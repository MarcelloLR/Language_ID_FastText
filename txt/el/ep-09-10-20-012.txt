<CHAPTER ID="012">
Σχέδιο γενικού προϋπολογισμού 2010 (Τμήματα I, II, IV, V, VI, VII, VIII, IX) - Σχέδιο γενικού προϋπολογισμού 2010 (Τμήμα ΙΙΙ - Επιτροπή) (συζήτηση)
<SPEAKER ID="308" NAME="Πρόεδρος">
" ημερήσια διάταξη προβλέπει την κοινή συζήτηση σχετικά με:
<P>
την έκθεση του κ. Surján, εξ ονόματος της Επιτροπής Προϋπολογισμών, σχετικά με το σχέδιο γενικού προϋπολογισμού της Ευρωπαϊκής Ένωσης για το οικονομικό έτος 2010, Τμήμα III - Επιτροπή (C7-0127/2009 - και τη διορθωτική επιστολή αριθ. 1/2010 (SEC(2009)1133) επί του προσχεδίου γενικού προϋπολογισμού της Ευρωπαϊκής Ένωσης για το οικονομικό έτος 2010 και
<P>
την έκθεση του κ. Maňka, εξ ονόματος της Επιτροπής Προϋπολογισμών, σχετικά με το σχέδιο γενικού προϋπολογισμού της Ευρωπαϊκής Ένωσης για το οικονομικό έτος 2010
<P>
Τμήμα I - Ευρωπαϊκό Κοινοβούλιο
<P>
Τμήμα II - Συμβούλιο
<P>
Τμήμα IV - Δικαστήριο
<P>
Τμήμα V - Ελεγκτικό Συνέδριο
<P>
Τμήμα VI - Ευρωπαϊκή Οικονομική και Κοινωνική Επιτροπή
<P>
Τμήμα VII - Επιτροπή των Περιφερειών
<P>
Τμήμα VIII - Ευρωπαίος Διαμεσολαβητής
<P>
Τμήμα IX - Ευρωπαίος Επόπτης Προστασίας Δεδομένων
<P>
(C7-0128/2009 -.
<SPEAKER ID="309" NAME="László Surján" LANGUAGE="HU">
Κύριε Πρόεδρε, θα μιλήσω στη μητρική μου γλώσσα διότι, ceterum censeo, διαμαρτύρομαι επίσης κατά οιουδήποτε είδους νόμου που περιορίζει τη χρήση της μητρικής γλώσσας κάποιου. Ο προϋπολογισμός του 2010 συντάσσεται στη σκιά της οικονομικής κρίσης. Κύριε υπουργέ, κύριε Επίτροπε, κυρίες και κύριοι, όλοι πρέπει να ανταπεξέλθουμε σε αυτήν την κρίση με τον έναν ή τον άλλο τρόπο. " κρίση έχει σπείρει την αβεβαιότητα μεταξύ των επενδυτών, έχει καταστήσει δυσκολότερη τη λήψη πιστώσεων, έχει αυξήσει την ανεργία και έχει μειώσει την παραγωγή. " Ευρωπαϊκή Ένωση είναι σε θέση να αντιμετωπίσει αυτήν την κατάσταση; Έχει κάτι να δηλώσει σχετικά με τους κινδύνους που δημιουργεί η κλιματική μεταβολή ή κάτι σχετικά με την τρομοκρατία; Είναι σε θέση να προστατεύσει τα σύνορα της ΕΕ; Υποδέχεται τους πρόσφυγες με δίκαιη προσέγγιση; Το Κοινοβούλιο θα επιθυμούσε να έχει έναν προϋπολογισμό που να απαντά καταφατικά σε όλα αυτά τα ερωτήματα, και το Κοινοβούλιο είναι πολύ ενωμένο στην επιθυμία αυτή.
<P>
Δεν υπάρχουν σημαντικές διαφορές που να χωρίζουν τις πολιτικές ομάδες. Επομένως, θα ήθελα, ως εισηγητής, να ευχαριστήσω τις πολιτικές ομάδες στο Κοινοβούλιο γι' αυτό. Ωστόσο, υπάρχει σοβαρή διαφωνία μεταξύ του Συμβουλίου και του Κοινοβουλίου. Λόγω της κρίσης, το Συμβούλιο θα ήθελε τον μικρότερο δυνατό προϋπολογισμό, πράγμα που είναι κατανοητό βλέποντάς το από την άποψη των εθνικών κοινοβουλίων και των κυβερνήσεων. Ωστόσο, εμείς σε αυτήν την αίθουσα θεωρούμε ότι το Κοινοβούλιο διαθέτει τεράστιο αριθμό μέσων των οποίων τη λειτουργία πρέπει να καταστήσουμε ανοδικότερη, ομαλότερη και με τον μεγαλύτερο αντίκτυπο, προκειμένου να κατορθώσουμε να ξεπεράσουμε την κρίση. Τι σημαίνει αυτό σε συγκεκριμένους αριθμούς; Νωρίτερα, όταν σκεφτόμασταν τον προϋπολογισμό για το 2010, το κάναμε έχοντας κατά νου έναν επταετή προϋπολογισμό. Τότε ελήφθη μια απόφαση η οποία θα επέτρεπε, στην τρέχουσα κατάσταση, έναν προϋπολογισμό ύψους 134 δισεκατομμυρίων ευρώ όσον αφορά τα επίπεδα πληρωμών. Από την άλλη πλευρά, το Συμβούλιο υπολογίζει ένα ποσόν της τάξης των 120 δισεκατομμυρίων ευρώ, ενώ το Κοινοβούλιο δεν θεωρεί ότι οι δαπάνες ύψους 134 δισεκατομμυρίων ευρώ είναι ρεαλιστικές, λαμβάνοντας υπόψη τα προβλήματα των εθνικών κυβερνήσεων και θα καταλήξει να προτείνει το ποσό των 127 δισεκατομμυρίων ευρώ εάν η ψηφοφορία της Πέμπτης καθοδηγείται από τη σύσταση της Επιτροπής Προϋπολογισμών.
<P>
Πρέπει φυσικά να αναρωτηθούμε ποιος είναι ο σκοπός του να δίνουμε υποσχέσεις, οι οποίες καλύπτουν έναν επταετή κύκλο, κατά τη διάρκεια ενός πενταετούς κύκλου, εάν δεν πρόκειται να τηρήσουμε ποτέ αυτές τις υποσχέσεις. Αυτή είναι ακριβώς η κατάσταση στην οποία βρισκόμαστε επειδή κάθε χρόνο, ο ετήσιος προϋπολογισμός είναι πολύ μικρότερος από αυτόν που συζητούσαμε την προηγούμενη φορά. Ωστόσο, υπάρχει μια ακόμη μεγαλύτερη ανησυχία. Οι ετήσιοι προϋπολογισμοί περιέχουν επίσης δεσμεύσεις, πολλές εκ των οποίων παραμένουν ανεκπλήρωτες. Είμαστε πίσω περισσότερο από ένα ετήσιο προϋπολογισμό, με το χάσμα αυτό να μεγαλώνει από το ένα έτος στο άλλο. Επομένως, η αύξηση των επιπέδων πληρωμών αποτελεί απόλυτη επιταγή. Διαφορετικά, φαίνεται ότι θα δούμε το ίδιο σενάριο που βλέπουμε κάθε χρόνο: το Συμβούλιο να ψαλιδίζει το σχέδιο της Επιτροπής, ενώ το Κοινοβούλιο να προτείνει ακόμη μεγαλύτερα νούμερα.
<P>
Ωστόσο, θα ήθελα να επιστήσω την προσοχή σας στο γεγονός ότι δεν είναι ακριβώς έτσι η κατάσταση. Οι προτάσεις αυτές δεν πέρασαν από τη μία γραμμή προϋπολογισμού στην άλλη,, μηχανικά, περικόπτοντας αδιάκριτα εδώ και εκεί. Ως αποτέλεσμα της κρίσης, ο καθένας πρέπει να σφίξει τη ζώνη. Γι' αυτόν τον λόγο, για ορισμένες αγορές, στηρίξαμε τα οικονομικά στοιχεία του Συμβουλίου στην Επιτροπή Προϋπολογισμών. Αλλού, για παράδειγμα, όσον αφορά το θέμα της ανάθεσης συγκεκριμένων καθηκόντων στο προσωπικό, λάβαμε επίσης υπόψη τον τρόπο με τον οποίο εκτελούνταν αυτά τα συγκεκριμένα καθήκοντα. Ταυτόχρονα, είναι πολύ εύκολο να κάνουμε λάθη σε αυτόν τον τομέα. Αν και έχουμε κάνει λάθη, δεν θέλουμε να εμποδίσουμε την υλοποίηση των προγραμμάτων. Εάν συμβεί κάτι τέτοιο κατά τη διάρκεια του έτους, θα είμαστε πάντοτε έτοιμοι να διορθώσουμε την κατάσταση, αλλά συνιστούμε την ορθή εφαρμογή και τον ακριβή σχεδιασμό. Πρέπει να αναλύουμε αν τα χρήματα που δαπανήθηκαν απέδωσαν τα οφέλη που προσδοκούσαμε και αν πετύχαμε τον στόχο που θέσαμε εμείς οι ίδιοι.
<P>
Για παράδειγμα, είναι δύσκολο να είναι κανείς ικανοποιημένος με την επικοινωνιακή πολιτική, αλλά ενδέχεται επίσης, φυσικά, να υπάρχουν πολλοί ακόμη λόγοι, οι οποίοι είναι επίσης πολύ πιο περίπλοκοι, για να εξηγήσουν τα χαμένα δημοψηφίσματα και τη χαμηλή συμμετοχή στις εκλογές. Γι' αυτό, θα ήταν λάθος να μειωθούν οι πόροι για την επικοινωνία. Προτείνουμε τη δημιουργία ορισμένων αποθεματικών για ορισμένες γραμμές προϋπολογισμού, τα οποία να μπορούν να αποδεσμευτούν εύκολα τη στιγμή κατά την οποία, με βάση τις τρέχουσες αναλύσεις, εκπονείται μια υποσχόμενη επικοινωνιακή στρατηγική. Πρέπει επίσης να δούμε πιο προσεκτικά στο μέλλον σε ποιον βαθμό έχουν επιτευχθεί οι στόχοι μας. Το Ευρωπαϊκό Ελεγκτικό Συνέδριο πρόσφατα δημοσίευσε έρευνα για τις επιτυχίες και τους αγώνες του τομέα των γαλακτοκομικών. Το Κοινοβούλιο αναμένει η Επιτροπή να περιγράψει στην επικείμενη διορθωτική επιστολή τον τρόπο με τον οποίο θα λειτουργήσει το Ταμείο Γαλακτοκομικών Προϊόντων. Πιστεύουμε ότι αυτό απαιτεί επίσης χωριστή γραμμή του προϋπολογισμού και αποθεματικό που θα ανταποκρίνεται σε ένα εύλογο ποσόν.
<P>
Πρέπει να δημιουργηθεί νομική βάση η οποία θα λαμβάνει υπόψη τις παρατηρήσεις του Ελεγκτικού Συνεδρίου και η οποία θα βοηθήσει με επιτυχία στην επίλυση των τρεχόντων προβλημάτων του κλάδου. Επομένως, δεν πρόκειται μόνο για χρήματα, αλλά επίσης και για την παροχή από την Ευρωπαϊκή Ένωση καλύτερης και πιο εξειδικευμένης στήριξης στον εν λόγω κλάδο. Για τον λόγο αυτόν ζητώ από τους συναδέλφους μου βουλευτές να προσπαθήσουν με όσο το δυνατόν λιγότερες διαφωνίες να ψηφίσουν για έναν καλό, αποτελεσματικό προϋπολογισμό. Είναι αυτονόητο ότι θα υπάρξουν συζητήσεις επί του θέματος. Είναι πολύ φυσικό κάθε πολιτική ομάδα να προωθεί τις δικές της απόψεις και να επιδιώκει να ανυψώσει το δικό της προφίλ. Ωστόσο, θα συμφωνήσουμε για τα σημαντικότερα θέματα. Επίσης, στην περίπτωση του Ταμείου Γαλακτοκομικών Προϊόντων, το ίδιο το ταμείο ως έννοια είναι πολύ πιο σημαντικό από το ύψος του ποσού που τελικά θα περιέχει. " Επιτροπή Προϋπολογισμών έχει υποβάλλει πρόταση για ένα διαχειρίσιμο ποσόν. Σας ευχαριστώ για την προσοχή σας.
<SPEAKER ID="310" NAME="Vladimír Maňka" LANGUAGE="SK">
Αυτήν ακριβώς τη στιγμή, σε μια περίοδο κρίσης, έχουμε χρέος να αποδείξουμε στην κοινή γνώμη και στον εαυτό μας επίσης, ότι όταν πρόκειται για την επίτευξη των πολιτικών μας στόχων, θα χρησιμοποιήσουμε όλους τους πόρους με όσο το δυνατόν πιο αποτελεσματικό τρόπο.
<P>
Τα περισσότερα θεσμικά όργανα καταρτίζουν τον δικό τους προϋπολογισμό με βάση τα προηγούμενα έτη. Εξάλλου, τι πιο εύκολο από το να πολλαπλασιάζουμε τον προϋπολογισμό του προηγούμενου έτους με το ποσοστό του πληθωρισμού; Ωστόσο, όταν κάθε χρόνο επαναλαμβάνουμε μια τέτοια διαδικασία κατάρτισης προϋπολογισμού, αυτό μπορεί να οδηγήσει σε παραμορφώσεις, ανακρίβειες και σπάταλη των πόρων. Επομένως, ο δικός μας στόχος είναι να διασφαλίσουμε ότι οι προϋπολογισμοί καταρτίζονται με βάση τις πραγματικές ανάγκες. Σε κάθε θεσμικό όργανο, τα δημοσιονομικά αιτήματα πρέπει να αντιστοιχούν στις πραγματικές ανάγκες για προγράμματα που πρόκειται να εκτελεστούν. Κάθε θεσμικό όργανο και κάθε μονάδα όλων των θεσμικών οργάνων οφείλει να καταβάλει κάθε δυνατή προσπάθεια για την επίτευξη εξοικονόμησης. Αυτό μπορεί να απαιτεί καλύτερη οργάνωση της εργασίας, αναδιάταξη των υφιστάμενων πόρων που θα επικεντρώνονται σε προτεραιότητες ή σε μειωμένα επίπεδα γραφειοκρατίας.
<P>
Σε προηγούμενες παρεμβάσεις μου στην Επιτροπή Προϋπολογισμών, καθώς και σε συνεδριάσεις της Ολομέλειας, έχω αναφέρει πολλά παραδείγματα πρόσφατων επιτυχιών στην ανακάλυψη αποθεματικών. Θα ανακαλύψουμε ακόμη περισσότερες ελλείψεις και θα κάνουμε το έργο των επί μέρους μονάδων και θεσμικών οργάνων ακόμη πιο αποτελεσματικό αν προχωρήσουμε με συστηματικό τρόπο. Ο προϋπολογισμός για το 2010 επιβάλλει αυτήν τη συστηματική προσέγγιση.
<P>
Οι αξιότιμοι κύριοι βουλευτές που ήταν παρόντες στο προηγούμενο Κοινοβούλιο θα ενθυμούνται ότι πάντοτε προσπαθούσαμε να βελτιώσουμε τη συνεργασία μεταξύ των θεσμικών οργάνων. Πάντοτε υπήρχαν αποθεματικά εδώ και σε πολλά από αυτά καταγράφηκε αύξηση κατά τα τελευταία έτη. Έχουμε ένα κοινό ταμείο χρηματοδότησης. Εάν όλοι κοιτάζουμε μόνο το δικό μας συμφέρον και κλειστούμε στον εαυτό μας σε σχέση με τους άλλους, τότε δεν θα επικοινωνούμε ούτε θα συνεργαζόμαστε και θα είναι δύσκολο να χρησιμοποιήσουμε αποτελεσματικά τους πόρους μας.
<P>
Γι' αυτόν τον λόγο αποφασίσαμε στην Επιτροπή Προϋπολογισμών να εφαρμόσουμε ένα οριζόντιο αποθεματικό της τάξεως του 5% σε όλα τα θεσμικά όργανα αναφορικά με τις εξωτερικές μεταφράσεις. Με ποιον άλλον τρόπο μπορούμε να κινητοποιήσουμε πρώτα τα θεσμικά όργανα να κάνουν χρήση των εφεδρικών εσωτερικών μεταφραστικών δυνατοτήτων τους και να μην στρέφονται αυτόματα σε εξωτερικούς παρόχους; Στόχος μας σε όλους αυτούς τους τομείς είναι να καταστήσουμε τις εφεδρικές δυνατότητες κάθε θεσμικού οργάνου διαθέσιμες σε άλλα όργανα.
<P>
Οι δαπάνες για την αγορά και τη μίσθωση ακινήτων αποτελούν μία από τις κυριότερες διοικητικές δαπάνες των θεσμικών οργάνων. Το 2005, το συνολικό εμβαδόν των κτιρίων που χρησιμοποιούσαν τα θεσμικά όργανα στις Βρυξέλλες, το Λουξεμβούργο και το Στρασβούργο υπερέβαινε τα 2 εκατομμύρια τετραγωνικά μέτρα Τα κτίρια δεν αγοράζονταν στην κατάλληλη τοποθεσία, ούτε την κατάλληλη στιγμή ή για το ελάχιστο δυνατό κόστος. Σύμφωνα με το Ελεγκτικό Συνέδριο, τα θεσμικά όργανα δεν συνεργάζονται σε αυτούς τους τομείς και παραλείπουν ακόμη και να αξιολογήσουν τις πολιτικές τους. Εάν προβαίνουμε στην αγορά ενός νέου κτιρίου και δεν διαθέτουμε περισσότερες από μια εναλλακτικές λύσεις, τότε είναι δύσκολο να πετύχουμε επωφελείς όρους. Γι' αυτόν τον λόγο, αναμένουμε από την Προεδρία του Ευρωπαϊκού Κοινοβουλίου έως τα τέλη του έτους μια αρμόζουσα μακροπρόθεσμη στρατηγική για τα περιουσιακά στοιχεία και τα κτίρια, η οποία θα λαμβάνει επιπλέον υπόψη τις απαιτήσεις ανακαίνισης καθώς και το κόστος ασφαλείας.
<P>
Κυρίες και κύριοι, εάν πρόκειται να εργαστούμε με υπεύθυνο και αποτελεσματικό τρόπο χρειαζόμαστε συγκεκριμένα στοιχεία όσον αφορά τους πόρους που έχουμε στη διάθεσή μας. Επομένως, θα ήθελα να τονίσω την ανάγκη δημιουργίας ενός συστήματος διαχείρισης πληροφοριών. Με τη συνδρομή ενός τέτοιου συστήματος, το έργο μας θα καταστεί συνεκτικό και αποδοτικό. " διοίκηση αναμένεται στο εγγύς μέλλον να υποβάλει μια παρουσίαση γι' αυτό το σχέδιο στην Επιτροπή Προϋπολογισμών. Κανένα από τα προσχέδια προϋπολογισμών των οργάνων δεν περιέχει κόστος που να συνδέεται με την εφαρμογή της Συνθήκης της Λισαβόνας. Όταν η Συνθήκη τεθεί σε ισχύ, πρέπει να μελετήσουμε προσεκτικά την αναδιοργάνωση των υφιστάμενων πόρων πριν κάποιος υποβάλλει αίτημα για επιπρόσθετους πόρους. Εάν το προσωπικό σε οποιοδήποτε από τα όργανα επιτυγχάνει οικονομικές εξοικονομήσεις μέσω της εργασιακής αποδοτικότητας, η Επιτροπή Προϋπολογισμών δεν θα έχει πλέον πρόβλημα να επιτρέψει αυτοί οι πόροι να χρησιμοποιηθούν για τις λοιπές προτεραιότητες του οργάνου.
<P>
Από την άλλη πλευρά, εάν ένα θεσμικό όργανο επιτυγχάνει εξοικονομήσεις λόγω απρόβλεπτων συμβάντων, αυτές οι εξοικονομήσεις κατά κανόνα, θα πρέπει να επιστρέφονται στον φορολογούμενο. Θα ήθελα να ευχαριστήσω τα μέλη της Επιτροπής Προϋπολογισμών για την ομόφωνη στήριξή τους στην πρόταση. Πιστεύω ακράδαντα ότι το δημοσιονομικό σύστημα της ΕΕ πρέπει να αναπτυχθεί έτσι ώστε να δίνει προτεραιότητα στην επινοητικότητα και στις καινοτόμες λύσεις.
<SPEAKER ID="311" NAME="Hans Lindblad" LANGUAGE="SV">
Κύριε Πρόεδρε, αξιότιμοι κύριοι βουλευτές, νέοι -βλέπω το μέλλον της Ευρώπης να κάθεται εκεί πάνω στα θεωρεία- είναι μεγάλη τιμή που είμαι παρών εδώ σήμερα στη συζήτηση σχετικά με την πρώτη ανάγνωση του Κοινοβουλίου για τον προϋπολογισμό του οικονομικού έτους 2010.
<P>
" Ευρώπη διέρχεται τη χειρότερη οικονομική κρίση από τον Δεύτερο Παγκόσμιο Πόλεμο. Θέσεις εργασίας χάνονται, η ανεργία αυξάνεται και στα δημόσια οικονομικά σημειώνονται ελλείμματα ρεκόρ. " δημοσιονομική πειθαρχία και η ορθή οικονομική διαχείριση μπορούν να επιταχύνουν την αλλαγή της κατάστασης. " ορθή διαρθρωτική πολιτική μπορεί να ενισχύσει την ανοδική πορεία που ελπίζουμε ότι είναι καθ' οδόν και να την καταστήσει περισσότερο διατηρήσιμη.
<P>
Ως εκ τούτου, το Συμβούλιο συμφώνησε ομόφωνα σε έναν καλά ισορροπημένο προϋπολογισμό ο οποίος επενδύει πόρους στην εκπαίδευση, την έρευνα, τις υποδομές, τη συνοχή, τα υπεύθυνα δημοσιονομικά και σε περιθώρια για απρόβλεπτα γεγονότα∙ με άλλα λόγια, σε όλους τους παράγοντες που γνωρίζουμε ότι είναι σημαντικοί για την ανάπτυξη και την ευημερία. Τα σημαντικά ζητήματα παραμένουν. Απαιτείται χρηματοδότηση για το Ευρωπαϊκό Σχέδιο Οικονομικής Ανάκαμψης και για τη στήριξη του τομέα των γαλακτοκομικών.
<P>
Ωστόσο αυτήν τη στιγμή, όταν τα δημόσια οικονομικά της Ευρώπης βρίσκονται σε χειρότερη κατάσταση από ποτέ, η Επιτροπή Προϋπολογισμών του Κοινοβουλίου προτείνει την αύξηση των πληρωμών κατά 10% - κατά 10%! Μπορείτε να μου αναφέρετε έστω έναν άλλο τομέα εκτός από τις δαπάνες για την ανεργία, στον οποίο θα επιτρέπαμε μια τέτοια αύξηση; Παρά τα σημαντικά δημοσιονομικά ελλείμματα -8% του ΑΕγχΠ στη Γαλλία, 6% του ΑΕγχΠ στη Γερμανία, 14% στο "νωμένο Βασίλειο και την Ιρλανδία- η Επιτροπή Προϋπολογισμών θεωρεί ότι τα κράτη μέλη οφείλουν να προβούν στη χρηματοδότηση μεγαλύτερων δαπανών και περισσότερη δημόσια διοίκηση. Επιθυμεί χρηματοδότηση για τη διοίκηση!
<P>
Ανησυχώ ιδιαίτερα για το γεγονός ότι ένα τόσο υψηλό επίπεδο δαπανών θα καταστήσει δυσκολότερη τη χρηματοδότηση του σχεδίου οικονομικής ανάκαμψης. Επίσης, ανησυχώ ιδιαίτερα για το γεγονός ότι η πρόταση της επιτροπής δεν περιέχει κάποια πρόβλεψη για την περίπτωση απρόβλεπτων γεγονότων.
<P>
Πρέπει να συμφωνήσουμε σε έναν προϋπολογισμό τον οποίο τα κράτη μέλη μπορούν να αντέξουν και τον οποίο μπορούμε να αιτιολογήσουμε στον λαό μας. Πρέπει να συμφωνήσουμε στο σχέδιο οικονομικής ανάκαμψης, το οποίο είναι υψίστης σημασίας για την ανάπτυξη της Ευρώπης. Ενόψει της συμφωνίας που πετύχαμε τον Απρίλιο, είμαι βέβαιος ότι θα το πετύχουμε. Πρέπει να επιλύσουμε το σύνθετο ζήτημα των γαλακτοκομικών προϊόντων. Έχοντας κατά νου την εξαιρετική συνεργασία που είχαμε έως τώρα, είμαι βέβαιος ότι θα είμαστε σε θέση να επιλύσουμε αυτό το σύνθετο ζήτημα σε αυτήν τη δύσκολη και δυσχερή θέση στην οποία βρισκόμαστε.
<SPEAKER ID="313" NAME="Algirdas Šemeta">
Μέλος της Επιτροπής. - (ΕΝ) Κυρία Πρόεδρε, είμαι πολύ ευτυχής που έχω την ευκαιρία να σας μιλήσω σήμερα πριν οριστικοποιήσετε την πρώτη ανάγνωση του προσχεδίου προϋπολογισμού του 2010 με την ψηφοφορία της Πέμπτης.
<P>
Θα ήθελα, καταρχάς, να ευχαριστήσω το Κοινοβούλιο για την αποκατάσταση του προσχεδίου προϋπολογισμού σε πολλούς τομείς.
<P>
" Επιτροπή χαιρετίζει με ιδιαίτερη χαρά το γεγονός ότι το Κοινοβούλιο εστιάζει στη χρησιμοποίηση του προϋπολογισμού ως εργαλείου για την υπέρβαση της παρούσας κρίσης ενισχύοντας την οικονομική ανάπτυξη, την ανταγωνιστικότητα, τη συνοχή και την προστασία των θέσεων εργασίας.
<P>
" Επιτροπή χαιρετίζει επίσης τη συμπερίληψη, στην πρώτη ανάγνωση του Κοινοβουλίου, της διορθωτικής επιστολής στην οποία ζητούνται αυξημένες δαπάνες, ιδίως για την Παλαιστίνη, την κλιματική μεταβολή και καθώς και συνοδευτικά μέτρα υπέρ των χωρών ΑΚΕ.
<P>
Όσον αφορά τα κεντρικά θέματα της παρούσας διαδικασίας προϋπολογισμού, η Επιτροπή έχει κατανοήσει πλήρως ότι το Κοινοβούλιο θεωρεί προτεραιότητα τη χρηματοδότηση της δεύτερης φάσης του Ευρωπαϊκού Σχεδίου Οικονομικής Ανάκαμψης. Επιτρέψτε μου να σας πω ότι αποτελεί προτεραιότητα και για την Επιτροπή. Από αυτήν την άποψη, κατανοώ τη λογική πίσω από την αποκαλούμενη "τροποποίηση- αστερίσκο" του Ευρωπαϊκού Κοινοβουλίου για το σχέδιο ανάκαμψης που υπερβαίνει το ισχύον ανώτατο όριο δαπανών.
<P>
Την προσεχή εβδομάδα, η Επιτροπή θα παρουσιάσει πακέτο μέτρων για την αντιμετώπιση των αναγκών που σχετίζονται με το σχέδιο ανάκαμψης με σκοπό να πετύχει μία από κοινού λύση στη συνδιαλλαγή του Νοεμβρίου.
<P>
Σε αυτό το στάδιο, η Επιτροπή δεν έχει ακόμη προσημειώσει όλες τις πηγές χρηματοδότησης που αντιστοιχούν στο πλήρες ποσό για τα ενεργειακά σχέδια που απαιτούνται για το σχέδιο ανάκαμψης το 2010. Ωστόσο, η Επιτροπή θα προσπαθήσει να προσημειώσει όλες τις πιθανές διαθεσιμότητες με σκοπό να κλείσει οποιοδήποτε χάσμα εκκρεμεί έγκαιρα για τον συμβιβασμό του Νοεμβρίου.
<P>
" Επιτροπή ανησυχεί επίσης για τις τρέχουσες δυσκολίες στον τομέα των γαλακτοκομικών και έχουμε λάβει σοβαρά υπόψη την πρόταση του Κοινοβουλίου για τη δημιουργία ειδικού Ταμείου Γαλακτοκομικών Προϊόντων και τη θέση που έλαβαν οι υπουργοί Γεωργίας. Εναρμονισμένη με την πρόταση που παρουσίασε εχθές η συνάδελφός μου, κ. Marianne Fischer Boel, η διορθωτική επιστολή της προσεχούς εβδομάδας στον προϋπολογισμό του 2010 θα προτείνει τη διάθεση 280 εκατομμυρίων ευρώ για την παροχή βοήθειας στην αντιμετώπιση των άμεσων συνεπειών της κρίσης που πλήττει τους γαλακτοπαραγωγούς.
<P>
" νέα αυτή πρόταση έχει αντίκτυπο στην αρχικά εξετασθείσα χρηματοδότηση του κενού του ΕΣΑΟ, ωστόσο, όπως ανέφερα, η Επιτροπή θα καταβάλλει κάθε δυνατή προσπάθεια για να βρει τελικά τους απαραίτητους πόρους έγκαιρα για τη συνεδρίαση συνεννόησης.
<P>
Θα ήθελα σε αυτό το σημείο να επιστήσω την προσοχή σας σε ορισμένα ζητήματα σχετικά με τα οποία η πρώτη ανάγνωση του Κοινοβουλίου δημιουργεί ανησυχία.
<P>
Το Ευρωπαϊκό Κοινοβούλιο προτείνει συνολική αύξηση περίπου 10% στο επίπεδο πληρωμών σε σύγκριση με το 2009, η οποία ανερχόταν περίπου σε 4% πάνω από το επίπεδο που προτείνει η επιτροπή. Ενώ συμμερίζομαι την επιθυμία του Ευρωπαϊκού Κοινοβουλίου να στηριχθεί η οικονομική ανάπτυξη μέσω των προγραμμάτων της ΕΕ, θα πρέπει επίσης να ληφθεί υπόψη το ποσό πληρωμών που μπορεί εύλογα να εκτελεστεί χωρίς να υπονομεύεται η σωστή οικονομική διαχείριση. " Επιτροπή δεν έχει λόγο σε αυτό το στάδιο να αποκλίνει από τις εκτιμήσεις που διατυπώνονται στο δικό της προσχέδιο προϋπολογισμού.
<P>
Αναφορικά με τα κονδύλια διοικητικής υποστήριξης προγραμμάτων δαπανών, τα αποκαλούμενα "κονδύλια- ΒΑ", κατανοώ την επιθυμία του Ευρωπαϊκού Κοινοβουλίου να υιοθετήσει μια αρκετά περιοριστική προσέγγιση στις τρέχουσες περιστάσεις. Ωστόσο είναι εξίσου σημαντική η παροχή κατάλληλων διοικητικών μέσων για τη διαχείριση του αυξανόμενου προϋπολογισμού προγραμμάτων εάν επιθυμούμε αυτός ο προϋπολογισμός να εκτελεστεί επαρκώς. H Επιτροπή ελπίζει ότι θα έχει την ευκαιρία να επαναφέρει αυτό το ζήτημα στη δεύτερη ανάγνωση.
<P>
Το Κοινοβούλιο έχει επίσης ψηφίσει αριθμό αποθεματικών τα οποία αν διατηρηθούν στον τελικό προϋπολογισμό, θα έχουν δυσμενείς συνέπειες στην εκτέλεση του προϋπολογισμού. Το αποθεματικό για τους μισθούς, αν διατηρηθεί στην πορεία του έτους, θα έχει δυσμενείς συνέπειες στην πρόσληψη νέων υπαλλήλων το 2010 για την αντικατάσταση του προσωπικού που αποχωρεί από την Επιτροπή.
<P>
Επιτρέψτε μου να ολοκληρώσω διαβεβαιώνοντάς σας ότι, σύμφωνα με τη Διοργανική Συμφωνία, η Επιτροπή θα διατυπώσει τη θέση της σχετικά με τις τροπολογίες που ενέκρινε το Κοινοβούλιο στις αρχές Νοεμβρίου μέσω της αποκαλούμενης "επιστολής σχετικά με το εφαρμόσιμο" και ευελπιστώ το Κοινοβούλιο να τη λάβει υπόψη κατά τη δεύτερη ανάγνωσή του.
<P>
" Επιτροπή θα συνεχίσει να ενεργεί ως έντιμος διαμεσολαβητής και θα καταβάλλει κάθε δυνατή προσπάθεια για να προετοιμάσει την πορεία για επιτυχή έκβαση αυτής της διαδικασίας του προϋπολογισμού, λαμβάνοντας υπόψη ότι η χρηματοδότηση του δεύτερου τμήματος του ΕΣΑΟ αποτελεί πραγματική πρόκληση για την οποία όλες οι προσπάθειες πρέπει να κατευθύνονται προς την ίδια κατεύθυνση. Υπολογίζω στη στήριξή σας για την επίτευξη ενός ικανοποιητικού και ισορροπημένου αποτελέσματος.
<SPEAKER ID="314" NAME="Annemie Neyts-Uyttebroeck">
συντάκτρια γνωμοδότησης της Επιτροπής Εξωτερικών Υποθέσεων. - (ΕΝ) Κυρία Πρόεδρε, είναι τιμή μου που ομιλώ εξ ονόματος της Επιτροπής Εξωτερικών Υποθέσεων.
<P>
Κάθε χρόνο, παρατηρούμε ότι το Τμήμα IV του προϋπολογισμού υποχρηματοδοτείται. Κάθε χρόνο, παρατηρούμε επίσης ότι, με την πάροδο του έτους, η Επιτροπή και το Συμβούλιο χρειάζεται να καταφύγουν σε διάφορα συγκεκριμένα μέτρα τα οποία δεν είναι εναρμονισμένα με τις κανονικές δημοσιονομικές μεθόδους προκειμένου να χρηματοδοτήσουν τις ανάγκες που όλοι γνωρίζαμε ότι υπήρχαν εξαρχής. Δυστυχώς, η κατάσταση στην Παλαιστίνη είναι ένα από τα παραδείγματα που απεικονίζουν καλύτερα αυτό το φαινόμενο.
<P>
Εντούτοις, σημειώνω και ορισμένα θετικά στοιχεία. Βλέπω ότι η Στρατηγική της ΕΕ έναντι των χωρών της Βαλτικής έλαβε κάποια πρόσθετη χρηματοδότηση. Διαπιστώνω επίσης ότι οι πιστώσεις πληρωμών έχουν αυξηθεί για ορισμένες συγκεκριμένες πολιτικές υπέρ της δημοκρατίας και των ανθρωπίνων δικαιωμάτων. Θέλω να ολοκληρώσω λέγοντας ότι, ιδίως για το έτος 2010, πρέπει να δώσουμε προσοχή στο γεγονός ότι πιθανόν -και ευελπιστούμε- η Ευρωπαϊκή Υπηρεσία Εξωτερικής Δράσης να αρχίσει να λειτουργεί. Θα χρειαστεί να παράσχουμε τα αναγκαία κονδύλια γι' αυτό.
<SPEAKER ID="315" NAME="Gay Mitchell">
συντάκτης γνωμοδότησης της Επιτροπής Ανάπτυξης. - (ΕΝ) Κυρία Πρόεδρε, δεν θέλω να ζητήσω ο προϋπολογισμός να πέσει έξω το μόνο που θέλω να ζητήσω είναι να εκπληρώσουμε τις δεσμεύσεις που έχουμε αναλάβει έναντι του αναπτυσσόμενου κόσμου. Έντεκα εκατομμύρια παιδιά πεθαίνουν κάθε χρόνο στον αναπτυσσόμενο κόσμο. Είναι άνθρωποι που δεν έχουν πληγεί μόνο από την οικονομική κρίση, όπως έχουμε πληγεί εμείς, αλλά και από το γεγονός ότι δεν λαμβάνουν ούτε καν τα εμβάσματα -τα οποία ήταν μεγαλύτερα από την οικονομική βοήθεια που τους χορηγούσαμε- από τις οικογένειές τους που ζουν στον ανεπτυγμένο κόσμο επειδή και αυτοί, επίσης, υποφέρουν. Οι άνθρωποι αυτοί υποφέρουν διπλά: υποφέρουν επίσης και από τις συνέπειες της κλιματικής μεταβολής.
<P>
Το μόνο που θέλω να πράξουμε εμείς είναι να εκπληρώσουμε τη δέσμευσή μας προς αυτούς τους ανθρώπους. Αν το δικό μας ΑΕγχΠ μειωθεί κατά ένα ποσοστό, η συμβολή μας σε αυτούς τους ανθρώπους μειώνεται επίσης. Γι' αυτό, ας εκπληρώσουμε την ποσοστιαία συνεισφορά που υποσχεθήκαμε ότι θα κάνουμε. " σαφήνεια στη συγκεκριμένη γραμμή προϋπολογισμού, έτσι ώστε να μπορούμε να μετρήσουμε εδώ στο Κοινοβούλιο ότι εκπληρώνετε αυτές τις δεσμεύσεις και η προσθετικότητα είναι απολύτως κεντρικά στοιχεία σε αυτό. Παράκληση, εν όψει μιας τέτοιας κατάστασης, μη ζητάτε από τους φτωχότερους λαούς στον κόσμο να υποστούν ένα φορτίο που αδυνατούν να αντέξουν.
<SPEAKER ID="316" NAME="Jean-Pierre Audy" LANGUAGE="FR">
Κυρία Πρόεδρε, κύριε υπουργέ, κύριε Επίτροπε, κυρίες και κύριοι, η Επιτροπή Ελέγχου του Προϋπολογισμού έχει εκδώσει γνωμοδότηση που περιέχει αριθμό προτάσεων. Στον χρόνο του ενός λεπτού θα σας παρουσιάσω τρεις από αυτές.
<P>
" πρώτη αφορά την έρευνα, ιδιαίτερα, το έκτο και έβδομο Πρόγραμμα Πλαίσιο. Χάριν νομικής βεβαιότητας, είναι σκόπιμο, κύριε Επίτροπε, η Ευρωπαϊκή Επιτροπή να απέχει από τον εκ νέου υπολογισμό των οικονομικών δηλώσεων για σχέδια που έχουν ήδη εγκριθεί και διακανονιστεί, εφαρμόζοντας νέες ερμηνείες κριτηρίων επιλεξιμότητας.
<P>
Θα ζητήσουμε εκ νέου από την Επιτροπή να μην αποκλίνει από τις κοινές εθνικά και διεθνώς αναγνωρισμένες και πιστοποιημένες μεθόδους λογιστικής και υπολογισμού.
<P>
Το δεύτερο σημείο είναι η συμπερίληψη των συντάξεων του προσωπικού της ΕΕ στον προϋπολογισμό. Προτείνουμε οι απαιτήσεις κατά των κρατών μελών αναφορικά με τις συντάξεις προσωπικού, που εκτιμώνται στα 37 εκατομμύρια ευρώ την 31η Δεκεμβρίου 2008, να εγγραφούν στους λογαριασμούς ως ενεργητικό.
<P>
Προτείνουμε επίσης ο προϋπολογισμός να περιλαμβάνει το ακριβές ποσό αυτών των συντάξεων, και όχι μόνο το καταβαλλόμενο ποσό, καθώς το τελευταίο δεν λαμβάνει υπόψη τα ποσά που καταβάλλονται για μελλοντικές συντάξεις. Θα ήθελα να επαναλάβω την πρόταση για εκπόνηση μελέτης σχετικά με τη δημιουργία κοινοτικού συνταξιοδοτικού ταμείου, καθώς επίσης και τη στήριξή μας στην Υπηρεσία Καταπολέμησης της Απάτης, η οποία πρέπει να ενισχυθεί έτσι ώστε να μπορεί να διεξάγει δραστηριότητες ελέγχων εκτός της Ένωσης.
<SPEAKER ID="317" NAME="Juan Fernando López Aguilar" LANGUAGE="ES">
Κυρία Πρόεδρε, στην Επιτροπή Πολιτικών Ελευθεριών, Δικαιοσύνης και Εσωτερικών Υποθέσεων, έχουμε εργαστεί για την αύξηση του προϋπολογισμού στον τομέα της ελευθερίας, της ασφάλειας και της δικαιοσύνης, ο οποίος έχει αυξηθεί κατά 13,5% από το 2009.
<P>
Ιδιαίτερα, έχουν αυξηθεί τα κεφάλαια για τα εξωτερικά σύνορα, την επιστροφή, την πολιτική θεωρήσεων, την ελεύθερη κυκλοφορία των προσώπων και τα θεμελιώδη δικαιώματα και ιθαγένεια. Ιδιαίτερα, το κεφάλαιο για τη δικαστική συνεργασία στις αστικές και ποινικές υποθέσεις έχει αυξηθεί κατά 4,7%.
<P>
Ωστόσο, το κεφάλαιο για την ασφάλεια και προστασία των ελευθεριών έχει αυξηθεί κατά 95% ως αποτέλεσμα της ένταξης της Europol στον κοινοτικό προϋπολογισμό. Αυτό κατά συνέπεια είναι κάτι νέο σε σύγκριση με τον προϋπολογισμό του 2009.
<P>
Εγκρίναμε τροπολογία για την αύξηση του προϋπολογισμού του FRONTEX, στέλνοντας σαφές μήνυμα δέσμευσης για τη διαχείριση του φαινομένου της μετανάστευσης και πάσης μορφής μεταναστευτικών ροών κατά τρόπο που θα σέβεται τα ανθρώπινα δικαιώματα.
<P>
Τέλος, θεωρώ ότι πρέπει επίσης να επισημάνω ότι στην επιτροπή, εγκρίναμε τροποποίηση του προϋπολογισμού 5 εκατομμυρίων ευρώ για τη διευκόλυνση της ένταξης υπηκόων τρίτων χωρών. Κατά συνέπεια, το τμήμα βάσει του Τίτλου 18 για τον τομέα της ελευθερίας, της ασφάλειας και της δικαιοσύνης έχει αυξηθεί σε 105 εκατομμύρια ευρώ, γεγονός που θα βοηθήσει στην ενίσχυση της διοικητικής και οικονομικής διαχείρισης των κρατών μελών.
<SPEAKER ID="318" NAME="Jutta Haug">
συντάκτρια γνωμοδότησης της Επιτροπής Περιβάλλοντος, Δημόσιας Υγείας και Ασφάλειας των Τροφίμων. - (DE) Κυρίες και κύριοι, δεν είναι μυστικό ότι η Επιτροπή Περιβάλλοντος, Δημόσιας Υγείας και Ασφάλειας των Τροφίμων εξακολουθεί να έχει τη γνώμη -και γι' αυτό το έτος- ότι τα κονδύλια που προβλέπονται στον ευρωπαϊκό προϋπολογισμό δεν επαρκούν σε καμία περίπτωση για να εξασφαλιστούν αποτελεσματικά περιβαλλοντικά προγράμματα, για να διατηρηθεί η βιοποικιλότητα και η καταπολέμηση της κλιματικής αλλαγής να έχει πιθανότητες επιτυχίας. Το γεγονός ότι το Συμβούλιο προχωρεί σε ακόμη μεγαλύτερες περικοπές από αυτά τα φτωχά κονδύλια είναι εντελώς ακατανόητο. Γι' αυτόν τον λόγο η "επιστροφή στο προσχέδιο προϋπολογισμού" είναι η πάγια απάντηση.
<P>
Υπάρχουν δύο πράγματα που πρέπει να τονίσουμε στην Επιτροπή. Το πρώτο από αυτά είναι ότι αναμένουμε από την Επιτροπή να συμπεριλάβει άμεσα αυτό που γνωρίζουμε ως "εισοδήματα για ειδικό προορισμό" για εκείνους τους οργανισμούς που εξαρτώνται εν μέρει από τέλη -όπως ο Ευρωπαϊκός Οργανισμός Φαρμάκων με έδρα το Λονδίνο ή ο Ευρωπαϊκός Οργανισμός Χημικών Προϊόντων με έδρα το Ελσίνκι- στο προσχέδιο προϋπολογισμού και να μην δημιουργήσει ένα τεχνητό περιθώριο παραλείποντάς τα. Το δεύτερο σημείο είναι ότι αναμένουμε από την Επιτροπή να παρουσιάσει πρόταση το συντομότερο δυνατόν για τον τρόπο με τον οποίο προτίθεται να χρηματοδοτήσει την αντικαπνιστική εκστρατεία Help μελλοντικά αφότου το Ταμείο Καπνού θα έχει εξαντληθεί. Βλέπετε, το ίδιο συμβαίνει κάθε φορά.
<SPEAKER ID="319" NAME="Lena Ek" LANGUAGE="SV">
Κυρία Πρόεδρε, στον κόσμο σήμερα επικρατεί ένας εξοντωτικός ανταγωνισμός. Οι αναπτυσσόμενες χώρες αντιπροσωπεύουν επί του παρόντος το 20% του παγκόσμιου πλούτου. Σε 15 χρόνια, θα αντιπροσωπεύουν το 34%. Το 2025 -δηλαδή, σε 15 χρόνια- η Κίνα και η Ινδία θα αντιπροσωπεύουν μαζί το 20% των παγκόσμιων δαπανών στην έρευνα και την ανάπτυξη. Ενώ αυτές οι επενδύσεις πραγματοποιούνται εκτός Ευρώπης, η γραφειοκρατία πνίγει τα ιδρύματα έρευνας, τα πανεπιστήμια και τη βιομηχανία της Ευρώπης.
<P>
Αντιμετωπίζουμε τρεις κρίσεις οι οποίες πρέπει να επιλυθούν ταυτόχρονα: η κρίση της κλιματικής αλλαγής, η κρίση της απασχόλησης και η χρηματοπιστωτική κρίση. " απάντηση της Επιτροπής Βιομηχανίας, Έρευνας και Ενέργειας σε αυτές τις κρίσεις είναι ότι πρέπει να επενδύσουμε στον τομέα της έρευνας και της καινοτομίας. Τόσο το Συμβούλιο όσο και η Επιτροπή έχουν συμφωνήσει ότι αυτό αποτελεί προτεραιότητα- στη διαδικασία της Λισαβόνας, στο Έβδομο Πρόγραμμα Πλαίσιο και στο ευρωπαϊκό σχέδιο οικονομικής ανάκαμψης. Στην πράξη, ωστόσο, η ιδέα απόδοσης προτεραιότητας είναι η εφαρμογή περικοπών της τάξεως του 7%. Το μόνο που μπορώ να πω είναι ότι είμαι ευγνώμων που το Συμβούλιο δεν αποδίδει μεγαλύτερη προτεραιότητα σε αυτούς τους σημαντικούς τομείς!
<P>
Αυτή είναι μια οργουελική "νέα γλώσσα" και είναι απαράδεκτο. Χρειαζόμαστε τη διάθεση περισσότερων πόρων στην έρευνα και την ανάπτυξη. Πρέπει να συνεργαστούμε για τη μείωση της γραφειοκρατίας. Θα θέλαμε να δούμε το Συμβούλιο και τον Επίτροπο για την Επιστήμη και την Έρευνα να επικεντρώνονται σε αυτό. Προπαντός, ζητούμε να γίνουν εντατικές προσπάθειες για την έρευνα και την καινοτομία. Σε αυτόν τον τομέα θα δημιουργηθούν θέσεις εργασίας και σε αυτόν τον τομέα βρίσκεται το μέλλον της Ευρώπης και η ανταγωνιστικότητα της Ευρώπης -όχι σε περικοπές σε αυτόν τον τομέα.
<SPEAKER ID="320" NAME="Cristian Silviu Buşoi">
συντάκτης γνωμοδότησης της Επιτροπής Εσωτερικής Αγοράς και Προστασίας των Καταναλωτών. - (ΕΝ) Κυρία Πρόεδρε, σε σύγκριση με τον προϋπολογισμό του 2009, η πρόταση της Επιτροπής για το 2010 προβλέπει μέτρια αύξηση στα κονδύλια του προϋπολογισμού που αφορούν την εσωτερική αγορά και την τελωνειακή πολιτική, ενώ το χρηματικό ποσό που διατίθεται για την πολιτική προστασίας του καταναλωτή παραμένει σταθερό. Στο σχέδιο προϋπολογισμού για το 2010, το Συμβούλιο προέβη σε μείωση των χρημάτων, ιδιαίτερα, για κονδύλια του προϋπολογισμού που αφορούν στην ανάπτυξη της εσωτερικής αγοράς. Πιστεύω ότι μια λειτουργική εσωτερική αγορά σε αυτούς τους καιρούς της οικονομικής κρίσης μπορεί να συμβάλει στην οικονομική ανάκαμψη.
<P>
Στον τομέα της τελωνειακής πολιτικής, ο προϋπολογισμός θα διασφαλίσει μέτρα συνεργασίας και συντονισμού, ενισχύοντας με αυτόν τον τρόπο την ασφάλεια και την προστασία των εξωτερικών συνόρων, στηρίζοντας την καταπολέμηση του λαθρεμπορίου και της απάτης και βελτιώνοντας την αποτελεσματικότητα των τελωνειακών συστημάτων. Θεωρώ προτεραιότητα τη λήψη μέτρων στον τομέα της εκπαίδευσης των καταναλωτών, ιδίως, την ενίσχυση της χρηματοοικονομικής γνώσης. " κρίση έχει αποδείξει πόσο σημαντική είναι η πολιτική υπέρ των καταναλωτών, και ιδίως, η εκπαίδευση των καταναλωτών, προκειμένου να βοηθήσει τους καταναλωτές να λαμβάνουν υπεύθυνες οικονομικές αποφάσεις. Για όλους αυτούς τους λόγους, η Επιτροπή Εσωτερικής Αγοράς και Προστασίας των Καταναλωτών (IMCO) ζήτησε χωριστή γραμμή του προϋπολογισμού για το πρόγραμμα SOLVIT η οποία να χρηματοδοτηθεί με το ποσό του 1 εκατομμυρίου ευρώ. Το πρόγραμμα SOLVIT αποτελεί ένα καλό παράδειγμα για τον τρόπο με τον οποίο μπορείτε να βοηθήσετε επιχειρήσεις και πολίτες. Τέλος, για τη συνέχιση των μέτρων παρακολούθησης πιλοτικών προγραμμάτων στον τομέα της πολιτικής υπέρ των καταναλωτών για την ενοποίηση ενός πίνακα αποτελεσμάτων και σχετικών μελετών της αγοράς, ως προπαρασκευαστική δράση, το ποσό που εγκρίθηκε είναι 1 εκατομμύριο ευρώ.
<SPEAKER ID="321" NAME="Danuta Maria Hübner">
συντάκτρια γνωμοδότησης της Επιτροπής Περιφερειακής Ανάπτυξης. - (ΕΝ) Κυρία Πρόεδρε, για το 2010 χρειαζόμαστε έναν προϋπολογισμό που θα καθοδηγεί αποτελεσματικά όλες τις ευρωπαϊκές πολιτικές ούτως ώστε η ευρωπαϊκή οικονομία να εξέλθει από την κρίση, ενώ ταυτόχρονα θα διαφυλάσσει τους μακροπρόθεσμους στόχους και δεσμεύσεις, οι οποίοι είναι η βιώσιμη ανάπτυξη, η οικονομική και κοινωνική συνοχή και οι υποχρεώσεις μας στον υπόλοιπο κόσμο, περιλαμβανομένων των υποψήφιων προς ένταξη χωρών.
<P>
Στο σχέδιο προϋπολογισμού, το Συμβούλιο έχει αυτόματα προβεί σε περικοπές 36 κονδύλια για διοικητικές δαπάνες, μεταξύ άλλων κονδυλίων που συνοδεύουν το Μέσο προενταξιακής βοήθειας (IPA). Το επιχείρημα που χρησιμοποιήθηκε, το οποίο είναι η χαμηλή απορρόφηση, δεν δικαιολογείται καθώς το πλαίσιο για την εφαρμογή του Μέσου προενταξιακής βοήθειας θα μπορούσε μόνο να ολοκληρωθεί τον Ιούλιο του 2009. Από το 2010 και έπειτα, η Ευρωπαϊκή Επιτροπή πρέπει να αξιολογεί και να εγκρίνει σημαντικό αριθμό μεγάλων έργων για τα οποία θα χρειαστεί να απασχολεί σημαντικό αριθμό ατόμων για την παροχή εξωτερικής βραχυπρόθεσμης τεχνικής εμπειρογνωμοσύνης. Το 2010 θα αποτελέσει επίσης το έτος κατά το οποίο θα αρχίσει η αποτελεσματική εφαρμογή των ενεργειών, απαιτώντας τη διενέργεια εκ των προτέρων ελέγχων από την Επιτροπή σε μεγάλο αριθμό διαγωνισμών και συμβάσεων.
<P>
Οι περικοπές στον προϋπολογισμό σημαίνουν ότι η ορθή οικονομική διαχείριση της προενταξιακής βοήθειας τίθεται σε πραγματικό κίνδυνο, σε όλες τις πολιτικές διαστάσεις της. Κατά συνέπεια πρέπει να παραμένουμε έτοιμοι να αντιδράσουμε θετικά στο αίτημα της Ευρωπαϊκής Επιτροπής για αποκατάσταση εν προκειμένω του επίπεδο του προσχεδίου προϋπολογισμού (ΠΣΠ).
<SPEAKER ID="322" NAME="Elisabeth Jeggle">
συντάκτρια γνωμοδότησης της Επιτροπής Γεωργία και Ανάπτυξης της Υπαίθρου. - (DE) Κυρία Πρόεδρε, κυρίες και κύριοι, ως εισηγήτρια για τον προϋπολογισμό για την Επιτροπή Γεωργίας και Ανάπτυξης της Υπαίθρου θα ήθελα να ευχαριστήσω τον γενικό εισηγητή, κ. Surján, για τη συνεχή προθυμία του να συζητήσει προκειμένου να βρεθεί συμβιβαστική λύση. Αυτό κρίνεται απαραίτητο καθώς η ευρωπαϊκή γεωργική πολιτική, επί του παρόντος, είναι ο μόνος τομέας πολιτικής όπου η ευθύνη βρίσκεται εξ ολοκλήρου σε κοινοτικό επίπεδο.
<P>
Ορθώς τα κονδύλια για γάλα στα σχολεία, φρούτα στα σχολεία και μερικά άλλα προγράμματα έχουν αυξηθεί. Ωστόσο η συσσώρευση των αποθεμάτων και οι επιστροφές κατά την εξαγωγή χαρακτηρίζονταν ως εργαλεία του παρελθόντος πριν από δύο έτη. Αυτήν τη στιγμή, είναι απαραίτητα εργαλεία για να ξεπεραστεί η κρίση στις αγορές. Επομένως, ζητούμε αύξηση περίπου 81 εκατομμυρίων ευρώ για συσσώρευση των αποθεμάτων από το 2009 έως το 2010 και περίπου 440 εκατομμυρίων ευρώ για επιστροφές κατά την εξαγωγή και θα ψηφίσουμε υπέρ των αιτημάτων αυτών. Παρόλα αυτά, την παρούσα στιγμή αυτά είναι στην πραγματικότητα πολύ λίγα.
<P>
Όπως πριν, θα είχα φυσικά προτιμήσει 600 εκατομμύρια ευρώ όσον αφορά το Ταμείο Γαλακτοκομικών Προϊόντων. Τα 300 εκατομμύρια ευρώ που ζητούμε τώρα για το 2010 είναι αυτά που είναι απολύτως απαραίτητα και ζητώ αυτά τα χρήματα να οριστούν στον προϋπολογισμό σε μόνιμη βάση ως Ταμείο Γαλακτοκομικών Προϊόντων. Αυτό θα ήταν το σωστό μήνυμα για να στείλουμε, καθώς επίσης και ένα σημαντικό μήνυμα.
<P>
" κατάσταση στις γεωργικές αγορές είναι δραστική. " Επιτροπή επί μακρόν έχει εναποθέσει τις ελπίδες της στην αυτορρύθμιση. Οι γεωργικές αγορές, επίσης, χρειάζονται πλαίσια και κανόνες δημοσιονομικής και γενικής πολιτικής.
<SPEAKER ID="323" NAME="Carmen Fraga Estévez" LANGUAGE="ES">
Κυρία Πρόεδρε, ευχαριστώ πολύ τον εισηγητή και την Επιτροπή Προϋπολογισμών που αποδέχθηκαν όλες τις τροπολογίες από την Επιτροπή Αλιείας.
<P>
Αυτό που είναι ιδιαίτερα σημαντικό για εμάς είναι η τροπολογία που ζητεί μεγαλύτερη ευελιξία στη χορήγηση χρηματοδότησης των Περιφερειακών Γνωμοδοτικών Συμβουλίων για την αλιεία. Εκτός από το ότι η χρηματοδότηση είναι ελάχιστη, υπόκειται επίσης σε ερμηνείες καθώς και στη διακριτική ευχέρεια της Επιτροπής με αποτέλεσμα τα συμβούλια να παρεμποδίζονται να δαπανούν ακόμη και τα ελάχιστα που διαθέτουν∙ το αίτημα αυτό μας υποβλήθηκε ομόφωνα από τα επτά υφιστάμενα συμβούλια.
<P>
Μία τροπολογία που θεωρούμε ιδιαίτερα πρόσφορη ζητεί μια συνολική στρατηγική για την καταπολέμηση της πειρατείας η οποία πραγματικά λαμβάνει υπόψη την κατάσταση των αλιευτικών, τα οποία είναι ιδιαίτερα ευάλωτα σε τέτοιες πράξεις στα διεθνή ύδατα.
<P>
Όσον αφορά την έρευνα και το Έβδομο Πρόγραμμα Πλαίσιο, όπως τα προηγούμενα έτη, έχουμε επιδείξει σύνεση και ζητούμε, τώρα που η έρευνα για την αλιεία δεν διαθέτει πλέον δική της γραμμή στον προϋπολογισμό, τουλάχιστον να μην μειωθεί το ποσοστό επενδύσεων, καθώς όλες οι αποφάσεις όσον αφορά τη διαχείριση της αλιείας συνδέονται με τη γνώση του περιβάλλοντος και των θαλάσσιων ειδών, ειδικά δε δεδομένου ότι ένας από τους νέους μας στόχους είναι η εφαρμογή μιας προσέγγισης βασισμένης στο οικοσύστημα στο σύνολο της νομοθεσίας της Κοινής Αλιευτικής Πολιτικής.
<SPEAKER ID="324" NAME="Helga Trüpel">
συντάκτρια γνωμοδότησης της Επιτροπής Πολιτισμού και Παιδείας. (DE) Κυρία Πρόεδρε, κυρίες και κύριοι, εκπρόσωποι της Επιτροπής και του Συμβουλίου, για ποιον λόγο οι περικοπές του Συμβουλίου, τις οποίες πρέπει να εφαρμόζουμε κάθε χρόνο σε διάφορους τομείς πολιτικής, είναι τόσο βλακώδεις, τόσο λανθασμένες και τόσο κοντόφθαλμες; " απάντηση είναι επειδή δεν είναι προσανατολισμένες προς το κοινό ευρωπαϊκό συμφέρον, και αυτός είναι ο λόγος που γίνομαι επικριτικός από πολιτική άποψη. Εσείς, ως Συμβούλιο, και τα κράτη μέλη περιβάλλεστε από κοινή ευρωπαϊκή ευθύνη, και οι ευρωπαϊκές μας δαπάνες είναι δαπάνες για το κοινό ευρωπαϊκό συμφέρον μας.
<P>
Είναι ακατανόητο το γεγονός ότι θα μπορούσε να γίνει περικοπή στη χρηματοδότηση για κατάρτιση και εκπαίδευση σε αυτό το σημείο. Ένα από τα επιτυχέστερα προγράμματά μας είναι το πρόγραμμα ανταλλαγής φοιτητών που δίδει τη δυνατότητα στους νέους μας να σπουδάσουν στην Ευρώπη, να γνωρίσουν τον κόσμο. Γιατί κάνετε περικοπές σε αυτό; Χρειάζεται να κάνουμε περισσότερα για τον πολιτισμό, για τις πολιτιστικές ανταλλαγές και την αδελφοποίηση πόλεων γιατί αυτά κάνουν την Ευρώπη πραγματική και συμβάλλουν στην αποδοχή της Ευρώπης από τα κάτω προς τα άνω. Εξάλλου, πως μπορείτε να κάνετε περικοπές στην επικοινωνιακή πολιτική, δεδομένου ότι έχουμε συμφωνήσει ότι εκεί υπάρχει ανάγκη να δώσουμε πραγματικά τη δυνατότητα στους ψηφοφόρους και τους πολίτες να ενημερώνονται για τα θετικά επιτεύγματα της Ευρωπαϊκής Ένωσης; Δυστυχώς το μόνο που μπορώ να παρατηρήσω, όπως έχει ήδη λεχθεί, είναι ότι οι περικοπές αυτού του είδους από πολιτική άποψη είναι εντελώς αντιπαραγωγικές.
<SPEAKER ID="325" NAME="Pervenche Berès">
συντάκτης γνωμοδότησης της Επιτροπής Οικονομικών και Νομισματικών Θεμάτων - (FR) Κυρία Πρόεδρε, εξ ονόματος της Επιτροπής Οικονομικών και Νομισματικών Θεμάτων, θα ήθελα να επισημάνω σήμερα δύο σημεία.
<P>
Το πρώτο είναι το ζήτημα της εφαρμογής εποπτικών δομών σε ευρωπαϊκό επίπεδο. Ως επακόλουθο της κρίσης, ή κατά τη διάρκεια αυτής της κρίσης, ο καθένας αντιλαμβάνεται ότι η ΕΕ πρέπει να εξοπλιστεί με δομές οι οποίες θα της δίδουν τη δυνατότητα να εποπτεύει τις τραπεζικές, τις ασφαλιστικές αγορές και τις αγορές κινητών αξιών. Στο τέλος της τελευταίας κοινοβουλευτικής περιόδου, καταλήξαμε σε συμφωνία με το Συμβούλιο η οποία εστίαζε σε ορισμένα ποσά για τις αρχές που υποτίθεται ότι προεικόνιζαν αυτά που εφαρμόζουμε σήμερα. Ωστόσο, το σχέδιο προϋπολογισμού όπως παρουσιάζεται δεν συμμορφώνεται με αυτήν την πολιτική συμφωνία, η οποία συνάφθηκε υπό το προηγούμενο Κοινοβούλιο. Ελπίζω οι τροπολογίες που έχουν εκ νέου κατατεθεί να εγκριθούν έτσι ώστε να είμαστε εναρμονισμένοι με αυτή την πολιτική συμφωνία, η οποία συνάφθηκε έτσι ώστε να διασφαλίζεται ότι η ΕΕ εξοπλίζεται τελικά με εποπτικές αρχές.
<P>
Συνεχίζοντας, θα ήθελα να επισημάνω το θέμα της φορολογικής πολιτικής. Υπάρχει περικοπή στα εργαλεία φορολογικής πολιτικής παρότι διατυπώνεται το αίτημα διεθνώς για περισσότερη διακυβέρνηση σε φορολογικά θέματα. Αν θέλουμε πράγματι να καταπολεμήσουμε τους φορολογικούς παραδείσους, η ΕΕ πρέπει να εξοπλιστεί με τους αναγκαίους πόρους για να διεξάγει αυτήν την πολιτική με συνέπεια. Περιορίζοντας την αρμοδιότητα της Επιτροπής στον τομέα αυτόν δεν θα στείλουμε το σωστό μήνυμα.
<SPEAKER ID="326" NAME="György Schöpflin">
συντάκτης γνωμοδότησης της Επιτροπής Συνταγματικών Υποθέσεων. - (ΕΝ) Κυρία Πρόεδρε, έχει γίνει αρκετά εμφανές τα τελευταία χρόνια ότι τα όργανα της Ευρωπαϊκής Ένωσης είναι λιγότερο εξοικειωμένα με τους πολίτες της Ευρώπης από όσο θα έπρεπε.
<P>
" Ευρωπαϊκή Ένωση είναι ένα δημοκρατικό όργανο, γι' αυτόν τον λόγο η επικοινωνία με τους πολίτες είναι προς το συμφέρον αμφοτέρων. Το τι πράττει η Ευρωπαϊκή Ένωση και γιατί, θα έπρεπε να είναι πλήρως γνωστό στους πολίτες. Οι πολίτες είναι ο ενδιαφερόμενος παράγοντας στην ευρωπαϊκή κοινή γνώμη.
<P>
Υπάρχουν πολλοί τρόποι να διασφαλιστεί ότι σε αυτό το αμοιβαίο συμφέρον δίνεται απάντηση. " επικοινωνία είναι μία από αυτές, και γι' αυτόν τον λόγο αυτός ο προϋπολογισμός πρέπει να περιλαμβάνει κονδύλι που θα προορίζεται για την ενημέρωση της ευρύτερης κοινής γνώμης σχετικά με τις δραστηριότητες της Ευρωπαϊκής Ένωσης.
<SPEAKER ID="327" NAME="Edit Bauer" LANGUAGE="HU">
Εξ ονόματος της Επιτροπής Δικαιωμάτων των Γυναικών και Ισότητας των Φύλων, θα ήθελα να επιστήσω την προσοχή σας μόνο σε ένα ζήτημα κατά τη διάρκεια του ενός λεπτού που έχω στη διάθεσή μου. Το ζήτημα αυτό αφορά στο Ευρωπαϊκό Ινστιτούτο για την Ισότητα των Φύλων και τη χρηματοδότησή του. Βάσει συναπόφασης του Κοινοβουλίου, ιδρύσαμε το Ινστιτούτο το 2007 με έδρα το Βίλνιους. Θα μπορούσε κάποιος να σκεφτεί ότι ο χρόνος που έκτοτε παρήλθε θα επαρκούσε ώστε το Ινστιτούτο να έχει καταστεί επιχειρησιακό. Δυστυχώς, η κατάσταση είναι πολύ πιο σοβαρή. Το Ινστιτούτο αυτήν τη στιγμή έχει μόλις έναν διευθυντή και έναν βοηθό. Θα ήθελα να ευχαριστήσω την Επιτροπή Προϋπολογισμών και τον εισηγητή, κ. Surján, που έλαβε υπόψη ότι η Επιτροπή Δικαιωμάτων των Γυναικών και Ισότητας των Φύλων υπέβαλε συνετή πρόταση όταν υποστήριξε ότι ο προϋπολογισμός δεν μπορεί να περικόπτεται αυτόματα με βάση τα έσοδα του έτους, επειδή αν γινόταν αυτό, το Ινστιτούτο δεν θα ήταν σε θέση μελλοντικά να λειτουργεί. Όχι μόνο χρειάζεται να εγγυηθούμε τις αυξανόμενες δαπάνες προσωπικού στον μελλοντικό ετήσιο προϋπολογισμό, αλλά πρέπει να δημιουργήσουμε αποθεματικό για το ποσό που διατίθεται στις δραστηριότητές του έτσι ώστε το Ινστιτούτο να μπορεί να εκπληρώνει τον ρόλο του.
<SPEAKER ID="328" NAME="Alain Lamassoure" LANGUAGE="FR">
Κυρία Πρόεδρε, ως πρόεδρος της Επιτροπής Προϋπολογισμών, θα ήθελα να αντιδράσω στην ξαφνική δημοσίευση σχεδίου ανακοίνωσης της Επιτροπής για τη δημοσιονομική αναθεώρηση. Ο κύριος Επίτροπος θα μας πει αν πρόκειται για ακούσιο λάθος.
<P>
Ωστόσο, θα ήθελα να διατυπώσω μια προειδοποίηση. Παρότι το σχέδιο ανακοίνωσης δεν περιέχει αριθμητικά στοιχεία, το πολύ καινοτόμο, και σε ορισμένα σημεία προκλητικό, περιεχόμενο αυτού του κειμένου φαίνεται ότι δεν συνάδει με μια Επιτροπή που βρίσκεται στη λήξη της θητείας της καθώς και με την ενδιάμεση αναθεώρηση της πολυετούς συμφωνίας που υπογράφηκε το 2006. Ο Πρόεδρος της Επιτροπής πρέπει κατά συνέπεια να διευκρινίσει, επειγόντως, το χρονοδιάγραμμά του σε σχέση με τις δημοσιονομικές προτάσεις που σχεδιάζει να υποβάλλει, τόσο υπό την απερχόμενη Επιτροπή όσο και υπό το νέο Σώμα των Επιτρόπων. " αλλαγή των δημοσιονομικών και κατά συνέπεια των πολιτικών προτεραιοτήτων δεν υπάγεται στη διαχείριση των τρεχουσών υποθέσεων. " Επιτροπή Προϋπολογισμών θα είναι έτοιμη για τη συζήτηση, αλλά βάσει προτάσεων που θα προέρχονται από μια Επιτροπή πλήρως νομιμοποιημένη, περιβεβλημένη με πενταετή εντολή, και η οποία θα είναι έτοιμη να αναλάβει την πολιτική ευθύνη της όταν πρόκειται για πρωτοβουλίες που αφορούν ένα τέτοιο πεδίο.
<SPEAKER ID="329" NAME="Francesca Balzani" LANGUAGE="IT">
Κυρία Πρόεδρε, κυρίες και κύριοι, όσον αφορά κυρίως τον προϋπολογισμό, το Κοινοβούλιο μπορεί και πρέπει να περιβάλλεται με όλες τις εξουσίες του ως θεσμικό όργανο απευθείας εκλεγμένο από τους πολίτες, προκειμένου να διασφαλίσει ότι αυτό το ζωτικής σημασίας μέσο για την ανάπτυξη, καθώς και για ευθυδικία και δικαιοσύνη, να είναι πλήρως σε θέση να ανταποκρίνεται στις ανάγκες των πολιτών. Ο προϋπολογισμός πρέπει να έχει τη δυνατότητα να είναι απτός και δυναμικός, να ακούει και να ανταποκρίνεται.
<P>
Εργαστήκαμε για να καταστήσουμε το σχέδιο προϋπολογισμού 2010 όσο το δυνατόν πιο ευέλικτο σε μια περίοδο ιδιαίτερης οικονομικής και χρηματοπιστωτικής κρίσης. Ωστόσο, ο προϋπολογισμός πρέπει επίσης να είναι αξιόπιστος, εφικτός και απτός, και από αυτήν την άποψη προείχε να αποφύγουμε να καταστήσουμε τους οικονομικούς πόρους για τα επόμενα χρόνια πάρα πολύ ανελαστικούς περιορίζοντας τις υπερβολικές δαπάνες πέραν του ανώτατου ορίου δαπανών που περιέχονται στις προοπτικές του πολυετούς δημοσιονομικού πλαισίου μόνο σε περιπτώσεις που αποτελούν πραγματικά απόλυτη προτεραιότητα. Αυτό συμβαίνει με το Σχέδιο Οικονομικής Ανάκαμψης..
<P>
Πάλι με τον ίδιο στόχο, την κατάρτιση δηλαδή ενός προϋπολογισμού πραγματικά ικανού να ανταποκριθεί στις ανάγκες των πολιτών, έχουμε υποβάλλει συγκεκριμένες τροπολογίες αναφορικά με τις πληρωμές προκειμένου να αποδεσμεύεται το μέγιστο δυνατό ποσό πόρων με άμεση ισχύ.
<P>
Ο ευρωπαϊκός προϋπολογισμός διαρθρώνεται σε δύο γραμμές: την ανάληψη υποχρεώσεων και τις πληρωμές. Οι αναλήψεις υποχρεώσεων αντιπροσωπεύουν σοβαρές πολιτικές προθέσεις, αλλά επίσης και πραγματικές, συγκεκριμένες δράσεις. Κατά συνέπεια, οι πληρωμές έχουν αυξηθεί σε 127 δισεκατομμύρια ευρώ εναρμονισμένες με το σχέδιο προϋπολογισμού που κατέθεσε η Επιτροπή Προϋπολογισμών, σε σύγκριση με τα 120 δισεκατομμύρια ευρώ που πρότεινε το Συμβούλιο και τα 122 δισεκατομμύρια ευρώ που πρότεινε η Επιτροπή.
<P>
Με τον ίδιο πάντοτε στόχο, με την ίδια πολιτική προσέγγιση, ως πολιτική ομάδα αντιτιθέμεθα σθεναρά στη δημιουργία αποθεματικών, τα οποία δεν είναι πραγματικοί πόροι άμεσα διαθέσιμοι στους πολίτες. " πολιτική δημιουργίας αποθεματικών σε καιρούς κρίσης πρέπει να περιορίζεται στο απολύτως ελάχιστο, σε περιπτώσεις δηλαδή στις οποίες ένα τέτοιο αποθεματικό είναι πραγματικά τεχνικά απαραίτητο. Σε περιόδους κρίσης, δεν υπάρχει λόγος να εγγράφουμε απλά αριθμούς στον προϋπολογισμό, αλλά αντίθετα πρέπει να καταρτίζουμε έναν προϋπολογισμό, χρήσιμο, άμεσα έτοιμο για ανάληψη δράσεων.
<P>
Άλλα θέματα χρήζουν επίσης ειδικής προσοχής. Ως πολιτική ομάδα, έχουμε αναλάβει τη σημαντική ευθύνη να υποβάλουμε εκ νέου την τροπολογία για την αύξηση του ποσού του Ταμείου Γαλακτοκομικών Προϊόντων στα 600 εκατομμύρια ευρώ με ομόφωνη απόφαση της Επιτροπής Γεωργίας και Ανάπτυξης της Υπαίθρου, και κατά συνέπεια με τη συμμετοχή όλων των βουλευτών και πολιτικών ομάδων, καθώς και την εκ νέου υποβολή τροπολογίας για πρόγραμμα μικροχρηματοδοτήσεων ύψους 37 εκατομμυρίων ευρώ το οποίο, και αυτό είναι ζωτικής σημασίας, δεν θέτει σε κίνδυνο την εφαρμογή άλλων προγραμμάτων βάσει του τομέα 2.
<P>
Σε περιόδους κρίσης υπάρχει ένας ιδιαίτερος κίνδυνος: οι δημοσιονομικοί πόροι να μην αυξηθούν πραγματικά, αλλά να μεταφερθούν από το ένα κονδύλι στο άλλο. Για να αντιμετωπίσει αυτόν τον κίνδυνο το Κοινοβούλιο, ως απευθείας εκλεγμένο όργανο, με ρόλο διαφορετικό από τον ρόλο που έχει το Συμβούλιο και η Επιτροπή, πρέπει να είναι ιδιαίτερα προσεκτικό στις ενέργειές του, ιδίως όσον αφορά τον έλεγχο.
<SPEAKER ID="330" NAME="Anne E. Jensen" LANGUAGE="DA">
Κυρία Πρόεδρε, θα ήθελα καταρχάς να ευχαριστήσω τον κ. Surján για την ποιότητα της εργασίας του στο να συγκεράσει τα διάφορα στοιχεία αυτής της διαδικασίας του προϋπολογισμού. Λέγεται αυτήν την περίοδο ότι πολλά από τα κράτη μέλη αντιμετωπίζουν μεγάλες δυσκολίες με τους κρατικούς προϋπολογισμούς τους, και ότι θα πρέπει κατά συνέπεια να υπάρξει συγκράτηση και στις δαπάνες. Αυτό είναι αληθές, ωστόσο δεν υπάρχει κρατικός προϋπολογισμός που να υπόκειται σε μεγαλύτερο έλεγχο από αυτόν της ΕΕ. Εμείς στην Ομάδα της Συμμαχίας των Φιλελευθέρων και Δημοκρατών για την Ευρώπη στηρίζουμε το αποτέλεσμα της ψηφοφορίας στην Επιτροπή Προϋπολογισμών. Στηρίζουμε το σχέδιο προϋπολογισμού που παρουσίασε ο κ. Surján.
<P>
Για εμάς, η χρηματοδότηση των επενδύσεων βάσει του σχεδίου ανάκαμψης στην ενεργειακή και κλιματική πολιτική και η εστίαση στην έρευνα και την καινοτομία αποτέλεσαν τις σημαντικότερες προτεραιότητες για τον προϋπολογισμό του 2010. Αυτός είναι επίσης ο τρόπος που θέλουμε να λειτουργεί ο προϋπολογισμός της ΕΕ στο μέλλον - με άλλα λόγια, ότι πρέπει να επικεντρώσουμε τους πόρους μας σε αυτούς τους τομείς. Πιστεύουμε ότι είναι αρνητικό το γεγονός ότι ούτε η Επιτροπή ούτε το Συμβούλιο έχουν διευκρινίσει σε ποιο σημείο βρισκόμαστε όσον αφορά την εξεύρεση των χρημάτων γι' αυτές τις επενδύσεις στο σχέδιο ανάκαμψης - επενδύσεις τις οποίες δεν στηρίζουμε μόνο εδώ στο Κοινοβούλιο, αλλά στηρίζουν επίσης οι αρχηγοί κρατών και κυβερνήσεων της ΕΕ. Είναι τρομερό το γεγονός ότι βλέπουμε να διαδραματίζεται επανειλημμένως μια κατάσταση κατά την οποία οι δαπάνες μπορούν να αναφέρονται αλλά να μην καθίσταται δυνατή η εξεύρεση επαρκούς χρηματοδότησης. Κατά συνέπεια στηρίζουμε την πρόταση του κ. Surján για επανεξέταση του πολυετούς δημοσιονομικού προγράμματος πλαισίου και για αναζήτηση τρόπου με τον οποίο θα καταστεί δυνατή η εξεύρεση χρημάτων για επενδύσεις στην ενέργεια από αχρησιμοποίητα κονδύλια του προϋπολογισμού για τη γεωργία.
<P>
" Ομάδα της Συμμαχίας των Φιλελευθέρων και Δημοκρατών για την Ευρώπη στηρίζει επίσης την πρόταση να διατεθούν 300 εκατομμύρια ευρώ στο Ταμείο Γαλακτοκομικών Προϊόντων για την αντιμετώπιση της παρούσας κρίσης που πλήττει τους γαλακτοπαραγωγούς. Συμμεριζόμαστε την άποψη ότι η κρίση είναι σοβαρή και πρέπει να αντιμετωπιστεί. Προσωπικά, δεν είμαι υποστηρικτής του νέου Ταμείου καθώς η Επιτροπή διαθέτει ήδη εργαλεία για να βοηθήσει τον εν λόγω τομέα και έχουν επίσης προσημειωθεί περίπου 500 εκατομμύρια ευρώ γι' αυτόν τον σκοπό. " Επιτροπή Γεωργίας και Ανάπτυξης της Υπαίθρου ήθελε να προσημειωθούν 600 εκατομμύρια ευρώ για το Ταμείο Γαλακτοκομικών Προϊόντων πάνω και πέραν αυτού του μισού δισεκατομμυρίου. Από την άποψη αυτή, πιστεύω ότι το αποτέλεσμα της ψηφοφορίας στην Επιτροπή Προϋπολογισμών -τα 300 εκατομμύρια ευρώ- αποτελεί έκφραση ρεαλιστικότερης λύσης.
<P>
Αυτό το σχέδιο προϋπολογισμού αφαιρεί αριθμό εξοικονομήσεων του Συμβουλίου και παρέχει μια ρεαλιστικότερη εκτίμηση των αναγκών για πληρωμές το προσεχές έτος, και η πολυετής δημοσιονομική συμφωνία έχει αποδειχθεί ότι είναι ένα πιο αυστηρό και άκαμπτο πλαίσιο, ιδιαίτερα δε, σε σχέση με την κατηγορία 1α, η οποία περιλαμβάνει την έρευνα, την εκπαίδευση και τις μεταφορές, και την κατηγορία 3, η οποία περιλαμβάνει τη νομική πολιτική και πολιτική ασύλου και την πολιτιστική πολιτική και πολιτική ενημέρωσης, καθώς και την πολιτική εξωτερικών υποθέσεων, ενώ το ανώτατο όριο για την κατηγορία 4 χρονικά είναι πάρα πολύ περιοριστικό.
<P>
Θα ήθελα να ευχαριστήσω τον κ. Maňka για την εργασία του σχετικά με τον προϋπολογισμό για τα άλλα όργανα. Ο προϋπολογισμός του Κοινοβουλίου παραμένει εντός του 20% για τις συνολικές διοικητικές δαπάνες στην ΕΕ, και αυτό παρά το γεγονός ότι λαμβάνονται χρήματα από τις δαπάνες για την αποζημίωση των βουλευτών σύμφωνα με το νέο καθεστώς των βουλευτών. " πολιτική ομάδα μας πιστεύει ότι πρέπει να είμαστε προσεκτικοί όσον αφορά τις υπερβολικές αυξήσεις στην κατανομή κονδυλίων για τα πολιτικά κόμματα, αλλά έχουμε συμφωνήσει στο σχέδιο που έχει κατατεθεί, και θα ήθελα επίσης να ευχαριστήσω τον κ. Maňka για το γεγονός ότι έχει εστιάσει τις επισημάνσεις του στις δαπάνες για τις μεταφράσεις και για την κτιριακή πολιτική του Κοινοβουλίου. Είναι πλέον καιρός να υπάρξει συνεργασία μεταξύ των οργάνων και να συνταχθεί έκθεση για την κτιριακή πολιτική που ακολούθησε το Κοινοβούλιο τα τελευταία χρόνια. Τη σύνταξη μιας τέτοιας έκθεσης ζητούμε επί μακρόν. Τώρα μπορούμε τελικά να τη δούμε να κατατίθεται στο τραπέζι.
<SPEAKER ID="331" NAME="Helga Trüpel" LANGUAGE="DE">
Κυρία Πρόεδρε, κυρίες και κύριοι, και εγώ, επίσης, θα ήθελα να αρχίσω ευχαριστώντας τον κ. Surján και τον κ. Maňka για τις προσπάθειές τους για συνεργασία, και θα ήθελα στη συνέχεια να προχωρήσω στη δήλωση του κ. Surján, στην οποία είπε ότι το Συμβούλιο θέλει, προ παντός, να εγκριθεί ένας μικρός προϋπολογισμός. Κατά την άποψή μας, αυτή είναι μια εντελώς λανθασμένη κατεύθυνση να επιλέξει κανείς σε περιόδους κρίσης. Σε περιόδους κρίσης, πρέπει να επιδείξετε το σθένος να ενεργείτε και πρέπει να δαπανάτε περισσότερα χρήματα στις σωστές, βιώσιμες επενδύσεις για το μέλλον. Αντιμετωπίζουμε, στο κάτω-κάτω, μια περιβαλλοντική και μια οικονομική κρίση, και έχουμε κρίση λιμού και φτώχειας στον κόσμο.
<P>
Εάν εμείς οι Ευρωπαίοι θέλουμε να ενεργούμε ορθά, χρειάζεται να αλλάξουμε τους πολιτικούς μας στόχους. Χρειάζεται να μεταμορφωθούμε σε μια βιώσιμη κοινωνία, χρειαζόμαστε μια "Πράσινη Νέα Συμφωνία", και ιδίως όσον αφορά τη στρατηγική της Λισαβόνας, χρειαζόμαστε περισσότερες βιώσιμες τεχνολογίες, αποδοτικές πράσινες τεχνολογίες, νέα συστήματα προώθησης και, φυσικά, επίσης νέα υλικά που θα είναι πραγματικά φιλικά προς το περιβάλλον. Αυτό σημαίνει επίσης ότι χρειάζεται να επενδύσουμε περισσότερα χρήματα στην έρευνα και την ανάπτυξη. Όπως έχω ήδη επισημάνει εξ ονόματος της Επιτροπής Πολιτισμού και Εκπαίδευσης, εμείς στην Ευρωπαϊκή Ένωση χρειάζεται να επενδύσουμε περισσότερα χρήματα στην κατάρτιση και την εκπαίδευση και να εκπαιδεύσουμε τους νέους μας, τα ταλέντα μας, όσο το δυνατόν καλύτερα, διότι τότε θα μπορούμε να είμαστε βέβαιοι ότι αυτά τα χρήματα δεν θα δαπανώνται σε λάθος στόχους αλλά θα αποδίδουν στο μέλλον, τόσο για τα εν λόγω άτομα όσο και για την επιτυχία της οικονομίας μας.
<P>
Ωστόσο, πρέπει επίσης -και αυτό είναι που καθιστά την Πράσινη Νέα Συμφωνία μια αληθινά ευρείας απήχησης πρόκληση- να αλλάξουμε την πολιτική των διαρθρωτικών προγραμμάτων και να την καταστήσουμε ένα περιβαλλοντικό εργαλείο όσον αφορά τη μετατροπή των κτιρίων και τις νέες και βιώσιμες ιδέες κινητικότητας. Χρειάζεται να αλλάξουμε τη γεωργική πολιτική μας, η οποία πρέπει να καταστεί περισσότερο περιβαλλοντική στη φύση της. Ακόμη και η παραγωγή ενέργειας μπορεί επίσης να διαδραματίσει σημαντικό ρόλο στην αγροτική οικονομία και μπορεί να λάβει χώρα με τρόπο φιλικό προς το περιβάλλον και οικολογικό.
<P>
Αυτήν τη στιγμή, βλέπω εδώ μόνο ελάχιστα τέτοια σχέδια - ωστόσο οφείλουμε να αναπτύξουμε τις προσπάθειές μας προς αυτήν την κατεύθυνση.
<P>
Τώρα θα απαντήσω στα επιχειρήματα σχετικά με τους γαλακτοπαραγωγούς. Εμείς οι Πράσινοι έχουμε τη γνώμη ότι οι γαλακτοπαραγωγοί αυτήν τη στιγμή πρέπει να ενισχυθούν. Δεν αρκεί, ωστόσο, απλά να δαπανήσουμε μετρητά -τα χρήματα πρέπει να δαπανώνται για την ορθή πολιτική στον τομέα αυτό. Χρειαζόμαστε ποσοστώσεις, και ιδίως, καλούς κανόνες, πλαίσια και ρύθμιση. Αν πρόκειται να δαπανήσουμε αυτά τα χρήματα τώρα -τα 280 εκατομμύρια ευρώ για τα οποία συζητούμε- αυτά πρέπει να χορηγηθούν απευθείας στους παραγωγούς και τις οργανώσεις τους.
<P>
Θέλουμε επίσης να αναδιανεμηθούν χρήματα. Δεν πιστεύουμε ότι πρέπει να δαπανήσουμε 449 εκατομμύρια ευρώ σε εξαγωγικές επιδοτήσεις στον τομέα των γαλακτοκομικών διότι αυτό θα καταστρέψει τις αγορές σε άλλες χώρες του κόσμου και, κυρίως στην Αφρική. Προτείνουμε τα 300 και πλέον εκατομμύρια ευρώ που δαπανούμε για την παραγωγή καπνού να ανακατανεμηθούν, και στη συνέχεια, να καταστούν πραγματικά διαθέσιμα στους μικρούς γαλακτοπαραγωγούς. Αυτό θα ήταν πιο οικολογικό και πολύ πιο επωφελές για τους γαλακτοπαραγωγούς από αυτό που κάνουμε τώρα.
<P>
Το τελικό σχόλιό μου αφορά το σχέδιο ανάκαμψης. Τελικά, θα το στηρίξουμε μόνο στη δεύτερη ανάγνωση εάν καταστεί σαφές ότι στην προκειμένη περίπτωση ακολουθείται μια πράσινη και βιώσιμη προσέγγιση. Θέλουμε μια οικολογική ενεργειακή πολιτική, θέλουμε ευρυζωνικότητα στις αγροτικές περιοχές και θέλουμε πανευρωπαϊκά ηλεκτρικά δίκτυα. Αυτά τα πράγματα θα αποτελέσουν πράγματι ένα βήμα προς μια πολιτική στραμμένη στο μέλλον. Αυτά προσδοκούμε από τις διαπραγματεύσεις τις προσεχείς εβδομάδες.
<SPEAKER ID="332" NAME="James Elles">
εξ ονόματος της Ομάδας ECR. - (ΕΝ) Κυρία Πρόεδρε, θα εστιάσω τα σχόλιά μου στον προϋπολογισμό της Επιτροπής και θα ήθελα να συγχαρώ τον κ. Surján για όλα όσα έχει κάνει ως γενικός εισηγητής αλλά, απουσιάζοντος του κ. Bokros, συντονιστή της Ομάδας μας, ο οποίος τυγχάνει να βρίσκεται στην Ουγγαρία για μακροχρόνια υποχρέωση στην οποία ήταν αφοσιωμένος, μου ζητήθηκε να παρουσιάσω σήμερα τη θέση της Ομάδας. Αντιλαμβάνομαι ότι αυτή είναι η τρίτη διαφορετική Ομάδα για την οποία έχω παρουσιάσει τις απόψεις στην αίθουσα αυτή από τότε που είμαι βουλευτής - όχι ότι εγώ έχω αλλάξει, απλά οι Ομάδες είναι αυτές που έχουν αλλάξει.
<P>
Επομένως, οι τρεις επισημάνσεις που θα ήθελα να κάνω στη συζήτηση σήμερα είναι οι εξής. Πρώτον, η γενική κατάσταση είναι σοβαρή, γεγονός που έχει ήδη επισημανθεί με χρηματοπιστωτικούς και οικονομικούς όρους. Σε αρκετά κράτη μέλη τα επίπεδα των ελλειμμάτων μας έχουν φθάσει σε ύψη ρεκόρ, όπως επεσήμανε ο Πρόεδρος του Συμβουλίου. Πράγματι, σε ορισμένα κράτη μέλη, η συζήτηση δεν αφορά στο που θα διατεθούν τα χρήματα αλλά ποια επίπεδα περικοπών θα απαιτηθούν για να επαναφέρουμε τις δαπάνες σε φυσιολογικά επίπεδα, όπως συμβαίνει στη δική μου χώρα. Κατά συνέπεια αυτή είναι μια ανάμικτη συζήτηση για το πώς θα διασφαλίσουμε ότι είμαστε σε θέση να καταστήσουμε τη λειτουργία της Ευρωπαϊκής Ένωσης αποτελεσματική.
<P>
Εδώ, ωστόσο, θα εξετάσουμε τον προϋπολογισμό. Όσον αφορά τον προϋπολογισμό που θα καταρτίσουμε για το 2010, αυτός είναι ένας προϋπολογισμός ο οποίος προφανώς βρίσκεται στην αρχή της διαδικασίας. Βρισκόμαστε ακόμη στις αρχικές κινήσεις μας, αλλά στην Ομάδα μας, θα εξετάσουμε με ιδιαίτερη προσοχή την ποιότητα των δαπανών -όπως έχει πει ο κύριος Επίτροπος, σε δαπάνες όπου τα χρήματα μπορούν εύλογα να δαπανηθούν και σε καμιά περίπτωση να μην είναι υπερβολικά από την άποψη αυτή, λόγω της γενικής κατάσταση στην οποία βρισκόμαστε.
<P>
Το τελευταίο σχόλιό μου αφορά στα σχόλια που έκανε ο πρόεδρος της δικής μας Επιτροπής Προϋπολογισμών, κ. Alain Lamassoure. Πρέπει να χρησιμοποιήσουμε αυτήν την ευκαιρία -είναι το πρώτο έτος ενός Κοινοβουλίου πενταετούς θητείας- για να κοιτάξουμε μπροστά. Πρέπει να ανακαλύψουμε, αν μπορούμε, από την Επιτροπή πότε θα λάβουμε την ενδιάμεση αναθεώρηση, πώς αυτή θα διαμορφωθεί, πώς θα είμαστε σε θέση να κοιτάξουμε μπροστά, όχι μόνο την ενδιάμεση αναθεώρηση, αλλά πώς θα προσεγγίσουμε τις μελλοντικές δημοσιονομικές προοπτικές, όπως ανέφερε ο κ. Böge στην έκθεσή του στο προηγούμενο Κοινοβούλιο. Κυρίως δε, πώς θα αρχίσουμε να τροχοδρομούμε τη διοργανική διαδικασία η οποία θα εξετάσει τις μακροπρόθεσμες τάσεις και θα μας δώσει τη δυνατότητα να έχουμε τη σωστή δημοσιονομική ανάλυση, διότι χωρίς αυτήν, είναι πράγματι δύσκολο να κοιτάξουμε μπροστά.
<SPEAKER ID="333" NAME="Miguel Portas" LANGUAGE="PT">
Θα ήθελα να αρχίσω με τη θετικότερη πτυχή: την Πέμπτη, θα ψηφίσουμε για εγκρίσεις πληρωμών άνω των 3 δισεκατομμυρίων ευρώ για να διατεθούν στα διαρθρωτικά ταμεία και σε προγράμματα κοινωνικού χαρακτήρα.
<P>
Το Συμβούλιο πράγματι αμφισβητεί αυτήν την πολιτική, θεωρώντας ότι δεν πρέπει να ζητούμε από τα κράτη μέλη περισσότερα χρήματα. Ελπίζω ο σουηδός υπουργός να με συγχωρήσει αν πω ότι αυτή η άποψη δείχνει νοοτροπία λίστας αγορών. Ζούμε σε ιδιαίτερους καιρούς, και θεωρώ ότι, αντίθετα, η Επιτροπή, το Συμβούλιο και το Κοινοβούλιο πρέπει να έχουν το σθένος να αντιμετωπίσουν το πρόβλημα χρηματοδότησης αυτού του προϋπολογισμού αποφασιστικά και να καταρτίσουν έναν ιδιαίτερο προϋπολογισμό.
<P>
Ακόμη και με τις δαπάνες που πρόκειται να εγκρίνουμε την Πέμπτη, αυτός ο προϋπολογισμός θα εξακολουθεί να είναι ένας προϋπολογισμός που δεν αντιμετωπίζει κατά μέτωπο την κρίση. Είναι ένας συνήθης προϋπολογισμός. Ωστόσο, εμείς δεν χρειαζόμαστε σταγόνες στον ωκεανό. Αυτό που χρειαζόμαστε είναι μια άλλη πολιτική για τις αγροτικές περιοχές. Δεν χρειαζόμαστε απλώς διαρθρωτικά ταμεία για τις χώρες μας, αλλά μια ευρωπαϊκή κοινωνική πολιτική που θα συμπληρώνει τις πολιτικές κάθε κράτους της ΕΕ. Αυτό που πραγματικά χρειαζόμαστε είναι σθένος!
<P>
Σήμερα, υπάρχουν τόσοι άνθρωποι που ζουν σε επίπεδο φτώχειας -79 εκατομμύρια- όσοι υπήρχαν και στις αρχές του αιώνα. Υπάρχει μεγάλη αβεβαιότητα σχετικά με τα πρότυπα που είναι απαραίτητα για την αντιμετώπιση της κλιματικής μεταβολής. Το καίριο ζήτημα που πρέπει να συζητήσουμε είναι η χρηματοδότηση του ευρωπαϊκού προϋπολογισμού και το μέλλον των δημοσιονομικών προοπτικών. Αυτό είναι το ζήτημα, και μη μας λέτε ότι δεν υπάρχουν χρήματα, διότι χρήματα υπάρχουν∙ μπορούμε να τα αναζητήσουμε μεταξύ των φοροφυγάδων, στη φορολογία κεφαλαιακών κερδών στις χρηματοοικονομικές αγορές και στους φορολογικούς παραδείσους.
<P>
Κύριε Πρόεδρε, κύριοι εισηγητές, αυτό το πρόβλημα με τον προϋπολογισμό είναι τόσο μεγάλης ζωτικής σημασίας ώστε εμείς, οι βουλευτές, πρέπει να δώσουμε το παράδειγμα προβαίνοντας σε περικοπές των δικών μας αποδοχών. Έχω κάνει προτάσεις σχετικά με τα οδοιπορικά. Σήμερα, όταν ταξιδεύει, ο/η βουλευτής εισπράττει τον μισθό του/της, δαπάνες για το κόστος ταξιδιού, την απόσταση που διανύθηκε και τον αναλωθέντα χρόνο. Αυτό είναι γελοίο και ακατανόητο. Ελπίζω την Πέμπτη, να έχουμε την ευπρέπεια να επανεξετάσουμε αυτήν την κατάσταση.
<SPEAKER ID="334" NAME="Marta Andreasen">
εξ ονόματος της Ομάδας.EFD - (ΕΝ) Κυρία Πρόεδρε, είναι απίστευτο το γεγονός ότι σε αυτούς τους καιρούς χρηματοπιστωτικής και οικονομικής κρίσης, η Ευρωπαϊκή Επιτροπή προτείνει αύξηση σχεδόν 5% για τον προϋπολογισμό του 2010.
<P>
Αλλά αυτό που είναι ακόμη χειρότερο είναι ότι, ενώ το Συμβούλιο, στην πρώτη ανάγνωσή του τον Ιούλιο, πρότεινε μείωση περίπου 2% στο προσχέδιο προϋπολογισμού, αυτό το Κοινοβούλιο προτείνει τώρα αύξηση 5% επί αυτού του προσχεδίου προϋπολογισμού.
<P>
Ο προϋπολογισμός του 2010 θα καταλήξει τότε να υπερβαίνει τα 127 δισεκατομμύρια ευρώ σε πιστώσεις πληρωμών ποσό που ισούται με το 1,08% του ΑΕγχΠ της ΕΕ.
<P>
Αυτός είναι ο τρόπος με τον οποίο το Κοινοβούλιο θέλει να φέρει τον προϋπολογισμό πιο κοντά στους πολίτες; Είναι πάρα πολύ ωραίο να επιδοτούνται οι Ειδικοί Ολυμπιακοί Αγώνες στην Πολωνία και την Ελλάδα καθώς και το Χειμερινό Ολυμπιακό Φεστιβάλ Ευρωπαϊκής Νεότητας στην Τσεχία, ή ακόμη το Jacobean 2010, αλλά οι ψηφοφόροι μας έχουν άλλες προτεραιότητες στη ζωή τους, όπως η εξόφληση των υποθηκών τους και η εξασφάλιση καλής εκπαίδευσης στα παιδιά τους.
<P>
Το κόστος της Ευρωπαϊκής Ένωσης για το "νωμένο Βασίλειο αυτήν τη στιγμή ανέρχεται σε 45 εκατομμύρια αγγλικές λίρες ημερησίως και με την προτεινόμενη αύξηση θα ανέλθει στα 50 εκατομμύρια αγγλικές λίρες ή και περισσότερο, με τη μείωση της επιστροφής δασμών.
<P>
Πιστέψτε με, υπάρχουν πολλές άλλες προτεραιότητες στο "νωμένο Βασίλειο που αναμένουν επένδυση χρημάτων, και τώρα που η Ευρωπαϊκή Επιτροπή έχει προειδοποιήσει ότι η Βρετανία κινδυνεύει να χρεοκοπήσει εξ αιτίας του υψηλού δημόσιου χρέους της, αυτή η χώρα θα ήταν ευτυχής αν έβλεπε τη συνεισφορά της στην ΕΕ να μειώνεται σημαντικά, και είμαι βέβαιος ότι και άλλες χώρες θα ήσαν ευτυχείς με μια παρόμοια μείωση.
<P>
Επί σειρά ετών, το Ελεγκτικό Συνέδριο δεν έχει κατορθώσει να μας δώσει την ικανοποίηση ότι ο προϋπολογισμός της ΕΕ δαπανήθηκε νόμιμα και κανονικά, και η έλλειψη ελέγχου στις δαπάνες των χρημάτων των φορολογουμένων ήταν ένα ζήτημα που με απασχολούσε σοβαρά όταν ήμουν στη θέση αρχιλογιστή της Ευρωπαϊκής Ένωσης το 2002.
<P>
Παρόλ' αυτά, το Κοινοβούλιο θέλει να βάλει περισσότερα χρήματα στα ταμεία της ΕΕ. Μην υπολογίζετε σε μένα να ψηφίσω ποτέ υπέρ οιασδήποτε αύξησης στον προϋπολογισμό. Εάν θέλετε να επιδοτήσετε σχέδια για την αντιμετώπιση της κρίσης, πρέπει να βρείτε τομείς στους οποίους ο προϋπολογισμός μπορεί να μειωθεί.
<SPEAKER ID="335" NAME="Angelika Werthmann" AFFILIATION="NI">
(DE) Κυρία Πρόεδρε, κυρίες και κύριοι, δεν είναι μόνο στους αριθμούς που αντικατοπτρίζεται η κρίση, στις αγορές που υποχωρούν και στα δισεκατομμύρια ευρώ που δαπανώνται για την στήριξη των τραπεζών και την αναθέρμανση της οικονομίας μας. Μπορεί κανείς να την διακρίνει στα εκρηκτικά στοιχεία της ανεργίας. Αυτήν την κρίση μπορεί κανείς να την διαπιστώσει κυρίως στον ισχυρό φόβο και στην αγωνία που αισθάνονται οι πολίτες της Ευρωπαϊκής Ένωσης. Οι άνθρωποι φοβούνται για τη δουλειά τους και για τις συντάξεις τους. Οι πολίτες μας ανησυχούν για την κλιματική αλλαγή, για τα ενεργειακά αποθέματα και για την περιστολή των ατομικών δικαιωμάτων τους με αφορμή την καταπολέμηση της τρομοκρατίας.
<P>
" ΕΕ μπορεί να συμβάλει θετικά στον κατευνασμό των απόλυτα δικαιολογημένων φόβων των πολιτών της, ακόμη και αν, αυτήν τη στιγμή, καθίσταται αναγκαίο οι σχετικές διαδικασίες να γίνουν αποτελεσματικότερες και αποδοτικότερες. Ως προς αυτό, σκέπτομαι, για παράδειγμα, πρωτίστως το Ευρωπαϊκό Ταμείο Προσαρμογής στην Παγκοσμιοποίηση, στην περίπτωση της Nokia, και το Ταμείο Αλληλεγγύης για τη στήριξη των θυμάτων του σεισμού στην Ιταλία. Προκειμένου τα χρήματα από αυτά να καταλήξουν πραγματικά σε αυτούς που έχουν πληγεί, πιστεύω ότι είναι σημαντικός τόσο ο επανασχεδιασμός αυτών των διαδικασιών προκειμένου να καταστούν αποδοτικότερες όσο και η διασφάλιση διαφανέστερης εποπτείας, καθώς το Ταμείο Προσαρμογής στην Παγκοσμιοποίηση δεν πρέπει να συγχέεται με κανένα τρόπο με στήριξη της ΕΕ στις πολυεθνικές.
<P>
" Ευρώπη αποτελεί επί μακρόν εγγύηση για την ειρήνη και την ευημερία. Ας εργαστούμε μαζί για να διασφαλίσουμε ότι αυτό όντως θα εξακολουθεί να ισχύει.
<P>
Angelika Werthmann (NI). (FR) Εμείς είμαστε η Ευρώπη.
<SPEAKER ID="336" NAME="Hans Lindblad" LANGUAGE="SV">
Κυρία Πρόεδρε, αξιότιμοι βουλευτές, κύριε Επίτροπε, λόγω κάποιων μικρών καθυστερήσεων, θα χρειαστεί να αναχωρήσω από το Κοινοβούλιο εντός ολίγου, καθώς η πτήση μου αναχωρεί σε 45 λεπτά. Θα διασφαλίσω να μου διαβιβαστεί οτιδήποτε λεχθεί. Υπήρξε μια καλή συζήτηση. Έχουν υποβληθεί πολλές καλές προτάσεις. Είναι δύσκολο να τεθούν προτεραιότητες αλλά πρέπει να τις θέσουμε. Όσον αφορά την έρευνα, μπορώ να πω στην κ. Ek ότι επενδύουμε 7,3% περισσότερο στην έρευνα απ' ό, τι στον προϋπολογισμό του 2009, ποσοστό το οποίο θεωρώ ότι είναι αρκετά υψηλό.
<P>
Στην πρότασή του, το Κοινοβούλιο επενδύει και αυξάνει τις δαπάνες σημαντικά σε σύγκριση με το 2009. Ταυτόχρονα, πρέπει να έχουμε υπόψη ότι η ΕΕ βρίσκεται σε ύφεση. Τα δημόσια οικονομικά στην Ευρωπαϊκή Ένωση σημειώνουν μείωση κατά περίπου 7%. Αυτό δεν είναι κάτι που μπορούμε να αγνοήσουμε.
<P>
Το Συμβούλιο επενδύει επίσης περισσότερα, αλλά επενδύει επίσης πιο επιλεκτικά. Επενδύουμε σε μέτρα τα οποία θα ενισχύσουν την ανάπτυξη και είμαστε περισσότερο συγκρατημένοι όσον αφορά τομείς όπως οι διοικητικές δαπάνες. Ταυτόχρονα, είμαστε ευτυχείς που βλέπουμε ότι το Κοινοβούλιο λαμβάνει επίσης σημαντικά μέτρα σε αυτόν τον τομέα.
<P>
Μετά τη σημερινή συζήτηση και τις συζητήσεις που είχα προηγουμένως με εκπροσώπους του Κοινοβουλίου, πιστεύω ότι -μαζί με την Επιτροπή- θα είμαστε σε θέση να καταλήξουμε σε συμφωνία για έναν πραγματικά καλό προϋπολογισμό το προσεχές διάστημα.
<SPEAKER ID="337" NAME="José Manuel Fernandes" AFFILIATION="PPE">
(PT) Κυρίες και κύριοι, είμαι πεπεισμένος ότι ο προϋπολογισμός της Ευρωπαϊκής Ένωσης για το 2010 θα μας βοηθήσει να ξεπεράσουμε την οικονομική κρίση που αντιμετωπίζουμε αυτήν την περίοδο. Μία από τις συνέπειες της κρίσης είναι η ανεργία. Γι' αυτόν τον λόγο, επιθυμώ να τονίσω και να περιγράψω τη σημασία της τροπολογίας που έχουμε καταθέσει για την ενίσχυση του προγράμματος ERASMUS, ούτως ώστε να προάγουμε και να διευκολύνουμε τη δημιουργία νέων θέσεων εργασίας για τους νέους.
<P>
Όσον αφορά τον προϋπολογισμό του Κοινοβουλίου, είμαι ιδιαίτερα ευτυχής για το γεγονός ότι οι κυριότερες προτάσεις μας έχουν ληφθεί υπόψη, τόσο στον ίδιο τον προϋπολογισμό όσο και στο σχέδιο ψηφίσματος. Στόχος μας είναι η αριστεία στη νομοθεσία. Φυσικά, αναγνωρίζουμε τη σημασία της πολυγλωσσίας, αλλά αισθανόμαστε ότι πρωταρχικός στόχος μας είναι η αριστεία στη νομοθεσία, και γι' αυτόν τον σκοπό, χρειάζεται να έχουμε τους απαραίτητους πόρους ούτως ώστε οι βουλευτές να μπορούν να επιτύχουν τον στόχο αυτόν.
<P>
Για να επιφέρουμε μεγαλύτερη διαφάνεια και αυστηρότητα έχουμε προτείνει βασικό προϋπολογισμό, ο οποίος πρέπει να εφαρμόζεται κατά την έναρξη έκαστου νομοθετικού κύκλου. Έχουμε επίσης προτείνει αποθεματικά γι' αυτόν τον στόχο, για τον στόχο της διαφάνειας και τον στόχο της αυστηρότητας, και κατά συνέπεια αποθεματικά στην περίπτωση της πολιτικής επικοινωνίας, για παράδειγμα, όπου θα επιθυμούσαμε να υπάρχει ανάλυση κόστους και οφέλους. Θα πρέπει επίσης να υπάρχουν αποθεματικά για τη μείωση της υφιστάμενης γραφειοκρατίας, για παράδειγμα, στους συμβασιούχους βοηθούς, και θέλουμε να "υποχρεώσουμε" τη Διοίκηση να συνδράμει στη μείωση αυτής της γραφειοκρατίας. Συμφωνούμε επίσης όσον αφορά την κτιριακή πολιτική, και είμαστε σύμφωνοι επίσης ότι αυτή πρέπει να είναι μια μακροπρόθεσμη πολιτική.
<P>
Τέλος, τα συγχαρητήρια μου στους εισηγητές κ. László Surján και κ. Vladimír Maňka. Θα θέλαμε να συγχαρούμε ιδίως τον εισηγητή, κ. László Surján, για το γεγονός ότι αντιστάθηκε στον πειρασμό να εμφανιστεί δημαγωγικός όσον αφορά, για παράδειγμα, το Ταμείο Γαλακτοκομικών Προϊόντων, και για το γεγονός ότι κατέβαλε κάθε δυνατή προσπάθεια και δεν υποσχέθηκε τα αδύνατα προκειμένου να είναι αρεστός στο εξωτερικό.
<SPEAKER ID="338" NAME="Göran Färm" AFFILIATION="S&amp;D">
(SV) Κυρία Πρόεδρε, κυρίες και κύριοι, η σουηδική Προεδρία έχει επικρίνει την Επιτροπή Προϋπολογισμών επειδή ήθελε να αυξήσει τις πιστώσεις πληρωμών υπό τις παρούσες συνθήκες. Στην πράξη, αυτό αναφέρεται στην εκτέλεση του προϋπολογισμού της ΕΕ. Θεωρώ την κριτική παράλογη για πολλούς λόγους. Πρώτον, οι υπουργοί Οικονομικών του Συμβουλίου πάντοτε παρακρατούσαν πληρωμές σε τέτοιο βαθμό που μεγάλα τμήματα του προϋπολογισμού της ΕΕ ουδέποτε εκτελούνταν. Αντίθετα, μεγάλα ποσά επιστρέφονταν στα κράτη μέλη ως επιστροφές. Αυτό είναι παράλογο, διότι οι αναλήψεις υποχρεώσεων στον προϋπολογισμό είναι εκεί για να εκτελεστούν - όχι για να επιστραφούν στα κράτη μέλη. Είμαστε προετοιμασμένοι να αγωνιστούμε γι' αυτό. Το ερώτημα κατά συνέπεια τίθεται αν η πολιτική της Προεδρίας συνίσταται στην πραγματικότητα στο να προβαίνει σε μεγάλες υποσχέσεις με τη μορφή ανάληψης δεσμεύσεων οι οποίες ουδέποτε εκτελούνται.
<P>
Δεύτερον, αυτό το έτος, τα επιχειρήματα για την κατάσταση αυτή είναι ακόμη πιο ισχυρά απ' όσο συνήθως. Θα πρέπει, για παράδειγμα, να αυξήσουμε την εκτέλεση των μέτρων του Κοινωνικού Ταμείου που αφορούν στη δημιουργία θέσεων εργασίας, την ανάπτυξη δεξιοτήτων και άλλων τέτοιων μέτρων.
<P>
" κριτική της Προεδρίας απευθύνεται όχι μόνο στο Ευρωπαϊκό Κοινοβούλιο, αλλά επίσης στην Επιτροπή, διότι τα περισσότερα από όσα κάνουμε αφορούν στην αποκατάσταση των περικοπών στη δημοσιονομική πρόταση της Επιτροπής την οποία το Συμβούλιο θέλει να επιβάλει και, επιπλέον, στην εστίαση σε μέτρα για τη δημιουργία θέσεων εργασίας. Σημειώνω επίσης ότι η Προεδρία έχει επικρίνει το γεγονός ότι η Επιτροπή Προϋπολογισμών αυξάνει ορισμένες διοικητικές πιστώσεις πληρωμών -ενώ η Επιτροπή μάς επικρίνει για το γεγονός ότι κάνουμε το αντίθετο, για το γεγονός δηλαδή ότι έχουμε αποδεχθεί ορισμένες από τις περικοπές του Συμβουλίου. " αρχή που τηρούμε είναι να αυξήσουμε εκείνες τις διοικητικές πιστώσεις πληρωμών που χρειάζονται για εγγύηση της εκτέλεσης σημαντικών πολιτικών- αλλά όχι το αντίθετο. " συζήτηση του προϋπολογισμού του τρέχοντος έτους φαίνεται ότι πρόκειται να εξελιχθεί σε μάχη μεταξύ του Συμβουλίου και της Επιτροπής.
<P>
Όσον αφορά το Ευρωπαϊκό Σχέδιο Οικονομικής Ανάκαμψης, ο προϋπολογισμός της ΕΕ δεν έχει το μέγεθος για να είναι σε θέση να χρησιμοποιηθεί στην κεϋνσιανή πολιτική στήριξης, μπορεί όμως να χρησιμοποιηθεί για ορισμένα μικρά αλλά στρατηγικά ζητήματα, όπως το σχέδιο ανάκαμψης. Καθώς το ποσοστό ανεργίας είναι επί του παρόντος υψηλό, η προώθηση επενδύσεων που επρόκειτο ούτως ή άλλως να πραγματοποιηθούν, οι οποίες θα βοηθήσουν την Ευρώπη να έλθει πιο κοντά σε μια αληθινή εσωτερική αγορά -όπως για παράδειγμα επενδύσεις σε ενεργειακές υποδομές. Παρόλ' αυτά, σχεδόν ένα έτος μετά την εξαγγελία του σχεδίου, δεν έχουμε ακόμη απτές προτάσεις από το Συμβούλιο ή από τη σουηδική Προεδρία όσον αφορά την προέλευση των χρημάτων. Είμαστε ανοικτοί σε συζήτηση, αλλά προφανώς δεν έχει νόημα να πάρουμε τα χρήματα από άλλους τομείς προτεραιότητας οι οποίοι συμβάλλουν επίσης στην απασχόληση, τη δια βίου μάθηση ή την ενέργεια και την εξέλιξη του κλίματος, για παράδειγμα.
<P>
Είναι λυπηρό που ο υπουργός έπρεπε να αποχωρήσει καθώς ήθελα να του υποβάλλω μια ερώτηση. Παρόλ' αυτά θα υποβάλλω την ερώτησή μου και ίσως να απαντήσει με άλλον τρόπο. " σουηδική Προεδρία έχει δηλώσει ότι η στρατηγική για την περιοχή της Βαλτικής είναι ένα από τα θέματα προτεραιότητάς της. Ταυτόχρονα, δεν έχει προτείνει κάποια χρηματοδότηση γι' αυτήν την στρατηγική. Το γεγονός αυτό μου προκαλεί έκπληξη, διότι σημαίνει ότι αυτά που χρειάζεται να πραγματοποιηθούν πρέπει να χρηματοδοτηθούν από άλλες πηγές που έχουν ήδη προσημειωθεί για άλλους σημαντικούς στόχους. Δεν θα υπάρξει δηλαδή καθαρή συνεισφορά στη Στρατηγική της Βαλτικής. Λαμβάνοντας υπόψη τα ανωτέρω, αναρωτιέμαι με ποιον τρόπο η σουηδική Προεδρία μπορεί να ισχυρίζεται ότι βλέπει τη Στρατηγική της Βαλτικής ως προτεραιότητα. Επιθυμούμε τη χορήγηση 20 εκατομμυρίων ευρώ, η οποία αντιστοιχεί σε 200 εκατομμύρια σουηδικές κορώνες. Αυτή είναι μια σημαντική συνεισφορά.
<SPEAKER ID="339" NAME="Jacek Włosowicz" AFFILIATION="ECR">
(PL) Κυρία Πρόεδρε, όπως όλοι γνωρίζουμε, τα σημαντικότερα δημοσιονομικά κονδύλια για το οικονομικό έτος 2010, και η αξιολόγηση του προϋπολογισμού, περιέχονται σε ψήφισμα της 10ης Μαρτίου 2009. Στο ψήφισμά του, το Κοινοβούλιο ήταν ιδιαίτερα επικριτικό για τα στενά περιθώρια που τίθενται στις περισσότερες γραμμές του πολυετούς δημοσιονομικού πλαισίου. Είναι ανησυχητικό το γεγονός ότι σε αυτό το σχέδιο, το Συμβούλιο μείωσε το αρχικό σχέδιο ακόμη περισσότερο. Οι δυσαναλογίες που προκύπτουν μεταξύ των επιπέδων των αναλήψεων υποχρεώσεων και των πληρωμών ήταν τόσο μεγάλες που ήρθαν σε αντίθεση με τη θεμελιώδη αρχή της σύνεσης.
<P>
Προσδοκούσα ότι θα δινόταν μεγάλη προσοχή, αν όχι η μέγιστη προσοχή, στην οικονομική κρίση που συνεχίζουμε να αντιμετωπίζουμε, αλλά όπως μπορεί κανείς να διαπιστώσει, το Κοινοβούλιο πρέπει να δώσει τη δική του μάχη για τα συμφέροντα των πολιτών και να τους πείσει ότι η Ευρώπη δεν είναι η πηγή των προβλημάτων, αλλά ότι θα μπορούσε να βρει αποτελεσματική λύση γι' αυτά τα προβλήματα. Γι' αυτόν τον λόγο προσυπογράφω ανεπιφύλακτα το σχέδιο, το οποίο περιλαμβάνει κονδύλια για την εφαρμογή του σχεδίου ανάκαμψης της οικονομίας, και θεωρώ ότι πρέπει να αποτελέσει μία από τις προτεραιότητες του Κοινοβουλίου. Ωστόσο, οι περικοπές που εισήγαγε το Συμβούλιο θα περιορίσουν την ανάπτυξη και τη δημιουργία θέσεων εργασίας ή απλά θα τις καταστήσουν αδύνατες. Θα έθεταν επίσης τέλος στο έργο επίλυσης των ενεργειακών προβλημάτων των πολιτών μας. Στο πλαίσιο της κρίσης στη γεωργία, για παράδειγμα, στον τομέα των γαλακτοκομικών δεν υπάρχουν δυνατότητες επέκτασης των προγραμμάτων τα οποία θα στήριζαν την ανάπτυξη στην κατανάλωση αγροτικών προϊόντων, όπως για παράδειγμα με το να καταστήσουν δημοφιλή την κατανάλωση γάλακτος και φρούτων στα εκπαιδευτικά ιδρύματα.
<P>
Κατά συνέπεια, θεωρώ ότι το σχέδιο προϋπολογισμού, με την παρούσα μορφή του, δεν είναι ικανό να επιτύχει τους σκοπούς που έχει ορίσει η Ευρωπαϊκή Ένωση. Από τα λίγα θέματα που έχω αναφέρει, μπορεί ήδη να διαπιστώσει κανείς ότι υπάρχουν τομείς του προϋπολογισμού της ΕΕ οι οποίοι μπορούν να υπερβούν τα προβλήματα που πρέπει να επιλύσουμε, αλλά σε πολλά σημεία, οι εγγραφές του προϋπολογισμού σχεδιάζονται σε ιστορική βάση, χωρίς να λαμβάνεται υπόψη η παρούσα κατάσταση και τα τρέχοντα προβλήματα. Δεν προβλέπουν μελλοντικές προκλήσεις, και όταν το κάνουν, καταβάλλουν ελάχιστη προσπάθεια για να τις επηρεάσουν. Πιστεύω ότι ως Κοινοβούλιο, εναπόκειται σε εμάς να αγωνιστούμε για δυναμικότερες αποφάσεις ως αντίδραση στα προβλήματα που εμφανίζονται στην Ευρώπη, ενθυμούμενοι ταυτόχρονα να λειτουργούμε με διαφάνεια στη διαχείριση των κονδυλίων. Αυτή είναι η εντολή που μας έδωσαν οι εκλογείς μας πριν από έξι μήνες.
<SPEAKER ID="341" NAME="Jürgen Klute" AFFILIATION="GUE/NGL">
(DE) Κυρία Πρόεδρε, κυρίες και κύριοι, οι συνέπειες της παγκόσμιας οικονομικής κρίσης στην οποία βρισκόμαστε σήμερα δεν μπορούν ακόμη να προβλεφθούν. Πρέπει να κατανοήσουμε ότι η κρίση δεν έχει ακόμη χτυπήσει ολοκληρωτικά την αγορά εργασίας. Τι πράττει η Ευρωπαϊκή Ένωση γι' αυτήν την κατάσταση, κατά την οποία ολοένα και περισσότεροι άνθρωποι απειλούνται από τη φτώχεια και την ανεργία και ζουν με τον φόβο για την επιβίωσή τους; " Ευρωπαϊκή Ένωση αποφασίζει στον προϋπολογισμό της να εστιάσει το ενδιαφέρον της σε νέους τομείς. Ή, για να είμαι πιο ακριβής, προσαρμόζει τα οικονομικά της προς όφελος της σφράγισης των συνόρων της, προς όφελος στρατιωτικών προγραμμάτων υψηλής τεχνολογίας και προς όφελος μιας ολοένα και περισσότερο προηγμένης παρακολούθησης των ευρωπαίων πολιτών.
<P>
Είτε το πιστεύετε είτε όχι, θα υπάρξει αύξηση της τάξεως του 16% για τον τομέα της ελευθερίας, της ασφάλειας και της δικαιοσύνης. Το Ταμείο για την Ασφάλεια των Εξωτερικών Συνόρων θα λάβει 12% περισσότερη χρηματοδότηση το προσεχές έτος. Οι δαπάνες για την στρατηγική στρατιωτική έρευνα στον τομέα της ασφάλειας σχεδόν διπλασιάζονται και πρόκειται να ανέλθουν στα 215 εκατομμύρια ευρώ.
<P>
Από την άποψη της Συνομοσπονδιακής Ομάδας της Ευρωπαϊκής Ενωτικής Αριστεράς/Αριστερά των Πρασίνων των Βορείων Χωρών, αυτό σημαίνει ότι η ΕΕ απομακρύνεται από την ιδρυτική της ιδέα να αποτελεί έργο ειρήνης για την Ευρώπη. Αντίθετα, αυτό το προσχέδιο προϋπολογισμού ακολουθεί τη λογική της Συνθήκης της Λισαβόνας, με την υποχρέωση που αυτή περιέχει όσον αφορά την υποχρέωση των κρατών μελών να εκσυγχρονίζουν διαρκώς τον στρατιωτικό εξοπλισμό τους και να προστατεύουν τα εξωτερικά σύνορα.
<P>
" ευρωπαϊκή Αριστερά ζητεί αντ' αυτού η Ευρωπαϊκή Ένωση να εφαρμόσει μια συνεκτική πολιτική ειρήνης. Ζητούμε μια υπηρεσία αφοπλισμού στη θέση μιας υπηρεσίας εξοπλισμού. " Ευρώπη πρέπει να επικεντρώσει τους πόρους της σε στρατηγικές επίλυσης πολιτικών συγκρούσεων όπως, για παράδειγμα, ένα μη στρατιωτικό σώμα ευρωπαϊκής εμβέλειας και στην προώθηση ανεξάρτητης έρευνας για ζητήματα ειρήνης και συγκρούσεων. Κατά την άποψή μας, αυτός ο προϋπολογισμός στρέφει την προσοχή μας ολοένα και περισσότερο στον πόλεμο και όχι στη διαχείριση της κρίσης και, επομένως, η Αριστερά στο Ευρωπαϊκό Κοινοβούλιο δεν θα στηρίξει αυτόν τον προϋπολογισμό.
<SPEAKER ID="342" NAME="Bastiaan Belder" AFFILIATION="EFD">
(NL) Κυρία Πρόεδρε, ο προϋπολογισμός του 2010 έχει καταρτιστεί υπό ιδιαίτερες οικονομικές και χρηματοπιστωτικές συνθήκες. Ο εισηγητής κ. Surján επιθυμεί να καθορίσει δημοσιονομικές προτεραιότητες, και εκτιμώ πάρα πολύ αυτό το γεγονός. Τον στηρίζω όπου αυτές οι προτεραιότητες αφορούν βασικά καθήκοντα της Ευρωπαϊκής Ένωσης και γραμμές του προϋπολογισμού που είναι ιδιαίτερης σημασίας για την οικονομική ανάκαμψη. Ωστόσο, πολύ συχνά, το τελικό αποτέλεσμα είναι η δαπάνη περισσότερων χρημάτων, παρότι το Συμβούλιο είχε ήδη προβεί σε λιγότερο αυστηρές περικοπές στο σχέδιο προϋπολογισμού σε σύγκριση με παρελθόντα έτη.
<P>
Θα ήθελα να ευχαριστήσω ιδιαιτέρως τον κ. Surján για την ανοικτή και εποικοδομητική στάση του, η οποία ήταν εμφανής όσον αφορά την τροπολογία μου στην οποία ζητούνται βελτιώσεις στην παιδική φροντίδα, και ιδίως στην αποϊδρυματοποίηση. Αυτή η τροπολογία, η οποία αφορά το Ευρωπαϊκό Κοινωνικό Ταμείο, εγκρίθηκε με ευρεία στήριξη στην επιτροπή. " Ευρωπαϊκή Ένωση και τα κράτη μέλη οφείλουν να διασφαλίσουν στον μέγιστο δυνατό βαθμό ότι τα παιδιά που προέρχονται από ιδρύματα μπορούν να μεγαλώνουν σε οικογένειες. Σε μια εποχή που εστιάζουμε την προσοχή μας σε οικονομικά μέτρα, δεν πρέπει να ξεχνάμε τις δαπάνες μεγάλης κοινωνικής σημασίας όπως αυτή. Διαφορετικά, αυτά τα παιδιά είναι που θα υποφέρουν σε αυτή τη δύσκολη οικονομικά εποχή, και αυτό δεν συνάδει με την ΕΕ.
<SPEAKER ID="343" NAME="Daniël van der Stoep" AFFILIATION="NI">
(NL) Κυρία Πρόεδρε, τα μέλη αυτού του Σώματος κάνουν συχνά λόγο για αλληλεγγύη μεταξύ των κρατών μελών∙ φυσικά, καθώς είναι εύκολο να επιδείξουμε αλληλεγγύη αν το τίμημα μιας τέτοιας αλληλεγγύης καταβάλλεται από τα χρήματα άλλων.
<P>
Tα στοιχεία για το 2008 δημοσιεύθηκαν στις 23 Σεπτεμβρίου. Οι Ολλανδοί, περισσότερο από οποιονδήποτε άλλο Ευρωπαίο, αισθάνονται τον βαθμό στον οποίο το περιβόητο ευρωφιλικό όνειρο εξαλείφει το εισόδημά τους. Ο ολλανδικός λαός -ο βλάκας της τάξης- είναι φυσικά για ακόμη μία φορά ο λαός που συνεισφέρει περισσότερο. Κάθε ολλανδός πολίτης καταβάλλει ετησίως στην Ευρώπη το ιλιγγιώδες ποσό των 267 ευρώ.
<P>
Το Κόμμα για την Ελευθερία (PVV), το μεγαλύτερο ολλανδικό κόμμα σύμφωνα με τις δημοσκοπήσεις, θα εξακολουθήσει να αγωνίζεται ενάντια σε αυτήν την κατάσταση. Είναι επίσης ντροπή που οι Κάτω Χώρες είναι ο τρίτος μεγαλύτερος πληρωτής, μετά τη Γερμανία και την Ιταλία, όσον αφορά την καθαρή συνεισφορά για το 2008. Το Κόμμα για την Ελευθερία επιθυμεί να διασφαλίσει ότι ο ολλανδικός λαός δεν θα έχει πλέον μεταχείριση ταμειακής μηχανής.
<P>
Ας τεθεί ένα τέλος στα χρήματα για διεφθαρμένες χώρες, στο Ταμείο για την Προσαρμογή στην Παγκοσμιοποίηση και στο Ταμείο Συνοχής στον περιοδεύοντα θίασο και στα αριστερά σχέδια, και ας επιστρέψουμε στους ολλανδούς αρτοποιούς, κρεοπώλες και μανάβηδες τα χρήματά τους τα οποία έχουν κερδίσει με κόπο. Τελικά, το ίδιο προφανώς θα συμβεί και με τον προϋπολογισμό του 2010, όπου οι ολλανδοί πολίτες έχουν αφεθεί να βγάλουν τα κάστανα από τη φωτιά και πρέπει να βάλουν το χέρι βαθιά στην τσέπη, ενώ οι βουλευτές του Κοινοβουλίου των 19 από τις 27 χώρες που είναι παρόντες στην αίθουσα αυτή παίζουν τον Αϊ Βασίλη με τα χρήματα άλλων.
<P>
Αυτό λέγεται "αλληλεγγύη", αλλά είναι καθαρή κλοπή. Το PVV δεν διανοείται σε καμία περίπτωση να εγκρίνει έναν προϋπολογισμό για την Ευρωπαϊκή Ένωση που θα συνιστούσε τόσο ακραία και δυσανάλογα μειονεκτήματα για τον ολλανδικό λαό.
<SPEAKER ID="344" NAME="Salvador Garriga Polledo" AFFILIATION="PPE">
(ES) Κυρία Πρόεδρε, εάν η Συνθήκη της Λισαβόνας τεθεί σε ισχύ, όπως ελπίζουμε όλοι, από τον Ιανουάριο θα έχουμε νέες αρμοδιότητες συναπόφασης όσον αφορά το σύνολο του προϋπολογισμού ο οποίος φυσικά θα ισχύει για τη γεωργία. Ίσως να είμαστε ευτυχέστεροι στην Επιτροπή Προϋπολογισμών όταν η Συνθήκη της Λισαβόνας τεθεί σε ισχύ.
<P>
Ωστόσο, οι νέες αρμοδιότητες θα σημαίνουν επίσης και νέες ευθύνες. Αυτές οι νέες ευθύνες μας επηρεάζουν όλους, είτε είμαστε βουλευτές, είτε μέλη του Συμβουλίου, είτε μέλη της Επιτροπής. Πρώτη υποχρέωση είναι η εκπλήρωση διοργανικών ευθυνών και η ανάληψη υποχρεώσεων. Θα αναφέρω δύο εξ αυτών.
<P>
Πρώτον, η χρηματοδότηση του Ευρωπαϊκού Σχεδίου για την Οικονομική Ανάκαμψη. Είναι ντροπή. Διαπραγματευόμαστε επί ένα έτος και ακόμη δεν είμαστε σε θέση να εξασφαλίσουμε 5 δισεκατομμύρια ευρώ από ένα συνολικό προϋπολογισμό της Ευρωπαϊκής Ένωσης, ο οποίος εφέτος ανέρχεται σε περισσότερα από 130 δισεκατομμύρια ευρώ.
<P>
Δεν έχουμε ακόμη κατορθώσει να βρούμε λύση. Πρώτον, χάσαμε ένα δημοσιονομικό πλεόνασμα από το 2008 και τώρα δεν έχουμε τη χρηματοδότηση εγγυημένη. Αν το Συμβούλιο προσπαθήσει να εξοικονομήσει από άλλα κονδύλια, τότε θα βρεθούμε να διαπραγματευόμαστε από μειονεκτική θέση, διότι η προηγούμενη δέσμευση αφορούσε στη χρηματοδότηση των δραστηριοτήτων του σχεδίου ανάκαμψης με νέα χρήματα.
<P>
Το δεύτερο ζήτημα είναι το Ταμείο Γαλακτοκομικών Προϊόντων. Χρειάζεται να συμμορφωθούμε με τις αρχές, με τις ανάγκες για δημοσιονομική πειθαρχία, η οποία απαιτεί να αφεθεί ένα περιθώριο στην Κατηγορία 2. Το Συμβούλιο και η Επιτροπή έχουν μόλις αποδεχθεί 280 εκατομμύρια ευρώ.
<P>
Θα ήθελα να θέσω ένα ερώτημα στην Επιτροπή, επειδή είναι πολύ σημαντικό να είμαστε βέβαιοι για το τι θα ψηφίσουμε σε δύο ημέρες. Αυτά τα 280 εκατομμύρια που έχουμε αποδεχθεί, που έχετε αποδεχθεί, προέρχονται από αυτά που δεν δαπανήθηκαν το 2009 ή μπορεί να υποθέσει κανείς ότι αναλαμβάνετε δεσμεύσεις σε σχέση με τα χρήματα για το 2010 επί των οποίων το Σώμα δεν έχει ακόμα ψηφίσει; Θεωρούμε ότι αυτό είναι ένα ερώτημα που απαιτεί άμεση απάντηση από τον Επίτροπο.
<P>
Σε κάθε περίπτωση, αυτά τα 280 εκατομμύρια ευρώ δεν είναι τμήμα του Ταμείου Γαλακτοκομικών Προϊόντων, αλλά μάλλον πρόκειται για εφάπαξ παρέμβαση. Το Ταμείο Γαλακτοκομικών Προϊόντων είναι μια άλλη μακροπρόθεσμη παρέμβαση που αφορά στην αναδιάρθρωση και στις οικονομικές δεσμεύσεις της Επιτροπής και του Συμβουλίου.
<SPEAKER ID="345" NAME="Ingeborg Gräßle" AFFILIATION="PPE">
(DE) Κυρία Πρόεδρε, θα ήθελα εξ ονόματος της Ομάδας μου να δώσω τα θερμά μου συγχαρητήρια στον εισηγητή μας για το ότι, μέσω του προϋπολογισμού του 2010, έχουμε επιτύχει μια κατάσταση συνεχιζόμενων έργων. Είναι ένα στιγμιότυπο από το οποίο λείπουν σημαντικά στοιχεία τα οποία θα αυξήσουμε ως αποτέλεσμα της Συνθήκης της Λισαβόνας, περιλαμβανομένων των υποχρεώσεων που έχουμε εισάγει βάσει της Συνθήκης, έτσι ώστε να εργαστούμε με βάση ότι μπορούμε και πρέπει να εξετάσουμε εκ νέου αυτόν τον προϋπολογισμό άμεσα, ακόμη και αν, σε αυτό το σημείο, εστιάζουμε περισσότερο στο επιχείρημα σχετικά με τα δικαιώματα του Κοινοβουλίου και λιγότερο στα περιεχόμενα του προϋπολογισμού.
<P>
Ο Προεδρεύων του Συμβουλίου είπε ότι θα υπάρξει αύξηση κατά 7,3% στη χρηματοδότηση για την έρευνα. Στην επίτευξη αυτής της αύξησης εμείς παίξαμε τον δικό μας ρόλο. Παρέχουμε την στήριξή μας επειδή χρειαζόμαστε αυτά τα επιπλέον χρήματα για καινοτομίες και επειδή αυτός είναι ο τρόπος με τον οποίο θα κερδίζουμε χρήματα στο μέλλον. Παράλληλα, ωστόσο, πρέπει επίσης να εξετάσουμε τους κανόνες σύμφωνα με τους οποίους θα παρέχουμε αυτά τα χρήματα και να διασφαλίσουμε ότι δεν τα παρέχουμε με τρόπο που οι ερευνητές για τους οποίους στην πραγματικότητα προορίζονται δεν θα είναι πλέον σε θέση να έχουν πρόσβαση σε αυτά επειδή δεν κατόρθωσαν να ελιχθούν μέσω περίπλοκων κανόνων. Θα ήθελα κατά συνέπεια, σε αυτό το σημείο, να ζητήσω μεγαλύτερη συνεργασία μεταξύ της Επιτροπής Προϋπολογισμών και της Επιτροπής Ελέγχου του Προϋπολογισμού.
<P>
" Επιτροπή Ελέγχου του Προϋπολογισμού θα συζητήσει δύο αποθεματικά την Πέμπτη τα οποία δεν κατόρθωσαν να περάσουν στην Επιτροπή Προϋπολογισμών και θα ήθελα να ζητήσω, ως εκπρόσωπος της Ομάδας μας στην Επιτροπή Ελέγχου του Προϋπολογισμού, αυτά τα αποθεματικά να εγκριθούν. Ένα από τα αποθεματικά αφορά στη στελέχωση της Επιτροπής, και συγκεκριμένα σε μια ιδέα της Επιτροπής Προϋπολογισμών γνωστής ως "αξιολόγηση προσωπικού". Σε αυτό το σημείο είμαστε πολύ καλά ενημερωμένοι σχετικά με το 30% του προσωπικού της Επιτροπής, αλλά δεν γνωρίζουμε τίποτε σχετικά με το υπόλοιπο 70%, το οποίο ακόμη δεν καλύπτεται. Αυτό αποβλέπει στη λήψη στοιχείων για το 70% σχετικά με το οποίο επί του παρόντος δεν γνωρίζουμε τίποτε.
<P>
Το δεύτερο αποθεματικό σχετίζεται με τον δημοσιονομικό κανονισμό. Στο τέλος αυτού του έτους θα πραγματοποιηθεί η προγραμματισμένη αναθεώρηση του δημοσιονομικού κανονισμού, και στόχος μας με αυτό το αποθεματικό είναι να βοηθήσουμε λίγο την Επιτροπή, καθώς πιστεύουμε ότι χρειαζόμαστε απλοποίηση και ότι πρέπει να εφαρμόσουμε ορισμένες προτάσεις στον δημοσιονομικό κανονισμό. Είμαι ιδιαίτερα ευγνώμων προς τον Επίτροπο Šemeta για το ότι η Επιτροπή, υπό την ηγεσία του, για πρώτη φορά, έχει διεξάγει διαβούλευση μεταξύ των δικαιούχων επιδοτήσεων σχετικά με το θέμα "Εμπόδια και δυσκολίες στη διαδικασία εφαρμογής". Θέλω επίσης να επιχειρηματολογήσω υπέρ αυτού του αποθεματικού καθώς αφορά την Ευρωπαϊκή Υπηρεσία Καταπολέμησης της Απάτης (OLAF). " Επιτροπή αρνείται να μας παράσχει έγγραφο εργασίας από τον Νοέμβριο του προηγούμενου έτους και επομένως, έχει εμποδίσει την πρόοδο της διαβούλευσης σχετικά με την OLAF και τη νομική βάση αυτής. Επομένως, είναι σημαντικό, να επιτευχθεί πλειοψηφία γι' αυτά τα δύο αποθεματικά.
<SPEAKER ID="346" NAME="Πρόεδρος">
Σας ευχαριστώ πολύ, κυρία Gräßle. Καθώς απευθύνεστε απευθείας στην Επιτροπή, θα προέτρεπα τον κύριο Επίτροπο να ακούσει προσεκτικά αυτά που έχετε να πείτε. Έτσι θα είναι πολύ πιο εύκολο στη συνέχεια να απαντήσει.
<SPEAKER ID="347" NAME="Lambert van Nistelrooij" AFFILIATION="PPE">
(NL) Κυρία Πρόεδρε, θα ήθελα πάρα πολύ να συμβάλω από την προοπτική της Επιτροπής Περιφερειακής Ανάπτυξης. Αυτή η επιτροπή είναι που υλοποιεί μια πολιτική με επίκεντρο τον πολίτη η οποία καθίσταται απαραίτητη, ιδίως δε στο πλαίσιο της κρίσης που βιώνουμε αυτήν την περίοδο.
<P>
Θα ήθελα να ξεκινήσω ευχαριστώντας τον κ. Surján, ο οποίος έχει συνεργαστεί στο να απαντά στα σωστά μηνύματα. Σε μια περίοδο κρίσης, είναι απαράδεκτο οι δημοσιονομικές συμφωνίες -ιδίως στην περιφερειακή πολιτική- να παραβιάζονται και τα ποσά να μειώνονται. Κατά την άποψή μου, είναι εξαιρετικό το ότι αυτό τώρα διορθώνεται.
<P>
Είναι απαραίτητο να είμαστε σε εγρήγορση σε περιόδους κρίσης, και το Ευρωπαϊκό Κοινοβούλιο και η Επιτροπή το έχουν πράξει στις προτάσεις που εγκρίθηκαν ακριβώς πριν από τη διακοπή. Έχουμε μεγαλύτερη ευελιξία, μπορούμε να παρέχουμε τους προϋπολογισμούς μας νωρίτερα, και μπορούμε να επενδύουμε περισσότερα, για παράδειγμα, σε ενεργειακά αποδοτικά κτίρια, και σπίτια.
<P>
Χαιρετίζω επίσης τους πρόσθετους προϋπολογισμούς που έχουν προβλεφθεί για τα τρία πιλοτικά σχέδια. Τις τελευταίες εβδομάδες, αντιπρόσωποι των περιφερειών συναντήθηκαν στις Βρυξέλλες κατά τη διάρκεια των "ανοικτών ημερών", και δήλωσαν ότι μπορούν να αξιοποιήσουν αυτούς τους πόρους με τον καλύτερο τρόπο καθιστώντας δυνατή την καλύτερη συμμετοχή στη διαμόρφωση πολιτικής σε όλους τους τομείς. Αυτή είναι η πολιτική με επίκεντρο τον πολίτη στην οποία αναφέρθηκα.
<P>
Μόλις άκουσα τον κ. van der Stoep, άλλον έναν ολλανδό αντιπρόσωπο, να δηλώνει ότι απορρίπτει αυτούς τους πόρους. Ας πάρουμε για παράδειγμα, τα διασυνοριακά γλωσσικά προγράμματα: τα εν λόγω προγράμματα προάγουν τη συμμετοχή των ανθρώπων, γεγονός το οποίο αποδεχόμαστε με ευχαρίστηση. Υπήρχε ένα μικρό σημείο τριβής, αλλά ο κ. Surján βρήκε μια καλή λύση και σε αυτό, επίσης. Στην πορεία της συζήτησης ειπώθηκε ότι η Πράσινη Νέα Συμφωνία πρέπει να χρηματοδοτηθεί από αυτούς τους πόρους: τους περιφερειακούς πόρους.
<P>
" πολιτική βιωσιμότητας είναι κάτι το εξαιρετικό, φυσικά, αλλά η έγκριση μιας τέτοιας πρότασης στην ολότητά της θα έδινε αφορμή για μεγάλες μη ρεαλιστικές προσδοκίες στις περιφέρειες καθώς και μεταξύ των συναδέλφων μας βουλευτών. Έχουμε προσδιορίσει στους κανονισμούς των διαρθρωτικών ταμείων τι μπορεί να γίνει με την καινοτομία, την πολιτική βιωσιμότητας και την οικολογία, και γι' αυτό είναι καλό να συμπεριληφθεί αυτό μόνο ως παράδειγμα και όχι δηλώνοντας ότι θα προσαρμόσουμε τον κανονισμό σε αυτό.
<SPEAKER ID="348" NAME="Giovanni La Via" AFFILIATION="PPE">
(IT) Κυρία Πρόεδρε, κυρίες και κύριοι. Επιτρέψτε μου, κυρία Πρόεδρε να ευχαριστήσω την Επιτροπή Προϋπολογισμών για το έργο της το οποίο, όσον αφορά τις ανάγκες του γεωργικού τομέα, έχει προσπαθήσει να παράσχει ένα συνολικό πλαίσιο πόρων για την επίλυση του ζητήματος των γαλακτοπαραγωγών και των γαλακτοκομικών, προϊόντων το οποίο βεβαίως απασχολεί πολλές ευρωπαϊκές χώρες σήμερα.
<P>
Παρόλ' αυτά, η ανάγκη για ένα ελάχιστο περιθώριο μας έχει εμποδίσει να υπερβούμε τα 300 εκατομμύρια ευρώ για το Ταμείο Γαλακτοκομικών Προϊόντων. Αυτή είναι ωστόσο μια ισχυρή παρέμβαση εάν αυτοί οι πόροι, όπως τέθηκε και ερώτημα στον κύριο Επίτροπο, είναι πρόσθετοι πόροι και εξετάζεται φυσικά το ενδεχόμενο λήψης πακέτου κατάλληλων μέτρων. Από την άλλη πλευρά, ακούσαμε άλλες Ομάδες να προτείνουν, πιθανόν παίζοντας εν μέρει με την κοινή γνώμη, ένα πολύ μεγαλύτερο ποσό, παρότι γνωρίζουμε ότι δεν υπάρχει κανένας τρόπος εξεύρεσης αυτών των πόρων, και απλά το κάνουν μόνο για να μπορούν να στείλουν ένα ορισμένο μήνυμα προς τα έξω.
<P>
Επιτρέψτε μου επίσης να επισημάνω άλλον ένα δημοσιονομικό τομέα ο οποίος χρειάζεται επαρκή προσοχή: η μακροπρόθεσμη κτιριακή πολιτική. Βάσει της Συνθήκης της Λισαβόνας, με τις νέες αρμοδιότητες που θα μεταφερθούν στο Κοινοβούλιο, τη σαφή ανάγκη για ενίσχυση των σχέσεων με περιφερειακά κοινοβούλια και τους νέους θεματικούς τομείς, θα χρειαστούμε περισσότερο χώρο στα γραφεία στις Βρυξέλλες και έτσι, δεδομένου ότι το 97% των κτιρίων που ήδη χρησιμοποιούνται, θεωρώ ότι πρέπει να εφαρμόσουμε μια σοβαρή πολιτική για την κατασκευή ενός ακόμη μεγαλύτερου ευρωπαϊκού κτιριακού συγκροτήματος το οποίο θα παρέχει μια σαφή αίσθηση ενότητας για την Ευρώπη, μέσω της κατάλληλης κτιριακής πολιτικής.
<SPEAKER ID="349" NAME="Damien Abad" AFFILIATION="PPE">
(FR) Κυρία Πρόεδρε, καταρχάς επιθυμώ να ευχαριστήσω τον εισηγητή, κ. Surján, για τον ισορροπημένο προϋπολογισμό που μας προτείνει και ο οποίος ανταποκρίνεται στη διπλή πρόκληση της χρηματοδότησης του σχεδίου ανάκαμψης και στη σύσταση Ταμείου Γαλακτοκομικών Προϊόντων.
<P>
Όσον αφορά τη δημιουργία αυτού του Ταμείου Γαλακτοκομικών Προϊόντων ύψους 300 εκατομμυρίων ευρώ, που ήταν το ποσό που προτείναμε εμείς στην Ομάδα του Ευρωπαϊκού Λαϊκού Κόμματος (Χριστιανοδημοκράτες) και στην Επιτροπή Προϋπολογισμών, θα ήθελα να κάνω δύο σχόλια.
<P>
Πρώτον, θα ήθελα να καταγγείλω τη δημαγωγία αριθμού βουλευτών, οι οποίοι ζητούν να δοθούν στο ταμείο αυτό περισσότερα από 600 εκατομμύρια ευρώ, πράγμα το οποίο απλά είναι εντελώς ανέφικτο και, κυρίως, ανεύθυνο, δεδομένου ότι ένα τέτοιο ποσό θα οδηγούσε σε δραστικές περικοπές σε πιστώσεις πληρωμών για άλλους γεωργικούς κλάδους ή θα έθετε σε κίνδυνο τη χρηματοδότηση του δικού μας σχεδίου ανάκαμψης.
<P>
Συνεπώς, η χρηματοδότηση του Ταμείου Γαλακτοκομικών Προϊόντων θα ήταν επιζήμια για τους αγρότες μας και για τους ανέργους, πράγμα που είναι, φυσικά, οικονομικά αναποτελεσματικό και κοινωνικά άδικο.
<P>
Επιθυμώ επίσης να επισημάνω την έκπληξή μου, για να μην πω την απογοήτευσή μου, βλέποντας την Επίτροπο Fischer Boel να εισπράττει όλα τα εύσημα γι' αυτό το Ταμείο από τα μέσα ενημέρωσης, σαν η Επιτροπή Προϋπολογισμών να μην είχε εργαστεί γι' αυτό, ή το έργο της να ήταν άχρηστο.
<P>
Τέλος, ως ο νεότερος από τους γάλλους βουλευτές του Ευρωπαϊκού Κοινοβουλίου, θα ήθελα να μοιραστώ μαζί σας την απογοήτευσή μου όσον αφορά τη χρηματοδότηση του προγράμματος "Νεολαία εν δράσει", λόγω του ότι παραδόξως εν μέσω της οικονομικής κρίσης, ετοιμαζόμαστε, για πρώτη φορά σε 10 χρόνια, να μειώσουμε τους πόρους αυτού του προγράμματος.
<SPEAKER ID="350" NAME="Paul Rübig" AFFILIATION="PPE">
(DE) Κυρία Πρόεδρε, κύριε Επίτροπε, πιστεύω ότι, με αυτόν τον προϋπολογισμό, πετύχαμε ακόμη μια φορά να αναπτύξουμε νέες στρατηγικές. Είμαι ευτυχής για το γεγονός ότι το Σώμα αποφάσισε να στηρίξει την Πράξη για τις μικρές επιχειρήσεις, με τουλάχιστον 1 εκατομμύριο ευρώ για ανάληψη υποχρεώσεων και 500 000 ευρώ για πληρωμές. Ο Επίτροπος Verheugen έχει υποσχεθεί ότι αυτά τα κονδύλια θα χρησιμοποιηθούν ανάλογα.
<P>
Έχουμε επίσης αυξήσει την κατανομή για το πρόγραμμα έρευνας για τις ΜΜΕ. " πράξη αυτή είναι ιδιαίτερα σημαντική σε μια κατάσταση κρίσης, και το πρόγραμμα SOLVIT πρόκειται επίσης να ενισχυθεί σημαντικά. Αυτό αφορά τη διασυνοριακή δράση εντός της εσωτερικής αγοράς, η οποία αντιπροσωπεύει μια πολύ ιδιαίτερη πρόκληση για τις ΜΜΕ.
<P>
Είμαι ευτυχής για το γεγονός ότι το πρόγραμμα "ERASMUS για δημοσιογράφους" περιλαμβάνεται τελικά στην ατζέντα, και για το γεγονός ότι το πρόγραμμα "ERASMUS για νέους επιχειρηματίες" λειτουργεί με επιτυχία.
<SPEAKER ID="351" NAME="Γεώργιος Σταυρακάκης" AFFILIATION="S&amp;D">
Κυρία Πρόεδρε, παρότι είναι κοινά αποδεκτό ότι τα διαρθρωτικά ταμεία και τα ταμεία συνοχής αποτελούν την αιχμή του δόρατος για την αντιμετώπιση της οικονομικής κρίσης, το Συμβούλιο δυστυχώς αντιφάσκει προχωρώντας σε περικοπές των σχετικών πιστώσεων πληρωμών.
<P>
Σε αντίθεση με το Συμβούλιο και την Επιτροπή επιχειρούμε να διασφαλίσουμε την επαρκή χρηματοδότηση του σχεδίου ανάκαμψης της ευρωπαϊκής οικονομίας μέσα από την ενίσχυση των ενεργειακών υποδομών καθώς και της έρευνας και της καινοτομίας.
<P>
Οφείλουμε παράλληλα να διασφαλίσουμε τη βιωσιμότητα των υπαρχόντων κοινοτικών υποδομών και εργαλείων στον τομέα της πολιτικής προστασίας και ειδικότερα την περαιτέρω ενίσχυση της ικανότητας ταχείας αντίδρασης της Ευρωπαϊκής Ένωσης σε περίπτωση φυσικών καταστροφών, ανοίγοντας έτσι το δρόμο για τη μελλοντική δημιουργία μιας ευρωπαϊκής δύναμης πολιτικής προστασίας.
<P>
Τέλος, οφείλουμε να επισημάνουμε ότι η πράσινη ανάπτυξη και ενδυνάμωση της έρευνας και της καινοτομίας πρέπει να αποτελεί βασική συνιστώσα του κοινοτικού προϋπολογισμού για ένα καθαρό και βιώσιμο περιβάλλον για όλους τους τομείς.
<SPEAKER ID="352" NAME="Riikka Manner" AFFILIATION="ALDE">
(FI) Κυρία Πρόεδρε, κύριε Επίτροπε, καταρχάς θα ήθελα να ευχαριστήσω τον εισηγητή για την εξαιρετική έκθεση. Το σχέδιο ανάκαμψης από τη χρηματοπιστωτική κρίση και η κρίση του τομέα των γαλακτοκομικών προϊόντων έχουν καταστήσει τη διαδικασία του προϋπολογισμού για το προσεχές έτος πραγματική πρόκληση. Εξακολουθούμε να αντιμετωπίζουμε την πρόκληση και αναμένουμε με μεγάλο ενδιαφέρον την πρόταση της Επιτροπής την προσεχή εβδομάδα για τη χρηματοδότηση του σχεδίου ανάκαμψης.
<P>
Εδώ έχουν εγερθεί σημαντικά θέματα, ορισμένα εκ των οποίων αφορούν στην κρίση στον τομέα των γαλακτοκομικών προϊόντων. Σε ό, τι με αφορά, θέλω να αναφέρω μόνο ένα ειδικό ζήτημα. Οικονομική κρίση σημαίνει ότι τα κράτη μέλη κρατούν κλειστά τα πορτοφόλια τους όσον αφορά τον επικείμενο προϋπολογισμό. " δημοσιονομική πειθαρχία αφενός των κρατών μελών μπορεί εν μέρει να είναι κατανοητή σε μια οικονομική καταιγίδα, αλλά είναι ασυγχώρητο το γεγονός ότι τα τελευταία χρόνια, έπρεπε να επιστραφούν στα κράτη μέλη χρηματικά ποσά από τον προϋπολογισμό των διαρθρωτικών ταμείων με τη μορφή αχρησιμοποίητων πιστώσεων πληρωμών. Ο λόγος γι' αυτήν την παθητικότητα είναι η Διοίκηση και το Σύστημα Ελέγχου, το οποίο χρειάζεται άμεση απλοποίηση. Ενόψει της οικονομικής κρίσης, είναι εξαιρετικά σημαντικό τα διαρθρωτικά ταμεία να αξιοποιηθούν αποτελεσματικά στις ιδιαίτερα απομακρυσμένες περιοχές προκειμένου να υπάρξει στήριξη των μέτρων ανάκαμψης.
<SPEAKER ID="353" NAME="Derek Vaughan" AFFILIATION="S&amp;D">
(ΕΝ) Κυρία Πρόεδρε, κατά τη διάρκεια της οικονομικής και χρηματοπιστωτικής κρίσης, η Ουαλία επωφελήθηκε από την πολιτική συνοχής και τα διαρθρωτικά ταμεία βάσει των Γραμμών προϋπολογισμού 1α και 1β. Γι' αυτό, παρότι το σχέδιο ανάκαμψης ήταν ευπρόσδεκτο και όντως αναγκαίο, πρέπει τώρα να περικόψουμε ορισμένες σημαντικές γραμμές βάσει του Τομέα 1 για να χρηματοδοτήσουμε το 1,98 δισεκατομμύρια αγγλικές λίρες που απαιτείται. Φοβάμαι ότι αυτό μπορεί να συμβεί και φοβάμαι επίσης ότι οι προτάσεις για να γίνει αυτό είναι μέρος μιας ευρύτερης επίθεσης στην πολιτική συνοχής. Αναφέρομαι στο έγγραφο αναθεώρησης του προϋπολογισμού που παρουσίασε η ΓΔ Προϋπολογισμού, στο οποίο αναφέρθηκε προηγουμένως ο κ. Lamassoure.
<P>
Αντιλαμβάνομαι ότι αυτό περικλείει την πιθανότητα επανεθνικοποίησης της χρηματοδότησης σύγκλισης, αποδυναμώνοντας την ανταγωνιστικότητα και λέγοντας "όχι" στο μεταβατικό καθεστώς για περιοχές που εξέρχονται από τη σύγκλιση. Πιστεύω ότι οι βουλευτές πρέπει να αντιταχθούν σε όλα αυτά. Για την ακρίβεια, θα ήταν ευπρόσδεκτες οι απόψεις της Επιτροπής επί αυτών των προτάσεων, επειδή αυτές οι προτάσεις θα έβλαπταν την πολιτική συνοχής και θα έβλαπταν περιοχές όπως η Ουαλία και παρόμοιες περιοχές.
<SPEAKER ID="354" NAME="Sidonia Elżbieta Jędrzejewska" AFFILIATION="PPE">
(PL) Κυρία Πρόεδρε, όλοι αντιλαμβανόμαστε τη δύσκολη κατάσταση στην οποία βρισκόμαστε όσον αφορά την οικονομική και χρηματοπιστωτική κρίση. Κατά συνέπεια είμαι ιδιαίτερα ευτυχής που η Επιτροπή Προϋπολογισμών και ο ίδιος ο εισηγητής έχουν εκφράσει θετική άποψη για την τροπολογία σχετικά με τη διοργάνωση των Ειδικών Ολυμπιακών Αγώνων. Οι Ειδικοί Ολυμπιακοί Αγώνες, αν μου επιτρέπετε να εξηγήσω, είναι αθλητικοί αγώνες για άτομα με διανοητικές αναπηρίες, που βοηθούν αυτά τα άτομα να συμμετέχουν πλήρως στην κοινωνία και τους παρέχουν τη δυνατότητα αυτοέκφρασης. Είμαι πολύ ευτυχής που κατέστη δυνατό να διοργανωθούν οι Θερινοί Ευρωπαϊκοί Ειδικοί Ολυμπιακοί Αγώνες στη Βαρσοβία το 2010 και οι Θερινοί Παγκόσμιοι Ειδικοί Ολυμπιακοί Αγώνες στην Αθήνα το 2011. Θα ήθελα να επωφεληθώ της ευκαιρίας για να κάνω έκκληση στο Συμβούλιο να εξετάσει θετικά αυτήν τη χρηματοδοτική δέσμευση, και να ζητήσω τη βοήθεια της Ευρωπαϊκής Επιτροπής σε πρακτικά ζητήματα που αφορούν στην οργάνωση αυτής της ετήσιας διοργάνωσης.
<SPEAKER ID="355" NAME="Marek Józef Gróbarczyk" AFFILIATION="ECR">
(PL) Κυρία Πρόεδρε, ο προτεινόμενος προϋπολογισμός πρέπει να είναι σε άμεση συνάρτηση με την αντιμετώπιση της κρίσης. Ένας τομέας της βιομηχανίας που έχει πληγεί ιδιαίτερα άσχημα ως αποτέλεσμα της παγκόσμιας κρίσης είναι ο ναυπηγικός τομέας και οι θαλάσσιες μεταφορές. Επιπλέον, η Ευρωπαϊκή Επιτροπή, με την περιοριστική πολιτική της, έχει συμβάλλει στην καταστροφή της ναυπηγικής βιομηχανίας στην Ευρώπη. Όσον αφορά την Πολωνία, οι δράσεις της Ευρωπαϊκής Επιτροπής έχουν καταστρέψει τη ναυπηγική βιομηχανία της και έχουν καταστήσει ανέργους χιλιάδες ανθρώπους. Αυτός ο τρόπος ενίσχυσης της οικονομίας ενισχύει τις οικονομίες χωρών στην Άπω Ανατολή. Κατά συνέπεια, θα ήθελα να κάνω έκκληση και να επισημάνω ότι είναι σημαντικό ο προϋπολογισμός του προσεχούς έτους να εξασφαλίζει κονδύλια για τη διάσωση αυτού του κλάδου, δηλαδή, της ναυπηγικής βιομηχανίας, σε ολόκληρη την Ευρώπη.
<SPEAKER ID="356" NAME="Janusz Władysław Zemke" AFFILIATION="S&amp;D">
(PL) Κυρία Πρόεδρε, ο προϋπολογισμός για το προσεχές έτος προβλέπει επίσης αύξηση κονδυλίων για την ασφάλεια και την άμυνα. Αυτό προκάλεσε παρατηρήσεις και επιφυλάξεις από ορισμένους πολιτικούς. Τέτοιες παρατηρήσεις έχουν επίσης διατυπωθεί κατά τη διάρκεια της συζήτησης. Θα ήθελα κατά συνέπεια να θέσω στον Επίτροπο ένα συγκεκριμένο ερώτημα -σε τι θα χρησιμοποιηθούν αυτά τα αυξημένα κονδύλια για την άμυνα; Αφορούν κάποιο είδος κοινής αποστολής ή τα επιπρόσθετα κονδύλια αφορούν την προώθηση νέων τεχνολογιών ή ακόμη και την προώθηση κοινών στρατιωτικών προγραμμάτων; Γιατί αν συμβαίνει αυτό, θεωρώ ότι θα ήταν σίγουρα μια κίνηση προς τη σωστή κατεύθυνση. Και αυτό γιατί οι ένοπλες δυνάμεις δημιουργούν επίσης νέες τεχνολογίες, και μπορούν να δημιουργήσουν νέες, σύγχρονες θέσεις εργασίας. Συνεπώς, επιθυμώ να λάβω περισσότερες πληροφορίες επί του θέματος αυτού.
<SPEAKER ID="357" NAME="Seán Kelly" AFFILIATION="PPE">
(EN) Κυρία Πρόεδρε, πρόσφατα, η ιρλανδική κυβέρνηση αποφάσισε να καταργήσει το πρόγραμμα REPS για τους αγρότες: δηλαδή το σύστημα προστασίας αγροτικού περιβάλλοντος. Αυτό το πρόγραμμα, όπως πολλά ακόμη, λάμβανε συγχρηματοδότηση από την Ευρωπαϊκή Ένωση. Θα ήθελα να πληροφορηθώ: τι συμβαίνει με τα χρήματα όταν αυτά δεν χρησιμοποιούνται από τη συγκεκριμένη κυβέρνηση∙ αν συμβαίνει το ίδιο σε άλλες χώρες· πού πηγαίνουν αυτά τα χρήματα και με ποιον τρόπο χρησιμοποιούνται όταν η χρήση τους δεν πραγματοποιείται εντός της χώρας για την οποία προορίζονται.
<SPEAKER ID="358" NAME="Zigmantas Balčytis" AFFILIATION="S&amp;D">
(LT) Πρώτον, θα ήθελα να συγχαρώ τον συνάδελφό μου, Επίτροπο Algirdas Šemeta, ο οποίος σήμερα, με την έγκριση του Κοινοβουλίου, συμμετείχε πιθανόν για πρώτη φορά σε μια τέτοια συζήτηση.
<P>
Ωστόσο, για το θέμα του προϋπολογισμού του 2010, σήμερα μπορούμε βεβαίως όλοι να δεχθούμε ότι η κατάσταση έχει αλλάξει κάπως από τότε που συζητήσαμε για τον προϋπολογισμό του 2009. Τότε γινόταν πολύς λόγος για αλληλεγγύη, για επίλυση των προβλημάτων που συνδέονται με την τρέχουσα χρηματοπιστωτική κρίση. Κατά την άποψή μου, ο προϋπολογισμός του 2010 θα έπρεπε να ήταν ελαφρά διαφορετικός. Είτε το θέλουμε είτε όχι, οφείλουμε να λάβουμε υπόψη την πραγματική κατάσταση η οποία μας θέτει καθημερινά μπροστά σε νέες προκλήσεις. Θα ήθελα να συγχαρώ το Κοινοβούλιο, το οποίο πολύ πρόσφατα στις Βρυξέλλες, πριν από μερικές ημέρες συμφώνησε ομόφωνα να στηρίξει ορισμένα κράτη που έχουν πληγεί από διάφορα φυσικά προβλήματα. Πιστεύω ότι τα ίδια προβλήματα υπάρχουν επίσης σε ορισμένα από τα άλλα μικρά κράτη μέλη της Ευρωπαϊκής Ένωσης τα οποία σήμερα στερούνται χρηματοδότησης. Επομένως, πιστεύω πραγματικά ότι θα πρέπει μελλοντικά να ληφθούν ειδικά μέτρα τα οποία θα επιτρέψουν σε αυτά τα κράτη να εξέλθουν από την χρηματοπιστωτική κρίση.
<SPEAKER ID="359" NAME="Algirdas Šemeta">
Μέλος της Επιτροπής. - (ΕΝ) Κυρία Πρόεδρε, θα είμαι πολύ σύντομος. Καταρχάς, θα ήθελα να ευχαριστήσω όλα τα μέλη του Κοινοβουλίου για τις προτάσεις τους αναφορικά με τον προϋπολογισμό για το οικονομικό έτος 2010, και ελπίζω ότι στην περαιτέρω διαδικασία του προϋπολογισμού, θα βρούμε τις κατάλληλες λύσεις προκειμένου να καταρτίσουμε ένα καλό προϋπολογισμό για το 2010.
<P>
Θα ήθελα μόνο να απαντήσω συγκεκριμένα γι' αυτό το πολύ σημαντικό ζήτημα του Ταμείου Γαλακτοκομικών Προϊόντων και να πω ότι οι χθεσινές δηλώσεις της κ. Fischer Boel αποτελούν δέσμευση της Επιτροπής να παρουσιάσει πρόταση για ορισμένα χρηματικά ποσά, ήτοι για τα 280 εκατομμύρια ευρώ. " Επιτροπή θα συζητήσει το εν λόγω ζήτημα την προσεχή εβδομάδα και θα παρουσιάσουμε συγκεκριμένη πρόταση για το επί του ζητήματος σύμφωνα με τον Κανονισμό. Αυτές είναι οι σύντομες παρατηρήσεις μου αναφορικά με τη συζήτηση.
<SPEAKER ID="360" NAME="Πρόεδρος">
Σας ευχαριστώ πολύ, Επίτροπε Šemeta. Υπάρχουν ακόμη ορισμένα ερωτήματα από τους βουλευτές, αλλά αντιλαμβάνομαι ότι δεν επιθυμείτε να απαντήσετε άμεσα στον κ. Garriga και σε άλλους βουλευτές. Ίσως επιθυμείτε να απαντήσετε γραπτώς στους εν λόγω βουλευτές. Σίγουρα θα το εκτιμούσαν δεόντως. " κ. Gräßle, ο κ. Garriga και πολλοί άλλοι βουλευτές έχουν θέσει πρόσθετες ερωτήματα.
<SPEAKER ID="361" NAME="László Surján">
εισηγητής. - (HU) Θα ήθελα καταρχάς να απευθυνθώ στο Συμβούλιο, παρότι ο υπουργός Εξωτερικών ήταν υποχρεωμένος να αποχωρήσει. Συμφωνώ απόλυτα με τη δήλωσή του ότι υπάρχει πρόβλημα. Συμφωνώ επίσης απόλυτα ότι οτιδήποτε θεωρεί σημαντικό και το Κοινοβούλιο επίσης θεωρεί σημαντικό , όπως την εκπαίδευση και την έρευνα. Υπάρχει επίσης πολύ μεγάλη συναίνεση για τους στόχους. Ωστόσο, υπάρχει μεγάλο χάσμα όσον αφορά τα μέσα που θα χρησιμοποιηθούν. Οφείλουμε με κάποιο τρόπο να καταλήξουμε σε συναίνεση επ' αυτού έως τα μέσα Νοεμβρίου. Ο κύριος Επίτροπος ανέφερε ότι χαιρετίζει τα βήματα που έκανε το Κοινοβούλιο για την επαναφορά των γραμμών προϋπολογισμού που παρουσιάζονται στο προσχέδιο προϋπολογισμού της Επιτροπής. Θα του ζητήσω να διαπιστώσει ότι αυτό δεν συμβαίνει σε μερικές γραμμές. Για την ακρίβεια, ανέφερα ότι προσπαθήσαμε να υιοθετήσουμε μια θέση χρησιμοποιώντας μια μη κατηγορηματική προσέγγιση.
<P>
Ωστόσο, πρέπει να αναφέρω ορισμένες ιδέες που διατυπώθηκαν κατά τη διάρκεια της συζήτησης με τις οποίες δεν συμφωνώ. Δεν μπορώ να δεχθώ τη στάση που περιγράφουμε ως κλοπή τη μεταφορά των ποσών από μια συνεισφέρουσα χώρα σε μια άλλη δικαιούχο χώρα ως χειρονομία αλληλεγγύης. Δεν πιστεύω ότι στην προκειμένη περίπτωση πρόκειται περί αυτού. " Ευρωπαϊκή Ένωση έχει οικοδομηθεί βάσει της αλληλεγγύης που επιδεικνύουν τα κράτη μέλη μεταξύ τους. Συγκεκριμένα, γνωρίζω μια συνεισφέρουσα χώρα της οποίας οι ηγέτες δηλώνουν ότι το εισόδημά τους αυξήθηκε σημαντικά χάρη στη διεύρυνση η οποία τους παρέσχε πρόσβαση σε μια τεράστια αγορά.
<P>
" Ευρωπαϊκή Ένωση δεν μπορεί να μετρηθεί βάσει του ποσοστού πληρωμών για τις εισφορές. Μια τέτοια προσέγγιση είναι πλασματική και παραπλανητική, και θα καταστρέψει ολόκληρο το κοινό μας μέλλον. Παράλληλα, θα ήθελα να επιστήσω την προσοχή των συναδέλφων μου βουλευτών στο γεγονός ότι ορισμένοι βουλευτές σε αυτήν την αίθουσα αναφέρθηκαν με ενθουσιασμό σε κάθε πρόταση χρησιμοποιώντας αόριστο χρόνο: το εγείραμε και το συμφωνήσαμε, και έτσι θα είναι. Αυτό επί του οποίου θα ψηφίσουμε την Πέμπτη είναι σχέδιο και πολιτικό μήνυμα. Το πολιτικό μήνυμα αφορά τον τρόπο με τον οποίο το Κοινοβούλιο θα ήθελε να οδηγήσει την Ευρωπαϊκή Ένωση σε πιο εύφορα λιβάδια.
<P>
Ζητώ επίσης από το Συμβούλιο να διαπιστώσει ότι αυτά που παρουσιάζει ο εισηγητής δεν αποτελεί γνώμη ενός ατόμου, ούτε γνώμη ενός κόμματος, ή αποκλειστικά γνώμη της Επιτροπής Προϋπολογισμών. Πολλά διαφορετικά άτομα από διαφορετικές επιτροπές και διαφορετικές Ομάδες μίλησαν εδώ σήμερα, αλλά όλοι έστειλαν το ίδιο μήνυμα: χρειαζόμαστε καλύτερο, πρακτικότερο και ισχυρότερο προϋπολογισμό. Ο χρόνος μου έληξε. Ευχαριστώ για την προσοχή σας.
<SPEAKER ID="362" NAME="Vladimír Maňka" LANGUAGE="SK">
Θα ήθελα να εκφράσω τις ευχαριστίες μου για τη συζήτηση στο Κοινοβούλιο καθώς και για τη συνεργασία στην Επιτροπή Προϋπολογισμών, στις πολιτικές ομάδες και στις διαδικασίες διαιτησίας.
<P>
Θα ήθελα να ευχαριστήσω τον Γενικό Γραμματέα του Ευρωπαϊκού Κοινοβουλίου και όλους του εκπροσώπους των Γενικών Διευθύνσεων του Ευρωπαϊκού Κοινοβουλίου∙ συνεργαζόμαστε από τον Ιανουάριο αναζητώντας τις καλύτερες λύσεις που θα μας βοηθήσουν να χρησιμοποιήσουμε με αποτελεσματικό τρόπο τους δημοσιονομικούς πόρους των ευρωπαίων πολιτών. Θα ήθελα να ευχαριστήσω τους σκιώδεις εισηγητές και συντονιστές. Είχα την αίσθηση ότι στις συζητήσεις μας ότι αναζητούσαμε θετικότερες λύσεις. Χάρη σε εσάς είναι που βρήκαμε αυτές τις λύσεις και πολλές από αυτές αποτελούν μέρος της έκθεσής μου. Θα ήθελα να ευχαριστήσω τους συμβούλους μου και το προσωπικό της Επιτροπής Προϋπολογισμών. Οι αναρίθμητες συζητήσεις που είχαμε με τους εκπροσώπους όλων των οργάνων μας βοήθησαν να αναπτύξουμε μια αντικειμενικότερη άποψη του ζητήματος και, το σημαντικότερο, να ανακαλύψουμε πού πρέπει να αναζητήσουμε λύσεις.
<P>
Εκτιμώ ιδιαίτερα τη συμφωνία από τη διαδικασία διαιτησίας αναφορικά με την εφαρμογή οργανωτικού εξωτερικού ελέγχου της Γενικής Διεύθυνσης Πληροφόρησης και των υπηρεσιών ασφαλείας. Στόχος είναι η αξιολόγηση του τρόπου με τον οποίο χρησιμοποιούνται ή όχι οι πόροι κατά τον καλύτερο δυνατό τρόπο. Στο παρελθόν, μόνο το Ελεγκτικό Συνέδριο συμφώνησε σε εξωτερικές επιθεωρήσεις του έργου του -και είχε αποτελέσματα. Μετά τον έλεγχο, το Ελεγκτικό Συνέδριο μείωσε τις διοικητικές δαπάνες του και πέτυχε υψηλότερα επίπεδα παραγωγικότητας.
<P>
" Επιτροπή Προϋπολογισμών έχει επίσης συνεργαστεί εποικοδομητικά κατά το παρελθόν και με άλλα όργανα. Σε αυτήν την περίπτωση, επίσης, συνεργαστήκαμε για προκειμένου να βρούμε τις καλύτερες λύσεις κατά την κατάρτιση των προϋπολογισμών των ευρωπαϊκών οργάνων. Σε περιπτώσεις που τα αιτήματα των οργάνων ήταν δικαιολογημένα, επαναφέραμε ορισμένα από τα αρχικά αιτήματα που το Συμβούλιο είχε μειώσει. Θα ήθελα να επικροτήσω τη μέθοδο κατάρτισης προϋπολογισμών σε αυτά τα όργανα, τα οποία ήδη καταρτίζουν τους δικούς τους προϋπολογισμούς όχι μόνο βάσει του πληθωρισμού, αλλά και βάσει των πραγματικών αναγκών.
<SPEAKER ID="363" NAME="Πρόεδρος">
" κοινή συζήτηση έληξε. " ψηφοφορία θα διεξαχθεί την Πέμπτη, στις 11.00.
<P>
Γραπτές δηλώσεις (άρθρο 149 του Κανονισμού)
<SPEAKER ID="364" NAME="João Ferreira  " LANGUAGE="PT">
Το σχέδιο του κοινοτικού προϋπολογισμού για το 2010 είναι πάρα πολύ χαμηλό δεδομένου ότι βρισκόμαστε εν μέσω μιας οικονομικής και κοινωνικής κρίσης, με δραματικές συνέπειες στην απασχόληση και στις συνθήκες διαβίωσης πολλών ανθρώπων. Το γεγονός ότι υπολείπεται κατά περίπου 6 δισεκατομμύρια ευρώ από αυτόν που είχε συμφωνηθεί στο πολυετές δημοσιονομικό πλαίσιο για το 2010 είναι απαράδεκτο. Ενόψει της σοβαρής κοινωνικής πραγματικότητας σε πολλά κράτη μέλη, ιδιαίτερα στις αποκαλούμενες "χώρες συνοχής" όπως η Πορτογαλία, θεωρούμε ότι ο προϋπολογισμός πρέπει να αναθεωρηθεί και να αυξηθεί επειγόντως, και γι' αυτόν τον σκοπό έχουμε καταθέσει προτάσεις, οι οποίες περιλαμβάνουν:
<P>
Μια μεγαλύτερη δημοσιονομική στήριξη για διαθρωτικές πολιτικές και πολιτικές συνοχής∙
<P>
Την εκ νέου αξιολόγηση των κανόνων N+2 και N+3 οι οποίοι, έως σήμερα, έχουν σημάνει απώλεια περίπου 106 εκατομμυρίων ευρώ για την Πορτογαλία εντός του προηγούμενου δημοσιονομικού πλαισίου
<P>
Την αύξηση του ποσοστού κοινοτικής συγχρηματοδότησης στα διαρθρωτικά ταμεία και στα ταμεία συνοχής.
<P>
Είναι λυπηρό το γεγονός ότι άλλες προτάσεις με σημαντικό κοινωνικό και περιβαλλοντικό αντίκτυπο δεν έγιναν δεκτές κατά τη διάρκεια των συζητήσεων για τον προϋπολογισμό, συμπεριλαμβανομένων για παράδειγμα:
<P>
Του αναπτυξιακού προγράμματος για την πορτογαλική βιομηχανία∙
<P>
Του προγράμματος για τη στήριξη του κλάδου της υφαντουργίας και ένδυσης∙
<P>
Του προγράμματος για τη στήριξη της παράκτιας βιοτεχνικής αλιείας μικρής κλίμακας∙
<P>
Της αύξηση χρηματοδότησης για το πρόγραμμα LIFE+.
<SPEAKER ID="986" NAME="Louis Grech  " AFFILIATION="S&amp;D">
γραπτώς. - (ΕΝ) Μετά την έγκριση του προϋπολογισμού 2010 και λαμβάνοντας υπόψη τις θετικές εξελίξεις στην Ιρλανδία όσον αφορά τη Συνθήκη της Λισαβόνας, θεωρώ ότι υπάρχει ανάγκη για μια συνεκτική αναθεώρηση της δημοσιονομικής διαδικασίας που θα στοχεύει στη βελτίωση της διαδικασίας στο σύνολό της κα θα την καθιστά αποδοτικότερη, οικεία και ορατή στους ευρωπαίους πολίτες. Εν προκειμένω, θεωρώ ότι κύριος στόχος της αναθεώρησης πρέπει να είναι η διαφάνεια στη λήψη αποφάσεων και κατά τη διάρκεια του σταδίου εφαρμογής. Για τον σκοπό αυτόν, πρέπει να εξετάσουμε τη θέσπιση ενιαίων προτύπων ελέγχου και στατιστικών μηχανισμών σε όλα τα κράτη μέλη προκειμένου να λαμβάνονται ανώτερης ποιότητας στοιχεία σχετικά με τα αποτελέσματα απόδοσης του προϋπολογισμού. Επιπλέον, η δημοσιονομική διαδικασία θα πρέπει να ενσωματώνει μια καλύτερη ισορροπία μεταξύ μακροπρόθεσμης σταθερότητας και ευελιξίας προκειμένου να ανταποκρίνεται στις μεταβαλλόμενες ανάγκες, ενώ παράλληλα θα διαφυλάσσει την αρχή της επικουρικότητας εξασφαλίζοντας σαφή πλεονεκτήματα και προστιθέμενη αξία σε σύγκριση με τους εθνικούς προϋπολογισμούς. Υπάρχουν επίσης ορισμένοι τομείς πολιτικής οι οποίοι χρήζουν περαιτέρω ανάπτυξης. " Ευρώπη αντιμετωπίζει σήμερα σημαντικές προκλήσεις λόγω της οικονομικής κρίσης, της κλιματικής αλλαγής, του ενεργειακού εφοδιασμού, της ασφάλειας και της μετανάστευσης. Εκτιμώ τις προσπάθειες της Επιτροπής στην αντιμετώπιση αυτών των προβλημάτων, αλλά θεωρώ ότι χρειαζόμαστε ισχυρότερη, πιο συντονισμένη και ολιστική προσέγγιση προκειμένου να είναι αποτελεσματικές.
<SPEAKER ID="985" NAME="Cătălin Sorin Ivan  " LANGUAGE="RO">
" κατάρτιση ενός προϋπολογισμού δεν είναι ποτέ εύκολη διαδικασία, πολύ περισσότερο κατά τη διάρκεια μιας οικονομικής κρίσης. Ωστόσο, αυτός είναι και ο λόγος για τον οποίο αυτό το έργο είναι ακόμη πιο σημαντικό. " αντιμετώπιση μιας κρίσης ίδιου μεγέθους με τη σημερινή κρίση εξαρτάται επίσης σε επίπεδο ΕΕ από την ισορροπία που υπάρχει στις διαπραγματεύσεις μεταξύ των εξουσιοδοτημένων ευρωπαϊκών οργάνων. Το Ευρωπαϊκό Κοινοβούλιο διαδραματίζει αναμφισβήτητα κρίσιμο ρόλο σε αυτήν τη συζήτηση. Τα κύρια θέματα που βρίσκονται στον πυρήνα των συζητήσεων για τον προϋπολογισμό του 2010 είναι το Ευρωπαϊκό Σχέδιο για την Ανάκαμψη της Οικονομίας και το ευρωπαϊκό Ταμείο Γαλακτοκομικών Προϊόντων. Αυτά τα θέματα, κατά μια έννοια, έχουν συμβάλλει στο να επισημανθεί πόσο δύσκαμπτο είναι το δημοσιονομικό πλαίσιο 2007-2013, καθώς πρόκειται για νέα δημοσιονομικά προγράμματα και κατά συνέπεια νέα κονδύλια. Ο προϋπολογισμός της ΕΕ χρειάζεται να κάνει πλήρη χρήση των δημοσιονομικών περιθωρίων προκειμένου να ανταποκριθεί στην οικονομική κρίση. Ωστόσο, ο προϋπολογισμός είναι πιθανόν να έχει μειωμένο αντίκτυπο εάν τα κράτη μέλη δεν υιοθετήσουν ενεργητική προσέγγιση στην πρόσβαση των διαθέσιμων πόρων. Πρέπει να στείλουμε ένα ισχυρό μήνυμα στις πρωτεύουσες της Ευρώπης, και στην περίπτωσή μου ειδικά στο Βουκουρέστι. Οι προσπάθειές μας εδώ για τη συγκέντρωση όσο το δυνατόν περισσότερων χρημάτων για τα ευρωπαϊκά ταμεία είναι μάταιες, εάν, στις χώρες μας, οι υφιστάμενες εξουσίες δεν λαμβάνουν τα απαραίτητα μέτρα για πρόσβαση και αποτελεσματική χρήση των κονδυλίων.
<SPEAKER ID="365" NAME="Lívia Járóka  " LANGUAGE="HU">
Κυρίες και κύριοι, θα ήθελα να επωφεληθώ της ευκαιρίας για να χαιρετίσω το γεγονός ότι το πιλοτικό πρόγραμμα για την κοινωνική ένταξη των Ρομά που πρότεινε το Ευρωπαϊκό Κοινοβούλιο το 2009 εξακολουθεί να περιλαμβάνεται στον κοινοτικό προϋπολογισμό του 2010. " Γενική Διεύθυνση της Ευρωπαϊκής Επιτροπής για την περιφερειακή πολιτική εξέδωσε πρόσκληση υποβολής προσφορών για το πρόγραμμα στα τέλη Ιουλίου. Στόχος του είναι να εκπονηθούν πρωτότυπες και σύνθετες λύσεις για την αντιμετώπιση των εκτεταμένων προβλημάτων που πλήττουν τις κοινότητες των Ρομά. Ρητός στόχος του σχεδίου είναι η εκπόνηση μέτρων τα οποία, βάσει της υφιστάμενης εμπειρίας, μπορούν να προάγουν την ένταξη των Ρομά μέσω της εκπαίδευσης, κοινωνικών και οικονομικών μέτρων, με διασυνοριακή συνεργασία και κοινή πρόσβαση σε βέλτιστες πρακτικές.
<P>
Σύμφωνα με την αρχική πρόταση της Ομάδας του Ευρωπαϊκού Λαϊκού Κόμματος (Χριστιανοδημοκράτες), ακρογωνιαίος λίθος του προγράμματος είναι, αφενός, η ανάπτυξη της εκπαίδευσης σε μικρή ηλικία και, αφετέρου, η προώθηση της αυτοαπασχόλησης και η χορήγηση μικροχρηματοδοτήσεων. Επιπλέον, θα διεξαχθούν επίσης εκστρατείες ενημέρωσης και ευαισθητοποίησης σε σχέση με το πιλοτικό πρόγραμμα. Ελπίζουμε ότι το πρόγραμμα θα παράσχει την ευκαιρία θέσπισης κατευθυντήριων γραμμών για ένα κοινοτικό σχέδιο δράσης, που θα έχει ως στόχο την κοινωνική ένταξη των Ρομά, και θα συμβάλλει, μέσω της εξάπλωσης των ιδεών που αποδεικνύονται αποτελεσματικές, στη σύνταξη κανονιστικού κοινοτικού σχεδίου δράσης, το οποίο θα επεκτείνει τη δράση του πέραν των επί του παρόντος διαθέσιμων δημοσιονομικών μέσων.
<SPEAKER ID="366" NAME="Jarosław Kalinowski  " LANGUAGE="PL">
Θα ήθελα να εγείρω ένα ζήτημα το οποίο είναι σημαντικό για την οικονομία και την απασχόληση, όχι μόνο για τη χώρα μου. Αναμένουμε να λάβουμε στο εγγύς μέλλον την πρόταση της Επιτροπής σχετικά με την πιθανή επέκταση των ισχυόντων δασμών αντιντάμπινγκ που έχουν επιβληθεί στις εισαγωγές ειδών υπόδησης με δερμάτινο πανώδερμα από την Κίνα και το Βιετνάμ. Οι θέσεις μεμονωμένων κρατών μελών επί του θέματος αυτού διαφέρουν σημαντικά. Ενόψει των σημαντικών επιπέδων ανεργίας σε αυτόν τον κλάδο, η διατήρηση των ισχυόντων δασμών είναι εξαιρετικά σημαντική. " επέκταση της υφιστάμενης νομοθεσίας δεν δίνει αφορμή για ενστάσεις από τεχνική άποψη. Κατά συνέπεια, θα ήθελα να ζητήσω από την Επιτροπή να παράσχει εγγυήσεις ότι η πρόταση που θα υποβάλλει θα βασίζεται στα ουσιώδη πορίσματα της έρευνας, ενώ ταυτόχρονα θα λαμβάνει υπόψη το γεγονός ότι πρόκειται για μια ευκαιρία ελέγχου των υποσχέσεων που έδωσε πριν από λίγο καιρό ο Πρόεδρος της Επιτροπής σχετικά με την προστασία των θέσεων εργασίας.
<SPEAKER ID="984" NAME="Petru Constantin Luhan  " LANGUAGE="PL">
Χαιρετίζω την πρόταση του σχεδίου προϋπολογισμού για το 2010 καθώς πρόκειται για μια ισορροπημένη έκθεση, η οποία λαμβάνει υπόψη με ρεαλιστικό τρόπο τις προτεραιότητες της ΕΕ.
<P>
Θα ήθελα να επισημάνω δύο ζητήματα - οι αυξήσεις στις πληρωμές για τα βασικά κονδύλια (ΕΤΠΑ, Ευρωπαϊκό Κοινωνικό Ταμείο, Ταμείο Συνοχής) για την περιφερειακή ανάπτυξη, και η δημιουργία Ταμείου Γαλακτοκομικών Προϊόντων. Οι αυξήσεις στις πληρωμές είναι σημαντικές καθώς θα δώσουν ώθηση στην εφαρμογή της διαρθρωτικής πολιτικής στα κράτη μέλη προς όφελος όλων των ευρωπαίων πολιτών, ενώ η δημιουργία ειδικού Ταμείου Γαλακτοκομικών Προϊόντων θα αποτελέσει ένα ισχυρό μήνυμα που θα στείλουν τα ευρωπαϊκά όργανα στους ευρωπαίους αγρότες.
<P>
Ένα τρίτο κρίσιμο σημείο στον προϋπολογισμό απεικονίζεται με την ενεργειακή πολιτική, ουσιώδης τομέας για το 2010, καθώς θα είναι το έτος της έγκρισης νέου ενεργειακού προγράμματος για την περίοδο 2010-2014 που θα έχει στόχο την ενίσχυση της ενεργειακής ασφάλειας και ανταγωνιστικότητας της ΕΕ.
<P>
Τα προσεχή έτη, η Επιτροπή θα πρέπει επίσης να εξετάσει ως προτεραιότητα τις επενδύσεις στις υποδομές, ιδίως στα νέα κράτη μέλη, καθώς αυτές οι επενδύσεις έχουν θετικό αποτέλεσμα στην οικονομική και εδαφική συνοχή.
<SPEAKER ID="367" NAME="Rareş-Lucian Niculescu  " LANGUAGE="RO">
" ίδρυση Ταμείου Γαλακτοκομικών Προϊόντων θα στείλει ένα ισχυρό μήνυμα στους ευρωπαίους αγρότες, σηματοδοτώντας το πραγματικό ενδιαφέρον που επιδεικνύουν τα θεσμικά όργανα της ΕΕ για την κρίση που πλήττει τον κλάδο των γαλακτοκομικών προϊόντων. " αγορά γαλακτοκομικών είναι μία από τις πλέον ασταθείς αγορές και έχει πληγεί σοβαρά από την οικονομική κρίση που βιώνουμε αυτήν την περίοδο.
<P>
Μια τέτοια βασική λύση όπως η σύσταση ταμείου στήριξης για τον εκσυγχρονισμό του κλάδου προτιμάται σαφώς περισσότερο από μια ανακουφιστική λύση, όπως η επιστροφή στους παραδοσιακούς τρόπους ελέγχου της παραγωγής μέσω των ποσοστώσεων παραγωγής γάλακτος. Θα θέλαμε όλοι να δούμε μια μεγαλύτερη δημοσιονομική κατανομή. Ωστόσο, το ποσό που προτείνεται για τη σύσταση αυτού του ταμείου, το οποίο ανέρχεται σε 300 εκατομμύρια ευρώ, είναι το μέγιστο ποσό το οποίο είναι συμβατό με το δημοσιονομικά ανώτατα όρια. Εάν υπάρξει υπέρβαση αυτού του ανώτατου ορίου, αυτό θα καθιστούσε αδύνατη την έγκριση δημιουργίας του ταμείου από το Συμβούλιο Υπουργών.
<P>
Ταυτόχρονα, πρέπει να ληφθούν νέα μέτρα προκειμένου να δοθεί ώθηση στης χρήση των κονδυλίων αγροτικής ανάπτυξης από τους κτηνοτρόφους. Θεωρώ ότι τα πλέον χρήσιμα μέτρα θα ήσαν αυτά που συνδέονται με την πρόσβαση στην πληροφόρηση, την ανταλλαγή ορθών πρακτικών και την παροχή οδηγιών για τον τρόπο εφαρμογής αυτών των κονδυλίων, τα οποία υποχρησιμοποιούνται επί του παρόντος σε ορισμένα κράτη μέλη.

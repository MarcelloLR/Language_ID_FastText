<CHAPTER ID="002">
Η πρόκληση της πολιτικής αναπτυξιακής συνεργασίας της ΕΕ για τα νέα κράτη μέλη (συζήτηση) 
<SPEAKER ID="010" NAME="Πρόεδρος">
" ημερήσια διάταξη προβλέπει τη συζήτηση της έκθεσης της κ. Budreikaitė, εξ ονόματος της Επιτροπής Ανάπτυξης, σχετικά με την πρόκληση που αποτελεί για τα νέα κράτη μέλη η κοινοτική πολιτική αναπτυξιακής συνεργασίας
<SPEAKER ID="011" NAME="DanutBudreikaitė">
εισηγήτρια. - (LT) Με τους γύρους διεύρυνσης του 2004 και του 2007, προσχώρησαν στην Ευρωπαϊκή Ένωση 12 χώρες, 10 από τις οποίες διαθέτουν ειδική εμπειρία. Μετέβησαν από τη σχεδιασμένη οικονομία στην οικονομία της αγοράς και από τον αυταρχικό έλεγχο στη δημοκρατία.
<P>
Πριν από την προσχώρηση, οι εν λόγω χώρες λάμβαναν βοήθεια, αλλά τώρα χορηγούν βοήθεια για την αναπτυξιακή συνεργασία. Οι περισσότερες από αυτές δεν διέθεταν προηγούμενη εμπειρία σχετικά με την επιδίωξη πολιτικής συνεργασίας της ΕΕ. Με την υπογραφή της Συνθήκης Προσχώρησης δεσμεύτηκαν να εφαρμόσουν την εν λόγω πολιτική.
<P>
Επιπλέον, το 2004 η Επιτροπή παρουσίασε αρκετά έγγραφα επισημαίνοντας την ευρωπαϊκή πολιτική γειτονίας που συνδέονταν άμεσα με την επίσημη βοήθεια για την ανάπτυξη των νέων κρατών μελών. Μετά από τρία έτη συμμετοχής είναι σημαντικό να εξετάσουμε την πρόοδο των νέων χωρών χορηγών βοήθειας ως προς την ανταπόκρισή τους στις προκλήσεις της αναπτυξιακής συνεργασίας.
<P>
Θα ήθελα να επισημάνω ότι η έκθεση καλύπτει μόνο τα 10 κράτη μέλη που έχουν κοινά σύνορα με τους ανατολικούς γείτονες και ωφελούνται από την πολιτική γειτονίας. Οι συγκεκριμένες 10 χώρες είχαν ανέκαθεν μακροπρόθεσμες εμπορικές, οικονομικές και πολιτισμικές σχέσεις με τους γείτονές τους και μοιράζονταν κοινή ιστορία, καθώς και τη φιλοδοξία να επιτύχουν τους στόχους της ανάπτυξης και της εδραίωσης της δημοκρατίας και να αυξήσουν την ασφάλεια στην Ανατολική και στην Κεντρική Ευρώπη. Τα αποτελέσματα ειδικής μελέτης δείχνουν ότι τα περισσότερα από τα νέα κράτη μέλη συνήθως κατανέμουν την επίσημη αναπτυξιακή βοήθεια στους γείτονές τους - στις χώρες των Δυτικών Βαλκανίων και στην Κοινοπολιτεία Ανεξάρτητων Κρατών.
<P>
Επιπλέον, οι σχέσεις μεταξύ της ΕΕ και των ανατολικών γειτόνων της παραμένουν οι λιγότερο ανεπτυγμένες, και τα νέα κράτη μέλη, έχοντας σχετικό πλεονέκτημα σε σύγκριση με τα παλαιά κράτη μέλη, μπορούν να επηρεάσουν θετικά τη γεωγραφική θέση και τον χαρακτήρα της πολιτικής αναπτυξιακής βοήθειας. Τα νέα κράτη μέλη μπορούν επίσης να ανταλλάξουν τις πρόσφατες εμπειρίες τους σχετικά με τη μετάβαση στην οικονομία της αγοράς και την εφαρμογή της χρηστής διακυβέρνησης, των δημοκρατικών αρχών και των ανθρωπίνων δικαιωμάτων.
<P>
Εντωμεταξύ, τα νέα κράτη μέλη αφιερώνουν σχετικά ελάχιστη προσοχή στις χώρες ΑΚΕ. " βοήθεια προς τις χώρες αυτές έχει κυρίως κοινωνικοοικονομικό χαρακτήρα: αναπτύσσονται νέα προγράμματα στους τομείς της εκπαίδευσης και της υγείας· καταβάλλονται προσπάθειες για την ενθάρρυνση της ανάπτυξης του δημόσιου τομέα και της κοινωνίας των πολιτών και των αρχών της ισότητας των φύλων.
<P>
Τα έγγραφα που καθορίζουν την πολιτική αναπτυξιακής συνεργασίας δεν παρέχουν οδηγίες σχετικά με το ποιες χώρες πρέπει να λαμβάνουν τη βοήθεια. Λαμβανομένων υπόψη των περιορισμένων χρηματοδοτικών και ανθρώπινων πόρων που διαθέτουν τα κράτη μέλη, το καλύτερο θα ήταν να εστιάσουν τη βοήθειά τους σε συγκεκριμένο αριθμό χωρών, προσφέροντας ενίσχυση σε τομείς στους οποίους διαθέτουν περισσότερη εμπειρία, τόσο στις γειτονικές όσο και στις χώρες ΑΚΕ.
<P>
Όσον αφορά τα προβλήματα που αντιμετώπισαν τα νέα κράτη μέλη σχετικά με την επιδίωξη της πολιτικής αναπτυξιακής συνεργασίας, θα ήθελα να επισημάνω ότι:
<P>
1) " πλειονότητα των νέων κρατών μελών δεν έχει ακόμα καθορίσει τις βασικές προτεραιότητές της.
<P>
2) Δεν υπάρχει ουσιαστικά κανένας στρατηγικός σχεδιασμός ή μηχανισμός ελέγχου στο πεδίο της πολιτικής αναπτυξιακής συνεργασίας.
<P>
3) Το επίπεδο επικοινωνίας μεταξύ των οργάνων που εφαρμόζουν την πολιτική αναπτυξιακής συνεργασίας και των ΜΚΟ είναι ανεπαρκές.
<P>
4) Το επίπεδο δημόσιας πρωτοβουλίας είναι υπερβολικά χαμηλό, και υπάρχει γενική έλλειψη ενημέρωσης σχετικά με την αναπτυξιακή συνεργασία προς το κοινό σε ολόκληρη την ΕΕ.
<P>
Προκειμένου να επιτευχθεί μεγαλύτερη επιτυχία στην εφαρμογή της πολιτικής αναπτυξιακής συνεργασίας, όλες οι χώρες που συμμετέχουν πρέπει να ανταλλάξουν τις θετικές εμπειρίες τους, λαμβάνοντας υπόψη την εμπειρία των νέων κρατών μελών στην Ανατολή. Τα νέα κράτη μέλη πρέπει να λάβουν μέρος στην προετοιμασία των σχεδίων για τις δραστηριότητες εφαρμογής της πολιτικής γειτονίας, να διασφαλίσουν μεγαλύτερο βαθμό συμμετοχής των εθνικών κοινοβουλίων και να αυξήσουν τη δραστηριότητα των ΜΚΟ.
<P>
Παρόλα αυτά, θα ήθελα να τονίσω ότι οι δύο τελευταίοι γύροι διεύρυνσης της ΕΕ έχουν δημιουργήσει μια νέα προοπτική προς την πολιτική αναπτυξιακής συνεργασίας και του άρρηκτου δεσμού της με την ευρωπαϊκή πολιτική γειτονίας, με την τελευταία να αποτελεί το άμεσο αποτέλεσμα της διεύρυνσης. Τόσο η πολιτική αναπτυξιακής συνεργασίας όσο και η πολιτική γειτονίας αποτελούν αναπόσπαστα στοιχεία των πολιτικών και οικονομικών σχέσεων με τις άλλες χώρες.
<P>
" θεσμοθέτηση της πολιτικής αναπτυξιακής συνεργασίας στην ΕΕ θα είναι πολύ σημαντική για την υλοποίηση των αναφερθέντων στόχων. Θα αυξήσει επίσης την αποδοτικότητα της ευρωπαϊκής πολιτικής γειτονίας παράλληλα με την επίσημη αναπτυξιακή βοήθεια και θα έχει θετικές επιπτώσεις στην επίτευξη των αναπτυξιακών στόχων της χιλιετίας.
<P>
Προκειμένου να το επιτύχουμε αυτό, πρέπει να δημιουργήσουμε μια συνέλευση ΕΕ και γειτονικών χωρών, που θα καλύπτει την ανατολική διάσταση και θα συμβάλει στην εφαρμογή των πολιτικών αναπτυξιακής συνεργασίας και γειτονίας. Θα ήθελα εν προκειμένω να ζητήσω τη στήριξη του Κοινοβουλίου.
<SPEAKER ID="012" NAME="Louis Michel">
μέλος της Επιτροπής. - (FR) Κύριε Πρόεδρε, κυρίες και κύριοι, θα ήθελα να αρχίσω εκφράζοντας τα συγχαρητήριά μου στην εισηγήτρια, κ. Budreikaitė, για αυτήν την εξαιρετική έκθεση που περιγράφει λεπτομερώς την πρόκληση που αποτελεί η αναπτυξιακή πολιτική για τα νέα κράτη μέλη.
<P>
" έκθεσή σας μου θύμισε όλη τη συζήτηση και την ανησυχία που εξέφραζαν τις παραμονές της διεύρυνσης τόσο το κοινό γενικά όσο και ο πολιτικός κόσμος· θυμήθηκα τις καχυποψίες και τους φόβους που εξέφραζαν διάφοροι κύκλοι ότι η διεύρυνση θα εξασθένιζε την αλληλεγγύη μας με τον αναπτυσσόμενο κόσμο, υποβαθμίζοντας την Αφρική ως προς τη σειρά προτεραιοτήτων της Ευρωπαϊκής Ένωσης. Τελικά οι φόβοι ήταν αστήρικτοι. Οι προβλέψεις και οι ανησυχίες αποδείχθηκαν αδικαιολόγητες. " ευρωπαϊκή αναπτυξιακή πολιτική δεν υπήρξε ποτέ τόσο φιλόδοξη στους στόχους της ή τόσο συνεκτική στις μεθόδους της όσο είναι σήμερα, και η Αφρική καταλαμβάνει την υψηλότερη θέση που είχε ποτέ στην ατζέντα εξωτερικής πολιτικής της Ένωσης. " έκθεσή σας επιβεβαιώνει ότι αυτό επιτεύχθηκε όχι παρά τη δέσμευση αλλά χάρη σε αυτή και χάρη στην προθυμία των νέων κρατών μελών να επωμιστούν πλήρως το βάρος των υποχρεώσεών τους.
<P>
Ας εξετάσουμε πρώτα το θέμα της χρηματοδότησης. Φυσικά τα νέα κράτη μέλη πρέπει να πράξουν ακόμα αρκετά για να επιτύχουν τους στόχους για το 2010· ασφαλώς είναι σημαντικό ότι περισσότερες χώρες πρέπει να παρουσιάσουν πολυετή σχέδια για να αυξήσουν την ενίσχυσή τους -μόνο τέσσερις από τις εν λόγω 12 χώρες το έχουν έως τώρα πραγματοποιήσει- αλλά δεν μπορούμε να παραβλέψουμε τη συλλογική προσπάθεια που έχουν καταβάλει αυτά τα 12 κράτη μέλη, διότι είναι πραγματικά εντυπωσιακό. Αφότου προσχώρησαν στην Ένωση, οι εν λόγω χώρες διπλασίασαν και σε ορισμένες περιπτώσεις τριπλασίασαν το ύψος της βοήθειας που παρέχουν. Το 2007, η βοήθεια από αυτά τα 12 κράτη ανήλθε συνολικά σχεδόν στα 800 εκατ. ευρώ. Επιπλέον, οι εν λόγω χώρες έχουν δεσμευτεί να διοχετεύσουν το 0,33% του ΑΕγχΠ τους στην αναπτυξιακή βοήθεια από τα χρήματα του Δημοσίου έως το 2015.
<P>
Στη συνέχεια πρέπει να εξετάσουμε την αποτελεσματικότητα της βοήθειας. Πέρυσι η Ευρωπαϊκή Ένωση θέσπισε κώδικα δεοντολογίας που καθορίζει ορισμένες αρχές για καλύτερο καταμερισμό εργασίας εντός της ΕΕ. Μπορώ να αναφέρω με ικανοποίηση ότι τα νέα κράτη μέλη μπορούν να είναι υπερήφανα όσον αφορά την εφαρμογή αυτών των αρχών. Όλα τα εν λόγω κράτη μέλη εφαρμόζουν την αρχή σύμφωνα με την οποία εστιάζουν τη βοήθειά τους σε περιορισμένο αριθμό χωρών - μια προσέγγιση που από καιρό αναγνωρίζεται στη βέλτιστη πρακτική ότι συντελεί στη μεγαλύτερη αποδοτικότητα.
<P>
Αρκετά από τα νέα κράτη μέλη επίσης προσφέρουν την ενίσχυσή τους από κοινού με άλλα κράτη μέλη στο πλαίσιο διακανονισμών συγχρηματοδότησης, μειώνοντας με αυτόν τον τρόπο τις διοικητικές δαπάνες τόσο τις δικές τους όσο και των κρατών εταίρων τους. Αναφέρομαι, για παράδειγμα, στη στήριξη που παρείχαν από κοινού η Σλοβακία και η Αυστρία για υποδομές στην Κένυα και στην ενίσχυση στον τομέα των υδάτων που παρείχε η Τσεχική Δημοκρατία από κοινού με το Λουξεμβούργο. Αυτά είναι χαρακτηριστικά παραδείγματα και δεν είναι μεμονωμένα.
<P>
Άλλο παράδειγμα αποδοτικότητας είναι το γεγονός ότι η πλειονότητα των νέων κρατών μελών στηρίζει τις αναπτυσσόμενες χώρες με βάση την πρόσθεση αξίας σε συγκεκριμένους τομείς - μια προσέγγιση εμπνευσμένη από την εμπειρία τους σχετικά με την πολιτική και οικονομική μετάβαση. Θα μπορούσα να επισημάνω, για παράδειγμα, την ενίσχυση που στοχεύει στην καλή διακυβέρνηση, στη δημιουργία ικανοτήτων στη δημόσια διοίκηση και στην οικονομική μεταρρύθμιση.
<P>
Κατά τη γνώμη μου, αυτά τα είδη δράσης, που εγκρίθηκαν στον κώδικα δεοντολογίας για τη συμπληρωματικότητα και τον καταμερισμό της εργασίας στην αναπτυξιακή πολιτική, είναι απολύτως ζωτικής σημασίας. Τον Απρίλιο πρόκειται να παρουσιάσω την πρώτη αξιολόγηση σχετικά με τον τρόπο με τον οποίο εφαρμόζεται ο κώδικας, έναν χρόνο μετά από τη θέσπισή του, με αναλύσεις και προτάσεις για να αυξηθεί η βοήθεια και να καταστεί πιο συνεπής. Προτίθεμαι να χρησιμοποιήσω την αξιολόγηση ως βάση για σοβαρές συζητήσεις με όλα τα κράτη μέλη σχετικά με τον τρόπο δράσης στη συνέχεια. Μόλις λίγους μήνες πριν από το φόρουμ υψηλού επιπέδου για την αποτελεσματικότητα της βοήθειας, στην Άκκρα, ο αναπτυσσόμενος κόσμος βασίζεται στην Ευρώπη για να του δείξει τον δρόμο, και δικαιολογημένα επειδή -επιτρέψτε μου να σας υπενθυμίσω ξανά- η Ευρώπη είναι με διαφορά η μεγαλύτερη πηγή αναπτυξιακής βοήθειας στον κόσμο, συνεπώς είναι ικανή να ηγηθεί με το παράδειγμά της και έχει καθήκον να το πράξει.
<P>
" έκθεσή σας επισημαίνει ένα άλλο εξαιρετικά σημαντικό σημείο, δηλαδή την ανάγκη ευαισθητοποίησης του κοινού στα νέα κράτη μέλη. Είναι αλήθεια ότι οι περισσότερες από αυτές τις χώρες δεν έχουν μακρά παράδοση αναπτυξιακής βοήθειας, ιδίως προς την Αφρική. Αποτελεί συνεπώς μέρος των αρμοδιοτήτων μας να συνεχίσουμε τις προσπάθειες σχετικά με την κοινή γνώμη, να την ενημερώσουμε ότι δεν πρόκειται απλώς για φιλανθρωπία, αλλά για ζήτημα αμοιβαίου συμφέροντος - και αναφέρομαι σε θέματα όπως ειρήνη και ασφάλεια, μετανάστευση, αλλαγή του κλίματος και επισιτιστική ασφάλεια.
<P>
Στα μέσα Φεβρουαρίου, έχοντας υπόψη όλα τα ανωτέρω, η Ευρωπαϊκή Επιτροπή έθεσε σε εφαρμογή το τρίτο πρόγραμμα δημιουργίας ικανοτήτων για τα νέα κράτη μέλη. Στο πλαίσιο του προγράμματος, η Επιτροπή θα παράσχει την απαραίτητη εμπειρογνωμοσύνη, προκειμένου να αναπτύξει στρατηγικές επικοινωνίας που θα δώσουν τη δυνατότητα στις διοικητικές αρχές να ενημερώσουν το κοινό πιο αποτελεσματικά σχετικά με τη δράση τους και να ενισχύσουν την ευαισθητοποίησή του, ιδίως όσον αφορά τα μέσα ενημέρωσης και τους φοιτητές, σχετικά με το τι διακυβεύεται στην αναπτυξιακή πολιτική.
<P>
Κυρίες και κύριοι, δεν υπάρχει πλέον "παλαιά Ευρώπη" ή "νέα Ευρώπη". Δεν υπάρχει πρώτη κατηγορία και δεύτερη κατηγορία, παλαιά κράτη μέλη και νέα κράτη μέλη. Υπάρχει μόνο μία Ευρώπη -μια υποστηρικτική, ανοικτή και πολιτικά ενήμερη Ευρώπη- με αξίες που δεν είναι μόνο ευρωπαϊκές αλλά και καθολικές. " εξέλιξη της αναπτυξιακής πολιτικής με την πάροδο των ετών από την τελευταία διεύρυνση αποτελεί απόδειξη αυτή καθεαυτή ότι η Ευρωπαϊκή Ένωση μπορεί να μεγαλώσει και ταυτόχρονα να αποκτήσει περισσότερο νόημα. Ουσιαστικά πρόκειται για ένα αξιοθαύμαστο μάθημα ιστορίας, που αφορά τόσο το μέλλον της αναπτυξιακής πολιτικής όσο και το μέλλον της ευρωπαϊκής ολοκλήρωσης.
<SPEAKER ID="013" NAME="Filip Kaczmarek">
εξ ονόματος της Ομάδας PPE-DE. - (PL) Κύριε Πρόεδρε, σε δημόσια ακρόαση σχετικά με το θέμα των νέων χορηγών βοήθειας της ΕΕ που διεξήχθη στο Ευρωπαϊκό Κοινοβούλιο τον Ιανουάριο του προηγούμενου έτους, οι συμμετέχοντες εξέφρασαν την ελπίδα ότι η συζήτηση σχετικά την αναπτυξιακή πολιτική των νέων κρατών μελών θα συνεχιζόταν στα εθνικά κοινοβούλια και στις περαιτέρω εργασίες του ίδιου του Ευρωπαϊκού Κοινοβουλίου. Επικροτώ συνεπώς με μεγάλη ικανοποίηση την έκθεση της κ. Budreikaitè, που αποτελεί την πρώτη έκθεση στην ιστορία του Ευρωπαϊκού Κοινοβουλίου η οποία επιχειρεί να αναλύσει τη δέσμευση των νέων κρατών μελών ως προς την αναπτυξιακή πολιτική της ΕΕ και την πρόκληση που συνεπάγεται για αυτά.
<P>
Δεν είναι εύκολο να συνοψίσουμε όλες τις προκλήσεις που αντιμετωπίζουν οι νέοι ευρωπαίοι χορηγοί βοήθειας σχετικά με τη διαμόρφωση εθνικών αναπτυξιακών πολιτικών και τον εκσυγχρονισμό της αναπτυξιακής πολιτικής σε κοινοτικό επίπεδο. Θα περιοριστώ επομένως σε μερικά βασικά θέματα. Πρώτον, πρέπει να ενισχυθεί ο ρόλος των εθνικών κοινοβουλίων στη διαμόρφωση της αναπτυξιακής βοήθειας στα νέα κράτη μέλη. Χωρίς τη θέσπιση σταθερής νομικής βάσης από τα εθνικά κοινοβούλια θα είναι αδύνατο να επιδιώξουμε αποτελεσματική αναπτυξιακή πολιτική και να επιτύχουμε τον κατάλληλο συντονισμό του σχεδιασμού και της διαχείρισης της βοήθειας προς τις αναπτυσσόμενες χώρες. Σε ορισμένες χώρες οι εργασίες σχετικά με την απαραίτητη νομοθεσία πραγματοποιούνται από το 2004 και δεν έχουν ακόμα οριστικοποιηθεί. Ως αποτέλεσμα, μεταξύ άλλων, οι εν λόγω χώρες δεν διαθέτουν εκτελεστικό πρόγραμμα.
<P>
Απαιτείται περισσότερη εργασία για την ευαισθητοποίηση του κοινού - και εδώ θα συμφωνήσω με τον Επίτροπο Michel σχετικά με την ευαισθησία του κοινού στα νέα κράτη μέλη όσον αφορά τη σημασία της αναπτυξιακής πολιτικής. Σε μια μεταβατική περίοδο όπως αυτή, η αναπτυξιακή εκπαίδευση, η ευρεία κοινωνική διαβούλευση, τα μέσα μαζικής επικοινωνίας και οι εκστρατείες ενημέρωσης μπορούν να διαδραματίσουν σημαντικό ρόλο. Χωρίς αυτά, θα είναι δύσκολο να διασφαλισθεί η συναίνεση των φορολογουμένων για αύξηση των δημόσιων δαπανών για την αναπτυξιακή πολιτική. Όσο μεγαλύτερη είναι η ευαισθητοποίηση του κοινού, τόσο πιο πρόθυμα θα αποδεχθεί η κοινωνία το οικονομικό βάρος.
<P>
Συμφωνώ με τον Επίτροπο ως προς την ανάγκη για ευρωπαϊκή αλληλεγγύη στην αναπτυξιακή πολιτική. Πρέπει να συντονίσουμε τη συνεργασία μας και να αξιοποιήσουμε τις εμπειρίες μας. Αφενός, η δέσμευση και οι γνώσεις που απορρέουν από την ιστορία και τη μεταβατική περίοδο στα νέα κράτη μέλη μπορεί να βοηθήσουν ολόκληρη την Ευρωπαϊκή Ένωση να αναπτύξει και να ενισχύσει τη δημοκρατία σε χώρες που βρίσκονται σε μεταβατικό στάδιο. Αφετέρου, οι γνώσεις που απορρέουν από την εμπειρία των παλαιών κρατών μελών, συγκεκριμένα από τη βοήθειά τους προς τις φτωχότερες χώρες του κόσμου, μπορούν να συμβάλουν στην αύξηση και στην καθοδήγηση της αναπτυξιακής βοήθειας προς τις χώρες που την χρειάζονται περισσότερο - στην υποσαχάρια Αφρική, για παράδειγμα, που δεν θεωρείται ο κύριος προορισμός της βοήθειας στα νέα κράτη μέλη. " εν λόγω αμοιβαία εκπαίδευση και βοήθεια μπορεί να καταστήσει την αναπτυξιακή πολιτική ολόκληρης της Ευρωπαϊκής Ένωσης πιο αποτελεσματική.
<SPEAKER ID="014" NAME="Corina Creţu">
εξ ονόματος της Ομάδας PSE. - (RO) " έκθεση σχετικά με την οποία συζητούμε σήμερα, κατά τη γνώμη μου, διαθέτει το προσόν ότι βοηθά τα νέα κράτη μέλη της Ευρωπαϊκής Ένωσης να θεσπίσουν νέες πολιτικές και νέους μηχανισμούς που σχεδιάζονται για να ενισχύσουν τις χώρες που τυγχάνουν της προσοχής της Ευρωπαϊκής Ένωσης.
<P>
Με βάση τις θεμελιώδεις αξίες της Ένωσης και τις υποχρεώσεις που ανέλαβαν σύμφωνα με τις Συνθήκες στις οποίες οι χώρες μας αποτελούν συμβαλλόμενα μέρη, τα νέα κράτη επαναπροσδιορίζουν τώρα τις πολιτικές τους σχετικά με την αναπτυξιακή συνεργασία που προσφέρεται στις χώρες που την χρειάζονται, διευρύνοντας το φάσμα των μηχανισμών συνεργασίας τους και τους τομείς που καλύπτονται. Αυτό που ανέφερε η εισηγήτρια στον πρόλογό της αληθεύει απόλυτα, με την έννοια ότι οι προτεραιότητες δεν καθορίζονται με αρκετή σαφήνεια και οι καλές προθέσεις συχνά περιορίζονται λόγω έλλειψης οικονομικών πόρων. Φαίνεται ότι τα νέα κράτη μέλη εξακολουθούν να χρειάζονται μια περίοδο προσαρμογής στα συστήματα λήψης αποφάσεων του Συμβουλίου και στις προτεραιότητές του στον τομέα της αναπτυξιακής συνεργασίας.
<P>
" Ρουμανία διαθέτει εθνική στρατηγική για τη διεθνή αναπτυξιακή συνεργασία, υπό τον όρο ότι στηρίζει την ανάπτυξη των κρατών στις γεωγραφικές περιοχές που αναγνωρίζονται ως περιοχές προτεραιότητας για τις εξωτερικές σχέσεις, δηλαδή την Ανατολική Ευρώπη, τα Δυτικά Βαλκάνια και τον Νότιο Καύκασο. Μια άλλη προσπάθεια αφορά τη σταδιακή επέκταση της βοήθειας προς τα αφρικανικά κράτη, ειδικά στον τομέα της εκπαίδευσης.
<P>
Χαίρομαι που φέτος, την 1η Οκτωβρίου, η Ευρωπαϊκή Σοσιαλιστική "μέρα για την Ανάπτυξη θα διεξαχθεί στο Βουκουρέστι και θα ήθελα να ευχαριστήσω -εδώ και τώρα- τους σοσιαλιστές συναδέλφους μου που ψήφισαν ομόφωνα υπέρ της πρότασής μου να διοργανωθεί η εν λόγω εκδήλωση σε ένα νέο κράτος μέλος της Ευρωπαϊκής Ένωσης, δηλαδή στη Ρουμανία. Επικροτώ την παρούσα έκθεση που αποτελεί ένα χρήσιμο πλαίσιο για τον σχεδιασμό σχετικά με το συγκεκριμένο πεδίο για τα νέα κράτη μέλη της Ευρωπαϊκής Ένωσης.
<SPEAKER ID="015" NAME="Toomas Savi">
εξ ονόματος της Ομάδας ALDE. - (EN) Κύριε Πρόεδρε, την Τρίτη ο Πρόεδρος της Δημοκρατίας της Εσθονίας, Toomas Hendrik Ilves, δήλωσε ότι πρέπει να αποβάλουμε τον όρο "νέα κράτη μέλη". Αυτό αποτελεί επίσης μέρος του τίτλου της έκθεσης της κ. Budreikaitė. Παρόλο που συμφωνώ καταρχήν με τον Πρόεδρό μου, ο όρος έχει και θετική σημασία, που περιλαμβάνει την καινοτομία και την προθυμία για μεταρρυθμίσεις. " σημερινή έκθεση παρέχει συνολική επισκόπηση της προόδου που πραγματοποίησαν οι νέες χώρες στην Ευρωπαϊκή Ένωση που χορηγούν βοήθεια -οι οποίες λάμβαναν παρόμοια βοήθεια πριν από μια δεκαετία- στον τομέα της αναπτυξιακής συνεργασίας, επισημαίνοντας τόσο τις ελλείψεις όσο και τις δυνατότητες για περαιτέρω αύξηση της συνεισφοράς στην πολιτική αναπτυξιακής συνεργασίας της ΕΕ.
<P>
Το 1970 τα "νωμένα Έθνη συμφώνησαν στον στόχο του 0,7% του ΑΕγχΠ για την αναπτυξιακή βοήθεια, προκειμένου να εξαλειφθεί η έσχατη φτώχεια - η πιο ταπεινωτική κατάσταση για τους ανθρώπους. Αγαπητοί συνάδελφοι, μην ξεχνάτε ότι αυτό αφορά περίπου το ένα τρίτο του πληθυσμού του πλανήτη. Δυστυχώς, οι προσπάθειες που έχουν καταβληθεί έως τώρα σαφώς δεν επαρκούν. Κανένα νέο κράτος μέλος δεν έχει επιτύχει τον στόχο. Το ίδιο ισχύει και για τα παλαιά κράτη μέλη, με εξαίρεση τη Δανία, το Λουξεμβούργο, τις Κάτω Χώρες και τη Σουηδία. " Νορβηγία, παρόλο που δεν είναι μέλος της ΕΕ, έχει επίσης επιτύχει τον ίδιο στόχο.
<P>
Θα ήθελα να ευχαριστήσω την κ. Budreikaitγια την εκτεταμένη εργασία που πραγματοποίησε κατά τη σύνταξη του σχεδίου έκθεσης και την προσαρμογή για να συμπεριλάβει τις τροπολογίες που υπέβαλα ο ίδιος και οι συνάδελφοί μου στην Επιτροπή Ανάπτυξης. " εισηγήτρια εκλέχθηκε από μια νέα χώρα χορηγό βοήθειας, και η έκθεσή της σίγουρα θα μελετηθεί διεξοδικά σε αυτές τις χώρες, περιλαμβανομένης της Εσθονίας.
<P>
Τέλος, η ευρωπαϊκή κοινή αντίληψη για την ανάπτυξη δεσμεύτηκε για την περαιτέρω αύξηση των καθορισμένων κονδυλίων, και ενθαρρύνω όλα τα κράτη μέλη να την λάβουν σοβαρά υπόψη. " παρούσα έκθεση αποτελεί ένα αξιέπαινο έγγραφο που μας υπενθυμίζει για μια ακόμα φορά τις δεσμεύσεις μας, και προτρέπω όλους τους συναδέλφους μου να την στηρίξουν.
<SPEAKER ID="016" NAME="Adam Bielan">
εξ ονόματος της Ομάδας UEN. - (PL) Κύριε Πρόεδρε, θα ήθελα και εγώ να συγχαρώ την κ. Budreikaitγια αυτήν την εξαιρετική έκθεση. Το έγγραφο αναφέρεται στην ανατολική διάσταση των εξωτερικών σχέσεων της ΕΕ και στην ανάγκη για νέα συνέλευση κατ' αναλογία της EUROLAT ή της EUROMED - μια συνέλευση που θα μπορούσε να αξιοποιήσει την ιστορική εμπειρία ειδικότερα των νέων κρατών μελών, περιλαμβανομένης της δικής μου χώρας, της Πολωνίας.
<P>
Συμφωνώ απόλυτα με την εισηγήτρια ως προς αυτό. " Ευρώπη χρειάζεται νέο όραμα ευρύτερου πεδίου επιρροής που θα εκτείνεται μέσω των Βαλκανίων και της περιοχής της Μαύρης Θάλασσας στον Νότιο Καύκασο. " πολιτική της ΕΕ όσον αφορά τις εν λόγω περιοχές είναι ξεπερασμένη. " ίδια η ονομασία "ευρωπαϊκή πολιτική γειτονίας" είναι ακατάλληλη και προσβλητική για χώρες όπως η Ουκρανία, που αποτελεί αναμφισβήτητα μέρος της Ευρώπης. " ονομασία πρέπει να τροποποιηθεί σε "πολιτική γειτονίας της Ευρωπαϊκής Ένωσης", όπως ορθά επισήμανε ο πρώην ουκρανός πρωθυπουργός, Borys Tarasiuk, στην τελευταία συνεδρίαση του Συμβουλίου Συνεργασίας ΕΕ-Ουκρανίας.
<P>
" Ευρωπαϊκή Ένωση πρέπει να παράσχει μεγαλύτερη στήριξη στην Ουκρανία και στη Γεωργία και να τις προσελκύσει στη σφαίρα επιρροής της. Οι συγκεκριμένες χώρες χρειάζονται τη δέσμευσή μας περισσότερο απ' ό,τι οι χώρες της Κεντρικής Ευρώπης πριν από τη διεύρυνση του 2004. Απαιτούν ιδιαίτερη προσέγγιση από την πλευρά της Ευρωπαϊκής Ένωσης, όχι μια γενική πολιτική γειτονίας που αντιμετωπίζει de facto την Ουκρανία κατά τον ίδιο τρόπο με χώρες που ιστορικά δεν ανήκουν στην Ευρώπη. " Ουκρανία, η Γεωργία, καθώς και η Λευκορωσία, είναι φτωχότερες, οικονομικά ασθενέστερες και αντιμετωπίζουν μεγαλύτερες πολιτικές δυσκολίες απ' ό,τι οι χώρες που προσχώρησαν στην Ένωση μετά το 2004.
<P>
Τα τελευταία χρόνια διαπιστώθηκε σημαντική ενίσχυση της θέσης της Ρωσίας στην περιοχή. " προθυμία της Ρωσίας να χρησιμοποιήσει τα ενεργειακά της αποθέματα για πολιτικό εκβιασμό αποτρέπει την Ευρωπαϊκή Ένωση από το να αντιτεθεί στις επονείδιστες πρακτικές του Κρεμλίνου, που δεν έχουν καμία σχέση με τη δημοκρατία. Στη Γεωργία και στην Ουκρανία, η Μόσχα επιχειρεί να αντιστρέψει τη δημοκρατική μετάβαση. " πολιτική γειτονίας της Ευρωπαϊκής Ένωσης, όπως πρέπει να την αποκαλούμε, πρέπει να προσφέρει άμεση πολιτική και οικονομική βοήθεια στους πιο κοντινούς μας γείτονες. " Πολωνία διαθέτει ήδη σχέδια έτοιμα προς εφαρμογή, όπως το ανεξάρτητο τηλεοπτικό σχέδιο Bielsat για τη Λευκορωσία.
<SPEAKER ID="017" NAME="Gabriele Zimmer">
εξ ονόματος της Ομάδας GUE/NGL. - (DE) Κύριε Πρόεδρε, επιστρέφοντας στο πραγματικό θέμα της έκθεσης, επιτρέψτε μου να ευχαριστήσω θερμά την κ. Budreikaitγια την έκθεσή της, την οποία θεωρώ πολύ ισορροπημένη και αξιόλογη. Είναι επίσης ιδιαίτερα σημαντική τη συγκεκριμένη χρονική στιγμή, επειδή τώρα μπορούμε να κάνουμε προσωρινό απολογισμό και επίσης να αντλήσουμε συμπεράσματα όσον αφορά τη ευρύτερη αναπτυξιακή συνεργασία από την πλευρά των νέων κρατών μελών, με ιδιαίτερη αναφορά στις χώρες ΑΚΕ.
<P>
Προσχώρηση στην ΕΕ σημαίνει σαφώς και υποχρέωση στο πλαίσιο της Συνθήκης να γίνουν αποδεκτά τα επιτεύγματα του κοινοτικού κεκτημένου. Είναι επίσης σαφές, ωστόσο, ότι άλλο η Συνθήκη και άλλο η επίγνωση του κοινού σχετικά με έναν σημαντικό τομέα πολιτικής στις διάφορες χώρες. Τα στατιστικά στοιχεία που έχουμε λάβει το καθιστούν προφανές.
<P>
" αναπτυξιακή συνεργασία με τις χώρες της Αφρικής, της Ασίας και της Λατινικής Αμερικής συχνά δεν φαίνεται ιδιαίτερα επείγον ζήτημα σε χώρες που οι ίδιες εξακολουθούν να υστερούν στην οικονομική τους ανάπτυξη. Γι' αυτόν τον λόγο πρέπει από κοινού να προωθήσουμε την αναγνώριση της σημασίας αυτού του καθήκοντος και να συστήσουμε ότι πρέπει να συνεχίσουμε να το επιδιώκουμε, ανατρέχοντας επίσης στην αναπτυξιακή συνεργασία που ασφαλώς υπήρχε στο παρελθόν με ορισμένες χώρες, συγκεκριμένα με αφρικανικές χώρες.
<P>
Πολλοί δεσμοί που υπήρχαν πριν από το 1989 διαλύθηκαν πολύ γρήγορα, ωστόσο σχεδόν εντελώς αδιαμαρτύρητα. Υπήρξαν επίσης και ορισμένα πολύ θλιβερά επεισόδια. Σειρά σχεδίων που είχαν αρχίσει στις χώρες αυτές τώρα είναι κατεστραμμένα. Εδώ πιστεύω ότι πρέπει να κάνουμε μια νέα αρχή.
<P>
Με θλίβει επίσης το γεγονός ότι, σε συμφωνία με την Επιτροπή, όλα σχεδόν τα κράτη μέλη της Κεντρικής και Ανατολικής Ευρώπης εστιάζουν την αναπτυξιακή συνεργασία τους στη συνεργασία με τις πρώην σοβιετικές δημοκρατίες, κάτι που παραμερίζει τον πραγματικό στόχο της αναπτυξιακής συνεργασίας, δηλαδή την επίτευξη των αναπτυξιακών στόχων της χιλιετίας. Ακόμα και αν τα νέα κράτη μέλη επιτύχουν την αύξηση της ΕΑΒ τους στο 0,17% έως το 2010 όπως συμφωνήθηκε, φοβάμαι ότι μόνο ελάχιστο ποσοστό αυτού του ποσού θα διατεθεί για την ανάπτυξη και τη στήριξη των φτωχότερων χωρών του κόσμου.
<P>
Για άλλη μια φορά, επιτρέψτε μου να ευχαριστήσω θερμά την κ. Budreikaitγια την έκθεσή της.
<SPEAKER ID="018" NAME="Frank Vanhecke" AFFILIATION="NI">
(NL) Πιστεύω ότι η παρούσα έκθεση έχει ορισμένα θετικά στοιχεία. Παρέχει μια ενδιαφέρουσα επισκόπηση της θέσης σχετικά με την αναπτυξιακή συνεργασία στα νέα κράτη μέλη. Αυτό είναι θετικό. Βασικά, ωστόσο, πιστεύω ότι η συγκεκριμένη έκθεση αντιπροσωπεύει πάνω απ' όλα μια χαμένη ευκαιρία. Αντί να ενθαρρύνει τα νέα κράτη μέλη να επιδιώξουν τους παραδοσιακούς στόχους της ευρωπαϊκής αναπτυξιακής βοήθειας, το Κοινοβούλιο θα ήταν καλύτερα να συζητήσει αυτούς τους ίδιους στόχους και να εξετάσει εάν στις μέρες μας έχει νόημα απλώς να εξακολουθήσουμε με την παραδοσιακή μορφή της αναπτυξιακής βοήθειας.
<P>
Επανειλημμένα το Κοινοβούλιο προάγει τους οικονομικούς στόχους σε δόγμα κατά κάποιον τρόπο, χωρίς την κατάλληλη συζήτηση, και επανειλημμένα αρνούμαστε να αναγνωρίσουμε τα ουσιαστικά αίτια που βρίσκονται στη ρίζα των προβλημάτων των περισσότερων αναπτυσσόμενων χωρών. Στην Αφρική βεβαίως το κύριο αίτιο της φτώχειας, της πείνας, της ανασφάλειας και των τεράστιων κοινωνικών και οικονομικών προβλημάτων στις αναπτυσσόμενες χώρες είναι ουσιαστικά η πολύ κακή διακυβέρνηση από εντελώς διεφθαρμένα καθεστώτα.
<P>
Τα νέα κράτη μέλη παροτρύνονται εδώ να οργανώσουν εκστρατείες πληροφόρησης και ευαισθητοποίησης του κοινού. Είμαι υπέρ αυτού, αλλά δεν πρέπει επίσης να ενημερώσουμε τους ανθρώπους σχετικά με το γεγονός ότι τα αφρικανικά κράτη δαπανούν περισσότερα χρήματα για όπλα απ' όσα λαμβάνουν ως αναπτυξιακή βοήθεια; Ή ότι οι αφρικανοί ηγέτες έχουν δισεκατομμύρια κρυμμένα σε ελβετικές τράπεζες, που συνολικά ξεπερνούν τα ποσά πολλών ετών αναπτυξιακής βοήθειας; Αν υπάρχει μόνο ένα μήνυμα που πρέπει να στείλει η Ευρώπη, αυτό είναι ότι μόνο οι δημοκρατίες όπου υπάρχει κράτος δικαίου εγγυώνται στους ανθρώπους μια πραγματική ευκαιρία, προκειμένου να βελτιώσουν την κατάστασή τους, και ότι σε αυτές τις συνθήκες η αναπτυξιακή βοήθεια θα είναι αποτελεσματική και ευεργετική. Προς το παρόν, δυστυχώς, αυτό δεν ισχύει.
<SPEAKER ID="019" NAME="Theodor Dumitru Stolojan" AFFILIATION="PPE-DE">
(RO) Επικροτώ την παρούσα έκθεση, που θα βοηθήσει πραγματικά τα νέα κράτη μέλη στην εκπλήρωση των υποχρεώσεων που ανέλαβαν όσον αφορά την πολιτική αναπτυξιακής συνεργασίας.
<P>
Στηρίζω τις συστάσεις της έκθεσης και θα ήθελα να επισημάνω δύο από αυτές, πρώτα απ' όλα την ανάγκη στρατηγικής για την εκπαίδευση των πολιτών. Δεν σημαίνει να κάνουμε τους πολίτες ενός κράτους μέλους με ακαθάριστο εγχώριο προϊόν ανά κάτοικο που ανέρχεται μόλις στο 38% του μέσου όρου της ΕΕ, όπως η Ρουμανία, να καταλάβουν ότι πρέπει να διαθέσουν μέρος των δημοσιονομικών τους πόρων για την ανάπτυξη άλλων χωρών, αλλά πρόκειται για θεμελιώδη αξία της Ευρωπαϊκής Ένωσης ως προς την οποία έχουμε δεσμευθεί,· και η Ρουμανία, που αποτελεί κράτος μέλος στην περίπτωση αυτή, θα αναλάβει δράση προς τη συγκεκριμένη κατεύθυνση.
<P>
Θα ήθελα επίσης να επισημάνω τη σύσταση που αφορά τη διαβίβαση της θετικής εμπειρίας από τα παλαιότερα κράτη μέλη στα νεότερα κράτη μέλη, προκειμένου να αποφευχθούν οι αποτυχίες στην αναπτυξιακή συνεργασία, όπως η μη επίτευξη του στόχου, η μη αποδοτικότητα και η δημιουργία ευκαιριών για διαφθορά στις χώρες αποδέκτες.
<P>
Θα ήθελα να υπογραμμίσω τη σημασία που πρέπει να δοθεί στην αναπτυξιακή συνεργασία για την ανάπτυξη και την κατάρτιση ανθρώπινων πόρων. Στο πλαίσιο αυτό, η Ρουμανία διαθέτει εξαιρετικά θετική εμπειρία, δεδομένου ότι χορηγεί υποτροφίες σε μαθητές και σπουδαστές από τη Δημοκρατία της Μολδαβίας και τη νοτιοδυτική Ουκρανία. Υπάρχει άμεση σχέση μεταξύ των ρουμανικών πανεπιστημίων και σχολείων και των μαθητών και σπουδαστών από τις εν λόγω χώρες.
<SPEAKER ID="020" NAME="Justas Vincas Paleckis" AFFILIATION="PSE">
- (LT) Συγχαρητήρια στην εισηγήτρια, κ. Budreikaite, για την έκθεση, η προετοιμασία της οποίας σίγουρα απαίτησε πολύ χρόνο και μεγάλη προσπάθεια. Είναι ενθαρρυντικό να γνωρίζουμε ότι σε τόσο σύντομο χρονικό διάστημα τα νέα κράτη μέλη μετατράπηκαν από αποδέκτες βοήθειας σε χορηγούς βοήθειας. Ωστόσο, οι περισσότερες -αν όχι όλες- από αυτές τις χώρες μπορεί να χρειαστεί να καταβάλουν μεγάλο αγώνα, προκειμένου να επιτύχουν τον στόχο της διάθεσης του 0,17 του ΑΕγχΠ για την αναπτυξιακή βοήθεια έως το 2010.
<P>
Ποιος θα μπορούσε να είναι ο λόγος; Οι χώρες που προσχώρησαν στην ΕΕ τον 21ο αιώνα εξακολουθούν να καταπνίγονται από τον εθνοκεντρισμό. Αισθάνονται ότι υπέφεραν περισσότερο, καταβάλουν μεγάλο αγώνα και χρειάζονται τη μεγαλύτερη βοήθεια. Παρόλα αυτά, το γεγονός ότι αποτελούν μέρος της ΕΕ και συμμετέχουν στην αναπτυξιακή συνεργασία συμβάλλει στην εξάλειψη της μικρόνοιας.
<P>
Σήμερα στη Λιθουανία, όπου τα σχέδια αναπτυξιακής βοήθειας αντιμετωπίζονταν με σκεπτικισμό μέχρι πρόσφατα, η πλειονότητα του πληθυσμού επιδοκιμάζει την εν λόγω βοήθεια και πιστεύει ότι είναι αναγκαία. Τα νέα κράτη μέλη βρίσκονται στην πλεονεκτική θέση να μπορούν να μοιραστούν την εμπειρία της μεταβατικής περιόδου με άλλες περιοχές του κόσμου. Γνωρίζουμε καλά τις δυσκολίες που αντιμετωπίζουν οι στενοί μας γείτονες στην Κεντρική Ευρώπη, στον Καύκασο και στην Κεντρική Ασία, δεδομένου ότι πρόσφατα βιώσαμε και οι ίδιοι παρόμοιες δοκιμασίες.
<P>
Ωστόσο, πρέπει να εστιάσουμε την προσοχή και τη βοήθειά μας ακόμα παραπέρα. Είναι πολύ δύσκολο να αντιληφθούμε τη φτώχεια στις αφρικανικές και στις ασιατικές χώρες από την οπτική γωνία της Βίλνας, της Βαρσοβίας, της Βουδαπέστης ή του Βουκουρεστίου, αλλά πρέπει να συνειδητοποιήσουμε ότι βοηθώντας αυτούς που έχουν ανάγκη σήμερα στην πραγματικότητα βοηθούμε τους εαυτούς μας. Κάθε χώρα σε αυτόν τον πλανήτη συνδέεται με τις άλλες, όπως συμβαίνει σύμφωνα με τον "νόμο των συγκοινωνούντων δοχείων". Το αυξανόμενο χάσμα μεταξύ των πλουσιότερων και των φτωχότερων χωρών, καθώς και η ακατάπαυστη ροή οικονομικών μεταναστών, διαβρώνει τα θεμέλια του κόσμου.
<P>
Παράλληλα με την κρατική βοήθεια, οι οργανώσεις της κοινωνίας των πολιτών διαδραματίζουν πολύ σημαντικό ρόλο. " αξία των χρημάτων και των αγαθών που συγκεντρώνονται μέσω μη κυβερνητικών οργανισμών, σχολείων και της Εκκλησίας δεν είναι πάρα πολύ μεγάλη, αλλά είμαστε πολύ ευγνώμονες για αυτή.
<SPEAKER ID="021" NAME="Ryszard Czarnecki" AFFILIATION="UEN">
(PL) Κύριε Πρόεδρε, η χώρα μου λάμβανε βοήθεια για πολλά χρόνια λόγω της φτώχειας που επικρατούσε. Σήμερα, μετά από τέσσερα χρόνια που αποτελεί μέλος της Ευρωπαϊκής Ένωσης, η Πολωνία συμμετέχει όλο και πιο ενεργά στη βοήθεια προς τις αναπτυσσόμενες χώρες. Πρόσφατα, για παράδειγμα, διαγράψαμε το πολύ μεγάλο χρέος της Αγκόλας. Επίσης διαθέτουμε χρήματα, προκειμένου να στηρίξουμε την ελίτ στις αναπτυσσόμενες χώρες, χρηματοδοτώντας υποτροφίες για σπουδές στην Πολωνία. " βασική μας υπόθεση είναι ότι η επένδυση στη γνώση και στη δημιουργία μιας ελίτ είναι τόσο σημαντική όσο και η διανομή ανθρωπιστικής βοήθειας.
<P>
Πρέπει να αναφέρω -ίσως διαφωνώντας με ορισμένους από εσάς- ότι η βοήθεια προς τις αναπτυσσόμενες χώρες δεν πρέπει να περιορίζεται στη στήριξη προς τις αφρικανικές χώρες, και θα ήθελα να σας υπενθυμίσω ότι η ευρωπαϊκή κοινή αντίληψη του 2005 δεν μας υποχρεώνει να κατευθύνουμε την αναπτυξιακή μας βοήθεια προς την Αφρική. Ως Πολωνός, είμαι υπερήφανος που η χώρα μου, ένα νέο κράτος μέλος, διαθέτει το ίδιο ποσοστό του ΑΕγχΠ της για βοήθεια προς τις αναπτυσσόμενες χώρες όπως η Ελλάδα, που αποτελεί μέλος της Ευρωπαϊκής Ένωσης εδώ και 27 χρόνια, η Πορτογαλία, κράτος μέλος εδώ και 22 χρόνια, και η Ιταλία, ιδρυτικό μέλος της Κοινότητας.
<SPEAKER ID="022" NAME="Katrin Saks" AFFILIATION="PSE">
(ET) Θα ήθελα να ευχαριστήσω την εισηγήτρια για την επίκαιρη και ισορροπημένη έκθεση. Έχω να υποβάλω δύο παρατηρήσεις σχετικά με θέματα που προέκυψαν τόσο από προηγούμενη συζήτηση σχετικά με την έκθεση όσο και από τη σημερινή συζήτηση σε αυτήν την αίθουσα.
<P>
Το πρώτο θέμα αφορά την ιδέα ότι η στάση των ανθρώπων στα νέα κράτη μέλη ως προς την αναπτυξιακή συνεργασία και την ανθρωπιστική βοήθεια είναι υποτονική. Πιστεύω ότι η ευαισθητοποίηση του κοινού διαδραματίζει εν προκειμένω πολύ σημαντικό ρόλο. Έχει πραγματοποιηθεί μελέτη στην Εσθονία που συγκρίνει τις στάσεις σήμερα με εκείνες που ίσχυαν πριν από τρία έτη, και ακόμα και οι αριθμοί πριν από τρία έτη δείχνουν ότι η ευαισθητοποίηση σχετικά με την αναπτυξιακή συνεργασία έχει βελτιωθεί σε τέτοιο βαθμό, όχι μόνο στα θεσμικά όργανα της χώρας αλλά και στον γενικό πληθυσμό, ώστε κατέστησε δυνατή σημαντική δημοσιονομική στήριξη, ή αύξηση αυτής της στήριξης, προκειμένου να διατεθεί για την αναπτυξιακή συνεργασία.
<P>
Είναι σημαντικό να γνωρίζει το κοινό ότι τα χρήματα δεν πηγαίνουν σε μια μαύρη τρύπα αλλά σε συγκεκριμένες χώρες για συγκεκριμένα σχέδια. " αναπτυξιακή συνεργασία της Εσθονίας βασίζεται στην αρχή ότι η αρμοδιότητα για ανάπτυξη επαφίεται κυρίως στις ίδιες τις αναπτυσσόμενες χώρες: τίποτε δεν μπορεί να επιτευχθεί με εξαναγκασμό. Γι' αυτόν τον λόγο, είναι ιδιαίτερα σημαντική η στενή συνεργασία, και πολύ καλό παράδειγμα αποτελεί η συνεργασία μεταξύ της Εσθονίας και της Γεωργίας.
<P>
Επικροτώ επομένως την παράγραφο 17 της έκθεσης, που αναφέρει ότι οι μεγαλύτερες προκλήσεις θα είναι η αύξηση στους προϋπολογισμούς και η ευαισθητοποίηση, ειδικά του γενικού κοινού. Για παράδειγμα, παρόλο που το ποσό που διέθεσε η Εσθονία για τη διεθνή ανάπτυξη το 2006 ήταν το 0,09% του ΑΕγχΠ, η στάση σήμερα είναι ότι το ποσό πρέπει να αυξηθεί, και σκοπεύουμε να επιτύχουμε ποσοστό 0,17% του ΑΕγχΠ έως το 2011, σύμφωνα με το πρόγραμμα αναπτυξιακής συνεργασίας που θεσπίστηκε το 2006.
<P>
Επικροτώ το γεγονός ότι οι προτάσεις των συναδέλφων μου, των εσθονών συναδέλφων μου, ενσωματώθηκαν στην έκθεση κατά το στάδιο σύνταξής της και πιστεύω ότι αυτό σηματοδοτεί θεμελιώδη αλλαγή σύμφωνα με την οποία τα νέα κράτη μέλη έχουν μετατραπεί από αποδέκτες βοήθειας σε χορηγούς βοήθειας· ελπίζω η στήριξη αυτή να εξακολουθήσει να μεγαλώνει.
<SPEAKER ID="023" NAME="Liam Aylward" AFFILIATION="UEN">
(EN) Κύριε Πρόεδρε, προκαλεί έκπληξη το γεγονός ότι 200 εκατ. παιδιά στον κόσμο μπορούν να χαρακτηρισθούν ως παιδιά-εργάτες. " πρακτική αυτή είναι απολύτως απαράδεκτη. " διεθνής κοινότητα πρέπει να εργαστεί με πιο συντονισμένο τρόπο, προκειμένου να διασφαλίσει ότι οι διεθνείς κώδικες πρακτικής για την καταπολέμηση της παιδικής εργασίας εφαρμόζονται αυστηρά σε όλες τις χώρες του κόσμου.
<P>
Αυτό πρέπει να αποτελεί πάντοτε βασικό θέμα στο πλαίσιο των πολιτικών αναπτυξιακής συνεργασίας της ΕΕ. " ΕΕ πρέπει να συνεργαστεί στενότερα με τα "νωμένα Έθνη, τη UNICEF, την Παγκόσμια Τράπεζα, τον Διεθνή Οργανισμό Εργασίας, τους χορηγούς βοήθειας και τους ΜΚΟ, προκειμένου να θεσπισθούν οι ορθές στρατηγικές για να διασφαλισθεί ότι τίθεται σε ισχύ ενιαία νομοθεσία για να παύσει αυτή η απάνθρωπη πρακτική της παιδικής εργασίας.
<P>
Απαιτείται πολύπτυχη προσέγγιση, προκειμένου να αντιμετωπισθεί αποτελεσματικά η παιδική εργασία σε ολόκληρο τον κόσμο. Απαιτείται η επιβολή μέτρων κοινωνικής προστασίας και τροποποιήσεις στους κανόνες της αγοράς. " παιδική εργασία και τα θέματα εκπαίδευσης είναι άρρηκτα συνδεδεμένα. Τα παιδιά που δεν έχουν πρόσβαση στην εκπαίδευση είναι πιο πιθανό να απασχοληθούν στην παιδική εργασία. " Ευρωπαϊκή Ένωση, ως ο μεγαλύτερος χορηγός αναπτυξιακής βοήθειας στον κόσμο, πρέπει να εξακολουθήσει να εργάζεται εντατικά, προκειμένου να διασφαλίσει ότι θα τηρηθούν οι αναπτυξιακοί στόχοι της χιλιετίας έως το 2015, περιλαμβανομένων των στόχων που έθεσε η διεθνής κοινότητα σχετικά με το να καταστεί διαθέσιμη η εκπαίδευση σε όλα τα παιδιά του κόσμου.
<SPEAKER ID="024" NAME="Mieczysław Edmund Janowski" AFFILIATION="UEN">
(PL) Κύριε Πρόεδρε, το να παρέχεις βοήθεια σε άλλους όταν ο ίδιος εξακολουθείς να χρειάζεσαι βοήθεια είναι πράγματι απόδειξη αλληλεγγύης. Αποδεικνύεται από τις πράξεις των 12 κρατών που προσχώρησαν πρόσφατα στην Ευρωπαϊκή Ένωση και πρέπει να εκτιμηθεί. Τον προηγούμενο Νοέμβριο έδειξα τι κάνει η Πολωνία ως προς αυτό μέσω έκθεσης με τίτλο " πολωνική ανθρωπιστική βοήθεια στον κόσμο. Γι' αυτόν τον λόγο, είμαι ιδιαίτερα ευγνώμων προς την κ. Budreikaite για την πολύπλευρη παρουσίαση του θέματος.
<P>
Ο σκοπός των στόχων της χιλιετίας, τους οποίους συζητούμε εδώ και χρόνια, είναι να βοηθήσουμε τους ανθρώπους που ζουν στη φτώχεια, περιλαμβανομένων των υποσιτιζόμενων παιδιών. " εν λόγω βοήθεια, ωστόσο, πρέπει να σημαίνει ότι παρέχουμε ένα καλάμι ψαρέματος και τις δεξιότητες ψαρέματος παρά ότι παρέχουμε ψάρια στο πιάτο.
<P>
Πρέπει επίσης να επιδιώξουμε να επιτύχουμε ένα πιο δίκαιο σύστημα συναλλαγών με τις χώρες του τρίτου κόσμου. Απαιτείται γενναιοδωρία από την πλευρά των χορηγών βοήθειας όσον αφορά τη διαγραφή χρεών και ευρεία ανταλλαγή επιστημονικών επιτευγμάτων, ιδίως στην ιατρική. Ας στηρίξουμε τα σχολεία και τα πανεπιστήμια σε αυτές τις χώρες, ώστε οι απόφοιτοί τους να μπορούν να εργαστούν, προκειμένου να ανταποκριθούν στις ανάγκες των συμπατριωτών τους. Ας συμβάλουμε στην επίλυση του προβλήματος της λειψυδρίας. Εμείς οι κάτοικοι της Ευρωπαϊκής Ένωσης αποτελούμε μόλις το 7,5% του παγκόσμιου πληθυσμού, αλλά καταλαμβάνουμε το 23% του παγκόσμιου ΑΕΠ. Φυσικά, στην Ευρώπη αντιμετωπίζουμε τα δικά μας προβλήματα, περιλαμβανομένων των οικονομικών προβλημάτων. Αλλά πρέπει να έχουμε αντικειμενική θεώρηση. Ας μην αδιαφορούμε για τα βάσανα όσων πεινούν, είναι άρρωστοι ή αμόρφωτοι, που ζουν στη φτώχεια, στη στέρηση και με κίνδυνο θανάτου.
<SPEAKER ID="025" NAME="Reinhard Rack" AFFILIATION="PPE-DE">
(DE) Κύριε Πρόεδρε, θα ήθελα να επανέλθω σε μια παρατήρηση του Επιτρόπου στην εισαγωγική του δήλωση, δηλαδή ότι δεν πρέπει απλώς να χορηγούμε αναπτυξιακή βοήθεια, αλλά μπορούμε και πρέπει να την εντάξουμε σε γενικές ανησυχίες, όχι με την έννοια του είδους της πολιτικής επίδειξης δύναμης και των πολιτικών με υποκρυπτόμενους όρους που επιδίωκαν κάποτε οι "ΠΑ και η πρώην Σοβιετική Ένωση και το επιδιώκουν σήμερα η Ρωσία και η Κίνα, αλλά με την έννοια που θα στοχεύει στη χρηστή διακυβέρνηση, στα ανθρώπινα δικαιώματα και στην καταπολέμηση της διαφθοράς. Αυτές είναι οι ανησυχίες που πρέπει να μας καθοδηγούν - και δεν αναφέρομαι μόνο στα νέα κράτη μέλη και στη δική τους πολιτική αναπτυξιακής βοήθειας αλλά σε όλους μας. Ίσως θα μπορούσαμε να το θεωρήσουμε αυτό ως μια πρακτική ευκαιρία να τονίσουμε ακόμα περισσότερο αυτές τις ανησυχίες.
<SPEAKER ID="026" NAME="Jan Zahradil" AFFILIATION="PPE-DE">
(CS) Κύριε Πρόεδρε, φυσικά η έκθεση είναι πολύ χρήσιμη. " ανάπτυξη στον τομέα αυτόν είναι πολύ δυναμική και μάλιστα προηγείται της έκθεσης. Για παράδειγμα, η έκθεση δεν αντικατοπτρίζει το γεγονός ότι ορισμένα νέα κράτη μέλη έχουν ήδη δημιουργήσει οργανισμούς ανάπτυξης.
<P>
Ωστόσο, θα ήθελα να μιλήσω για κάτι άλλο. Θα ήθελα να διαλύσω τον ευρέως διαδεδομένο μύθο ότι τα νέα κράτη μέλη δεν διαθέτουν εμπειρία στον τομέα αυτόν. Έχουμε αυτήν την εμπειρία, παρόλο που την αποκτήσαμε, όταν η Ευρώπη ήταν διαιρεμένη, πίσω από το σιδηρούν παραπέτασμα, σε ένα διαφορετικό καθεστώς, όταν τα πάντα παρακινούνταν από ιδεολογικά και πολιτικά κίνητρα. Γεγονός παραμένει ότι κατασκευάζαμε σταθμούς παραγωγής ενέργειας και οινοπνευματοποιίες, και παρείχαμε αγροτική βοήθεια στις αναπτυσσόμενες χώρες. Παρεμπιπτόντως, εξακολουθούν να μας οφείλουν χρήματα από τότε, και ορισμένα χρέη είναι αρκετά μεγάλα, αλλά αυτό δεν έχει σημασία τώρα. Απλώς διαθέτουμε την τεχνογνωσία. Θα ήθελα να την δω να αξιοποιείται. Θα ήθελα επίσης να εκμεταλλευτώ αυτήν την ευκαιρία και να ζητήσω από την Επιτροπή να μην θεωρεί τα νέα κράτη μέλη άπειρα αλλά μάλλον να χρησιμοποιήσει αποτελεσματικά την υφιστάμενη γνώση τους.
<SPEAKER ID="027" NAME="Miloslav Ransdorf" AFFILIATION="GUE/NGL">
(CS) Κύριε Πρόεδρε, θα ήθελα να συνεχίσω από εκεί που σταμάτησε ο συνάδελφός μου κ. Zahradil. Έχει απόλυτο δίκιο. Στο παρελθόν η Τσεχοσλοβακία, όπως άλλες χώρες του σοβιετικού μπλοκ, είχε ενεργή δράση στις αναπτυσσόμενες χώρες. " χώρα μας συμμετείχε επιτυχώς στη βοήθεια προς τις οικονομίες αυτών των χωρών, και τώρα μπορούμε να αξιοποιήσουμε αυτές τις δυνατότητες.
<P>
Υπάρχουν ωστόσο και ορισμένα μειονεκτήματα λόγω του γεγονότος ότι οι εξωτερικοί πόροι ανάπτυξης δεν μπορούν ποτέ να αντικαταστήσουν τους εσωτερικούς πόρους: οι οικονομίες που βρίσκονται στην κατάσταση αυτή συχνά δεν έχουν τη δυνατότητα να αναπτυχθούν από το εσωτερικό.
<P>
Πριν από λίγο καιρό, ουσιαστικά πριν από πολύ καιρό, ο Gunnar Myrdal δημοσίευσε το βιβλίο του "Ασιατικό δράμα". Στο βιβλίο του αντιπαραβάλλει την αισιοδοξία που αισθάνθηκαν μετά τον Β' Παγκόσμιο Πόλεμο για παράδειγμα στην Αφρική με την απαισιοδοξία που κυριαρχούσε στις ασιατικές χώρες. Σήμερα η κατάσταση είναι πολύ διαφορετική. Πολλές ασιατικές χώρες παρουσιάζουν ισχυρή ανάπτυξη, ενώ η Αφρική προσελκύει μόλις το 2% των παγκόσμιων επενδύσεων, και οι οικονομίες σε πολλές χώρες της βρίσκονται σε εξαιρετικά δύσκολη κατάσταση.
<P>
Επίσης υπάρχει σχέση μεταξύ της συμπεριφοράς των κυρίαρχων τάξεων στις δύο αυτές περιοχές, που παρουσιάζει μεγάλη αντίθεση. Μια γαλλική μελέτη συγκρίνει τη συμπεριφορά αυτών των κυρίαρχων τάξεων και δείχνει ότι, ενώ η ασιατική κυρίαρχη τάξη επένδυσε στην οικονομία, η αφρικανική κυρίαρχη τάξη αποθησαύρισε τις προσόδους που δημιουργήθηκαν και τις απομάκρυνε από τις περιοχές τους.
<SPEAKER ID="028" NAME="Louis Michel">
μέλος της Επιτροπής. - (FR) Κύριε Πρόεδρε, κυρίες και κύριοι, πρέπει σαφώς να αρχίσω εκφράζοντας τις ευχαριστίες μου προς όλους τους ομιλητές για την πολύ υψηλή ποιότητα των σχολίων τους και τη σχετικότητα των παρατηρήσεων που διατυπώθηκαν, οι οποίες αντικατοπτρίζουν τις δικές μου ανησυχίες. Θα ήθελα επίσης, εξ αρχής, να ευχαριστήσω τη σλοβενική Προεδρία, που έχει ακολουθήσει εντυπωσιακά ανανεωτική προσέγγιση: εργάζεται προκειμένου να ενθαρρύνει και να ενεργοποιήσει τη συλλογιστική σχετικά με την αναπτυξιακή πολιτική στα νέα κράτη μέλη και έχει ήδη οργανώσει δύο εξαιρετικά παραγωγικές συνεδριάσεις για τη συζήτηση αυτών των θεμάτων.
<P>
Όσον αφορά τις παρατηρήσεις σχετικά με το ύψος της βοήθειας -δηλαδή σχετικά με τα ποσά των χρημάτων που απαιτούνται- κατανοώ πλήρως τη δυσκολία που αντιμετωπίζουν τα νέα κράτη μέλη. Θα ήθελα να σας υπενθυμίσω ωστόσο -στην πραγματικότητα, εσείς οι ίδιοι έχετε θίξει το ζήτημα σε γενικές γραμμές- ότι υπάρχουν πολλές εναλλακτικές μέθοδοι συμμετοχής και διαβίβασης εμπειρογνωμοσύνης, που κοστίζουν ελάχιστα. Άκουσα έναν ομιλητή, για παράδειγμα, να αναφέρεται σε σχέδια συνεργασίας στην εκπαίδευση. Προφανώς, η αποστολή εκπαιδευτικών και δασκάλων σε αφρικανικές χώρες κοστίζει σχετικά ελάχιστα, αλλά παρόλα αυτά αποτελεί εξαιρετικά σημαντική συμβολή προς τις χώρες αυτές.
<P>
Το βασικό ερώτημα που τέθηκε εδώ, σχετικά με το αν τα νέα κράτη μέλη θα ήταν καλύτερα θα επενδύσουν στη δική τους γειτονιά -γειτονιά δεν είναι, ίσως, η καλύτερη λέξη, και μπορεί να σκεφτώ καλύτερη- αντί να επενδύσουν στην Αφρική, είναι, κατά τη γνώμη μου, λανθασμένο ερώτημα. Αντιλαμβάνομαι πλήρως ότι η επένδυση στη γειτονιά είναι πιο ελκυστική προφανώς και ευκολότερο να δικαιολογηθεί, και ότι δελεάζει περισσότερο την κοινή γνώμη στις χώρες σας και τους πιθανούς εταίρους αναπτυξιακής πολιτικής. " μία προσέγγιση, ωστόσο, δεν αποκλείει την άλλη και αποτελεί ένα εξαιρετικό εκπαιδευτικό πρότυπο για τους νέους ανθρώπους το να δουν ένα έθνος να αποφασίζει να επεκτείνει τη δέσμευσή του για παροχή βοήθειας στην Αφρική, να είναι ανοικτό προς την Αφρική, επειδή εκφράζει αξίες που είναι ευρωπαϊκές με τη βαθύτατη έννοια, καθώς και καθολικές. Επιτρέψτε μου να πω περαιτέρω ότι η βάση στην οποία στήριξα τα επιχειρήματά μου για την παρουσία των νέων κρατών μελών στην Αφρική είναι το γεγονός ότι ορισμένες από τις χώρες σας έχουν ήδη εμπειρία εκεί, και ότι αυτή η εμπειρία έχει αφήσει γενικά θετικές εντυπώσεις, κυρίως σε σχέση με την οικοδόμηση ορισμένων κρατών και ορισμένων κρατικών υπηρεσιών και με τη μορφή πραγματικής εμπειρογνωμοσύνης που έχει διατηρηθεί.
<P>
Το δεύτερο επιχείρημά μου, κυρίες και κύριοι, είναι ότι η Αφρική δεν πλησιάζει στην επίτευξη των στόχων της χιλιετίας. Οι στόχοι θα εκπληρωθούν σε όλες τις αναπτυσσόμενες χώρες εκτός από την Αφρική. Επομένως θα υποστήριζα, με βάση αυτό, ότι αποτελεί μέρος των αρμοδιοτήτων μας, ή των συναρμοδιοτήτων μας, η μη μείωση των επενδύσεων στην Αφρική, και θα τονίσω πάλι, επαναλαμβάνοντας τα λόγια ενός από τους ομιλητές, ότι η επένδυση μπορεί να συνεχισθεί με ανταλλαγές εμπειρογνωμοσύνης. " ενθάρρυνση των πανεπιστημίων, των σχολών, των δημοτικών και των τοπικών αρχών μας ή η παροχή κινήτρων προκειμένου να συμμετάσχουν σε ανταλλαγές με τις αναπτυσσόμενες χώρες αποτελούν προφανώς σχετικά χαμηλού κόστους προσέγγιση και είναι αποτελεσματική. Πρέπει να πω, επίσης, ότι είμαι πολύ πρόθυμος να καλέσω εκπροσώπους των επονομαζόμενων "νέων" κρατών μελών να με συνοδεύσουν σε μερικές από τις αποστολές μου. Πιστεύω ότι είναι εξαιρετικά σημαντικό να δουν οι ίδιοι όχι μόνο τα θέματα που διακυβεύονται αλλά και τις πραγματικά τραγικές συνθήκες που αντιμετωπίζουν ορισμένες χώρες και ορισμένοι λαοί.
<P>
Θα ήθελα να ολοκληρώσω με μια διάσταση που προσφέρει μεγάλες δυνατότητες για προστιθέμενη αξία -πιθανόν μεγαλύτερες δυνατότητες απ' ό,τι έχουμε σε ορισμένες από τις χώρες μας, όπως επισημάνθηκε- δηλαδή τον όλο τομέα της διακυβέρνησης. Εξάλλου, τι εννοούμε πραγματικά με τη διακυβέρνηση; " διακυβέρνηση είναι η ικανότητα ενός κράτους να αναλάβει τα σημαντικά κυρίαρχα καθήκοντά του και να παρέχει στο λαό του ένα βασικό επίπεδο κοινωνικών υπηρεσιών. Πιστεύω ότι μπορείτε να συμβάλετε πάρα πολλά όσον αφορά τη διακυβέρνηση: δηλαδή, όλα όσα συνεπάγεται η οικοδόμηση ενός κράτους και -για να υπογραμμίσω ένα επιχείρημα που προέβαλε, νομίζω, ο κ. Lambsdorff- όλα όσα αφορούν το ταξίδι από μια περίοδο μετάβασης προς την οικοδόμηση ενός κράτους ή πιο οριστικών δομών. Αναφέρομαι εδώ στην είσπραξη φόρων, στη σύσταση διοίκησης σε τοπικό επίπεδο, στην αρχή της επικουρικότητας και της αποκέντρωσης. Όλες αυτές οι πτυχές έχουν σαφώς θεμελιώδη σημασία για την οικοδόμηση κρατών που θα είναι πραγματικά ικανά να ανταποκριθούν στις ανάγκες των ανθρώπων τους, και είναι προφανές ότι μπορείτε να διαδραματίσετε σημαντικό ρόλο ως προς αυτό.
<P>
Πιστεύω ότι θα ήταν χρήσιμο -και είναι κάτι που θα προτείνω- να καλέσουμε τα 12 επονομαζόμενα "νέα" κράτη μέλη να εργαστούν με την Επιτροπή με βάση το δέκατο πρόγραμμα του Ευρωπαϊκού Ταμείου Ανάπτυξης. " τρέχουσα κατάσταση είναι ότι έχουμε σχεδόν ολοκληρώσει τον προγραμματισμό του δέκατου Ευρωπαϊκού Ταμείου Ανάπτυξης και θα αξίζει να συμμετάσχουν τα νέα κράτη μέλη στον προσδιορισμό, χώρα προς χώρα, του τρόπου με τον οποίο πιστεύουν ότι θα μπορούσαν να συνεργαστούν με αυτό. Θα μπορούσαμε να βασιστούμε σε αυτά, για παράδειγμα, να προσφέρουν εκπαίδευση στους τομείς της δικαιοσύνης, της διοίκησης ή της εκπαίδευσης ή θα μπορούσε να ζητηθεί από αυτά να διαθέσουν ορισμένους εμπειρογνώμονες. Για παράδειγμα, ορισμένα από τα νέα κράτη μέλη διαθέτουν εμπειρογνωμοσύνη στον τομέα της ηλεκτρονικής διακυβέρνησης, και αυτού του είδους την εμπειρογνωμοσύνη χρειάζονται ορισμένες αφρικανικές χώρες. Γι' αυτόν τον λόγο κάνω τη συγκεκριμένη πρόταση. Θεωρώ σημαντικό το γεγονός ότι διεξήχθη αυτή η συζήτηση και αναγνωρίζω ότι υπάρχουν πολύ χρήσιμοι τρόποι προσέγγισης που μπορούμε να ακολουθήσουμε. Συνεπώς, προτείνω, εάν πραγματικά επιθυμούμε να είμαστε αποτελεσματικοί και να πραγματοποιήσουμε πρόοδο, να συναντήσουμε εκπροσώπους των εν λόγω 12 χωρών πολύ σύντομα και να ασχοληθούμε ενεργά με αυτά τα θέματα, προκειμένου να παρουσιάσουμε κοινά προγράμματα τις επόμενες εβδομάδες. Πιστεύω ότι δεν είμαστε σε θέση να χάσουμε αυτήν την ευκαιρία.
<P>
Τέλος, κάνατε λόγο για προϋποθέσεις, και μπορώ να κατανοήσω πλήρως την άποψη αυτή. Όλα όσα αφορούν τις αξίες, τα ανθρώπινα δικαιώματα, τον σεβασμό των ανθρωπίνων δικαιωμάτων και την καταπολέμηση της διαφθοράς είναι προφανώς σημαντικά, συμφωνώ, αλλά σε ορισμένες περιπτώσεις είναι πολύ δύσκολο και ακόμα και αντιπαραγωγικό να συνδέσουμε την αναπτυξιακή βοήθεια με -ή να την εξαρτήσουμε από- την αυστηρή τήρηση αυτών των αξιών, παρόλο που αναμφισβήτητα είναι πολύ σημαντικές για εμάς. Αυτό που πρέπει να αναγνωρίσουμε είναι ότι το να επιβάλουμε τις αξίες ή την προϋπόθεση αυτή σε χώρες όπου αυτού του είδους η απαίτηση δεν γίνεται σεβαστή θα βλάψει, καταρχήν, τους απλούς ανθρώπους των χωρών αυτών. " απάντησή μας στο πρόβλημα, σε χώρες όπου η χρηστή διακυβέρνηση δεν γίνεται σεβαστή, είναι να εργαστούμε σε συνδυασμό με ειδικούς φορείς, είτε έμμεσους τοπικούς φορείς είτε ΜΚΟ είτε οργανισμούς που εκπροσωπούν τα "νωμένα Έθνη. Προσφέρουμε δημοσιονομική στήριξη μόνο σε χώρες που μπορούν να εγγυηθούν ένα ελάχιστο επίπεδο χρηστής διακυβέρνησης. Συνεπώς πιστεύω ότι δεν μπορεί να υπάρξει αμφιβολία ότι βρισκόμαστε στο ίδιο μήκος κύματος όσον αφορά αυτήν την προσέγγιση. Όσο για τις αξίες στις οποίες αναφέρθηκα - πρόκειται για τις αξίες που μεταδίδουμε με συνέπεια. Επιδιώκουμε συνεχώς να προάγουμε και να προωθούμε αυτές τις αξίες μέσω πολιτικού διαλόγου. " επιβολή αυστηρών προϋποθέσεων είναι δύσκολη, ωστόσο, εάν πραγματικά επιθυμούμε να βοηθήσουμε τους απλούς ανθρώπους και αυτός είναι, εξάλλου, ο κύριος στόχος μας.
<SPEAKER ID="029" NAME="DanutBudreikaitė">
εισηγήτρια. - (LT) Ευχαριστώ ειλικρινά όλους όσους συμμετείχαν στη συζήτηση και στήριξαν την έκθεσή μου. Θα ήθελα επίσης να ευχαριστήσω όλα τα μέλη της Επιτροπής Ανάπτυξης που ψήφισαν ομόφωνα υπέρ της.
<P>
Θα ήθελα να επισημάνω αρκετά θέματα. Τα "νέα" κράτη μέλη - ουσιαστικά, το όνομα εξακολουθεί να αποτελεί κατά κάποιον τρόπο προϋπόθεση, καθιστώντας ευκολότερη τη διάκριση μεταξύ των "παλαιών" κρατών μελών και εκείνων που προσχώρησαν στην ΕΕ μετά από δύο γύρους διεύρυνσης, λόγω του ιδιαίτερου ιστορικού τους υπόβαθρου και ίσως του γεγονότος ότι είναι φτωχότερα από τα παλαιά.
<P>
Θα ήθελα να αναφέρω την εμπειρία της πολιτικής αναπτυξιακής συνεργασίας. " πολιτική αυτή αρχικά ξεκίνησε να εφαρμόζεται το 1958. Οι χώρες της Κεντρικής Ευρώπης -η Τσεχική Δημοκρατία, η Σλοβακία και άλλες- διαθέτουν μεγαλύτερη εμπειρία συμμετοχής στην αναπτυξιακή συνεργασία. " συμμετοχή των Βαλτικών Χωρών ήταν πολύ πιο περιορισμένη. Παρόλα αυτά, η χώρα μου συμμετέχει επί του παρόντος στην παροχή ωκεανολογικής βοήθειας προς τον Μαυρίκιο, μια αφρικανική χώρα. " πρόοδος είναι εμφανής.
<P>
Για ποιον λόγο επισημαίνω την "ανατολική" διάσταση, τις "ανατολικές χώρες"; Τυγχάνουν να είναι πολύ σημαντικοί γείτονές μας. Είναι άσκοπη η προσπάθεια οριοθέτησης της περιοχής και των πολιτικών αναπτυξιακής συνεργασίας ή η συζήτηση των λεπτομερειών τους από πολιτικούς. Οι έννοιες αυτές είναι αλληλένδετες. Στη Λευκορωσία, τον γείτονά μας, ορισμένοι άνθρωποι επιβιώνουν με λιγότερο από δύο δολάρια την ημέρα. Σε ποια ομάδα χωρών ανήκει λοιπόν αυτή η χώρα; Και αυτές οι χώρες υστερούν και ζητούν βοήθεια, την οποία διεκδικούν επίμονα να λάβουν. Όλοι επιθυμούμε να έχουν οι γείτονές μας αξιοπρεπή ποιότητα ζωής. Επομένως φαίνεται ότι επιδιώκουμε τους ίδιους παγκόσμιους στόχους.
<P>
Συμμετέχουμε στην παροχή βοήθειας προς τις αφρικανικές χώρες για να καταπολεμήσουμε τη φτώχεια, να μειώσουμε τη μετανάστευση, να αυξήσουμε την ποιότητα ζωής, να ενισχύσουμε την οικονομία, να τις καταστήσουμε ικανές να καταπολεμήσουν τις ασθένειες και να βασίζονται περισσότερο στις δυνάμεις τους. Ενώ βοηθούμε τις γειτονικές χώρες να καταπολεμήσουν τη φτώχεια, δίνοντας ένα χέρι βοηθείας, όποτε μπορούμε και όπου διαθέτουμε τη σχετική εμπειρία, συμβάλλουμε στην επίτευξη της σταθεροποίησης σε ολόκληρη την Ευρώπη και στην περιοχή των Βαλκανίων. Σας ευχαριστώ όλους για τη συμμετοχή σας στη συζήτηση και τη στήριξή σας.
<SPEAKER ID="030" NAME="Πρόεδρος">
" συζήτηση έληξε.
<P>
" ψηφοφορία θα διεξαχθεί σήμερα, στις 12 το μεσημέρι.
<P>
Γραπτές δηλώσεις (άρθρο 142 του Κανονισμού)
<SPEAKER ID="031" NAME="Sebastian Valentin Bodu  " AFFILIATION="PPE-DE">
γραπτώς. - (RO) Παρόλο που το σχέδιο ψηφίσματος υπό συζήτηση έχει φιλόδοξους στόχους, πιστεύω ότι θα είναι δύσκολο να επιτευχθεί κοινή πολιτική στο εγγύς μέλλον, ακόμα και ως θέμα αρχής. Παρόλο που όλοι αποτελούμε μια μεγάλη οικογένεια, κάθε κράτος μέλος έχει τις δικές του προτεραιότητες όσον αφορά τις χώρες ή τις γεωγραφικές περιοχές προς τις οποίες παρέχεται σήμερα περιφερειακή αναπτυξιακή συνεργασία· προτεραιότητες που υποκινούνται από οικονομικά, γεωπολιτικά, εθνοτικά, ιστορικά συμφέροντα κλπ., και είναι απίθανο να αλλάξει σημαντικά αυτό το πρότυπο. Το πρόσφατο συμβάν που συνδέεται με τη διακήρυξη ανεξαρτησίας του Κοσσυφοπεδίου έδειξε έλλειψη ενότητας μεταξύ των κρατών μελών όσον αφορά τις απόψεις, και για τους ίδιους λόγους, είναι πιθανό να υπάρχει η ίδια ποικιλία απόψεων που θα παρουσιάζεται, όταν το υπό συζήτηση θέμα είναι η κατάσταση των εξωκοινοτικών γειτόνων μας. Είναι αλήθεια ότι πραγματοποιήθηκε ένα μεγάλο βήμα με τον διορισμό, στο πλαίσιο της Συνθήκης της Λισαβόνας, Ύπατου Εκπροσώπου Εξωτερικών Υποθέσεων της ΕΕ. Ωστόσο, λόγω έλλειψης σαφών κανόνων σχετικά με τον προσδιορισμό των κοινοτικών προτεραιοτήτων, κάθε κράτος μέλος θα επιδιώξει να προωθήσει και να εστιάσει στις αναπτυξιακές πολιτικές, περιλαμβανομένων των οικονομικών (κονδύλια από τον προϋπολογισμό της Ένωσης), στις εξωκοινοτικές περιοχές που συμπίπτουν με τις δικές του προτεραιότητες.

<CHAPTER ID="023">
Χρηματοδότηση δράσεων πλην της επίσημης αναπτυξιακής βοήθειας σε χώρες που εμπίπτουν στο πεδίο εφαρμογής του κανονισμού (ΕΚ) αριθ. 1905/2006 (συζήτηση) 
<SPEAKER ID="248" NAME="Πρόεδρος">
Το επόμενο σημείο στην ημερήσια διάταξη είναι η έκθεση του κ. Berman εκ μέρους της Επιτροπής Ανάπτυξης για τη χρηματοδότηση δράσεων πλην της επίσημης αναπτυξιακής βοήθειας σε χώρες που εμπίπτουν στο πεδίο εφαρμογής του κανονισμού (ΕΚ) αριθ. 1905/2006.
<SPEAKER ID="249" NAME="Thijs Berman" LANGUAGE="NL">
Χαίρομαι κι εγώ που ο κ. Deva κάθισε και που τώρα η κυρία Ferrero-Waldner θα μπορέσει να με ακούσει, πράγμα που μου δίνει μεγάλη ανακούφιση.
<P>
" άνευ προηγουμένου οικονομική κρίση και η δριμύτητα που τη χαρακτηρίζει επιδρούν καταστρεπτικά στις αναπτυσσόμενες χώρες. " κρίση επιφέρει τη μείωση των τιμών των πρώτων υλών, τη μείωση των επενδύσεων, των εμπορικών πιστώσεων και των εμβασμάτων των μεταναστών. Εν τω μεταξύ, τα ακαθάριστα εγχώρια προϊόντα όλων των πλούσιων χωρών μειώνονται με ταχείς ρυθμούς, πράγμα που σημαίνει ότι ο προϋπολογισμός της αναπτυξιακής συνεργασίας αποδεκατίζεται επίσης, καθώς αντιστοιχεί στο 0,07 % του ΑΕΠ (ή τουλάχιστον αυτό θα έπρεπε να είναι το ποσοστό) και ακόμα και στην περίπτωση αυτή οι περισσότερες χώρες δεν καταφέρνουν να ανταποκριθούν στις υποχρεώσεις τους.
<P>
Αυτό είναι το πλαίσιο της συζήτησης που διεξάγεται εδώ σχετικά με τον νέο μηχανισμό πολιτικής. Εάν οι Ισπανοί φοιτητές λάβουν υποτροφία για να σπουδάσουν στη Λατινική Αμερική για μερικούς μήνες ή το αντίστροφο, τότε αυτή η ανταλλαγή είναι χρήσιμη, απαραίτητη και επιθυμητή, αλλά ένα τέτοιο πρόγραμμα δεν μπορεί να χρηματοδοτείται αποκλειστικά με κεφάλαια που προορίζονται για την καταπολέμηση της φτώχειας. Παρ' όλο που η χρηματοδότηση της ΕΕ στον τομέα αυτό θα είναι ευπρόσδεκτη, δεν καταπολεμά τη φτώχεια. Είναι απογοητευτικό να πρέπει να αποσύρουμε προγράμματα σαν κι αυτό απλά επειδή δεν υπάρχει νομική βάση για να τα στηρίξουμε.
<P>
Γι' αυτό το λόγο αναζητούμε ένα μετριοπαθή μηχανισμό με τον οποίο η ΕΕ θα μπορέσει να εφαρμόσει πολιτικές στις αναπτυσσόμενες χώρες που δεν εμπίπτουν με τη στενή έννοια του όρου στο πεδίο της καταπολέμησης της φτώχειας. Θα πρέπει, λοιπόν, να βρούμε μια χρηματοδοτική πηγή και μια νομική βάση που δεν εμπίπτουν στην αναπτυξιακή πολιτική. Επομένως, η νομική βάση δεν μπορεί να βασίζεται στο άρθρο 179 της Συνθήκης της Νίκαιας, επειδή αυτή ακριβώς είναι η θεσμική βάση της αναπτυξιακής πολιτικής που θα πρέπει να αποφύγουμε εδώ.
<P>
Τα συμφέροντα της ΕΕ - δηλαδή οι Ευρωπαίοι φοιτητές που κάνουν εκπαιδευτικά ταξίδια - δεν μπορούν να χρηματοδοτούνται βάσει του άρθρου 179. Επιπλέον, όταν η ΕΕ διαθέτει κονδύλια για την ανάπτυξη, πρέπει να πληρούνται τα κριτήρια που προβλέπονται από το νόμο σχετικά με την αναπτυξιακή συνεργασία και ιδίως αυτά που αφορούν την καταπολέμηση της φτώχειας.
<P>
Με λίγη δημιουργικότητα θα βρούμε και άλλες πηγές. " επέκταση του μέσου για τις εκβιομηχανισμένες χώρες είναι μια επιλογή που πρότεινε η Επιτροπή Εξωτερικών Υποθέσεων και την οποία στηρίζει και η δική μου επιτροπή. Βέβαια, μια άλλη επιλογή είναι ο συνδυασμός των άρθρων 150, 151 και 170 για την εκπαίδευση, τον πολιτισμό και την έρευνα. Με τη συνδυασμένη αυτή νομική βάση, το Ευρωπαϊκό Κοινοβούλιο θα μπορούσε να διατηρήσει την πλήρη συναπόφαση σε σχέση με το μηχανισμό αυτό και τα χρήματα, περίπου 13 εκατ. EUR αυτή τη στιγμή, δεν πηγάζουν από τον κορβανά της αναπτυξιακής πολιτικής αλλά ούτε και από αυτόν της εξωτερικής πολιτικής.
<P>
Ως εισηγητής - και έχω τη στήριξη της Επιτροπής Ανάπτυξης - δεν μπορώ να συμφωνήσω με το άρθρο 179 ως νομική βάση, γιατί θα καθιστούσε αυτόν τον νέο μηχανισμό αναποτελεσματικός. Θα υπήρχε η αντίληψη ότι στόχος του είναι να παρεμποδίσει τη χρήση των αναπτυξιακών ενισχύσεων για άλλους σκοπούς. Επομένως, δεν θα έπρεπε να υπάρχει νομική βάση για αυτόν τον μηχανισμό που θα μπορούσε να καταστήσει αυτό το πράγμα υποχρεωτικό.
<P>
Για το λόγο αυτό, παρακαλώ την Ομάδα του Ευρωπαϊκού Λαϊκού Κόμματος (Χριστιανοδημοκράτες) και των Ευρωπαίων Δημοκρατών να αποσύρει την τροπολογία της ως επείγουσα περίπτωση. Αντίκειται στην κοινή μας επιθυμία να προστατεύσουμε τον προϋπολογισμό της αναπτυξιακής συνεργασίας ακόμα και σε καιρούς οικονομικής κρίσης.
<SPEAKER ID="250" NAME="Benita Ferrero-Waldner">
Μέλος της Επιτροπής. - Κύριε Πρόεδρε, αρχικά, θα ήθελα να επιβεβαιώσω την δέσμευσή μου εκ μέρους της Επιτροπής για την πραγματοποίηση της ενδιάμεσης επισκόπησης για τους χρηματοδοτικούς μηχανισμούς του 2009 αντιδρώντας στο αίτημα του Κοινοβουλίου κατά τη διάρκεια των τελικών διαπραγματεύσεων για τους μηχανισμούς.
<P>
" επισκόπηση αυτή θα λάβει τη μορφή ανακοίνωσης που θα συνοδεύεται από νομοθετικές προτάσεις όπου χρειάζεται. " έγκριση της ανακοίνωσης προβλέπεται για τον Απρίλιο του 2009 και περιλαμβάνεται στο νομοθετικό πρόγραμμα εργασιών της Επιτροπής.
<P>
" εν λόγω επισκόπηση αφορά την εφαρμογή των μηχανισμών και πρέπει να την διακρίνουμε από την άλλη ενδιάμεση επισκόπηση που πραγματοποιείται επί του παρόντος - και προβλέπεται επίσης από τους κανονισμούς - η οποία αναφέρεται στα έγγραφα προγραμματισμού και στρατηγικής για την περίοδο 2011-2013. Ο νέος αυτός προγραμματισμός θα μας οδηγήσει σε ένα κύκλο δημοκρατικού ελέγχου, όπως ο πρώτος που κάλυπτε την περίοδο 2007-2010.
<P>
Οι δύο προγραμματισμοί είναι διαφορετικοί, αλλά συμπληρωματικοί. Είναι σημαντικό να διευθετήσουμε τα σχετικά με τους μηχανισμούς ζητήματα πριν τη νέα περίοδο προγραμματισμού. " επισκόπηση προγραμματισμού και στρατηγικής θα πραγματοποιηθεί κατά τη διάρκεια του 2009, ώστε να είναι έτοιμη το 2010 για το δημοκρατικό έλεγχο του Κοινοβουλίου.
<P>
Σε ό,τι αφορά το μηχανισμό αναπτυξιακής συνεργασίας (DCI), οι αρχικές σκέψεις μας επιβεβαιώνουν ένα θέμα που θα αποτελέσει τον πυρήνα της επισκόπησης. Πρόκειται για το νομοθετικό κενό σχετικά με τις δραστηριότητες εκτός ΕΑΒ για τις χώρες που καλύπτει ο μηχανισμός αυτός.
<P>
Ποιες είναι οι εκτός ΕΑΒ δραστηριότητες; Είναι διαφόρων τύπων, αλλά οι υφιστάμενες τέσσερις προπαρασκευαστικές δράσεις που ξεκίνησαν από αυτό εδώ το Κοινοβούλιο μας δίνουν μια καλή θεώρηση του τι εννοούμε: συνεργασία με χώρες μέσου εισοδήματος στην Ασία και τη Λατινική Αμερική, που δεν καλύπτεται από το DCI, και επιχειρηματικές και επιστημονικές ανταλλαγές με την Κίνα και την Ινδία.
<P>
Σχετικά με αυτά τα είδη δραστηριοτήτων, λοιπόν, συμφωνούμε μαζί σας για την αναγκαιότητα ύπαρξης νομοθεσίας που θα καλύπτει τα μέτρα που προωθούν τα συμφέροντα της ΕΕ στις χώρες του DCI. Αυτό μπορεί να γίνει είτε μέσω ενός νέου νομικού μέσου είτε τροποποιώντας τον ισχύοντα Κανονισμό για το μέσο για τις εκβιομηχανισμένες χώρες.
<P>
Όταν ετοιμάσαμε τους νέους μηχανισμούς εξωτερικών σχέσεων το 2006, συμφωνήσαμε ότι πρέπει, επίσης, να καλύπτουν την εξωτερική διάσταση των εσωτερικών πολιτικών μας. Συμφωνήσαμε ότι αυτό μπορεί να γίνει με μια νομική βάση για τις εξωτερικές δράσεις, πράγμα που αποτελούσε σημαντική απλούστευση σε σχέση με το παρελθόν.
<P>
Θα είναι δύσκολο για την Επιτροπή να ακολουθήσει αυτήν την προσέγγιση. Πιστεύουμε ότι η νομική βάση πρέπει να αντικατοπτρίζει τους στόχους και το περιεχόμενο του μηχανισμού. Δεχόμαστε ότι εδώ υπάρχει πρόβλημα με τις δραστηριότητες εκτός ΕΑΒ. Από τη φύση τους τέτοιου είδους δραστηριότητες δεν μπορούν να θεωρηθούν αναπτυξιακή βοήθεια. Επομένως, μια πρόταση που αφορά μόνο αυτές τις δραστηριότητες δεν μπορεί να εμπίπτει στην αναπτυξιακή συνεργασία βάσει του άρθρου 179, όπως αναφέρθηκε.
<P>
Δεδομένου ότι επιθυμούμε να καλύψουμε τις γνωστές δραστηριότητες ΕΑΒ, φαίνεται ότι το άρθρο 181α της Συνθήκης θα αποτελέσει την καταλληλότερη νομική βάση, καθώς καλύπτει την οικονομική, τη χρηματοδοτική και την τεχνική συνεργασία. Ωστόσο, πριν υποβάλει οποιαδήποτε πρόταση, η Επιτροπή θα εξετάσει προσεκτικά το ζήτημα υπό το φως της θέσης του Κοινοβουλίου. Θα ήταν, λοιπόν, χρήσιμο να έχουμε τη θέση του Κοινοβουλίου, ώστε να ολοκληρώσουμε τις προτάσεις μας πριν τις εκλογές, όπως υποσχεθήκαμε.
<P>
Τέλος, βλέπω ότι η έκθεση απευθύνει έκκληση για περισσότερους πόρους. Θα πρέπει να το εξετάσουμε το ζήτημα αυτό. Γνωρίζετε τη δυσκολία που υπάρχει με τον Τίτλο 4 του δημοσιονομικού πλαισίου. Θα μπορούσε να ισχυριστεί κανείς ότι οι αναπτυσσόμενες χώρες βρίσκονται σε μεταβατική φάση και ότι τα ισχύοντα κονδύλια ενίσχυσης θα πρέπει να συνοδεύσουν αυτή μετάβαση, δηλαδή με σταδιακή στροφή της ενδιαφέροντος από την ανάπτυξη στις δραστηριότητες εκτός ΕΑΒ. Θα το εξετάσουμε ως μέρος της επισκόπησης.
<P>
Αυτοί είναι οι αρχικοί προβληματισμοί της Επιτροπής για την έκθεση που συζητούμε σήμερα. Τη θεωρούμε καλή βάση για το κοινό μας έργο και ανυπομονώ να ακούσω τι έχουν να πουν οι Ευρωβουλευτές.
<SPEAKER ID="251" NAME="Vicente Miguel Garcés Ramón" LANGUAGE="ES">
Κύριε Πρόεδρε, η Επιτροπή Προϋπολογισμού πιστεύει ότι είναι εξαιρετικά σημαντικό κάθε δημοσιονομικό μέσο να οριοθετείται με σαφήνεια. Επομένως, η δημιουργία ενός νέου μηχανισμού για τις δράσεις εκτός τις επίσημης αναπτυξιακής βοήθειας για χώρες που εμπίπτουν στον Κανονισμό φαίνεται να είναι η πιο ρεαλιστική λύση.
<P>
Από δημοσιονομικής άποψης η πρόταση χρηματοδότησης από την Επιτροπή Ανάπτυξης δεν φαίνεται κατάλληλη, καθώς τα χρήματα αυτά δεν υπάρχουν και για τα κονδύλια αυτά δεν πρέπει να εκχωρούνται ποσά σε πολυετή βάση. Υπάρχει χρηματοδότηση για το 2009, αλλά όχι για την μετέπειτα περίοδο.
<P>
Εν πάση περιπτώσει, δεδομένου ότι η χρηματοδότηση αυτού του νέου μηχανισμού συνεργασίας πρέπει να είναι συμβατή με το δημοσιονομικό πλαίσιο για την περίοδο 2007-2013, αξίζει να υπογραμμίσουμε τη σπουδαιότητα της ενδιάμεσης επισκόπησης του δημοσιονομικού πλαισίου, η οποία θα επιτρέψει την προσαρμογή των ορίων των διαφόρων γραμμών του προϋπολογισμού.
<SPEAKER ID="252" NAME="Nirj Deva">
εξ ονόματος της Ομάδας PPE-DE. - Κύριε Πρόεδρε, καλωσορίζω με μεγάλη χαρά τη δήλωση της Επιτρόπου Ferrero-Waldner και ζητώ από την πολιτική μου ομάδα να αποσύρει την τροπολογία της, ώστε να περάσει η έκθεση αυτή. Αν όχι, βρίσκομαι σε κάπως δύσκολη θέση, αλλά θα αναγκαστώ να υποστηρίξω τον εισηγητή των Σοσιαλιστών στο ζήτημα αυτό.
<P>
Οφείλω να πω ότι κατά τη γνώμη μου ο μηχανισμός ανάπτυξης προορίζεται για αναπτυξιακούς σκοπούς. Όμως, αν κοιτάξουμε τις παροχές του μηχανισμού αυτού - και ιδίως το άρθρο 179 - παρ' όλους τους περιορισμούς, ο μηχανισμός ΕΑΒ επιτρέπει την προώθηση μουσείων, βιβλιοθηκών, των τεχνών, της μουσικής στα σχολεία, τις υποδομές αθλητισμού και τους χώρους συγκέντρωσης. Όλα αυτά αποτελούν επίσημη αναπτυξιακή βοήθεια. Τα πολιτιστικά προγράμματα στις αναπτυσσόμενες χώρες, των οποίων ο κύριος στόχος είναι η προαγωγή των πολιτιστικών αξιών του δωρητή δεν θεωρούνται ΕΑΒ. Αποκλείεται η στρατιωτική βοήθεια, αλλά δεν εξαιρείται η διατήρηση της ειρήνης. Καλύπτουν ευρύ φάσμα δραστηριοτήτων - ακόμα και το έργο της μη στρατιωτικής αστυνόμευσης για την παροχή και αύξηση της εκπαίδευσης των αστυνομικών, την αποστράτευση των στρατιωτών, την εποπτεία των εκλογών, την απομάκρυνση των ναρκών και ναρκών ξηράς - όλα αυτά είναι ΕΑΒ.
<P>
Και να λοιπόν που βρισκόμαστε εδώ και αναρωτιόμαστε πόσοι άγγελοι χορεύουν στο κεφάλι μιας καρφίτσας. όταν στην πραγματικότητα το κύριο μέρος του έργου καλύπτεται από το μηχανισμό ΕΑΒ. Επομένως, χαιρετίζω τη δήλωση της Επιτρόπου Ferrero-Waldner ότι το άρθρο 181α θα μας επιτρέψει να επιδιώξουμε από τα κονδύλια να κάνουν αυτό που κάποιοι από τους συναδέλφους μου ελπίζουν.
<SPEAKER ID="253" NAME="Ana Maria Gomes">
εξ ονόματος της Ομάδας PSE. - Κύριε Πρόεδρε, είναι ύψιστης σημασίας να γεφυρωθεί το υφιστάμενο νομοθετικό χάσμα σχετικά με τη χρηματοδότηση των δραστηριοτήτων εκτός ΕΑΒ σε χώρες που καλύπτονται από το DCI. Αυτή η πρόταση για το μηχανισμό που θα αντιμετωπίσει το χάσμα αυτό πρέπει να διατηρήσει το DCI σαφώς ως μηχανισμό για την ΕΑΒ και πρέπει να επιτρέψει τον σαφή διαχωρισμό μεταξύ χρηματοδοτικών πηγών που εκχωρούνται για την καθαρή αναπτυξιακή βοήθεια ΕΑΒ και αυτών που εκχωρούνται σε άλλα είδη αναπτυξιακής βοήθειας εκτός ΕΑΒ που σχετίζονται με τις αναπτυσσόμενες χώρες. Ο διαχωρισμός αυτός αποτελεί πολύ σημαντικό καθεαυτό πολιτικό μήνυμα και θα έδινε την κατάλληλη ορατότητα στην πολιτική αναπτυξιακής συνεργασίας της ΕΕ.
<P>
Ο νέος ή αναθεωρημένος μηχανισμός θα έπρεπε, επίσης, να είναι αρκετά ευρύς για να καλύπτει το μεγάλο φάσμα δράσεων που υπάγονται στις κατευθυντήριες γραμμές της Επιτροπής Αναπτυξιακής Βοήθειας του ΟΟΣΑ, αλλά που είναι ζωτικής σημασίας για τη συνεργασία της ΕΕ με τις αναπτυσσόμενες χώρες, για παράδειγμα, ανάπτυξη κοιτασμάτων αερίου του Akkas στο Ιράκ ή συνεργασία για την ασφάλεια στην αεροπλοΐα με την Ινδία. Γι' αυτό δεν συμφωνώ πλήρως με την προτεινόμενη περιοριστική νομική βάση. Στηρίζω πλήρως την Επίτροπο Ferrero Waldner στο ότι το άρθρο 181α είναι πιθανώς καταλληλότερη νομική βάση, η οποία θα αντιμετωπίσει τους προβληματισμούς μου. Ωστόσο, δεν έχω πεισθεί ούτε για την εναλλακτική που παρουσίασε η Ομάδα του ΕΛΚ με την τροπολογία της, για την οποία πρόκειται να ψηφίσουμε αύριο.
<P>
Επομένως, ελπίζω ότι υπό την καθοδήγηση του εισηγητή μας Thijs Berman μπορούμε να βρούμε χρόνο για συζητήσουμε διεξοδικά το ζήτημα αυτό και να σκεφτούμε ποια είναι η καλύτερη νομική βάση, αλλά και ειδικότερα την πρόταση της Επιτρόπου Ferrero Waldner.
<SPEAKER ID="254" NAME="Toomas Savi">
εξ ονόματος της Ομάδας ALDE. - Κύριε Πρόεδρε, θα ήθελα να ευχαριστήσω τον Thijs Berman για την έκθεσή του. Τονίζει μια σημαντική πτυχή της αναπτυξιακής βοήθειας που η Επιτροπή θα έπρεπε κατά τη γνώμη μου να εξετάσει σοβαρά. Δραστηριότητες όπως τα προγράμματα πολιτιστικών, επιστημονικών και οικονομικών ανταλλαγών, οι επαφές μεταξύ πολιτών και ο πολιτικός διάλογος δυστυχώς δεν καλύπτονται από την ισχύουσα ευρωπαϊκή νομοθεσία και αυτά είναι μόνο μερικά παραδείγματα.
<P>
" Ευρωπαϊκή Ένωση έχει καταρτίσει πολυάριθμα προγράμματα και χρηματοδοτικούς μηχανισμούς υπό την αιγίδα διαφόρων φορέων, που το καθένα καλύπτει ορισμένες και περιορισμένες μόνο πτυχές των προβλημάτων που αντιμετωπίζουν επί του παρόντος οι αναπτυσσόμενες χώρες. Θεωρώ ότι, αν δεν διαθέτουμε ένα κεντρικό φορέα της Ευρωπαϊκής Ένωσης και περιεκτική και συνεκτική πολιτική, οι προσπάθειές μας να βελτιώσουμε την κατάσταση στις αναπτυσσόμενες χώρες δεν έχουν αξιοσημείωτο εύρος.
<P>
Συμφωνούμε όλοι ότι η πολιτική αναπτυξιακής συνεργασίας της ΕΕ πρέπει να φτάσει σε όσο το δυνατόν περισσότερους ανθρώπους που την έχουν ανάγκη, ωστόσο έχουμε διαλέξει έναν μάλλον ακατάλληλο δρόμο για να φτάσουμε σε αυτό το στόχο. Αυτή τη στιγμή, η Ευρωπαϊκή Ένωση είναι και θεσμικά κατακερματισμένη και νομικά περιορισμένη σε ό,τι αφορά την αναπτυξιακή βοήθεια. " έκθεση αυτή που χαίρει μεγάλης εκτίμησης αντιμετωπίζει τα αποτελέσματα αυτών των ανεπαρκειών.
<P>
" Ευρωπαϊκή Ένωση και τα κράτη μέλη της έχουν συνεισφέρει πάρα πολύ στην επίσημη αναπτυξιακή βοήθεια και η προσφορά αυτή δεν θα πρέπει ποτέ να υποτιμάται, αλλά πρέπει να γίνουν ακόμα πολλά για να αυξήσουμε την αποδοτικότητα και την αποτελεσματικότητα του θεσμικού πλαισίου καθώς και τη συμβατότητα της νομοθεσίας που διέπει την αναπτυξιακή βοήθεια.
<SPEAKER ID="255" NAME="Michael Gahler" AFFILIATION="PPE-DE">
(DE) Κύριε Πρόεδρε, για να είμαι ειλικρινής μου προκάλεσε κάποια έκπληξη το γεγονός ότι ανακάλυψα ότι η έκθεση Berman είχε ήδη καταρτισθεί και ότι παρουσιαζόταν πρόταση πριν ολοκληρωθεί η έκθεση Mitchell, η οποία θα αξιολογήσει την εμπειρία που αποκτήσαμε με το DCI.
<P>
Ο συνάδελφος έχει δίκιο σε ό,τι αφορά την ουσία της πρότασής του. Δεδομένου του σχεδιασμού του DCI, το νομοθετικό χάσμα ήταν αναπόφευκτο. Στηρίζω το συμπέρασμα ότι χρειάζεται ένας άλλος μηχανισμός για να καλύψει τις εκτός ΕΑΒ δραστηριότητες. Κατανοώ και τις δύο εναλλακτικές που προτείνει στην παράγραφο 3 της έκθεσής του.
<P>
Θα ήθελα να διασαφηνίσω, ωστόσο, ότι οι δράσεις εκτός ΕΑΒ είναι επίσης σημαντικές για την ανάπτυξη μιας χώρας: μόνο η επιλογή της νομικής βάσης αμφισβητείται. Κατά τη γνώμη μου, από την άποψη αυτή ο εισηγητής και η επιτροπή του είναι ενάντια στον υπόλοιπο κόσμο. " Επιτροπή Ανάπτυξης επιλέγει μια περιορισμένη ερμηνεία του άρθρου 179 και επομένως πρέπει να καταφύγει σε άρθρα που αναφέρονται στις εγχώριες πολιτικές ως νομική βάση. " Επιτροπή Εξωτερικών Υποθέσεων, η Επιτροπή Νομικών Υποθέσεων, η νομική υπηρεσία του Κοινοβουλίου, το ΔΕΚ, το Συμβούλιο και η Επιτροπή ερμηνεύουν διαφορετικά το άρθρο 179.
<P>
Επομένως, εμείς τα μέλη της Ομάδας του Ευρωπαϊκού Λαϊκού Κόμματος (Χριστιανοδημοκράτες) και Ευρωπαίων Δημοκρατών, αποφασίσαμε σήμερα ότι δεν θα αποσύρουμε την πρόταση αυτή αύριο, αλλά θα υποβάλλουμε τροπολογία για την αλλαγή της προτεινόμενης νομικής βάσης, ούτε πρόκειται να υποστηρίξουμε την αναβολή, καθώς συμφωνούμε ότι τίθεται μόνο το θέμα της νομικής βάσης. Επομένως, είμαι σίγουρος ότι αύριο θα έχουμε ένα αποτέλεσμα με σαφήνεια.
<SPEAKER ID="256" NAME="Corina Creţu" AFFILIATION="PSE">
(RO) " έκθεση του συναδέλφου κ. Berman προσφέρει σαφή λύση για τη γεφύρωση του χάσματος στην νομοθετική δομή για τη χρηματοδότηση των εξωτερικών δράσεων που δεν αποτελούν έκτακτη ανάγκη και που δεν εμπίπτουν στην κατηγορία των αναπτυξιακών δράσεων σύμφωνα με τον μηχανισμό αναπτυξιακής συνεργασίας.
<P>
" χρηματοδότηση των δράσεων αυτού του είδους είναι σημαντική από πολιτικής άποψης καθώς μπορεί να διασφαλίσει τη συνέχεια της παρουσίας της Ευρωπαϊκής Ένωσης στις χώρες και τις περιφέρειες που ήδη έχουν υπερβεί το αρχικό στάδιο της ανάπτυξης. Ωστόσο, είναι πολύ σημαντικό τα κονδύλια που χρησιμοποιούνται για τη χρηματοδότηση αυτών των δράσεων να μην προέρχονται από πηγές που προορίζονται για την ανάπτυξη, αλλά από διαφορετικές γραμμές του προϋπολογισμού.
<P>
Ο στόχος της νομοθετικής πρότασης που ζητείται μέσω της έκθεσης είναι η ενθάρρυνση της ανάπτυξης και όχι ο περιορισμός της μειώνοντας τα διαθέσιμα κονδύλια για τις αναπτυξιακές πολιτικές υπέρ άλλων μέτρων. Γι' αυτό το λόγο είναι ζωτικής σημασίας για τη διάκριση μεταξύ των δράσεων που προβλέπονται από το πεδίο εφαρμογής του μηχανισμού αναπτυξιακής συνεργασίας και αυτών που προβλέπονται από τη νέα νομοθετική διάταξη που θα σκεφτούμε όταν θα καθορίσουμε τα κονδύλια που θα προορίζονται για τη χρηματοδότησή τους.
<SPEAKER ID="257" NAME="Mairead McGuinness" AFFILIATION="PPE-DE">
Κύριε Πρόεδρε, αρχικά θα ήθελα να ευχαριστήσω τον εισηγητή για την έκθεσή του. Συμφωνώ με το πρώτο σχόλιό του για την οικονομική κρίση, τον ιδιαίτερο αντίκτυπό της στις αναπτυσσόμενες χώρες και, πράγματι, το γεγονός ότι δεν φτάνουμε το στόχο του 0,7% για τις ενισχύσεις. Αυτό είναι πολύ λυπηρό, επειδή όταν ο ανεπτυγμένος κόσμος περιορίζεται, ο αναπτυσσόμενος κόσμος δέχεται πολύ μεγαλύτερες συνέπειες.
<P>
Ήρθα στη συζήτηση γιατί ανυπομονούσα να ακούσω τα επιχειρήματα για τις νομικές βάσεις. Μου φαίνεται ότι κάτω από όλα αυτά υπάρχει ένας φόβος ότι ο προϋπολογισμός θα διασκορπιστεί. Όμως, ας πούμε τα πράγματα με το όνομά τους. Επιτρέψτε μου να παραθέσω τα σχόλια ενός φορέα χορήγησης ενισχύσεων με τον οποίο επικοινώνησα σήμερα: "Ενώ στηρίζουμε το αίτημα του Κοινοβουλίου για χρηματοδοτικό μηχανισμό για τις εκτός ΕΑΒ δραστηριότητες στις αναπτυσσόμενες χώρες, πιστεύουμε έντονα ότι πρέπει να κατοχυρωθεί σε νομική βάση κατάλληλη για τις δραστηριότητες τις οποίες σκοπεύει να χρηματοδοτήσει. Είναι φανερό ότι η χρήση του άρθρου 179 ως νομική βάση για τις μη αναπτυξιακές δραστηριότητες δεν ενδείκνυται και αντιβαίνει τόσο στη Συνθήκη ΕΚ όσο και στο κοινοτικό κεκτημένο. Δημιουργεί, επίσης, τη δυνατότητα να χρηματοδοτούνται στο μέλλον οι εκτός ΕΑΒ δραστηριότητες από γραμμές του προϋπολογισμού που προορίζονται για πραγματικές αναπτυξιακές δραστηριότητες. Ελπίζουμε ειλικρινά ότι η τροπολογία θα αποσυρθεί."
<P>
Έτσι, ως μέλος της Ομάδας του ΕΛΚ, βρίσκομαι εδώ απόψε για να ακούσω και τις δυο πλευρές των επιχειρημάτων, αλλά και για να καταθέσω κάποιες απόψεις που ακούω στα λόμπι από πολύ αυθεντικούς ανθρώπους στον τομέα της ανάπτυξης, τους προβληματισμούς των οποίων πρέπει να αντιμετωπίσω.
<P>
Επαναλαμβάνω ότι, αν βρίθαμε κονδύλιων, η νομική βάση μπορεί να μην δημιουργούσε τόσα προβλήματα. " δυσκολία είναι ότι η κατάσταση είναι η αντίθετη. Όσοι συμμετέχουν στην ατζέντα της ανάπτυξης (που αποτελεί την κύρια πηγή προβληματισμού) είναι ανήσυχοι, γιατί φοβούνται ότι τα διαθέσιμα χρήματα θα επιμεριστούν σε υπερβολικά πολλές δραστηριότητες. Ωστόσο, εγώ δεν έχω πεισθεί ακόμα.
<SPEAKER ID="258" NAME="Paul Rübig" AFFILIATION="PPE-DE">
(DE) Κύριε Πρόεδρε, κυρία Επίτροπε, κυρίες και κύριοι, θα ήθελα να μιλήσω όχι για τη νομική βάση, αλλά για τη βάση επιβίωσης. Οι μικρομεσαίες επιχειρήσεις έχουν ιδιαίτερο ρόλο στο πλαίσιο αυτό. " πιστοληπτική ικανότητα είναι ιδιαίτερα σημαντική σε καιρούς οικονομικής κρίσης, ώστε οι επιχειρήσεις αυτές να μπορούν ακόμη να λαμβάνουν μικροπιστώσεις.
<P>
Θα ήθελα να τονίσω ιδιαίτερα ότι ο μηχανισμός των μικροπιστώσεων έχει αποδείξει σε μεγάλο βαθμό την αξία του παγκοσμίως και ότι ιδίως στα πλαίσια του γύρου του ΠΟΕ, για τον οποίο ελπίζουμε ότι πλησιάζει το τελικό στάδιο, θα έπρεπε να εξετάσουμε τον τρόπο παροχής σημαντικών εμπορικών διευκολύνσεων στις οικογένειες που ήδη υφίστανται συνέπειες στους τομείς αυτούς .
<P>
Άλλωστε, η ευημερία δημιουργείται εκεί που παράγεται κάτι, εκεί που οι άνθρωποι μπορούν να ζήσουν οι ίδιοι και να ταΐσουν τις οικογένειές τους από τα έσοδά τους. Αν επιπλέον καταφέρνουν να πουλήσουν κάτι, εξασφαλίζεται η ευημερία. Ελπίζω ότι με βάση αυτήν την σκέψη η αναπτυξιακή πολιτική θα ακολουθήσει το σωστό δρόμο.
<SPEAKER ID="259" NAME="Benita Ferrero-Waldner">
Μέλος της Επιτροπής. - Κύριε Πρόεδρε, έχοντας ακούσει όλες τις παρεμβάσεις, είναι σαφές ότι τα μέλη του Κοινοβουλίου προβληματίζονται κυρίως επί της επιλογής της νομικής βάσης.
<P>
Ανέφερα στην πρωτολογία μου την κατεύθυνση που επιδιώκει να ακολουθήσει η Επιτροπή, αλλά σίγουρα με μεγάλη μου χαρά θα λάβω υπόψη και τις προτάσεις σας.
<P>
Γνωρίζετε ότι επιθυμούμε την καλύτερη αναπτυξιακή βοήθεια για όλες τις χώρες και αυτός είναι ο πυρήνας της σκέψης μας. Ας συνεργαστούμε, λοιπόν, για να βρούμε τη σωστή λύση.
<SPEAKER ID="260" NAME="Thijs Berman">
εισηγητής. - Κύριε Πρόεδρε, δεν είμαι δικηγόρος και δεν γνωρίζω πολύ καλά τα νομικά, αλλά γνωρίζω ότι πρέπει να αποφεύγεται η επέκταση της ερμηνείας των νομοθετικών κειμένων. Αυτός είναι ο φόβος μου σχετικά με τη χρήση του άρθρου 181α, επειδή μιλά για οικονομική και τεχνική συνεργασία, ενώ εμείς μιλάμε για φοιτητές που πηγαίνουν στο εξωτερικό με πανεπιστημιακά προγράμματα ανταλλαγών. Είναι λίγο επικίνδυνο το θέμα. Δεν είμαι κατά αν η Επιτροπή θεωρεί ότι αυτή είναι η λύση για τις εκτός ΕΑΒ δραστηριότητες που όλοι θεωρούμε απαραίτητες και σημαντικές και θα συμπορευτώ με την επιλογή αυτή. Ίσως ανησυχώ γιατί είμαι δημοσιογράφος. Μου αρέσουν τα κείμενα και παίρνω τις λέξεις στα σοβαρά, εκεί βρίσκεται η ουσία της Ευρώπης, ο ουμανισμός της, στο να παίρνουμε τα κείμενα και τη διατύπωση στα σοβαρά. Χρειάζεται μεγάλη προσοχή στη χρήση των λέξεων, επομένως το άρθρο 181α είναι μια πιθανή λύση, αλλά που δεν με χαροποιεί ιδιαίτερα.
<P>
Παρ' όλα αυτά με χαροποίησε το σχόλιο της Mairead McGuinness σχετικά με το ότι δεν έχει πεισθεί. Είναι από την Ιρλανδία, έχει τις πεποιθήσεις της και εμμένει στις αρχές της, όπως κι εμείς. Αν αύριο δεν καταφέρουμε να καταλήξουμε σε συμφωνία για τη σωστή νομική βάση, τότε θα προτιμούσα να παραπέμψω ξανά το θέμα στην επιτροπή μου και να αποφασίσουμε με την ησυχία μας για την κατάλληλη νομική βάση, καθώς γνωρίζουμε όλοι ότι οι δραστηριότητες εκτός ΕΑΒ είναι απαραίτητες.
<P>
Ευχαριστώ της Επιτροπή που παρατήρησε ότι οι δράσεις εκτός ΕΑΒ με τον καιρό θα γίνουν όλο και πιο σημαντικές στις αναπτυσσόμενες χώρες και τις χώρες μέσου εισοδήματος, κ.λπ. Συμφωνούμε όλοι στο ότι είναι αναγκαίες, καθώς επίσης και το ότι είναι απαραίτητο να βρεθεί μια νομική βάση. Μερικοί συμφωνούν ότι το άρθρο 179 δεν είναι η βάση που αναζητούμε.
<P>
Αν δεν καταλήξω σε συμφωνία με την Ομάδα του ΕΛΚ πριν την ψηφοφορία αύριο το μεσημέρι, πράγμα που θα ήταν κρίμα, θα ζητήσω παραπομπή στην επιτροπή μου. Είμαι διατεθειμένος να το κάνω και θα το κάνω όταν ψηφιστεί η τροπολογία αύριο. Θα λυπόμουν πολύ αν αυτή ήταν η θέση της Ομάδας του ΕΛΚ, επειδή συμφωνούμε όλοι για την αναγκαιότητα διατήρησης της αναπτυξιακής βοήθειας στα σημερινά επίπεδα και όλοι γνωρίζουμε ότι το επίπεδο πέφτει λόγω της οικονομικής κρίσης.
<SPEAKER ID="261" NAME="Πρόεδρος">
" συζήτηση έληξε.
<P>
" ψηφοφορία θα διεξαχθεί αύριο.
<P>
Γραπτές δηλώσεις (Άρθρο 142 του Κανονισμού)
<SPEAKER ID="262" NAME="Angelika Beer  " LANGUAGE="DE">
" επισκόπηση των νέων μηχανισμών χρηματοδότησης της εξωτερικής πολιτικής φανέρωσε ελλείμματα σε ό,τι αφορά τη συνεργασία με τις τρίτες χώρες και επομένως προτείνουμε τη μεταρρύθμιση του βιομηχανικού μηχανισμού.
<P>
" Επιτροπή Εξωτερικών Υποθέσεων δεν επιθυμεί τον περιορισμό της νέας νομικής βάσης για τον μηχανισμό σε ορισμένους τομείς συνεργασίας. Επιπλέον, οι τομείς πολιτικής που εξετάζουμε επί του παρόντος (πολιτισμός, νεότητα, έρευνα) αποτελούν δάνειο της ευρωπαϊκής εσωτερικής πολιτικής και μέχρι τώρα δεν προορίζονταν για τον καθορισμό της συνεργασίας με τις τρίτες χώρες. Αυτή είναι μια μόνο από τις αβεβαιότητες που προκαλούν την ανησυχία της Επιτροπής Εξωτερικών Υποθέσεων. Τι θα συμβεί, για παράδειγμα, στο άμεσο μέλλον αν θελήσουμε να συνεργαστούμε με άλλες χώρες για θέματα πολιτικής στον τομέα του κλίματος; Θα πρέπει κάθε φορά να δημιουργούμε νέα νομική βάση για τους μηχανισμούς; Θα γίνεται αυτό κάθε φορά που υπάρχει κάποια αλλαγή στον τομέα της συνεργασίας;
<P>
" μεταρρύθμιση των μηχανισμών εξωτερικής πολιτικής είναι πολύ σημαντική για όλους μας. Επομένως, θα πρέπει να καταστεί σαφές ότι δεν αγωνιζόμαστε ο ένας ενάντια στον άλλον.
<P>
Αυτός είναι ο μόνος λόγος που η Ομάδα των Πρασίνων/Ελεύθερη Ευρωπαϊκή Συμμαχία, μαζί με τον δεύτερο εισηγητή από την Επιτροπή Εξωτερικών Υποθέσεων, απέσυρε την τροπολογία τη Δευτέρα.
<P>
Σε ό,τι αφορά το περιεχόμενο, πιστεύουμε ότι πρότασή μας είναι πιο μακρόπνοη και ότι προσφέρει τη δυνατότητα δημιουργίας μιας συνεκτικής εξωτερικής πολιτικής. Ωστόσο, η έκθεση αυτή είναι απλά μια σύσταση προς την Επιτροπή. Θα δούμε πώς εκείνη θα την αξιοποιήσει.
<SPEAKER ID="991" NAME="Sirpa Pietikäinen  " LANGUAGE="FI">
Κύριε Πρόεδρε, κυρίες και κύριοι, η Ευρωπαϊκή Ένωση είναι ο μεγαλύτερος πάροχος αναπτυξιακής βοήθειας που ανέρχεται στο 60% της συνολικής χρηματοδότησης. Ο κεντρικός ρόλος της Ένωσης ως βασικού παράγοντα της αναπτυξιακής συνεργασίας θα πρέπει να ενισχυθεί περαιτέρω στο μέλλον.
<P>
Για να σταθεροποιήσουμε τις οικονομίες των αναπτυσσόμενων χωρών και να εδραιώσουμε την ειρήνη στις χώρες αυτές, είναι πάρα πολύ σημαντικό να διατηρήσει η Ένωση το στόχο της, να αυξήσει δηλαδή το μερίδιο της αναπτυξιακής βοήθειας κατά 0,07% του ΑΕΠ μέχρι το 2015. Ωστόσο, αυτό και μόνο δεν αρκεί.
<P>
Είναι απαραίτητο να επιφέρουμε τη γενική συνοχή στην αναπτυξιακή βοήθεια μεταξύ των διαφορετικών οργάνων. Οι χρηματοδοτικές επενδύσεις και τα χρηματοδοτικά προγράμματα που στοχεύουν στην ανάπτυξη των υποδομών και τον πιο ικανοποιητικό σεβασμό της έννοιας των ανθρωπίνων δικαιωμάτων πρέπει να εφαρμοστούν με τέτοιο τρόπο ώστε οι μεν να υποστηρίζουν τα δε. " Ευρωπαϊκή Ένωση πρέπει να κατοχυρώσει τους απαραίτητους μηχανισμούς για την εφαρμογή συνεκτικών μέτρων της αναπτυξιακής πολιτικής.
<P>
" ισχύουσα νομική βάση της Ένωσης για την αναπτυξιακή συνεργασία, ωστόσο, παρουσιάζει ελλείψεις από πλευράς νομοθεσίας και γι' αυτό θα ήθελα να ευχαριστήσω τον εισηγητή που έθεσε αυτό το σημαντικό ζήτημα. Τα προγράμματα που στοχεύουν στη βελτίωση του μεταφορικού, του τεχνολογικού και του ενεργειακού τομέα, καθώς επίσης και του διαλόγου μεταξύ της επιστημονικής κοινότητας και των ΜΚΟ είναι απαραίτητα για την κοινωνική βιωσιμότητα των αναπτυσσόμενων χωρών. Ωστόσο, ο κύριος στόχος των προγραμμάτων αυτών δεν είναι η παγίωση της οικονομικής ανάπτυξης και της ευημερίας στις αναπτυσσόμενες χώρες και δεν πληρούν επομένως τα κριτήρια της επίσημης αναπτυξιακής αρωγής όπως αυτά ορίζονται από τον Οργανισμό Οικονομικής Συνεργασίας και Ανάπτυξης. Στο μέλλον, η επίσημη αναπτυξιακή αρωγή θα έπρεπε να επικεντρωθεί ειδικά στην εξάλειψη της φτώχειας και τη βελτίωση των συνθηκών ζωής των ανθρώπων.

<CHAPTER ID="025">
Έγκριση τύπου μηχανοκίνητων οχημάτων όσον αφορά εκπομπές και πρόσβαση σε πληροφορίες επισκευής οχημάτων (συζήτηση) 
<SPEAKER ID="401" NAME="Πρόεδρος">
" ημερήσια διάταξη προβλέπει τη συζήτηση της έκθεσης του κ. Matthias Groote, εξ ονόματος της Επιτροπής Περιβάλλοντος, Δημόσιας Υγείας και Ασφάλειας των Τροφίμων, σχετικά με την πρόταση κανονισμού του Ευρωπαϊκού Κοινοβουλίου και του Συμβουλίου που αφορά την έγκριση τύπου μηχανοκινήτων οχημάτων όσον αφορά εκπομπές και σχετικά με την πρόσβαση σε πληροφορίες επισκευής οχημάτων για την τροποποίηση της οδηγίας 72/306/ΕΟΚ και της οδηγίας ../../ΕΚ - C6-0007/2006 -.
<SPEAKER ID="402" NAME="Günter Verheugen">
Αντιπρόεδρος της Επιτροπής. (DE) Κύριε Πρόεδρε, κυρίες και κύριοι, θα ήθελα καταρχάς να ευχαριστήσω τον εισηγητή κ. Groote που εργάστηκε ακούραστα και κατέστησε δυνατό να επιτευχθεί συμφωνία με το Συμβούλιο ήδη από την πρώτη ανάγνωση. Θα ήθελα επίσης να ευχαριστήσω τους σκιώδεις εισηγητές και φυσικά τη φινλανδική Προεδρία του Συμβουλίου για τις προσπάθειές της να μας βοηθήσει να κλείσουμε τόσο γρήγορα αυτό το δύσκολο κεφάλαιο.
<P>
" συνεργασία των τριών θεσμικών οργάνων ήταν εποικοδομητική. Τώρα έχουμε μπροστά μιας μία πρόταση που καθορίζει αυστηρές τιμές εκπομπών για τα επόμενα δέκα χρόνια δημιουργώντας ταυτόχρονα κίνητρα και σαφήνεια για τεχνολογικές καινοτομίες. Επιπροσθέτως, χάρη σε κοινές προσπάθειες, οι προτάσεις βασίζονται σε μία συστηματική αξιολόγηση επιπτώσεων που επιβεβαίωσε ότι οι προτάσεις είναι υλοποιήσιμες από τεχνική και οικονομική άποψη.
<P>
" πρόταση κανονισμού αποτελεί ένα σημαντικό βήμα για τη βελτίωση της συμβατότητας των οχημάτων με το περιβάλλον. " κακή κατάσταση του ατμοσφαιρικού αέρα σε ολόκληρη την Ευρωπαϊκή Ένωση δίνει αφορμή για σοβαρές ανησυχίες και έχει σοβαρές επιπτώσεις στην υγεία και γι' αυτό, ο κανονισμός ασχολείται καταρχάς με τις εκπομπές σωματιδίων και οξειδίων του αζώτου. Πρόκειται επομένως για τη βελτίωση της ποιότητας του ατμοσφαιρικού αέρα.
<P>
Υπάρχουν τέσσερις λόγοι για τους οποίους η Επιτροπή συνηγορεί υπέρ της συμφωνίας σε πρώτη ανάγνωση. Πρώτον, ο συμβιβασμός που επιτεύχθηκε, λαμβάνει υπόψη τις δαπάνες και το όφελος από τη θέσπιση οριακών τιμών εκπομπών. Για τα βενζινοκίνητα οχήματα θεσπίστηκαν πιο φιλόδοξες οριακές τιμές από ό,τι για τα ντιζελοκίνητα οχήματα, αφού οι χαμηλότερες εκπομπές είναι πιο εύκολο και οικονομικό να επιτευχθούν στους κινητήρες που χρησιμοποιούν βενζίνη. Αυτό είναι σημαντικό προκειμένου να πείσουμε τους καταναλωτές να αλλάξουν το παλιό τους όχημα που επιβαρύνει το περιβάλλον με ένα άλλο που το επιβαρύνει μεν λιγότερο, αλλά είναι πιο ακριβό.
<P>
Δεύτερον, η Επιτροπή επιδοκιμάζει το χρονοδιάγραμμα για την καθιέρωση των προτύπων Euro-5 και Euro-6. Το διάστημα των πέντε ετών που μεσολαβεί ανάμεσα στην καθιέρωση αυτών των δύο προτύπων είναι σημαντικό για να καταστεί δυνατή η ανάλογη περαιτέρω εξέλιξη των κινητήρων προκειμένου να μπορούν να τηρούν τα επόμενα, αυστηρότερα επίπεδα εκπομπών. Τρίτον, χαίρομαι διότι επιτεύχθηκε συμφωνία σχετικά με την πρόσβαση σε πληροφορίες για τις επισκευές και τη συντήρηση. Σε πρώτη φάση θα διατηρηθεί το πρότυπο OASIS που θα μπορεί μετά να προσαρμοστεί γρήγορα στην τεχνολογική πρόοδο. Τα οχήματα με κινητήρα δεν πρέπει να είναι συμβατά με το περιβάλλον μόνο όσο είναι καινούργια, αλλά καθ' όλον τον κύκλο ζωής τους, αυτό όμως δεν μπορεί να επιτευχθεί χωρίς πληροφορίες για τις επισκευές και τη συντήρηση.
<P>
Τέταρτον, θεωρώ σημαντική την επίτευξη συμφωνίας για το θέμα των οικονομικών κινήτρων, μία λύση-πακέτο δύο φάσεων εκπομπών, όπως με το Euro 3 και 4 και τώρα πάλι με το Euro 5 και 6. Εάν και τα δύο πρότυπα ισχύσουν πραγματικά σε φάσεις, αυτό παρουσιάζει πλεονεκτήματα για το περιβάλλον και για την τεχνολογία. Το ίδιο πρέπει να ισχύει και για τα φορολογικά κίνητρα. Γι' αυτούς τους λόγους, η Επιτροπή μπορεί να εγκρίνει όλες τις τροπολογίες που παρουσίασε ο εισηγητής σας κ. Groote.
<SPEAKER ID="403" NAME="Matthias Groote " AFFILIATION="PSE">
εισηγητής. - (DE) Κύριε Πρόεδρε, κύριε Επίτροπε, κυρίες και κύριοι, θα ήθελα καταρχάς να ευχαριστήσω τους σκιώδεις εισηγητές για τη γόνιμη και εποικοδομητική συνεργασία. " ψηφοφορία της έκθεσης αναβλήθηκε αρκετές φορές, αλλά κατά τη γνώμη μου άξιζε η αναμονή και οι διαπραγματεύσεις έδειξαν ότι τώρα θα επιτύχουμε συμβιβασμό με το Συμβούλιο σε πρώτη ανάγνωση.
<P>
Είναι σημαντικό να εγκριθεί ο κανονισμός σε πρώτη ανάγνωση γιατί τα κράτη μέλη χρειάζονται μέσα για να επιτύχουν τους στόχους που θέσαμε για την ποιότητα του αέρα. " κακή ποιότητα του αέρα είναι υπεύθυνη για 370 000 θανάτους ετησίως στην Ευρώπη. Αυτός ο τρομακτικός αριθμός πρέπει να μειωθεί στο ελάχιστο. Ο συμβιβασμός που θα τεθεί αύριο σε ψηφοφορία διαφέρει σημαντικά από την πρόταση της Επιτροπής γιατί η Επιτροπή Περιβάλλοντος, Δημόσιας Υγείας και Ασφάλειας των Τροφίμων προσέθεσε ένα δεύτερο στάδιο. Το επονομαζόμενο πρότυπο Euro-6 περιλαμβάνει φιλόδοξες και ρεαλιστικές οριακές τιμές. Με τον παρόντα συμβιβασμό θα αντιμετωπιστεί επιτέλους αποτελεσματικά το πρόβλημα των λεπτών σωματιδίων, πράγμα που θα επιτευχθεί με την καθιέρωση φίλτρων σωματιδίων. " οριακή τιμή για την εκπομπή μάζας σωματιδίων μειώνεται στα 5 mg/km από τα 25 mg/km του Euro-4. Αυτό αντιστοιχεί σε μείωση κατά 80% συγκριτικά με το σημερινό πρότυπο εκπομπών Euro-4.
<P>
Εκτός τούτου, ο αριθμός των σωματιδίων θα αρχίσει να μετράται το αργότερο με την έναρξη ισχύος του προτύπου Euro-6 την 1η Σεπτεμβρίου 2014. Με τη μέτρηση του αριθμού των σωματιδίων θα μειωθούν τα σωματίδια μεγέθους PM2.5 που είναι ιδιαίτερα βλαβερά για την υγεία, και αυτό θα φέρει με τη σειρά του μία πρόοδο ως προς τη βελτίωση της ποιότητας του αέρα και της δημόσιας υγείας στην Ευρώπη.
<P>
Ωστόσο, η μεγαλύτερη πρόοδος ως προς την αντιμετώπιση των εκπομπών οχημάτων με κινητήρα αφορά τα οξείδια του αζώτου. Εδώ θα γίνει στην πρώτη φάση μείωση σε 180 mg/km για τα επιβατικά οχήματα που κινούνται με ντίζελ και σε 60 mg/km για τα βενζινοκίνητα επιβατικά οχήματα. Αυτό σημαίνει μείωση των οξειδίων του αζώτου συγκριτικά με το σημερινό πρότυπο καυσαερίων Euro-4 κατά 28% για τα επιβατικά οχήματα που κινούνται με ντίζελ και κατά 25% για τα βενζινοκίνητα επιβατικά οχήματα. Το μεγαλύτερο βήμα όμως θα γίνει στα επιβατικά οχήματα που κινούνται με ντίζελ με το προβλεπόμενο πρότυπο Euro-6: μείωση εκπομπής οξειδίων του αζώτου κατά 56%, από 180 mg/km σε 80 mg/km.
<P>
Σχετικά με τον χρονικό ορίζοντα θα ήθελα να παρατηρήσω ότι το πρότυπο Euro-5 θα ισχύσει την 1η Σεπτεμβρίου 2009 για νέους τύπους οχημάτων και το πρότυπο Euro-6 την 1η Σεπτεμβρίου 2014. Στην πραγματικότητα όμως τα οχήματα των προτύπων Euro-5 και Euro-6 θα καθιερωθούν πιο σύντομα γιατί ο κανονισμός αυτός δίνει στα κράτη μέλη τη δυνατότητα να προωθήσει με φορολογικά κίνητρα οχήματα με προδιαγραφές Euro-5 και Euro-6 πριν από την 1η Σεπτεμβρίου 2009. Μια ματιά στην ιστορία δείχνει πως το 2001 για παράδειγμα ήταν ήδη διαθέσιμα στην αγορά οχήματα με το πρότυπο εκπομπής καυσαερίων Euro-4. Το Euro-5 δεν φροντίζει μόνο για καλύτερη ποιότητα του αέρα στην Ευρώπη - ο κανονισμός αυτός και ο συμβιβασμός που επιτεύχθηκε βελτιώνουν και τα δικαιώματα των κατασκευαστών στην Ευρώπη. Έτσι, οι καταναλωτές θα πρέπει τώρα να αποδείξουν την αντοχή των συστημάτων ελέγχου της ρύπανσης για 160 000 km αντί για 80 000 km. Επιπλέον, στο κεφάλαιο 3 του κανονισμού ενισχύονται τα δικαιώματα των καταναλωτών, διότι θεσπίζεται ότι θα μπορούν και μελλοντικά να επιλέγουν οι ίδιοι το συνεργείο τους. Αυτό επιτεύχθηκε με την εξασφάλιση πρόσβασης σε πληροφορίες επισκευής και με τη θέσπιση στον κανονισμό ενός νέου μορφότυπου, του επονομαζομένου μορφότυπου OASIS, για τη διάθεση πληροφοριών επισκευής.
<P>
Θα ήθελα επίσης να αναφέρω ότι ο παρών κανονισμός για το Euro-5 είναι ένα καλό παράδειγμα μείωσης της γραφειοκρατίας στην Ευρώπη. Με τον κανονισμό αυτόν αίρονται 25 οδηγίες και αυτό το επιδοκιμάζω ως παράδειγμα καλύτερης νομοθεσίας.
<P>
Τελειώνοντας ζητώ την υποστήριξη του συμβιβασμού προκειμένου να ενισχυθούν τα δικαιώματα των καταναλωτών και να βελτιωθεί ο ατμοσφαιρικός αέρας. Ο συμβιβασμός αποτέλεσε στις διαπραγματεύσεις μια συνολική δέσμη και κάθε απόκλιση από αυτήν θα είχε αναπόφευκτα ως αποτέλεσμα τη δεύτερη ανάγνωση. Ωστόσο, μια δεύτερη ανάγνωση θα είχε ως επακόλουθο να καθυστερήσει το μέσον αυτό, το Euro-5, για τη βελτίωση του ατμοσφαιρικού αέρα στην Ευρώπη και συνακόλουθα την καθυστέρηση της βελτίωσης του ατμοσφαιρικού αέρα.
<SPEAKER ID="404" NAME="Ivo Belet " AFFILIATION="PPE-DE">
συντάκτης γνωμοδότησης της Επιτροπής Βιομηχανίας, Έρευνας και Ενέργειας. - (NL) Κύριε Πρόεδρε, με αυτή την οδηγία -και θέλω να ευχαριστήσω τον εισηγητή- προφανώς σημειώνουμε σημαντική πρόοδο στον τομέα της δημόσιας υγείας. Χάρη στην υποχρεωτική εγκατάσταση φίλτρων αιθάλης στα αυτοκίνητα με πετρελαιοκινητήρα, η εκπομπή λεπτόκοκκης σκόνης μειώνεται εκ των πραγμάτων κατά 80%. Αυτά είναι μέτρα τα οποία πρέπει να χαροποιούν τον καθένα. Επί του παρόντος, το προσδόκιμο ζωής στην Ευρωπαϊκή Ένωση είναι κατά μέσο όρο ένα οκτάμηνο χαμηλότερο, ως αποτέλεσμα της παρουσίας άκρως επιβλαβούς λεπτόκοκκης σκόνης, κονιορτού στην ατμόσφαιρα, και κάθε μέτρο προς αντιμετώπιση αυτής της κατάστασης είναι προφανώς καλοδεχούμενο.
<P>
Εναπόκειται πλέον στα κράτη μέλη να λάβουν μέτρα, φορολογικά ή άλλα κίνητρα, για την απόσυρση παλαιότερων, ρυπογόνων πετρελαιοκινητήρων από τους δρόμους το δυνατόν συντομότερα. Ενώ αυτό συνιστά σημαντικό βήμα προόδου, υπάρχει και μια υποχώρηση, δυστυχώς. Είναι πραγματικά λυπηρό ότι τα 4x4 εξαιρέθηκαν δια της πλαγίας οδού και ότι δόθηκε μεγαλύτερη παράταση συμμόρφωσης στους κατασκευαστές των οχημάτων που ονομάζονται SUV (οχήματα ψυχαγωγίας-εργασίας). Κύριε Επίτροπε, υποθέτω ότι δεν οδηγείτε ένα από αυτά τα SUV, για τον πολύ απλό λόγο ότι αυτοί, όπως γνωρίζετε, είναι οι μεγαλύτεροι διασπορείς λεπτόκοκκης σκόνης εκπέμπουν κατά ένα τρίτο περισσότερη λεπτόκοκκη σκόνη σε σύγκριση με τα οχήματα με πετρελαιοκινητήρα, όπως δε γνωρίζετε, η λεπτόκοκκος σκόνη είναι καρκινογόνος. Επομένως, θέλω να ζητήσω από τους κατασκευαστές να αναλάβουν πλήρως τις ευθύνες τους. Ο κατασκευαστής αυτοκινήτων που πρώτος θα παραγάγει οχήματα παντός εδάφους, τα οποία να είναι φιλικά προς το περιβάλλον, κατά τη γνώμη μου θα αποκτήσει τεράστιο προβάδισμα στον ανταγωνισμό.
<P>
Τέλος, η κοινή γνώμη μπορεί και πράγματι οφείλει να διαδραματίσει τον ρόλο της. Κάθε αγοραστής πρέπει να αντιληφθεί ότι δεν είναι προς το συμφέρον της υγείας του να οδηγεί όχημα το οποίο εκπέμπει καρκινογόνους ρύπους σε υπερβολικά επίπεδα.
<SPEAKER ID="405" NAME="Anja Weisgerber " AFFILIATION="PPE-DE">
συντάκτρια γνωμοδότησης της Επιτροπής Εσωτερικής Αγοράς και Προστασίας των Καταναλωτών. - (DE) Κύριε Πρόεδρε, θα ήθελα αρχικά να ευχαριστήσω θερμά τον εισηγητή και τους σκιώδεις εισηγητές για την καλή συνεργασία. Ο κανονισμός για το Euro-5 θα εξασφαλίσει μελλοντικά δύο πράγματα: πρώτον, την απεριόριστη πρόσβαση των ανεξάρτητων συνεργείων στις απαραίτητες πληροφορίες επισκευών και δεύτερον, φιλόδοξες οριακές τιμές καυσαερίων για τα σύγχρονα επιβατικά οχήματα, που θα έχουν ως αποτέλεσμα μια καλύτερη ποιότητα ατμοσφαιρικού αέρα.
<P>
Υποστηρίζω πλήρως μια αποτελεσματική προστασία της υγείας και την ενίσχυση των μικρών και μεσαίων επιχειρήσεων και για τον λόγο αυτόν θα εγκρίνω τον συμβιβασμό που προέκυψε από τις διαπραγματεύσεις μας με το Συμβούλιο.
<P>
Για το πρώτο σημείο, την πρόσβαση σε πληροφορίες επισκευής, πρέπει να πούμε τα εξής: τα σύγχρονα επιβατικά αυτοκίνητα διαθέτουν πολλά ηλεκτρονικά εξαρτήματα που δεν μπορούν να επισκευαστούν χωρίς ειδικές πληροφορίες από τον κατασκευαστή του οχήματος. Ως εκ τούτου, τα ανεξάρτητα συνεργεία πρέπει να έχουν πρόσβαση στις πληροφορίες αυτές. Αυτό είναι σημαντικό και για τον καταναλωτή, που θα μπορεί μελλοντικά να επιλέξει το συνεργείο για την επισκευή ή τη συντήρηση του οχήματός του. Αυτό προάγει τον ανταγωνισμό και οδηγεί έτσι και σε καλύτερες τιμές.
<P>
Ωστόσο, θεωρώ ότι στόχος πρέπει να είναι να συμπεριληφθεί τελικά η ρύθμιση για την πρόσβαση σε πληροφορίες επισκευής στη νέα οδηγία πλαίσιο για τον έλεγχο του τύπου των οχημάτων, γιατί εκεί ταιριάζει καλύτερα από νομική και θεματική άποψη από ό,τι σε έναν κανονισμό για τις οριακές τιμές των εκπομπών. Στο σημείο αυτό ευτυχώς το Συμβούλιο υιοθέτησε την ιδέα που αναπτύξαμε στην Επιτροπή Εσωτερικής Αγοράς και Προστασίας των Καταναλωτών.
<P>
Θα πω δυο λόγια και για το δεύτερο σημείο, δηλαδή τις νέες οριακές τιμές εκπομπής, που καθιστούν σχεδόν υποχρεωτικό το φίλτρο σωματιδίων. Αυτό είναι ένα σημαντικό βήμα για τη βελτίωση της ποιότητας του ατμοσφαιρικού αέρα. Επίσης, είναι σωστό ότι εκεί θεσπίζονται από τώρα νέες οριακές τιμές για το πρότυπο Euro-6. Αυτό σημαίνει ασφάλεια προγραμματισμού και επενδύσεων για την αυτοκινητοβιομηχανία και προάγει την καινοτομία. Αύριο θα εγκρίνουμε έναν κανονισμό για το Euro-5 που θα φέρει μεγαλύτερη προστασία για την υγεία ενισχύοντας ταυτόχρονα τις ΜΜΕ.
<SPEAKER ID="406" NAME="Bogusław Liberadzki " AFFILIATION="PSE">
συντάκτης γνωμοδότησης της Επιτροπής Μεταφορών και Τουρισμού. - (PL) Κύριε Πρόεδρε, η Επιτροπή Μεταφορών και Τουρισμού προέβη σε θετική αξιολόγηση της πρωτοβουλίας της Ευρωπαϊκής Επιτροπής όσον αφορά την προτεινόμενη οδηγία. Κατέθεσε επίσης προτάσεις για τροπολογίες. Χαίρομαι που διαπιστώνω ότι η έκθεση του κ. Groote λαμβάνει υπόψη αυτές τις προτάσεις.
<P>
Κοιτάξαμε τα ακόλουθα θέματα. Καταρχάς, οι θετικές συνέπειες του σχεδίου οδηγίας για το περιβάλλον είναι σαφείς. Το δεύτερο θέμα είναι το κόστος εφαρμογής νέων προδιαγραφών. Φαίνεται ότι αυτές οι προδιαγραφές είναι ευαίσθητες και δεν θα έχουν ιδιαίτερο αντίκτυπο στην τιμή καινούριων αυτοκινήτων. Κατά συνέπεια, αυτές οι αλλαγές δεν πρέπει να αποτρέψουν την αγορά καινούριων αυτοκινήτων ή να επεκτείνουν το όριο ζωής παλαιότερων αυτοκινήτων.
<P>
Τέλος, οι κατασκευαστές της Ευρωπαϊκής Ένωσης θα είναι σε θέση να ανταποκριθούν στις νέες απαιτήσεις και, στην περίπτωση των εισαγόμενων οχημάτων, θα είμαστε σε θέση να υποχρεώσουμε τους ξένους κατασκευαστές να ανταποκριθούν στις απαιτήσεις μας. Συνεπώς, υπάρχει μια σειρά θετικών πτυχών, τις οποίες θέλω να επισημάνω.
<P>
Αναλύθηκε επίσης η ελευθέρωση της παραγωγής και προμήθειας ανταλλακτικών, λαμβάνοντας υπόψη τρία ενδιαφερόμενα μέρη. " πρώτη ομάδα είναι οι μεγάλοι κατασκευαστές αυτοκινήτων, οι οποίοι έχουν τις επιφυλάξεις τους. Οι άλλοι εταίροι, οι κατασκευαστές δηλαδή ανταλλακτικών και εξαρτημάτων επισκευής αυτοκινήτων, είναι ικανοποιημένοι με το σχέδιο οδηγίας.
<P>
Τα προσδοκώμενα αποτελέσματα περιλαμβάνουν πιθανή πτώση της τιμής των εξαρτημάτων επισκευής και των ανταλλακτικών οχημάτων, δημιουργώντας έτσι συγκεκριμένα οφέλη για τους χρήστες. Αυτό μπορεί να αντισταθμίσει και με το παραπάνω ενδεχόμενη αύξηση του κόστους καινούριων αυτοκινήτων και, συνεπώς, να αποδειχτεί το πλεονέκτημα.
<SPEAKER ID="407" NAME="Martin Callanan">
εξ ονόματος της Ομάδας PPE-DE. - (EN) Κύριε Πρόεδρε, θέλω να ευχαριστήσω τον εισηγητή και τους σκιώδεις εισηγητές, κ. Groote, κ. Krahmer και ειδικά την κ. Harms, για την άριστη συνεργασία τους σε αυτή την έκθεση. Συμμετείχαμε όλοι σε μακρές και σύνθετες διαπραγματεύσεις με το Συμβούλιο και την Επιτροπή και είμαι χαρούμενος διότι επιτύχαμε ένα ικανοποιητικό αποτέλεσμα - τουλάχιστον στους περισσότερους τομείς.
<P>
" Ομάδα μου χαιρετίζει το αποτέλεσμα αυτών των διαπραγματεύσεων. " έκθεση είναι ισορροπημένη διότι δεν ασχολείται μόνο με την ατμοσφαιρική ρύπανση στην πηγή αλλά λαμβάνει υπόψη και τις πολύ εύλογες ανησυχίες μιας πολύ επιτυχημένης ευρωπαϊκής βιομηχανίας. Όπως επεσήμαναν οι προηγούμενοι ομιλητές, το συμφωνηθέν χρονοδιάγραμμα βασίζεται στη δέσμη που εγκρίθηκε στην Επιτροπή Περιβάλλοντος, Δημόσιας Υγείας και Ασφάλειας των Τροφίμων, Euro 5 και Euro 6, η οποία θα εφαρμοστεί το 2009 και 2014 αντίστοιχα.
<P>
Χαιρετίζω το έργο της συναδέλφου μου, κ. Weisgerber, για την πρόσβαση σε πληροφορίες επισκευής. Πρόκειται για μια αμφιλεγόμενη παράγραφο αλλά επιτύχαμε επίσης μια πολύ καλή έκβαση σχετικά με αυτό το θέμα.
<P>
Οι οριακές τιμές που συμφωνήθηκαν για τα βήματα Euro 5 και Euro 6 αποτελούν απαιτητικά αλλά και επιτεύξιμα πρότυπα. Αν και η μείωση των εκπομπών οξειδίου του αζώτου (Nox) είναι ιδιαίτερα επιθυμητή, δεν πρέπει να ξεχνάμε ότι θα επιτευχθεί εις βάρος των αυξημένων εκπομπών διοξειδίου του άνθρακα. Τα όρια των σωματιδίων είναι αυστηρά αλλά εφικτά και απαιτούν την εφαρμογή φίλτρων μικροσωματιδίων ντίζελ σε όλο το φάσμα των επιβατικών αυτοκινήτων με κινητήρα ντίζελ σταδίου Euro 5 και αυτό θα παράσχει σημαντικά οφέλη στην ποιότητα του αέρα.
<P>
Όσον αφορά τη διάταξη για τα αποκαλούμενα βαριά οχήματα κατηγορίας M1, είμαι ικανοποιημένος με τον συμβιβασμό που επιτεύχθηκε. Δεν πρέπει να ξεχνάμε ότι αυτά τα οχήματα είναι βασικά για πολλούς χρήστες και ότι υπάρχουν πολύ εύλογοι λόγοι για να καλύπτονται από τις συγκεκριμένες διατάξεις, οι οποίες προβλέπουν ελαφρώς υψηλότερα όρια που αντικατοπτρίζουν το γεγονός ότι οι εκπομπές αυξάνονται ανάλογα με τη μάζα του οχήματος. Σε αυτόν τον κανονισμό πρέπει να προσέξουμε ώστε να μην δώσουμε στους κατασκευαστές το παράλογο κίνητρο να αντικαταστήσουν απλώς τους κινητήρες ντίζελ με κινητήρες βενζίνης σε αυτά τα οχήματα, με αποτέλεσμα την αύξηση των εκπομπών διοξειδίου του άνθρακα που όλοι θέλουμε να αποφύγουμε.
<SPEAKER ID="408" NAME="Πρόεδρος">
Οδηγώ ένα Audi με κινητήρα ντίζελ, συνεπώς με ενδιαφέρει αυτή η συζήτηση. Σας ευχαριστώ για τις παρατηρήσεις σας. Ασκώ την Προεδρία από τις 9 μ.μ. Για να τονωθώ πίνω καφέ και ένα ανώνυμο πορτογαλικό αλκοολούχο ποτό που μου πρόσφερε ο κλητήρας, επειδή είναι Χριστούγεννα. Γι' αυτό αν τυφλωθώ πριν το τέλος της συζήτησης, απλώς δεχθείτε την κατάσταση!
<SPEAKER ID="409" NAME="Dorette Corbey">
εξ ονόματος της Ομάδας PSE. - (NL) Κύριε Πρόεδρε, η ξεκάθαρα αποτρόπαιη ατμοσφαιρική ρύπανση σε πολλές ευρωπαϊκές πόλεις σημαίνει ότι τα αυτοκίνητα πρέπει να είναι πολύ καθαρότερα, και αυτό μπορεί να γίνει, διότι διαθέτουμε αυτή την τεχνολογία.
<P>
Αύριο, θα ψηφίσουμε τις προδιαγραφές Ευρώ 5, οι οποίες εξασφαλίζουν ότι ιδίως τα αυτοκίνητα με πετρελαιοκινητήρα θα είναι πολύ καθαρότερα. Θέλω να ευχαριστήσω τον εισηγητή, τον κ. Groote, για τις προσπάθειές του. Μολονότι σημειώθηκαν μείζονες βελτιώσεις στον συμβιβασμό, θέλω να κάνω κάποια σχόλια.
<P>
Καταρχάς, δεν με χαροποιεί και ιδιαίτερα η διαδικασία. Ελήφθη η απόφαση ότι πρέπει να υπάρξει συμφωνία σε πρώτη ανάγνωση, πράγμα το οποίο ως διαδικασία όπου οι αποφάσεις λαμβάνονται εν κρυπτώ, δεν χαρακτηρίζεται από διαφάνεια. Αυτό θα δικαιολογούνταν αν βιαζόμασταν πολύ, δεν αντιμετωπίζουμε όμως την περίπτωση του Ευρώ 5, αφού οι προδιαγραφές δεν θα τεθούν σε ισχύ πριν από τον Σεπτέμβριο του 2009. Θα ήταν προτιμότερο αν είχε προστεθεί δεύτερη ανάγνωση, διότι αυτό θα μας είχε δώσει την ευκαιρία να καταλήξουμε σε μια θέση στην Ολομέλεια, προτού αυτό συζητηθεί στο Συμβούλιο.
<P>
Δεύτερον, έχω επίσης ανάμεικτα αισθήματα σε ό,τι αφορά το περιεχόμενο. Όπως είπα, χαίρομαι ιδιαιτέρως για τις αυστηρότερες προδιαγραφές οι οποίες συμφωνήθηκαν σε σύγκριση με την πρόταση της Επιτροπής. Ωστόσο, δεν με χαροποιεί η ειδική μεταχείριση που επιφυλάσσεται στα οχήματα ψυχαγωγίας-εργασίας, καθώς αυτά θα εξαιρεθούν, σύμφωνα με τη συμβιβαστική τροπολογία αριθ. 91, από τις προδιαγραφές εκπομπής ρύπων που ισχύουν για τα αυτοκίνητα μέχρι το 2012. Αυτά ακριβώς τα αυτοκίνητα -και επ' αυτού συμφωνώ απολύτως με τον κ. Belet- προκαλούν περισσότερη ρύπανση, η οποία πρέπει να υπόκειται σε αυστηρότερες περιβαλλοντικές απαιτήσεις.
<P>
Επιπλέον, λυπούμαι για το γεγονός ότι η τροπολογία αριθ. 59, η οποία επιτρέπει στα κράτη μέλη να λαμβάνουν πιο σαρωτικά μέτρα, δεν συμπεριελήφθη στη δέσμη συμβιβασμού. Αυτή η τροπολογία έλαβε τη στήριξη της ευρείας πλειοψηφίας στην Επιτροπή Περιβάλλοντος, Δημόσιας Υγείας και Ασφάλειας των Τροφίμων. Με την προηγούμενη νομοθεσία, επιτρέψαμε μεγαλύτερη ευελιξία και ομοίως πράττουμε πάλι στην περίπτωση του Ευρώ 5. " Καλιφόρνια των "ΠΑ έχει αποκτήσει μεγαλύτερα περιθώρια για την επιβολή αυστηρότερων περιβαλλοντικών απαιτήσεων για καινούρια αυτοκίνητα σε σύγκριση με τις Κάτω Χώρες, στο πλαίσιο της εσωτερικής αγοράς της ΕΕ, η οποία έχει καταστεί ζουρλομανδύας, κάτι που ένας αυξανόμενος αριθμός Ευρωπαίων το θεωρεί απαράδεκτο. Στην πράξη, οι αυστηρότερες απαιτήσεις σε ένα ή περισσότερα κράτη μέλη μπορεί να αποτελέσει σοβαρό κίνητρο για καινοτομία.
<SPEAKER ID="410" NAME="Holger Krahmer">
εξ ονόματος της Ομάδας ALDE. - (DE) Κύριε Πρόεδρε, θα ήθελα πρώτα απ' όλα να ευχαριστήσω τον εισηγητή που έκανε εξαίρετη εργασία. Matthias, αυτό είναι μεγάλο κομπλιμέντο γιατί δεν επαινώ κάθε μέρα τους σοσιαλδημοκράτες.
<P>
" ανοιχτή συνεργασία μεταξύ των εισηγητών συνεισέφερε με καθοριστικό τρόπο στην επίτευξη ενός καλού συμβιβασμού και στη συμφωνία σε πρώτη ανάγνωση. Το πρόβλημα των σωματιδίων αιθάλης των οχημάτων που κινούνται με ντίζελ λύθηκε ουσιαστικά με το πρότυπο Euro-5, οι εκπομπές λεπτών σωματιδίων μειώνονται κατά 80% και με τα σύγχρονα φίλτρα σωματιδίων και κινητήρων, τα καυσαέρια ορισμένων νέων ντιζελοκίνητων επιβατικών οχημάτων θα είναι καθαρότερα από τον προσροφώμενο αέρα από εμπρός. Στα οχήματα αυτά σημειώθηκε επίσης μία τεράστια πρόοδος ως προς τα οξείδια του αζώτου. Ως εισηγητής της οδηγίας για την ποιότητα του ατμοσφαιρικού αέρα μπορώ να σας πω ότι θα ήθελα να είναι όλα τα τεχνικά συστήματα τόσο καθαρά όσο τα σύγχρονα αυτοκίνητα και να έχουν παρόμοια ενεργειακή απόδοση.
<P>
Χαίρομαι διότι μπορέσαμε να συμφωνήσουμε για ένα ρεαλιστικό χρονοδιάγραμμα της καθιέρωσης των νέων οριακών τιμών που λαμβάνει υπόψη τους κύκλους παραγωγής της σύγχρονης αυτοκινητοβιομηχανίας. " "πράσινη" πλευρά του Σώματος θέλει να καθιερωθούν πιο σύντομα τα Euro-5 και Euro-6 και να θεσπιστούν αυστηρότερες οριακές τιμές για τα οξείδια του αζώτου. Αυτό το θέλουμε ασφαλώς όλοι και μάλιστα, η "πράσινη" πλευρά έχει δίκιο ισχυριζόμενη πως υπάρχει ήδη η ανάλογη τεχνολογία. Φυσικά υπάρχει, όμως δεν μπορούμε να ασκήσουμε εδώ μία πολιτική ψευδαισθήσεων. Οι επιχειρήσεις δεν φέρουν μόνο ευθύνη, αλλά αναλαμβάνουν και κινδύνους. Οι τεχνολογίες δεν αρκεί να είναι διαθέσιμες, αλλά πρέπει και να είναι δυνατό να διατεθούν στην αγορά και να τις πληρώσουν οι καταναλωτές. Το περιβάλλον δεν θα κερδίσει πολλά αν δεν φύγουν από τους δρόμους τα παλιά αυτοκίνητα επειδή τα νέα, καθαρά αυτοκίνητα θα είναι υπερβολικά ακριβά.
<P>
Τα νέα αυτοκίνητα έχουν ήδη πάψει από τώρα να είναι πρόβλημα. Περισσότερα από τα μισά επιβατικά οχήματα στην Ευρώπη πληρούν μετά βίας το πρότυπο Euro-3 ή και λιγότερο, επομένως στόχος μας πρέπει να είναι η ανανέωση του στόλου. Φανήκαμε γενναιόδωροι στις εξαιρέσεις για τα οχήματα της κατηγορίας M1, θεωρώ όμως ότι αυτό είναι δικαιολογημένο διότι οι περιβαλλοντικές επιπτώσεις είναι συγκριτικά μικρές. Γεγονός είναι ότι τα οχήματα παντός εδάφους είναι δημοφιλή στους καταναλωτές και υπάρχει τάση αγοράς σχετικά μεγάλων οχημάτων, όμως δεν είναι καθήκον του νομοθέτη να ασκήσει κριτική σε αυτά. Ως προς τις περιβαλλοντικές αποφάσεις θα ήθελα να τονίσω άλλη μια φορά ότι σε μία οικονομία της αγοράς, η τελική απόφαση είναι του καταναλωτή. Εγώ έζησα στο σύστημα της πρώην ΛΔΓ όπου η ηγεσία του κράτους και του κόμματος αποφάσιζαν ποιο αυτοκίνητο είναι το καλύτερο για τον καθένα από εμάς και δεν θέλω να επιστρέψω εκεί.
<SPEAKER ID="411" NAME="Rebecca Harms">
εξ ονόματος της Ομάδας Verts/ALE. - (DE) Κύριε Πρόεδρε, κύριε Επίτροπε, κυρίες και κύριοι, πρέπει να σας πω ότι εμείς οι σκιώδεις εισηγητές περάσαμε πολύ καλά με τον εισηγητή μας κ. Groote. Άλλοτε συμφωνούσαμε περισσότερο κι άλλοτε λιγότερο και όταν ολοκληρώθηκε ο συμβιβασμός, αναρωτήθηκα αν η αρμοδία καθ' ύλην επιτροπή για τις διαπραγματεύσεις ήταν πραγματικά η Επιτροπή Περιβάλλοντος. Παρατηρώντας τώρα το όλο πακέτο έχω την εντύπωση ότι κανονικά, μια τέτοια πρόταση συνήθως διατυπώνεται στην Επιτροπή Βιομηχανίας, Έρευνας και Ενέργειας.
<P>
Θα ήθελα να εκθέσω εν συντομία τη θέση μου που είναι λίγο διαφορετική από τη θέση της "πράσινης" πλευράς του Σώματος που ανέφερε ο κ. Krahmer. Διαπιστώνω ότι το Σώμα προφανώς δεν καταφέρνει να ταχθεί με συνέπεια υπέρ της χορήγησης κινήτρων για τεχνολογικές καινοτομίες που θα είχαν θετικά αποτελέσματα και για το περιβάλλον. Τα φίλτρα σωματιδίων όπως αυτά που ζητάμε τώρα για το Euro-5 -δηλαδή κάποια στιγμή από το φθινόπωρο του 2009- υπάρχουν ήδη σήμερα. Δεν καταλαβαίνω γιατί δημιουργούμε εδώ μία τεχνητή πολιτική καθυστέρηση. Σήμερα υπάρχουν ήδη τεχνολογίες για τη μείωση των οξειδίων του αζώτου. Δεν καταλαβαίνω καθόλου γιατί να καταστούν υποχρεωτικές μόλις το 2014 και το 2015. Κατά τη γνώμη μου, αυτή η καθυστέρηση των τεχνολογικών καινοτομιών, που έχει πολιτικά κίνητρα, είναι εντελώς αδικαιολόγητη.
<P>
Επίσης, για μένα παραμένει το μεγάλο ερώτημα γιατί δεν είναι δυνατό να θεσπίσουμε από τώρα μία φορολογική ενίσχυση για φιλόδοξες τεχνολογίες μείωσης των οξειδίων του αζώτου. " συμβολική κορύφωση της έλλειψης φιλοδοξίας αυτού του κανονισμού Euro-5 και Euro-6 είναι η αξιοπρόσεκτα μεγαλόψυχη εξαίρεση των οχημάτων παντός εδάφους. Δεν καταλαβαίνω γιατί να εξαιρεθούν ειδικά αυτά τα βρώμικα και επικίνδυνα για το περιβάλλον οχήματα για τόσο μεγάλο διάστημα - που υπερβαίνει κατά πολύ τη δεκαετία που διανύουμε. Κατά τη γνώμη μου, έτσι δίνουμε μόνο ένα απαράδεκτο και παράλογο πολιτικό μήνυμα.
<SPEAKER ID="412" NAME="Πρόεδρος">
Για την ακρίβεια, οδηγώ ένα Audi Quattro.
<SPEAKER ID="413" NAME="Jens Holm">
εξ ονόματος της Ομάδας GUE/NGL. - (ΕΝ) Κύριε Πρόεδρε, εγώ οδηγώ ποδήλατο - αυτό μου είναι αρκετό!
<P>
(SV) Κύριε Πρόεδρε, θέλω να ευχαριστήσω τον εισηγητή, κ. Groote, για το εποικοδομητικό έργο του. Ωστόσο, η Συνομοσπονδιακή Ομάδα της Ευρωπαϊκής Ενωτικής Αριστεράς/Αριστερά των Πρασίνων των Βορείων Χωρών και η Ομάδα τωv Πρασίvωv/Ευρωπαϊκή Ελεύθερη Συμμαχία επιδιώκουμε να προβούμε σε μερικές βασικές βελτιώσεις σε τρεις τομείς. Θέλουμε αυτή η νομοθεσία να τεθεί σε ισχύ νωρίτερα από ό,τι προβλέπεται στον συμβιβασμό που έγινε με το Συμβούλιο. Τόσο το περιβάλλον όσο και οι ευρωπαίοι καταναλωτές επωφελούνται από αυτό. Επιδιώκουμε επίσης να θεσπιστούν αυστηρότερες απαιτήσεις εκπομπών ρύπων για τα αυτοκίνητα με πετρελαιοκινητήρα και ουδετερότητα καυσίμου για το ντίζελ και το πετρέλαιο. Μια τρίτη σημαντική τροπολογία αφορά τα οχήματα τέσσερα επί τέσσερα. Δεν θέλουμε να υπάρξει εξαίρεση για την περίπτωσή τους.
<P>
Εν κατακλείδι, θέλω επίσης να πω μια καλή κουβέντα για την τροπολογία του κ. Blokland σχετικά με τη δυνατότητα των κρατών μελών να θεσπίσουν αυστηρότερη νομοθεσία σε αυτόν τον τομέα. Το ότι θα πρέπει να μπορούν να το πράξουν αυτό είναι αυτονόητο όταν λαμβάνουμε αποφάσεις, δυστυχώς όμως αυτό δεν είναι αυτονόητο. Όλοι οι έπαινοι, επίσης, στην Ομάδα Ανεξαρτησία και Δημοκρατία, εν προκειμένω.
<SPEAKER ID="415" NAME="Johannes Blokland">
εξ ονόματος της Ομάδας IND/DEM. - (NL) Κύριε Πρόεδρε, σε ό,τι αφορά τη βελτίωση της ποιότητας της ατμόσφαιρας, θέλω να δω να γίνονται μερικά αποφασιστικά βήματα προς τη σωστή κατεύθυνση γι' αυτόν τον λόγο είναι καλοδεχούμενη μια συμφωνία σε πρώτη ανάγνωση, αναφορικά με τις νέες προδιαγραφές εκπομπής ρύπων για αυτοκίνητα. Λαμβάνοντας όμως υπόψη ότι αυτές οι προδιαγραφές δεν θα πραγματοποιηθούν για κάποια χρόνια, αναρωτιέμαι για ποιον λόγο βιαζόμαστε τόσο πολύ τώρα. Οι προδιαγραφές Ευρώ 5 δεν θα τεθούν σε ισχύ πριν από το 2009, αλλά ακόμα και τότε, δεν θα ισχύουν για όλους τους τύπους μέχρι το 2011. Οι προδιαγραφές Ευρώ 6 δεν θα ισχύσουν συνολικά πριν από το 2015. Από τη σκοπιά μου, θα έπρεπε να αφήσουμε ένα λίγο μεγαλύτερο περιθώριο για να καταλήξουμε σε καλύτερο αποτέλεσμα. Γι' αυτό και θα υποστηρίξω τις τρεις τροπολογίες, τις οποίες κατέθεσε η Ομάδα των Πρασίνων/Ευρωπαϊκή Ελεύθερη Συμμαχία.
<P>
Διάφορα κράτη μέλη καταβάλλουν επίπονες προσπάθειες για τη βελτίωση της ποιότητας του αέρα. Για να πληρούν τις ευρωπαϊκές προδιαγραφές για την ποιότητα του αέρα, είναι διατεθειμένες να λάβουν πιο εκτεταμένα μέτρα. Στις Κάτω Χώρες, οι πολίτες ήθελαν να θεσπίσουν νωρίς τις προδιαγραφές Ευρώ 5, η Επιτροπή όμως δεν το επέτρεψε, δηλώνοντας ότι αυτό θα συνιστούσε στρέβλωση της εσωτερικής αγοράς. Αυτό, κατά τη γνώμη μου, συνιστά απαράδεκτη κατάσταση, ιδίως αν θεωρήσουμε ότι τα μέτρα είναι αναγκαία για να έχουμε καλά επίπεδα ατμοσφαιρικού αέρα και ότι, επιπλέον, σύμφωνα με τη Συνθήκη, τα κράτη μέλη ενδεχομένως να λάβουν πιο μακροπρόθεσμα μέτρα για την προστασία του περιβάλλοντος.
<P>
Γι' αυτό κατέθεσα εκ νέου την τροπολογία αριθ. 59 της Επιτροπής Περιβάλλοντος, Δημόσιας Υγείας και Ασφάλειας των Τροφίμων προκειμένου να αναφέρω το γεγονός ότι τα κράτη μέλη ενδέχεται να λάβουν πιο μακροπρόθεσμα μέτρα προς επίτευξη των προδιαγραφών ποιότητας του αέρα. Αυτή η τροπολογία εγκρίθηκε με ευρεία πλειοψηφία στην Επιτροπή Περιβάλλοντος και υπ' αυτή την έννοια αξίζει τη στήριξη της ευρείας πλειοψηφίας του Σώματος, στήριξη που όπως με ικανοποίηση σημειώνω ζητήθηκε ήδη από αρκετούς ομιλητές.
<SPEAKER ID="416" NAME="Jacques Toubon" AFFILIATION="PPE-DE">
(FR) Κύριε Πρόεδρε, θέλω καταρχάς να συγχαρώ τον κ. Groote, την κ. Weisgerber και τον κ. Callanan, καθώς και τη φινλανδική Προεδρία, που επιτέλεσαν αξιοσημείωτο έργο γι' αυτή την υπόθεση προκειμένου να εξευρεθεί μια ικανοποιητική συμβιβαστική θέση τόσο στο Συμβούλιο όσο και μεταξύ του συνόλου των ευρωπαίων βουλευτών.
<P>
Ο κανόνας Ευρώ 5 θα συμβάλει αισθητά στην περαιτέρω βελτίωση της ποιότητας του ατμοσφαιρικού αέρα. Ο κανόνας Ευρώ 5, θεσπίζοντας εναρμονισμένους κανόνες για την κατασκευή οχημάτων με κινητήρα με βάση τις εκπομπές ρύπων τους, εντάσσεται σε μια πιο γενικευμένη στρατηγική, η οποία στοχεύει στην αντιμετώπιση των επιζήμιων συνεπειών της ατμοσφαιρικής ρύπανσης στην υγεία και στο περιβάλλον. Είναι ένα σημαντικό βήμα.
<P>
Το χρονοδιάγραμμα εφαρμογής για τους κανόνες Ευρώ 5 και Ευρώ 6, με ημερομηνίες έναρξης ισχύος το 2009 και το 2014, αντίστοιχα, είναι βεβαίως απαιτητικό, αλλά είναι και εφικτό για τον οικονομικό τομέα, η δε θέσπιση προθεσμίας ενός έτους για την έγκριση των εκτελεστικών μέτρων θα προσδώσει επιπλέον ευελιξία στη βιομηχανία, πράγμα το οποίο με χαροποιεί.
<P>
Όσον αφορά την πρόσβαση στις πληροφορίες για την επιδιόρθωση των οχημάτων, η οποία αποτελεί διακύβευμα για τους κατασκευαστές και τις ΜΜΕ, εκφράζω εν τέλει την ικανοποίησή μου για τον συμβιβασμό που επιτεύχθηκε επί του θέματος, όπως επί του θέματος της προσφυγής, σε πρώτη φάση, στον κανόνα OASIS. Σημειώνω κυρίως τη δυνατότητα που προσφέρεται για αναθεώρηση των διατάξεων που διέπουν την πρόσβαση στην τεχνική πληροφόρηση και για την παγίωσή τους στο πλαίσιο της αναθεώρησης της οδηγίας για τη διαδικασία έγκρισης: αυτό το οφείλουμε στην κ. Weisgerber.
<P>
Εκτιμώ τέλος ότι θα πρέπει να γρηγορούμε στο θέμα της ανανέωσης του στόλου αυτοκινήτων εντός της Ένωσης. Θέλω η Ευρώπη να χρησιμεύσει ως ατμομηχανή και να παρακινήσει τις αναδυόμενες χώρες, όπου ο αριθμός των οχημάτων σε κυκλοφορία αυξάνεται συνεχώς, να καλύψουν προοδευτικά την υστέρησή τους σε σύγκριση με τους κανόνες εκπομπών Ευρώ. Επιθυμούμε στην παρούσα φάση μια συμφωνία σε πρώτη ανάγνωση με βάση αυτόν τον συμβιβασμό.
<SPEAKER ID="417" NAME="Péter Olajos" AFFILIATION="PPE-DE">
(HU) " έκθεση η οποία μας κατατέθηκε είναι άριστη και θέλω να συγχαρώ τους συντάκτες της. Θέλω να συγχαρώ ιδιαιτέρως τους Matthias Groote, Anja Weisgerber και Martin Callanan εξ ονόματος της Ομάδας του Ευρωπαϊκού Λαϊκού Κόμματος (Χριστιανοδημοκράτες) και των Ευρωπαίων Δημοκρατών. Με αυτή την πρόταση καταλήγουμε σε έναν ευαίσθητο συμβιβασμό, ο οποίος στάθηκε δύσκολο να υλοποιηθεί, ανάμεσα στις απαιτήσεις του κυκλοφοριακού, το τεχνικό και οικονομικό δυναμικό και τα αυξανόμενα περιβαλλοντικά προβλήματα.
<P>
" Ένωση είναι πρωτοπόρα στα θέματα της ρύθμισης των μηχανών κινητήρων οχημάτων με χαμηλές εκπομπές ρύπων, φαίνεται όμως ότι στην καθημερινότητα οι προσπάθειες αντιμετώπισης της ρύπανσης βρίσκονται σε πρώιμο στάδιο, υστερώντας κατά πολύ. Οι κατασκευαστές ενεργοποιούνται διαδοχικά για χρόνια, παρουσιάζοντάς μας πρωτότυπα αυτοκινήτων, τα οποία μπορούν να τρέχουν με ηλεκτρισμό, υδρογόνο ή βιοκαύσιμα, αλλά τότε αυτά τα σχέδια καταλήγουν στο δάπεδο ενός εκθεσιακού χώρου. Το ερώτημα είναι: γιατί συμβαίνει αυτό; Για τον ίδιο λόγο που συζητούμε για αυτοκίνητα προδιαγραφών Ευρώ 5 και Ευρώ 6, όταν εξακολουθούν να κυκλοφορούν στους δρόμους μας όχι μόνο τα αυτοκίνητα προδιαγραφών Ευρώ 4, αλλά κυρίως Ευρώ 2 και Ευρώ 3.
<P>
Ο λόγος που υπαγορεύει όλα τα παραπάνω είναι ότι τα κράτη μέλη δεν παρέχουν επαρκή ενθάρρυνση σε νέες τεχνολογίες, στη διάδοση εναλλακτικών καυσίμων ή στην αντικατάσταση των παλαιών, ξεπερασμένων οχημάτων με καινούρια. Λένε ότι δεν διαθέτουνε τα μέσα; Μπορούσαν, όμως! Μπορούμε να χρησιμοποιήσουμε χαμηλότερους φόρους για να ενθαρρύνουμε τους πολίτες να αγοράσουν πιο προηγμένη τεχνολογία, δίνοντας περισσότερα λεφτά για την έρευνα και την ανάπτυξη και για πιλοτικά προγράμματα. Θα μπορούσαμε, τότε, να μειώσουμε δραστικά το κόστος αγοράς νέας τεχνολογίας. Μπορούμε, επίσης, να ενθαρρύνουμε τους πολίτες να αλλάζουν τεχνολογία, σε μεγάλο βαθμό, μέσω ενημερωτικών και εκπαιδευτικών εκστρατειών και παρέχοντας κίνητρα για τη στάθμευση και τις μεταφορές.
<P>
Πιστεύω ότι αυτή είναι η ατραπός που θα μας κατευθύνει στην επίτευξη των στόχων της Λισαβόνας. Είναι η μόνη λύση που είναι ικανή να επιλύσει το ολοένα και σοβαρότερο πρόβλημα της διαχείρισης της ποιότητας του αέρα στις πόλεις μας.
<SPEAKER ID="418" NAME="Zita Pleštinská" AFFILIATION="PPE-DE">
(SK) Στο πρόγραμμα "Καθαρή Ευρώπη", η Ευρωπαϊκή Επιτροπή επεσήμανε αρκετούς τομείς ως τις κυριότερες εστίες ρύπανσης του περιβάλλοντος. Φαίνεται, όμως, ότι τα μέτρα τα οποία εξετάζονται περιορίζονται στον τομέα της αυτοκινητοβιομηχανίας. Σήμερα θεσπίζουμε τις προδιαγραφές Ευρώ 5 και Ευρώ 6, οι οποίες θα θέσουν πολύ χαμηλά όρια για τις εκπομπές ρύπων.
<P>
Εκτιμώ το επιχείρημα ότι η έγκριση του Ευρώ 6 σε αυτή την πρόταση θα παράσχει στους κατασκευαστές μεγαλύτερη βεβαιότητα, δεδομένου ότι θα ξέρουν πότε και πόσο θα πρέπει να περιοριστούν οι εκπομπές ρύπων κινητήρα οχήματος. Αφετέρου, πρέπει να κοιτάξουμε την κατάσταση σε μακροπρόθεσμη προοπτική και να δούμε ότι οι εκπομπές ρύπων κινητήρων οχημάτων μειώθηκαν δραματικά τις τρεις τελευταίες δεκαετίες, επί παραδείγματι, ούτε λίγο ούτε πολύ κατά 95% στην περίπτωση της στερεής λεπτόκοκκης σκόνης. Κάποιος δεν μπορεί παρά να αναρωτηθεί αν τελικά θα καταλήξουμε να έχουμε τελείως καθαρά αυτοκίνητα, τα οποία η πλειονότητα των πολιτών δεν θα έχει τη δυνατότητα να αγοράσει. Γι' αυτόν τον λόγο, οι μελέτες αντίκτυπου θα πρέπει να λάβουν υπόψη τις οικονομικές συνέπειες της μελλοντικής μείωσης των ορίων εκπομπών ρύπων των κινητήρων οχημάτων.
<P>
Στη Σλοβακία, ο μέσος όρος ηλικίας αυτοκινήτων στους δρόμους είναι πολύ μεγαλύτερος σε σύγκριση με την υπόλοιπη Ευρώπη. Αυτό οφείλεται στο γεγονός ότι πολλοί πολίτες δεν είναι ακόμα σε θέση να αγοράσουν καινούριο αυτοκίνητο. Όσον αφορά την προσβασιμότητα στην ενημέρωση αναφορικά με την επισκευή οχημάτων, αντιλαμβάνομαι τη σημασία της στήριξης των μικρομεσαίων επιχειρήσεων. Από την άλλη πλευρά, παραμένει ερώτημα κατά πόσο θα μπορέσουμε να διασφαλίσουμε επαρκή προστασία διανοητικής ιδιοκτησίας για κατασκευαστές αυτοκινήτων.
<P>
Χαίρομαι που στην έκθεσή της η κ. Weisgerber ασπάστηκε την ιδέα να δημιουργηθεί μια ξεχωριστή οδηγία-πλαίσιο για το θέμα της πρόσβασης σε πληροφορίες για την επισκευή του οχήματος. Συγκαταλέγομαι μεταξύ των μελών του ΕΚ που υποβάλαμε τροπολογίες με στόχο την απάλειψη αυτού του τμήματος της πρότασης, δεδομένου ότι το θέμα της πρόσβασης στην ενημέρωση πρέπει να αντιμετωπιστεί από ξεχωριστή νομοθεσία αντί να αποτελέσει τμήμα πρότασης, η οποία θα αναφέρεται στη μείωση των ρύπων. Ελπίζω ότι η Ευρωπαϊκή Επιτροπή στο προσεχές μέλλον θα υποβάλει σχέδιο οδηγίας-πλαισίου, με την οποία θα υπάρχει εξισορρόπηση ανάμεσα στην πρόσβαση στην ενημέρωση και στην προστασία των πνευματικών δικαιωμάτων.
<SPEAKER ID="419" NAME="Richard Seeber" AFFILIATION="PPE-DE">
(DE) Κύριε Πρόεδρε, θα ήθελα να συγχαρώ τον κ. Groote για το πακέτο που επεξεργάστηκε μαζί με τους άλλους σκιώδεις εισηγητές. Ωστόσο, θεωρώ ότι θα μπορούσε να είναι πιο φιλόδοξο. Κατάγομαι από το Τιρόλο, μία περιοχή με μεγάλη ρύπανση από καυσαέρια αυτοκινήτων. Αντιμετωπίζουμε εδώ ένα πεδίο σχετικών ζητημάτων. Μιλάμε για μικρής κλίμακας δαπάνες που επιβάλλουμε στους κατασκευαστές, οι οποίοι στη συνέχεια προσπαθούν να τις μετακυλήσουν στους αγοραστές αυτοκινήτων. Από την άλλη, πρόκειται για μακροπρόθεσμα οφέλη, δηλαδή για την υγεία. Είναι δύσκολο να βρεθεί εδώ μια ισορροπία.
<P>
Σε γενικές γραμμές, ο συμβιβασμός είναι ανεκτός και για να είμαστε ειλικρινείς, αυτό που είπε η κ. Pleštinská είναι σωστό: γενικότερα το ζητούμενο δεν είναι μόνο να έχουμε υψηλές και αυστηρές προδιαγραφές. Υπάρχουν πολλοί άλλοι παράγοντες που έχουν σημαντικές επιπτώσεις στις πραγματικές εκπομπές των μεταφορών, όπως για παράδειγμα η ηλικία του στόλου των οχημάτων ή η οδική συμπεριφορά των οδηγών. Βλέπω συναδέλφους από το Στρασβούργο να οδηγούν στον αυτοκινητόδρομο με 160 χιλιόμετρα την ώρα και σκέφτομαι πως η εκπομπή σωματιδίων ενός οχήματος Euro-5 είναι σημαντικά μεγαλύτερη από ό,τι αν οδηγούμε ένα όχημα Euro-0 με 90 χιλιόμετρα την ώρα. Θα πρέπει λοιπόν να φανούμε ειλικρινείς στο σημείο αυτό και να πούμε ότι η ευρωπαϊκή βιομηχανία έχει κάνει πάρα πολλά.
<P>
Όταν κάποιοι συνάδελφοι ισχυρίζονται ότι το λαμπρό παράδειγμα είναι οι Αμερικανοί ή οι Καλιφορνέζοι, το μόνο που μπορώ να τους συστήσω είναι να πάνε εκεί. Εκεί, το τυπικό όχημα έχει έναν παλιό οκταβάλβιδο βενζινοκινητήρα που καταναλώνει περίπου 20 λίτρα ανά 100 χιλιόμετρα. Αν θεωρήσω παράδειγμα την Καλιφόρνια, τότε μολονότι κυβερνήτης της είναι ο συμπατριώτης μου κ. Schwarzenegger, πρέπει να πω ότι αυτό δεν είναι καθόλου ρεαλιστικό.
<P>
Συνεπώς ο συμβιβασμός είναι ανεκτός, και αυτό το λέω ως Τιρολέζος, για τον οποίο είναι πολύ δύσκολο να πει κάτι τέτοιο. Το λέω επίσης προς την Επιτροπή, γιατί είναι σημαντικό να προσπαθήσουμε μαζί να εγκρίνουμε το συνολικό πακέτο και να έχουμε και μελλοντικά αυστηρότερες προδιαγραφές. Γενικά, το ζητούμενο είναι ασφαλώς να υιοθετήσουμε μία ολιστική προσέγγιση και όχι να βλέπουμε μόνο μία επιμέρους πτυχή.
<SPEAKER ID="420" NAME="Karsten Friedrich Hoppenstedt" AFFILIATION="PPE-DE">
(DE) Κύριε Πρόεδρε, κύριε Επίτροπε, κυρίες και κύριοι, πρώτα απ' όλα θα ήθελα να συγχαρώ θερμά τον εισηγητή κ. Groote που κατάγεται ως γνωστόν από την Κάτω Σαξονία, ένα κρατίδιο της Γερμανίας όπου κατασκευάζονται πάρα πολλά αυτοκίνητα, διότι κατέβαλε προσπάθειες να λάβει υπόψη και την άποψη της βιομηχανίας. Ακούσαμε -δεν θα αναφερθώ όμως λεπτομερειακά σε αυτό- ότι υπάρχει άμεση ανάγκη δράσης και ενεργήσαμε ανάλογα.
<P>
Με τη μετεξέλιξη των ευρωπαϊκών προτύπων κάναμε αναμφίβολα ένα αποφασιστικό βήμα στο πλαίσιο της ευρωπαϊκής πολιτικής για το περιβάλλον, με το οποίο μπορεί να λειτουργήσει ανεκτά και η αυτοκινητοβιομηχανία. Όπως ειπώθηκε πολλές φορές, οι θετικές επιδράσεις των ευρωπαϊκών προτύπων είναι θαυμάσιες και έτσι τις χρησιμοποιούν ήδη ως γνώμονα και μη ευρωπαϊκές χώρες.
<P>
Θα το δείξω αυτό με παράδειγμα την Κίνα, της οποίας την ανάπτυξη παρακολουθώ στενά στο πλαίσιο της ιδιότητάς μου ως μέλους της αντιπροσωπείας για την Κίνα. Μόλις πριν από έξι εβδομάδες μίλησα στη Σαγκάη στο China Automotive Industry Forum σχετικά με τις δραστηριότητες της Ευρώπης στον τομέα της περιβαλλοντικής πολιτικής που σχετίζονται με τον τομέα της αυτοκινητοβιομηχανίας. Όπως άκουσα εκεί, η Κίνα θα θεσπίσει το 2007 τιμές καυσαερίων που ανταποκρίνονται στο πρότυπο Euro-3 και με τις οποίες οι ρύποι θα μειωθούν κατά 30%. Στο επόμενο στάδιο, που αντιστοιχεί στο δικό μας Euro-4, θα φθάσουν το 2010. Ένας λόγος για την υιοθέτηση των ευρωπαϊκών περιβαλλοντικών προδιαγραφών είναι ασφαλώς η επέκταση της κινεζικής αυτοκινητοβιομηχανίας που θέλει να ανταγωνιστεί τις αγορές μας και ως εκ τούτου πρέπει να πληροί τα ευρωπαϊκά πρότυπα. Αυτό θα μπορούσε κανείς να το χαρακτηρίσει και θετικό παράπλευρο αποτέλεσμα των εμποδίων εισόδου στην αγορά μας. " διεύρυνση του πεδίου επιρροής των ευρωπαϊκών προτύπων πέρα από τον ευρωπαϊκό χώρο είναι κάτι που επιδοκιμάζω κατηγορηματικά, γιατί μία μοναχική πορεία της Ευρώπης θα είχε σε διεθνές επίπεδο σχετικά μικρές επιπτώσεις και η επίδρασή της θα ήταν αρνητική για την ανταγωνιστικότητά μας. Χάρη στην αποδοχή εκ μέρους όλων των ενδιαφερομένων θα μπορέσουμε αύριο να ψηφίσουμε για μία ισορροπημένη πρόταση για τα πρότυπα Euro-5 και Euro-6.
<P>
Τώρα όμως είναι η σειρά της εξαιρετικά κερδοφόρας βιομηχανίας παραγωγής καυσίμων να συμμετάσχει κι αυτή πιο εντατικά στη διαδικασία και να βελτιώσει τη συμβατότητα των καυσίμων με το περιβάλλον, έτσι ώστε το βάρος των δαπανηρών βελτιώσεων να μην το επωμιστεί αποκλειστικά και μόνο η αυτοκινητοβιομηχανία.
<SPEAKER ID="421" NAME="Günter Verheugen">
Αντιπρόεδρος της Επιτροπής. (DE) Κύριε Πρόεδρε, κυρίες και κύριοι, θα ήθελα να αναφερθώ σε τρία σημεία. Πρώτον, στο θέμα των μεγάλων οχημάτων παντός εδάφους. Μια και ερωτήθηκα ενωρίτερα: εγώ δεν έχω καν αυτοκίνητο. Πηγαίνω με τα πόδια ή με το τραίνο. Αισθάνθηκα κάποια έκπληξη διότι ο κ. Belet επιτέθηκε στην Επιτροπή για την εξαίρεση για τα μεγάλα και ακριβά οχήματα παντός εδάφους.
<P>
Λυπάμαι, αλλά η Επιτροπή ήταν που πρότεινε να μην γίνει εξαίρεση. Το Ευρωπαϊκό Κοινοβούλιο ήταν που επέμεινε να γίνει εξαίρεση για τα εν λόγω οχήματα. Ας μην αποπροσανατολιζόμαστε ως προς αυτό. Παρά την κατανόησή μου και την προσπάθειά μου να παρακολουθήσω τα επιχειρήματα, δεν μπορώ πραγματικά να παρακολουθήσω τον κ. Krahmer που είπε βασικά πως αν έχει κανείς αρκετά χρήματα για να αγοράσει ένα ιδιαίτερα μεγάλο και ακριβό αυτοκίνητο, έχει ταυτόχρονα και το δικαίωμα να προξενεί περισσότερη ρύπανση. Σε καμία περίπτωση δεν μπορώ να συμφωνήσω με την άποψη αυτή.
<P>
Το μόνο πρόβλημα είναι ότι -όπως είπε πολύ σωστά ο κ. Groote- εδώ έχουμε έναν συμβιβασμό που είναι μέρος μίας ολοκληρωμένης δέσμης. Ασφαλώς θα προσέξατε ότι η Επιτροπή δεν είναι καθόλου ευχαριστημένη με ένα σημείο του εν λόγω συμβιβασμού. Ωστόσο, παρ' όλ' αυτά σας θερμοπαρακαλούμε να εγκρίνετε τον συνολικό συμβιβασμό και να μην υποβάλετε τροπολογίες σαν αυτές που περιγράφηκαν, γιατί έτσι θα χαλάσει το πακέτο και θα είναι άγνωστο πότε θα καταλήξουμε σε μια λύση. Σε τέτοιες περιπτώσεις πρέπει ορισμένες φορές να φάμε τον βάτραχό μας, όπως λέμε στη Γερμανία.
<P>
Επιτρέψτε μου τελειώνοντας να αναφερθώ σε ένα ακόμα επιχείρημα που έφεραν αρκετοί ομιλητές, συγκεκριμένα στην ηλικία του ευρωπαϊκού στόλου οχημάτων και στο αποτέλεσμα που θα έχουν αυτές οι διατάξεις. Πρόκειται για ένα πολύ σοβαρό πρόβλημα. Στην πραγματικότητα, φυσικά, τα περισσότερα οχήματα που κινούνται στους δρόμους μας δεν έχουν τον εξοπλισμό που εκπληρώνει το εκάστοτε ισχύον πρότυπο για τα καυσαέρια.
<P>
Όντως, ο ευρωπαϊκός στόλος οχημάτων ανανεώνεται μόνο κατά 8% ετησίως. Αυτό σημαίνει πως η ανανέωση ολόκληρου του στόλου απαιτεί παραπάνω από δέκα χρόνια. Έτσι, για παράδειγμα, όταν θα εφαρμοστεί το Euro-4 σε όλα τα αυτοκίνητα της Ευρώπης, θα έχουμε ασφαλώς φθάσει στο 2015 ή στο 2016. Αυτή είναι η πραγματική κατάσταση και θα ήταν στ' αλήθεια ιδιαίτερα ευχάριστο να καταφέρουμε να πείσουμε τους καταναλωτές να αγοράσουν πιο γρήγορα αυτοκίνητα συμβατά με το περιβάλλον. Για να γίνει όμως αυτό, πρέπει η τιμή τους να μην είναι απαγορευτική. Αυτό είναι απαραίτητο και έτσι θεωρώ ότι η πρόταση που παρουσιάστηκε σήμερα και που σας συνιστώ να εγκρίνετε είναι τελικά σαφώς η καλύτερη.
<SPEAKER ID="422" NAME="Πρόεδρος">
Κύριε Επίτροπε, η αναφορά μου δεν αφορούσε τη γλώσσα αλλά τη γεωγραφική κάλυψη της συζήτησης. Στη συζήτηση παρενέβησαν επτά γερμανοί βουλευτές -το οποίο είναι αξιοθαύμαστο- τρεις ολλανδοί βουλευτές και μεμονωμένοι βουλευτές από άλλα κράτη μέλη. Συγχαρητήρια στη Γερμανία - και φυσικά σ' εσάς!
<P>
Θα ήθελα να ευχαριστήσω τον εισηγητή, τους σκιώδεις εισηγητές, όλους τους συντάκτες των γνωμοδοτήσεων και τους ομιλητές στη συζήτηση.
<P>
" συζήτηση έληξε.
<P>
" ψηφοφορία θα διεξαχθεί την Τετάρτη.
<P>
Γραπτή δήλωση (άρθρο 142 του Κανονισμού)
<SPEAKER ID="437" NAME="James Nicholson" AFFILIATION="PPE-DE">
(EN) Ασχολούμενοι με οποιοδήποτε θέμα αφορά τη ρύπανση του περιβάλλοντος, είναι σημαντικό να επιτυγχάνουμε μια ισορροπία ανάμεσα στην αναγκαιότητα για οικονομική πρόοδο και στην παροχή μιας πραγματικής ευκαιρίας για μείωση των εκπομπών και, ως εκ τούτου, για μείωση των κινδύνων για την υγεία. Ευχαριστώ τον εισηγητή για την εκπόνηση μιας έκθεση που επιτυγχάνει σε γενικές γραμμές αυτή την ισορροπία. Είναι σαφές ότι πρέπει να καταβάλουμε εντονότερες προσπάθειες για να αντιμετωπίσουμε τα προβλήματα των εκπομπών των οχημάτων που προκύπτουν από τη χρήση ορυκτών καυσίμων. Πρέπει να υπάρχουν λογικές οριακές τιμές για τις εκπομπές μονοξειδίου του άνθρακα, υδρογονανθράκων, οξειδίων του αζώτου και μικροσωματιδίων. Μπορεί να υπάρχουν διαφορές απόψεων σχετικά με τις τιμές των ορίων αλλά φαίνεται ότι επιτεύχθηκε ένας λογικός συμβιβασμός.

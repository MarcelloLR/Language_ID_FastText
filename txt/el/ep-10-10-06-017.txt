<CHAPTER ID="017">
Παρεμβάσεις ενός λεπτού επί σημαντικών πολιτικών ζητημάτων
<SPEAKER ID="234" NAME="Πρόεδρος">
" ημερήσια διάταξη προβλέπει τις παρεμβάσεις ενός λεπτού επί σημαντικών πολιτικών ζητημάτων.
<SPEAKER ID="235" NAME="Artur Zasada" AFFILIATION="PPE">
(PL) Κυρία Πρόεδρε, θα ήθελα να αναφερθώ στα προβλήματα που αντιμετωπίζουν στους ευρωπαϊκούς αερολιμένες μητέρες με μικρά παιδιά και ηλικιωμένοι. Δυνάμει του κανονισμού (ΕΚ) αριθ. 1107/2006, αυτές οι δύο ομάδες πρέπει να λαμβάνουν βοήθεια από τον αερολιμένα. Δυστυχώς, στις περισσότερες περιπτώσεις, οι διατάξεις του κανονισμού δεν τηρούνται. Ακόμα και σε τηλεοπτικό διαφημιστικό που συνοδεύτηκε από μεγάλη δημοσιότητα φέτος σχετικά με τις εντολές της Ευρωπαϊκής Επιτροπής, δεν γίνεται καθόλου λόγος σχετικά με τις μητέρες ή τους πατέρες που ταξιδεύουν μόνοι τους με μικρά παιδιά.
<P>
" λύση στο πρόβλημα είναι απλή - πρέπει να αναληφθεί αποτελεσματική δράση ώστε να ενημερωθούν οι πολίτες σχετικά με τα δικαιώματά τους. Καταρχάς, πρέπει να αλλάξει ο τίτλος του κανονισμού, με προσθήκη πληροφοριών που θα δείχνουν ότι αφορά επίσης τις μητέρες ή τους πατέρες που ταξιδεύουν μόνοι τους με μικρά παιδιά. Κατά δεύτερον, πρέπει να προταθεί ένα νέο πικτόγραμμα για αυτήν την ομάδα ταξιδιωτών, το οποίο θα πρέπει να είναι υποχρεωτικό σε όλους τους αερολιμένες των κρατών μελών της Ευρωπαϊκής Ένωσης.
<SPEAKER ID="236" NAME="Teresa Jiménez-Becerril Barrio" AFFILIATION="PPE">
(ES) Κυρία Πρόεδρε, ως μέλος της Επιτροπής Ανθρωπίνων Δικαιωμάτων, ως ισπανίδα και ευρωπαία πολίτης, και ως θύμα της τρομοκρατίας καθώς η τρομοκρατική οργάνωση ETA δολοφόνησε τον αδερφό μου και τη σύζυγό του στη Σεβίλλη, παίρνω σήμερα εδώ τον λόγο για να καταδικάσω το γεγονός ότι η κυβέρνηση και ο πρόεδρος της Βενεζουέλας επέτρεψαν σε τρομοκράτες της ETA να εκπαιδευτούν στο έδαφος της Βενεζουέλας υπό τις εντολές του φερόμενου ως τρομοκράτη, Arturo Cubillas, ο οποίος εργάζεται για την κυβέρνηση του Hugo Chávez, παρά το γεγονός ότι έχει εκδοθεί διεθνές ένταλμα για τη σύλληψή του. Αυτό συνιστά σοβαρή παραβίαση του θεμελιώδους δικαιώματος όλων των ευρωπαίων πολιτών στην ασφάλεια.
<P>
Απαιτώ από την ισπανική κυβέρνηση να αναλάβει άμεσα δράση έναντι του σοβαρού αυτού εξευτελισμού του συνόλου του ισπανικού λαού. Ο κ. Zapatero δεν μπορεί να παραμένει σιωπηλός ενώ ο πρέσβης της Βενεζουέλας περιγράφει τα μέλη της Εθνοφρουράς μας, που ήταν και θα συνεχίσουν να αποτελούν πρότυπα γενναιότητας στον αγώνα κατά της ETA, ως βασανιστές. Ούτε μπορούμε να αγνοήσουμε ότι η συνεργασία στο έδαφος της Βενεζουέλας μεταξύ του ETA και των Επαναστατικών Ενόπλων Δυνάμεων της Κολομβίας ενισχύεται, κάτι που έχει ήδη καταδικάσει ο δικαστής Eloy Velasco. Ο κ. Zapatero δεν μπορεί να σφίγγει το χέρι ενός ηγέτη, όπως ο κ. Chávez, ο οποίος μετατρέπει τη Βενεζουέλα σε καταφύγιο τρομοκρατών.
<P>
Ο πρωθυπουργός μιας χώρας όπως η Ισπανία, όπου η τρομοκρατία έχει προκαλέσει τόσο πόνο, δεν μπορεί να συνεχίσει να αγνοεί το πρόβλημα αυτό και πρέπει να ανταποκριθεί όπως απαιτεί μια τέτοια κατάσταση, όπως θα έκανε κάθε απλός πολίτης εάν είχε τη δυνατότητα.
<SPEAKER ID="237" NAME="Catherine Stihler" AFFILIATION="S&amp;D">
(EN) Κυρία Πρόεδρε, το ζήτημα στο οποίο θα ήθελα να αναφερθώ σήμερα είναι ότι, στις 18 Σεπτεμβρίου, 36 βουλευτές του παρόντος Κοινοβουλίου, συμπεριλαμβανομένης της υποφαινόμενης, τιμηθήκαμε από το Ευρωπαϊκό Πνευμονολογικό Ίδρυμα για το έργο μας κατά του καπνού.
<P>
Για την ακρίβεια, το τρέχον έτος έχει ανακηρυχθεί ευρωπαϊκό έτος του πνεύμονα, και η αίτηση μπορεί ακόμα να υπογραφεί από τους συναδέλφους που ενδιαφέρονται για το έργο μας κατά των καπνοβιομηχανιών και για τον έλεγχο του καπνού.
<P>
Επί του παρόντος, μόνο 10 από τα 27 κράτη μέλη έχουν εφαρμόσει καθολική απαγόρευση του καπνίσματος σε δημόσιους χώρους, ενόψει της απαλλαγής των εν λόγω χώρων χώροι από τον καπνό. Είμαι υπερήφανη που η Σκωτία υπήρξε μία από τις πρώτες χώρες που εισήγαγαν απαγόρευση του καπνίσματος σε δημόσιους χώρους. Πρόσφατα στοιχεία αναφέρουν μείωση κατά 18% του αριθμού των παιδιών που εισάγονται σε νοσοκομεία με άσθμα, εξαιτίας αυτής της απαγόρευσης του καπνίσματος σε δημόσιους χώρους. Αυτό είναι κάτι που πρέπει να δούμε να επαναλαμβάνεται σε ολόκληρη την Ευρωπαϊκή Ένωση.
<P>
Ζητώ από το Κοινοβούλιο να συγχαρεί τους 36 συναδέλφους στους οποίους απονεμήθηκε το εν λόγω βραβείο από το Ευρωπαϊκό Πνευμονολογικό Ίδρυμα στις 18 Σεπτεμβρίου.
<SPEAKER ID="238" NAME="Nessa Childers" AFFILIATION="S&amp;D">
(EN) Κυρία Πρόεδρε, θα ήθελα να επικροτήσω την ψηφοφορία της προηγούμενης εβδομάδας από την Επιτροπή Προϋπολογισμών σχετικά με το πάγωμα των μισθών και των επιδομάτων των ευρωπαίων Επιτρόπων εάν δεν επέλθουν αλλαγές στον κώδικα συμπεριφοράς τους. " εν λόγω ψηφοφορία δείχνει ότι το Κοινοβούλιο δεν θα ανεχτεί επανάληψη περιπτώσεων, όπως αυτή του Charlie McCreevy, του πρώην αρμόδιου Επιτρόπου σε θέματα εσωτερικής αγοράς, του οποίου η νέα διευθυντική θέση ερευνάται από την Επιτροπή λόγω υποψιών σχετικά με πιθανή σύγκρουση συμφερόντων.
<P>
201 αιτήματα έχουν υποβληθεί από προσωπικότητες της Επιτροπής ζητώντας άδεια να καλύψουν θέσεις εργασίας μετά το τέλος της θητείας τους στην Επιτροπή. Μόνο ένας δεν έλαβε άδεια. Ο κώδικας πρέπει να αναθεωρηθεί και δεν πρέπει να αποτελεί απλώς μια σειρά από κατευθυντήριες γραμμές, χαλαρά ερμηνευόμενες.
<SPEAKER ID="239" NAME="Sergej Kozlík" AFFILIATION="ALDE">
(SK) " σημερινή σλοβακική κυβέρνηση έχει υποβάλει μια σειρά από νομοσχέδια που υπονομεύουν τη συνταγματικά κατοχυρωμένη ανεξαρτησία των δικαστηρίων και των δικαστών.
<P>
Ενώπιον του Κοινοβουλίου έχει υποβληθεί νομοσχέδιο που αφορά συνταγματική αναθεώρηση, το οποίο στοχεύει στον περιορισμό της ασυλίας των δικαστών χωρίς προηγούμενη πρόσκληση υποβολής παρατηρήσεων και χωρίς να έχει προηγηθεί συζήτηση μεταξύ εμπειρογνωμόνων. " τάση της Σλοβακίας προς την παραμόρφωση της δημοκρατίας και του νομικού καθεστώτος φανερώνεται επίσης από το γεγονός ότι ο Πρόεδρος του Ανωτάτου Δικαστηρίου και ο Πρόεδρος του Δικαστικού Συμβουλίου εμποδίστηκαν δύο φορές να μιλήσουν στην Ολομέλεια του Εθνικού Συμβουλίου κατά τη διάρκεια συζητήσεων σχετικά με νόμους που αφορούσαν το δικαστικό σώμα, συμπεριλαμβανομένης νομοθεσίας σχετικά με το Δικαστικό Συμβούλιο. " τροπολογία του νόμου σχετικά με το Δικαστικό Συμβούλιο στοχεύει στην αλλαγή της σύνθεσης του Συμβουλίου ακόμα και πριν από το τέλος της κανονικής του θητείας. " τροπολογία του νόμου σχετικά με τους δικαστές θα αυξήσει τον αριθμό των πολιτικών υποψηφίων στις επιτροπές για την επιλογή και προαγωγή της σταδιοδρομίας των δικαστών από έναν σε τρεις. Αυτό αποτελεί ένα μόλις μέρος μιας ιστορίας που δείχνει σαφώς πώς η ισχύουσα εκτελεστική και κυβερνητική εξουσία στη Σλοβακία επιχειρεί να παρέμβει στην εξουσία των δικαστηρίων.
<SPEAKER ID="240" NAME="Csaba Sógor" AFFILIATION="PPE">
(HU) " σημερινή ημερομηνία, 6 Οκτωβρίου, είναι σημαντική για την ιστορία της Ουγγαρίας. Πριν από περισσότερα από 150 χρόνια, ούγγροι επαναστάτες πήραν τα όπλα εναντίον των δύο ισχυρότερων στρατών της Ευρώπης στο όνομα των θεμελιωδών αξιών της ελευθερίας, της ισότητας και της αδελφότητας που αναδύονταν σε ολόκληρη την Ευρώπη την εποχή εκείνη. Οι δεκατρείς στρατηγοί που ηττήθηκαν στο πλαίσιο του αγώνα για την ελευθερία εκτελέσθηκαν σαν σήμερα στην πόλη Arad, που βρίσκεται σήμερα στη Ρουμανία. Ωστόσο, η επιθυμία του ουγγρικού λαού για ελευθερία εκφράσθηκε εξίσου έντονα και κατά του κομμουνισμού, του καταπιεστικού καθεστώτος του εικοστού αιώνα, όπως φανέρωσαν σαφώς τα γεγονότα του 1956. Μόλις τέσσερις από τους δεκατρείς μάρτυρες που εκτελέσθηκαν στο Arad το 1848 ήταν Ούγγροι, κάτι που αποδεικνύει ότι οι οικουμενικές αξίες υπερβαίνουν τις εθνικές διαφορές. Για εμάς τους Ούγγρους, αυτό συμβολίζει την αιώνια επιθυμία για ελευθερία και ενότητα του ουγγρικού έθνους, καθώς και για συναδέλφωση και αλληλεγγύη μεταξύ των εθνών.
<SPEAKER ID="241" NAME="Agustín Díaz de Mera García Consuegra" AFFILIATION="PPE">
(ES) Κυρία Πρόεδρε, δράττομαι της ευκαιρίας να καταδικάσω την ταπεινωτική και αντιδημοκρατική μεταχείριση από την κυβέρνηση του Hugo Chávez εκείνων που υπερασπίζονται την ελευθερία και τα ανθρώπινα δικαιώματα.
<P>
" κράτηση του συναδέλφου μου, κ. Iturgaiz, στο αεροδρόμιο του Καράκας δεν μπορεί να παραβλεφθεί. Δεν είναι η πρώτη φορά που το καθεστώς επετέθη κατά μελών της Ομάδας του Ευρωπαϊκού Λαϊκού Κόμματος (Χριστιανοδημοκράτες). " αποστολή μας ως μελών του παρόντος Κοινοβουλίου δεν περιορίζεται στο εσωτερικό της ΕΕ. Περιλαμβάνει επίσης την προώθηση των αξιών στις οποίες βασίζεται η Ένωση, όπως είναι η ελευθερία, η δημοκρατία και ο σεβασμός των ανθρωπίνων δικαιωμάτων.
<P>
Είναι προφανές ότι το καθήκον αυτό δεν γίνεται εύκολα αποδεκτό από εκείνους που επιδιώκουν να επιβάλλουν απολυταρχικές ιδέες στους πολίτες τους.
<P>
Το αποτέλεσμα των κοινοβουλευτικών εκλογών που διεξήχθησαν στις 27 Σεπτεμβρίου αφήνει περιθώριο για ελπίδα, αν και πρέπει όλους να μας απασχολήσουν οι αντιδράσεις στην πρόοδο που σημείωσε η αντιπολίτευση στη Βενεζουέλα.
<P>
Τι μπορούμε να περιμένουμε από μια κυβέρνηση που υποθάλπει τρομοκράτες από τον τρομοκρατικό πυρήνα του Oker, από ένα εκτελεστικό σώμα που περιλαμβάνει έναν φερόμενο ως δολοφόνο της ETA ως υπεύθυνο ασφαλείας του Ινστιτούτου Εθνικών Γαιών της Βενεζουέλας, ή από μια κυβέρνηση που αγνοεί τα αιτήματα έκδοσης πολυάριθμων τρομοκρατών που έχουν διαφύγει της δικαιοσύνης;
<P>
Είναι προφανές ότι δεν μπορούμε να περιμένουμε τίποτα.
<P>
Κυρία Πρόεδρε, τέτοιες ποταπές νοοτροπίες χρήζουν έντονης αντίδρασης και της αυστηρότερης δυνατής απόρριψης από το Κοινοβούλιο.
<SPEAKER ID="242" NAME="Csaba Sándor Tabajdi" AFFILIATION="S&amp;D">
(HU) Μια Γερμανία χωρισμένη στα δύο αποτελούσε το πλέον απτό σύμβολο του παραλογισμού και της απάνθρωπης φύσης ενός διπολικού κόσμου. Χωρίς την επανένωση της Γερμανίας, η επανένωση της Ευρώπης και η διεύρυνση του 2004 και του 2007 δεν θα είχαν συμβεί. Κανένας άλλος λαός δεν ταυτίστηκε περισσότερο με την τεχνητή και παράλογη διαίρεση της Γερμανίας από τον λαό της Ουγγαρίας. " επανένωση της Ευρώπης ξεκίνησε με την επανένωση του γερμανικού έθνους. " πτώση του τείχους του Βερολίνου οδήγησε επίσης στην κατάρρευση του τείχους που χώριζε μια Ευρώπη διαιρεμένη από τον Ψυχρό Πόλεμο. Ως Ούγγρος, είμαι ιδιαίτερα υπερήφανος που οι τότε ηγέτες της χώρας μου πήραν τη γενναία και τολμηρή απόφαση να επιτρέψουν στους δεκάδες χιλιάδες πολίτες της Λαϊκής Δημοκρατίας της Γερμανίας που είχαν δραπετεύσει στην Ουγγαρία να περάσουν το σιδηρούν παραπέτασμα και να εισέλθουν στην Αυστρία. Ακύρωσαν τη συνθήκη μεταξύ της Ουγγαρίας και της ΛΔΓ, γκρεμίζοντας έτσι το πρώτο τούβλο από το Τείχος του Βερολίνου. Ο ο τότε υπουργός Εξωτερικών της Ουγγαρίας, Gyula Horn, και ο πρωθυπουργός, Miklós Németh, προέβησαν σε μία ιστορική πράξη, η οποία δεν θα είχε πραγματοποιηθεί χωρίς τις μεταρρυθμιστικές προσπάθειες του Mikhail Gorbachev.
<SPEAKER ID="243" NAME="Pat the Cope Gallagher" AFFILIATION="ALDE">
(EN) Κυρία Πρόεδρε, μόλις επέστρεψα από την Ισλανδία, όπου παρέστην στην πρώτη συνεδρίαση της Κοινής Κοινοβουλευτικής Επιτροπής ΕΕ-Ισλανδίας. Κατά τη διάρκεια της διήμερης επίσκεψης, η αντιπροσωπεία μας πραγματοποίησε μια εξαιρετικά ενημερωτική ανταλλαγή απόψεων με μέλη της ισλανδικής κυβέρνησης και του ισλανδικού Κοινοβουλίου σε σχέση με την αίτησή τους για ένταξη.
<P>
Κατά τη συνάντηση της αντιπροσωπείας με τον ισλανδό υπουργό Αλιείας, είχα την ευκαιρία να θέσω το ζήτημα της ουσιαστικής αύξησης των συνολικών επιτρεπόμενων αλιευμάτων σκουμπριού. Έχουμε όλοι ευθύνη για τη διατήρηση αυτής της αλιείας, και όλων των ειδών αλιείας για την ακρίβεια, αλλά αναφέρθηκα συγκεκριμένα σε αυτήν. Με χαρά επισημαίνω ότι στις 12 Οκτωβρίου, η Ισλανδία θα ξεκινήσει στο Λονδίνο διαπραγματεύσεις με τα παράκτια κράτη, και εύχομαι ότι θα μπορέσει να επιτευχθεί ικανοποιητική λύση.
<P>
Οι επιπτώσεις της χρηματοπιστωτικής κρίσης παραμένουν ιδιαίτερα εμφανείς στην Ισλανδία. Αυτός είναι ο λόγος για τον οποίο η αντιπαράθεση για την Icesave πρέπει να παραμείνει διμερές ζήτημα μεταξύ της Ισλανδίας, του "νωμένου Βασιλείου και των Κάτω Χωρών. Είναι πάρα πολύ σημαντικό να συνεχίσουν τα εμπλεκόμενα μέρη τις διαπραγματεύσεις με σκοπό την επίτευξη ικανοποιητικού αποτελέσματος.
<SPEAKER ID="244" NAME="Γεώργιος Κουμουτσάκος" AFFILIATION="PPE">
Κυρία Πρόεδρε, χαίρω ιδιαίτερα που ο Επίτροπος κύριος Barnier είναι παρών σήμερα εδώ, καθώς γνωρίζω ότι το θέμα στο οποίο θα αναφερθώ, τον ενδιαφέρει ιδιαίτερα. Οι φυσικές καταστροφές έχουν ανυπολόγιστο κόστος σε ανθρώπινες ζωές και οικονομικές υποδομές. " αντιμετώπισή τους είναι κοινή πρόκληση και απαιτεί κοινές δράσεις. Είναι λοιπόν επιτακτική ανάγκη, η Ευρωπαϊκή Ένωση να μπορεί να απαντά αποτελεσματικά σε τέτοιες καταστάσεις έκτακτης ανάγκης. Για να το πετύχει, η Ευρώπη οφείλει να αξιοποιήσει καλύτερα τις δυνατότητες που έχει, αλλά και να κινητοποιήσει τους ευρωπαίους πολίτες.
<P>
" μακρά ευρωπαϊκή παράδοση του εθελοντισμού και η αρχή της αλληλεγγύης δίνουν στερεή βάση για να το πετύχουμε. Ήρθε λοιπόν η ώρα για τη δημιουργία του ευρωπαϊκού σώματος εθελοντών, όπως ακριβώς προβλέπει το άρθρο 214, παράγραφος 5, της Συνθήκης της Λισαβόνας. Υπενθυμίζω μάλιστα ότι το 2011 είναι ευρωπαϊκό έτος εθελοντισμού. Ένα ευρωπαϊκό σώμα εθελοντών θα ενισχύσει το ρόλο και την εικόνα της Ευρώπης και θα κερδίσει το μυαλό και την καρδιά των ευρωπαίων, αλλά και των πολιτών όλου του κόσμου.
<P>
Το Κοινοβούλιό μας έχει χρέος να δραστηριοποιηθεί επειγόντως για τη δημιουργία του ευρωπαϊκού σώματος εθελοντών.
<SPEAKER ID="245" NAME="Zbigniew Ziobro" AFFILIATION="ECR">
(PL) Κυρία Πρόεδρε, συγκεκριμένα όρια θα τεθούν σε ισχύ όσον αφορά τις εκπομπές διοξειδίου του άνθρακα στην Ευρωπαϊκή Ένωση από το 2013. Τα πρόσφατα σχέδια της Ευρωπαϊκής Ένωσης για την εισαγωγή ορίου με χαμηλότερο ανώτατο όριο από ό,τι προβλεπόταν προηγουμένως, δηλαδή, επίπεδο 0,688 τόνων διοξειδίου του άνθρακα ανά τόνο παραγόμενου προϊόντος, μπορεί να οδηγήσει σε μια καταστροφική κατάσταση για τους παραγωγούς τσιμέντου σε πολλές ευρωπαϊκές χώρες, συμπεριλαμβανομένης της Πολωνίας.
<P>
Όπως αναφέρθηκε σε πολλά μέσα ενημέρωσης, για παράδειγμα στην καθημερινή εφημερίδα Gazeta Prawna, υπολογίζεται ότι οι τιμές του τσιμέντου θα αυξηθούν κατά τουλάχιστον 30%, κάτι που, αφενός θα πλήξει τους πελάτες λιανικής που επιθυμούν να χτίσουν ένα σπίτι ή ένα διαμέρισμα, αλλά αφετέρου θα καθυστερήσει και την οικονομική ανάπτυξη, όπου το τσιμέντο αποτελεί θεμελιώδη πηγή παραγωγής. Αυτή η κατάσταση εγκυμονεί κινδύνους ιδίως για τα νέα κράτη μέλη της ΕΕ διότι αυτά έχουν να καλύψουν μεγάλη απόσταση για να φτάσουν τις εύπορες χώρες, όπως η Γαλλία ή η Γερμανία, για παράδειγμα, που κατασκεύασαν το μεγαλύτερο μέρος των υποδομών τους, όπως οι αυτοκινητόδρομοι, πριν από πολύ καιρό, όταν δεν ίσχυαν όρια στον εν λόγω τομέα. Αυτή η κατάσταση έχει επίσης καταστροφικές συνέπειες, διότι μέρος της παραγωγής θα μεταφερθεί πέραν των ανατολικών μας συνόρων με διοξείδιο του άνθρακα να παράγεται ούτως ή άλλως, και με την οικονομία μας να είναι εκείνη που θα ηττηθεί.
<SPEAKER ID="246" NAME="Γεώργιος Τούσσας" AFFILIATION="GUE/NGL">
Κυρία Πρόεδρε, το αντιδημοκρατικό ψήφισμα που εγκρίθηκε στην Κοινοβουλευτική Συνέλευση του Συμβουλίου της Ευρώπης, χθές, 5 Οκτωβρίου, ταυτίζει τους εργατικούς λαϊκούς αγώνες με τον εξτρεμισμό, στο δε όνομα της καταπολέμησης του εξτρεμισμού, προτείνει τον περιορισμό και την κατάργηση βασικών δημοκρατικών δικαιωμάτων, όπως το δικαίωμα στην ελεύθερη έκφραση, τα δικαιώματα του συνέρχεσθαι και συνεταιρίζεσθαι, ακόμη και την απαγόρευση δράσης πολιτικών κομμάτων.
<P>
Ιδιαίτερη αναφορά επιφυλάσσει το κατάπτυστο αυτό ψήφισμα για την Ελλάδα και τους μεγάλους εργατικούς, λαϊκούς αγώνες, που αναπτύχθηκαν το προηγούμενο διάστημα ενάντια στη βάρβαρη, αντιλαϊκή πολιτική της Ευρωπαϊκής Ένωσης, της κυβέρνησης στη χώρα μας, καθώς και στα άλλα κράτη μέλη της Ευρωπαϊκής Ένωσης. " ταξική πάλη δεν σταματάει με αντιδραστικά ψηφίσματα και νόμους. Αποτελεί κινητήριο μοχλό της ιστορίας, αναπόφευκτο προϊόν του συστήματος, γέννημα της βαρβαρότητας, της εκμετάλλευσης του ανθρώπου από άνθρωπο. " πάλη της εργατικής τάξης, η ανασυγκρότηση και αντεπίθεση του εργατικού λαϊκού κινήματος σε ολόκληρη την Ευρώπη μπορεί να τοποθετήσει τα ψηφίσματα αυτά, εκεί που ανήκουν: στα σκουπίδια της ιστορίας.
<P>
Το κομμουνιστικό κόμμα Ελλάδας καλεί την εργατική τάξη και τα λαϊκά στρώματα να καταδικάσουν έμπρακτα το αντιδραστικό ψήφισμα με την ένταση της πάλης τους ενάντια στην αντιλαϊκή επίθεση του κεφαλαίου της Ευρωπαϊκής Ένωσης, των αστικών κυβερνήσεων, δυναμώνοντας την προσπάθεια για την οικοδόμηση της κοινωνικοπολιτικής συμμαχίας της εργατικής τάξης, αυτοαπασχολούμενων που θα διεκδικήσουν αλλαγές προς όφελος του λαού.
<SPEAKER ID="247" NAME="Laima Liucija Andrikien" AFFILIATION="PPE">
(LT) " σύνοδος κορυφής ΕΕ-Κίνας πραγματοποιείται σήμερα στις Βρυξέλλες. Παράλληλα με την αλλαγή του κλίματος και το εμπόριο, στα θέματα συζήτησης περιλαμβάνεται η κατάσταση των υπερασπιστών των ανθρωπίνων δικαιωμάτων στην Κίνα, η θανατική ποινή και τα στρατόπεδα καταναγκαστικής εργασίας Laogai. Τα θέματα αυτά είναι αναμφίβολα πολύ σημαντικά, αλλά θα ήθελα να σας υπενθυμίσω ένα ακόμα έντονο κινεζικό πρόβλημα - το Θιβέτ. Είναι λυπηρό ότι ο διάλογος μεταξύ των εκπροσώπων του Δαλάι Λάμα και των εκπροσώπων της κυβέρνησης της Λαϊκής Δημοκρατίας της Κίνας, που παρείχε μια κάποια ελπίδα, προχωράει με πολύ αργούς ρυθμούς. Ο ένατος γύρος των διαπραγματεύσεων διεξήχθη τον περασμένο Νοέμβριο. Οι συνεδριάσεις πραγματοποιούνται με ακανόνιστο ρυθμό και διέπονται από ατμόσφαιρα δυσπιστίας. Αυτό συμβαίνει παρά το γεγονός ότι ο Δαλάι Λάμα έχει από καιρό εγκαταλείψει τον στόχο όχι μόνο της ανεξαρτησίας αλλά και της εθνικής κυριαρχίας του Θιβέτ.
<P>
Για μια ακόμα φορά, θα ήθελα να καλέσω τους ηγέτες της Κίνας να επιλύσουν το ζήτημα του Θιβέτ μέσω διαλόγου, χωρίς τη χρήση βίας και χωρίς να αγνοήσουν τον Δαλάι Λάμα. " Ευρωπαϊκή Ένωση επικροτεί αναμφίβολα έναν τέτοιον διάλογο και είναι πρόθυμη να συμβάλει, να μεσολαβήσει και να βοηθήσει με κάθε δυνατό τρόπο.
<SPEAKER ID="248" NAME="Corneliu Vadim Tudor" AFFILIATION="NI">
(RO) Δυστυχώς, στη Ρουμανία ισχύει ένα σύστημα δρακόντειας λογοκρισίας, όμοιο του οποίου δεν υπάρχει σε κανένα από τα κράτη μέλη της Ευρωπαϊκής Ένωσης. Αναφέρομαι στον παράλογο φορέα που ονομάζεται Εθνικό Συμβούλιο Οπτικοακουστικών Μέσων.
<P>
Πρόκειται για ένα σταλινικό τερατούργημα που, αψηφώντας κάθε λογική, θα απαγόρευε ακόμα και μεγάλους συγγραφείς όπως ο Θερβάντες, ο Γκαίτε, ο Λόρδος Βύρων, ο Μπαλζάκ, ο Τσέζαρε Παβέζε και ο Άνταμ Μιτσκιέβιτς, αν ζούσαν ακόμα σήμερα. Αυτός ο όχλος τρομοκρατεί στην ουσία τους ανεξάρτητους τηλεοπτικούς σταθμούς. Θα συνέκρινα το εν λόγω συμβούλιο με ένα νεκροταφείο ελεφάντων, από το οποίο βγαίνουν λίγα μόλις "ζόμπι", υπό τον από απόσταση πολιτικό έλεγχο μιας παρακμάζουσας δικτατορίας που επιβάλλει σοβαρά ζημιογόνα πρόστιμα στα προγράμματα εκείνα που επιτρέπουν σε κόμματα της αντιπολίτευσης να εκφράσουν ορισμένες αλήθειες.
<P>
Βοηθήστε μας να ξεφορτωθούμε τους δεσποτικούς μανδαρίνους του Εθνικού Συμβουλίου Οπτικοακουστικών Μέσων και να αποκαταστήσουμε τη μεγαλύτερη νίκη που πέτυχε η Ρουμανία το έτος της επανάστασης 1989: την ελευθερία του Τύπου.
<SPEAKER ID="249" NAME="Marian Harkin" AFFILIATION="ALDE">
(EN) Κυρία Πρόεδρε, νωρίτερα απόψε, συζητήσαμε σχετικά με τις κοινωνικές παροχές και τη Συνθήκη της Λισαβόνας που υποχρεώνει την Ένωση να λαμβάνει υπόψη τις κοινωνικές επιπτώσεις μίας απόφασης, κατά τη χάραξη των πολιτικών της. " ΕΕ -ή, για την ακρίβεια, η Επιτροπή- λαμβάνει υπόψη τις κοινωνικές και, για την ακρίβεια, τις οικονομικές επιπτώσεις του επίμονου αιτήματος για συμμόρφωση της Ιρλανδίας προς το σύμφωνο σταθερότητας και ανάπτυξης έως το 2014;
<P>
Ασφαλώς, η φορολογική ολοκλήρωση είναι πολύ σημαντική, αλλά υπάρχει η αίσθηση ότι μόνο αυτή έχει σημασία. "Φτάστε στο 3% έως το 2014 αλλιώς αλίμονο": αυτό είναι το πολύ ισχυρό μήνυμα της ΕΕ. Νωρίτερα απόψε, η βελγική Προεδρία δήλωσε ότι η άσκοπη λιτότητα δεν είναι αναπόφευκτη, και εντούτοις αυτό είναι εκείνο που αντιμετωπίζουμε: άσκοπη λιτότητα, δημοσιονομική εξυγίανση με κάθε κόστος. Και η ανάγκη ανοικοδόμησης της οικονομίας μας; Ναι, πρέπει να επιστρέψουμε στο επίπεδο του 3%, αλλά χρειαζόμαστε ένα μεγαλύτερο χρονικό περιθώριο.
<P>
Δέχομαι απολύτως ότι πολλές από τις δυσκολίες τις προκαλέσαμε οι ίδιοι και δεν ψάχνω για συμπόνια, αλλά λέω ότι η άσκοπη λιτότητα θα καταστρέψει τη μικρή, ανοιχτή οικονομία μας, όπου, δύο χρόνια μετά την έναρξη της κρίσης τέσσερις επιχειρήσεις εξακολουθούν να κλείνουν κάθε μέρα.
<SPEAKER ID="250" NAME="Joanna Katarzyna Skrzydlewska" AFFILIATION="PPE">
(PL) Κυρία Πρόεδρε, οι τελευταίες μέρες ήταν γεμάτες αναφορές σχετικά με τις ολέθριες συνέπειες της χρήσης ψυχοτρόπων ουσιών, ή "συνθετικών ναρκωτικών" όπως είναι γνωστά. Αυτό το πρόβλημα είναι ιδιαίτερα εμφανές και στην Πολωνία, εξαιτίας του αυξανόμενου κύματος δηλητηριάσεων, ακόμα και θανάτων, ιδίως μεταξύ των νέων.
<P>
" εφευρετικότητα των παραγωγών και των πωλητών των συνθετικών ναρκωτικών κερδίζει έναντι της νομοθεσίας των κρατών μελών. Διοχετεύουν θανάσιμα ναρκωτικά στην αγορά πολύ γρηγορότερα από όσο κατορθώνουν τα κράτη μέλη να απαγορεύσουν την πώλησή τους βάσει εθνικής νομοθεσίας, και, μεταξύ των ανθρώπων που τα αγοράζουν, δημιουργείται η πεποίθηση ότι τα συνθετικά ναρκωτικά, αφού δεν έχουν απαγορευτεί, δεν είναι βλαβερά. Τίποτε δεν θα μπορούσε να απέχει περισσότερο από την αλήθεια. Τα συνθετικά ναρκωτικά είναι εξίσου βλαβερά με τα παράνομα ναρκωτικά και είναι, για την ακρίβεια, πιο επικίνδυνα, διότι οδηγούν γρηγορότερα σε εξάρτηση.
<P>
Με δεδομένο το πολύ σοβαρό κοινωνικό πρόβλημα των συνθετικών ναρκωτικών, που αυξάνεται κάθε μέρα που περνά, πρέπει να αναλάβουμε αποφασιστική και αποτελεσματική δράση όσο το δυνατόν συντομότερα. " Ευρωπαϊκή Επιτροπή, από ανησυχία για την υγεία χιλιάδων νέων ανθρώπων, πρέπει να αναλάβει επειγόντως ευρύ φάσμα δράσεων με σκοπό την ενημέρωση των ανθρώπων σχετικά με τον επιβλαβή χαρακτήρα των συνθετικών ναρκωτικών και τους κινδύνους που σχετίζονται με τη χρήση τους, και πρέπει να προετοιμάσει επίσης νέα νομικά μέτρα.
<SPEAKER ID="251" NAME="Seán Kelly" AFFILIATION="PPE">
(EN) Κυρία Πρόεδρε, όπως αναφέρθηκε στους Financial Times στις 6 Οκτωβρίου, η αρμόδια Επίτροπος σε θέματα έρευνας, κ. Geoghegan-Quinn, προειδοποίησε για την επείγουσα ανάγκη καινοτομίας στην Ευρώπη.
<P>
Πρέπει να τονώσουμε τη χρηματοδότηση της έρευνας στον ιδιωτικό τομέα μέσα από μια ποικιλία μέτρων, όπως είναι οι πρωτοβουλίες χρηματοδότησης μέσω επιχειρηματικών κεφαλαίων. Ωστόσο, οι προτάσεις της Ευρωπαϊκής Ένωσης, οι οποίες αποσκοπούν στην αποτροπή μιας επανάληψης της χρηματοοικονομικής κρίσης, τοποθετούν το επιχειρηματικό κεφάλαιο -το οποίο είναι βασικό για την προαγωγή των μικρών καινοτόμων νέων επιχειρήσεων στην ΕΕ- στην ίδια θέση με κερδοσκοπικά μέσα, όπως είναι τα αμοιβαία κεφάλαια υψηλού κινδύνου.
<P>
Το επιχειρηματικό κεφάλαιο αποτελεί τη μέλισσα των εναλλακτικών πόρων λόγω της ικανότητάς του να γονιμοποιεί τις αναδυόμενες επιχειρήσεις και να δίνει ώθηση στην ανάπτυξη στο πλαίσιο της παγκόσμιας οικονομίας, όπως φάνηκε στα παραδείγματα του Google, του Facebook και του Skype. Τα επιχειρηματικά κεφάλαια παρέχουν πρόσβαση σε κεφάλαιο, επιχειρηματική εμπειρογνωμοσύνη και συχνά στην ίδια την αγορά για καινοτόμες ιδιωτικές νέες εταιρείες και ΜΜΕ. Παρέχουν σταθερή υποστήριξη και επενδύσεις για μια περίοδο μεταξύ τριών και επτά ετών κατά μέσο όρο.
<P>
Πρέπει επίσης να γεφυρώσουμε το χάσμα μεταξύ ημών, των "ΠΑ και της Ιαπωνίας. Πιστεύω ότι πρέπει να δώσουμε βάση στα λόγια της αρμόδιας Επιτρόπου σε θέματα έρευνας, κ. Geoghegan-Quinn.
<SPEAKER ID="252" NAME="Sonia Alfano" AFFILIATION="ALDE">
(IT) Κυρία Πρόεδρε, θα ήθελα να αναφέρω στο Κοινοβούλιο ότι την περασμένη Κυριακή, κατά την επίσκεψη του Πάπα στο Παλέρμο, ανεστάλη η εφαρμογή του ιταλικού Συντάγματος και του Χάρτη των Θεμελιωδών Δικαιωμάτων της Ευρωπαϊκής Ένωσης. " ελευθερία έκφρασης και σκέψης και το απαραβίαστο της ιδιωτικής κατοικίας παραβιάσθηκαν.
<P>
Στη συγκεκριμένη περίπτωση, η ιταλική αστυνομία επέμεινε να αφαιρεθεί σημαία που έφερε τη φράση από το Ευαγγέλιο "Ο οίκος μου οίκος προσευχής κληθήσεται υμείς δε αυτόν εποιήσατε σπήλαιον ληστών", ενώ η ίδια αστυνομική δύναμη ανήρτησε αφίσες που ήταν ομοφοβικές και κατά των ζευγαριών βάσει εθιμικού δικαίου. Στο εσωτερικό του βιβλιοπωλείου Altro quando, ο ιδιοκτήτης είχε αναρτήσει σημαία που έφερε τη φράση "I love Milingo" ("Αγαπώ τον Milingo"). " αστυνομία εισέβαλε στον ιδιωτικό χώρο και κατέσχεσε την αφίσα χωρίς δικαστικό ένταλμα και χρησιμοποιώντας μεθόδους που δεν είχαν κανένα διαπλαστικό χαρακτήρα, ακόμα και για τα δικά της πρότυπα.
<P>
Είναι παράδοξο ότι σε ένα κοσμικό και δημοκρατικό κράτος, όπως υποτίθεται ότι είναι η Ιταλία, η ελευθερία δημόσιας έκφρασης καταπατάται από τις αρχές προκειμένου να μην προσβληθούν οι παπικές ευαισθησίες, ενώ ο πρωθυπουργός κ. Berlusconi είναι σε θέση να βρίζει δημοσίως, χωρίς αυτό να αποτελεί πρόβλημα για την Εκκλησία. Στην περίπτωση αυτή, όλοι οι κοσμικοί και θρησκευτικοί θεσμοί αγνόησαν για μια ακόμα φορά τη δημοκρατία στην Ιταλία, αυξάνοντας το αγεφύρωτο χάσμα που έχει προκύψει σήμερα μεταξύ των θεσμικών οργάνων και του λαού.
<SPEAKER ID="253" NAME="Claudiu Ciprian Tănăsescu" AFFILIATION="NI">
(RO) Παρά τα μέτρα ανάκαμψης που έχουν εγκριθεί από τις κυβερνήσεις των ευρωπαϊκών χωρών, οι πρόσφατες διαδηλώσεις και απεργίες επισημαίνουν ότι η κατάσταση κάθε άλλο παρά έχει βελτιωθεί.
<P>
Δυστυχώς, αυτά ακριβώς τα μέτρα ανάκαμψης που στοχεύουν να χρησιμοποιήσουν οι κυβερνήσεις για να καλύψουν τα δημοσιονομικά κενά και να αποπληρώσουν τα ακριβά δάνεια που έχουν λάβει από τις τράπεζες, είναι που προκαλούν νέα κρίση, η οποία αντικατοπτρίζεται στην άμεση μείωση των εισοδημάτων και στην πτώση του βιοτικού επιπέδου των ευρωπαίων πολιτών.
<P>
Ενδέχεται να έχει έρθει ο καιρός να αλλάξουν οι κυβερνήσεις των κρατών μελών της Ευρωπαϊκής Ένωσης τη νοοτροπία τους βάζοντας τα συμφέροντα των πολιτών με τις ολοένα πιο άδειες τσέπες πάνω από εκείνα των τραπεζών, που εξακολουθούν να κατορθώνουν, μέσα από κάποιο θαύμα να σημειώνουν μεγάλα κέρδη. Βασικά, αν πρέπει κάποιος να χάσει στο παιχνίδι αυτό, αυτός δεν πρέπει πάντα να είναι ο απλός πολίτης.
<SPEAKER ID="254" NAME="Gabriel Mato Adrover" AFFILIATION="PPE">
(ES) Κυρία Πρόεδρε, θα αναφερθώ και εγώ στη Βενεζουέλα, διότι κάποιοι δεν αντιλαμβάνονται ότι δημοκρατία δεν είναι μόνο να ψηφίζεις. Δημοκρατία είναι να μπορεί να το κάνεις με ασφάλεια, ελευθερία και ισότητα, και σε μια δημοκρατία και σε ένα σύστημα ελευθεριών, πρέπει επίσης να υπάρχει σεβασμός της ιδιωτικής ιδιοκτησίας.
<P>
Δυστυχώς, επί του παρόντος, στη Βενεζουέλα, ο λαός και οι επιχειρήσεις του απειλούνται. Εν προκειμένω, θα ήθελα να αναφερθώ σε μια επιχείρηση, την Agroisleña, η οποία ιδρύθηκε από ανθρώπους από τις Κανάριους Νήσους και από την οποία εξαρτώνται περισσότερες από 1.000 οικογένειες. Απαλλοτριώθηκε με αθέμιτο τρόπο και, όπως τόσες άλλες επιχειρήσεις, μετά από πολλά χρόνια σκληρής εργασίας, χρεοκόπησε, κατόπιν αποφάσεων βασιζόμενων σε καπρίτσια εκείνων που θεωρούν ότι όλα επιτρέπονται. Αρχικά κατασχέθηκε γη, τώρα κατάσχονται επιχειρήσεις, και ποιος ξέρει τι θα ακολουθήσει;
<P>
Είναι καιρός να νιώσει ο λαός της Βενεζουέλας ελεύθερος και να σταματήσουν πλέον οι επιχειρηματίες να αισθάνονται ανυπεράσπιστοι και μονίμως απειλούμενοι. Όπως ήδη αναφέρθηκε, είναι καιρός να αποτελέσει η Βενεζουέλα γνήσια δημοκρατία όπου οι τρομοκράτες αναμφίβολα δεν θα βρίσκουν καταφύγιο.
<SPEAKER ID="255" NAME="Evelyn Regner" AFFILIATION="S&amp;D">
(DE) Κυρία Πρόεδρε, θα ήθελα να επιστήσω την προσοχή στην εβδομάδα δράσης της Διεθνούς Ομοσπονδίας Εργαζομένων στις Μεταφορές (ITF), που θα πραγματοποιηθεί αυτό το σαββατοκύριακο στην Κωνσταντινούπολη. Ο λόγος για αυτήν τη διεθνή ημέρα αλληλεγγύης είναι η επιθετική συμπεριφορά μίας εταιρείας διεθνούς παράδοσης δεμάτων έναντι των υπαλλήλων της, οι οποίοι επιθυμούν να συστήσουν συνδικαλιστική ένωση. Δυστυχώς, το τουρκικό εργατικό δίκαιο δεν έχει φτάσει ακόμα στο επίπεδο των ευρωπαϊκών προτύπων, και το γεγονός αυτό το εκμεταλλεύονται συχνά στο έπακρο οι εργοδότες. Βάσει του τουρκικού νόμου περί εργασίας, μια συνδικαλιστική ένωση μπορεί να δραστηριοποιείται σε μια εταιρεία μόνο εφόσον επιτύχει βαθμό συμμετοχής σε αυτήν άνω του 50%. Επαναλαμβάνω: άνω του 50%.
<P>
" UPS, η εταιρεία μεταφοράς δεμάτων με έδρα στις "ΠΑ, λειτούργησε με βάναυσο τρόπο προκειμένου να βάλει τέλος στην εκστρατεία συμμετοχής στην ένωση. " εταιρεία απέλυσε 157 υπαλλήλους χωρίς προειδοποίηση μετά την οργάνωσή τους στην αρμόδια συνδικαλιστική ένωση εργαζομένων στις μεταφορές TÜMTIS και τις προσπάθειές τους για την αναγνώρισή της ως ένωση από τη UPS. Χιλιάδες εργαζόμενοι στη UPS αγωνίζονται από τον Μάιο για την επαναπρόσληψη των συναδέλφων τους και για καλύτερες συνθήκες εργασίας. Αυτό το εργατικό δίκαιο που προωθεί τα συμφέροντα των εταιρειών και οι βάναυσες μέθοδοί του σημαίνουν ότι η Τουρκία αποτελεί ζώνη χωρίς συνδικαλιστικές ενώσεις.
<SPEAKER ID="256" NAME="Izaskun Bilbao Barandica" AFFILIATION="ALDE">
(ES) Κυρία Πρόεδρε, στις 18 Οκτωβρίου, θα ξεκινήσει στην τουρκική πόλη Diyarbakir η δίκη 28 ηγετών του Δημοκρατικού Κοινωνικού Κόμματος (DTP).
<P>
Σε αυτούς περιλαμβάνονται 14 αντιπρόσωποι εκλεγμένοι από τον λαό: 12 δήμαρχοι και δύο δημοτικοί σύμβουλοι. Το έγκλημά τους είναι ότι υπερασπίσθηκαν με ειρηνικό τρόπο τις πολιτικές θέσεις τους, και μπορεί να τους στοιχίσει από 15ετή έως ισόβια κάθειρξη.
<P>
" απαγόρευση του DTP και οι συλλήψεις που ανέφερα αποτελούν ένα ακόμα παράδειγμα των διώξεων στις οποίες υπόκειται η κουρδική μειονότητα στην Τουρκία. Τα συμβάντα αυτά καταδικάστηκαν ρητά στο ψήφισμα που εγκρίναμε στις 10 Φεβρουαρίου όπου αναλυόταν η πρόοδος της Τουρκίας το 2009 να έρθει εγγύτερα προς την Ένωση, αλλά δεν θεωρούμε ότι έχει επιτευχθεί επαρκής πρόοδος.
<P>
Εάν είμαστε συνεπείς και επιθυμούμε να βοηθήσουμε τα θύματα και να βοηθήσουμε την Τουρκία να προχωρήσει στον σωστό δρόμο, μπορούμε να το κάνουμε. Κατά τη διάρκεια αυτής της περιόδου, ας υποστηρίξουμε το κίνημα αλληλεγγύης προς τον κουρδικό σκοπό.
<P>
Θα ήθελα, ως εκ τούτου, να παροτρύνω την Επιτροπή και το Κοινοβούλιο να αποστείλουν επίσημο αντιπρόσωπο στη δίκη στο Diyarbakir.
<SPEAKER ID="257" NAME="Corina Creţu" AFFILIATION="S&amp;D">
(RO) Το χειρότερο που μπορεί να συμβεί κατά τη διάρκεια μιας οικονομικής κρίσης είναι να συνοδευτεί από μια πολιτική κρίση. Αυτό συμβαίνει στη Ρουμανία, η οποία βιώνει τη χειρότερη οικονομική ύφεση σε μια Ευρώπη που αναδύεται από την κρίση.
<P>
Μέτρα λιτότητας μιας άνευ προηγουμένου αυστηρότητας εφαρμόζονται από μια κυβέρνηση αδιάφορη προς τις δυσκολίες που βιώνουν εκατομμύρια Ρουμάνοι, οι οποίοι είναι κυριολεκτικά καταδικασμένοι να υποφέρουν από το κρύο και την πείνα και δεν είναι σε θέση να αγοράσουν φάρμακα. Οι κοινωνικές διαμαρτυρίες των οποίων γινόμαστε τελευταία μάρτυρες αντικατοπτρίζουν την απελπισία των πολιτών απέναντι στην προοπτική να αναγκαστούν να αντιμετωπίσουν τις σκληρές χειμερινές συνθήκες με δραματικά μειωμένο εισόδημα. Ταυτόχρονα, σημειώνονται κατάφωρες παραβιάσεις του δικαιώματος έκφρασης, όπως αναφέρθηκε ήδη απόψε κατά τη συζήτηση στην Ολομέλεια στο παρόν Κοινοβούλιο.
<P>
" δόλια επιβολή ενός συνταξιοδοτικού νόμου που στοχοποιεί το πλέον φτωχό τμήμα του πληθυσμού με υποχρεώνει να ζητήσω από τα ευρωπαϊκά θεσμικά όργανα να επιστήσουν δέουσα προσοχή στην απόλυτη κρίση στην οποία είναι βυθισμένη η Ρουμανία και να αντιμετωπίσουν τις αντιδημοκρατικές παραβιάσεις στην εν λόγω χώρα.
<SPEAKER ID="258" NAME="Maria Da Graça Carvalho" AFFILIATION="PPE">
(PT) Θα ήθελα να επισημάνω εδώ ένα συμβάν που πραγματοποιήθηκε χτες στην Πορτογαλία και που έχει τεράστια σημασία για τη χώρα, για την Ευρώπη και για το μέλλον της ανθρωπότητας.
<P>
Το Ίδρυμα Champalimaud εγκαινίασε κέντρο έρευνας για τον καρκίνο και τις νευροεπιστήμες. Ο κ. Champalimaud ήταν ένας επιχειρηματίας που κληροδότησε ένα τρίτο της προσωπικής του περιουσίας -500 εκατομμύρια ευρώ- στην επιστημονική έρευνα στους τομείς αυτούς. Χαιρετίζω την πρόεδρο του Ιδρύματος Champalimaud, δρα Leonor Beleza, που θέσπισε αυστηρά κριτήρια για το πάντρεμα της αριστείας στην επιστημονική έρευνα με την κλινική πρακτική. Είμαι βεβαία ότι ο στόχος της θέσης της Πορτογαλίας και της Ευρώπης στην πρώτη γραμμή της αριστείας σε αυτόν τον τομέα επιστημονικής έρευνας θα επιτευχθεί στο έπακρο.
<P>
Το Ίδρυμα Champalimaud θα προσελκύσει παγκοσμίως γνωστούς επιστήμονες στην Πορτογαλία και την Ευρώπη. Από τις εκβολές του Τάγου, θα ξεκινήσει ένα νέο κεφάλαιο στην πορτογαλική και ευρωπαϊκή επιστημονική έρευνα, που θα επιτρέψει στον κόσμο να μάθει για νέους κόσμους.
<SPEAKER ID="259" NAME="Miroslav Mikolášik" AFFILIATION="PPE">
(SK) Κατά την Κοινοβουλευτική Συνέλευση του Συμβουλίου της Ευρώπης αύριο, θα διεξαχθεί ψηφοφορία σχετικά με την έκθεση της βρετανής σοσιαλίστριας, Christine McCafferty, με τίτλο "Πρόσβαση των γυναικών σε νόμιμη ιατροφαρμακευτική περίθαλψη: το πρόβλημα της έλλειψης ρύθμισης της αντίρρησης συνειδήσεως".
<P>
Πρέπει να καταδικάσουμε απερίφραστα την έκθεση αυτή, η οποία αποτελεί μια άνευ προηγουμένου και σοβαρή ανάμειξη και απειλή της εθνικής κυριαρχίας των κρατών μελών, της αρχής της επικουρικότητας και του θεμελιώδους δικαιώματος στην ελευθερία σκέψης, συνείδησης και θρησκείας. " έκθεση εστιάζει κυρίως στον τομέα της επονομαζόμενης αναπαραγωγικής υγειονομικής περίθαλψης για τις γυναίκες, τις αμβλώσεις, τη στείρωση καθώς και, για να χρησιμοποιήσω τα λόγια της, "την απαλλαγή από τον πόνο με μέσα διακοπής της ζωής για ασθενείς στα τελικά στάδια", που σημαίνει ενεργό ευθανασία. Το εν λόγω έγγραφο του Συμβουλίου της Ευρώπης φτάνει στο σημαίο να απαιτεί από τα κράτη μέλη να υποχρεώνουν τους παρόχους υγειονομικής περίθαλψης να παρέχουν τη ζητούμενη θεραπεία, την οποία δικαιούται νομίμως ο ασθενής, ανεξαρτήτως των αντιρρήσεων συνειδήσεώς τους. Επιπλέον, ζητεί τη δημιουργία ενός είδους μητρώου των ανθρώπων που φέρουν αντιρρήσεις, και στη συνέχεια προτείνει κατά κάποιον τρόπο τη δίωξή τους. Είναι απαράδεκτη η συμφωνία με αυτήν την τάση για τη ρύθμιση της αντίρρησης συνειδήσεως στην Ευρώπη.
<SPEAKER ID="260" NAME="María Muñiz De Urquiza" AFFILIATION="S&amp;D">
(ES) Κυρία Πρόεδρε, είναι ανεύθυνο να αμφισβητείται η αυστηρότητα της ισπανικής εξωτερικής πολιτικής σε σχέση με την καταπολέμηση της τρομοκρατίας, και είναι λάθος να κατηγορείται η κυβέρνηση της Βενεζουέλας ότι συνωμοτεί για την εκπαίδευση τρομοκρατών της ETA στην επικράτειά της, διότι δεν υπάρχουν στοιχεία μιας τέτοιας συνομωσίας.
<P>
Υπάρχει διεθνής διάλογος και συνεργασία στο πλαίσιο του γενναίου αγώνα της Ισπανίας κατά της τρομοκρατίας εντός και εκτός των συνόρων της, και υπάρχει διάλογος και συνεργασία με τη Βενεζουέλα, από την οποία έχει ζητηθεί να αναλάβει εν προκειμένω συγκεκριμένη δράση.
<P>
Αντί να ζητείται η διάλυση δεσμών και η αντιπαράθεση, ας αφήσουμε την αστυνομία, τις δικαστικές και τις διπλωματικές αρχές να κάνουν τη δουλειά τους, η οποία έχει οδηγήσει σε μια άνευ προηγουμένου επιτυχία και έχει αποφέρει αποτελέσματα στο πλαίσιο της καταπολέμησης της τρομοκρατίας στην Ισπανία.
<SPEAKER ID="261" NAME="Πρόεδρος">
" συζήτηση έληξε.

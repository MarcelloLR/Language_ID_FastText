<CHAPTER ID="014">
Προτεραιότητες του Κοινοβουλίου για το Συμβούλιο Ανθρωπίνων Δικαιωμάτων των Ηνωμένων Εθνών (Γενεύη, 1-26 Μαρτίου 2010) (συζήτηση)
<SPEAKER ID="102" NAME="Πρόεδρος">
Το επόμενο σημείο της ημερήσιας διάταξης είναι οι δηλώσεις του Συμβουλίου και της Επιτροπής σχετικά με τις προτεραιότητες του Κοινοβουλίου για το Συμβούλιο Ανθρωπίνων Δικαιωμάτων των "νωμένων Εθνών (Γενεύη, 1-26 Μαρτίου 2010).
<SPEAKER ID="103" NAME="Diego López Garrido" LANGUAGE="ES">
Κύριε Πρόεδρε, η Ευρωπαϊκή Ένωση προετοιμάζεται στη Γενεύη, στις Βρυξέλλες και στις πρωτεύουσες τρίτων χωρών, για την πρώτη σύνοδο του Συμβουλίου Ανθρωπίνων Δικαιωμάτων του τρέχοντος έτους.
<P>
Το Συμβούλιο Ανθρωπίνων Δικαιωμάτων είναι ένα φόρουμ για τη συζήτηση της κατάστασης των ανθρωπίνων δικαιωμάτων σε όλες τις περιοχές του κόσμου, καθώς και των προσπαθειών της διεθνούς κοινότητας για τη βελτίωση της κατάστασης των ανθρωπίνων δικαιωμάτων, που συνιστά μία από τις αρχές, ένα από τα στοιχεία, ένα από τα ουσιώδη χαρακτηριστικά του πνεύματος της Ευρωπαϊκής Ένωσης, αυτού που της δίνει την πραγματική της ταυτότητα στον κόσμο.
<P>
" Προεδρία του Συμβουλίου λαμβάνει πολύ σοβαρά τον ρόλο που καλείται να διαδραματίσει αυτήν τη φορά. Λαμβάνει πολύ σοβαρά τις προκλήσεις που καλείται να αντιμετωπίσει η Ευρωπαϊκή Ένωση κατά τη διάρκεια των εν λόγω συνόδων του Συμβουλίου Ανθρωπίνων Δικαιωμάτων. Απόδειξη αποτελεί το γεγονός ότι η πρώτη αντιπρόεδρος της ισπανικής κυβέρνησης, María Teresa Fernández de la Vega -που ενεργεί στη συγκεκριμένη περίπτωση ως αντιπρόσωπος της Προεδρίας του Συμβουλίου της Ευρωπαϊκής Ένωσης- θα παρευρίσκεται στη "συνεδρίαση υψηλού επιπέδου" που θα ξεκινήσει τη 13η σύνοδο του Συμβουλίου.
<P>
" Προεδρία θα έχει, επομένως, ενεργή παρουσία στις εργασίες του Συμβουλίου.
<P>
Θα υπερασπιστούμε τις θέσεις της Ευρωπαϊκής Ένωσης σε ζητήματα που έχουν ιδιαίτερες επιπτώσεις για πολλά κράτη μέλη και, εκτός από τις εθνικές πρωτοβουλίες, η Ευρωπαϊκή Ένωση θα υποβάλει προς έγκριση ψηφίσματα για τις επιμέρους χώρες.
<P>
Εξακολουθούμε να πιστεύουμε ότι το Συμβούλιο πρέπει να έχει στη διάθεσή του τα μέσα για την προάσπιση των ανθρωπίνων δικαιωμάτων, για την απόκριση σε καταστάσεις σοβαρών παραβιάσεων των ανθρωπίνων δικαιωμάτων, είτε μέσω ειδικών εντολών για τις επιμέρους χώρες -όπως συμβαίνει στην περίπτωση της Βιρμανίας ή της Λαοκρατικής Δημοκρατίας της Κορέας- είτε μέσω εντολών επί συγκεκριμένων θεμάτων στο εσωτερικό μιας χώρας, όπως ελπίζουμε ότι θα συμβεί για τη Λαϊκή Δημοκρατία του Κονγκό.
<P>
Οι καταστάσεις αυτές πρέπει να παρακολουθούνται από τη διεθνή κοινότητα και από το Συμβούλιο Ανθρωπίνων Δικαιωμάτων αν θέλουμε να διατηρήσει το Συμβούλιο την αξιοπιστία του.
<P>
Ένα από τα θέματα της ημερήσιας διάταξης για τις προσεχείς συνόδους του Συμβουλίου είναι κάτι που θα συζητήσουμε αργότερα, σήμερα το απόγευμα, σε ένα άλλο θέμα, ήτοι τις ειδικές συνόδους για τη Γάζα και την έκθεση Goldstone. " Ευρωπαϊκή Ένωση θεωρεί -όπως θα αναφέρουμε και πάλι αργότερα- ότι η εν λόγω έκθεση συνιστά αξιόπιστη ανάλυση και η Ευρωπαϊκή Ένωση τόνισε τη σημασία της διεξαγωγής επαρκούς, αξιόπιστης έρευνας σχετικά με τις πιθανές παραβιάσεις της διεθνούς νομοθεσίας περί ανθρωπίνων δικαιωμάτων και του διεθνούς ανθρωπιστικού δικαίου.
<P>
Τέλος, θα ήθελα να σχολιάσω το πρόβλημα της επανεξέτασης του Συμβουλίου.
<P>
Το έτος που διανύουμε θα είναι καίριο για τις διαπραγματεύσεις σχετικά με την επανεξέταση του έργου του Συμβουλίου, που θα πραγματοποιηθεί συγκεκριμένα το 2011.
<P>
" Ευρωπαϊκή Ένωση ξεκινά να επεξεργάζεται και σκοπεύει να εδραιώσει μια σαφή θέση, μια σαφή στρατηγική για την Ένωση, ούτως ώστε να μπορούμε να τηρήσουμε ενεργό ρόλο και δέσμευση για την προστασία και τον σεβασμό των ανθρωπίνων δικαιωμάτων.
<P>
Εν πάση περιπτώσει, είναι σαφές ότι η Ευρωπαϊκή Ένωση θα συνεχίσει να υποστηρίζει την ανεξαρτησία της Ύπατης Αρμοστείας των "νωμένων Εθνών για τα Ανθρώπινα Δικαιώματα, όπως έκανε ανέκαθεν, καθώς και την ανεξαρτησία ειδικών διαδικασιών, τη συμμετοχή μη κυβερνητικών οργανώσεων στο Συμβούλιο Ανθρωπίνων Δικαιωμάτων, την ικανότητα του Συμβουλίου να αντιμετωπίζει σοβαρές παραβιάσεις ανθρωπίνων δικαιωμάτων και τη θέσπιση εντολών για τις επιμέρους χώρες.
<P>
" Ισπανία, και η ισπανική Προεδρία, γνωρίζουν ότι αναλάβαμε την εκ περιτροπής Προεδρία σε μια κρίσιμη περίοδο για την Ένωση και τα "νωμένα Έθνη όσον αφορά την προστασία και την προάσπιση των ανθρωπίνων δικαιωμάτων στον κόσμο.
<P>
" Συνθήκη της Λισαβόνας προσέφερε επίσης μια νέα διέξοδο, όπως έκανε σε τόσους πολλούς τομείς, όσον αφορά την εξωτερική δράση της Ένωσης, και ελπίζουμε ότι το κοινό μας έργο, υπό την ηγεσία της Ύπατης Εκπροσώπου, θα καταστήσει σαφέστερη τη φωνή της Ευρωπαϊκής Ένωσης σχετικά με την υπεράσπιση των θεμελιωδών αρχών του έργου του Συμβουλίου Ανθρωπίνων Δικαιωμάτων. Ελπίζουμε επίσης ότι αυτή η φάση της πορείας προς ένα πιο ενεργό, διαφανές και αποτελεσματικό Συμβούλιο επωφελείται από το μεταβατικό στάδιο που διανύει η Ένωση υπό την ηγεσία μιας Προεδρίας -που εκπροσωπώ επί του παρόντος- η οποία θα καταβάλει κάθε δυνατή προσπάθεια για να διασφαλίσει ότι η πορεία που θα ακολουθήσει η Ένωση και το Συμβούλιο στο εξής θα οδηγήσει στον ίδιο στόχο, ήτοι στην προάσπιση και την προστασία των ανθρωπίνων δικαιωμάτων στον κόσμο.
<SPEAKER ID="104" NAME="Kristalina Georgieva">
Μέλος της Επιτροπής. - (EN) Κύριε Πρόεδρε, θεωρώ ιδιαιτέρως σκόπιμο το γεγονός ότι βρίσκομαι εδώ σήμερα για πρώτη φορά σχετικά με το ζήτημα των ανθρωπίνων δικαιωμάτων, που αρμόζει πολύ με τις προτεραιότητες του χαρτοφυλακίου μου.
<P>
" Επιτροπή προσυπογράφει σε πολύ μεγάλο βαθμό την παρουσίαση της ισπανικής Προεδρίας, και θα ήθελα να προσθέσω δύο παρατηρήσεις στα όσα παρουσιάστηκαν αναφορικά με τις προτεραιότητες της προσεχούς συνόδου και τον τρόπο με τον οποίο θα ευθυγραμμιστεί η ΕΕ με τις εν λόγω προτεραιότητες.
<P>
" πρώτη αφορά θεματικά ζητήματα. " ΕΕ και η ομάδα των χωρών της Λατινικής Αμερικής συνεργάζονται σε ένα σχέδιο ψηφίσματος για τα δικαιώματα του παιδιού, με ιδιαίτερη εστίαση στην καταπολέμηση της σεξουαλικής βίας κατά των παιδιών. " Επιτροπή ανησυχεί πολύ για την αύξηση της σεξουαλικής βίας σε ζώνες συγκρούσεων και καταστάσεις κρίσης, καθώς και για τις επιπτώσεις της στις πιο ευάλωτες ομάδες, ειδικά στα παιδιά. " ΕΕ, σύμφωνα με την ευρωπαϊκή κοινή αντίληψη για την ανθρωπιστική βοήθεια, θα διασφαλίσει τη δέουσα αντιμετώπιση του ζητήματος αυτού στο ψήφισμα.
<P>
" ΕΕ θα συμμετείχε επίσης ενεργά σε μια ομάδα για τα δικαιώματα των ατόμων με αναπηρία. Υπάρχει πολύ σαφής σύνδεση με τις εσωτερικές μας πολιτικές στην ΕΕ, καθώς σύντομα θα ολοκληρώσουμε τη διαδικασία ένταξης στη σύμβαση των "νωμένων Εθνών για τα δικαιώματα των ατόμων με αναπηρία.
<P>
Ένα άλλο θεματικό πεδίο ιδιαίτερου ενδιαφέροντος στο οποίο θα εμμείνουμε είναι το δικαίωμα στην τροφή, που συνάδει με την επίτευξη των αναπτυξιακών στόχων της χιλιετίας, καθώς και τα ανθρώπινα δικαιώματα των εσωτερικά εκτοπισμένων ατόμων τα οποία, σε αντίθεση με τους πρόσφυγες, δεν τυγχάνουν επαρκούς προστασίας από τις διεθνείς συμβάσεις.
<P>
" δεύτερη παρατήρηση που θα ήθελα να κάνω αφορά την υποστήριξη της ΕΕ για την έγκριση από την Ολομέλεια των εκθέσεων των οικουμενικών περιοδικών επανεξετάσεων σχετικά με τα κράτη που ολοκλήρωσαν αυτήν τη διαδικασία τον Δεκέμβριο. Πρόκειται για μια πολύ σημαντική στιγμή, κατά την οποία τα κράτη που υποβλήθηκαν σε επανεξέταση μπορούν να κοινοποιήσουν τις δεσμεύσεις που αναλαμβάνουν για τη βελτίωση της κατάστασης των ανθρωπίνων δικαιωμάτων. Ταυτόχρονα, τα κράτη δύνανται να επιλέξουν να ζητήσουν διεθνή συνδρομή για την εφαρμογή των εν λόγω δεσμεύσεων. " Επιτροπή εξακολουθεί να παραμένει πολύ ανοικτή όσον αφορά τις συζητήσεις με τους εταίρους για την εξεύρεση τρόπων και μέσων υποστήριξης της εφαρμογής των συστάσεων των εν λόγω επανεξετάσεων.
<P>
Εξαιρετικά καίριο, όπως τονίσθηκε ήδη από την ισπανική Προεδρία, είναι το γεγονός ότι ο αντίκτυπος αυτής της διαδικασίας εξαρτάται, πρωτίστως, από τη διαφάνεια και τη δεκτικότητα που επιδεικνύουν τα κράτη μέλη της ΕΕ, διότι μόνο θέτοντας το παράδειγμα θα μπορέσουμε να είμαστε αποτελεσματικοί.
<SPEAKER ID="105" NAME="Laima Liucija Andrikienė">
εξ ονόματος της Ομάδας PPE. - (EN) Κύριε Πρόεδρε, χαιρετίζω το γεγονός ότι το Ευρωπαϊκό Κοινοβούλιο πρόκειται να εγκρίνει ένα ψήφισμα σχετικά με την προσεχή σύνοδο του Συμβουλίου Ανθρωπίνων Δικαιωμάτων. Χαιρετίζω επίσης το γεγονός ότι το Ευρωπαϊκό Κοινοβούλιο θα στείλει αντιπροσωπεία στο Συμβούλιο Ανθρωπίνων Δικαιωμάτων, καθώς υποβάλλουμε τακτικά συστάσεις προς το Συμβούλιο της ΕΕ σχετικά με τους τρόπους βελτίωσης του έργου του Συμβουλίου Ανθρωπίνων Δικαιωμάτων και την ενίσχυση του ρόλου της Ευρωπαϊκής Ένωσης σε αυτό.
<P>
Αυτή η 13η σύνοδος είναι η σημαντικότερη σύνοδος του 2010 και θα περιλαμβάνει υψηλού επιπέδου συνεδριάσεις και συζητήσεις με υπουργούς κυβερνήσεων σχετικά με πολλά σημαντικά ζητήματα που αναφέρθηκαν ήδη από την Επίτροπο και τον υπουργό, όπως, παραδείγματος χάριν, ο αντίκτυπος της παγκόσμιας χρηματοπιστωτικής κρίσης στην κατάσταση των ανθρωπίνων δικαιωμάτων παγκοσμίως.
<P>
Χαιρετίζουμε το γεγονός ότι οι αμερικανοί εταίροι μας συμμετέχουν ενεργά στο έργο του Συμβουλίου Ανθρωπίνων Δικαιωμάτων. Εντούτοις, θα πρέπει να σημειώσουμε με ανησυχία ότι ορισμένες χώρες επιχειρούν να σφετεριστούν την όλη διαδικασία και να υπονομεύσουν την αξιοπιστία του Συμβουλίου Ανθρωπίνων Δικαιωμάτων. Το Ιράν έχει δείξει ότι ενδέχεται να υποβάλει υποψηφιότητα στις εκλογές για μια θέση στο Συμβούλιο. Θα ήταν ιδιαιτέρως λυπηρό να εκλεγεί το Ιράν, καθώς το γεγονός αυτό θα αύξανε ουσιαστικά τον αριθμό των χωρών του Συμβουλίου με προβληματικό ιστορικό στον τομέα των ανθρωπίνων δικαιωμάτων. Το Συμβούλιο Ανθρωπίνων Δικαιωμάτων θα διέτρεχε τότε τον κίνδυνο να καταστεί εξίσου παρωχημένο και αναποτελεσματικό με τον προκάτοχό του, την Επιτροπή Ανθρωπίνων Δικαιωμάτων. Με άλλα λόγια, διακυβεύεται αυτή καθαυτή η αξιοπιστία του Συμβουλίου Ανθρωπίνων Δικαιωμάτων και, ως εκ τούτου, θα πρέπει να καταβάλουμε κάθε δυνατή προσπάθεια για να διατηρήσουμε την εξουσία του Συμβουλίου Ανθρωπίνων Δικαιωμάτων.
<SPEAKER ID="106" NAME="Richard Howitt">
εξ ονόματος της Ομάδας S&D. - (EN) Κύριε Πρόεδρε, θα ήθελα να ξεκινήσω χαιρετίζοντας τη συμμετοχή του Κοινοβουλίου στις πρωτοβουλίες των "νωμένων Εθνών. Το φθινόπωρο, ασκήσαμε πίεση στη Νέα Υόρκη για τον διορισμό ενός νέου Αναπληρωτή Γενικού Γραμματέα για την αύξηση του επιπέδου προτεραιότητας για τα ανθρώπινα δικαιώματα στα "νωμένα Έθνη και τον επόμενο μήνα θα βρεθούμε και πάλι στο ίδιο το Συμβούλιο Ανθρωπίνων Δικαιωμάτων: όχι μόνο στο πλαίσιο διαλόγου με τους αντιπροσώπους της ΕΕ, αλλά και σε συνεργασία με τρίτες χώρες στο πλαίσιο των κοινών προσπαθειών της Ευρώπης και του υπόλοιπου κόσμου για την προάσπιση του σεβασμού των ανθρωπίνων δικαιωμάτων. Είμαι υπερήφανος για το γεγονός ότι, στη Γενεύη, βλέπουμε ότι η Ευρώπη είναι υπέρμαχος των ανθρωπίνων δικαιωμάτων και, με το έργο που πρόκειται να ξεκινήσει τον Ιούνιο του τρέχοντος έτους, το ψήφισμά μας σήμερα λέει ότι θα πρέπει να καταστούμε υπέρμαχοι περαιτέρω μεταρρυθμίσεων στο ίδιο το Συμβούλιο Ανθρωπίνων Δικαιωμάτων.
<P>
Το Συμβούλιο εξακολουθεί να είναι υπερβολικά πολιτικοποιημένο και το κείμενό μας σήμερα δικαίως επικρίνει τους εκπροσώπους εκείνους που παρατάχθηκαν κατά τρόπο κυνικό με τα αυτοκίνητά τους έξω από τα γραφεία του Ο"Ε στη Γενεύη, στις 6 π.μ., προκειμένου να είναι οι πρώτοι που θα συμπληρώσουν τον κατάλογο ομιλητών για να βοηθήσουν τη Σρι Λάνκα στην πρόταση "μη ανάληψης δράσης" της για την αποφυγή επικρίσεων σχετικά με παραβιάσεις στη χώρα και την αποφυγή του πνεύματος της σύστασης του Συμβουλίου Ανθρωπίνων Δικαιωμάτων: ότι θα πρέπει να εργάζεται καθ' όλη τη διάρκεια του έτους για την αντιμετώπιση παραβιάσεων των ανθρωπίνων δικαιωμάτων, οποτεδήποτε και οπουδήποτε συμβαίνουν. Στο Κοινοβούλιο, συμφωνούμε με πολλές από τις αρχές που διατυπώθηκαν από την ισπανική Προεδρία όσον αφορά την περαιτέρω μεταρρύθμιση και θα ήθελα να συνταχθώ με τη φίλη μου, την κ. Andrikienė, λέγοντας ότι η ενδεχόμενη εκλογή του Ιράν χωρίς ανταγωνισμό την επόμενη φορά, όπως φοβούνται ορισμένοι, με το ολέθριο ιστορικό της χώρας στον τομέα των ανθρωπίνων δικαιωμάτων, θα αποτελέσει περαιτέρω μοιραίο πλήγμα για το Συμβούλιο.
<P>
" δυσκολότερη δοκιμασία όσον αφορά τα ανθρώπινα δικαιώματα για κάθε έθνος είναι η κατηγορία για παραβιάσεις των ανθρωπίνων δικαιωμάτων. Για αυτόν τον λόγο, με χαροποιεί πολύ το γεγονός ότι, στην οργανωτική συνεδρίαση της 18ης Φεβρουαρίου στη Γενεύη, τόσο η Ευρωπαϊκή Ένωση όσο και οι "νωμένες Πολιτείες μίλησαν υπέρ της παρουσίασης αυτήν τη φορά της κοινής μελέτης σχετικά με τη μυστική κράτηση στο Συμβούλιο Ανθρωπίνων Δικαιωμάτων. Δεν θα συμφωνούμε πάντα με τις επικρίσεις, πρέπει, όμως, να είμαστε πάντα ανοικτοί σε αυτές αν θέλουμε και οι άλλοι να κάνουν το ίδιο.
<SPEAKER ID="107" NAME="Kristiina Ojuland" AFFILIATION="ALDE">
(ET) Ύπατη Εκπρόσωπε, κυρία Επίτροπε, η Ομάδα μου, η Συμμαχία Φιλελεύθερων και Δημοκρατών για την Ευρώπη, θέλει να είναι ορατή η Ευρωπαϊκή Ένωση στην προσεχή 13η σύνοδο του Συμβουλίου Ανθρωπίνων Δικαιωμάτων των "νωμένων Εθνών. Ως μία εκ των συντακτών του εν λόγω ψηφίσματος, θέλω να επιστήσω ιδιαιτέρως την προσοχή στα σημεία 9 και 13 του ψηφίσματος, που ασχολούνται με θέματα που αφορούν το Ιράν.
<P>
Για εμάς, την Ομάδα ALDE, είναι απαράδεκτο το Συμβούλιο Ανθρωπίνων Δικαιωμάτων των "νωμένων Εθνών να είναι ανίκανο -για να μην αναφέρουμε απρόθυμο- να αντιδράσει με την απαιτούμενη ταχύτητα στις κρίσεις στον τομέα των ανθρωπίνων δικαιωμάτων στο Αφγανιστάν, στη Γουινέα, στο Ιράν, στην Υεμένη και στο Ιράκ. Σκοπός του Συμβουλίου Ανθρωπίνων Δικαιωμάτων, που συγκεντρώνει στους κόλπους του όλες τις χώρες του κόσμου, είναι η συνεχής παρακολούθηση της κατάστασης των ανθρωπίνων δικαιωμάτων στην επικράτεια όλων των κρατών μελών και η άμεση ανταπόκριση σε τυχόν επιδείνωση της κατάστασης.
<P>
Ο υφιστάμενος βραδύς χειρισμός της κατάστασης υποδεικνύει σαφώς την αδυναμία και ανικανότητα του οργανισμού να εφαρμόσει επαρκώς τους στόχους που έχει θέσει για τον εαυτό του. " αδυναμία του οργανισμού καθίσταται επίσης εμφανής στην υποψηφιότητα του Ιράν στις εκλογές του Συμβουλίου Ανθρωπίνων Δικαιωμάτων των "Ε που θα διεξαχθούν τον Μάιο του 2010, γεγονός αρκετά ευτράπελο. " σκέψη και μόνο είναι παράλογη, λαμβάνοντας υπόψη τις απελπιστικές απόπειρες του θεοκρατικού καθεστώτος του Ιράν να καταστείλει την πολιτική αναταραχή που έχει καταλάβει ολόκληρη τη χώρα μέσω ενός κατασταλτικού μηχανισμού. " μοναδική προοπτική είναι η επίρριψη ευθυνών σε ολόκληρη τη διεθνή κοινότητα.
<P>
Σεβόμαστε τις επιλογές του λαού του Ιράν, και η κριτική μας αποσκοπεί στην επίτευξη ενός καλύτερου μέλλοντος για τους Ιρανούς. Καλούμε την Ύπατη Εκπρόσωπο της Ευρωπαϊκής Ένωσης για θέματα εξωτερικής πολιτικής και πολιτικής ασφαλείας και τον Αντιπρόεδρο της Επιτροπής να λάβουν αποφασιστική θέση στο εν λόγω ζήτημα και να ασκήσουν έντονες πιέσεις στα "νωμένα Έθνη.
<SPEAKER ID="108" NAME="Heidi Hautala">
εξ ονόματος της Ομάδας Verts/ALE. - (FI) Κύριε Πρόεδρε, η Ευρωπαϊκή Ένωση έχει μια μεγάλη ευκαιρία να στηρίξει μια κίνηση για την ενίσχυση του διεθνούς δικαίου στο προσεχές Συμβούλιο Ανθρωπίνων Δικαιωμάτων.
<P>
Ακούσαμε μακροσκελείς καταλόγους σημαντικών θεμάτων από το Συμβούλιο και την Επιτροπή, αλλά έχουμε καμία εγγύηση ότι η Ευρωπαϊκή Ένωση θα επιμείνει πράγματι στην αντιμετώπισή τους; Αναφέρω ενδεικτικά ότι η έκθεση Goldstone σχετικά με τις παραβιάσεις του διεθνούς ανθρωπιστικού δικαίου κατά τη διάρκεια του πολέμου στη Γάζα έτυχε άκρως αμφιλεγόμενης υποδοχής στα κράτη μέλη. Κατά τη γνώμη μου, έχουμε δικαίωμα να λάβουμε έναν απολογισμό από τον εκπρόσωπο του Συμβουλίου σχετικά με την τρέχουσα αντιμετώπιση αυτής της σημαντικής έκθεσης από τα διάφορα κράτη μέλη. " εν λόγω έκθεση είναι καίριας σημασίας σε μια περίοδο όπου προσπαθούμε να θέσουμε τέρμα στην ατιμωρησία όλων των ενόχων για παραβιάσεις του διεθνούς ανθρωπιστικού δικαίου και για εγκλήματα πολέμου και να τους οδηγήσουμε ενώπιον της δικαιοσύνης.
<P>
Δεύτερον, όπως ο συνάδελφός μου, ο κ. Howitt, θα ήθελα να αναφερθώ στη νέα έκθεση σχετικά με τα μυστικά κέντρα κράτησης. " Ευρωπαϊκή Ένωση πρέπει να αναλάβει πιο αποφασιστική δράση όσον αφορά τα βασανιστήρια και κάθε είδους απάνθρωπη μεταχείριση στις φυλακές, μερικές από τις οποίες είναι μυστικές. Πρέπει επίσης να είμαστε σε θέση να αντιμετωπίσουμε το γεγονός ότι ακόμη και τα κράτη μέλη της Ευρωπαϊκής Ένωσης είναι ένοχα για τέτοιου είδους συμπεριφορά. Αυτό δεν μπορεί να συνεχιστεί. Πρέπει να διερευνήσουμε αυτά τα ζητήματα στο μέτρο που μας επηρεάζουν.
<P>
Έχουμε τη δυνατότητα να ενισχύσουμε την εξουσία του Διεθνούς Ποινικού Δικαστηρίου υιοθετώντας δυναμική στάση όσον αφορά την τροποποίηση του Κώδικα Επαγγελματικής Συμπεριφοράς του Δικαστηρίου την προσεχή άνοιξη.
<SPEAKER ID="109" NAME="Charles Tannock" LANGUAGE="EN">
Κύριε Πρόεδρε, το Συμβούλιο Ανθρωπίνων Δικαιωμάτων έχει αναμφίβολα αξιέπαινους στόχους, αλλά υπονομεύεται σοβαρά από ορισμένα από τα μέλη του. Πολλά από αυτά σέβονται ελάχιστα τα ανθρώπινα δικαιώματα και τη δημοκρατία συμπεριλαμβανομένων, ενδεικτικά, της Κούβας, της Κίνας, του Πακιστάν, της Σαουδικής Αραβίας, της Νικαράγουας και της Γκαμπόν - και του Ιράν, ως πιθανού υποψηφίου. Είναι σαφές, συνεπώς, ότι το ουσιαστικό ηθικό κύρος αυτού του οργάνου είναι περιορισμένο. Μόνο αυτό διαθέτει η ΕΕ σε επίπεδο "νωμένων Εθνών και κάνει, παρ' όλα αυτά, καλή δουλειά όσον αφορά την επισιτιστική ασφάλεια και τα δικαιώματα των παιδιών. Εντούτοις, επιτίθενται με εμμονή κατά του ιστορικού του Ισραήλ στον τομέα των ανθρωπίνων δικαιωμάτων, αλλά η δική τους περιφρόνηση για τα ανθρώπινα δικαιώματα συχνά δεν υποβάλλεται σε έλεγχο.
<P>
Το ψήφισμα του Κοινοβουλίου ορθώς επισημαίνει ότι η 13η σύνοδος δεν αναφέρει τα σοβαρά προβλήματα ανθρωπίνων δικαιωμάτων που σχετίζονται με καθεστώτα όπως η Γουινέα Κόνακρι, το Αφγανιστάν, το Ιράν και η Υεμένη. Δεύτερον, το εν λόγω ψήφισμα κάνει μνεία στη CIA και στις έκτακτες παραδόσεις. Θα πρέπει να το σκεφτούμε καλά προτού επιτεθούμε στους αμερικανούς συμμάχους μας όταν εξακολουθούν να επωμίζονται ένα εξαιρετικά δυσανάλογο φορτίο ευθύνης για την ασφάλειά μας στην Ευρωπαϊκή Ένωση.
<SPEAKER ID="110" NAME="Nicole Sinclaire" AFFILIATION="NI">
(EN) Κύριε Πρόεδρε, ενώ η Επιτροπή ενδιαφέρεται ιδιαιτέρως να υπερασπιστεί τα ανθρώπινα δικαιώματά μας, εμείς οι Βρετανοί γνωρίζουμε από τον 13ο αιώνα ποια ακριβώς είναι η θέση μας. Φοβάμαι ότι η Συνθήκη της Λισαβόνας είναι μια αχνή σκιά της Μάγκνα Κάρτα μας.
<P>
" Επιτροπή αρέσκεται να θεωρεί τον εαυτό της παγκόσμιο παράγοντα στον τομέα των ανθρωπίνων δικαιωμάτων και φαίνεται πρόθυμη να επικρίνει τους άλλους και να προσφέρει βοήθεια και συμβουλευτική. Εντούτοις, θα πρέπει να ρίξει μια κριτική ματιά στην ίδια. Θεωρώ άκρως ειρωνικό το γεγονός ότι, ενώ η ΕΕ ορθώς υποστηρίζει τα δικαιώματα των Κασμιριανών οι οποίοι υπομονετικά περιμένουν ένα δημοψήφισμα σχετικά με το δικαίωμα αυτοδιάθεσης που τους υποσχέθηκε από τα "νωμένα Έθνη το 1947, η Επιτροπή επιδιώκει ενεργά να αφαιρέσει αρμοδιότητες από τα κράτη μέλη της σε σημαντικούς τομείς υψηλής πολιτικής μέσω της Συνθήκης της Λισαβόνας. Στην πραγματικότητα, το γεγονός αυτό με φέρνει στο θέμα του δημοψηφίσματος για το οποίο δόθηκε υπόσχεση στους βρετανούς εκλογείς, αλλά απλώς δεν πραγματοποιήθηκε ποτέ. Ως εκ τούτου, οι εκλογείς μου περιμένουν αυτοδιάθεση, μαζί με τους Κασμιριανούς.
<SPEAKER ID="111" NAME="José Ignacio Salafranca Sánchez-Neyra" AFFILIATION="PPE">
(ES) Κύριε Πρόεδρε, πιστεύω ότι πρόκειται για μια εξαιρετική ευκαιρία επιβεβαίωσης της οικουμενικότητας, του αδιαίρετου και της αλληλεξάρτησης των ανθρωπίνων δικαιωμάτων, και αυτό κάνει η εν λόγω πρόταση κοινού ψηφίσματος που πρόκειται να εγκριθεί αύριο.
<P>
Το Κοινοβούλιο έχει εκφράσει επανειλημμένα τη γνώμη του, κατά κανόνα μέσω της ετήσιας έκθεσης για τα ανθρώπινα δικαιώματα στον κόσμο και μέσω διαφόρων ψηφισμάτων, όπως κάναμε πρόσφατα στην περίπτωση του Ιράν.
<P>
Ορισμένοι συνάδελφοι βουλευτές αναφέρθηκαν στο παράδοξο -λέξη που χρησιμοποίησαν οι ίδιοι- ότι ορισμένες χώρες με εξαιρετικά φτωχό ιστορικό στον τομέα των ανθρωπίνων δικαιωμάτων ανήκουν στον φορέα που είναι αρμόδιος για την παρακολούθησή τους, και θεωρώ ότι το Ιράν είναι μία από τις πιο κραυγαλέες περιπτώσεις. Αυτό δεν είναι το μοναδικό παράδειγμα, και πιστεύω ότι ο Οργανισμός "νωμένων Εθνών θα καταστεί αναποτελεσματικός αν τροφοδοτείται πραγματικά από αυτές τις χώρες και θα χάσει κάθε πολιτική νομιμότητα και ηθικό κύρος για την καταδίκη τέτοιου είδους γεγονότων.
<P>
Ενόσω μιλάω για αυτό, κύριε Πρόεδρε, αυτήν την εβδομάδα, ένα άλλο όργανο του Κοινοβουλίου εξετάζει το ενδεχόμενο διαγραφής ενός μέλους αυτού του Σώματος, τη διαγραφή της Κούβας. Επίσης, σήμερα πρέπει να θρηνήσουμε τον θάνατο του Orlando Zapata Tamayo, ενός 42χρονου οικοδόμου και πολιτικού κρατούμενου, που πέθανε μετά από απεργία πείνας και αυθαίρετη, απάνθρωπη και σκληρή φυλάκιση.
<P>
Ο πρόεδρος της Επιτροπής Ανθρωπίνων Δικαιωμάτων και Συμβιβασμού της Κούβας, Elizardo Sánchez, ένα άτομο που έχει πολύ στενή σχέση με το πνεύμα της κοινωνικής δημοκρατίας, είπε ότι ο θάνατος αυτός θα μπορούσε να είχε αποφευχθεί πλήρως και ότι τον θεωρεί συγκαλυμμένη δολοφονία με τη μάσκα της δικαιοσύνης. Κυρία Επίτροπε, θα ήθελα να σας ρωτήσω -εφόσον γνωρίζουμε ήδη τη θέση του Προεδρεύοντος του Συμβουλίου- αν πιστεύετε, από ηθική και δημοκρατική άποψη, ως απάντηση στα απαράδεκτα αυτά γεγονότα όπως ο θάνατος του κ. Zapata, και αν πιστεύει η Επιτροπή, ότι οι σχέσεις μεταξύ της Ευρωπαϊκής Ένωσης και της Κούβας πρέπει να τεθούν σε υψηλότερο επίπεδο και να τους δοθεί προτεραιότητα.

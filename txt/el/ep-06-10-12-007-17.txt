<CHAPTER ID="007-17">
17. Βασικοί μισθοί και επιδόματα του προσωπικού της Ευρωπόλ (ψηφοφορία) 
<P>
- Πριν από την ψηφοφορία επί του σχεδίου νομοθετικού ψηφίσματος:
<SPEAKER ID="069" NAME="Claude Moraes " AFFILIATION="PSE">
εισηγητής. - (EN) Κύριε Πρόεδρε, σύμφωνα με τον Κανονισμό μας, σε περίπτωση απόρριψης, μια νομοθετική πρόταση πρέπει να αναπέμπεται εκ νέου στην επιτροπή. Σκοπός αυτής της αναπομπής είναι να καταβληθεί προσπάθεια εξεύρεσης μιας αποδεκτής για το Κοινοβούλιο λύσης. Δυστυχώς, στην προκειμένη περίπτωση, μια αναπομπή ενδέχεται να είναι ανούσια, καθώς το Συμβούλιο δεν θα μπορέσει να μεταβάλει τη θέση του. Την ίδια στιγμή, η Επιτροπή Πολιτικών Ελευθεριών, Δικαιοσύνης και Εσωτερικών Υποθέσεων δεν προτίθεται να εμποδίσει το Συμβούλιο να λάβει την απόφασή του - όπως μπορεί να πράξει η εν λόγω επιτροπή σύμφωνα με τη νομική βάση της Συνθήκης.
<P>
Αυτό που επιδιώκουμε είναι να σταλεί το πολιτικό μας μήνυμα στο Συμβούλιο ότι η Ευρωπόλ πρέπει να ενδυναμωθεί και να βασιστεί σε στερεή βάση σύμφωνα με τις συνθήκες της ΕΕ, με τον ίδιο τρόπο που έχει συγκροτηθεί η Eurojust. Δεδομένου ότι το μήνυμα αυτό ορίζεται ρητώς στα νομοθετικά ψηφίσματα, προτείνω να τεθούν απευθείας σε ψηφοφορία και συνιστώ την υπερψήφισή τους.

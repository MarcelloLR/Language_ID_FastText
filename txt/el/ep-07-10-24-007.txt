<CHAPTER ID="007">
Καλωσόρισμα
<SPEAKER ID="089" NAME="Πρόεδρος">
Έχω τη χαρά να σας ανακοινώσω ότι στο πλαίσιο των διακοινοβουλευτικών μας συναντήσεων, αντιπροσωπεία από την Μαυριτανία, με επικεφαλής τον κ. Ould Tolba, πραγματοποιεί επίσκεψη στο Ευρωπαϊκό Κοινοβούλιο. Θα ήθελα να καλωσορίσω θερμά τους καλεσμένους μας και να τονίσω πόσο σπουδαία θεωρούμε αυτή την επίσκεψη, την πρώτη στην Ευρώπη εδώ και σχεδόν 10 χρόνια.
<P>
Με τις αποστολές παρατήρησης των εκλογών, η Ευρωπαϊκή Ένωση έχει δώσει μεγάλη προσοχή στην πρόσφατη πολιτική μετάβαση στη Μαυριτανία, η οποία θα μπορούσε να αποτελέσει παράδειγμα για την περιοχή. Σας συγχαίρουμε για τη δημοκρατική εκλογή του αρχηγού του κράτους και του κοινοβουλίου και, εκ μέρους αυτού του Κοινοβουλίου, ελπίζω ότι οι συναντήσεις σας εδώ θα αποδειχθούν γόνιμες και ότι η επίσκεψή σας στο Στρασβούργο θα συμβάλλει ενεργά στην προσέγγιση των δύο οργάνων. Σας ευχαριστώ και πάλι για την επίσκεψή σας.

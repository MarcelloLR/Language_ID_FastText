<CHAPTER ID="012">
Η κατάσταση στη Λευκορωσία
<SPEAKER ID="507" NAME="Πρόεδρος">
" ημερήσια διάταξη προβλέπει τη δήλωση της Αντιπροέδρου της Ευρωπαϊκής Επιτροπής και Ύπατης Εκπροσώπου της ΕΕ για Θέματα Εξωτερικής Πολιτικής και Πολιτικής Ασφαλείας, κ. Ashton, σχετικά με την κατάσταση στη Λευκορωσία.
<SPEAKER ID="508" NAME="Catherine Ashton" LANGUAGE="EN">
Κύριε Πρόεδρε, τα γεγονότα που ακολούθησαν μετά τις εκλογές της 19ης Δεκεμβρίου στη Λευκορωσία μάς συγκλόνισαν όλους: η βία που χρησιμοποίησαν οι αρχές κατά των πολιτών οδήγησε αμέσως στη διατύπωση δηλώσεων ανησυχίας και δριμύτατης αποδοκιμασίας σε ολόκληρο τον πλανήτη.
<P>
Οι συνάδελφοί μου κι εγώ συναντήσαμε πολλά από τα θύματα αυτής της βίας, μεταξύ των οποίων και μέλη του κινήματος της αντιπολίτευσης, της κοινωνίας των πολιτών, των οικογενειών όσων φυλακίστηκαν και του πληθυσμού γενικότερα. Είχαμε την ευκαιρία να εκφράσουμε τη συμπαράσταση και την αλληλεγγύη μας, αλλά και να τείνουμε ευήκοον ους. Μολαταύτα, αξιότιμοι κύριοι βουλευτές, είναι πλέον καιρός να δράσουμε.
<P>
Εκτιμώ ιδιαίτερα το γεγονός ότι οι βουλευτές του παρόντος Σώματος ήταν ήδη σε θέση να συμβάλουν στον προβληματισμό μας σε σχέση με αυτό το ζήτημα, καθώς και το ότι ο συνάδελφός μου, Επίτροπος κ. Füle, μπόρεσε την προηγούμενη εβδομάδα να παρουσιάσει το τρέχον σκεπτικό μας στην Επιτροπή Εξωτερικών Υποθέσεων. Ανυπομονώ να μελετήσω το ψήφισμα της ΕΕ, το οποίο είναι απότοκος των συζητήσεών σας. Δεδομένου του επείγοντος χαρακτήρα της κατάστασης με την οποία βρισκόμαστε αντιμέτωποι, είναι σημαντικό για όλους μας να παραμείνουμε, στο μέτρο του δυνατού, προσηλωμένοι στο σκεπτικό μας.
<P>
Είχα τη δυνατότητα να συζητήσω με ορισμένους εκπροσώπους της αντιπολίτευσης και της ευρύτερης κοινής γνώμης στη Λευκορωσία, συμπεριλαμβανομένων, όπως προανέφερα, συγγενών κρατουμένων. Επίσης, πραγματοποίησα συνάντηση και με τον υπουργό Εξωτερικών, κ. Martynov. Οι συζητήσεις αυτές μου έδειξαν πέραν πάσης αμφιβολίας ότι τα γεγονότα που παρακολουθήσαμε συνιστούν προσβολή της αντίληψής μας περί του σεβασμού των ανθρωπίνων δικαιωμάτων, των θεμελιωδών ελευθεριών και της δημοκρατίας. Δεν έγινε μόνο χρήση αδικαιολόγητης βίας, αλλά υπονομεύθηκε καταφανώς και η εκλογική διαδικασία συνολικά, λόγω της κράτησης εκπροσώπων της κοινωνίας των πολιτών και της αντιπολίτευσης. Στο ίδιο συμπέρασμα καταλήγει και η εκτίμηση του Γραφείου Δημοκρατικών Θεσμών και Ανθρωπίνων Δικαιωμάτων του ΟΑΣΕ.
<P>
Πολλά από τα άτομα που τέθηκαν υπό κράτηση τις τελευταίες εβδομάδες έχουν αποφυλακιστεί. Εντούτοις, μια πολυμελής ομάδα -απαρτιζόμενη από 30 άτομα- εξακολουθεί να αντιμετωπίζει κατηγορίες που ενδέχεται να οδηγήσουν σε επιβολή ποινής πολυετούς φυλάκισης και, όπως γνωρίζουν οι αξιότιμοι βουλευτές του ΕΚ, στην εν λόγω ομάδα περιλαμβάνονται και ορισμένοι προεδρικοί υποψήφιοι.
<P>
Κύριε Πρόεδρε, έχω ήδη καταδικάσει τα κατασταλτικά μέτρα που έλαβαν οι αρχές στο Μινσκ και έχω ζητήσει την άμεση απελευθέρωση όλων όσοι κρατούνται για πολιτικούς λόγους, καθώς και το εκ νέου άνοιγμα του γραφείου του ΟΑΣΕ στο Μινσκ. Υπογράμμισα αυτό το μήνυμα σε κοινή δήλωση με την υπουργό Εξωτερικών των "ΠΑ, κ. Hillary Clinton.
<P>
Κατά τη συνάντησή μου με τον υπουργό Εξωτερικών κ. Martynov, τόνισα ότι η ΕΕ αναμένει άμεση ανταπόκριση των αρχών της Λευκορωσίας στα αιτήματα της διεθνούς κοινότητας. Για να καθορίσουμε τα επόμενα βήματα στα οποία θα προβούμε, πρέπει να ξεκινήσουμε από βασικές αρχές.
<P>
" πρώτη βασική αρχή είναι ότι πρέπει να έχουμε πάντα κατά νου ως κορυφαία προτεραιότητά μας την ασφάλεια των ειρηνικών ακτιβιστών, περιλαμβανομένων των προεδρικών υποψηφίων.
<P>
" δεύτερη συνίσταται στο γεγονός ότι οι Λευκορώσοι είναι γείτονες και εταίροι μας, και τα συμφέροντά τους πρέπει να είναι εξέχουσας σημασίας. Μολονότι εκφράζουμε τις ανησυχίες μας στις αρχές, δεν μπορούμε να απομονώσουμε τους πολίτες.
<P>
" τρίτη αρχή είναι ότι ο σεβασμός των ανθρωπίνων δικαιωμάτων και των θεμελιωδών ελευθεριών βρίσκεται στο επίκεντρο της εξωτερικής πολιτικής της ΕΕ και της ανατολικής εταιρικής σχέσης, εντάσσεται δε σε μια δέσμη κοινών αξιών, τις οποίες μοιραζόμαστε με τους στενότερους εταίρους μας. Θα συνεργαστούμε με αυτούς τους εταίρους, όπως πράξαμε και με τις "νωμένες Πολιτείες, προκειμένου να μεγιστοποιήσουμε τη δύναμη του μηνύματος που απέστειλε στη Λευκορωσία η διεθνής κοινότητα.
<P>
Κύριε Πρόεδρε, η εκτίμησή μας οδηγεί σε ένα σαφές συμπέρασμα: πρέπει να χρησιμοποιήσουμε τους διαύλους μας για να εκφράσουμε μια σθεναρή και άμεση αντίδραση. Αυτή η αντίδραση θα πρέπει να δώσει στις αρχές της Λευκορωσίας ένα ξεκάθαρο μήνυμα για τις απόψεις μας, χωρίς να απομονώσει τους πολίτες και την κοινωνία των πολιτών. " αντίδρασή μας θα πρέπει να είναι ισορροπημένη. Από τη μια πλευρά, πρέπει να εξετάσουμε στοχοθετημένα μέτρα κατά των αρχών της Λευκορωσίας και να προβούμε, κατ' εμέ, σε επανεξέταση των κυρώσεων. Από την άλλη πλευρά, πρέπει να πραγματοποιήσουμε εκτενή διάλογο με την κοινωνία των πολιτών και τους πολίτες, ο οποίος θα στοχεύει και στην υποστήριξή τους. Στην πράξη, αυτό συνεπάγεται τη συνέχιση της παροχής συνδρομής προς τις ΜΚΟ, τα ΜΜΕ και τους σπουδαστές, ενδεχομένως δε και μεγαλύτερες προσπάθειες για την ενίσχυση της κινητικότητας των πολιτών που επιθυμούν να ταξιδέψουν στην Ευρωπαϊκή Ένωση.
<P>
Σε βραχυπρόθεσμο ορίζοντα, η επαναφορά της ταξιδιωτικής απαγόρευσης για τον πρόεδρο Lukashenko και η επέκταση αυτής της απαγόρευσης και για άλλα συγκεκριμένα πρόσωπα αποτελεί αναμφίβολα επιλογή, σε περίπτωση που δεν αποφυλακιστούν οι κρατούμενοι.
<P>
Όσον αφορά την ενισχυμένη στήριξη της κοινωνίας των πολιτών, ζήτησα από την Υπηρεσία Εξωτερικής Δράσης να επεξεργαστεί, σε συνεργασία με την Επιτροπή, εναλλακτικές λύσεις για τη λήψη επειγόντων μέτρων που θα εστιάζουν στις ΜΚΟ, τα ΜΜΕ και τους σπουδαστές. Γνωρίζω ότι το Ευρωπαϊκό Κοινοβούλιο εξετάζει τη δυνατότητα χορήγησης υποτροφιών σε σπουδαστές που αποβάλλονται από το πανεπιστήμιο, και προσβλέπω, κύριε Πρόεδρε, στη δυνατότητα αξιοποίησης της εν λόγω διευκόλυνσης. Φυσικά, θα προσπαθήσουμε να αντλήσουμε πρόσθετους πόρους και από άλλες πηγές, μεταξύ άλλων και από τα κράτη μέλη.
<P>
Αναφέρθηκα νωρίτερα στο ζήτημα της κινητικότητας και έχω ειδικότερα κατά νου την απλούστευση της έκδοσης θεωρήσεων: θα ήθελα να παροτρύνω τα προξενεία των κρατών μελών στο Μινσκ να διευκολύνουν την έκδοση θεωρήσεων ως ειδικό μέτρο προς όφελος των πολιτών της Λευκορωσίας.
<P>
Κύριε Πρόεδρε, τα βραχυπρόθεσμα μέτρα που μόλις περιέγραψα θα πρέπει βεβαίως να εξεταστούν από το Συμβούλιο Εξωτερικών Υποθέσεων στις 31 Ιανουαρίου, αλλά θα μπορούσαμε ήδη να εξετάσουμε ορισμένες πιο μακροπρόθεσμες πτυχές των σχέσεών μας με τη Λευκορωσία.
<P>
Πρώτον, επεσήμανα προηγουμένως ότι πρέπει να συνεργαστούμε με άλλους διεθνείς εταίρους επί του εν λόγω ζητήματος, και αυτός είναι ένας λόγος για τον οποίο η Λευκορωσία θα πρέπει να συνεχίσει να συμμετέχει στο πολυμερές σχήμα που έχουμε στη διάθεσή μας, καθώς και ο λόγος για τον οποίο πρέπει να αναλάβουμε ισχυρές δεσμεύσεις από κοινού με τις χώρες της ανατολικής εταιρικής μας σχέσης για τη διαμόρφωση συναίνεσης εν προκειμένω.
<P>
Δεύτερον, όσον αφορά τη διμερή χρηματοδοτική βοήθεια από τον ευρωπαϊκό μηχανισμό γειτονίας και εταιρικής σχέσης (ENPI), πρέπει να εστιάσουμε περισσότερο στις ανάγκες του πληθυσμού και στην κοινωνία των πολιτών.
<P>
Τέλος, πέρυσι καταρτίσαμε ένα κοινό προσωρινό σχέδιο, προγραμματίζοντας λεπτομερώς την ανάπτυξη των σχέσεών μας με τη Λευκορωσία σε μεσοπρόθεσμη βάση. Πιστεύω πως πρέπει να κάνουμε μια παύση σε αυτήν τη διαδικασία. Αυτό δεν σημαίνει εγκατάλειψη του κοινού προσωρινού σχεδίου, πλην όμως πρέπει να προβούμε σε περαιτέρω διαβούλευση, μεταξύ άλλων και με την κοινωνία των πολιτών, καθώς και σε σχετική αναθεώρηση, εφόσον παραστεί ανάγκη.
<P>
Κύριε Πρόεδρε, αυτό είναι το πλαίσιο εντός του οποίου εργαζόμαστε επί του παρόντος. Θα ακούσω τώρα με μεγάλο ενδιαφέρον τις απόψεις των βουλευτών του ΕΚ.
<SPEAKER ID="509" NAME="Jacek Protasiewicz" LANGUAGE="PL">
Κύριε Πρόεδρε, τα γεγονότα δεν άφησαν κανένα περιθώριο αμφιβολίας στους διεθνείς παρατηρητές, και δεν πρέπει να αφήσουν κανένα περιθώριο αμφιβολίας ούτε σε εμάς. Οι πρόσφατες προεδρικές εκλογές που διεξήχθησαν τον Δεκέμβριο στη Λευκορωσία δεν ήταν δίκαιες. Δεν ήταν δίκαιες και, επομένως, είναι πλέον αδύνατη η συνέχιση της πολιτικής που ασκούμε από το 2008 έναντι των αρχών της Λευκορωσίας, ήτοι μιας πολιτική διαλόγου και προσφοράς συνεργασίας με τη Λευκορωσία. " παρούσα συγκυρία δεν μας επιτρέπει να συνεχίσουμε σαν να μη συμβαίνει τίποτα∙ η παρούσα συγκυρία επιτάσσει τη λήψη νέων αποφάσεων, την άσκηση νέας πολιτικής και τη διατήρηση σκληρής στάσης στο πλαίσιο των επαφών μας με το καθεστώς της Λευκορωσίας, και με αυτό εννοώ επίσης την επιβολή τόσο πολιτικών κυρώσεων όσο και κυρώσεων σε σχέση με την έκδοση θεωρήσεων, χωρίς να αποκλείονται και οι οικονομικές κυρώσεις. Θα πρέπει βεβαίως να προβούμε σε έξυπνη χρήση αυτών των κυρώσεων και να τις στοχεύσουμε κατά τέτοιον τρόπο, ώστε να διασφαλίσουμε ότι δεν πλήττονται οι ζωές των μέσων πολιτών της Λευκορωσίας. Ωστόσο, δεν θα πρέπει να διστάσουμε να τις επιβάλουμε, και τούτο ισχύει και για την αναστολή της ιδιότητας της Λευκορωσίας ως μέλους της ανατολικής εταιρικής σχέσης.
<P>
Εφόσον οι εκλογές δεν ήταν δίκαιες, τα αποτελέσματα των εκλογών δεν είναι αξιόπιστα. Συνεπώς, μπορούμε να δηλώσουμε ψύχραιμα, και με πλήρη επίγνωση των γεγονότων, ότι η δημοκρατική αντιπολίτευση στη Λευκορωσία δύναται να υποστηρίζει την ηθική νίκη της σε αυτές τις εκλογές. Ως εκ τούτου, πρέπει να στηρίξουμε τις προσπάθειες της αντιπολίτευσης για την εξασφάλιση της πολιτικής της εκπροσώπησης εδώ, στις Βρυξέλλες, ώστε να είναι σε θέση να εκπροσωπεί τόσο τα δικά της συμφέροντα όσο και τα συμφέροντα ολόκληρης της ελεύθερης Λευκορωσίας κατά τις επαφές της με την Ευρωπαϊκή Ένωση και τα κράτη μέλη σε πολιτικό επίπεδο. Τέλος, θα πρέπει να ζητήσουμε την απελευθέρωση όλων των συλληφθέντων, συμπεριλαμβανομένων των προεδρικών υποψηφίων και των πολιτικών ακτιβιστών, των ανεξάρτητων δημοσιογράφων, των σπουδαστών και των καθηγητών πανεπιστημίου. " απελευθέρωσή τους συνιστά αναγκαία προϋπόθεση για την έναρξη οιωνδήποτε περαιτέρω συνομιλιών με τους εκπροσώπους του κράτους της Λευκορωσίας.
<SPEAKER ID="510" NAME="Kristian Vigenin" LANGUAGE="BG">
Κύριε Πρόεδρε, λαίδη Ashton, κυρίες και κύριοι, η Ομάδα της Προοδευτικής Συμμαχίας των Σοσιαλιστών και Δημοκρατών στο Ευρωπαϊκό Κοινοβούλιο εκφράζει τη βαθιά λύπη της για το γεγονός ότι αυτές οι προεδρικές εκλογές μετατράπηκαν σε μία ακόμη χαμένη ευκαιρία για τη χώρα ώστε να ξεκινήσει με αποφασιστικότητα και προσήλωση τη διαδικασία του εκδημοκρατισμού της.
<P>
Ωστόσο, μπορούμε να πούμε ότι, κατά βάση, η πολιτική της Ευρωπαϊκής Ένωσης για την εξασφάλιση της σταδιακής δέσμευσης της Λευκορωσίας επί ορισμένων προϋποθέσεων απέδωσε κάποια αποτελέσματα, επομένως, θα πρέπει να είμαστε επιφυλακτικοί ως προς τις εκκλήσεις για ριζική αλλαγή της πολιτικής μας.
<P>
Το λέω αυτό, διότι χάρη στη δική μας στράτευση σημειώθηκε εντέλει κάποια πρόοδος κατά την προεκλογική εκστρατεία για την προεδρία, και αυτός ήταν ενδεχομένως ο λόγος για τον οποίο ο αριθμός των ανθρώπων που συγκεντρώθηκαν στην πλατεία του Μινσκ ήταν πολύ μεγαλύτερος από ό,τι προέβλεπαν οι διοργανωτές. Με άλλα λόγια, είχαμε δημιουργήσει πιθανώς μια ατμόσφαιρα μεγαλύτερης ελευθερίας, την οποία οι πολίτες της Λευκορωσίας ενδέχεται να ερμήνευσαν σωστά.
<P>
Ωστόσο, εφεξής, πρέπει να είμαστε, πάνω από όλα, αρκετά σαφείς και σταθεροί στα αιτήματά μας προς τις αρχές της Λευκορωσίας για την απελευθέρωση των κρατουμένων και τον άμεσο τερματισμό των διώξεων όλων όσοι συμμετείχαν στις διαμαρτυρίες ή τις διοργάνωσαν με τον έναν ή τον άλλον τρόπο. Δεν μπορούμε να συμβιβαστούμε εν προκειμένω, και πρέπει να είμαστε ξεκάθαροι ως προς τους στόχους μας.
<P>
Ένα άλλο, ωστόσο, στοιχείο, αφορά το τι μπορούμε να κάνουμε σε μεσο-μακροπρόθεσμο ορίζοντα. Πρώτον, πρέπει να αποφύγουμε να καταδικάσουμε εκ νέου τη χώρα στην απομόνωση, διότι κατ' αυτόν τον τρόπο, όπως υπογράμμισαν οι εκπρόσωποι της αντιπολίτευσης και της κοινωνίας των πολιτών, η απομόνωση της Λευκορωσίας σημαίνει και απομόνωση των πολιτών της χώρας.
<P>
Αυτό που πρέπει να κάνουμε είναι, στο πλαίσιο της πολιτικής που ήδη ασκούμε έναντι της Λευκορωσίας, να επιχειρήσουμε να λάβουμε ορισμένα μέτρα για την προσαρμογή της πολιτικής μας, ούτως ώστε να ωφελεί τους πολίτες της χώρας και να υποστηρίζει τα ΜΜΕ της, την κοινωνία των πολιτών και την αντιπολίτευση. Με αυτόν τον τρόπο μπορούμε να δημιουργήσουμε ένα περιβάλλον στο οποίο θα είναι δυνατή η διεξαγωγή δίκαιων και δημοκρατικών εκλογών.
<P>
Κατά την άποψή μου, αυτή είναι η κατεύθυνση προς την οποία θα πρέπει να εργαστούμε με τις γειτονικές χώρες της Λευκορωσίας που δεν είναι μέλη της ΕΕ, με τη Ρωσία και την Ουκρανία και, ως Κοινοβούλιο, να προσπαθήσουμε να αξιοποιήσουμε τις δυνατότητες που παρέχονται στο πλαίσιο της ανατολικής εταιρικής σχέσης και της Κοινοβουλευτικής Συνέλευσης ΕΕ-Ανατολικών Γειτόνων ώστε να διασφαλίσουμε τη συμμετοχή και των άλλων πέντε χωρών της εταιρικής σχέσης σε κοινές δραστηριότητες για τον εκδημοκρατισμό της Λευκορωσίας.
<P>
(Ο ομιλητής δέχεται να απαντήσει σε ερώτηση στο πλαίσιο της διαδικασίας της γαλάζιας κάρτας σύμφωνα με το άρθρο 149, παράγραφος 8, του Κανονισμού)
<SPEAKER ID="511" NAME="Marek Henryk Migalski" AFFILIATION="ECR">
(PL) Κύριε Πρόεδρε, ξέρω ότι έχω στη διάθεσή μου μόνο 30 δευτερόλεπτα.
<P>
Ίσως η διερμηνεία να μην ήταν ιδιαίτερα σαφής, εν προκειμένω, κύριε Vigenin, αλλά είπατε πράγματι ότι θεωρείτε τη διαδήλωση που πραγματοποιήθηκε μετά τις εκλογές ή, με άλλα λόγια, τη διαδήλωση που έλαβε χώρα ουσιαστικά ως ένδειξη διαμαρτυρίας για τη νοθεία των εν λόγω εκλογών και για όλες τις παρατυπίες που διαπιστώθηκαν, ως απόδειξη του γεγονότος ότι βελτιώνονται οι εκλογές και η κατάσταση εν γένει; Διότι αυτό ακούστηκε. Δυσκολεύομαι πολύ να αποδεχθώ ότι τα λεγόμενά σας αποδόθηκαν όντως σωστά.
<SPEAKER ID="512" NAME="Kristian Vigenin" AFFILIATION="S&amp;D">
(BG) Ενδέχεται να μην ήμουν ιδιαίτερα σαφής ή να μην κατέστη δυνατή η απόδοση ορισμένων λεπτών σημείων κατά τη μετάφραση. Εκείνο που ήθελα να πω είναι ότι η κατάσταση στη Λευκορωσία έχει αλλάξει υπό την έννοια ότι ολοένα και περισσότεροι άνθρωποι συνειδητοποιούν την ανάγκη για δημοκρατία και την ανάγκη να αγωνιστούν για τη δημοκρατία. Υπό αυτήν ακριβώς την έννοια ερμηνεύω ως θετικό το γεγονός ότι στην πλατεία του Μινσκ συγκεντρώθηκαν περισσότεροι άνθρωποι από ό,τι θα περίμενε κανείς.
<P>
Αυτό ακριβώς εννοούσα, και σε καμία περίπτωση δεν εννοούσα ότι τούτο κατέστη δυνατό χάρη στο καθεστώς της Λευκορωσίας.
<SPEAKER ID="513" NAME="Πρόεδρος">
Ενδέχεται να υπάρχει πρόβλημα με την αγγλική διερμηνεία. Υπάρχει πρόβλημα με την αγγλική διερμηνεία; Ελέγξτε το, παρακαλώ. Όχι, δεν υπάρχει πρόβλημα με τη διερμηνεία. Το πρόβλημα οφείλεται στο μικρόφωνο. Είναι εντάξει τώρα;
<SPEAKER ID="514" NAME="Kristian Vigenin" AFFILIATION="S&amp;D">
(EN) Κύριε Πρόεδρε, προσπαθώ πάντοτε να μιλώ στη γλώσσα μου, ενίοτε όμως έχω την αίσθηση ότι δεν θα έπρεπε να το πράττω σε τόσο ευαίσθητα θέματα.
<P>
Προσπαθούσα να εκφράσω την πεποίθησή μου ότι η κατάσταση βελτιώνεται υπό την έννοια ότι ολοένα και περισσότεροι άνθρωποι στη Λευκορωσία κατανοούν ότι η χώρα πρέπει να εκδημοκρατιστεί και ότι ολοένα και περισσότεροι άνθρωποι κατανοούν ότι πρέπει να αγωνιστούν για τον εκδημοκρατισμό της Λευκορωσίας. Αυτός είναι ο λόγος για τον οποίο θεωρώ θετικό το γεγονός ότι στην πλατεία του Μινσκ συγκεντρώθηκε τόσο μεγάλος αριθμός ανθρώπων, πολύ μεγαλύτερος από ό,τι ανέμεναν οι διοργανωτές. Ελπίζω να διευκρινίσθηκε τι ακριβώς εννοούσα.
<SPEAKER ID="515" NAME="Kristiina Ojuland" LANGUAGE="EN">
Κύριε Πρόεδρε, η ομιλία της Υπάτης Εκπροσώπου ήταν εξαιρετικά ενδιαφέρουσα και συμφωνούμε απολύτως με τις παρατηρήσεις της. Είναι πολύ σημαντικό το γεγονός ότι η Ευρωπαϊκή Ένωση κατόρθωσε να αντιδράσει στην αποτυχία των προεδρικών εκλογών στη Λευκορωσία.
<P>
Εύχομαι να είχαμε επίσης το σθένος να επιδείξουμε την ίδια αποφασιστικότητα, αυστηρότητα και προσήλωση στις αρχές μας και στην περίπτωση μιας χώρας που γειτνιάζει με τη Λευκορωσία, όπου η καταπίεση της δημοκρατικής αντιπολίτευσης και οι παραβιάσεις του κράτους δικαίου και των ανθρωπίνων δικαιωμάτων αποτελούν εξίσου σύνηθες φαινόμενο.
<P>
" υποβάθμιση της δημοκρατίας στη Ρωσία ενδέχεται επίσης να είναι ο λόγος για τον οποίο το Κρεμλίνο αναγνώρισε ακριβώς τα αποτελέσματα των προεδρικών εκλογών στη Λευκορωσία και περιέγραψε τη βίαιη καταστολή ως "εσωτερική υπόθεση" της Λευκορωσίας. Αυτή η κατάφωρη αδιαφορία για την αποτρόπαιη κατάσταση στη Λευκορωσία είναι ιδιαίτερα ενδεικτική των τάσεων που επικρατούν στη Ρωσία.
<P>
Το Ευρωπαϊκό Κοινοβούλιο κατήρτισε ένα ισχυρό ψήφισμα, το οποίο προτείνει στοχοθετημένες κυρώσεις όσον αφορά την έκδοση θεωρήσεων και στοχοθετημένες οικονομικές κυρώσεις εις βάρος του εγκληματικού καθεστώτος του Lukashenko. Είναι ζωτικής σημασίας η Ευρωπαϊκή Ένωση να παραμείνει ενωμένη εν προκειμένω και τα κράτη μέλη να πάψουν να επιδιώκουν την ανάληψη διμερών πρωτοβουλιών με τον Lukashenko και το καθεστώς του. Πρέπει να αναστείλουμε την ανατολική εταιρική σχέση και οιαδήποτε άλλη συνεργασία έως ότου απελευθερωθούν οι πολιτικοί κρατούμενοι. Ταυτόχρονα, πρέπει να ενισχύσουμε τη στήριξή μας προς την κοινωνία των πολιτών, τις ΜΚΟ και τα ανεξάρτητα μέσα ενημέρωσης στη Λευκορωσία, με στόχο την κατάλληλη προετοιμασία τους για την αναδιάρθρωση της Λευκορωσίας μετά την πτώση του Lukashenko, η οποία ευελπιστούμε να πραγματοποιηθεί μέσω δημοκρατικών εκλογών.
<P>
Ως εκ τούτου, Υπάτη Εκπρόσωπε, θα ήθελα να υποστηρίξετε την έκκληση για τη δημιουργία ενός πανευρωπαϊκού φόρουμ σχετικά με το μέλλον της Λευκορωσίας.
<SPEAKER ID="516" NAME="Heidi Hautala" LANGUAGE="EN">
Κύριε Πρόεδρε, πιστεύω ότι η Ύπατη Εκπρόσωπος εκφράζει απόλυτα και τα δικά μας συναισθήματα δηλώνοντας συγκλονισμένη από τα γεγονότα.
<P>
Πράγματι, τα γεγονότα της 19ης Δεκεμβρίου μας συγκλόνισαν, καθόσον πολλοί από εμάς έτρεφαν ήδη ελπίδες για το σταδιακό άνοιγμα της Λευκορωσίας προς την Ευρωπαϊκή Ένωση. Εκτιμώ ότι, προς το παρόν, πολλές από αυτές τις ελπίδες έχουν διαψευσθεί. Είναι πολύ ανησυχητικό να πληροφορείται κανείς -σχεδόν ανά ώρα- για τη συνεχιζόμενη καταστολή στο Μινσκ και σε άλλα μέρη της Λευκορωσίας.
<P>
Εχθές ακόμα, συνεχιζόταν η παρενόχληση της οργάνωσης ανθρωπίνων δικαιωμάτων "Viasna", με εφόδους σε κατοικίες, συλλήψεις και κρατήσεις. Πρόκειται για μια οργάνωση που υπερασπίζεται θαρραλέα τα ανθρώπινα δικαιώματα στη Λευκορωσία, αλλά οι αρχές δεν έχουν επιτρέψει ακόμα την επίσημη καταχώρισή της στα μητρώα.
<P>
" Λευκορωσική Επιτροπή για το Ελσίνκι έλαβε σχετική προειδοποίηση αφότου ήλθε σε επαφή με την ειδική εισηγήτρια των "νωμένων Εθνών για την ανεξαρτησία των δικαστών και των δικηγόρων. Έχει βάσιμους λόγους να πιστεύει ότι τα άτομα που κατηγορούνται για τα εν λόγω σοβαρά αδικήματα δεν πρόκειται να τύχουν δίκαιης δίκης.
<P>
Σήμερα λάβαμε επίσης νέα για τον πρώην προεδρικό υποψήφιο κ. Sannikov, για τη γυναίκα του Iryna Khalip, δημοσιογράφο και ανταποκρίτρια της εφημερίδας Novaya Gazeta στο Μινσκ, καθώς και για το παιδί τους. Πρόκειται για μια είδηση που προκάλεσε παγκόσμια αίσθηση. Πληροφορηθήκαμε ότι, καθόσον οι γονείς του παιδιού τελούν υπό κράτηση, ενδέχεται να επιτραπεί στο παιδί να μείνει με τους παππούδες του. Θα ήθελα απλώς να επιστήσω την προσοχή στο γεγονός ότι δεν ξέρουμε ακόμα εάν πρόκειται για ευχάριστη είδηση· πρέπει να λάβουμε και τη σχετική επιβεβαίωση, η οποία ενδέχεται να δοθεί την ερχόμενη εβδομάδα.
<P>
Ποιοι είναι, λοιπόν, οι λόγοι αυτής της βίαιης καταστολής στη Λευκορωσία; Πρέπει πραγματικά να επιμείνουμε για τη διεξαγωγή ανεξάρτητης διεθνούς έρευνας επί των γεγονότων που έλαβαν χώρα, ούτως ώστε να κατανοήσουμε εξ ολοκλήρου το υπόβαθρό τους και να καταλάβουμε εάν ήταν όντως προβοκάτορες εκείνοι που υποδαύλισαν αυτήν τη βία -η οποία χαρακτηρίζεται πλέον εγκληματική- και όχι εκείνοι που στην πραγματικότητα ζητούσαν απλώς δημοκρατία στη Λευκορωσία. Κατά την άποψή μου, το πλέον ενδεδειγμένο όργανο για τη διεξαγωγή ανάλογης έρευνας είναι ο ΟΑΣΕ και, εάν αποτύχει και αυτός, τα "νωμένα Έθνη.
<P>
Τι γίνεται με το θέμα της διοργάνωσης νέων εκλογών; Θα πρέπει να είμαστε προσεκτικοί ώστε να μην ζητήσουμε νέες εκλογές υπερβολικά πρόωρα, διότι πρέπει να διαφυλάξουμε τον χάρτη πορείας προς τις δημοκρατικές μεταρρυθμίσεις. Πρέπει να διαφυλάξουμε την ελευθερία του Τύπου, του συνδικαλίζεσθαι και του συνέρχεσθαι. Εάν δεν τις διαφυλάξουμε, δεν πρόκειται να σημειώσουμε ιδιαίτερη επιτυχία, ακόμα και αν η Λευκορωσία διεξαγάγει εκλογές σήμερα.
<SPEAKER ID="518" NAME="Ryszard Czarnecki" LANGUAGE="PL">
Κύριε Πρόεδρε, συζητούμε για την κατάσταση στη Λευκορωσία, αλλά ας μην αποποιούμαστε τις ευθύνες μας. Είναι εύκολο να εξαπολύουμε κατηγορίες εναντίον του καθεστώτος Lukashenko, οι οποίες ασφαλώς του αξίζουν, και θα πρέπει πράγματι να το κατηγορήσουμε και να το καταγγείλουμε. Ωστόσο, μέρος της ευθύνης θα πρέπει να αναλάβει και η Ευρώπη. Δεν αληθεύει το γεγονός ότι η επίσκεψη του ιταλού πρωθυπουργού κ. Berlusconi χρησιμοποιήθηκε για να προσδώσει ένα είδος αξιοπιστίας στο καθεστώς; Δεν αληθεύει το γεγονός ότι η επίσκεψη της προέδρου της Λιθουανίας, κ. Grybauskaitė, χρησιμοποιήθηκε για να προσδώσει αξιοπιστία στο καθεστώς; Δεν αληθεύει το γεγονός ότι η επίσκεψη των υπουργών Εξωτερικών της Γερμανίας και της Πολωνίας, κκ. Westerwelle και Sikorski αντίστοιχα, χρησιμοποιήθηκε για να προσδώσει αξιοπιστία στο καθεστώς, και απέβη, μάλιστα, ιδιαίτερα επωφελής για το τελευταίο; " αλήθεια είναι ότι πολιτικοί των κρατών μελών της Ευρωπαϊκής Ένωσης παρείχαν στον κ. Lukashenko κάποια περιθώρια πολιτικών ελιγμών, χωρίς να ζητήσουν τίποτα σε αντάλλαγμα. Επί του παρόντος, καλούμαστε να απαιτήσουμε σεβασμό προς τα ανθρώπινα δικαιώματα, αλλά και να αναλάβουμε τις ευθύνες που μας αναλογούν.
<SPEAKER ID="519" NAME="Helmut Scholz" LANGUAGE="DE">
Κύριε Πρόεδρε, βαρόνη Ashton, η Ομάδα μου δεν υποστήριξε το συμβιβαστικό ψήφισμα για τη Λευκορωσία. Ωστόσο, θα ήθελα να καταστήσω σαφές ότι αυτό δεν θα πρέπει να εκληφθεί ως αποδοχή εκ μέρους μας των αποτελεσμάτων των εκλογών, των συλλήψεων και των αντιποίνων εις βάρος εκείνων που έχουν διαφορετικές απόψεις. Κατά τη δική μας άποψη, οι δίκαιες, διαφανείς και δημοκρατικές εκλογές "η ελευθερία των διαφωνούντων" κατά τη ρήση της Ρόζα Λούξεμπουργκ- αποτελούν βασική προϋπόθεση για την εδραίωση των σχέσεών μας με τη Λευκορωσία και με όλα τα άλλα κράτη. Αυτό περιλαμβάνει επίσης την άμεση αποφυλάκιση όλων των πολιτικών κρατουμένων.
<P>
Ωστόσο, αμφιβάλλω αν οι κυρώσεις αποτελούν πραγματικά αποτελεσματικό μέσο για την επίτευξη της άμεσης αποφυλάκισης των πολιτικών κρατουμένων και ριζικών αλλαγών στο δημοκρατικό σύστημα της Λευκορωσίας. Κατά το παρελθόν, οι κυρώσεις είχαν ελάχιστα αποτελέσματα τόσο στη Λευκορωσία όσο και σε άλλες χώρες. Κυρίες και κύριοι, το γνωρίζετε αυτό εξίσου καλά με εμένα. Θεωρώ καλύτερη την προσέγγιση της αντιμετώπισης των κατόχων της πολιτικής εξουσίας στο πλαίσιο ενός πολιτικού διαλόγου -διατυπώνοντας τα επιχειρήματα και τα αιτήματά μας, και όχι προσφέροντάς τους την ευκαιρία να απαξιώνουν τις επικρίσεις που εκφράζουν μέλη της κοινωνίας των πολιτών, επικαλούμενοι την έξωθεν κριτική-, της θέσπισης ενός διαφανούς πολιτικού συστήματος και του συντονισμού των προσπαθειών μας με τις προσπάθειες όλων των εταίρων μας στον τομέα της εξωτερικής μας πολιτικής έναντι της Λευκορωσίας. Αυτό μου φαίνεται επίσης πιο έντιμο σε σχέση με τα δικά μας επιχειρήματα, όπως κατέδειξε σήμερα το πρωί η συζήτηση για την ουγγρική Προεδρία.
<SPEAKER ID="520" NAME="Bastiaan Belder" LANGUAGE="NL">
Κύριε Πρόεδρε, είναι σαφές ότι η βίαιη καταστολή οιασδήποτε πολιτικής εναλλακτικής δυνατότητας έναντι του καθεστώτος του προέδρου Lukashenko μετά τις εκλογές της 19ης Δεκεμβρίου 2010 έχει περιορίσει το περιθώριο ελιγμών του Μινσκ σε σχέση με τον υπόλοιπο κόσμο. Με δική της πρωτοβουλία, η Λευκορωσία διέκοψε αιφνίδια τη διαμεσολαβητική διπλωματία που ασκούσε κατά την τελευταία τριετία μεταξύ της Μόσχας και των Βρυξελλών. Επί του παρόντος, ο πρόεδρος Lukashenko κατορθώνει να διατηρεί ισχυρούς πολιτικούς και οικονομικούς δεσμούς με το Κρεμλίνο. Αυτή ακριβώς η σχέση εξάρτησης επιτάσσει μεγαλύτερη ευρωπαϊκή συστράτευση με την κοινωνία των πολιτών της Λευκορωσίας.
<P>
Συνεπώς, συνεχίστε με κάθε μέσο να επιδιώκετε τη στρατηγική της αλλαγής νοοτροπίας ως αναγκαίο βήμα για την αλλαγή του καθεστώτος. Εκφράστε ενεργά την ευρωπαϊκή αλληλεγγύη. Μειώστε, για παράδειγμα, το συντομότερο δυνατόν το κόστος της έκδοσης θεωρήσεων για τους Λευκορώσους. Εν συνεχεία, ξεκινήστε ουσιαστικές στρατηγικές διαβουλεύσεις με την πολιτική αντιπολίτευση στη Λευκορωσία και, στο πλαίσιο της ίδιας διαδικασίας, αποδώστε ιδιαίτερη προσοχή στις μεταρρυθμιστικές δυνάμεις εντός του μηχανισμού εξουσίας. Αυτό σημαίνει ισόρροπη πολιτική. Οι Βρυξέλλες δεν πρέπει να εγκαταλείψουν τώρα το Μινσκ. Μην αφήσετε τους Λευκορώσους να υπόκεινται στον ρωσικό ή τον κινεζικό νόμο· χαράξτε μια ανεξάρτητη πορεία για αυτούς, επί της οδού προς την εδραίωση μιας ελεύθερης κοινωνίας και ενός δημοκρατικού κράτους δικαίου.
<SPEAKER ID="521" NAME="Traian Ungureanu" AFFILIATION="PPE">
(EN) Κύριε Πρόεδρε, ο Alexander Lukashenko επιβεβαίωνε ανέκαθεν, σε κάθε ευκαιρία, τον ρόλο του ως δικτάτορα. Οι εκλογές του Δεκεμβρίου αποτέλεσαν στην πράξη ένα τελετουργικό για τον επαναδιορισμό του. Εμείς όμως στην ΕΕ μείναμε προσκολλημένοι στην ψευδαίσθηση ότι ο Lukashenko θα άλλαζε με κάποιον θαυματουργό τρόπο. Πράγματι, δηλώσαμε ότι θα περιμέναμε τις εκλογές του Δεκεμβρίου. Οι εκλογές διεξήχθησαν και ο Lukashenko παραμένει ο ίδιος, ενώ η αντιπολίτευση βρίσκεται είτε στο νοσοκομείο είτε στη φυλακή.
<P>
Φρονώ ότι είναι καιρός η ΕΕ να αναθεωρήσει την προσέγγισή της έναντι της Λευκορωσίας. Είναι σαφές ότι η Λευκορωσία δεν έχει καμία θέση στην ανατολική εταιρική σχέση. " συμμετοχή της Λευκορωσίας πρέπει να ανασταλεί. Ο μοναδικός εταίρος μας πρέπει να είναι η κοινωνία των πολιτών. Εν αναμονή των αποτελεσμάτων του Συμβουλίου Εξωτερικών Υποθέσεων της 31ης Ιανουαρίου, ευελπιστώ ότι τόσο η λαίδη Ashton όσο και ο Επίτροπος κ. Füle θα προτείνουν την αναστολή της ιδιότητας του εταίρου για τη Λευκορωσία.
<P>
Τέλος, όσον αφορά τον αντίκτυπο για την Κοινοβουλευτική Συνέλευση ΕΕ-Ανατολικών Γειτόνων, δεν μπορούμε πλέον να παρέχουμε στον Lukashenko το δικαίωμα της αρνησικυρίας στο πλαίσιο της Κοινοβουλευτικής Συνέλευσης ΕΕ-Ανατολικών Γειτόνων. " Λευκορωσία συνήθιζε να οδηγεί σε αδιέξοδο την Κοινοβουλευτική Συνέλευση ΕΕ-Ανατολικών Γειτόνων. Συνάγεται, λοιπόν, το συμπέρασμα ότι η Κοινοβουλευτική Συνέλευση ΕΕ-Ανατολικών Γειτόνων θα πρέπει να ξεκινήσει κατεπειγόντως.
<SPEAKER ID="522" NAME="Justas Vincas Paleckis" AFFILIATION="S&amp;D">
(LT) Κύριε Πρόεδρε, Υπάτη Εκπρόσωπε, το ψήφισμα του Ευρωπαϊκού Κοινοβουλίου επί του οποίου θα ψηφίσουμε αύριο θα αποστείλει ένα ισχυρό μήνυμα στους Λευκορώσους, σε ολόκληρη την Ευρώπη και στον κόσμο. Θα πρέπει να επανέλθουμε το συντομότερο δυνατόν στην κατάσταση που επικρατούσε τουλάχιστον πριν από την 19η Δεκεμβρίου, και να καταβάλουμε συνδυασμένες προσπάθειες ώστε να διασφαλισθεί ότι η Λευκορωσία θα ακολουθήσει την οδό προς τη δημοκρατία και την ενίσχυση των ανθρωπίνων δικαιωμάτων. Ο πλέον σημαντικός στόχος σήμερα είναι η αποφυλάκιση των πολιτικών κρατουμένων και ο τερματισμός των επιθέσεων κατά της αντιπολίτευσης, των μη κυβερνητικών οργανώσεων και της ελευθεροτυπίας. Ωστόσο, συμφωνώ με την Ύπατη Εκπρόσωπο πως όταν στρεφόμαστε κατά του καθεστώτος, δεν πρέπει να πλήττουμε τους πολίτες της Λευκορωσίας. Πρέπει να υπολογίσουμε με απόλυτη ακρίβεια κατά πόσον θα βλάψουμε τους Λευκορώσους, καθώς και τους αμοιβαία επωφελείς δεσμούς με τα κράτη μέλη της ΕΕ στους τομείς της επιχειρηματικότητας, του πολιτισμού, της εκπαίδευσης και του τουρισμού, οι οποίοι είναι ουσιαστικοί για το άνοιγμα της Λευκορωσίας προς την Ευρώπη.
<P>
" πρόσφατη πολιτική διαλόγου με τη Λευκορωσία απέδωσε ορισμένους καρπούς: σχεδόν το ήμισυ του πληθυσμού της Λευκορωσίας τάσσεται πλέον υπέρ των στενότερων σχέσεων με την Ευρωπαϊκή Ένωση. Πρέπει να αντιδράσουμε στα γεγονότα που έλαβαν χώρα στο Μινσκ, ούτως ώστε αυτό το ποσοστό να αυξηθεί ακόμα περισσότερο, ήδη από την επόμενη χρονιά. Αυτό θα αποτελούσε απτό οδυνηρό πλήγμα για τους διοργανωτές της 19ης Δεκεμβρίου. Συνοψίζοντας, θα ήθελα να αναφερθώ και πάλι στο οικονομικό τείχος του Βερολίνου όσον αφορά την έκδοση θεωρήσεων, τείχος το οποίο έχει, δυστυχώς, ανεγερθεί ανάμεσα στην Ευρωπαϊκή Ένωση και τους ανατολικούς της γείτονες, και το οποίο είναι σχεδόν απροσπέλαστο για τους πολίτες της Λευκορωσίας. Είναι πλέον καιρός να κατεδαφίσουμε αυτό το τείχος και να δώσουμε τη δυνατότητα στους μέσους ουκρανούς, λευκορώσους, γεωργιανούς και ρώσους πολίτες να έχουν πρόσβαση στην έκδοση και την απόκτηση θεωρήσεων εισόδου στην Ευρωπαϊκή Ένωση χωρίς καμία δυσκολία. Αυτά τα εκατομμύρια ευρώ που εισπράττονται μέσω των ακατανόητα υψηλών τελών για την έκδοση θεωρήσεων πραγματικά δεν αντισταθμίζονται, διότι διευρύνουν το χάσμα που μας κληροδότησε το παρελθόν, αυτή τη φορά μεταξύ των κρατών μελών της Ευρωπαϊκής Ένωσης και των γειτόνων της. Ειλικρινά, δεν θα έπρεπε να συμβαίνει αυτό.
<SPEAKER ID="523" NAME="Gerben-Jan Gerbrandy" AFFILIATION="ALDE">
(NL) Κύριε Πρόεδρε, στη ζωή, και οπωσδήποτε στην πολιτική, η ελπίδα είναι πολύ σημαντική. " ελπίδα γεννά την προσδοκία, η ελπίδα επιτρέπει στους ανθρώπους να πιστεύουν σε ένα καλύτερο μέλλον και η ελπίδα είναι αυτό που κατεξοχήν απουσιάζει από τη Λευκορωσία μετά την 19η Δεκεμβρίου· η ελπίδα ότι αυτές οι εκλογές θα ήταν πιο δημοκρατικές σε σύγκριση με τις προηγούμενες· η ελπίδα ότι η αντιπολίτευση θα είχε καλύτερη τύχη αυτήν τη φορά και η ελπίδα ότι τα ΜΜΕ της Λευκορωσίας θα παρουσίαζαν μια πιο αντικειμενική εικόνα στους πολίτες της Λευκορωσίας. Όλες αυτές οι ελπίδες διαψεύσθηκαν.
<P>
Αυτός ακριβώς είναι ο λόγος για τον οποίο η ΕΕ θα πρέπει να αλλάξει την πολιτική της έναντι της Λευκορωσίας. Δυστυχώς, η πολιτική της προσέγγισης του καθεστώτος δεν λειτούργησε. " ΕΕ θα πρέπει να επιβάλει κυρώσεις στην ηγεσία της Λευκορωσίας. Κυρώσεις που δεν θα πλήξουν τους πολίτες, αλλά τους ηγέτες της. Κυρώσεις όπως η αναστολή της έκδοσης θεωρήσεων για όλους τους ηγέτες και τα μέλη των οικογενειών τους. Αυτό το τελευταίο είναι σημαντικό εάν θέλουμε να διαρρήξουμε τους σύνθετους δεσμούς μεταξύ της πολιτικής και της οικονομικής ισχύος στη Λευκορωσία.
<P>
Ευτυχώς, η λαίδη Ashton φαίνεται να ακολουθεί τη σωστή οδό. Επίσης, η Επιτροπή αντέδρασε κατά τον δέοντα τρόπο, απαιτώντας την άμεση απελευθέρωση όλων των πολιτικών κρατουμένων. Το παρόν Σώμα θα μπορούσε εξίσου να συμβάλει εν προκειμένω, στέλνοντας το συντομότερο δυνατόν μια αποστολή στη Λευκορωσία, αποδεικνύοντας εμπράκτως στην αντιπολίτευση, τα ελεύθερα ΜΜΕ και τις ΜΚΟ ότι τους υποστηρίζουμε. Μόνο με τη δική τους βοήθεια, και χάρη στις δικές τους προσπάθειες, θα είναι δυνατή η διαμόρφωση της νέας Λευκορωσίας.
<P>
Ανακεφαλαιώνοντας, η ΕΕ θα πρέπει να εμφυσήσει νέα πνοή στο πρόγραμμα γειτονίας. Μέχρι στιγμής, το εν λόγω πρόγραμμα δεν έχει ανταποκριθεί διόλου ικανοποιητικά στους στόχους του. Δεν θα πρέπει να στηρίξουμε μόνο την ανάπτυξη της ιδιότητας του πολίτη στη Μολδαβία, την Ουκρανία, τη Γεωργία, την Αρμενία και το Αζερμπαϊτζάν. Χρησιμοποιώντας την ίδια προσέγγιση, θα μπορούσαμε επίσης να αποδείξουμε στους Λευκορώσους πόσο σημαντικό είναι και για το μέλλον της χώρας τους να επιδιώξουν τη σύγκλιση προς την Ευρώπη. Εάν το πράξουμε αυτό, θα διασφαλίσουμε και την αναθέρμανση της ελπίδας για τον λαό της Λευκορωσίας.
<SPEAKER ID="524" NAME="Werner Schulz" AFFILIATION="Verts/ALE">
(DE) Κύριε Πρόεδρε, βαρόνη Ashton, οι ελπίδες μας ότι η Λευκορωσία θα έκανε ένα ακόμα βήμα προς τον εκδημοκρατισμό μετά τις προεδρικές εκλογές διαψεύσθηκαν οικτρά. Παρά τις αρνητικές μας εμπειρίες και τις επιφυλάξεις μας έναντι της κυβέρνησης του κ. Lukashenko, η ΕΕ έτεινε τους τελευταίους μήνες χείρα συνεργασίας προς τη Λευκορωσία. Ο βαθμός στον οποίο η προτεινόμενη συνεργασία επρόκειτο να εξαρτηθεί από τις εν λόγω εκλογές κατέστη απολύτως σαφής και για ένα σύντομο χρονικό διάστημα φάνηκε ότι οι εκλογές θα ήταν τουλάχιστον εν μέρει δίκαιες, ομαλές και ελεύθερες.
<P>
Ωστόσο, οι ήπιες παραχωρήσεις κλόνισαν προφανώς το καταπιεστικό καθεστώς σε τέτοιον βαθμό, ώστε ο λευκορώσος πρόεδρος αποκάλυψε για μία ακόμα φορά το πραγματικό του πρόσωπο ως ανηλεούς δικτάτορα. " υποτιθέμενη εκλογή του είναι μια φρικτή επίφαση, η εξουσία του στερείται νομιμότητας και η βία του κατά της αντιπολίτευσης συνιστά στυγνή εγκληματική πράξη. " εκλογική νοθεία και η καταστολή των διαδηλώσεων αποτελούν μείζον βήμα οπισθοδρόμησης για τη Λευκορωσία. Για μία ακόμη φορά, επικρατεί κλίμα τρόμου και καταστολής στη χώρα. Οι υπεύθυνοι της εκλογικής νοθείας ισχυρίστηκαν θρασύτατα ότι παρενέβησαν ξένες μυστικές υπηρεσίες και διπλωμάτες, ενώ στην πραγματικότητα οι ταραχοποιοί κινητοποιήθηκαν από το ίδιο το καθεστώς. Εξίσου εξοργιστικό είναι το γεγονός ότι οι μυστικές υπηρεσίες της χώρας, που τελούν υπό τον έλεγχο του λευκορώσου προέδρου και εξακολουθούν να αυτοαποκαλούνται "KGB", χρησιμοποιούν μεθόδους που ανάγονται στην εποχή του Στάλιν, προκειμένου να τρομοκρατήσουν την αντιπολίτευση και την κοινωνία των πολιτών.
<P>
Αυτή η παραβίαση των θεμελιωδών ανθρωπίνων δικαιωμάτων από μέλος του Οργανισμού για την Ασφάλεια και τη Συνεργασία στην Ευρώπη (ΟΑΣΕ) είναι απαράδεκτη. Το μετακομμουνιστικό καθεστώς είναι πλέον αφόρητο. Συντάξαμε ένα κοινοβουλευτικό ψήφισμα το οποίο παρέχει ικανοποιητική βάση για τις συζητήσεις μεταξύ των ευρωπαίων υπουργών Εξωτερικών. Το ψήφισμα εστιάζεται κατά μείζονα λόγο στην άμεση απελευθέρωση των κρατουμένων, την παροχή ιατροφαρμακευτικής περίθαλψης στους τραυματίες, την απόσυρση των παράλογων κατηγοριών και τη σύσταση ανεξάρτητης επιτροπής έρευνας, σε συνδυασμό με στοχοθετημένες πολιτικές και οικονομικές κυρώσεις, που θα έχουν επιπτώσεις σε όσους κατέχουν την εξουσία, όχι όμως και στον λαό.
<P>
Τώρα πρέπει να υποστηρίξουμε τις φιλοευρωπαϊκές δυνάμεις στο εσωτερικό της χώρας, τις ελπίδες των οποίων αναπτερώσαμε, και οι οποίες προσβλέπουν στην αλλαγή της κυβέρνησης και προσήλθαν στις κάλπες. Οραματίζονται το μέλλον της χώρας τους ως μέλους της ΕΕ και όχι εγγύτερα κείμενης στη Ρωσία. Το γεγονός ότι οι πρώτοι ηγέτες που συνεχάρησαν τον κ. Lukashenko για την εκλογική του νίκη ήταν ο ρώσος πρόεδρος κ. Medvedev, ο ρώσος πρωθυπουργός κ. Putin και ο πρόεδρος της Ουκρανίας, κ. Yanukovych, είναι ενδεικτικό της αντίληψής τους περί της δημοκρατίας, καθώς και των δυσοίωνων προοπτικών που ανοίγονται για τη Λευκορωσία προς αυτήν την κατεύθυνση.
<SPEAKER ID="525" NAME="Marek Henryk Migalski" AFFILIATION="ECR">
(PL) Κύριε Πρόεδρε, καταρχάς θα ήθελα να μεταφέρω μια ευχάριστη είδηση στην κ. Hautala. Ελπίζω να έχει ξαναφορέσει τα ακουστικά της. Λοιπόν, κυρία Hautala, πρέπει να προσθέσουμε ακόμα ένα στοιχείο στις πληροφορίες που μας δώσατε για την οργάνωση "Viasna". Όχι μόνο απαγορεύθηκε στην οργάνωση η επίσημη καταχώρισή της στα μητρώα, αλλά, επιπλέον, η αστυνομία προέβη πρόσφατα σε κατάσχεση όλων των υπολογιστών της, και τη Δευτέρα -και αυτή είναι η είδηση που θέλω να σας μεταφέρω- ξεκίνησα τη συγκέντρωση φορητών υπολογιστών στην Πολωνία για να τους στείλω στα μέλη της οργάνωσης.
<P>
Ας περάσουμε τώρα στο κυρίως θέμα μας, κυρία Επίτροπε. Καταρχάς, θα ήθελα να επαναλάβω ότι, κατά τη γνώμη σας, "είναι πλέον καιρός να δράσουμε". Αυτό είναι αλήθεια. Το δεύτερο πολύ σημαντικό στοιχείο που επισημάνατε είναι ότι δεν πρέπει να απομονώσουμε την κοινωνία της Λευκορωσίας. Τα μέτρα που λαμβάνουμε θα πρέπει να τηρούν αυτήν την αρχή και πρέπει να είναι πραγματικά ήπιας μορφής ή, με άλλα λόγια, μέτρα για την ανάπτυξη της κοινωνίας των πολιτών, την υποστήριξη των ΜΜΕ και των σπουδαστών και την κατάργηση των θεωρήσεων. Πρέπει να υποστηρίξουμε ανάλογα μέτρα και, ειδικότερα, να καταστήσουμε διαθέσιμη μεγαλύτερη χρηματοδότηση για την υλοποίησή τους. Συμφωνώ όμως επίσης ότι θα πρέπει να ληφθούν και αυστηρότερα μέτρα, όπως εκείνα που πρότεινε ο κ. Protasiewicz ή η κ. Ojuland. Το παρόν ζήτημα απαιτεί τη συνδυασμένη εφαρμογή αμφότερων των ειδών μέτρων.
<SPEAKER ID="526" NAME="Jacek Saryusz-Wolski" AFFILIATION="PPE">
(EN) Κύριε Πρόεδρε, εκτιμώ ότι είναι ορθός τόσο ο σχεδιασμός της διάγνωσης όσο και ο προγραμματισμός της θεραπείας. Το πρόβλημα δεν έγκειται στην έντονη διαφοροποίηση της διάγνωσης και του σχεδίου θεραπείας κατά το παρελθόν, αλλά στα ημίμετρα που λάβαμε. Συνεπώς, θα έπρεπε ενδεχομένως να διερωτηθούμε εάν είμαστε αυτήν τη φορά αρκετά αποφασισμένοι να ενεργήσουμε διαφορετικά.
<P>
Είναι προφανές ότι πρέπει να καταδικάσουμε τα γεγονότα και να απαιτήσουμε την απελευθέρωση των κρατουμένων, να επιβάλουμε κυρώσεις και να εξετάσουμε την ενδεχόμενη αναστολή της εταιρικής σχέσης· εάν όμως δεν προχωρήσουμε πέρα από τη φραστική καταδίκη και την ηθική υποστήριξη, δεν θα επιτευχθεί κανένα απτό αποτέλεσμα από αυτήν τη δράση. Χρειαζόμαστε μακροπρόθεσμη στρατηγική και δράση, η οποία θα αποτελέσει ουσιαστικά δοκιμασία για τη νέα εξωτερική πολιτική, επικεφαλής της οποίας είναι τώρα η λαίδη Ashton.
<P>
Το ζητούμενο δεν είναι μόνο η Λευκορωσία. Ο τρόπος με τον οποίο θα αντιμετωπίσουμε το ζήτημα της Λευκορωσίας θα καθορίσει την πραγματική πολιτική δυναμική ολόκληρης της περιοχής: στη Μολδαβία, στην Ουκρανία, αλλά και έναντι της Ρωσίας και άλλων χωρών. Προς το παρόν, από γεωπολιτική σκοπιά, η εξέλιξη των γεγονότων απομακρύνει τη Λευκορωσία από την Ευρώπη, ενώ η Ευρώπη, από την πλευρά της, οπισθοχωρεί, όπως και στην περίπτωση της Ουκρανίας. Είναι προφανές ότι δικαίως συνιστούμε την προσέγγιση του διπλού ελέγχου: κυρώσεις και απομόνωση του καθεστώτος, παροχή ανοικτής ενισχυμένης βοήθειας προς την κοινωνία. Θα πρότεινα το εξής: ας αντικαταστήσουμε τις πολιτικές των επιβραβεύσεων και των κυρώσεων που ακολουθούσαμε μέχρι στιγμής έναντι του καθεστώτος από την πολιτική των κυρώσεων έναντι του καθεστώτος και των επιβραβεύσεων έναντι της κοινωνίας. Πολύ περισσότερο, όμως, δεν πρέπει να λησμονούμε ότι ο εταίρος μας είναι η κοινωνία, όχι το καθεστώς.
<P>
" λαίδη Ashton επεσήμανε ότι πρέπει να συνεχίσουμε να παρέχουμε βοήθεια. Πρέπει να πάψουμε να εφαρμόζουμε τα ημίμετρα του παρελθόντος. Πράξαμε όλα όσα έπρεπε να είχαμε πράξει; Όχι, η βοήθεια που παρείχαμε ήταν γελοιωδώς μέτρια, και αυτό πρέπει να το αλλάξουμε.
<SPEAKER ID="527" NAME="Richard Howitt" AFFILIATION="S&amp;D">
(EN) Κύριε Πρόεδρε, φαίνεται ότι, ενώ εμείς διεξάγουμε την παρούσα συζήτηση, ο Alexander Lukashenko προωθεί εσπευσμένα σχέδια για την τελετή ανάληψης καθηκόντων του την προσεχή Παρασκευή, απουσία διεθνών προσκεκλημένων, ακριβώς διότι η διεθνής κοινότητα δεν αναγνωρίζει ως ελεύθερες, δίκαιες ή διαφανείς τις εκλογές στη Λευκορωσία. Εάν συμβεί αυτό, θα πρόκειται για μια "Μαύρη Παρασκευή", σε συνέχεια της ήδη αποκαλούμενης "Ματωμένης Κυριακής" της 19ης Δεκεμβρίου, όταν συνελήφθησαν 700 δημοκρατικοί διαδηλωτές, συμπεριλαμβανομένων των επτά από τους εννέα προεδρικούς υποψηφίους στις εκλογές, ένας από τους οποίους έχει σπασμένα και τα δύο κάτω άκρα, ενώ ένας άλλος ξυλοκοπήθηκε από τις ειδικές δυνάμεις καταστολής διαδηλώσεων τόσο άγρια ώστε υπέστη εγκεφαλική βλάβη.
<P>
Θα ήθελα να ζητήσω από την Αντιπρόεδρο/Ύπατη Εκπρόσωπο και τα κράτη μέλη της ΕΕ να υποστηρίξουν, αφενός, τις πολωνικές προτάσεις για την κατάργηση της έκδοσης θεωρήσεων και, αφετέρου, όπως καθιστά σαφές το ψήφισμά μας, την αρχή για περαιτέρω στοχευμένες οικονομικές κυρώσεις.
<P>
Σε αυτό το πλαίσιο, μία από τις ενέργειες στις οποίες μπορεί να προβεί η Ευρωπαϊκή Ένωση είναι να διατυπώσει σαφή και απλά αιτήματα για την απελευθέρωση όλων των πολιτικών κρατουμένων, για την άρση εκ μέρους των αρχών οιασδήποτε απειλής περί απαγόρευσης ή περιορισμού της Λευκορωσικής Επιτροπής για το Ελσίνκι, καθώς και για την ταχεία έναρξη των διαδικασιών για τη διοργάνωση νέων εκλογών.
<P>
Για το μέλλον, συμφωνώ με τις παρατηρήσεις που διατυπώθηκαν σήμερα τόσο από την Catherine Ashton όσο και από την Ομάδα μου, ότι πρέπει δηλαδή να διατηρήσουμε ανοικτή την πολυμερή προσέγγιση και να δώσουμε έμφαση στην κοινωνία των πολιτών και στη στήριξή της. Επισημαίνω, εντούτοις, ότι δεν πρόκειται απλώς για μια κρίσιμη καμπή στον τομέα της δημοκρατίας και των ανθρωπίνων δικαιωμάτων στη Λευκορωσία: πρόκειται και για μια δοκιμασία όσον αφορά την πολιτική γειτονίας της ίδιας της ΕΕ. Είναι αλήθεια ότι επιδιώκουμε την ανάπτυξη σαφούς και στενότερης συνεργασίας και εταιρικής σχέσης με τους γείτονές μας, με στόχο την προώθηση της ενισχυμένης διαδικασίας σύγκλισης με τις όμορες χώρες με τις οποίες δεσμευόμαστε από κοινού να το πράξουμε. Κάτι τέτοιο όμως δεν θα είναι εφικτό χωρίς τη λήψη μέτρων σε περίπτωση που ελλείπει η αμοιβαία δέσμευση και τα πράγματα λαμβάνουν άσχημη τροπή.
<P>
Οι επώδυνες επιπτώσεις που θα πρέπει να μας ανησυχούν στην παρούσα συζήτηση δεν είναι οι σκόπιμες επώδυνες επιπτώσεις των προτεινόμενων έξυπνων κυρώσεων της Ευρώπης εις βάρος της Λευκορωσίας, αλλά οι σωματικές επώδυνες επιπτώσεις των ξυλοδαρμών που υφίστανται κάποιοι άνθρωποι, οι οποίοι ασπάζονται τη δέσμευση της Ευρώπης για τη δημοκρατία και τα ανθρώπινα δικαιώματα, και οι οποίοι χρειάζονται τη συμπαράσταση και την αλληλεγγύη μας, προκειμένου να τεθεί τέρμα σε αυτήν τη μακροχρόνια επώδυνη περίοδο της Λευκορωσίας.
<SPEAKER ID="528" NAME="Elisabeth Schroedter" AFFILIATION="Verts/ALE">
(DE) Κύριε Πρόεδρε, βαρόνη Ashton, θα ήθελα να σας ευχαριστήσω για την ταχεία σας ανταπόκριση στα γεγονότα στο Μινσκ. Θαυμάζω επίσης το σκεπτικό της προσέγγισης που διαμορφώσατε. Επιτυγχάνει ορθή εξισορρόπηση μεταξύ των κυρώσεων εις βάρος των υπευθύνων για τις σοβαρές παραβιάσεις των ανθρωπίνων δικαιωμάτων και των μέτρων στήριξης για τον λαό της Λευκορωσίας.
<P>
Θα ήθελα επίσης να ευχαριστήσω τη Διάσκεψη για την Ασφάλεια στο Μόναχο, η οποία ακύρωσε την πρόσκληση προς τον κ. Lukashenko. " ενέργεια αυτή απέστειλε σαφές μήνυμα ότι οι δικτάτορες δεν έχουν καμία θέση στις διεθνείς επιτροπές και ότι δεν θα πρέπει να τους παρέχεται αναγνώριση προσκαλώντας τους να συμμετέχουν στις συνεδριάσεις τους.
<P>
" διεθνής αναγνώριση ενός αυτοαναγορευθέντος προέδρου αποδυναμώνει την αντιπολίτευση στη χώρα του, ενδέχεται δε να θεωρηθεί και ως διεθνής αναγνώριση των μη δημοκρατικών εκλογών. Αυτός είναι ο λόγος για τον οποίο ήταν ορθό το μέτρο που έλαβε η Διάσκεψη για την Ασφάλεια.
<P>
Γνωρίζουμε ότι θα είναι μακρά η αναμονή μας ενόψει οιωνδήποτε πολιτικών αλλαγών στην εν λόγω χώρα. Γνωρίζουμε επίσης ότι ο κ. Lukashenko βρίσκεται επί μακρόν στην εξουσία και η αντίδρασή του είναι τυπική. Ωστόσο, δεν μπορούμε να περιμένουμε όταν εξετάζουμε την ανθρωπιστική κατάσταση στη Λευκορωσία, βαρόνη Ashton. Πρέπει να αντιδράσουμε ταχύτατα και να διασφαλίσουμε την απελευθέρωση των πολιτικών κρατουμένων, την επιστροφή των γονέων στα παιδιά τους και των παιδιών στους γονείς τους. Δεν έκαναν τίποτα περισσότερο από το να διαδηλώσουν υποστηρίζοντας τα δημοκρατικά τους δικαιώματα και εκφράζοντας απερίφραστα τα αισθήματά τους στους δρόμους. " αντίδραση στις ενέργειές τους ήταν αδικαιολόγητη.
<P>
Βαρόνη Ashton, σας καλώ να δράσετε τάχιστα και να ξεκαθαρίσετε σε όλους τους τόνους ότι πρόκειται για πολιτικούς κρατούμενους και όχι για εγκληματίες. Θα ήθελα να απευθύνω τους χαιρετισμούς μου στον Andrei Sannikov και στους άλλους κρατούμενους. Θα πρέπει να γνωρίζουν ότι τους εκφράζουμε την αλληλεγγύη μας.
<SPEAKER ID="529" NAME="Edvard Kožušník" AFFILIATION="ECR">
(CS) Κύριε Πρόεδρε, τον προηγούμενο μήνα, το απολυταρχικό καθεστώς της Κούβας απαγόρευσε στον τιμηθέντα με το βραβείο Ζαχάρωφ Guillermo Farinas να μεταβεί στο Στρασβούργο. Λίγες ημέρες αργότερα, υπήρξαμε μάρτυρες μιας σειράς διώξεων που πραγματοποιήθηκαν μετά τις προεδρικές εκλογές στη Λευκορωσία. Ουδείς αμφιβάλλει, ενδεχομένως, ότι το καθεστώς Lukashenko είναι ένα αυταρχικό καθεστώς· είναι, όμως, και ολοκληρωτικό καθεστώς, όπως ακριβώς και το καθεστώς Κάστρο στην Κούβα.
<P>
Διεξάγουμε σήμερα μια συζήτηση σχετικά με το εάν θα πρέπει να απαγορεύσουμε την είσοδο υψηλόβαθμων εκπροσώπων του καθεστώτος Lukashenko στην ΕΕ. Τάσσομαι υπέρ της διατήρησης εκ μέρους μας πιο ανοικτής στάσης προς τους απλούς πολίτες της Λευκορωσίας, οι οποίοι ουδέποτε γνώρισαν πώς είναι η ελευθερία και η δημοκρατία. Οιαδήποτε μορφή πολιτικής απομόνωσης θα αποβεί αποκλειστικά προς όφελος του Lukashenko. Οι πολίτες της Λευκορωσίας θα πρέπει να είναι ευπρόσδεκτοι στην Ένωση. Αντιθέτως, θα πρέπει να τηρήσουμε ψυχρή στάση έναντι των εκπροσώπων του ολοκληρωτικού καθεστώτος του Lukashenko και να είμαστε πολύ σκληροί απέναντί τους. Όσοι δεν σέβονται τις δημοκρατικές αξίες δεν έχουν καμία απολύτως θέση σε αξιοπρεπείς κοινωνίες.
<SPEAKER ID="530" NAME="Jacek Olgierd Kurski" AFFILIATION="ECR">
(PL) Κύριε Πρόεδρε, η πολιτική που ακολούθησαν έναντι της Λευκορωσίας ορισμένες ευρωπαϊκές κυβερνήσεις προσφάτως, συμπεριλαμβανομένης, δυστυχώς, της κυβέρνησης της γενέτειράς μου, της Πολωνίας, κατέληξε σε πραγματικό όλεθρο. Ο κ. Lukashenko, ο τελευταίος δικτάτορας στην Ευρώπη, μας περιγελά και, αναθαρρώντας από την απάθειά μας, προβαίνει σε διώξεις των πολιτικών του αντιπάλων, τους οποίους και φυλακίζει. " πολιτική συναίνεσης και ανοχής δεν μπορεί να αποφέρει τα επιθυμητά αποτελέσματα. Για μία ακόμα φορά, αποδείχθηκε ότι οι διαπραγματευτικές συνομιλίες μας με τη δικτατορία ερμηνεύθηκαν στη Λευκορωσία ως παροχή στήριξης προς τον κ. Lukashenko, και οι ψευδαισθήσεις μας διαλύθηκαν τον Δεκέμβριο, με τους βίαιους ξυλοδαρμούς, τις επιθέσεις και τις συλλήψεις εκατοντάδων ακτιβιστών της αντιπολίτευσης.
<P>
Είναι ζωτικής σημασίας να αποστείλουμε εμείς, οι βουλευτές του Ευρωπαϊκού Κοινοβουλίου, σαφές μήνυμα στη Λευκορωσία. " Ευρώπη δεν θα ανεχθεί την καταπάτηση της ελευθερίας από τη δικτατορία της Λευκορωσίας. Οι κυρώσεις πρέπει να είναι άρτια στοχευμένες και να πλήττουν τους εκπροσώπους του καθεστώτος, όχι τους απλούς πολίτες. Οι τελευταίοι χρειάζονται, απεναντίας, την βοήθειά μας, όπως την χρειάζονται και οι οργανώσεις σε επίπεδο κοινοτήτων, τα ανεξάρτητα ΜΜΕ και η αντιπολίτευση. Μπορούμε να παράσχουμε πραγματική βοήθεια όσον αφορά την εκπαίδευση και τις διευκολύνσεις σε θέματα έκδοσης θεωρήσεων. Στην περίπτωση της Λευκορωσίας, η ανατολική εταιρική σχέση πρέπει είτε να ανασταλεί είτε να καταστεί αυστηρότερη, ούτως ώστε να διασφαλισθεί ότι το καθεστώς δεν θα λάβει πλέον ούτε ένα ευρώ. Όσο εντονότερη είναι η παρουσία της Ευρώπης στη Λευκορωσία, τόσο ταχύτερα θα επέλθει και η πτώση του τελευταίου δικτάτορα στην ήπειρό μας.
<SPEAKER ID="531" NAME="Seán Kelly" AFFILIATION="PPE">
(EN) Κύριε Πρόεδρε, φρονώ ότι μία από τις μείζονες εξελίξεις στον σύγχρονο κόσμο είναι η μετάβαση των ανατολικών ευρωπαϊκών χωρών από τον ολοκληρωτισμό στη δημοκρατία. " Ουγγαρία, την Προεδρία-ορόσημο της οποίας συζητήσαμε σήμερα το πρωί, αποτελεί παράδειγμα εν προκειμένω, ενώ λαμπρό παράδειγμα αυτής της εξέλιξης είναι και ο ίδιος ο Πρόεδρός μας, ο κ. Buzek.
<P>
Ωστόσο, η εν λόγω μετάβαση δεν ήταν το ίδιο ομαλή σε άλλες χώρες. Δυστυχώς, η Λευκορωσία συγκαταλέγεται μεταξύ αυτών των χωρών, και η λαίδη Ashton συγκεκριμένα συνόψισε τα μέτρα που πρέπει να ληφθούν για την αντιμετώπιση αυτής της κατάστασης.
<P>
Στην καλύτερη περίπτωση, θα μπορούσαμε να πούμε ότι η χώρα ασπάστηκε τη δημοκρατία κάνοντας δύο βήματα εμπρός και ένα βήμα πίσω. Στις πρόσφατες εκλογές, έκανε πιθανόν τρία βήματα πίσω και κανένα βήμα εμπρός, νομίζω όμως πως ορθώς επισημαίνει η κ. Ashton ότι πρέπει να συνεργαστούμε με την κοινωνία των πολιτών, τις ΜΚΟ και τους διεθνείς μας εταίρους, ούτως ώστε να ασκήσουμε πιέσεις στον πρόεδρο Lukashenko για τον τερματισμό του καταπιεστικού καθεστώτος και της δικτατορίας του.
<SPEAKER ID="532" NAME="Andrzej Grzyb" AFFILIATION="PPE">
(PL) Κύριε Πρόεδρε, αυτό που συνέβη στη Λευκορωσία στις 19 Δεκεμβρίου ήταν η παραβίαση της ελευθερίας και των δημοκρατικών ελευθεριών. Δεν αξίζει καν να σχολιάσουμε τη σύλληψη των 700 ατόμων, συμπεριλαμβανομένων όλων των προεδρικών υποψηφίων. Οι εκλογές δεν ήταν δίκαιες. Το ζήτημα αυτό αποτελεί πλέον δοκιμασία για την ΕΕ, αλλά και για τις χώρες με τις οποίες η ΕΕ διατηρεί προνομιακές σχέσεις, με τη Ρωσία, για παράδειγμα, η οποία αναγνώρισε τα αποτελέσματα των εκλογών.
<P>
Πρέπει να στηρίξουμε την αντιπολίτευση και να αποστείλουμε σαφές μήνυμα ότι οι κρατούμενοι πρέπει να απελευθερωθούν πριν από την έναρξη οιασδήποτε συζήτησης στο πλαίσιο των σχέσεών μας με τη Λευκορωσία, ειδικότερα δε με την κυβέρνηση της χώρας. Ωστόσο, η επιβολή τυχόν περιορισμών δεν πρέπει να πλήξει τους πολίτες της Λευκορωσίας. Πρέπει να ακολουθήσουμε κατά πόδας την Πολωνία και να χαλαρώσουμε το καθεστώς χορήγησης θεωρήσεων. Θα πρέπει να παράσχουμε βοήθεια σε όσους έχασαν τη δουλειά τους και να επιτρέψουμε στους αποβληθέντες σπουδαστές να φοιτήσουν σε πανεπιστήμια άλλων χωρών. Τα ανεξάρτητα μέσα ενημέρωσης, συμπεριλαμβανομένων των ραδιοφωνικών σταθμών και του τηλεοπτικού σταθμού Belsat, χρειάζονται την υποστήριξή μας. Αυτό δεν αποτελεί μόνο καθήκον της Λιθουανίας και της Πολωνίας, αλλά και των άλλων κρατών μελών και των ευρωπαϊκών θεσμικών οργάνων. Θα ήθελα να το ζητήσω αυτό με τον πλέον δυνατό επιτακτικό τρόπο.
<SPEAKER ID="533" NAME="Κυριάκος Μαυρονικόλας" AFFILIATION="S&amp;D">
Κύριε Πρόεδρε, είναι φανερό ότι στη Λευκορωσία τα πράγματα έχουν εξελιχθεί πολύ άσχημα για τις δικές μας αρχές και τα δικά μας πιστεύω. Ο Λουκασένκο είναι στην ηγεσία της χώρας και η αντιπολίτευση ευρίσκεται στη φυλακή. Άρα αναμένει κανείς από εμάς να κινηθούμε προς την κοινωνία των πολιτών, στην οποία, όπως ορθά αναπτύχθηκε προηγούμενα, χαίρει εκτίμησης η Ευρωπαϊκή Ένωση και οι αρχές της, να ζητήσουμε την ελευθερία του Τύπου, την απελευθέρωση των φυλακισμένων αρχηγών της αντιπολίτευσης και πολύ περισσότερο να οικοδομήσουμε μια τέτοια πολιτική, αυτήν που αναφέρθηκε από την κυρία Ashton, η οποία με βρίσκει απόλυτα σύμφωνο, ούτως ώστε να δημιουργήσουμε νέες συνθήκες για να ξαναπλησιάσουμε τη Λευκορωσία.
<SPEAKER ID="534" NAME="Charles Tannock" AFFILIATION="ECR">
(EN) Κύριε Πρόεδρε, οι εκλογές για την προεδρία στη Λευκορωσία αποδείχθηκαν εξόχως απογοητευτικές για όσους εξ ημών παρακολουθούμε επί σειρά ετών τις εξελίξεις στη χώρα. Είχα πραγματοποιήσει συνάντηση με τον πρέσβη της Λευκορωσίας στο Λονδίνο, ο οποίος με είχε διαβεβαιώσει ότι, αυτήν τη φορά, τα πράγματα θα ήταν διαφορετικά, ότι θα τηρούνταν τα διεθνή πρότυπα και ότι ο ΟΑΣΕ θα ήταν σε θέση να αποφανθεί πως οι εκλογές θα ήταν δίκαιες και ελεύθερες.
<P>
Δυστυχώς, τα ένστικτα του Homo Sovieticus που χαρακτηρίζουν τον Lukashenko απέβησαν ισχυρότερα από οτιδήποτε άλλο. " ανορθόδοξη συμπεριφορά του δεν προβλέφθηκε ούτε από τους δικούς του ανώτερους αξιωματούχους, συμπεριλαμβανομένων των πρέσβεων. Συντάσσομαι πλέον και εγώ με την έκκληση για την άμεση απελευθέρωση όλων των πολιτικών κρατουμένων και για την επανάληψη των εκλογών παρουσία αποστολής παρατηρητών της ΕΕ με μακροχρόνια εντολή, και κατόπιν της ρητής επιβεβαίωσης του ΟΑΣΕ ότι πληρούνται όλα τα πρότυπα για την κατ' ουσίαν διεξαγωγή ελεύθερων και δίκαιων εκλογών.
<P>
Κατά πάσα πιθανότητα, το Μινσκ δεν θα συμφωνήσει, τουλάχιστον όμως πρέπει να προσπαθήσουμε. Ειδάλλως, απαιτείται άμεσα η εκ νέου επιβολή ενισχυμένων, στοχοθετημένων κυρώσεων, δέσμευση των περιουσιακών στοιχείων του κ. Lukashenko -εάν μπορέσουμε να τα εντοπίσουμε- και ταξιδιωτική απαγόρευση έναντι τόσο του ιδίου όσο και όλων των ανώτερων αξιωματούχων του.
<SPEAKER ID="535" NAME="Alfreds Rubiks" AFFILIATION="GUE/NGL">
(LV) Κύριε Πρόεδρε, από την πλευρά μου, θα ήθελα να υποστηρίξω την έκθεση της κ. Ashton για τη μετρημένη στάση που τηρεί έναντι των γεγονότων στη Λευκορωσία. Πολύ συχνά καταφεύγουμε σε αμιγώς συναισθηματικές εκτιμήσεις, τις οποίες βασίζουμε φυσικά στα συναισθήματά μας. Μιλούμε για πολιτικούς κρατούμενους που πρέπει να απελευθερωθούν. Πλην όμως, πρέπει προηγουμένως να προσαχθούν σε δίκη. Δεν γνωρίζουμε ακόμα ποια θα είναι η ετυμηγορία. Αυτός είναι ο λόγος για τον οποίο ζητώ και πάλι από τους συναδέλφους βουλευτές να υιοθετήσουν απολύτως μετρημένη στάση εν προκειμένω. Το ίδιο συνέβη και προ διετίας στη Λεττονία - σε κανέναν δεν απαγορευόταν το δικαίωμα του συνέρχεσθαι, έως ότου διοργανώθηκε η πρώτη συγκέντρωση. Έτσι, μόλις συγκεντρώθηκε ο όχλος, υποκινούμενος σαφώς από κάποιον προβοκάτορα, και άρχισε να καταστρέφει το κτίριο του κοινοβουλίου, επενέβη η αστυνομία. Το ίδιο και στη Λευκορωσία. Επιθυμώ διακαώς να μάθω (και ολοκληρώνω αμέσως) από πού προέρχονται τα χρήματα που συντηρούν την αντιπολίτευση στη Λευκορωσία. Αυτός είναι ο τρόπος με τον οποίο θα μπορούσαμε να συνδράμουμε. Σας ευχαριστώ.
<SPEAKER ID="536" NAME="Andreas Mölzer" AFFILIATION="NI">
(DE) Κύριε Πρόεδρε, διαβάζουμε επανειλημμένως στα ΜΜΕ ότι η επαναφορά των κυρώσεων κατά του λευκορώσου προέδρου Lukashenko, οι οποίες είχαν χαλαρώσει πριν από δύο και πλέον χρόνια, θα ισοδυναμούσαν με παραδοχή της αποτυχίας των μακροχρόνιων προσπαθειών μας για προσέγγιση.
<P>
Κατά τη γνώμη μου, αυτές οι προσπάθειες είχαν ήδη αποτύχει, αν μη τι άλλο, κατά την περίοδο των προεδρικών εκλογών ή όταν έκλεισαν τα γραφεία του Οργανισμού για την Ασφάλεια και τη Συνεργασία στην Ευρώπη (ΟΑΣΕ) στο Μινσκ.
<P>
" συμπεριφορά του τελευταίου δικτάτορα στην Ευρώπη αναδεικνύει για μία ακόμη φορά το πρόβλημα της ΕΕ όταν τίθεται θέμα παραβίασης των ανθρωπίνων δικαιωμάτων. Το σκάνδαλο των πτήσεων της CIA ή η αντιφατική προσέγγιση στη διαμάχη μεταξύ της εδαφικής ακεραιότητας των κρατών και του δικαιώματος αυτοδιάθεσης των λαών τους, για παράδειγμα, στα Βαλκάνια, έβλαψαν την εικόνα της ΕΕ ως κορυφαίου υπερασπιστή των ανθρωπίνων δικαιωμάτων. Βλάπτεται όμως και η αξιοπιστία της Ένωσης όταν η τελευταία δεν τηρεί τις αξιοθαύμαστες αρχές της Κοπεγχάγης και διεξάγει προενταξιακές διαπραγματεύσεις με την Τουρκία, μια χώρα με φτωχές επιδόσεις στον τομέα των ανθρωπίνων δικαιωμάτων.
<P>
Μολαταύτα, ο κύβος ερρίφθη στη Λευκορωσία, αναμφίβολα δε με τη βοήθεια του ίδιου του κ. Lukashenko.
<SPEAKER ID="537" NAME="Jarosław Kalinowski" AFFILIATION="PPE">
(PL) Κύριε Πρόεδρε, λαμβανομένων υπόψη των εντεινόμενων μέτρων καταστολής που εφαρμόζει το καθεστώς Lukashenko, αποτελεί καθήκον μας η έκφραση αλληλεγγύης προς τον λαό της Λευκορωσίας. " βοήθειά μας θα πρέπει να έχει στόχο την υποστήριξη των ανεξάρτητων ΜΜΕ, επιτρέποντάς τους, μεταξύ άλλων, να λειτουργούν στην επικράτεια της ΕΕ. Παράδειγμα προς μίμηση αποτελεί, εν προκειμένω, ο τηλεοπτικός σταθμός Belsat στην Πολωνία. Οι υποτροφίες σε σπουδαστές και μαθητές συνιστούν εξίσου ικανοποιητικό μέσο παροχής στήριξης, δεδομένου ότι μεγάλος αριθμός νέων έχουν αποβληθεί από πανεπιστημιακά και σχολικά ιδρύματα, με την αιτιολογία των αποκαλούμενων "αντιπολιτευτικών δραστηριοτήτων". Το ίδιο ισχύει και για την έκδοση θεωρήσεων, οι οποία είναι υπερβολικά δαπανηρές επί του παρόντος για τους Λευκορώσους, και το πρόβλημα αυτό πρέπει να επιλυθεί χωρίς καθυστέρηση. Οι πολίτες της Λευκορωσίας θα πρέπει να έχουν πλήρη ελευθερία να ταξιδεύουν στην ΕΕ, εξαιρουμένων, ασφαλώς, των εκπροσώπων του καθεστώτος. " υποστήριξη της κοινωνίας των πολιτών συνιστά απόλυτη προτεραιότητα, διότι μόνο μια πραγματική κοινωνία των πολιτών θα επιφέρει αλλαγές στη Λευκορωσία και θα διασφαλίσει καλύτερο μέλλον για ολόκληρη τη χώρα.
<SPEAKER ID="538" NAME="Elena Băsescu" AFFILIATION="PPE">
(RO) Κύριε Πρόεδρε, οι προεδρικές εκλογές της 19ης Δεκεμβρίου σηματοδότησαν ένα βήμα οπισθοδρόμησης όσον αφορά τόσο τον εκδημοκρατισμό στη Λευκορωσία όσο και τις σχέσεις της με την ΕΕ. " χρήση βίας και η σύλληψη εκπροσώπων της αντιπολίτευσης δεν προσφέρουν απολύτως κανένα μέσο για την επίλυση πολιτικών διενέξεων. Τουναντίον, η άρνηση του δικαιώματος της αντιπολίτευσης να εκπροσωπείται στο κοινοβούλιο οξύνει τις κοινωνικές εντάσεις.
<P>
Υπό αυτές τις συνθήκες, θεωρώ ότι το αυταρχικό καθεστώς στο Μινσκ δεν δικαιούται να απολαμβάνει τα οφέλη που απορρέουν από την ανατολική εταιρική σχέση. Επιπλέον, η Λευκορωσία δεν έχει επιβεβαιώσει τις δεσμεύσεις της στο πλαίσιο αυτής της πολιτικής όπως έπραξαν άλλες χώρες στην περιοχή, ιδιαίτερα η Γεωργία και η Δημοκρατία της Μολδαβίας. Πράγματι, η αναστολή της συμμετοχής της Λευκορωσίας στην ανατολική εταιρική σχέση θα αποτελούσε άμεση, απτή κύρωση έναντι της κυβέρνησης. Ελπίζω ότι το προσεχές Συμβούλιο Εξωτερικών Υποθέσεων θα αναφέρει, από την πλευρά του, στην κοινή του θέση ανάλογες κυρώσεις.
<SPEAKER ID="539" NAME="Krzysztof Lisek" AFFILIATION="PPE">
(PL) Κύριε Πρόεδρε, κυρία Ashton, θα ήθελα να υποβάλω στην κ. Ashton μια ελαφρώς αδιάκριτη ερώτηση. Γνωρίζετε τι συνήθιζε να κάνει ο Jerzy Buzek τα απογεύματα του 1982; Ή τι συνήθιζε να κάνει ο Janusz Lewandowski ή ο Donald Tusk; Συντόνιζαν όλοι τα ραδιόφωνά τους στη συχνότητα του ραδιοφωνικού σταθμού Ράδιο Ελεύθερη Ευρώπη ("Radio Free Europe") ή " Φωνή της Αμερικής ("Voice of America") ή του BBC, προκειμένου να μάθουν την αλήθεια σχετικά με τις εξελίξεις στην Πολωνία. Θα ήθελα να σας θέσω ακόμα μία σημαντική ερώτηση: πώς θα μπορούσε να επιβιώσει ο Lech Wałęsa και πώς θα μπορούσε να επιβιώσει οιοσδήποτε ακτιβιστής της αντιπολίτευσης αφότου τους απέλυσε από τις δουλειές τους το πολωνικό κομμουνιστικό καθεστώς; Όλοι επιβίωσαν χάρη στη χρηματική βοήθεια που τους έστελναν μέλη αμερικανικών συνδικαλιστικών ενώσεων. Οι ακροατές δε των ραδιοφωνικών σταθμών μπορούσαν να συντονίζονται στη συχνότητά τους χάρη στην στήριξη και τη χρηματοδότηση που παρεχόταν στους εν λόγω σταθμούς. Σήμερα, εναπόκειται σε εμάς η ευθύνη να διασφαλίσουμε ότι η αλήθεια φθάνει στους Λευκορώσους και ότι η χρηματοδοτική βοήθεια φθάνει στην αντιπολίτευση της Λευκορωσίας.
<SPEAKER ID="540" NAME="Peter Šťastný" AFFILIATION="PPE">
(EN) Κύριε Πρόεδρε, συμφωνώ απολύτως με τους συναδέλφους βουλευτές που προτείνουν κυρώσεις κατά των ανώτατων αξιωματούχων που είναι στενοί φίλοι του Lukashenko, καθώς και την παροχή στήριξης και βοήθειας προς την αντιπολίτευση, τις ΜΚΟ και τους πολίτες της Λευκορωσίας.
<P>
" κοινή πρόταση ψηφίσματος αναφέρει την πιθανή διεξαγωγή του παγκόσμιου πρωταθλήματος χόκεϊ επί πάγου το 2014 σε άλλη χώρα, εάν δεν απελευθερωθούν οι πολιτικοί κρατούμενοι. Πρόκειται για εύλογο και άκρως αποτελεσματικό μέτρο. Ο κ. Lukashenko είναι φανατικός οπαδός του χόκεϊ, όπως και οι πολίτες της Λευκορωσίας. Μια τέτοια κίνηση ασφαλώς θα προσελκύσει την προσοχή και θα τεθούν πολλά ερωτήματα σε ολόκληρη τη χώρα.
<P>
Το αρμόδιο όργανο για τη λήψη μιας τέτοιας απόφασης είναι η Παγκόσμια Ομοσπονδία Χόκεϊ. Θα μπορούσε να αποτελέσει ευκαιρία για τη βελτίωση της αμαυρωμένης της εικόνας, η οποία δημιουργήθηκε όταν έκανε δεκτή τη συμμετοχή στο συμβούλιο της Παγκόσμιας Ομοσπονδίας Χόκεϊ ενός πρώην υψηλόβαθμου αξιωματικού της KGB και κομμουνιστή κατασκόπου στις "ΠΑ και ενός ατόμου που συνέβαλε στην υπεξαίρεση δισεκατομμυρίων δολαρίων από εκατοντάδες χιλιάδες πολίτες. Ελπίζω ότι η Παγκόσμια Ομοσπονδία Χόκεϊ θα προβεί, την κατάλληλη στιγμή, στη λήψη της σωστής απόφασης.
<SPEAKER ID="541" NAME="Sari Essayah" AFFILIATION="PPE">
(FI) Κύριε Πρόεδρε, είναι θετικό το γεγονός ότι αρκετοί εξ ημών στο παρόν Σώμα παραδέχθηκαν ανοικτά την αποτυχία της λεγόμενης πολιτικής διαλόγου της ΕΕ και πολλών κρατών μελών. Ο Lukashenko, ο οποίος είναι ένας έξυπνος πολιτικός παίκτης, κατόρθωσε να εκμεταλλευθεί το προεκλογικό του πρόγραμμα, αποκόμισε όλα τα πολιτικά και οικονομικά οφέλη και, ταυτόχρονα, συνέχισε να επιδεικνύει περιφρόνηση για τη δημοκρατία και τα ανθρώπινα δικαιώματα. Κατόρθωσε ακόμα και να σαγηνεύσει μερικούς πολιτικούς εδώ, όπως τον κ. Rubiks, του οποίου η μεγαλύτερη ανησυχία για την παρούσα κατάσταση φαίνεται να είναι το εάν η αντιπολίτευση θα λάβει βοήθεια από το εξωτερικό.
<P>
Οι κυρώσεις που απαιτούνται στο ψήφισμα πρέπει οπωσδήποτε να επιβληθούν κατά της πολιτικής ηγεσίας. Ταυτόχρονα, όμως, πρέπει να διασφαλίσουμε ότι η βοήθεια θα φθάσει στους μέσους πολίτες, οι οποίοι έχουν χάσει τις δουλειές τους και τη σπουδαστική τους ιδιότητα, ενώ ευελπιστούσαν να κατισχύσει η δημοκρατία. Τώρα είναι πραγματικά η τελευταία ευκαιρία για την ΕΕ να αναδείξει εμπράκτως τα πραγματικά πιστεύω της και να αποδείξει ότι υποστηρίζουμε τον λαό της Λευκορωσίας στον αγώνα του για δημοκρατία, καθώς και ότι θέλουμε την αποχώρηση του τελευταίου δικτάτορα της Ευρώπης.
<SPEAKER ID="542" NAME="Πρόεδρος">
Κύριοι συνάδελφοι, επιτρέψτε μου να παρατηρήσω ότι, σε γενικές γραμμές, θα εκτιμάτο ιδιαίτερα εάν παρίσταντο καθ' όλη τη διάρκεια της συζήτησης όσοι ζητούν να λάβουν τον λόγο στο πλαίσιο της διαδικασίας των έκτακτων παρεμβάσεων. " παρουσία τους θα διευκόλυνε πολύ περισσότερο τη διεξαγωγή αυτής της ζωηρής συζήτησης.
<SPEAKER ID="543" NAME="Piotr Borys" AFFILIATION="PPE">
(PL) Κύριε Πρόεδρε, σήμερα είναι η στιγμή της αλήθειας για εμάς όσον αφορά το ζήτημα της αλληλεγγύης προς τη Λευκορωσία. Όπως όλοι γνωρίζουμε, η Λευκορωσία αποτελεί την τελευταία δικτατορία στην Ευρώπη, και θα πρέπει να εκφράσουμε την απόλυτη αλληλεγγύη μας. Επίσης, όλοι γνωρίζουμε ότι οι "ΠΑ παρέχουν περιορισμένους μόνο πόρους σε αυτόν τον τομέα, και η πρόταση που θα θέλαμε να καταθέσουμε σήμερα αφορά ένα ιδιαίτερα σημαντικό πρόγραμμα χρηματοδότησης, με στόχο την υποστήριξη τόσο της αντιπολίτευσης όσο και των μέσων ενημέρωσης και των μη κυβερνητικών οργανώσεων, πρωτίστως όμως, της ελίτ των νέων. Εν προκειμένω, αναφέρομαι κατεξοχήν στους εκατοντάδες ή και χιλιάδες λευκορώσους σπουδαστές που αδυνατούν επί του παρόντος να συνεχίσουν τις σπουδές τους, θα ήθελα δε να υποβάλω μια πολύ συγκεκριμένη πρόταση, ήτοι τη δημιουργία ειδικού προγράμματος Erasmus στο πλαίσιο του ήδη λειτουργούντος προγράμματος Erasmus, το οποίο θα αφορά αποκλειστικά τους λευκορώσους σπουδαστές. Γνωρίζουμε ότι μπορούμε να διασφαλίσουμε μείζονα εξοικονόμηση πόρων με τη χρήση αυτού του προγράμματος, καθώς και ότι δεν θα απαιτηθεί μεγάλη προσπάθεια. " διαμόρφωση, όμως, ενός νέου εκσυγχρονισμένου μέλλοντος για ένα δημοκρατικό κράτος μπορεί να αποδειχθεί αποτελεσματική σε μακροπρόθεσμο ορίζοντα, και θα ήθελα να ζητήσω από την κ. Επίτροπο να μεριμνήσει για την επίτευξη αυτού του στόχου.
<SPEAKER ID="544" NAME="Catherine Ashton" LANGUAGE="EN">
Κύριε Πρόεδρε, θα ήθελα να εκφράσω τις θερμές ευχαριστίες μου τόσο σε εσάς όσο και σε όλους τους αξιότιμους βουλευτές του ΕΚ που συμμετείχαν σήμερα σε αυτήν την εξαιρετικά σημαντική, στοχοθετημένη και τεκμηριωμένη συζήτηση. Θα μελετήσω βεβαίως το ψήφισμα του Κοινοβουλίου σχετικά με το εν λόγω σημαντικό και γεμάτο προκλήσεις ζήτημα.
<P>
Έχει παρέλθει μόνον ένας μήνας αφότου ξεκίνησε η κρίση και τα γεγονότα εξελίσσονται ταχύτατα. " ελπίδα μου είναι βέβαια ότι θα ακολουθήσουμε τώρα θετική οδό, σύμφωνα με τους στόχους που όλοι μας ασπαζόμαστε. Οι κρατούμενοι πρέπει να απελευθερωθούν και η Λευκορωσία πρέπει να θέσει τα θεμέλια για την έναρξη ολοκληρωμένης μεταρρυθμιστικής διαδικασίας. Υπογραμμίζω την ελπίδα μου ότι η κοινοβουλευτική συνεργασία θα εξακολουθήσει να κατέχει σημαντική θέση στην εν λόγω διαδικασία.
<P>
Πολλοί αξιότιμοι βουλευτές υποστήριξαν τις ιδέες που εξέθεσα στην αρχή: την ανάγκη να είμαστε απολύτως σαφείς ως προς το γεγονός πώς θεωρούμε απαράδεκτα τα γεγονότα που έλαβαν χώρα, πως είμαστε διατεθειμένοι να λάβουμε συναφώς μέτρα και πως έχουμε την πρόθεση να υποστηρίξουμε την κοινωνία των πολιτών, τους νέους ανθρώπους, τα ΜΜΕ και τους σπουδαστές - τις κατηγορίες στις οποίες αναφέρθηκαν πολλοί αξιότιμοι βουλευτές.
<P>
Τα σχόλια που διατυπώθηκαν θα με οπλίσουν με θάρρος. Τώρα θα προχωρήσουμε περαιτέρω ώστε να διασφαλίσουμε ότι θα επιτύχουμε τους στόχους μας.
<P>
Τέλος, κατά τις συναντήσεις μου τις οικογένειες και τους ηγέτες της αντιπολίτευσης που ανταποκρίθηκαν στην πρόσκλησή μου, ήμουν απολύτως σαφής μαζί τους ως προς την προσδοκία μας για την αποφυλάκιση των κρατουμένων και για την εξέλιξη της Λευκορωσία προς την επιθυμητή κατεύθυνση, προς τον πραγματικό εκδημοκρατισμό.
<P>
Μίλησα επίσης χωρίς περιστροφές στον υπουργό Εξωτερικών. Εναπόκειται στους ιδίους να αντιστρέψουν τη θέση τους και να πράξουν αυτό που ξέρουν ότι πρέπει να πράξουν. Σε αντίθετη περίπτωση, η διεθνής κοινότητα σκοπεύει και πρέπει να αναλάβει δράση.
<SPEAKER ID="545" NAME="Πρόεδρος">
Έχω λάβει 6 προτάσεις ψηφίσματος που έχουν κατατεθεί σύμφωνα με το άρθρο 110, παράγραφος 2.
<P>
" συζήτηση έληξε.
<P>
" ψηφοφορία θα διεξαχθεί την Πέμπτη 20 Ιανουαρίου 2011.
<P>
Κυρία Αντιπρόεδρε/Υπάτη Εκπρόσωπε, αντιλαμβάνομαι ότι βρίσκεστε στην Αίθουσα από τις 15.00, και η ώρα είναι πλέον 18.15. Μήπως θα θέλατε να κάνουμε ένα πεντάλεπτο διάλειμμα για να ξεκουραστείτε; Από εσάς εξαρτάται, ειδάλλως μπορούμε να συνεχίσουμε.
<SPEAKER ID="547" NAME="Catherine Ashton" LANGUAGE="EN">
Κύριε Πρόεδρε, πρέπει να αποχωρήσω, διότι θα ταξιδέψω στην Τουρκία για τη διεξαγωγή συζητήσεων με το Ιράν. Ως εκ τούτου, το τελευταίο σκέλος της παρούσας συζήτησης θα αναλάβει ο αγαπητός μου συνάδελφος και φίλος, Stefan Füle.
<SPEAKER ID="549" NAME="Indrek Tarand" LANGUAGE="FR">
" κατάσταση στη Λευκορωσία είναι εξόχως ανησυχητική και η ΕΕ πρέπει να λάβει τα κατάλληλα μέτρα. Εν προκειμένω, θα ήθελα να σας μιλήσω σχετικά με μια θεωρία συνομωσίας που κυκλοφορεί, την οποία μου ανέφερε εχθές ένας λευκορώσος επιχειρηματίας.
<P>
Ισχυρίστηκε ότι η παρούσα κατάσταση δεν είναι εκείνη στην οποία προσέβλεπε ο ίδιος ο πρόεδρος Lukashenko μετά τις εκλογές, αλλά ότι ήταν αποτέλεσμα της συνεργασίας μεταξύ των μυστικών υπηρεσιών της Λευκορωσίας και της Ρωσίας, με στόχο την υπονόμευση οιασδήποτε προσπάθειας συνεργασίας μεταξύ της ΕΕ και της Λευκορωσίας.
<P>
Βέβαια, είναι αδύνατον να αποδειχθούν τέτοιου είδους θεωρίες, αλλά, θα πρέπει να εξετάσουμε το γεγονός ότι, με την επιβολή κυρώσεων κατά των υπευθύνων στη Λευκορωσία, ενδέχεται να βλάψουμε και τους λευκορώσους πολίτες, την κοινωνία των πολιτών κ.ο.κ. Λαμβάνοντας υπόψη την πιθανή, αν και σιωπηρή, εμπλοκή της Ρωσίας στην εν λόγω κατάσταση, θα ήθελα να επαναλάβω κάτι που έχω ήδη δηλώσει και κατά το παρελθόν ενώπιον του Σώματος: Ceterum censeo, η Γαλλία αποφάσισε να πουλήσει ένα πολεμικό πλοίο τύπου "Mistral" στη Ρωσία, και είμαι πεπεισμένος ότι θα μετανιώσει για την πράξη της.

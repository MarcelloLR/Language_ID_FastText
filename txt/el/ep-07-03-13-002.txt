<CHAPTER ID="002">
Έναρξη της συνεδρίασης: βλ. Συνοπτικά Πρακτικά
<P>

<SPEAKER ID="007" NAME="Ignasi Guardans Cambo" AFFILIATION="ALDE">
- (EN) Κύριε Πρόεδρε, θα ήθελα να εγείρω ένα θέμα επί της διαδικασίας σύμφωνα με το άρθρο 166 σχετικά με το Παράρτημα ΙΙ(Α) του Κανονισμού.
<P>
Κατέθεσα μια προφορική ερώτηση προς την Επιτροπή, για την οποία υποτίθεται ότι θα λάμβανα απάντηση σήμερα, αλλά έλαβα μια επίσημη απάντηση από την Προεδρία σύμφωνα με την οποία η ερώτησή μου δεν έγινε παραδεκτή, προφανώς κατ' εφαρμογή του Παραρτήματος ΙΙ(Α) του Κανονισμού, το οποίο λέει ότι μια ερώτηση δεν γίνεται παραδεκτή αν κατά τους τρεις τελευταίους μήνες ετέθη και έλαβε απάντηση. Ωστόσο, καμία τέτοια ερώτηση δεν έλαβε απάντηση τους τρεις προηγούμενους μήνες. Φαίνεται ότι αυτή η διάταξη εφαρμόζεται αναφορικά με μια απάντηση που δόθηκε από την Επιτροπή σε μια προφορική ερώτηση με συζήτηση.
<P>
Λοιπόν, το Παράρτημα ΙΙ, το οποίο αναφέρεται από την Προεδρία, ισχύει για ερωτήσεις από τους βουλευτές σύμφωνα με το άρθρο 109 του Κανονισμού και η προφορική ερώτηση με συζήτηση ρυθμίζεται από το άρθρο 108 του Κανονισμού. Συνεπώς, δεδομένου ότι το Παράρτημα ΙΙ αποτελεί περιορισμό των δικαιωμάτων ενός βουλευτή του Κοινοβουλίου, δεν πρέπει να επιτρέπεται μια εκτεταμένη ερμηνεία για την εφαρμογή του Παραρτήματος ΙΙ σε ερωτήσεις σύμφωνα με το άρθρο 108 αντί για το άρθρο 109. Ως εκ τούτου, θέλω να ζητήσω από την Προεδρία να επανεξετάσει και να επιτρέψει να κατατεθεί η ερώτηση κατ' εφαρμογή του Κανονισμού.
<SPEAKER ID="008" NAME="Πρόεδρος">
Θα το εξετάσουμε και θα σας ενημερώσουμε ανάλογα.

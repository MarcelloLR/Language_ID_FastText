<CHAPTER ID="011-03">
3. Απαλλαγή 2009: γενικός προϋπολογισμός της ΕΕ - Ευρωπαϊκό Κοινοβούλιο (
<SPEAKER ID="134" NAME="Astrid Lulling" LANGUAGE="FR">
Κυρία Πρόεδρε, θα ήθελα να υποβάλω, εξ ονόματος της Ομάδας μου, μία προφορική τροπολογία επί της συγκεκριμένης παραγράφου. Πρόκειται για μια μάλλον τεχνικού χαρακτήρα τροπολογία, αλλά εξακολουθεί, παρ' όλα αυτά, να είναι σημαντική. Προτείνω στα σημεία i), ii) και iii) την αντικατάσταση του μέλλοντος χρόνου από τον αόριστο. Πράγματι, τα μέτρα στα οποία αναφέρονται τα εν λόγω αποσπάσματα εφαρμόστηκαν πριν από πολύ καιρό - πριν από δύο και πλέον έτη. Δεν έχει νόημα, επομένως, να ζητούμε πράγματα για το μέλλον, ενώ εφαρμόζονται ήδη σήμερα. Νομίζω ότι ακόμα και το αξιοσέβαστο Σώμα μπορεί να αποδεχθεί αυτήν τη βασική αρχή.
<P>
Ως εκ τούτου, η διατύπωση θα έχει ως εξής: " το Ευρωπαϊκό Κοινοβούλιο επισημαίνει ότι η επιλογή για είσπραξη μειωμένη σύνταξης από την ηλικία των 50 ετών και η επιλογή για την είσπραξη εφάπαξ ποσού ίσου προς το 25% των συνταξιοδοτικών δικαιωμάτων καταργήθηκαν". Επίσης, "η ηλικία συνταξιοδότησης από το Ταμείο αυξήθηκε από τα 60 στα 63 έτη". Και, τέλος, "oι διαχειριστές του Ταμείου εκλήθησαν να εγκρίνουν [...]".
<P>
(Χειροκροτήματα)

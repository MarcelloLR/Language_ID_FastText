<CHAPTER ID="003">
Εκλογή του Προέδρου του Ευρωπαïκού Κοινοβουλίου
<SPEAKER ID="018" NAME="Πρόεδρος">
Σύμφωνα με τις διατάξεις του Κανονισμού, προχωρούμε τώρα στην εκλογή του Προέδρου.
<P>
Καλώ τους ψηφολέκτες να προσέλθουν στις κάλπες.
<P>
Επίσης, καλώ τους βουλευτές να προσέλθουν στην κάλπη που αντιστοιχεί στο αρχικό γράμμα του επωνύμου τους.
<P>
Κηρύσσω την έναρξη της ψηφοφορίας.
<P>
(Οι βουλευτές προχωρούν στην ψηφοφορία)
<P>
Κηρύσσω τη λήξη της ψηφοφορίας.
<P>
(" συνεδρίαση διακόπτεται στις 11.05, προκειμένου να πραγματοποιηθεί η καταμέτρηση των ψήφων, και συνεχίζεται στις 12.00 το μεσημέρι)
<P>
Είμαι σε θέση να επιβεβαιώσω το αποτέλεσμα της ψηφοφορίας για την εκλογή του Προέδρου.
<P>
Αριθμός ψηφισάντων: 715
<P>
Λευκά ή άκυρα ψηφοδέλτια: 26
<P>
Έγκυρα ψηφοδέλτια: 689
<P>
Απόλυτη πλειοψηφία για την εκλογή κατά την πρώτη ψηφοφορία: 345
<P>
Οι ψήφοι που έλαβε κάθε υποψήφιος είναι οι εξής:
<P>
ο κ. Jens-Peter Bonde: 46 ψήφους
<P>
ο κ. Francis Wurtz: 48 ψήφους
<P>
η κ. Monica Frassoni: 145 ψήφους
<P>
ο κ. Hans-Gert Poettering: 450 ψήφους
<P>
Ο κ. Hans-Gert Poettering απέσπασε την απόλυτη πλειοψηφία των ψηφισάντων και, επομένως, εκλέγεται Πρόεδρος του Κοινοβουλίου.
<P>
(Το Σώμα, όρθιο, χειροκροτεί τον νέο Πρόεδρο)
<P>
Κύριε Poettering, σας συγχαίρω για την εκλογή σας και σας καλώ να αναλάβετε την Προεδρία, η οποία δικαιωματικά σας ανήκει.
<SPEAKER ID="060" NAME="Πρόεδρος">
Το πρώτο μου καθήκον πρέπει να είναι να ευχαριστήσω τον Πατέρα του Σώματος, κ. Berlinguer, που διεξήγαγε τόσο καλά και σωστά την εκλογική διαδικασία. Τον ευχαριστώ θερμά γι' αυτό.
<P>
(Χειροκροτήματα)
<P>
Κύριε Πρόεδρε της Επιτροπής, κυρίες και κύριοι, θα ήθελα να σας ευχαριστήσω όλους θερμά διότι μου αναθέσατε το ωραίο, αλλά και δύσκολο και υπεύθυνο καθήκον του Προέδρου του Ευρωπαϊκού Κοινοβουλίου. Θα προσπαθήσω με όλες μου τις δυνάμεις να υπηρετήσω τους πολίτες της Ευρωπαϊκής Ένωσης, τη δημοκρατία και τον κοινοβουλευτισμό. Θα ήθελα να συμβάλω ώστε να δημιουργηθεί μία δημοκρατική, ισχυρή και ικανή για δράση Ευρωπαϊκή Ένωση στην Ευρώπη και στον κόσμο. " αξιοπρέπεια του ανθρώπου, ο σεβασμός του δικαίου και η ομολογία πίστης στην αλληλεγγύη μεταξύ των λαών της Ευρωπαϊκής Ένωσης θα είναι οι αρχές που θα με καθοδηγούν. Θέλω να πω στους πολίτες της Ευρωπαϊκής Ένωσης πως μόνο μαζί έχουν οι λαοί μας τη δυνατότητα να υπερασπιστούν τις αξίες και τα συμφέροντά μας στον κόσμο.
<P>
(Χειροκροτήματα)
<P>
Αγαπητοί συνάδελφοι, χαίρομαι διότι βρίσκεται σήμερα μαζί μας στο Ευρωπαϊκό Κοινοβούλιο ο Πρόεδρος του θεσμικού οργάνου που έκανε και θα συνεχίσει να κάνει τόσο πολλά για τις ευρωπαϊκές αξίες, ο Πρόεδρος της Κοινοβουλευτικής Συνέλευσης του Συμβουλίου της Ευρώπης, με την οποία σκοπεύουμε να έχουμε μια καλή συνεργασία, κ. René van der Linden, τον οποίο καλωσορίζω θερμά.
<P>
Σκοπεύω να σας παρουσιάσω το πρόγραμμα εργασίας μου την Τρίτη, 13 Φεβρουαρίου, στις 10.00, εφόσον το δεχτούν οι πρόεδροι των Ομάδων - που είναι ισχυρά πρόσωπα. Ο Πρόεδρος του Ευρωπαϊκού Κοινοβουλίου δεσμεύεται από τις αποφάσεις τους. Θα προσκαλέσω τους Προέδρους όλων των θεσμικών οργάνων της Ευρωπαϊκής Ένωσης και όλους τους πρώην Προέδρους του Ευρωπαϊκού Κοινοβουλίου.
<P>
Με αυτόν τον τρόπο θέλω να εκφράσω την αλήθεια ότι, όποια και να είναι η πολιτική μας τοποθέτηση, όποια και να είναι τα ιδανικά και οι πεποιθήσεις μας, μας ενώνει η αποφασιστικότητα και η βούληση να δημιουργήσουμε, διατηρώντας την ταυτότητα των λαών μας, μία όλο και πιο στενή ένωση των λαών της Ευρωπαϊκής Ένωσης σαν αυτήν που υπαγορεύουν οι Συνθήκες.
<P>
Θα ήθελα να ευχαριστήσω θερμά από σήμερα εξ ονόματος όλων μας τον προκάτοχό μου σε αυτό το αξίωμα κ. Borrell Fontelles για τις ακούραστες προσπάθειές του. Έχω έναν ιδιαίτερο, προσωπικό λόγο να το κάνω αυτό, καθώς είχα, στο πλαίσιο του προηγούμενου αξιώματός μου, διαρκή επαφή και μια καλή σχέση μαζί του. Ευχαριστώ λοιπόν θερμά τον Josep Borrell.
<P>
(Χειροκροτήματα)
<P>
Λοιπόν, κυρίες και κύριοι, τώρα περιμένω με χαρά τη συνεργασία μαζί σας εκτελώντας αυτό το νέο καθήκον. Θα προσπαθήσω να είμαι πάντα δίκαιος και αντικειμενικός πρόεδρος του Σώματος και θα ήθελα να σας παρακαλέσω να είστε κι εσείς δίκαιοι και αντικειμενικοί όταν θα κρίνετε το έργο μου. Σας ευχαριστώ θερμά.
<P>
(Χειροκροτήματα)
<P>
Θα ακολουθήσει σειρά αγορεύσεων των προέδρων των Ομάδων. Τον λόγο έχει ο πρόεδρος της Ομάδας του Ευρωπαϊκού Λαϊκού Κόμματος (Χριστιανοδημοκράτες) και των Ευρωπαίων Δημοκρατών, κ. Joseph Daul, τον οποίο συγχαίρω θερμά για την εκλογή του.
<SPEAKER ID="022" NAME="Joseph Daul">
εξ ονόματος της Ομάδας PPE-DE. - (FR) Κύριε Πρόεδρε, κύριε Poettering, κύριε Πρόεδρε της Επιτροπής, εξ ονόματος της Ομάδας του Ευρωπαϊκού Λαϊκού Κόμματος (Χριστιανοδημοκράτες) και των Ευρωπαίων Δημοκρατών και των 277 βουλευτών της, θα ήθελα να σας συγχαρώ θερμότατα για την εκλογή σας στην Προεδρία του Κοινοβουλίου. Το Ευρωπαϊκό Κοινοβούλιο είναι η φωνή των Ευρωπαίων. Εφεξής, αυτή η φωνή θα είναι η δική σας φωνή, κύριε Πρόεδρε.
<P>
" εκλογή σας αποτελεί μεγάλη στιγμή για την πολιτική ομάδα μας. Επί οκτώ χρόνια υπήρξατε Πρόεδρος της κύριας πολιτικής δύναμης στο Κοινοβούλιο, και γνωρίζουμε ότι έχετε όλες τις αρετές που είναι απαραίτητες για την άσκηση των νέων σας αρμοδιοτήτων με πολύ σθένος, αποφασιστικότητα, πίστη και, πάνω απ' όλα, ανθρωπιά.
<P>
Επιθυμώ να ευχαριστήσω όλους εκείνους τους βουλευτές του ΕΚ οι οποίοι ετοιμάζονται να σας δείξουν την εμπιστοσύνη τους. Είμαι βέβαιος ότι δεν θα μετανιώσουν γι' αυτήν την απόφασή τους. Θα ήθελα επίσης πάρα πολύ να συγχαρώ τον κ. Bonde, την κ. Frassoni και τον κ. Wurtz και να τους πω πόσο πολύ εκτιμώ το υψηλό επίπεδο των προεκλογικών εκστρατειών τους. Πολλά εθνικά κοινοβούλια αξίζουν αναμφίβολα τέτοιες προεκλογικές εκστρατείες.
<P>
(Χειροκροτήματα)
<P>
Κύριε Πρόεδρε, η Ευρώπη σας είναι ήδη ευγνώμων για την πολιτική και προσωπική σας προσήλωση στην επανένωση της ηπείρου. Το Κοινοβούλιο και γενικά τα ευρωπαϊκά θεσμικά όργανα έχουν ήδη επωφεληθεί από αυτά που έχετε πράξει για να αυξηθούν οι αρμοδιότητές τους. Γνωρίζουμε ότι θα φροντίσετε ώστε να επωφεληθούν όλοι οι βουλευτές του Ευρωπαϊκού Κοινοβουλίου από την πείρα σας, τη γνώση και την πίστη σας. Γνωρίζουμε ότι, ως ευρωπαίος πολιτικός που είστε, ενδιαφέρεστε πρώτα και πάνω απ' όλα για τους ανθρώπους και επιθυμείτε ζωηρά να σέβεστε την αξιοπρέπεια και την ελευθερία τους.
<P>
Συγχαρητήρια! Σας εύχομαι κάθε επιτυχία και σας εύχομαι να έχετε το σθένος ώστε να επιτύχετε. Κύριε Πρόεδρε, γνωρίζετε ότι μπορείτε να βασίζεστε στην αδιάκοπη υποστήριξη της Ομάδας του Ευρωπαϊκού Λαϊκού Κόμματος (Χριστιανοδημοκράτες) και των Ευρωπαίων Δημοκρατών.
<SPEAKER ID="023" NAME="Πρόεδρος">
Όπως μου είπαν, σύμφωνα με την εμπειρία των μέχρι τώρα Προέδρων, πάντα τις μεγαλύτερες προσδοκίες τις έχει η πολιτική οικογένεια από την οποία προέρχονται και αυτό ήταν και το πιο δύσκολο. Ελπίζω αυτή τη φορά τα πράγματα να είναι όπως είπατε.
<SPEAKER ID="024" NAME="Martin Schulz">
εξ ονόματος της Ομάδας PSE. - (DE) Κύριε Πρόεδρε, κυρίες και κύριοι, θα ήθελα να ευχαριστήσω πρώτα -ακολουθώντας το παράδειγμα του προηγούμενου ομιλητή- τον κ. Wurtz, τον κ. Bonde και την κ. Monica Frassoni. Ήταν μια αξιοπρεπής εκλογική μάχη, μια αξιοπρεπής αντιπαράθεση, πάντα δίκαια και από κάθε άποψη φιλική. Τους συγχαίρω και τους τρεις για τα αποτελέσματα που πέτυχαν. Κύριε Πρόεδρε, σας συγχαίρω και εσάς για την εκλογή σας ως προέδρου αυτού του Σώματος.
<P>
Μπορώ να σας πω, κ. Poettering ότι η Σοσιαλιστική Ομάδα στο Ευρωπαϊκό Κοινοβούλιο θα συνεργαστεί με εμπιστοσύνη με εσάς ως Πρόεδρο και, με τον ίδιο τρόπο, περιμένουμε κι εμείς από τον Πρόεδρο να ασκεί το αξίωμά του με ουδετερότητα και να είναι πάντα αξιόπιστος και πιστός συνεργάτης της Ομάδας μας. Όποιος σας γνωρίζει, κύριε Poettering, δεν μπορεί να έχει την παραμικρή αμφιβολία ως προς αυτό. Γι' αυτό προσβλέπουμε γεμάτοι αισιοδοξία στα δυόμισι χρόνια συνεργασίας που έχουμε μπροστά μας ως Ομάδα με εσάς ως νεοεκλεγέντα Πρόεδρο του Σώματος, ελπίζουμε δε ότι θα συμβάλουμε μαζί στην επιτυχία του έργου της ευρωπαϊκής ολοκλήρωσης.
<P>
Κύριε Πρόεδρε, είμαι ένας από αυτούς που είχαν το προνόμιο να σας γνωρίσουν καλύτερα τα τελευταία χρόνια και γι' αυτό πιστεύω ότι είμαι σε θέση να προσθέσω στα συγχαρητήρια που εκφράζω εξ ονόματος της Ομάδας μου μια προσωπική παρατήρηση. Όποιος σας γνωρίζει προσωπικά και στενότερα, ξέρει ότι η προσωπική σας κατάσταση, η πορεία της ζωής σας, είναι άρρηκτα συνδεδεμένη με την πολιτική σας στάση. Γεννηθήκατε τον Σεπτέμβριο του 1945 και όλοι όσοι σας γνωρίζουν ότι ο πατέρας σας σκοτώθηκε τον Μάρτιο του 1945, τις τελευταίες ημέρες του Δεύτερου Παγκοσμίου Πολέμου. Δεν τον γνωρίσατε ποτέ. Είμαι βέβαιος ότι αυτό το βίωμα, αυτή η εμπειρία μιας παιδικής και νεανικής ηλικίας χωρίς πατέρα, σας οδήγησε στην ευρωπαϊκή πολιτική και στο έργο της ευρωπαϊκής ολοκλήρωσης και ότι αυτή η εμπειρία - η οποία, στη Γερμανία, και σε άτομα της γενιάς σας, είναι μάλλον κάτι συνηθισμένο- υπήρξε το κίνητρό σας για τον τρόπο με τον οποίο πασχίζετε για την ευρωπαϊκή ολοκλήρωση.
<P>
Αυτό το έργο της ολοκλήρωσης, ο σημαντικός ρόλος που εσείς διαδραματίσατε σε αυτό, η προσωπικότητά σας που έδρασε στο πλαίσιο αυτού του έργου, η πορεία της ζωής σας είναι αυτά που σας οδήγησαν τώρα στην ηγεσία του Ευρωπαϊκού Κοινοβουλίου. Γι' αυτό θα ήθελα να προσθέσω σε όσα είπα πως είμαι βέβαιος για το εξής: εάν το έθνος μας, ο λαός μας, είχε τη δυνατότητα να ακολουθήσει έναν διαφορετικό δρόμο από αυτόν που ακολούθησε στην πραγματικότητα, αν δεν είχε σκοτωθεί ο πατέρας σας, αν είχε την ευκαιρία να δει πού οδήγησε ο δρόμος τον γιο του, τον Hans-Gert Poettering, θα ήταν ασφαλώς υπερήφανος για τον γιο του, όπως και οι δικοί σας γιοι μπορούν σήμερα να είναι περήφανοι για τον πατέρα τους. Θερμά συγχαρητήρια!
<P>
(Χειροκροτήματα)
<SPEAKER ID="025" NAME="Graham Watson">
εξ ονόματος της Ομάδας ALDE. - (EN) Κύριε Πρόεδρε, σας εκφράζω τα θερμότατα συγχαρητήριά μου για την εκλογή σας στο αξίωμα του Προέδρου του Σώματός μας. Πρόκειται για το αποκορύφωμα μιας αξιοθαύμαστης βουλευτικής σταδιοδρομίας, που φτάνει έως τις πρώτες άμεσες εκλογές για την ανάδειξη του Ευρωπαϊκού Κοινοβουλίου.
<P>
Γνωρίζετε ότι η ομάδα μου αντιτάχθηκε στη διαδικασία με την οποία εσείς και οι Σοσιαλιστές διαιρέσατε και μοιράσατε το Σώμα μεταξύ σας κατά τη διάρκεια αυτής της θητείας. Πιστεύω ωστόσο ότι η πλειοψηφία των βουλευτών της ομάδας μου σας ψήφισαν αναγνωρίζοντας την πείρα σας, θαυμάζοντας το πολιτικό έργο σας σε αυτό το Σώμα και όντας πεπεισμένοι για την ικανότητά σας να αποτελέσετε έναν αντικειμενικό και δίκαιο Πρόεδρο.
<P>
Στα πέντε χρόνια που έχω την τιμή να ηγούμαι της Ομάδας μου, εκτίμησα το πνεύμα συνεργασίας στις μεταξύ μας σχέσεις. Γνωρίζω ότι το ίδιο ισχύει και για τον προκάτοχό μου, Pat Cox, ο οποίος σας στέλνει μέσω εμού τους θερμότερους χαιρετισμούς του σήμερα. Αλλά όπως ασφαλώς γνωρίζετε, στην πολιτική το φωτοστέφανο από τον βρόχο απέχει μόλις 30 εκατοστά και η φήμη μας εξαρτάται από την ικανότητά μας να ανταποκρινόμαστε σε κάθε νέα πρόκληση. Ελπίζω ότι θα ακούσετε τις φωνές που πολλαπλασιάζονται σε αυτό το Σώμα υπέρ της μεταρρύθμισης. Ενώ οι ηγέτες των κρατών μελών μας προηγούνταν των πολιτών μας στην προώθηση του αγώνα για την ευρωπαϊκή ολοκλήρωση, διατρέχουν πλέον τον κίνδυνο να μείνουν πίσω. Σε αυτό το Σώμα δίνεται η ευκαιρία να διαδραματίσει ηγετικό ρόλο στην οικοδόμηση της Ευρωπαϊκής Ένωσης που χρειαζόμαστε για να ανταποκριθούμε στις προκλήσεις που αντιμετωπίζουμε. Για αυτό θα χρειαστεί ένα κοινοβούλιο σχεδιασμένο και οργανωμένο έτσι ώστε να μπορέσει να αντεπεξέλθει σε αυτήν την πρόκληση. Ελπίζω ότι θα μπορέσουμε να συνεργαστούμε για να δημιουργήσουμε αυτό το Σώμα κατά τη διάρκεια της θητείας σας ως Προέδρου, για την οποία σας εύχομαι κάθε επιτυχία.
<P>
(Χειροκροτήματα)
<SPEAKER ID="026" NAME="Cristiana Muscardini">
εξ ονόματος της Ομάδας UEN. - (IT) Κύριε Πρόεδρε, κυρίες και κύριοι, η Ομάδα μας γιορτάζει σήμερα με την εκλογή σας μια σημαντική στιγμή' είμαστε πράγματι πεπεισμένοι ότι, σε μια περίοδο κατά την οποία το Κοινοβούλιο εκπροσωπεί είκοσι επτά χώρες, η εκλογή σας θα δώσει επίσης περαιτέρω ώθηση σε μια Ευρώπη, στην οποία τα πράγματα δεν ψιθυρίζονται απλώς στο αυτί, καθώς και σε ένα Σώμα στο οποίο η σαφήνεια και η διαφάνεια είναι τέτοιες, ώστε οι Ομάδες και τα άτομα να μετρούν για αυτό που λένε και για αυτό που κάνουν - δεν μετρούν απλώς ως αριθμοί.
<P>
Έχουμε αναλάβει ορισμένες δύσκολες και σημαντικές υποχρεώσεις: στις τέσσερις βουλευτικές θητείες μου στο Ευρωπαϊκό Κοινοβούλιο έχω δει πώς εργάζεστε και, επομένως, είμαι βέβαιη ότι η τρέχουσα κοινοβουλευτική περίοδος -το δεύτερο ήμισυ της τρέχουσας κοινοβουλευτικής περιόδου- θα ακολουθήσει έναν δρόμο που θα επιτρέψει στο Ευρωπαϊκό Κοινοβούλιο να παύσει να επικεντρώνει το ενδιαφέρον του σε τόσα πολλά ασήμαντα ζητήματα και θα του επιτρέψει να αντιμετωπίζει με περισσότερη σοβαρότητα ορισμένες μείζονες προκλήσεις.
<P>
Στο μυαλό μου έρχονται οι πολυάριθμες φορές που ξεχάσαμε την Αφρική, η σιωπή μας για όσα συμβαίνουν στη Νιγηρία και ο τρόπος με τον οποίο η Ευρωπαϊκή Ένωση έκανε λανθασμένες επιλογές στη Σομαλία, υποστηρίζοντας τους τρομοκράτες ενάντια στη νόμιμη κυβέρνηση.
<P>
Στο μυαλό μου έρχονται λειτουργικά ζητήματα, οι μεταφράσεις που μας είναι χρήσιμες επειδή, όπως πολύ σωστά τονίσατε σήμερα, για να συνομιλήσουμε με άλλες κουλτούρες και να ωριμάσουμε μαζί με αυτές, είναι απαραίτητο να διαφυλάξουμε τη δική μας ταυτότητα καθώς και τις δικές μας παραδόσεις. Με αυτό το πνεύμα και με αυτήν την ευχή ελπίζουμε ότι σήμερα θα γυρίσουμε μια νέα, σημαντική σελίδα, μια σελίδα που πράγματι θα μας επιτρέψει να εμφυσήσουμε ζωή στις θεσμικές μεταρρυθμίσεις που μας είναι χρήσιμες, αλλά και να σταθούμε πιο κοντά στους πολίτες μας. Καλή τύχη!
<SPEAKER ID="027" NAME="Daniel Cohn-Bendit">
εξ ονόματος της Ομάδας Verts/ALE. - (DE) Κύριε Πρόεδρε, αγαπητέ μου Hans-Gert, ποιος θα πίστευε πως είσαι οπαδός του Jimmy Cliff: You can get it if you really want! Ονειρευόσουν τόσον καιρό να αποκτήσεις το αγαπημένο σου αξίωμα, και γι' αυτό τώρα σε συγχαίρω θερμά που τα κατάφερες. Μπράβο! Ήταν καιρός να γίνεις πρόεδρος - αυτό το αναγνωρίζουμε.
<P>
Όπως και όλοι οι άλλοι, έτσι και εμείς δεν έχουμε απολύτως καμία αμφιβολία για το ότι θα είστε ένας ανεξάρτητος Πρόεδρος. Ορισμένες φορές θα είναι δύσκολο, για παράδειγμα όταν θα πρέπει να εκπροσωπήσετε το Σώμα ενώ αυτό που θα θέλατε είναι να αγκαλιάσετε μια αρχηγό κυβέρνησης. Αυτό δεν γίνεται πια, μπορεί να το κάνει ένας αρχηγός Ομάδας, όμως ως Πρόεδρος του Σώματος πρέπει να βάζετε την ευρωπαϊκή ιδέα πάνω από την αγάπη σας για μια αρχηγό κυβέρνησης. Θέλω να δω πώς θα εξελιχθεί αυτό. Αύριο θα είναι η πρώτη μέρα της δοκιμασίας σας.
<P>
(Γέλια)
<P>
Δεύτερον, θα ήθελα να πω ότι η ανεξαρτησία ενός κοινοβουλίου φαίνεται από την ανεξαρτησία της διοίκησης. Ελπίζω να ακούσατε προσεκτικά όσα είπε η συνάδελφός μου κ. Frassoni· αν όχι, θα σας στείλουμε ένα αντίγραφο της ομιλίας της, για να το διαβάσετε κατά την προετοιμασία του προγράμματος εργασίας σας. Σε αυτή την ομιλία αναφέρθηκε στην ανεξαρτησία της διοίκησής μας. Όλοι εμείς εδώ στο Σώμα πρέπει να τηρήσουμε κοινή στάση προκειμένου να σταματήσει να λειτουργεί με βάση κομματικές γραμμές. Θέλουμε η διοίκηση να είναι ανεξάρτητη και όχι πολιτικοποιημένη και εδώ πρέπει να κάνετε κάτι ως ανεξάρτητος πρόεδρός μας, κύριε Poettering.
<P>
Θέλω να προσθέσω κάτι ακόμα: ξέρω ότι η αντιπαράθεση για το Στρασβούργο είναι δύσκολη και ότι διχάζει όλες τις Ομάδες μας, με πλειοψηφίες και μειοψηφίες υπέρ ή κατά κάθε πιθανής θέσης. Το σωστό θα ήταν να συζητηθεί αυτό το θέμα εδώ στο Σώμα, διότι έτσι θα προέκυπτε μια σαφής πλειοψηφία για τη μία έδρα ή τις δύο έδρες ή για μια άλλη λύση. Θεωρώ ότι δεν αρμόζει στο Σώμα να αρνηθούμε να συζητήσουμε κάτι που αποτελεί έντονο θέμα συζήτησης οπουδήποτε αλλού. Συνεπώς, το δεύτερο καθήκον σας είναι να κάνετε αυτό το Σώμα έναν χώρο όπου συζητιούνται επίμαχα θέματα.
<P>
(Χειροκροτήματα)
<P>
Όσον αφορά το τρίτο καθήκον σας, όταν φτάσουμε στη συζήτηση για το σύνταγμα, σας ζητώ να κρατάτε σταθερά τη γραμμή ότι αυτό το πρόβλημα μπορεί να επιλυθεί με καμία διακυβερνητική διάσκεψη, αλλά μόνο με δημόσια συζήτηση. Αυτό το Σώμα αποτελεί χώρο δημόσιας συζήτησης και όχι μια διακυβερνητική διάσκεψη που διεξάγεται υπό συνθήκες μυστικότητας. Αυτό είναι το τρίτο και τελευταίο καθήκον σας. Πείτε στην πολυαγαπημένη σας Ομοσπονδιακή Καγκελάριο και σε όλους τους αρχηγούς κυβερνήσεων ότι θέλουμε αυτό το Σώμα να είναι βήμα για συζήτηση.
<P>
Συγχαρητήρια! Ελπίζω να περάσετε καλά μαζί μας κι εμείς θα σε υποστηρίξουμε.
<P>
Εμείς οι Πράσινοι συγχαίρουμε επίσης τη κ. Frassoni για το εξαίρετο αυτό αποτέλεσμα.
<P>
(Χειροκροτήματα)
<SPEAKER ID="028" NAME="Πρόεδρος">
Να είστε βέβαιοι ότι πάντα ακούω πάρα πολύ προσεκτικά τους βουλευτές του Κοινοβουλίου.
<SPEAKER ID="029" NAME="Francis Wurtz">
εξ ονόματος της Ομάδας GUE/NGL. - (FR) Κύριε Πρόεδρε, σας εκφράζω τα ειλικρινή συγχαρητήριά μου για την εκλογή σας στην Προεδρία του Ευρωπαϊκού Κοινοβουλίου. Πέραν των συμφωνιών που συνήφθησαν μεταξύ των ομάδων και λαμβάνοντας υπόψη τις μάχες εξουσίας που διεξάγονται αυτήν τη στιγμή σε αυτήν την αίθουσα, η εκλογή σας δεν είναι μόνον απόλυτα νόμιμη αλλά και απόλυτα λογική.
<P>
Τώρα είστε ο Πρόεδρος όλων μας. Όσο για μένα, δεν αμφιβάλλω καθόλου ούτε για την αποφασιστικότητά σας ούτε για την ικανότητά σας να εκπληρώσετε αυτόν τον ρόλο χωρίς, φυσικά, να παραιτηθείτε ούτε από τις ιδέες σας ούτε από τη φύση της δέσμευσής σας. Έχετε ισχυρές πεποιθήσεις που συχνά αποτελούν τη βάση των διαφωνιών μας. Ωστόσο, τηρείτε επίσης έναν κώδικα δεοντολογίας ο οποίος σας εξασφαλίζει αληθινό σεβασμό και επιδεικνύετε μια αφοσίωση στον πλουραλισμό που καθιστά δυνατή την εποικοδομητική συνεργασία. Κατά συνέπεια σας έχουμε εμπιστοσύνη.
<P>
Ελπίζω, κύριε Πρόεδρε, να βαδίσετε με πλήρη επιτυχία στον γεμάτο προκλήσεις αλλά και στιγμές ικανοποίησης δρόμο που ανοίγεται μπροστά σας.
<P>
(Χειροκροτήματα.)
<SPEAKER ID="030" NAME="Πρόεδρος">
Είμαστε από το 1979 μαζί στο Ευρωπαϊκό Κοινοβούλιο και στα χρόνια αυτά αναπτύχθηκε μεγάλη εμπιστοσύνη.
<SPEAKER ID="031" NAME="Jens-Peter Bonde">
εξ ονόματος της Ομάδας IND/DEM. - (EN) Κύριε Πρόεδρε, θέλω να σας συγχαρώ και να ευχαριστήσω όλους τους βουλευτές και τους εθελοντές που εξασφάλισαν το ότι θα είχαμε προεκλογική εκστρατεία.
<P>
" εκλογή σας δεν αποτέλεσε μεγάλη έκπληξη, καθώς ήδη από το 2004 γνωρίζαμε ποιο θα ήταν το αποτέλεσμα. Ωστόσο, αποφύγαμε μια στέψη και είχαμε μια συζήτηση. Είστε πλέον ο αιρετός Πρόεδρος του Ευρωπαϊκού Κοινοβουλίου. Είστε πλέον ο Πρόεδρος όλων των βουλευτών. Είστε και ο δικός μου Πρόεδρος, και γνωρίζετε τις επιθυμίες μου για μεταρρύθμιση: μία μοναδική έδρα, καλύτερα οργανωμένες ψηφοφορίες, καλύτερη νομοθεσία, δίκαιη κατανομή των εισηγήσεων και των θέσεων, καθαρές προσόψεις των κτιρίων του Κοινοβουλίου στο Στρασβούργο, δίκαιη εκπροσώπηση στο εξωτερικό, ουδέτερο προσωπικό και δίκαιη Προεδρία.
<P>
(DE) Αγαπητέ μου Hans-Gert, σε γνωρίζω εδώ και 27 χρόνια και ήσουν πάντα ένας καλός συνάδελφος. Έχεις τα καλύτερα προσόντα για να γίνεις ένας εξαίρετος πρόεδρος και ελπίζω πως θα έχεις και τη θέληση και το θάρρος γι' αυτό. Θερμά συγχαρητήρια για την εκλογή σου και καλή χρονιά!
<SPEAKER ID="033" NAME="Bruno Gollnisch">
εξ ονόματος της Ομάδας ITS. - (FR) Κύριε Πρόεδρε, η Ομάδα Ταυτότητα, Παράδοση και Εθνική Κυριαρχία σας συγχαίρει, φυσικά. Σας συγχαίρει ως άτομο, λόγω της ευγένειάς σας και των άλλων ανθρώπινων αρετών σας καθώς και με την ελπίδα της αμερόληπτης διεύθυνσης αυτού του Κοινοβουλίου που αποτελούμε.
<P>
Βεβαίως, θεωρούμε μάλλον ενοχλητικό το γεγονός ότι η εκλογή σας την οποία παρεμπιπτόντως, αξίζετε πλήρως, εφόσον προηγουμένως υπήρξατε ηγέτης της μεγαλύτερης πολιτικής ομάδας στο Κοινοβούλιο επιτεύχθηκε με τίμημα τον συμβιβασμό μεταξύ των δύο κυριότερων πολιτικών ομάδων οι οποίες, όπως είχα την ευκαιρία να πω χθες, φαίνονται ως αντίπαλοι στα μάτια του εκλογικού σώματος αλλά που συμφωνούν μάλλον υπερβολικά συχνά κατά τη δική μας άποψη, όσον αφορά τη λειτουργία του Κοινοβουλίου και το μέλλον της Ευρώπης.
<P>
Βασιζόμαστε σε εσάς προκειμένου να διασφαλίζετε ότι τα δικαιώματα των βουλευτών του ΕΚ, τα οποία πρέπει να είναι τα ίδια για όλους, θα είναι σεβαστά. " βουλευτική ασυλία βουλευτή του ΕΚ, του οποίου η ελευθερία έκφρασης έχει πληγεί, δεν πρέπει να προστατεύεται περισσότερο όταν ο εν λόγω βουλευτής του ΕΚ ανήκει στο δεσπόζον πολιτικό ρεύμα και λιγότερο όταν ανήκει στη μειοψηφία. Ο Κανονισμός δεν πρέπει να αλλάζει μόνο και μόνο επειδή οι συγκεκριμένες διατάξεις έχουν ωφελήσει πολιτική ομάδα της μειοψηφίας.
<P>
Επιτρέψτε μου να διηγηθώ κάτι που συνέβη σήμερα το πρωί. Άκουσα τον Πρόεδρο της συνεδρίαση μας τον πρεσβύτερο βουλευτή μας, τον κ. Berlinguer- να ομιλεί και στη συνέχεια να ολοκληρώνει πολύ γρήγορα, λέγοντας ότι δεν μπορούσε να εκφωνήσει ομιλία ως ο πρεσβύτερος βουλευτής, δεδομένου ότι ο Κανονισμός του το απαγόρευε. Ο Κανονισμός πράγματι του το απαγορεύει κατόπιν αλλαγής του Κανονισμού, στερώντας έτσι από τον πρεσβύτερο βουλευτή το δικαίωμα να μιλήσει όταν συμμεριζόταν τις προτιμήσεις μας. Το πρόσωπο του οποίου η ομιλία προκάλεσε την αλλαγή του Κανονισμού ήταν ο Claude Autant-Lara, ο μεγαλύτερος γάλλος σκηνοθέτης κινηματογραφικών ταινιών. Ήταν μετά την ομιλία του, βεβαίως μια αμφιλεγόμενη ομιλία, που άλλαξε η οικεία διάταξη του Κανονισμού. Είναι λυπηρό που αυτό το ευτελές τέχνασμα μας στέρησε μετέπειτα τη δυνατότητα να ακούσουμε την ομιλία που ο κ. Habsbourg μπορούσε να έχει εκφωνήσει, ή σήμερα το πρωί την ομιλία που ο πρεσβύτερος βουλευτής, ο κ. Berlinguer, θα μπορούσε να έχει εκφωνήσει, αν και δεν συμμερίζεται καθόλου τις δικές μου πολιτικές πεποιθήσεις.
<P>
Τέλος, βασιζόμαστε σε εσάς για να μας υπερασπιστείτε και να προστατέψετε τα δικαιώματα και την αξιοπρέπεια των βουλευτών του ΕΚ. Ο προκάτοχός σας, ο κ. Cox, ήταν σε θέσει να το κάνει όταν ο κ. Schulz, για παράδειγμα, υφίστατο επιθέσεις από τον τότε Προεδρεύοντα του Συμβουλίου. Χθες, άκουσα ορισμένες παρατηρήσεις σχετικά με την πολιτική ομάδα μου που έγιναν, για παράδειγμα, από την αντιπρόσωπο της Επιτροπής, την κ. Wallström- παρατηρήσεις εντελώς άτοπες. Σε αυτήν την υπάλληλο θα πρέπει να υπομνηστεί ότι το Κοινοβούλιο είναι αυτό που εποπτεύει την Επιτροπή, και όχι το αντίθετο. Όλοι οι βουλευτές του ΕΚ είναι πλήρη μέλη αυτού του Σώματος. Στην πραγματικότητα, η θέση σε καραντίνα ορισμένων βουλευτών του ΕΚ θα ισοδυναμούσε με αίτημα για πολιτική διακρίσεων σε βάρος εκείνων που τους ψήφισαν, και βασιζόμαστε ειδικά σε εσάς για να αντιταχθείτε σε μια τάση που θα αποτελούσε ένδειξη ατυχούς ολίσθησης προς τον ολοκληρωτισμό.
<P>
(Χειροκροτήματα)
<SPEAKER ID="034" NAME="Irena Belohorská" AFFILIATION="NI">
(SK) Θα ήθελα και εγώ να σας εκφράσω τα θερμότατα και ειλικρινέστατα συγχαρητήριά μου για την εκλογή σας. Σας εύχομαι καλή υγεία σε αυτόν το ρόλο και μεγάλη υπομονή κατά τη διαδικασία λήψης αποφάσεων.
<P>
Υπάρχει ένα αίτημα που θα ήθελα να σας υποβάλω, το οποίο δεν έχει αναφερθεί σε προηγούμενες ομιλίες, καθώς όλοι οι ομιλητές προέρχονταν από τα δεκαπέντε παλαιά κράτη μέλη. Να μου επιτρέψετε να σας ζητήσω να έχετε κατά νου ότι σήμερα η Ευρωπαϊκή Ένωση αποτελείται από 27 κράτη μέλη, καθώς και να σας ζητήσω να σέβεστε και να προσπαθείτε να υποστηρίζετε αξιωματούχους από τα δώδεκα νέα κράτη μέλη, των οποίων οι βουλευτές του ΕΚ έχουν επίσης εκλεγεί με την ελπίδα ότι η φωνή τους θα ακουστεί στην αίθουσα αυτή. Όσον αφορά τους μη εγγεγραμμένους βουλευτές του ΕΚ, θα ήθελα να σας ζητήσω να εξαλείψετε τη διακριτική μεταχείριση που αντιμετωπίζουν αυτοί οι βουλευτές.
<P>
Σας απευθύνω τις καλύτερες ευχές μου για τον νέο ρόλο σας και προσεύχομαι για εσάς.
<SPEAKER ID="035" NAME="José Manuel Barroso">
Πρόεδρος της Επιτροπής. (ΕΝ) Κύριε Πρόεδρε, εγώ προσωπικά αλλά και εξ ονόματος της Ευρωπαϊκής Επιτροπής, θα ήθελα να σας εκφράσω τα ειλικρινή μου συγχαρητήρια. Με μεγάλη χαρά σας βλέπω στη θέση του Προέδρου του Ευρωπαϊκού Κοινοβουλίου.
<P>
Σήμερα, το Ευρωπαϊκό Κοινοβούλιο εξέλεξε έναν νέο ηγέτη, οι ικανότητες του οποίου ως ανθρώπου και ως πολιτικού ταιριάζουν απόλυτα με αυτό το υψηλό αξίωμα. Γνωρίζω τον Πρόεδρο ως άνθρωπο με πολιτικό όραμα και ακεραιότητα - χαρίσματα που θα χρειαστούν σε αυτή τη γεμάτη προκλήσεις θέση.
<P>
Κύριε Πρόεδρε, ως ηγέτης της Ομάδας σας επί οκτώ χρόνια υπηρετήσατε το όραμα μιας πολιτικής Ευρώπης ως τη μόνη εγγύηση για μια ειρηνική και ευημερούσα Ευρώπη. " προσήλωσή σας στις βασικές αρχές της δικαιοσύνης, των ανθρωπίνων δικαιωμάτων και της ανθρώπινης αξιοπρέπειας χαρακτηρίζουν, επί τόσα χρόνια, το έργο σας.
<P>
Θα ήθελα να τονίσω την αμεροληψία σας προς όλους, από την επιμονή σας ότι όλοι πρέπει να έχουν ίση αντιμετώπιση εντός του Κοινοβουλίου έως τη θέση ότι στην Ευρωπαϊκή Ένωση καμία χώρα δεν είναι μεγαλύτερη από κάποια άλλη. Όλοι έχουμε εκτιμήσει την ειλικρίνεια και τη διαφάνειά σας: με τον κ. Poettering γνωρίζετε ότι η συμφωνία είναι συμφωνία και ότι θα την τιμήσει και θα την τηρήσει. " πείρα του ως ενός από τους μακροβιότερους βουλευτές αυτού του Σώματος θα έχει τεράστια αξία για όλους μας. Κανένας δεν γνωρίζει αυτό το Σώμα και τις ιδιαιτερότητές του καλύτερα από αυτόν.
<P>
Κύριε Πρόεδρε, υπηρετήσατε πάντοτε αυτό το Σώμα με αριστεία, ως ένθερμος υπερασπιστής των συμφερόντων της Ευρώπης και των πολιτών της, ενισχύοντας έτσι το κύρος του Ευρωπαϊκού Κοινοβουλίου.
<P>
Κύριε Πρόεδρε, επιτρέψτε μου να υπογραμμίσω αυτό που θεωρώ ότι θα αποτελέσει ιδιαίτερη ευθύνη κατά τη θητεία σας. Είστε ο πρώτος Πρόεδρος που εκλέχθηκε σε αυτό το Κοινοβούλιο μετά από αυτή τη μεγάλη διεύρυνση της Ευρωπαϊκής Ένωσης. Αναλαμβάνετε τα καθήκοντά σας αμέσως μετά την ολοκλήρωση της πέμπτης διεύρυνσης της Ευρωπαϊκής Ένωσης με την προσχώρηση της Βουλγαρίας και της Ρουμανίας. Για αυτό πρόκειται για μια πραγματικά ιστορική στιγμή: ο πρώτος Πρόεδρος που εκλέχτηκε από ένα Κοινοβούλιο που εκπροσωπεί πολίτες από 27 χώρες. Κανένα άλλο κοινοβούλιο στον κόσμο δεν μπορεί να συγκριθεί ως προς αυτό.
<P>
Θα ήθελα να κάνω ένα προσωπικό σχόλιο. Χτες βρισκόμουν στη Λιουμπλιάνα της Σλοβενίας, μαζί με τη σημερινή Πρόεδρο του Συμβουλίου, καγκελάριο Merkel, και πολλούς συναδέλφους από το Ευρωπαϊκό Συμβούλιο, και με συγκίνησε πραγματικά ο ενθουσιασμός των σλοβένων πολιτών, που εντάχθηκαν πλέον στη ζώνη του ευρώ. Συγκινήθηκα επίσης από τον ενθουσιασμό και τον δυναμισμό που φέρνουν στην Ευρωπαϊκή Ένωση τα νέα μέλη της. Γι' αυτό πιστεύω ότι κοινό καθήκον μας είναι να ενώσουμε όλη την Ευρώπη, χωρίς χώρες πρώτης και δεύτερης κατηγορίας, χωρίς πολίτες πρώτης και δεύτερης κατηγορίας, και μπορείτε να βασίζεστε στη συνεργασία μας για την επίτευξη αυτού του στόχου.
<P>
Δεν έχω να σας δώσω κάποια συμβουλή: ασχολείστε με την ευρωπαϊκή πολιτική περισσότερα χρόνια από εμένα και αν και δείχνετε νεότερος, δεν είστε και τόσο νέος!
<P>
(Γέλια)
<P>
Ωστόσο, επιτρέψτε μου να αντλήσω από την πείρα μου ως Προέδρου ενός άλλου ευρωπαϊκού θεσμικού οργάνου -της Ευρωπαϊκής Επιτροπής- για να κάνω ένα προσωπικό σχόλιο: η σημερινή Ένωση απαιτεί, περισσότερο από ποτέ άλλοτε, πνεύμα εταιρικής σχέσης μεταξύ όλων των ευρωπαϊκών θεσμικών οργάνων. Αυτή η Ένωση είναι πολύ πιο πολύπλοκη από όσο κατά το παρελθόν: χρειάζεται χρόνος και υπομονή για να επιτύχουμε την απαραίτητη συναίνεση. Μερικές φορές είναι δύσκολο, μερικές φορές είναι αντιφατικό, ακόμα και επώδυνο, αλλά χρειαζόμαστε περισσότερο από ποτέ άλλοτε αυτό το πνεύμα της εταιρικής σχέσης.
<P>
Κανένα ευρωπαϊκό θεσμικό όργανο δεν μπορεί να χτίσει το γόητρο και το κύρος του εις βάρος κάποιου άλλου οργάνου. Είναι κοινό συμφέρον όλων των ευρωπαϊκών θεσμικών οργάνων να ενισχύουν το ένα το άλλο στην υπηρεσία του ευρωπαϊκού σχεδίου. Αυτό ισχύει ιδιαίτερα για τις σχέσεις μεταξύ του Ευρωπαϊκού Κοινοβουλίου και της Ευρωπαϊκής Επιτροπής, καθώς γνωρίζουμε ότι ο στόχος της μεγαλύτερης και βαθύτερης ολοκλήρωσης της Ευρώπης έχει προωθηθεί μόνο όταν έχει υπάρξει αυτό το πνεύμα της συνεργασίας μεταξύ των θεσμικών οργάνων μας.
<P>
Γι' αυτόν τον λόγο απευθύνω έκκληση για ένα μεγάλο συνασπισμό όλων όσοι υπερασπίζονται την Ευρώπη και τις αξίες της, συμπεριλαμβανομένων φυσικά ορισμένων που πρόσκεινται στη δεξιά, ορισμένων που πρόσκεινται στην αριστερά και ορισμένων που πρόσκεινται στο κέντρο, οι ιδεολογικές διαφορές των οποίων συμβάλλουν στον πλουραλισμό της Ευρώπης ως πολιτικού συστήματος, αλλά και οι οποίοι μπορούν να προχωρήσουν πέρα από αυτές τις ιδεολογικές διαφορές και να μοιραστούν αυτό που πιστεύω ότι αποτελεί τον κοινό μας στόχο: μια ισχυρή, ενωμένη Ευρώπη για ειρήνη, δημοκρατία και ανθρώπινα δικαιώματα.
<P>
(Χειροκροτήματα)
<SPEAKER ID="036" NAME="Πρόεδρος">
Κύριε Πρόεδρε της Επιτροπής, σας ευχαριστώ για τις παρατηρήσεις σας. Είναι βέβαιο ότι μπορείτε πάντοτε να βασίζεστε στον Πρόεδρο του Ευρωπαϊκού Κοινοβουλίου και εν γένει σε ολόκληρο το Ευρωπαϊκό Κοινοβούλιο ως αξιόπιστο εταίρο. Έχουμε διαφορετικούς ρόλους να διαδραματίσουμε, αλλά μοιραζόμαστε την ίδια φιλοδοξία: να δημιουργήσουμε μια Ευρώπη ενωμένη, ώστε να μπορούμε να υπερασπιστούμε τις αξίες και τα συμφέροντά μας.
<P>
(DE) Αρκετοί συνάδελφοι αναφέρθηκαν στις αγορεύσεις τους στην ισότητα του καθεστώτος που απολαμβάνουν τόσο τα μεγαλύτερα όσο και τα μικρότερα κράτη μέλη της Ευρωπαϊκής Ένωσης. Το απόγευμα της Πέμπτης, πηγαίνοντας από το Στρασβούργο στην πατρίδα μου την Κάτω Σαξονία, στην περιφέρεια του Osnabrück, θα κάνω την πρώτη μου επίσκεψη στο Λουξεμβούργο για να τονίσω την ισότητα όλων των κρατών μελών και να δώσω έμφαση στη μεγάλη αφοσίωση του Λουξεμβούργου στην Ευρώπη. Οι πολίτες του Λουξεμβούργου είπαν "ναι" στη συνταγματική συνθήκη και δεν πρέπει να ξεχνάμε ποτέ τις χώρες που είπαν "ναι". Τώρα πρέπει να πείσουμε όσες δεν έχουν λάβει ακόμα απόφαση και όσες είπαν "όχι". Αυτό είναι το κοινό μας καθήκον που πρέπει τώρα να εκπληρώσουμε.

<CHAPTER ID="003">
Πράσινη Βίβλος για την εδαφική συνοχή και πρόοδος της συζήτησης όσον αφορά τη μελλοντική μεταρρύθμιση της πολιτικής για τη συνοχή - Βέλτιστες πρακτικές στον τομέα της περιφερειακής πολιτικής και εμπόδια στη χρήση των διαρθρωτικών ταμείων - Η αστική διάσταση της πολιτικής συνοχής στη νέα προγραμματική περίοδο - Συμπληρωματικότητα και συντονισμός της πολιτικής συνοχής με τα μέτρα ανάπτυξης της υπαίθρου - Εφαρμογή του κανονισμού για τα διαρθρωτικά ταμεία 2007-2013: τα αποτελέσματα των διαπραγματεύσεων σχετικά με τις στρατηγικές συνοχής και τα επιχειρησιακά προγράμματα - Μια ευρωπαϊκή πρωτοβουλία για την προώθηση της μικροπίστωσης με σκοπό τη στήριξη της ανάπτυξης και της απασχόλησης (συζήτηση) 
<SPEAKER ID="007" NAME="Πρόεδρος">
" ημερήσια διάταξη προβλέπει τη διεξαγωγή κοινής συζήτησης επί των ακόλουθων εκθέσεων:
<P>
του κ. van Nistelrooij, εξ ονόματος της πιτροπής περιφερειακής ανάπτυξης, σχετικά με την Πράσινη Βίβλο για την εδαφική συνοχή, και τη συζήτηση όσον αφορά τη μελλοντική μεταρρύθμιση της πολιτικής για τη συνοχή∙
<P>
της κ. Krehl, εξ ονόματος της επιτροπής περιφερειακής ανάπτυξης, σχετικά με τις βέλτιστες πρακτικές στον τομέα της περιφερειακής πολιτικής και τα εμπόδια στη χρήση των διαρθρωτικών ταμείων∙
<P>
του κ. Vlasák, εξ ονόματος της επιτροπής περιφερειακής ανάπτυξης, σχετικά με την αστική διάσταση της πολιτικής συνοχής στη νέα προγραμματική περίοδο∙
<P>
του κ. Roszkowski, εξ ονόματος της επιτροπής περιφερειακής ανάπτυξης, σχετικά με τη συμπληρωματικότητα και το συντονισμό της πολιτικής συνοχής με τα μέτρα ανάπτυξης της υπαίθρου∙
<P>
του κ. Mikolášik, εξ ονόματος της επιτροπής περιφερειακής ανάπτυξης, σχετικά με την εφαρμογή του κανονισμού για τα διαρθρωτικά ταμεία 2007-2013: τα αποτελέσματα των διαπραγματεύσεων σχετικά με τις στρατηγικές συνοχής και τα επιχειρησιακά προγράμματα∙ και
<P>
του κ. Becsey, εξ ονόματος της επιτροπής οικονομικών και νομισματικών θεμάτων, σχετικά με μια ευρωπαϊκή πρωτοβουλία για την προώθηση της μικροπίστωσης με σκοπό τη στήριξη της ανάπτυξης και της απασχόλησης.
<SPEAKER ID="008" NAME="Lambert van Nistelrooij" LANGUAGE="NL">
Κυρία Πρόεδρε, παρότι αποτελεί εκπεφρασμένη επιθυμία της επιτροπής περιφερειακής ανάπτυξης του Ευρωκοινοβουλίου να διεξαχθεί μία και μοναδική κοινή συζήτηση κατά το τέλος αυτής της κοινοβουλευτικής περιόδου σχετικά με το μέλλον της πολιτικής για τη συνοχή, τα μέλη του Σώματος πρόκειται να συζητήσουν, σήμερα και αύριο και παρά την εγγύτητα των ευρωεκλογών, και να ψηφίσουν επί πέντε σημαντικών εκθέσεων. Μιλάμε για το μεγαλύτερο προϋπολογισμό της Ευρωπαϊκής Κοινότητας καθώς και για το τμήμα αυτού του προϋπολογισμού που αφορά περισσότερο τους πολίτες. " πολιτική συνοχής έχει αναδείξει το χαρακτήρα διασύνδεσης και αλληλεγγύης των σχέσεων των χωρών της Ευρώπης. Σε κανένα άλλο μέρος του κόσμου δεν έχει διαμορφωθεί αμοιβαία συνοχή σε αυτό το βαθμό. " συνοχή αποτελεί επίσης, ξανά, κεντρικό στόχο της νέας συνθήκης της Λισσαβώνας. Προστίθεται, επίσης, ένα τρίτο στοιχείο, το στοιχείο, δηλαδή, της εδαφικής συνοχής.
<P>
Οι ασυνήθιστες περιστάσεις απαιτούν νέες απαντήσεις. " χρηματοπιστωτική κρίση, η όξυνση του ανταγωνισμού ως αποτέλεσμα της παγκοσμιοποίησης, η κρίση του κλίματος και η αποτυχία, μέχρι σήμερα, επίτευξης των στόχων της Λισσαβώνας απαιτούν μια πιο ολοκληρωμένη προσέγγιση σε συνδυασμό με μια προσπάθεια ενίσχυσης και βελτίωσης της περιφερειακής πολιτικής. Αντιμετωπίζουμε αυτά τα προβλήματα σε αυτή την Πράσινη Βίβλο. " εν λόγω Πράσινη Βίβλος δε σημαίνει συνέχιση των ίδιων πρακτικών, αλλά αποτελεί μια έκκληση για καλύτερη διακυβέρνηση και εδαφική συνοχή, στο πλαίσιο της οποίας ασκείται κριτική στο γεγονός ότι ορισμένες περιφέρειες κινούνται με μεγάλη ταχύτητα και σημειώνεται πρόοδος σε περιοχές μεγάλων αστικών κέντρων, ενώ άλλες περιφέρειες μένουν πίσω. Αυτή δεν είναι η Ευρώπη που προσδοκά το Ευρωκοινοβούλιο. Ως εκ τούτου, στο πλαίσιο της παρούσας κοινής συζήτησης σήμερα χαράζουμε την πορεία για τη μετά το 2013 περίοδο, μετά την αναθεώρηση της νομοθεσίας με την οποία θα ξεκινήσουμε την επόμενη κοινοβουλευτική μας περίοδο, μετά τις εκλογές.
<P>
Θα αναφερθώ εν συντομία στα πλέον σημαντικά σημεία αυτής της συζήτησης και του θέματος της εδαφικής συνοχής. Το 2005, ο κ. Guellec εξέθεσε, στο πλαίσιο της έκθεσής του, τις επιθυμίες του Ευρωκοινοβουλίου. " νέα εδαφική πτυχή έχει πλέον προσδιοριστεί ως μόνιμος στόχος δυνάμει των άρθρων 13 και 174 της νέας συνθήκης της Λισσαβώνας. " εν λόγω πτυχή αποτελεί, όπως έχω πει, σαφή αντίθεση στη διαμόρφωση μιας ασύμμετρης Ευρώπης που θα απαρτίζεται από περιφέρειες που αναπτύσσονται με πλήρη ταχύτητα, και από άλλες πιο αγροτικές περιοχές που θα μένουν πίσω. Αφορά την ταυτόχρονη ενότητα και ποικιλομορφία των κέντρων αριστείας και τη συγκεκριμένη θέση άλλων περιφερειών και τόπων με τα δικά τους χαρακτηριστικά και πολυμορφία. " εδαφική συνοχή συμπληρώνει επίσης την υφιστάμενη πολιτική οικονομικής και κοινωνικής συνοχής. Αποτελεί μια ολοκληρωμένη έννοια. Παρέχει γνώση σε ό,τι αφορά τις επιπτώσεις μιας Κοινότητας που βασίζεται στον διαχωρισμό των διαφόρων τομέων και στις κεντρικοποιημένες δραστηριότητες όπως η έρευνα και η ανάπτυξη, η κοινή γεωργική πολιτική, η κυκλοφορία και οι μεταφορές, κατάσταση της απασχόλησης και η καταπολέμηση της κλιματικής αλλαγής.
<P>
Από τις διαβουλεύσεις των περασμένων έξι μηνών φαίνεται να προκύπτει ότι υπάρχει ευρεία συναίνεση σε ό,τι αφορά την εδαφική συνοχή, γεγονός που είναι ευπρόσδεκτο. " εν λόγω έννοια ενσωματώνει τις έννοιες της συγκέντρωσης και, ταυτόχρονα, της συνδεσιμότητας και της συνεργασίας, ενώ είναι και μια έννοια την οποία επιθυμούμε να επεξεργαστούμε περαιτέρω το προσεχές διάστημα.
<SPEAKER ID="009" NAME="Constanze Angela Krehl">
εισηγήτρια. - (DE) Κυρία Πρόεδρε, Επίτροπε, κυρίες και κύριοι, η πολιτική συνοχής είναι σημαντική για την Ευρώπη. Αποτελεί έκφραση αλληλεγγύης. Ωστόσο, η πολιτική συνοχής δεν αποσκοπεί στο να βοηθήσει μόνο όσους υποτίθεται ότι είναι ασθενέστεροι στην κοινωνία μας. Όλοι οι πολίτες μας χρειάζονται μια πολιτική αλληλεγγύης και ευρωπαϊκής ολοκλήρωσης. Αυτό καθιστά τα πράγματα ακόμη δυσκολότερα, όταν δε γίνεται χρήση των διαρθρωτικών ταμείων στις περιφέρειες, οι οποίες ξεπερνούν τις 260 στην ΕΕ. Αυτό δε συμβαίνει διότι δεν είναι απαραίτητη η παροχή βοήθειας, αλλά διότι τα εμπόδια για την απόκτηση των κονδυλίων είναι ιδιαίτερα δύσκολο να ξεπεραστούν. Ορισμένα από αυτά τα εμπόδια τα θέτει η ίδια η ΕΕ. Αποτελεί, φυσικά, βασική απαίτηση να τηρούνται οι κανόνες και να εφαρμόζονται έλεγχοι ώστε να εξασφαλίζεται η ορθή χρήση των χρημάτων που προέρχονται από τους ευρωπαίους φορολογούμενους. Εντούτοις, αυτό δεν πρέπει να έχει ως αποτέλεσμα να καθίστανται τα έντυπα αίτησης και οι διευκρινήσεις σχετικά με τον τρόπο απόκτησης της χρηματοδότησης τόσο μακροσκελή και ακατανόητα ώστε να πρέπει να έχει κανείς διδακτορικό για να τα κατανοήσει.
<P>
Ως εκ τούτου, στην έκθεσή μου κάνω έκκληση για λήψη συγκεκριμένων μέτρων με σκοπό τη μείωση της γραφειοκρατίας σε ευρωπαϊκό επίπεδο, διότι εμείς είμαστε υπεύθυνοι γι' αυτήν. Για παράδειγμα, πρέπει να απλοποιηθεί το σύστημα των ελέγχων, πρέπει να μειωθεί ο διοικητικός φόρτος επί των έργων, ενώ πρέπει να τροποποιηθεί και το μέγεθος των έργων. Επιπλέον, πρέπει να απλοποιηθούν, αποσαφηνιστούν και επιταχυνθούν οι διαδικασίες υλοποίησης των έργων καθώς και να προσανατολιστούν περισσότερο προς την κατεύθυνση της επίτευξης αποτελεσμάτων. Εντούτοις, είμαι πεπεισμένος ότι κάτι θα μπορούσε επίσης να γίνει, από αυτή την άποψη, σε εθνικό και περιφερειακό επίπεδο.
<P>
Το δεύτερο μέρος της έκθεσής μου αφορά τις βέλτιστες πρακτικές στο πλαίσιο της πολιτικής συνοχής. Δεν χρειάζεται να επανεφεύρουμε τον τροχό, διότι κάτι τέτοιο δεν θα ήταν ούτε αποτελεσματικό, ούτε έξυπνο. Συνεπώς, πρέπει να βρούμε ένα σύστημα ώστε να καθιστούμε διαθέσιμα προς χρήση από άλλους τα έργα που τυγχάνουν παραδειγματικής εκτέλεσης. Δεδομένου ότι κάθε χρόνο υπάρχουν δεκάδες χιλιάδες έργα πολιτικής για τη συνοχή, η λύση είναι να προσδιορίζουμε, να επιλέγουμε και να παρέχουμε πληροφορίες σχετικά με τα παραδειγματικά έργα που υλοποιούνται στις περιφέρειες. Κατά τη γνώμη μου, η Επιτροπή έχει ήδη κάνει μια καλή αρχή σε αυτόν τον τομέα, για παράδειγμα με την πρωτοβουλία RegioStars, αλλά αυτό είναι κάτι που χρειάζεται περαιτέρω ανάπτυξη.
<P>
Όσον αφορά κάποιους από τους, κατά τη γνώμη μου, βασικούς τομείς, η έκθεση προτείνει ορισμένα κριτήρια για την επιλογή αυτών των έργων. Στους βασικούς τομείς περιλαμβάνονται η έρευνα και η καινοτομία, η δημιουργία θέσεων εργασίας υψηλής ποιότητας, η παροχή στήριξης στις ΜΜΕ, τα έργα για την κλιματική αλλαγή, η ολοκληρωμένη αστική ανάπτυξη και η ανάπτυξη έργων σύμπραξης του ιδιωτικού και του δημόσιου τομέα, για να αναφέρω μερικούς μόνο εξ αυτών. Για παράδειγμα, τα κριτήρια για την επιλογή έργων βέλτιστων πρακτικών θα μπορούσαν να είναι η ποιότητα και η αειφορία των έργων, η κινητήριος δύναμη για τις περιφέρειες και την ΕΕ, η αποτελεσματική χρήση των πόρων και, φυσικά, η δυνατότητα μεταφοράς σε άλλες περιφέρειες.
<P>
Καλά παραδείγματα μπορούν να βρεθούν παντού. Στο προσάρτημα της έκθεσης έχω παραθέσει ορισμένα έργα περί των οποίων έχω ενημερωθεί ως αποτέλεσμα της προεργασίας που έχει γίνει στις περιφέρειες. Τα έργα προέρχονται από όλα τα κράτη μέλη. Εδώ θα ήθελα να αναφέρω μερικά μόνο από αυτά: ένα κέντρο αριστείας για περιβαλλοντικές τεχνολογίες στις Σλοβενία, το Κέντρο Κινητικότητας Burgenland στην Αυστρία, ο διαγωνισμός "κυνηγιού εγκεφάλων" στην Εσθονία, το νέο κτήριο για το Ινστιτούτο Κυτταροθεραπείας και Ανοσολογίας στη Γερμανία, το επιστημονικό πάρκο στη Γρανάδα, Ισπανία, και η ανάπτυξη του προβληματικού διαμερίσματος της Ανατολικής Λειψίας στη Γερμανία.
<P>
Τέλος, ως εισηγητής και συντονιστής της ομάδας μου, θα ήθελα να εκφράσω τις θερμές ευχαριστίες μου προς τους συναδέλφους μου για τη συνεργασία τους, όχι μόνο επί αυτής της έκθεσης αλλά και κατά τη διάρκεια των τελευταίων πέντε ετών. Θα ήθελα επίσης να ευχαριστήσω την Επιτροπή, την επιτροπή περιφερειακής ανάπτυξης και όλους τους οικείους εργαζόμενους για τη συνεργασία τους. Ευελπιστώ ότι η συνεργασία μας θα συνεχιστεί κατά τον ίδιο τρόπο και στο μέλλον.
<P>
(Χειροκροτήματα)
<SPEAKER ID="010" NAME="Oldřich Vlasák" LANGUAGE="CS">
Επίτροπε, κυρίες και κύριοι, θα ήθελα να παρουσιάσω εν συντομία την έκθεση σχετικά με την αστική διάσταση της πολιτικής για τη συνοχή. Πρόκειται για μια έκθεση που εξετάζει τις διάφορες διαθέσιμες επιλογές και τη συμμετοχή των πόλεων στη διαχείριση και χρήση των ευρωπαϊκών κονδυλίων στο πλαίσιο της τρέχουσας περιόδου προγραμματισμού. Πρόκειται, ταυτόχρονα, για μια έκθεση που παρέχει καθοδήγηση και αποτελεί πηγή έμπνευσης σχετικά με την εξεύρεση τρόπων προσαρμογής των κανόνων που διέπουν τα διαρθρωτικά ταμεία, ούτως ώστε αυτά να ανταποκρίνονται καλύτερα στις ανάγκες των ευρωπαϊκών πόλεων και μητροπόλεων. Για τη σύνταξη της έκθεσης βασίστηκα όχι μόνο σε επιστημονικές μελέτες και γνωμοδοτήσεις εμπειρογνωμόνων από τις ομάδες συμφερόντων, όπως το Ευρωπαϊκό Συμβούλιο Δήμων και Περιφερειών και το EUROCITIES, αλλά, πάνω απ' όλα, στην άμεση εμπειρία και τις γνώμες των δημάρχων, των δημοτικών συμβούλων, των αξιωματούχων των δημαρχείων, των διευθυντών έργων και όλων των ανθρώπων τους οποίους αφορούν τα ευρωπαϊκά κονδύλια. Μια από τις συναντήσεις που λειτούργησαν ως έμπνευση και μας παρείχαν την ευκαιρία κοινών συζητήσεων σχετικά με την αστική διάσταση, ήταν μια εκδήλωση με τίτλο Ευρωπαϊκή "μέρα Αστικού Περιβάλλοντος, την οποία διοργάνωσα μαζί με συνεργάτες στις αρχές Φεβρουαρίου στην Πράγα, στο πλαίσιο της τσεχικής προεδρίας της ΕΕ. Σε αυτό το σημείο, θα ήθελα να ευχαριστήσω και πάλι την Επίτροπο Hübner, τον κ. Svoboda και τους συναδέλφους μου κ. Olbrycht, κ. Beaupuy και κα Kallenbach για τη συμμετοχή και την ενεργό προσέγγισή τους.
<P>
Είναι λογικό η προσοχή μας να στρέφεται στις πόλεις. Οι πόλεις είναι ο χώρος διαμονής του 80% των 500 εκατομμυρίων περίπου κατοίκων της ΕΕ. " μεγάλη πλειονότητα των θέσεων εργασίας, των εταιριών και των κέντρων εκπαίδευσης βρίσκεται στις πόλεις.. Στις πόλεις παράγεται πάνω από το 70% του ΦΠΑ της Ευρώπης. Ως εκ τούτου, οι πόλεις αποτελούν μια βέβαιη κινητήριο δύναμη για την οικονομική ανάπτυξη ολόκληρης της Ευρώπης, γεγονός που τις καθιστά ακόμα περισσότερο σημαντικές σε περίοδο κρίσης. Ωστόσο, πολλές πόλεις αντιμετωπίζουν μια σειρά σοβαρών προβλημάτων. Συνεπώς, οι πόλεις και οι αστικές περιοχές χρήζουν ιδιαίτερης προσοχής στο πλαίσιο της πολιτικής για τη συνοχή.
<P>
Θα ήθελα να δώσω έμφαση σε δύο βασικές ιδέες που περιλαμβάνονται στο κείμενο της έκθεσης. " πρώτη αφορά το ζήτημα της εκχώρησης αρμοδιοτήτων, δηλαδή της μεταβίβασης του ελέγχου των ευρωπαϊκών πόρων στις πόλεις. Παρότι η ευρωπαϊκή νομοθεσία επιτρέπει ήδη την εκχώρηση αρμοδιοτήτων όσον αφορά τον έλεγχο των πόρων στις πόλεις, ούτως ώστε αυτές να έχουν τη δυνατότητα να τους κατανέμουν κατά τη δημιουργία ολοκληρωμένων σχεδίων ανάπτυξης, τα κράτη μέλη κάνουν ελάχιστη χρήση αυτής της επιλογής. Ένας από τους βασικούς στόχους αυτής της έκθεσης είναι να στηριχθεί ο ρόλος των πόλεων στη διαδικασία συνοχής. Πρέπει να πάψουμε να θεωρούμε τις πόλεις απλώς ως τελικούς αποδέκτες, και να τις δούμε, αντίθετα, ως οντότητες που διαχειρίζονται περιοχές. Όπως ακριβώς οι περιφέρειες και οι φορείς του δημόσιου τομέα έχουν τους δικούς τους προϋπολογισμούς, οι πόλεις πρέπει να αναλάβουν μεγαλύτερη ευθύνη στον τομέα της διαρθρωτικής βοήθειας όσον αφορά τον προγραμματισμό και την διανομή των διαρθρωτικών ταμείων. " αστική διάσταση πρέπει να καταστεί υποχρεωτική.
<P>
" δεύτερη θεμελιώδης ιδέα είναι η πραγματική εκμετάλλευση του δυναμικού του χρηματοδοτικού μέσου JESSICA. " πολιτική συνοχής έχει βασιστεί μέχρι σήμερα αποκλειστικά σε ένα σύστημα επιχορηγήσεων, ή με άλλα λόγια, χορηγήσεων άνευ επιστροφής. Ως εκ τούτου, οι οργανισμοί και τα άτομα που υποβάλλουν έργα προς έγκριση έχουν συνηθίσει σε μια κατάσταση στο πλαίσιο της οποίας λαμβάνουν "δωρεάν" ευρωπαϊκά κονδύλια και πόρους από τους εθνικούς προϋπολογισμούς που προορίζονται για συγχρηματοδότηση. Συχνά προτεραιότητα είναι η ίδια η απορρόφηση, παρά η αποτελεσματική επένδυση ή η αξιολόγηση των διαθέσιμων πόρων. Ως εκ τούτου, η αρχή των επιχορηγήσεων οδηγεί ενίοτε σε μια κατάσταση μη αποτελεσματικής χρήσης μέρους της διαρθρωτικής βοήθειας. Στο πλαίσιο της τρέχουσας περιόδου προγραμματισμού, είδαμε το JESSICA να υλοποιείται με σκοπό τη δημιουργία περιθωρίων για μια συστηματική τροποποίηση της πολιτικής για τη συνοχή. Εντούτοις, είναι γεγονός ότι αυτά τα περιθώρια δεν έχουν χρησιμοποιηθεί ιδιαιτέρως. Αυτό είναι κάτι που πρέπει να αλλάξει κατά την επόμενη περίοδο προγραμματισμού. " ευρωπαϊκή πολιτική θα πρέπει να κάνει μεγαλύτερη χρήση των επιλογών που σχετίζονται με τη χρήση των χρηματοδοτικών μέσων νέου τύπου (financial engineering funds), όπως τα "ανανεώσιμα κονδύλια". Αυτά προς το παρόν. Θα ήθελα να ευχαριστήσω όλους όσοι με βοήθησαν στην εκπόνηση αυτής της έκθεσης.
<SPEAKER ID="011" NAME="Wojciech Roszkowski">
εισηγητής. - (PL) Κυρία Πρόεδρε, η μεταρρύθμιση της διαρθρωτικής πολιτικής της ΕΕ για την περίοδο 2007-2013 επέφερε αλλαγές και στη διάρθρωση των κονδυλίων καθώς και στη βάση της κατανομής της βοήθειας. Μια σημαντική αλλαγή ήταν η δημιουργία ενός νέου Ευρωπαϊκού Γεωργικού Ταμείου Αγροτικής Ανάπτυξης που συνδέεται με την κοινή γεωργική πολιτική. Ενώ οι δημοσιονομικές προοπτικές 2000-2006 συνέδεσαν τη χρηματοδότηση της αγροτικής ανάπτυξης με τα διαρθρωτικά ταμεία και την πολιτική συνοχής, διαχωρίζοντάς την από τη χρηματοδότηση της ΚΓΠ, βάσει του νέου δημοσιονομικού πλαισίου 2007-2013 η εν λόγω χρηματοδότηση κατέστη μέρος των πιστώσεων που σχετίζονται με την ΚΓΠ. Ως αποτέλεσμα αυτών των αλλαγών, ωστόσο, εγείρεται το ερώτημα εάν ο συγκεκριμένος διαχωρισμός οδήγησε σε αποτελεσματικότερη χρήση της διαθέσιμης χρηματοδότησης.
<P>
" σύνδεση της ΚΓΠ και της χρηματοδότησης της αγροτικής ανάπτυξης συνιστά απλοποίηση των δημοσιονομικών σχημάτων κατ' επίφαση μόνο. Στην πραγματικότητα, σημαίνει το διαχωρισμό της χρηματοδότησης που δεν αφορά τη γεωργία από το πεδίο εφαρμογής της πολιτικής για τη συνοχή και, ως εκ τούτου, είτε την επανάληψη ορισμένων στόχων ή την παράλειψη τους και στους δύο τομείς. Υπάρχει ο κίνδυνος η χρηματοδότηση που διατίθεται βάσει της περιφερειακής πολιτικής να χρησιμοποιείται, σε μεγάλο βαθμό, προκειμένου να ενισχύσει την οικονομική ανταγωνιστικότητα στα μεγάλα αστικά κέντρα ή στις πλέον δυναμικές περιφέρειες, ενώ το ταμείο αγροτικής ανάπτυξης να επικεντρωθεί στην επίτευξη βελτίωσης σε μη γεωργικούς τομείς, στη βελτίωση της ανταγωνιστικότητας στον γεωργικό τομέα. Υπό αυτές τις συνθήκες, η χρηματοδότηση της στήριξης μη γεωργικών δραστηριοτήτων και της ανάπτυξης των ΜΜΕ στις γεωργικές περιοχές θα λειτουργούσε ως ενδιάμεσος σύνδεσμος μεταξύ των δύο ταμείων και δεν θα καλυπτόταν από κανένα από αυτά.
<P>
Θα υπήρχε επίσης η πιθανότητα ανεπάρκειας χρηματοδότησης για την εξασφάλιση βασικών δημόσιων υπηρεσιών και επενδύσεων στις υποδομές των γεωργικών περιοχών, χρηματοδότηση στην οποία συμβάλλει και το ταμείο συνοχής. Σε αυτό το πλαίσιο, είναι ιδιαίτερα σημαντικό να διαμορφωθεί μια διαφανής, μακροπρόθεσμη στρατηγική ανάπτυξης για τις γεωργικές περιοχές σε επίπεδο κρατών μελών και σε επίπεδο περιφερειών, προκειμένου να προσδιοριστούν με σαφήνεια οι προτεραιότητες και οι στόχοι της αγροτικής ανάπτυξης, και να προσαρμοστούν στις διάφορες διαθέσιμες πηγές χρηματοδότησης. Για τη σύνδεση, ωστόσο, του δεύτερου πυλώνα με τα μέτρα πολιτικής για τη συνοχή θα απαιτηθεί ο στενός συντονισμός των δραστηριοτήτων σε εθνικό επίπεδο.
<P>
Δεν έχει ακόμη προσδιοριστεί καθόλου τι συνιστά αγροτική περιοχή. Παραδοσιακά, οι αγροτικές περιοχές μπορούσαν να διαφοροποιηθούν από τις αστικές περιοχές βάσει της χαμηλότερης πυκνότητας του πληθυσμού, της διαφορετικής δομής της απασχόλησης, του χαμηλότερου επιπέδου εισοδημάτων και της πιο περιορισμένης πρόσβασης στο δημόσιο οδικό δίκτυο. Σε ό,τι αφορά την εδαφική συνοχή, η οποία, επαναλαμβάνω, δεν έχει προσδιοριστεί επαρκώς, το αποφασιστικό χαρακτηριστικό δεν θα πρέπει να είναι η χαμηλότερη πυκνότητα του πληθυσμού.
<P>
Ένας από τους αναπτυξιακούς στόχους της ΕΕ είναι ο εκσυγχρονισμός των κοινωνικών δομών, συμπεριλαμβανομένων των δομών της απασχόλησης. Ως εκ τούτου, είναι εφικτή η ενίσχυση της εδαφικής συνοχής διά της ευθυγράμμισης των αγροτικών και αστικών υποδομών απασχόλησης. Το επίπεδο των εισοδημάτων και η πρόσβαση στα δημόσια αγαθά, ωστόσο, παραμένουν η μεγαλύτερη πρόκληση όσον αφορά την εδαφική συνοχή, και αυτοί οι στόχοι μπορούν να επιτευχθούν κατά τον αποτελεσματικότερο τρόπο, διά της στήριξης των μη γεωργικών δραστηριοτήτων στις αγροτικές περιοχές. Εντούτοις, η αγροτική ανάπτυξη δεν θα πρέπει να εξαντλήσει τους πόρους που προορίζονται για τις άμεσες πληρωμές στους αγρότες.
<P>
" δυσκολία στην εφαρμογή της πολιτικής αγροτικής ανάπτυξης έγκειται στο γεγονός ότι οι τομεακές πολιτικές και οι πολιτικές εδαφικής συνοχής αλληλοεπικαλύπτονται, όπως συμβαίνει και με τις οικονομικές και κοινωνικές πτυχές, και, ως εκ τούτου, οι προηγούμενες δραστηριότητες έχουν επικεντρωθεί στον διαχωρισμό των εξουσιών μάλλον, παρά στην δημιουργία συνεργειών. Ωστόσο, στόχος του συντονισμού θα πρέπει να είναι η δημιουργία συνεργειών σε ό,τι αφορά τη χρήση των κονδυλίων. Στα μεμονωμένα κράτη μέλη υφίστανται διάφορα μοντέλα όσον αφορά το συντονισμό των εν λόγω δραστηριοτήτων, και είναι, επί του παρόντος, δύσκολο να υποστηριχθεί ότι η λύση που εφαρμόζεται σε μια συγκεκριμένη χώρα θα πρέπει να αποτελέσει πρότυπο για τις άλλες. Φαίνεται, ωστόσο, ότι η πολιτική βούληση θα μπορούσε να είναι παράγοντας πιο αποφασιστικής σημασίας για την επίτευξη αυτού του στόχου σε σύγκριση με τις διάφορες οργανωτικές διευθετήσεις. Ως εκ τούτου, μια κατάλληλη λύση θα μπορούσε να είναι η εφαρμογή της ανοικτής μεθόδου συντονισμού όσον αφορά αυτή την πτυχή της συνεργασίας σε επίπεδο Ένωσης.
<P>
Ωστόσο, θα πρέπει να καταστεί σαφές ότι η πολιτική αγροτικής ανάπτυξης έχει τεράστιο αντίκτυπο στην εδαφική συνοχή. Γι' αυτό το λόγο, δεν φαίνεται να είναι δικαιολογημένος ο διαχωρισμός των μέτρων στο πλαίσιο αυτής της πολιτικής από την πολιτική συνοχής και περιφερειακής ανάπτυξης. " εν λόγω πολιτική μπορεί να συμβάλει περισσότερο, από ό,τι η ΚΓΠ, στη διαχείριση των μη γεωργικών πτυχών της αγροτικής ανάπτυξης, όπως, για παράδειγμα, η εκ νέου κατάρτιση των ανθρώπων προκειμένου να εργαστούν σε άλλους τομείς της οικονομίας. Παρά ταύτα, η συμπερίληψη της πολιτικής αγροτικής ανάπτυξης στο πλαίσιο της πολιτικής συνοχής είναι εφικτή μόνο υπό τον όρο ότι η αγροτική ανάπτυξη λαμβάνει επαρκή χρηματοδότηση.
<SPEAKER ID="012" NAME="Miroslav Mikolášik">
εισηγητής. - Κυρία Πρόεδρε, πριν ξεκινήσουμε τη συζήτηση σχετικά με την έκθεση για την εφαρμογή του κανονισμού για τα διαρθρωτικά ταμεία 2007-2013, επιτρέψτε μου να χρησιμοποιήσω αυτή την ευκαιρία για να ευχαριστήσω την Επιτροπή για τη συγκεκριμένη ανακοίνωση και τα δελτία ανά χώρα, που αποτελούν μια στερεή βάση εργασίας. Θα ήθελα να ευχαριστήσω ιδιαίτερα όσους συνεργάστηκαν μαζί μου για την εκπόνηση της έκθεσης, ιδίως τη σύμβουλό μας του EPP-ED, κα Stoian, και το διευθυντή της επιτροπής μας, κ. Chopin, οι οποίοι αφιέρωσαν πολλές ώρες για τη σύνταξη αυτής της έκθεσης.
<P>
Επιτρέψτε μου να προβώ σε μια σύντομη ανακεφαλαίωση σε ό,τι αφορά την εκπόνηση αυτής της έκθεσης, η οποία έτυχε, με μερικούς μόνο συμβιβασμούς, της πλήρης στήριξης της επιτροπής περιφερειακής ανάπτυξης τον περασμένο μήνα. Όπως ίσως ήδη γνωρίζετε, στόχος αυτής της έκθεσης είναι να καταδειχθεί ο τρόπος με τον οποίο τα κράτη μέλη κατανόησαν και τηρούν τις κοινοτικές κατευθυντήριες γραμμές στρατηγικής του 2006 για τη συνοχή, κατά την κατάρτιση των 27 εθνικών στρατηγικών πλαισίων αναφοράς και των 429 επιχειρησιακών προγραμμάτων που είναι προσαρμοσμένα ώστε να ανταποκρίνονται στους δικούς τους συγκεκριμένους περιορισμούς και απαιτήσεις.
<P>
Αποφάσισα, ως εκ τούτου, να στηρίξω αυτή την έκθεση σε τρία βασικά έγγραφα: πρώτον, στην ανακοίνωση της Επιτροπής∙ δεύτερον, στα 27 δελτία ανά χώρα που παρέσχε η Επιτροπή και, τρίτον, στην απόφαση του 2006 του Συμβουλίου σχετικά με τις κοινοτικές στρατηγικές κατευθυντήριες γραμμές για τη συνοχή, η οποία αποτελεί ένα ενδεικτικό πλαίσιο για τα κράτη μέλη στο πλαίσιο της προετοιμασίας εκ μέρους τους των εθνικών στρατηγικών πλαισίων αναφοράς και των επιχειρησιακών προγραμμάτων για την περίοδο 2007-2013.
<P>
Οι τρεις βασικές προτεραιότητες που τίθενται με σαφήνεια από την προαναφερθείσα απόφαση του Συμβουλίου είναι: πρώτον, το να καταστούν η Ευρώπη και οι περιφέρειές της ελκυστικότερες περιοχές για επενδύσεις και εργασία∙ η δεύτερη προτεραιότητα είναι η βελτίωση της γνώσης και της καινοτομίας με σκοπό την ανάπτυξη∙ και η τρίτη προτεραιότητα είναι η προσέλκυση περισσότερων ανθρώπων στην απασχόληση ή στην επιχειρηματική δραστηριότητα με σκοπό τη δημιουργία όλο και περισσότερων θέσεων εργασίας.
<P>
Πριν μοιραστώ μαζί σας τις παρατηρήσεις που έκανα στη διάρκεια εκπόνησης αυτής της έκθεσης, είναι σημαντικό να τονίσω ότι το πεδίο εφαρμογής της έκθεσης περιορίζεται εν μέρει από το γεγονός ότι τα επιχειρησιακά προγράμματα εγκρίθηκαν μόλις τον Ιούνιο του 2008, και θα χρειασθεί να περάσει τουλάχιστον ένας χρόνος πριν καταστεί εφικτή η αξιολόγηση οποιασδήποτε πραγματικής προόδου στην υλοποίηση τους. Παρά ταύτα, είμαι ήδη σε θέση να βεβαιώσω ότι οι γενικές προτεραιότητες τηρούνται από όλα τα κράτη μέλη, ενώ υπάρχουν συγκεκριμένες ιδιαιτερότητες που επιβάλλονται από το επίπεδο της οικονομικής και εδαφικής ανάπτυξής τους.
<P>
Επίσης σημαντικό είναι να τονίσω ότι οι εν λόγω προτεραιότητες ενδέχεται να υποστούν ορισμένες αλλαγές υπό την έννοια της αυξανόμενης επικέντρωσης σε επενδύσεις σε τομείς με άμεσο αναπτυξιακό δυναμικό και επείγοντα χαρακτήρα στο πλαίσιο του ευρωπαϊκού σχεδίου για την ανάκαμψη της οικονομίας, της ανταπόκρισης της Κοινότητας στην παγκόσμια χρηματοπιστωτική κρίση, και της τρέχουσας επιβράδυνσης της οικονομίας. Με άλλα λόγια, είναι σημαντικό να θυμόμαστε ότι κάθε κράτος μέλος, και ακόμη περισσότερο οι περιφέρειες, έχουν ποικίλες ανάγκες που προκύπτουν από τη γεωγραφική θέση και την οικονομική και θεσμική ανάπτυξή τους. Ως εκ τούτου, είναι αναμφισβήτητο ότι οι προκύπτουσες προσαρμοσμένες εθνικές στρατηγικές συνοχής στο επιχειρησιακό πρόγραμμα ποικίλλουν σημαντικά ανάλογα με τις εν λόγω ανάγκες.
<P>
Είναι γνωστό ότι βάσει των γενικών κανονισμών του ευρωπαϊκού ταμείου περιφερειακής ανάπτυξης, του ευρωπαϊκού κοινωνικού ταμείου και του ταμείου συνοχής, τα κράτη μέλη όφειλαν να κατανείμουν το 60% των συνολικών δαπανών για τον στόχο της συνοχής και το 75% για τον στόχο της περιφερειακής ανταγωνιστικότητας και της απασχόλησης. Ωστόσο, διαπιστώνω με ικανοποίηση ότι οι προσπάθειες που κατέβαλαν οι εθνικές αρχές εξασφάλισαν το ότι η μέση κατανομή των δαπανών για την επίτευξη της στρατηγικής της Λισσαβώνας ανέρχεται στο 65% - πιο πάνω από τα διαθέσιμα κονδύλια στις περιφέρειες σύγκλισης - και στο 82% στις περιφέρειες του στόχου περιφερειακής ανταγωνιστικότητας και απασχόλησης, ποσοστό που υπερβαίνει επίσης αυτό που είχε αρχικά ζητηθεί.
<P>
Βλέπω ότι ο χρόνος μου τέλειωσε. Είχα ετοιμάσει πολλά περισσότερα να πω. Θα ολοκληρώσω κατά το τέλος αυτής της συζήτησης.
<SPEAKER ID="013" NAME="Zsolt László Becsey">
εισηγητής. - (HU) Μετά από αρκετές αναβολές, φθάσαμε επιτέλους στη μεγάλη μέρα. Θα ήθελα να εκφράσω την ευγνωμοσύνη μου για το γεγονός ότι η Επιτροπή έθιξε το θέμα των μικροπιστώσεων σε χωριστή έκθεση τον Νοέμβριο του 2007, αν και είναι επίσης αληθές ότι το Ευρωκοινοβούλιο είχε ήδη ζητήσει να εργαστούμε επί αυτού του θέματος. Επικροτώ επίσης το γεγονός ότι η συζήτηση αυτή συντονίζεται από το μέλος της Επιτροπής που είναι αρμόδιο για τη συνοχή, διότι, όπως γνωρίζουμε, είχε προταθεί σε προγενέστερο χρόνο το συντονισμό να αναλάβει ο Επίτροπος οικονομικών θεμάτων∙ ο στόχος, εντούτοις, είναι τα εργαλεία της Κοινότητας να αντικατοπτρίζουν πραγματικά τις προοπτικές της συνοχής.
<P>
Είναι λυπηρό, ωστόσο, το γεγονός ότι το υλικό της Επιτροπής δεν επεκτάθηκε σε νομοθετικές αρμοδιότητες, ούτε περιλάμβανε νομοθετικές προτάσεις∙ συνεπώς, η έκθεση της επιτροπής οικονομικών και νομισματικών θεμάτων επικαλέστηκε το ισχυρότερο δυνατό μέτρο, δηλαδή το άρθρο 39, και ζήτησε από την Επιτροπή να προβεί στη λήψη συγκεκριμένων νομικών μέτρων ή οργανωτικών και οικονομικών μέτρων σε πέντε διαφορετικούς τομείς.
<P>
Θα ήθελα να επωφεληθώ της ευκαιρίας για να εκφράσω την ευγνωμοσύνη μου προς την σκιώδη εισηγήτριά μου, την κα De Vits, προς τη συνάδελφό μου, την κα Baeva, και προς την κα Ambruster της Γραμματείας, για την ενθουσιώδη εργασία τους.
<P>
Γιατί είναι σημαντικές οι μικροπιστώσεις; Αφενός, θα θέλαμε να συμπεριλάβουμε στα εθνικά προγράμματα δράσης στο πλαίσιο της στρατηγικής της Λισσαβώνας την υποχρέωση τα κράτη μέλη να συντάσσουν τακτικά εκθέσεις σχετικά με την πρόοδό τους σε αυτόν τον τομέα. Μόνο ό,τι είναι υποχρεωτικό φέρνει αποτελέσματα.
<P>
Αφετέρου, και αυτό είναι το μεγαλύτερο προσόν της προσέγγισης του Επιτρόπου, επιθυμούμε να συμπεριλάβουμε νέα τμήματα της κοινωνίας στη σφαίρα των οικονομικών δραστηριοτήτων. Γι' αυτό το σκοπό, πρέπει να εφαρμόσουμε μια μορφή πίστωσης που βοηθά ανθρώπους με μέτριες δεξιότητες, οι οποίοι δεν διαθέτουν τις εμπράγματες εγγυήσεις ή τις εγγυήσεις σε ακίνητη περιουσία που απαιτούνται για τη λήψη της παραδοσιακής πίστωσης προς τις μικρές επιχειρήσεις, προκειμένου να εισέλθουν στην αγορά εργασίας. " συμμετοχή αυτών των νέων τμημάτων στην αγορά εργασίας θα είναι απολύτως απαραίτητη για την αειφόρο ανάπτυξη και για την επίτευξη του ποσοστού 70% νόμιμης απασχόλησης.
<P>
Πώς, όμως, θα πρέπει να προσεγγίσουμε αυτά τα στρώματα της κοινωνίας; Αφενός, όπως αναφέρεται και στην έκθεση μου, πρέπει να ξεπεράσουμε την τάση να θεωρούμε όσους βρίσκονται σε μειονεκτική θέση ως ενιαία ομάδα. Πρέπει να προσδιορίσουμε τις μειονεκτούσες ομάδες με μεγαλύτερη ακρίβεια: σε αυτές περιλαμβάνονται οι μετανάστες στις δυτικές χώρες, οι Ρομά στις ανατολικές περιοχές, οι άνθρωποι που ζουν στις αγροτικές περιοχές ή σε οικισμούς και, σε γενικές γραμμές, οι γυναίκες.
<P>
Ωστόσο, δεν μπορούμε να προσεγγίσουμε αυτούς τους ανθρώπους δια του δοκιμασμένου και πρακτικού τρόπου, απευθείας μέσω των παραδοσιακών δικτύων των εμπορικών τραπεζών, διότι οι εν λόγω ομάδες στόχοι είναι καχύποπτες όσον αφορά τα προαναφερθέντα μέσα, και, όπως προαναφέρθηκε, δεν έχουν τη δυνατότητα να εισέλθουν στην ελεύθερη αγορά. Κατά συνέπεια, με βάσει τη μεταφορά του ασιατικού παραδείγματος στην Ευρώπη, τα δάνεια πρέπει να πραγματοποιούνται σε μικρούς κύκλους ανθρώπων, αφού κερδηθεί η εμπιστοσύνη τους, με την πίστωση να βασίζεται περισσότερο στην εμπιστοσύνη παρά στις εμπράγματες εγγυήσεις. Ο ενδιάμεσος οργανισμός διαδραματίζει, φυσικά, σημαντικό ρόλο σε αυτό το σύστημα, και πρέπει να είναι σε θέση να φέρει εις πέρας τις εν λόγω δραστηριότητες ακόμη και αν δεν διαθέτει άδεια διεξαγωγής τραπεζικών εργασιών. Αυτό έχουμε καταφέρει να το επιτύχουμε σε ορισμένα κράτη μέλη, αλλά δεν ισχύει ακόμη παντού, και, ως εκ τούτου, πρέπει να επιτύχουμε τη συμμετοχή μη τραπεζικών οργανισμών, συμπεριλαμβανομένων των χρηματοπιστωτικών οργανισμών που είναι κλειστά για τον πληθυσμό και εκτός της αγοράς τιτλοποιήσεων.
<P>
Ετέθη το ζήτημα του ανώτατου επιτοκίου, και η γνώμη μας είναι ότι παρά το γεγονός ότι η χορήγηση πίστωσης είναι ακριβή, το σημαντικότερο είναι, παρά ταύτα, να επιτευχθεί μια σταθερή ροή ρευστότητας για όσους χρησιμοποιούν το σύστημα. Για αυτό το λόγο δεν είμαι υπέρ της εφαρμογής ανώτατου επιτοκίου. Εδώ πρέπει να κάνουμε διάκριση μεταξύ της καταναλωτικής πίστης και της μικροπίστωσης, διότι δεν πρέπει να συγχύζουμε αυτά τα δύο.
<P>
Επίσης, είναι σημαντικό να δημιουργηθούν κίνητρα σε εθνικό επίπεδο ούτως ώστε οι άνθρωποι να επιθυμούν να γίνουν μικροί επιχειρηματίες με τη βοήθεια της μικροπίστωσης μάλλον παρά με την είσπραξη του επιδόματος ανεργίας. Πρέπει, επίσης, να επιδείξουμε πνεύμα αλληλεγγύης στο πλαίσιο της καταπολέμησης της τρομοκρατίας και της νομιμοποίησης παράνομων εσόδων, διότι είναι ακριβώς μέσω ενός συστήματος παροχής συμβουλών που μπορούμε να ξεπεράσουμε τα προβλήματα της έλλειψης μόνιμης διεύθυνσης ή τραπεζικού λογαριασμού, καθώς και την έλλειψη κεφαλαίων εκκίνησης.
<SPEAKER ID="014" NAME="Danuta Hübner">
Μέλος της Επιτροπής. - Κυρία Πρόεδρε, θα ήθελα, καταρχήν, να ευχαριστήσω από καρδίας τους Lambert van Nistelrooij, Constanze Krehl, Oldřich Vlasák, Wojciech Roszkowski, Miroslav Mikolášik και Zsolt László Becsey για την ευκαιρία που μας παρείχαν να πραγματοποιήσουμε σήμερα αυτή τη συζήτηση. Πρόκειται για μια συζήτηση που είναι βέβαιο ότι θα συμβάλει στη γενικότερη συζήτηση για το μέλλον της πολιτικής συνοχής.
<P>
Βρισκόμαστε στο μέσον αυτής της γενικότερης συζήτησης, όπως γνωρίζετε, και υπάρχουν πολλές συγκεκριμένες συστάσεις στις εκθέσεις σας, τις οποίες θα χρησιμοποιήσω ως σημαντικές συνεισφορές στο πλαίσιο της εν λόγω συζήτησης για τη μελλοντική πολιτική συνοχής, ενώ υπάρχουν επίσης αρκετά σημαντικά μηνύματα που διατρέχουν όλες τις εκθέσεις.
<P>
Το πρώτο μήνυμα είναι ότι η πολιτική συνοχής είναι, και πρέπει να παραμείνει, κεντρικός πυλώνας όσον αφορά την επίτευξη των στόχων αειφόρου ανάπτυξης της ΕΕ. " δέσμευση αυτή θα είναι ακόμη πιο σημαντική στην περίοδο μετά την κρίση, όταν η δημιουργία "πράσινων" θέσεων εργασίας θα είναι το διαβατήριο της ΕΕ για την αειφόρο απασχόληση.
<P>
Υπάρχει επίσης ακόμη ένα σαφές μήνυμα σε όλες τις εκθέσεις, δηλαδή ότι η πολιτική συνοχής θα πρέπει να καλύπτει όλη την ευρωπαϊκή επικράτεια, ενώ το επίκεντρό της εν λόγω πολιτικής θα πρέπει να συνεχίσει να είναι σαφώς η στήριξη των φτωχότερων ώστε να προλάβουν την πρόοδο των υπολοίπων. Συμμερίζομαι την άποψή σας σχετικά με τη σημασία της παροχής των ευρωπαϊκών δημόσιων αγαθών σε όλες τις περιφέρειες. " κρίση καθιστά αυτό το μήνυμα ακόμη πιο σημαντικό. Πολλές περιφέρειες αναζητούν αυτή την περίοδο νέους τρόπους και μέσα προσαρμογής στις ταχείες παγκόσμιες αλλαγές καθώς και αποφυγής του κινδύνου να μείνουν πίσω. Μέσω της κινητοποίησης των πόρων που δεν χρησιμοποιούνται επαρκώς και της εκμετάλλευσης των συγκριτικών πλεονεκτημάτων, η πολιτική για τη συνοχή αποσκοπεί στο να εξασφαλίσει ότι όλες οι ευρωπαϊκές περιφέρειες, είτε αυτές υστερούν είτε όχι, συνεισφέρουν στη συνολική οικονομική ανάπτυξη και αλλαγή και στη δημιουργία αειφόρων θέσεων εργασίας, καθώς και στο ότι όλοι οι πολίτες μπορούν να επωφεληθούν από την εσωτερική αγορά.
<P>
Μοιραζόμαστε επίσης την πεποίθηση ότι το θέμα της γεωγραφικής θέσης είναι σημαντικό στην Ευρώπη, και αυτός είναι ένας από τους βασικούς λόγους που συντάξαμε την πράσινη βίβλο για την εδαφική συνοχή. Είμαι ιδιαίτερα ικανοποιημένος που διαπιστώνω ότι κατανοείτε την εδαφική συνοχή κατά τρόπο που συμμερίζομαι βαθιά, βάσει δηλαδή της αντίληψης ότι η εδαφική συνοχή αφορά, πρώτα απ' όλα, την κινητοποίηση του αναπτυξιακού δυναμικού όλων των διαφορετικών περιοχών. " περιφερειακή πολιτική είναι μια αναπτυξιακή πολιτική που βοηθά τους πολίτες και τις επιχειρήσεις να απελευθερώσουν το εγγενές δυναμικό των γεωγραφικών τόπων όπου ζουν και δραστηριοποιούνται.
<P>
Συμφωνώ μαζί σας σχετικά με την ανάγκη βελτίωσης των συνεργειών και το συντονισμό μεταξύ όλων των ευρωπαϊκών και εθνικών πολιτικών με εδαφικές επιπτώσεις. Εδώ, η πρόκληση είναι η εδαφική συνοχή να λαμβάνεται υπόψη εκ των προτέρων κατά τον σχεδιασμό των πολιτικών, και να μην θεωρείται ως εργαλείο επιδιόρθωσης των ζημιών, αφού αυτές συμβούν. Αυτό σημαίνει, μεταξύ άλλων, ότι πρέπει να επενδύσουμε περισσότερα στη σύνδεση των περιφερειών που υστερούν με τις πιο ευημερούσες περιφέρειες.
<P>
Το μήνυμά σας είναι επίσης σαφές όσον αφορά την ανάγκη ενίσχυσης της σχέσης μεταξύ αστικών και αγροτικών περιοχών. Δεδομένου του παρόντος κατακερματισμού των κονδυλίων, σημαίνει επίσης ότι πρέπει να κατανοήσουμε καλύτερα τον τρόπο βελτιστοποίησης των κανόνων και διαδικασιών για όλα τα ταμεία σε ό,τι αφορά τις επιλέξιμες δαπάνες, τη διαχείριση, την παρακολούθηση, τη σύνταξη εκθέσεων και τις υποχρεώσεις χρηματοοικονομικής διαχείρισης.
<P>
Υπάρχει ανάγκη μεγαλύτερης ευελιξίας κατά τον προσδιορισμό των εδαφών στα οποία σχεδιάζονται και υλοποιούνται προγράμματα της πολιτικής συνοχής. Με άλλα λόγια, πρέπει η πολιτική να στοχεύει σε λειτουργικές περιοχές. Πρέπει, για παράδειγμα, να κοιτούμε μερικές φορές εντός των πόλεων σε επίπεδο γειτονιάς, και μερικές φορές πέραν των ορίων των πόλεων, σε μητροπολιτικό επίπεδο.
<P>
Αυτού του είδους η λειτουργική ή ευέλικτη γεωγραφία δεν περιορίζεται στα εθνικά σύνορα, ενώ η συνεργασία πέραν των εθνικών συνόρων συνιστά σαφή ευρωπαϊκή προστιθέμενη αξία και είναι σημαντική για τους πολίτες. Συνεχίζουν να υπάρχουν φραγμοί στην ευρωπαϊκή εσωτερική αγορά και σημαντικό ανεκμετάλλευτο δυναμικό στις διασυνοριακές αγορές εργασίας και στα διακρατικά δίκτυα ομοειδών επιχειρήσεων. " στρατηγική για τη Βαλτική Θάλασσα, την οποία προετοιμάζουμε τώρα, αποτελεί ένα καλό παράδειγμα αυτού που εννοούμε με τον όρο λειτουργική περιοχή. Θεωρώ αυτή την περίπτωση δοκιμαστική για την εδαφική συνοχή, και θα μπορούσε να επεκταθεί στη συνέχεια σε άλλες μακροπεριφέρειες. Εργαζόμαστε επ' αυτού.
<P>
Σε όλες τις εκθέσεις τονίζεται η ανάγκη η πολιτική για τη συνοχή να ανταποκρίνεται στις νέες προκλήσεις, όπως η δημογραφία, η ενέργεια, το κλίμα και η παγκοσμιοποίηση. Οι εν λόγω προκλήσεις θα επηρεάσουν όλες τις περιφέρειες της Ευρώπης,, αλλά ο αντίκτυπός τους θα είναι σημαντικά διαφορετικός στις διάφορες περιοχές της Ευρώπης, με αποτέλεσμα να παρατηρούνται συχνά απώλειες όσον αφορά την ανταγωνιστικότητα, την απασχόληση και την κοινωνική συνοχή. Αυτό θα μπορούσε να παγιώσει τις υφιστάμενες ανισότητες και να δημιουργήσει νέες, αλλά μπορούμε να μετατρέψουμε αυτές τις προκλήσεις σε ευκαιρίες. Για να το επιτύχουμε αυτό πρέπει να συνεχίσουμε να τονίζουμε τη σημασία των επενδύσεων, στο πλαίσιο της πολιτικής για τη συνοχή, στην έρευνα, την ανάπτυξη και την καινοτομία με σκοπό την ανάπτυξη μιας οικονομίας που βασίζεται στη γνώση και την προώθηση της επιχειρηματικότητας και των υπηρεσιών στήριξης των επιχειρήσεων. Αυτοί είναι οι βασικοί παράγοντες για την προώθηση της αειφόρου ανταγωνιστικότητας της ευρωπαϊκής οικονομίας και για την δημιουργία αειφόρων θέσεων εργασίας και ανάπτυξης. Οι εν λόγω παράγοντες βρίσκονται στην καρδιά της πολιτικής για τη συνοχή και παρουσιάζουν έντονη εδαφική διάσταση, για την οποία απαιτούνται προσαρμοσμένες λύσεις και στήριξη της πολιτικής.
<P>
Για να καταστεί η διαχείριση των προγραμμάτων της πολιτικής για τη συνοχή αποτελεσματικότερη - κάτι που αποτελεί κοινό μας μέλημα - υπάρχει η ανάγκη ενίσχυσης των διαπεριφερειακών ανταλλαγών εμπειρίας και των ορθών πρακτικών. Οι πρακτικές χρηστής διακυβέρνησης πρέπει να διαχέονται με ταχύτητα σε όλη την Ευρώπη. Αυτό μπορεί επίσης να βοηθήσει στο να ξεπεραστούν οι δυσχέρειες υλοποίησης των προγραμμάτων συνοχής. Συμμερίζομαι την άποψή σας ότι πρέπει να συνεχίσουμε να μεταρρυθμίζουμε την υλοποίηση της πολιτικής.
<P>
Ζητάτε την ενίσχυση της προσπάθειας για την αποκαλούμενη "χρηματοοικονομική τεχνική" ως μέσο για την αξιοποίηση του δυναμικού του ιδιωτικού τομέα. Όπως γνωρίζετε καλά, στο πλαίσιο μιας σημαντικής αλλαγής νοοτροπίας, αποφασίσαμε να συμπληρώσουμε την παραδοσιακή προσέγγιση με νέα εργαλεία.
<P>
" είδηση ότι στηρίζετε την πρωτοβουλία μας για την μικροπίστωση είναι καλή, και σας ευχαριστώ ιδιαιτέρως γι' αυτό. Είμαι πεπεισμένος ότι η ανάπτυξη προγραμμάτων μικροπίστωσης είναι κρίσιμης σημασίας για την αειφόρο ανάπτυξη και ανταγωνιστικότητα των ευρωπαϊκών περιφερειών και των πόλεων. Απαιτείται ανάληψη δράσης σε όλα τα επίπεδα. Θα αναζητήσουμε τρόπους και μέσα ενίσχυσης αυτού του μέσου στο μέλλον.
<P>
Ζητάτε επίσης την ενίσχυση των θεμελιωδών αρχών της πολιτικής για τη συνοχή, όπως η εταιρικότητα, η πολυεπίπεδη διακυβέρνηση και η διαφάνεια, και στηρίζω πλήρως αυτό το αίτημά σας. Οικοδομώντας επάνω στη βάση της τοπικής γνώσης, εμπλέκοντας όλους τους οικείους επιτόπιους φορείς και βελτιώνοντας την προβολή της ευρωπαϊκής πολιτικής για τη συνοχή, είναι βέβαιο ότι θα ενισχύσουμε τον αντίκτυπο και την ποιότητα των επενδύσεων στην ευρωπαϊκή συνοχή.
<P>
Θα ήθελα και πάλι να εκφράσω τις ευχαριστίες μου για τις συνεχείς προσπάθειές σας, να καταστήσετε την πολιτική για τη συνοχή αποτελεσματικότερη και αποδοτικότερη στο μέλλον.
<SPEAKER ID="015" NAME="Gary Titley">
εισηγητής για τη γνωμοδότηση της επιτροπής προϋπολογισμών. - Κυρία Πρόεδρε, θα ήθελα απλώς να επικεντρωθώ στο ζήτημα της μικροπίστωσης, το οποίο τυγχάνει της πλήρης στήριξης της επιτροπής προϋπολογισμών, δεδομένου ότι θα παράσχει βοήθεια στους ανθρώπους που δεν έχουν πρόσβαση στις συνήθεις πηγές κεφαλαίων - δηλαδή, στους ανθρώπους ακριβώς που χρειάζονται βοήθεια στις παρούσες συνθήκες. Χαιρετίζουμε επίσης την πρωτοβουλία JASMINE της Επιτροπής.
<P>
Ωστόσο, επιθυμούμε να εκφράσουμε κάποιες σκέψεις. Πρώτον, τα κονδύλια θα πρέπει να χρησιμοποιούνται μόνο σε περιπτώσεις κατά τις οποίες άλλες πηγές χρηματοδότησης δεν είναι κατάλληλες, είτε λόγω υψηλού κινδύνου ή λόγω χαμηλής κερδοφορίας. Δεύτερον, τα κονδύλια πρέπει επίσης να χρησιμοποιούνται για την προσέλκυση ιδιωτικής χρηματοδότησης. Τρίτον, λόγω των διαφορετικών προσεγγίσεων των διαφόρων κρατών μελών, θα θέλαμε να εξετάσουμε εάν είναι εφικτό να υπάρξει ένα πλαίσιο της ΕΕ για τα μη τραπεζικά ιδρύματα μικροπίστωσης. Θα θέλαμε επίσης να εξετάσουμε εάν τα ανώτατα επιτόκια, που χρησιμοποιούνται σε ορισμένες χώρες, είναι χρήσιμα υπό τις παρούσες συνθήκες.
<P>
Μακροπρόθεσμα, θα θέλαμε να υπερβούμε τη χρήση των διαρθρωτικών ταμείων για αυτή τη σημαντική πρωτοβουλία, διότι ορισμένοι από τους ανθρώπους που χρειάζονται βοήθεια δεν βρίσκονται στις περιοχές που λαμβάνουν βοήθεια από τα διαρθρωτικά ταμεία.
<SPEAKER ID="016" NAME="Nathalie Griesbeck">
εισηγήτρια της γνωμοδότησης της επιτροπής προϋπολογισμών. - (FR) Κυρία Πρόεδρε, κα Hübner, Εξετάζουμε σήμερα πέντε πολύ σημαντικά έγγραφα σχετικά με την πολιτική συνοχής, η οποία, θα ήθελα να σας υπενθυμίσω, είναι εδώ και μερικούς μήνες το βασικό θέμα ημερήσιας διάταξης στο πλαίσιο της συζήτησης για τον προϋπολογισμό μας. Κατά αυτόν τον τρόπο αποστέλλουμε, φυσικά, ένα ισχυρό μήνυμα στους μελλοντικούς ανανεωμένους θεσμούς: στο Ευρωκοινοβούλιο, φυσικά, αλλά και στην Επιτροπή.
<P>
Είναι αυτονόητο ότι τα εργαλεία της πολιτικής συνοχής, και πάνω από όλα τα ταμεία, πρέπει να αποτελούν πραγματική ευρωπαϊκή προστιθέμενη αξία για τους συμπολίτες μας, αλλά σήμερα, στο πλαίσιο της σοβαρής κρίσης που αντιμετωπίζει η Ευρώπη, τα εργαλεία αυτά πρέπει να ανταποκρίνονται καλύτερα και να είναι καλύτερα προσαρμοσμένα, ιδιαίτερα στις αστικές συνθήκες. Χαιρετίζω ιδιαίτερα την εργασία που έχει πραγματοποιηθεί σχετικά με το σχέδιο παροχής στεγαστικής βοήθειας, δεδομένου ότι η στέγαση αποτελεί τη μεγαλύτερη προτεραιότητα για τους πολίτες, μετά την απασχόληση.
<P>
Στην πραγματικότητα, το ζητούμενο δεν είναι πάντα τα χρήματα, δεδομένου ότι τα κεφάλαια υπάρχουν, αλλά είναι ζήτημα αυτού που θα ονόμαζα "διαρθρωτική" βραδύτητα - ορισμένες φορές στην κρατική διαχείριση, άλλες φορές στη διοικητική αδράνεια και ενίοτε, δυστυχώς, και στα δυο - η οποία δημιουργεί εμπόδια για την πραγματοποίηση αυτού του αντίκτυπου για τον οποίο μιλούμε πάντα, και ο οποίος είναι απαραίτητος για τις περιφέρειες και τους πολίτες μας. Στη χειρότερη περίπτωση, αυτή η βραδύτητα θα μπορούσε να αποβεί ακόμη και αντιπαραγωγική.
<P>
Ως μόνιμη εισηγήτρια για τα διαρθρωτικά ταμεία στην επιτροπή προϋπολογισμών, θα ήθελα να επιμείνω τώρα περισσότερο από ποτέ, εν μέσω της παρούσας κρίσης, στο ότι θα πρέπει να απλοποιήσουμε, να αποσαφηνίσουμε και να προσδώσουμε γνήσια πολιτική ουσία σε αυτά τα ευρωπαϊκά ταμεία.
<SPEAKER ID="017" NAME="Atanas Paparizov" LANGUAGE="BG">
Κυρία Πρόεδρε, ως ο εισηγητής που εκπροσωπεί την επιτροπή βιομηχανίας, έρευνας και ενέργειας όσον αφορά την εφαρμογή του κανονισμού των διαρθρωτικών ταμείων, θα ήθελα να ευχαριστήσω τον κ. Мikolášik για το ότι παρουσίασε στην έκθεσή του τα βασικά συμπεράσματα και τις προτάσεις της επιτροπής βιομηχανίας, έρευνας και ενέργειας.
<P>
Πρώτα απ' όλα, μιλούμε για τις προσπάθειες των κρατών μελών να συνδυάσουν στενά τα ταμεία με τη στρατηγική της Λισσαβώνας. Τονίζεται, ταυτόχρονα, ότι οι πόροι που κατανέμονται για την ενέργεια είναι εξαιρετικά ανεπαρκείς, ιδίως οι πόροι για τις ανανεώσιμες πηγές ενέργειας.
<P>
Παροτρύνουμε για μια ακόμη φορά την Ευρωπαϊκή Επιτροπή να αυξήσει το ποσοστό των πόρων που προορίζονται για τη βελτίωση της ενεργειακής απόδοσης των κατοικιών από το 3% σε τουλάχιστον 5%.
<P>
Ταυτόχρονα, η έκθεση δεν περιλαμβάνει την πρότασή μας που αφορά τα έργα για τη δέσμευση του διοξειδίου του άνθρακα, παρά το γεγονός ότι τα κράτη μέλη συμφώνησαν την περασμένη εβδομάδα να στηρίξουν 12 έργα σε επτά χώρες, αξίας 1,05 δισεκατομμυρίων ευρώ.
<P>
Αυτό δεν επαρκεί καθόλου για την επίλυση των προβλημάτων σε όλα τα κράτη μέλη που ενδιαφέρονται να διασφαλίσουν πόρους έως το 2012 για την υλοποίηση τέτοιων έργων. Αυτός είναι ο λόγος για τον οποίο παροτρύνω την Επιτροπή να λάβει υπόψη της αυτό το ζήτημα στο πλαίσιο της αναζήτησης πόρων, συμπεριλαμβανομένης της χρήσης κεφαλαίων από την Ευρωπαϊκή Τράπεζα Επενδύσεων.
<SPEAKER ID="018" NAME="Neena Gill">
εισηγήτρια της γνωμοδότησης της επιτροπής νομικών θεμάτων. - Κυρία Πρόεδρε, οι μικρές επιχειρήσεις διαδραματίζουν ουσιαστικό ρόλο στη δημιουργία συνοχής στην ΕΕ, και η χορήγηση μικροπίστωσης θα ενισχύσει την οικονομική ανάκαμψη των ΜΜΕ.
<P>
" επιτροπή νομικών υποθέσεων αναγνωρίζει ότι η ίδρυση μιας εταιρείας μπορεί να αποδειχθεί δύσκολη υπόθεση. " ΕΕ πρέπει να κάνει περισσότερα παρέχοντας τις κατάλληλες νομικές συμβουλές για την ίδρυση μιας επιχείρησης. Ένας τρόπος για να γίνει αυτό θα ήταν η δημιουργία ενός ευρωπαϊκού δικτύου νομικών έτοιμων να παράσχουν συμβουλές σε έναρξης μικρών επιχειρήσεων, αρχικά δωρεάν (pro bono). Χρειάζονται επείγουσες προσπάθειες για την αντιμετώπιση του κανονιστικού φόρτου που υφίσταται για τις μικρές επιχειρήσεις και για να καταστεί η πρόσβαση στα μικροπιστωτικά ιδρύματα όσο το δυνατόν ευκολότερη.
<P>
Χρειαζόμαστε αυτού του τύπου τη νομοθεσία περισσότερο από ποτέ, αλλά η νομοθεσία από μόνη της δεν αρκεί. " Επιτροπή πρέπει να διασφαλίσει ότι η νομοθεσία θα μετατραπεί σε πραγματική δράση που μπορεί να γίνει άμεσα αισθητή στο πρακτικό επίπεδο, διότι αυτή η έκθεση δεν αφορά μόνο την επιχειρηματικότητα: η μικροπίστωση συμβάλλει επίσης στην κοινωνική συνοχή και ενθαρρύνει τους ανθρώπους να αναλαμβάνουν την ευθύνη της ζωής και του δυναμικού τους. Τα συγχαρητήριά μου σε όλους τους εισηγητές.
<SPEAKER ID="019" NAME="Zita Pleštinská">
εισηγήτρια της γνωμοδότησης της επιτροπής δικαιωμάτων των γυναικών και ισότητας των φύλων. - (SK) Θα ήθελα να ξεκινήσω ευχαριστώντας το συνάδελφό μου κ. Mikolášik, ο οποίος ενσωμάτωσε στα σημεία 12, 16, 17, 18 και 23 της έκθεσης του τα σημεία της γνωμοδότησης μου, την οποία συνέταξα εξ ονόματος της επιτροπής δικαιωμάτων των γυναικών και ισότητας των φύλων. Τα εν λόγω σημεία βασίζονται στη δική μου εμπειρία ως δημοτικού συμβούλου της πόλης Chmelnice καθώς και στις προτάσεις εθελοντικών οργανώσεων, και θεωρώ ότι είναι ουσιαστικής σημασίας για την αποτελεσματικότερη και πιο διαφανή απορρόφηση των πόρων των κοινοτικών κονδυλίων.
<P>
Είμαι πεπεισμένη ότι η περίοδος προγραμματισμού 2007-2013 δεν θα έχει επιτυχία, εάν τα κράτη μέλη δεν εξαλείψουν τα υπερβολικά διοικητικά εμπόδια που αποθαρρύνουν τις εθελοντικές οργανώσεις από το να υποβάλλουν αιτήσεις για χρηματοδότηση έργων, ιδίως όσες επικεντρώνονται στην παροχή στήριξης σε γυναίκες που βρίσκονται σε δύσκολη οικονομική κατάσταση, σε γυναίκες πρόσφυγες, σε γυναίκες που ανήκουν σε εθνοτικές μειονότητες, σε γυναίκες με φυσική αναπηρία και σε γυναίκες που έχουν πέσει θύματα βιασμού ή βασανιστηρίων.
<P>
Θα ήθελα για μια ακόμη φορά να καλέσω τα κράτη μέλη, και ιδίως όσα προσχώρησαν στην ΕΕ μετά το Μάιο του 2004, να αποφεύγουν τις υπερβολικές καθυστερήσεις στην επιστροφή των δαπανών όσον αφορά έργα που έχουν ολοκληρωθεί, διότι η κατάσταση αδυναμίας εξόφλησης χρεών που δημιουργείται από αυτού του είδους τη συμπεριφορά συχνά δεν επιτρέπει στους δικαιούχους, ιδίως στις τοπικές αρχές και στις εθελοντικές οργανώσεις, να συνεχίσουν τις εργασίες τους στο πλαίσιο άλλων δραστηριοτήτων τους τομείς λειτουργίας τους.
<P>
" οικονομική κρίση έχει επιπτώσεις ακόμα και στην απορρόφηση των κοινοτικών κονδυλίων. " τρέχουσα μέθοδος χρηματοδότησης έργων είναι ιδιαίτερα ακατάλληλη για μικρές τοπικές αρχές που δεν έχουν καμία δυνατότητα απόκτησης χρηματοδότησης έργων. Ως εκ τούτου, είναι απαραίτητο να συζητήσουμε και να εγκρίνουμε μέτρα με σκοπό την απλοποίηση του συστήματος χρηματοδότησης. Οι εκπρόσωποι των τοπικών αρχών στη δική μου χώρα, τη Σλοβακία, επιμένουν ότι εάν η υφιστάμενη νομοθεσία δεν τροποποιηθεί, θα απορροφούν πολύ λιγότερα χρήματα από τα ευρωπαϊκά διαρθρωτικά ταμεία σε σχέση με το παρελθόν. " απουσία αποτελεσματικής, απλής και άμεσης στήριξης για τις μικρές τοπικές αρχές είναι πολύ σοβαρό ζήτημα και, ως εκ τούτου, πιστεύω ότι αυτή η έκθεση θα συμβάλει στην μεγαλύτερη απορρόφηση των διαρθρωτικών ταμείων.
<SPEAKER ID="020" NAME="Εμμανουήλ Αγγελάκας">
εξ ονόματος της Ομάδας PPE-DE. - Κυρία Πρόεδρε, κύρια Επίτροπε, κυρίες και κύριοι συνάδελφοι, και οι έξι εκθέσεις που συζητούμε είναι σημαντικές καθώς αποτυπώνουν τη σημερινή κατάσταση όσον αφορά την περιφερειακή πολιτική, αλλά και περιγράφουν το μοντέλο και τις προτεραιότητες για την μετά το 2013 εποχή.
<P>
Συγχαρητήρια σε όλους τους εισηγητές για τη δουλειά τους. Θα ήθελα να αναφερθώ ειδικότερα στην έκθεση της συναδέλφου Krehl, για τις καλές πρακτικές στο πλαίσιο της περιφερειακής πολιτικής, για την οποία ήμουν εισηγητής για το Ευρωπαϊκό Λαϊκό Κόμμα, και να υπογραμμίσω την πολύ καλή δουλειά της συναδέλφου.
<P>
Στην έκθεση αυτή παρουσιάζονται τα βασικά εμπόδια για τη σωστή χρήση των Διαρθρωτικών Ταμείων και οι τρόποι υπέρβασής τους, μια σειρά από κριτήρια για να χαρακτηριστούν κάποια έργα και δράσεις ως καλές πρακτικές, και γίνεται αναφορά στην έλλειψη ενός κοινά αποδεκτού ορισμού για τις καλές πρακτικές.
<P>
Μιλώντας για καλές πρακτικές, θεωρώ εξαιρετικά σημαντικό το γεγονός ότι στην έκθεση συμπεριελήφθησαν τροπολογίες όπως:
<P>
η ανάγκη για ενίσχυση των μικρομεσαίων επιχειρήσεων και η διασύνδεση της περιφερειακής πολιτικής με τη βιομηχανία και τις επιστήμες,
<P>
τα μέτρα για τη συγκράτηση του πληθυσμού και ιδιαίτερα της νέας γενιάς στις περιφέρειές τους, καθώς και η μέριμνα για τους εργαζόμενους γονείς, και
<P>
η ομαλή ενσωμάτωση των μεταναστών.
<P>
Ταυτόχρονα, όταν μιλούμε για καλές πρακτικές στην περιφερειακή πολιτική θα πρέπει να λαμβάνονται υπόψη:
<P>
πρώτον, η ύπαρξη γεωγραφικών και δημογραφικών ιδιαιτεροτήτων των περιφερειών,
<P>
δεύτερον, η ανομοιομορφία όσον αφορά τα περιφερειακά μοντέλα οργάνωσης των κρατών μελών,
<P>
τρίτον, η ανάγκη για διαχωρισμό των κριτηρίων των καλών πρακτικών σε υποχρεωτικά και προαιρετικά κριτήρια, και
<P>
τέταρτον, η ανάγκη να λαμβάνονται υπόψη ήδη εφαρμοσμένες και επιτυχείς μέθοδοι ώστε να χαρακτηριστούν ως καλές πρακτικές.
<P>
Δύο λόγια για την έκθεση του συναδέλφου van Nistelrooij για την Πράσινη Βίβλο, για να υπογραμμίσω την καλή δουλειά που έκανε και να σημειώσω ότι σωστά ο εισηγητής τονίζει την ανάγκη για δημόσια διαβούλευση, ώστε να καταλήξουμε σε κοινά αποδεκτό ορισμό για την εδαφική συνοχή, καθώς και την ανάγκη προσέγγισης των περιοχών με ειδικά χαρακτηριστικά, με τέτοιο τρόπο, ώστε η εδαφική συνοχή να καλύψει κατά τον καλύτερο τρόπο και τις περιοχές αυτές.
<SPEAKER ID="021" NAME="Iratxe García Pérez" LANGUAGE="ES">
Κυρία Πρόεδρε, θέλω να ξεκινήσω ευχαριστώντας τους διάφορους εισηγητές για την εργασία τους, ιδίως την κα Krehl και τον κ. van Nistelrooij. Επέτυχαν να διαμορφώσουν ευρεία συναίνεση στην επιτροπή μας. Πρέπει επίσης να χαιρετίσουμε την Πράσινη Βίβλο της Ευρωπαϊκής Επιτροπής για την εδαφική συνοχή, η οποία θέτει επί τάπητος ορισμένα σημαντικά θέματα.
<P>
Πρώτον, η πολιτική συνοχής είναι σημαντική ως μέσο για τη διασφάλιση της ισόρροπης ανάπτυξης της ΕΕ, ενώ οποιαδήποτε απόπειρα επανεθνικοποίησης αυτών των πολιτικών απορρίπτεται. " νέα έννοια της εδαφικής συνοχής συμπεριλαμβάνεται σε αυτή την πολιτική, αυτός είναι και ο λόγος που έχει ξεκινήσει μια διαδικασία διαβούλευσης - η οποία και πλησιάζει στην ολοκλήρωσή της - αυτό πρέπει να λαμβάνεται υπόψη. " πολιτική έχει προσαρμοστεί στις νέες προκλήσεις, όπως οι επιπτώσεις της παγκοσμιοποίησης, η κλιματική αλλαγή και οι δημογραφικές αλλαγές.
<P>
Οι αριθμοί από την τελευταία έκθεση για τη συνοχή μάς δείχνουν ότι, παρά το ότι οι διαφορές μεταξύ των περιφερειών μειώνονται, και, ως εκ τούτου, εκπληρώνεται η αρχή της σύγκλισης, πρέπει τώρα να αντιμετωπίσουμε ένα άλλο θέμα, αυτό της συνέχισης των ενδοπεριφερειακών διαφορών. Ως αποτέλεσμα, στο πλαίσιο καθορισμού των κριτηρίων επιλεξιμότητας για χρηματοδότηση, πρέπει να εξετάζουμε τη δυνατότητα να λαμβάνουμε υπόψη ορισμένες πτυχές που είναι διαφορετικές από απλώς το κατά κεφαλήν εισόδημα.
<P>
Επιπλέον, σε ό,τι αφορά την έννοια της "εδαφικής" συνοχής, πρέπει να γνωρίζουμε την ανάγκη να λαμβάνονται υπόψη τα ειδικά χαρακτηριστικά ορισμένων περιφερειών, όπως τα γεωγραφικά μειονεκτήματά τους, η απομακρυσμένη θέση τους ή η μείωση του πληθυσμού σε ορισμένες περιφέρειες.
<P>
" συνοχή αποτελεί μια από τις πλέον προφανείς επιτυχίες του ευρωπαϊκού εγχειρήματος. " Ισπανία είναι ένα σαφές παράδειγμα αυτού, δεδομένης της οικονομικής και κοινωνικής ανάπτυξης που επέτυχε. Αυτός είναι ο δρόμος που πρέπει να συνεχίσουμε να ακολουθούμε, προκειμένου να διασφαλίσουμε ίσες ευκαιρίες για όλους τους Ευρωπαίους, ανεξαρτήτως του τόπου όπου ζουν.
<P>
" ΕΕ περιλαμβάνει ένα ευρύ φάσμα περιφερειών, με διαφορετικά χαρακτηριστικά που τις εμπλουτίζουν και δίνουν νόημα σε αυτό το εγχείρημα. Ωστόσο, αν υπάρχει κάτι στο οποίο πρέπει να επιμείνουμε σχετικά με την πολιτική συνοχής, αυτό είναι η ανάγκη να παρέχουμε στις περιφέρειές μας όλα τα εργαλεία που απαιτούνται ώστε να διασφαλίσουμε ότι έχουν ίσες ευκαιρίες πρόσβασης στην ανάπτυξη.
<SPEAKER ID="022" NAME="Grażyna Staniszewska">
εξ ονόματος της Ομάδας ALDE. - (PL) Κυρία Πρόεδρε, θα ήθελα να σχολιάσω δύο εκθέσεις ειδικότερα: την έκθεση για την εδαφική συνοχή και την έκθεση για την ανταλλαγή των ορθών πρακτικών. Οι συνάδελφοί μου από την ομάδα της Συμμαχίας Φιλελευθέρων και Δημοκρατών για την Ευρώπη θα ασχοληθούν με τα άλλα στοιχεία.
<P>
" έκθεση του κ. van Nistelrooij απαντά στην Πράσινη Βίβλο για την εδαφική συνοχή που δημοσίευσε η Επιτροπή. Συμφωνούμε όλοι ότι η συζήτηση που ξεκίνησε σχετικά με τη μελλοντική πολιτική συνοχής θα πρέπει να συμπληρωθεί από την εδαφική διάσταση. Ωστόσο, έχουμε ένα παράδοξο: συζητούμε για την εδαφική συνοχή χωρίς να έχουμε ορίσει τι σημαίνει.
<P>
Επιθυμούμε η εδαφική διάσταση να βοηθήσει στην επίτευξη μιας περισσότερο ισόρροπης ανάπτυξης σε σχέση με τη μέχρις στιγμής συνεισφορά της στο εν λόγω θέμα, ούτως ώστε όλοι οι πολίτες της ΕΕ να έχουν την ευκαιρία ίσης πρόσβασης ειδικότερα στις υπηρεσίες. Ωστόσο, δεν έχουμε διαμορφώσει μέχρι σήμερα ένα ακριβές σύνολο κριτηρίων στο οποίο να μπορούμε να αναφερόμαστε. Πρόκειται, εντούτοις, για ένα ζήτημα θεμελιώδους σημασίας για το μέλλον. " συζήτηση για την εδαφική συνοχή στην ΕΕ δεν έχει νόημα πλέον να συνεχίζεται, εάν δεν διαμορφώσουμε ένα συνεκτικό ορισμό.
<P>
" επίτευξη εδαφικής συνοχής σημαίνει να διασφαλίσουμε την καλύτερη δυνατή ανάπτυξη για το σύνολο του εδάφους της Κοινότητας, και να βελτιώσουμε τις ζωές των κατοίκων της. Όπως αναφέρεται και στην έκθεση, ο στόχος της εδαφικής συνοχής θα πρέπει να είναι, πάνω απ' όλα, η εξομάλυνση των ανισοτήτων στο επίπεδο της ανάπτυξης των μεμονωμένων περιφερειών και των κρατών μελών, και, ιδίως, η εξάλειψη των αυξανόμενων ανισοτήτων εντός των περιφερειών και των χωρών.
<P>
Όσο περισσότερο μειώνεται το χάσμα μεταξύ των μεμονωμένων κρατών, τόσο μεγαλύτερη καθίσταται η εσωτερική διαφοροποίηση. " πλειονότητα των επενδύσεων και της χρηματοδότησης συσσωρεύονται στις εθνικές και περιφερειακές πρωτεύουσες, εις βάρος των άλλων περιοχών, και τα κράτη μέλη δεν μπορούν ή δεν επιθυμούν να κάνουν κάτι γι' αυτό. Υπό αυτές τις συνθήκες, είναι απαραίτητο να δημιουργηθούν μηχανισμοί σε κοινοτικό επίπεδο που θα ενεργοποιήσουν μια πιο ομοιόμορφη και αειφόρο ανάπτυξη.
<P>
Κατά τη γνώμη μου, θα πρέπει να εξετάσουμε προσεκτικά τα στατιστικά δεδομένα για το NUTS3, και όχι μόνο για το NUTS2. Τα δεδομένα του NUTS3 καταδεικνύουν το πρόβλημα με πολύ μεγαλύτερη σαφήνεια. Αυτό θα πρέπει να το λάβουμε υπόψη κατά την κατανομή της χρηματοδότησης. " διαδικασία επίτευξης της εδαφικής συνοχής πρέπει να διεξάγεται σε όλα τα επίπεδα: ευρωπαϊκό, εθνικό και περιφερειακό, λαμβανομένης υπόψη της αρχής της επικουρικότητας.
<P>
" ανταλλαγή των ορθών πρακτικών είναι ιδιαίτερα σημαντική. " αποτελεσματικότητα της πολιτικής συνοχής εξαρτάται σε μεγάλο βαθμό από την απλοποίηση των διαδικασιών, και, ιδίως, από την εξοικείωση με τις ευκαιρίες που παρέχουν οι λύσεις που χρησιμοποιήθηκαν σε άλλες περιπτώσεις.
<SPEAKER ID="023" NAME="Mieczysław Edmund Janowski">
εξ ονόματος της Ομάδας UEN. - (PL) Κυρία Πρόεδρε, η συζήτησή μας αφορά την περιφερειακή ανάπτυξη και την πολιτική συνοχής, ζητήματα τα οποία είναι σημαντικά για το σύνολο της Κοινότητας. Αυτό οφείλεται στο γεγονός ότι, επί του παρόντος, οι ανισότητες όσον αφορά τον πλούτο μεταξύ των περιφερειών είναι τεράστιες, και υπερβαίνουν ακόμα και την αναλογία του 10:1. Ως εκ τούτου, είναι προς το συμφέρον των πολιτών της ΕΕ να εκμεταλλευτούμε κάθε δυνατή ευκαιρία για να δείξουμε στην πραγματική αλληλεγγύη των Ευρωπαίων.
<P>
Αυτό κατά κανέναν τρόπο δεν σημαίνει ότι όλοι θα πρέπει να λάβουν ακριβώς την ίδια χρηματοδότηση. Θα πρέπει να σημαίνει ότι θα δοθούν σε όλους ίσες ευκαιρίες. Αυτό θα πρέπει να ισχύει τόσο για τους κατοίκους των αστικών περιοχών, καθώς και για όσους ζουν σε αγροτικές περιοχές, για τους ανθρώπους που ζουν στο κέντρο της Ευρώπης και για όσους ζουν στις περιφέρειες, για τους νέους και για τους ηλικιωμένους. Στο πλαίσιο υλοποίησης αυτής της λογικής πρέπει να επιδείξουμε πνεύμα καινοτομίας, ανταποκρινόμενοι στις προκλήσεις του παρόντος και του μέλλοντος.
<P>
Έχουμε σήμερα ενώπιον μας έξι πολύ καλές εκθέσεις. Είναι κρίμα που τις συζητούμε όλες μαζί. Συγχαίρω τους συντάκτες. Θα επιθυμούσα ιδιαιτέρως οι δραστηριότητές μας να εξυπηρετούν αυτή την ιδέα της πραγματικής Ευρωπαϊκής Κοινότητας, αυτής της ενότητας, και κάθε ευρώ να δαπανάται για καλό σκοπό, και όχι για να γίνονται οι πλούσιοι πλουσιότεροι ...
<P>
(" Πρόεδρος διακόπτει τον ομιλητή)
<SPEAKER ID="024" NAME="Elisabeth Schroedter">
εξ ονόματος της Ομάδας Verts/ALE. - (DE) Κυρία Πρόεδρε, Επίτροπε, κυρίες και κύριοι, στην σημερινή ομιλία σας, Επίτροπε, αναφερθήκατε στη συμβολή της πολιτικής συνοχής στην προστασία του κλίματος. Χαιρετίζω αυτήν την αλλαγή της διάθεσής σας, διότι δεν δίδεται έμφαση σε αυτό το θέμα στην Πράσινη Βίβλο για την εδαφική συνοχή. Γιατί δεν δίδεται έμφαση, δεδομένης της κλιματικής κρίσης που αντιμετωπίζουμε;
<P>
" συμβολή των ευρωπαϊκών διαρθρωτικών ταμείων στην αλλαγή του περιβάλλοντος αποτελεί ένα μελλοντικό θέμα για την εδαφική συνοχή. Το έγγραφο "Περιφέρειες 2020" που συνέταξε η Επιτροπή καταδεικνύει ότι η κλιματική αλλαγή έχει τεράστιες επιπτώσεις σε πολλές ευρωπαϊκές περιφέρειες. Ως εκ τούτου, πρέπει να αλλάξουμε πορεία. Τα διαρθρωτικά ταμεία θα πρέπει να χρησιμοποιούνται μόνο για τη στήριξη αειφόρων έργων. Έργα και προγράμματα που βλάπτουν το κλίμα, και υπήρξαν πολλά τέτοια που εγκρίθηκαν κατά το παρελθόν, δεν θα πρέπει πλέον να εγκρίνονται. Τα κοινοτικά κονδύλια δεν θα πρέπει να χρησιμοποιούνται για την προώθηση προγραμμάτων και έργων που βλάπτουν το κλίμα. Γιατί δεν έχετε υιοθετήσει ήδη αυτήν την προσέγγιση;
<P>
Το δεύτερο ερώτημα αφορά την εφαρμογή της αρχής της εταιρικής σχέσης, Επίτροπε, είπατε ότι η τοπική γνώση αποτελεί σημαντικό θεμέλιο για την επιτυχή ανάπτυξη. Για ποιο λόγο, ωστόσο, έχετε εγκρίνει επιχειρησιακά προγράμματα στο πλαίσιο των οποίων η αρχή της εταιρικής σχέσης αγνοείται παντελώς, ενώ οι εταίροι έχουν αναφέρει ότι η συμμετοχή τους ήταν μηδενική; Δεν έχετε απαντήσει σε αυτό το ερώτημα. " τοπική γνώση αποτελεί πλεονέκτημα για μας. Εάν συνεχίσετε να προσπαθείτε να αγνοείτε το γεγονός ότι τα κράτη μέλη αδιαφορούν παντελώς για την αρχή της εταιρικής σχέσης και συνεχίσετε, παρά ταύτα, να τους παρέχετε επιχορηγήσεις, θα ενεργείτε κατά παράβαση του κανονισμού των διαρθρωτικών ταμείων.
<P>
Δεν αναφέρετε καθόλου στην έκθεση σας, η οποία αποτελεί τη βάση για την έκθεση Mikolášik, ότι πολλά κράτη μέλη δεν έχουν τηρήσει την αρχή της εταιρικής σχέσης. Δεν έχετε λάβει υπόψη τις εκθέσεις των εταίρων. Γιατί τηρείτε σιγή σε αυτό το θέμα;
<P>
Είναι σαφές σε αυτό το σημείο ότι χρειαζόμαστε μια νέα διάσταση για τα διαρθρωτικά ταμεία. Πρέπει να βασίζονται σε περιβαλλοντικές και δημοκρατικές αρχές, να κάνουν χρήση της τοπικής γνώσης και να τηρούν την αρχή της εταιρικής σχέσης.
<SPEAKER ID="025" NAME="Pedro Guerreiro" LANGUAGE="PT">
Ας είμαστε σαφείς: οι Συνθήκες αναφέρουν ότι, προκειμένου να προάγει τη συνολική αρμονική ανάπτυξη της, η Κοινότητα αναπτύσσει και επιδιώκει δράσεις που οδηγούν στην ενίσχυση της οικονομικής και κοινωνικής συνοχής της, δια της επιδίωξης της μείωσης των ανισοτήτων μεταξύ των επιπέδων ανάπτυξης των διαφόρων περιφερειών και της μείωσης της υστέρησης των λιγότερο ευνοημένων περιφερειών ή νησιών, συμπεριλαμβανομένων των αγροτικών περιοχών.
<P>
Ως εκ τούτου, στο πλαίσιο της παρούσας συζήτησης για το μέλλον της πολιτικής συνοχής, στην οποία πρέπει να προστεθεί η αποκαλούμενη εδαφική συνοχή, πρέπει να υπογραμμίσουμε τις ακόλουθες ουσιώδεις αρχές.
<P>
Πρώτον, ο πρώτος και κύριος στόχος της διαρθρωτικής πολιτικής πρέπει να είναι η προαγωγή της πραγματικής σύγκλισης, δια της χρήσης της διαρθρωτικής πολιτικής ως μέσου αναδιανομής όσον αφορά τις δαπάνες, τις ανισότητες και τις ασυμμετρίες που προκαλεί η εσωτερική αγορά, η οικονομική και νομισματική ένωση και η απελευθέρωση του παγκόσμιου εμπορίου, σε ό,τι αφορά τις χώρες και τις περιφέρειες της Ε.Ε. που είναι λιγότερο ανεπτυγμένες από οικονομική άποψη.
<P>
Δεύτερον, η αποκαλούμενη ανταγωνιστικότητα δεν μπορεί να είναι υποκατάστατο της σύγκλισης σε εκείνα τα κράτη μέλη και τις περιφέρειες που υστερούν όσον αφορά την κοινωνικοοικονομική ανάπτυξη τους. Ως εκ τούτου, η πολιτική συνοχής και οι συναφείς χρηματοδοτικοί πόροι δεν πρέπει να υποτάσσονται στον ανταγωνισμό και την απελευθέρωση που προάγει η στρατηγική της Λισσαβώνας.
<P>
Τρίτον, η αποκαλούμενη εδαφική συνοχή πρέπει να συμβάλει στην οικονομική και κοινωνική συνοχή. Με άλλα λόγια, κεντρικός στόχος της πρέπει να είναι ο περιορισμός των ανισοτήτων μεταξύ των επιπέδων οικονομικής ανάπτυξης των διαφόρων περιφερειών, καθώς και της υστέρησης των λιγότερο ευνοημένων περιφερειών.
<P>
Τέταρτον, οι νέοι στόχοι και οι προτεραιότητες πρέπει να συνδυάζονται με νέους κοινοτικούς χρηματοδοτικούς πόρους. Με άλλα λόγια, η αποκαλούμενη εδαφική συνοχή δεν πρέπει να χρηματοδοτείται εις βάρος του στόχου σύγκλισης.
<P>
Πέμπτον, οι υφιστάμενοι κοινοτικοί χρηματοδοτικοί πόροι για την πολιτική συνοχής δεν επαρκούν για την κάλυψη των αναγκών της πραγματικής σύγκλισης και προκειμένου να αντιμετωπιστούν οι περιφερειακές ανισότητες, τα υψηλά επίπεδα ανεργίας, οι διαφορές στο εισόδημα και η φτώχεια στην ΕΕ.
<P>
Έκτον, η ενίσχυση του κοινοτικού προϋπολογισμού με σκοπό την προαγωγή της οικονομικής και κοινωνικής συνοχής είναι απολύτως απαραίτητη.
<P>
Έβδομον, η διαχείριση και ο σχεδιασμός της γης αποτελούν ευθύνη του κάθε κράτους μέλους.
<P>
Τέλος, πέραν των άλλων σημαντικών πτυχών τις οποίες δεν επισημάναμε εδώ, θα θέλαμε να δηλώσουμε ξανά ότι είναι απαράδεκτο οι περιφέρειες να ζημειώνονται από τις αποκαλούμενες στατιστικές επιπτώσεις, γι' αυτό και πρέπει να εγκριθούν μέτρα που εξαλείφουν τις εν λόγω επιπτώσεις.
<SPEAKER ID="026" NAME="Peter Baco" AFFILIATION="NI">
- (SK) " συζήτηση για το συντονισμό της πολιτικής συνοχής και των μέτρων για την ανάπτυξη των αγροτικών περιοχών βρίθει αντιφάσεων. " βασική αιτία γι' αυτό είναι μια θεμελιώδης μείωση του προϋπολογισμού για την αγροτική ανάπτυξη, γεγονός που καθιστά ανέφικτη την επίτευξη των αρχικών στόχων της γεωργικής πολιτικής. Αυτό συνέβη στη διάρκεια της προεδρίας του "νωμένου Βασιλείου. Το μεγαλύτερο τίμημα για αυτό, ωστόσο, θα πληρώσουν οι αγροτικές περιοχές στις περιφέρειες των κρατών μελών που υστερούν περισσότερο. Κατ' αυτόν τον τρόπο, η κοινή γεωργική πολιτική έχει καταστεί, μαζί με την άνιση μεταχείριση στις άμεσες πληρωμές, μέσο για την ανάπτυξη των αγροτικών περιοχών και, εμμέσως, και των περιφερειών βάσει δύο ταχυτήτων.
<P>
" πραγματική ανάπτυξη καταδεικνύει σαφώς το πόσο παράλογο είναι να πιστεύουμε ότι οι αγροτικές περιοχές με φθίνουσα γεωργία μπορούν να αναπτυχθούν. Δεν θα επιτύχουμε ποτέ την αναζωογόνηση των περιφερειών που παρουσιάζουν υστέρηση στην ΕΕ, εάν δεν διασφαλίσουμε την ανάπτυξη των αγροτικών περιοχών βάσει του αρχικού πλαισίου του προϋπολογισμού. " αγροτική ανάπτυξη δεν μπορεί να υλοποιηθεί μέσω αιφνίδιων ad hoc αποφάσεων, αλλά πρέπει να βασίζεται σε μακροπρόθεσμο σχέδιο. Ωστόσο, δεν διαθέτουμε τέτοιο σχέδιο. Ως εκ τούτου, η αποκατάσταση του προϋπολογισμού αγροτικής ανάπτυξης καθίσταται βασικός όρος για την υλοποίηση του συνόλου της πολιτικής συνοχής.
<SPEAKER ID="027" NAME="James Nicholson" AFFILIATION="PPE-DE">
Κυρία Πρόεδρε, θα ήθελα, πρώτα απ' όλα, να ευχαριστήσω τους εισηγητές για όλες αυτές τις εξαιρετικές εκθέσεις και ιδίως τον εισηγητή του οποίου ήμουν ο σκιώδης εισηγητής. Τον ευχαριστώ για την καλή του συνεργασία και τη σκληρή εργασία του. " εν λόγω έκθεση δεν ήταν από τις πλέον εύκολες να συνταχθούν, αλλά κατορθώσαμε να καταλήξουμε στους κατάλληλους συμβιβασμούς σε ό,τι αφορά τα βασικά σημεία. Χαιρετίζω το γεγονός της διεξαγωγής αυτής της συζήτησης τώρα.
<P>
" αγροτική ανάπτυξη είναι ένα πολύ σημαντικό θέμα και πρέπει να διασφαλίσουμε ότι το σύνολο της διαθέσιμης κοινοτικής χρηματοδότησης για την αγροτική ανάπτυξη αξιοποιείται και χρησιμοποιείται με τον αποτελεσματικότερο και αποδοτικότερο τρόπο. Κατά τη γνώμη μου, η αγροτική ανάπτυξη αφορά τη στήριξη των ενεργών γεωργικών κοινοτήτων, ιδίως των νέων γεωργών και των γεωργών που επιθυμούν να διαφοροποιήσουν τις επιχειρήσεις τους. Τα κατάλληλα επιχειρηματικά σχέδια στις αγροτικές περιοχές θα πρέπει να επικεντρώνονται στη βελτίωση των υποδομών και τη στήριξη των μικρομεσαίων επιχειρήσεων.
<P>
" εν λόγω έκθεση επικεντρώνεται βασικά στο θέμα της διασφάλισης ότι τα έργα αγροτικής ανάπτυξης, είτε χρηματοδοτούνται από τα διαρθρωτικά ταμεία ή από το ΕΤΠΑ, δεν αλληλοεπικαλύπτονται ούτε, στη χειρότερη περίπτωση, αποκλείονται από ευκαιρίες. Αυτό που συνάγεται σαφώς από αυτήν την έκθεση είναι ότι χρειάζεται καλύτερος συντονισμός μεταξύ της πολιτικής περιφερειακής ανάπτυξης και του ΕΤΠΑ.
<P>
Δεν αισθάνομαι, ωστόσο, ότι μπορώ να στηρίξω μια κατάσταση στο πλαίσιο της οποίας η εξεύρεση των κονδυλίων πραγματοποιείται μέσω διαφοροποίησης για αναδιανομή μέσω του περιφερειακού οργανισμού ανάπτυξης. Εάν ζητείται από τους γεωργούς να συνεισφέρουν στην ΚΓΠ, τότε θα πρέπει να διασφαλίζουν ότι τα χρήματα τους επιστρέφουν γεωργικές κοινότητες. Πιστεύω ότι αυτό συμβαίνει μέσω του δεύτερου πυλώνα της ΚΓΠ. Ωστόσο, ο εισηγητής ξεκίνησε με επιτυχία μια συζήτηση σχετικά με αυτό το συναφές επίκαιρο θέμα. Συμφωνώ μαζί του όσον αφορά τα βασικά σημεία επικέντρωσης αυτής της έκθεσης, αλλά πρόκειται για ένα πρόβλημα για το οποίο θα κληθεί να αποφασίσει το επόμενο στο Ευρωκοινοβούλιο.
<SPEAKER ID="028" NAME="Lidia Joanna Geringer de Oedenberg" AFFILIATION="PSE">
(PL) Κυρία Πρόεδρε, οι δύο πιο πρόσφατες προσχωρήσεις στην ΕΕ επέφεραν σημαντική επίταση των περιφερειακών ανισοτήτων εντός της Κοινότητας. Το αποτέλεσμα είναι το ολοένα και περισσότερο εμφανές φαινόμενο του "χωρικού διαχωρισμού" που έχει ως συνέπεια τη δημιουργία απομονωμένων περιφερειακών θυλάκων, ιδίως περιοχών που είναι απομακρυσμένες από τα κέντρα της ανάπτυξης, οι οποίοι είναι κυρίως αγροτικές περιοχές.
<P>
" φιλική προς το περιβάλλον αειφόρος οικονομική ανάπτυξη και ο περιορισμός των περιφερειακών ανισοτήτων είναι ο πρωτεύον στόχος της ευρωπαϊκής περιφερειακής πολιτικής. Τον Οκτώβριο του 2006, το Συμβούλιο υιοθέτησε στρατηγικές κατευθυντήριες γραμμές για τη συνοχή οι οποίες θα λειτουργούν ως σημεία αναφοράς κατά την διαμόρφωση από τα κράτη μέλη εθνικών στρατηγικών πλαισίων αναφοράς και επιχειρησιακών προγραμμάτων για την περίοδο 2007-2013.
<P>
Οι προτεραιότητες που καθορίζονται στα εν λόγω έγγραφα καθιστούν την Ευρώπη και τις περιφέρειες ελκυστικότερες όσον αφορά τις επενδύσεις και την απασχόληση, αυξάνουν το επίπεδο της γνώσης και της καινοτομίας, με σκοπό την ανάπτυξη και δημιουργούν περισσότερες θέσεις εργασίας καλύτερης ποιότητας. " υλοποίηση των εν λόγω προτεραιοτήτων στα επιχειρησιακά προγράμματα θα πρέπει να παρέχει τη δυνατότητα στις περιφέρειες να αντιμετωπίζουν τις προκλήσεις της παγκοσμιοποίησης, των διαρθρωτικών, δημογραφικών αλλαγών και τις κλιματικής αλλαγής, ενώ θα πρέπει να προάγει την αρμονική, μακροπρόθεσμη αειφόρο ανάπτυξη των περιφερειών.
<P>
Πρέπει να αναγνωρίσουμε το γεγονός ότι όλα τα κράτη μέλη έχουν ήδη καταβάλει προσπάθειες προκειμένου να συμπεριλάβουν προτεραιότητες που συμμορφώνονται με τους στόχους της στρατηγικής της Λισσαβώνας στα επιχειρησιακά τους προγράμματα. Ωστόσο, η εξαιρετικά βραδεία απορρόφηση των κονδυλίων από τη νέα περίοδο προγραμματισμού, την οποία έχουμε διαπιστώσει σε πολλά κράτη μέλη, ενδέχεται να υπονομεύσει την αποτελεσματική αξιοποίησή τους.
<P>
Ως εκ τούτου, είναι εξαιρετικά σημαντικό, ιδίως για τα νέα κράτη μέλη, να εμπεδώσουν δράσεις με σκοπό την ενίσχυση της ικανότητας πραγματικής απορρόφηση των διαθέσιμων κονδυλίων, τόσο όσον αφορά τον τρόπο με τον οποίο αξιοποιούνται τα εν λόγω κονδύλια, καθώς και δια της ανταλλαγής των βέλτιστων πρακτικών, των εκστρατειών ενημέρωσης, της ανταλλαγής νέων τεχνολογιών και της ανάπτυξης διαφόρων τύπων εταιρικής σχέσης, κατά τρόπον ώστε να μπορούν οι απαιτήσεις του προγράμματος να μετατρέπονται σε πραγματικά προγράμματα ποιότητας και να εξαλείφονται αποτελεσματικά οι καθυστερήσεις στην ανάπτυξη, που αποτελούν ιδιαίτερο πρόβλημα στις φτωχότερες περιφέρειες της ΕΕ.
<SPEAKER ID="029" NAME="Elspeth Attwooll" AFFILIATION="ALDE">
Κυρία Πρόεδρε, θέλω να μιλήσω για την έκθεση van Nistelrooij και να τονίσω τρία σημεία.
<P>
Πρώτον, θέλω να τονίσω ότι η εδαφική συνοχή προϋποθέτει την προώθηση της πολυκεντρικής ανάπτυξης σε όλη την ΕΕ. Αυτό σημαίνει εξάλειψη των ανισοτήτων εντός των περιφερειών και μεταξύ αυτών. Υπάρχει, κατά συνέπεια, ανάγκη για βελτιωμένη χωρική ανάλυση και για ανάπτυξη δεικτών βάσει των οποίων μπορούν να σχεδιαστούν οι πολιτικές και να αξιολογηθούν οι επιπτώσεις τους.
<P>
Δεύτερον, πρέπει να υπάρξει μια ολοκληρωμένη προσέγγιση, με εκ των προτέρων μέτρηση των επιπτώσεων που θα έχουν οι τομεακές πολιτικές στα περιφερειακά επίπεδα και στην επίτευξη μεγαλύτερης συνέργειας μεταξύ τους. Βέβαια, η εν λόγω εκτίμηση επιπτώσεων θα μπορούσε να αποτρέψει την εμφάνιση ορισμένων προβλημάτων, όπως αυτά που αφορούν την ηλεκτρονική ταυτοποίηση των προβάτων στη Σκωτία.
<P>
Τρίτον, μια ολοκληρωμένη προσέγγιση προϋποθέτει την κατάλληλη πολυεπίπεδη διακυβέρνηση, τη συμμετοχή όλων των ενδιαφερομένων μερών στον σχεδιασμό και την υλοποίηση των στρατηγικών.
<P>
Ό,τι είπε η Επίτροπος αναφορικά με τις προαναφερθείσες πτυχές είναι ιδιαίτερα ευπρόσδεκτο, και ευελπιστώ σε μεγαλύτερη στήριξη σε αυτήν την εξαιρετική έκθεση.
<SPEAKER ID="030" NAME="Giovanni Robusti" AFFILIATION="UEN">
- (IT) Κύριε Πρόεδρε, κυρίες και κύριοι, η έκθεση Roszkowski αναδεικνύει τις ανισότητες μεταξύ των διαφόρων αγροτικών περιοχών και μεταξύ των αγροτικών και των αστικών περιοχών σε ό,τι αφορά τη διαχείριση των διαρθρωτικών ταμείων. Δικαίως ο εισηγητής επισημαίνει την ανάγκη να αποκατασταθεί σε κάποιο βαθμό η συνοχή μεταξύ του ΕΤΠΑ και του ΕΓΤΑΑ, παρά το ότι θα έπρεπε ίσως να είναι σαφέστερος όσον αφορά τον νόημα του όρου "ανοικτός συντονισμός", ο οποίος έρχεται σε σύγκρουση με τις προφανείς υφιστάμενες ανισότητες και τα πεδία των εθνικών αρμοδιοτήτων.
<P>
Για την επίτευξη υψηλότερου βαθμού συνοχής απαιτείται διαφάνεια σε ό,τι αφορά τα δεδομένα και τις πληρωμές. Το να γνωρίζουμε τον τρόπο με τον οποίον διανέμονται οι πόροι είναι ένα ουσιώδες εργαλείο για την ανάδειξη και διόρθωση των στρεβλώσεων. Ωστόσο, δεν διαθέτουμε αυτή τη διαφάνεια. Στην πράξη, διαπιστώνουμε την ύπαρξη των πλέον ποικίλων δραστηριοτήτων που αποσκοπούν στην απόκρυψη των δεδομένων, στην άρνηση παροχής πρόσβασης και στην απόκρυψη πληροφοριών, και όλα αυτά εκ μέρους των δημοσίων φορέων και των δικών μας εθνικών κυβερνήσεων. " Επιτροπή δηλώνει ότι δεν έχει αρμοδιότητα επ' αυτού, και όλα γίνονται ασαφή και θολά. Αυτό που λέμε είναι ότι είμαστε αντιμέτωποι με ένα τείχος σιωπής.
<P>
Εάν δεν επιλύσουμε αυτό το πρόβλημα, θα απομακρυνθούμε ακόμη περισσότερο από τα πραγματικά προβλήματα που θα έπρεπε να επιλύουν τα διαρθρωτικά ταμεία.
<SPEAKER ID="031" NAME="Gisela Kallenbach" AFFILIATION="Verts/ALE">
(DE) Κυρία Πρόεδρε, Επίτροπε, κυρίες και κύριοι, χαιρετίζω με μεγάλη ικανοποίηση το γεγονός ότι διεξάγουμε μια επίκαιρη πολιτική συζήτηση βάσει των εκθέσεων πρωτοβουλίας που θα μας επιτρέψει να χρησιμοποιήσουμε το μέσον της αλληλεγγύης κατά τρόπο πιο αποτελεσματικό και στοχευμένο έως το 2014 το αργότερο. Είναι επίσης πολύ σημαντικό, κατά τη γνώμη μου, να ενημερώσουμε τους πολίτες της Ευρώπης σχετικά με την προστιθέμενη αξία που θα παραχθεί για την Ευρώπη.
<P>
Ως εκ τούτου, είναι λογικό να απορρίπτουμε κάθε απόπειρα εκ νέου εθνικοποίησης της διαρθρωτικής πολιτικής. Χρειαζόμαστε, περισσότερο από ποτέ, μια τυπική κοινοτική πολιτική που είναι σε θέση να ανταποκριθεί στις προκλήσεις που αντιμετωπίζουμε, όπως η παγκοσμιοποίηση, η κλιματική αλλαγή και η δημογραφική αλλαγή. Το εάν έχουμε επιτύχει κάτι η εάν διατηρούμε ψευδαισθήσεις σε ό,τι αφορά τη δημοσιονομική υποχρέωση για τη στρατηγική της Λισσαβώνας θα αποσαφηνιστεί, αν όλα πάνε κατ' ευχήν, το αργότερο όταν ολοκληρωθεί η απαιτούμενη ανάλυση.
<P>
Έχουμε φτάσει σε ένα σταυροδρόμι όπου πρέπει να αποφασίσουμε εάν η εδαφική συνοχή και η πραγματική αειφόρος ανάπτυξη είναι τα σύμβολα της ευρωπαϊκής πολιτικής. Για να πάρουμε αυτή την απόφαση χρειαζόμαστε μεγάλο αριθμό εταίρων, ιδίως τις πόλεις. Γι' αυτό το λόγο, επιθυμούμε να δούμε συνολικές ενισχύσεις να κατευθύνονται απευθείας σε αυτούς τους εταίρους, όχι μόνο στα χαρτιά, αλλά και στην πράξη. Εντούτοις, παρά την αξία που αποδίδουμε στην επικουρικότητα, τα ευρωπαϊκά κονδύλια πρέπει να κατανέμονται βάσει δεσμευτικών κριτηρίων. Σε αυτά τα κριτήρια, μαζί με τη σημασία της αστικής διάστασης, πρέπει να περιλαμβάνεται μια ολοκληρωμένη προσέγγιση και η υλοποίηση των στόχων μας για το κλίμα. Έχουμε ήδη καταλήξει σε συναίνεση επ' αυτού. Δυστυχώς, αυτό δεν συνέβη στην περίπτωση της ψηφοφορίας της επιτροπής περιφερειακής ανάπτυξης.
<P>
Και μια άλλη σκέψη: σύμφωνα με το σχέδιο της Επιτροπής για την ανάκαμψη της οικονομίας, η κατανομή των διαρθρωτικών ταμείων πρέπει να απλοποιηθεί και να επιταχυνθεί. Δεν έχω ακόμη ξεκαθαρίσει γιατί έπρεπε να φθάσουμε στο σημείο να αντιμετωπίζουμε μια κρίση για να συμβεί αυτό, αποτελεί, ωστόσο, ελπιδοφόρο σημάδι. Εάν η περιεκτική ανάλυση των έργων βέλτιστων πρακτικών αποτελέσει πραγματικά μέρος της πολιτικής συζήτησης, δεν θα πρέπει να υπάρχουν άλλα εμπόδια στο να διαδραματίσει η Ευρώπη πρωτοποριακό ρόλο στην ανάπτυξη μιας πραγματικά αειφόρου πολιτικής.
<P>
Θα ήθελα να ευχαριστήσω όλους τους εισηγητές για τη σκληρή εργασία τους.
<SPEAKER ID="032" NAME="Γεώργιος Τούσσας" AFFILIATION="GUE/NGL">
Κυρία Πρόεδρε, ο μύθος της σύγκλισης και της συνοχής των χωρών και περιφερειών της Ευρωπαϊκής Ένωσης καταρρίπτεται από την ίδια την πραγματικότητα:
<P>
οι οικονομικές και κοινωνικές ανισότητες διευρύνονται διαρκώς, από την πλευρά
<P>
οι τεχνητές στατιστικές συγκλίσεις που προκλήθηκαν από την ένταξη των νέων χωρών δεν μπορούν να ξεγελάσουν τους εργαζόμενους, τους αγρότες, τους νέους και τις γυναίκες που βλέπουν το βιοτικό τους επίπεδο συνεχώς να επιδεινώνεται,
<P>
η περιφερειακή ανάπτυξη στα καπιταλιστικά πλαίσια δεν μπορεί να αναιρέσει τις ταξικές αντιθέσεις του συστήματος,
<P>
η ανισόμετρη ανάπτυξη είναι σύμφυτη με τον καπιταλιστικό τρόπο παραγωγής, γιατί κίνητρο της όποιας αναπτυξιακής διαδικασίας είναι η μεγιστοποίηση του κεφαλαίου,
<P>
οι εθνικές τακτικές συνοχής και τα επιχειρησιακά προγράμματα ΕΣΠΑ για το 2007-2013, όπως και τα προηγούμενα, έχουν συγκεκριμένο ταξικό προσανατολισμό: υπακούουν στις αντιλαϊκές κατευθύνσεις της στρατηγικής της Λισσαβώνας και είναι προσαρμοσμένα στα εθνικά προγράμματα μεταρρυθμίσεων· προωθούν δηλαδή τις καπιταλιστικές αναδιαρθρώσεις και την ελαστικοποίηση των σχέσεων εργασίας.
<P>
Έτσι, η Ευρωπαϊκή Ένωση και οι αστικές κυβερνήσεις εξυπηρετούν τις ανάγκες του κεφαλαίου, τόσο για την περίοδο της καπιταλιστικής κρίσης, ρίχνοντας όλα τα βάρη στην εργατική τάξη, στους εργαζόμενους, όσο και με προφανή στόχο αυτά τα αντεργατικά μέτρα να έχουν μόνιμο χαρακτήρα για τη διασφάλιση και αύξηση των κερδών των μονοπωλίων και στο μέλλον.
<P>
Το νέο σχετικά στοιχείο που προστίθεται στο πλαίσιο εφαρμογής της πολιτικής συνοχής είναι η έννοια της εδαφικής συνοχής και, ιδιαίτερα, η Πράσινη Βίβλος γι' αυτήν. Ο αντιδραστικός χαρακτήρας των κατευθυντήριων γραμμών της πρότασης της Επιτροπής ξεπερνάει το πλαίσιο των θέσεων και των αρμοδιοτήτων της Ευρωπαϊκής Ένωσης που περιλαμβάνονται στη Συνθήκη της Λισσαβώνας, το μετονομασμένο Ευρωσύνταγμα, και αυτό αποτελεί πρόκληση για τους λαούς στα κράτη μέλη.
<P>
" Πράσινη Βίβλος για την εδαφική συνοχή θέτει ως άμεσους τομείς την επέλαση των μονοπωλίων στις υπηρεσίες υγείας, παιδείας, ενέργειας και άλλες, με ουσιαστικό στοιχείο αυτό της πρόσβασης κυρίως στα δίκτυα των μεταφορών.
<P>
Το Κομμουνιστικό Κόμμα Ελλάδας είναι κατηγορηματικά αντίθετο και απορρίπτει στο σύνολό του το αντιδραστικό πλαίσιο της πρότασης της Επιτροπής για την εδαφική συνοχή.
<SPEAKER ID="033" NAME="Kathy Sinnott" AFFILIATION="IND/DEM">
Κυρία Πρόεδρε, η πολιτική συνοχής σε όλες τις μορφές της υποτίθεται ότι είναι η κινητήριος δύναμη της ισότητας, και είναι αλήθεια ότι οι επιτυχίες της υπήρξαν πολλές. Ωστόσο, η πολιτική συνοχής θα πρέπει να θεωρείται υπό το πρίσμα μιας μακροπρόθεσμης αξιολόγησης των συνολικών επιπτώσεών της. Στο πλαίσιο μιας τέτοιας αξιολόγησης, το ερώτημα που τίθεται είναι απλό: Ωφελούνται οι κοινότητες και οι άνθρωποι που ζουν σε αυτές από τις πολιτικές συνοχής της ΕΕ και από τα διαρθρωτικά ταμεία που τις στηρίζουν; Ανατρέχοντας κανείς με εντιμότητα στο παρελθόν, θα διαπίστωνε ίσως ότι η άμεση απάντηση είναι "ναι", αλλά ότι μακροπρόθεσμα η απάντηση είναι πολύ συχνά "όχι".
<P>
Μαθαίνουμε ότι οι γεωργοί στην Ιρλανδία τα καταφέρνουν - και αυτό είναι αλήθεια. Γιατί, όμως, μακροπρόθεσμα ο αριθμός των γεωργών έχει μειωθεί τόσο πολύ και γιατί υπάρχουν πολλοί άνεργοι και υποαπασχολούμενοι στις αγροτικές περιοχές της Ιρλανδίας; Μήπως η απάντηση είναι ότι τα διαρθρωτικά ταμεία και οι πολιτική συνοχής δεν αντιστοιχούσαν στην ΚΓΠ; Ή μήπως ότι δεν μπορούσαν να μετριάσουν τις επιπτώσεις της Κοινής Αλιευτικής Πολιτικής, η οποία, για πάνω από τρεισήμισι δεκαετίες, αποδεκάτιζε τις ιρλανδικές παράκτιες κοινότητες και τα αποθέματα ιχθύων στα ιρλανδικά ύδατα; Και γιατί, εφόσον διαθέτει καλύτερους δρόμους και υποδομές - χάρη στα κοινοτικά κονδύλια - το Limerick στα νοτιοδυτικά της Ιρλανδίας μετατρέπεται σε μαύρη τρύπα για την απασχόληση; Μήπως φταίει το ότι η πολιτική συνοχής δεν αντισταθμίζει την πολιτική ανταγωνισμού, η οποία επιτρέπει σε ένα νέο κράτος μέλος να προσελκύσει και να απομακρύνει τη Dell, μια βασική βιομηχανία στην περιοχή, με 54 εκατομμύρια κρατικών ενισχύσεων;
<P>
" πολιτική συνοχής αποτελεί προσπάθεια για την επιβολή της ισότητας, ωστόσο, οδηγίες ιδιωτικοποίησης, όπως η ταχυδρομική οδηγία, είχαν ως αποτέλεσμα την περαιτέρω μείωση των υπηρεσιών που παρέχονται σε ανεπαρκώς εξυπηρετούμενες περιοχές. Το πρόβλημα έγκειται ίσως στο ότι η πολιτική συνοχής μας δεν έχει συνοχή με τις υπόλοιπες κοινοτικές πολιτικές, όπως την πολιτική για τον ανταγωνισμό, την πολιτική για την απελευθέρωση της αγοράς, κ.λπ.
<P>
Το μυστικό είναι ότι η συνοχή δεν προκύπτει από πολιτικές: πηγάζει από βασικές ενοποιητικές αρχές που πρέπει να διέπουν κάθε πολιτική - αρχές σεβασμού του ανθρώπου, πραγματικής επικουρικότητας, προτεραιότητας των ευπαθών ομάδων, σεβασμού της ζωής, μέριμνας για τη δημιουργία, της σημασίας της οικογένειας, της αξιοπρέπειας της εργασίας, της αλληλεγγύης και της επικέντρωσης στο κοινό καλό. Μέχρις ότου όλες οι κοινοτικές πολιτικές διέπονται από αυτές τις αρχές, τα προγράμματα θα συνεχίσουν να αντιφάσκουν μεταξύ τους.
<P>
(" Πρόεδρος διακόπτει τον ομιλητή)
<SPEAKER ID="034" NAME="Carl Lang" AFFILIATION="NI">
(FR) Κυρία Πρόεδρε, μεταξύ 2007 και 2013, η πολιτική συνοχής θα είναι το βασικό στοιχείο δαπάνης για την Ευρώπη των Βρυξελλών, αλλά, μακράν από του να ωφελεί τις γαλλικές περιφέρειες, αυτή η εξέλιξη, στην πραγματικότητα, τις βλάπτει. " αύξηση των περιφερειακών δαπανών αποβαίνει, στην πραγματικότητα, εις βάρος της κοινής γεωργικής πολιτικής, και, ως εκ τούτου, εις βάρος της Γαλλίας. Μπορούμε να διαπιστώσουμε ότι το μερίδιο που κατανέμεται στις γαλλικές περιφέρειες συρρικνώνεται διαρκώς. Το συντριπτικά μεγαλύτερο μέρος του ποσού των 347 δισεκατομμυρίων ευρώ θα δοθεί στην ανατολική Ευρώπη, η οποία έχει υποστεί τις καταστροφές περισσότερων από 40 χρόνων κομμουνισμού.
<P>
Ήδη το έτος 2000, οι Βρυξέλλες απέσυραν τα κονδύλια των διαρθρωτικών ταμείων που χορηγήθηκαν βάσει του πρώην Στόχου I από τα καντόνια της περιφέρειας Hainaut της Γαλλίας. Σήμερα η Γαλλία, η οποία συνεισφέρει το 16% των εσόδων του ευρωπαϊκού προϋπολογισμού, δίνει όλο και περισσότερα και λαμβάνει όλο και λιγότερα.
<P>
Επίσης, αυτή η περιφερειακή ενίσχυση δεν προστάτευσε όσους επλήγησαν από την παγκόσμια οικονομική κρίση, διότι αποτελεί μέρος της υπερ-φιλελεύθερης φιλοσοφίας και στρατηγικής της Λισσαβώνας. Σήμερα, περισσότερο από ποτέ, έχουμε ανάγκη να οικοδομήσουμε μια νέα Ευρώπη που θα παρέχει τουλάχιστον οικονομική προστασία στις περιφέρειες και τα έθνη μας, μέσω μιας ενεργού πολιτικής με στόχο τη διασφάλιση του ελέγχου της εσωτερικής αγοράς μας.
<SPEAKER ID="035" NAME="Markus Pieper" AFFILIATION="PPE-DE">
(DE) Κυρία Πρόεδρε, κυρίες και κύριοι, δράττομαι με χαρά της ευκαιρίας να εξετάσω την έκθεση Roszkowski αναλυτικότερα.
<P>
Και τα δύο πεδία της πολιτικής που καλύπτονται από την έκθεση - τα διαρθρωτικά ταμεία και η στήριξη των αγροτικών περιοχών - φαίνεται ότι λειτουργούν καλά. Ωστόσο, έχω την εντύπωση ότι σε μερικές περιπτώσεις οι δύο αυτές πολιτικές έχουν τους ίδιους στόχους. Στα πεδία της δημογραφίας, της ενέργειας και των τηλεπικοινωνιών, διαπιστώνουμε ότι ενώ υπάρχουν έργα που χρηματοδοτούνται τόσο από τα διαρθρωτικά ταμεία όσο και από την πολιτική για την αγροτική ανάπτυξη, αποτελούν, ωστόσο, αρμοδιότητα διαφορετικών υπουργείων. Διαθέτουμε μεγάλο αριθμό ευρωπαϊκών έργων, διαθέτουμε, εντούτοις, και έργα που παρέχουν προστιθέμενη αξία στην Ευρώπη; Έχω την εντύπωση ότι μερικές φορές δεν κατορθώνουμε να δούμε τη συνολική εικόνα.
<P>
Εάν καταφέρναμε να συνδέσουμε έργα από διάφορες υπηρεσίες, θα μπορούσαμε να επιτύχουμε πολλά περισσότερα για τις αγροτικές περιοχές, όπως οι αποκεντρωμένες ενεργειακές υποδομές, η ευρυζωνική καλωδίωση σε μια πολύ ευρύτερη περιοχή και οι διασυνοριακές υποδομές ύδατος. Χρειαζόμαστε περισσότερα έργα που να στηρίζονται από αρκετά υπουργεία ταυτόχρονα. Εάν συμβεί αυτό, δεν θα εργαζόμαστε πλέον σε μικρή κλίμακα, αλλά θα έχουμε τη δυνατότητα να επιφέρουμε μόνιμες βελτιώσεις στις περιφέρειες που αξιοποιούν την κοινοτική χρηματοδότηση. Πρέπει να καταστήσουμε τις ευρωπαϊκές απαιτήσεις για διατμηματική συνεργασία δεσμευτικές. Θα πρέπει ίσως να εξετάσουμε σοβαρά ακόμη και το ενδεχόμενο καθορισμού ενός ελάχιστου ποσού ανά έργο.
<P>
Ένα ακόμη σχόλιο για τη χρηματοδότηση: κατά τη γνώμη μου, η διαφοροποίηση δεν είναι ωραία λέξη. Αφαιρεί την αντιστάθμιση που είχαμε υποσχεθεί στους αγρότες, χωρίς να προβλέπεται αξιόπιστη χρηματοδότηση για τα προγράμματα αγροτικής ανάπτυξης. Γι' αυτό το λόγο, η γεωργική πολιτική πρέπει να είναι στο μέλλον μια πολιτική για τους αγρότες, με σαφείς χρηματοδοτικές υποχρεώσεις και καμία μεταφορά των κονδυλίων αλλού. Παρομοίως, η περιφερειακή πολιτική πρέπει να είναι μια πολιτική για τις περιφέρειες, με ιδιαίτερη επικέντρωση στις αγροτικές περιοχές και τις απαιτήσεις τους. Αυτό θα έχει ως αποτέλεσμα πραγματικές ευρωπαϊκές πρωτοβουλίες που θα βελτιώσουν τις περιφέρειες μας μακροπρόθεσμα.
<SPEAKER ID="036" NAME="Evgeni Kirilov" AFFILIATION="PSE">
(BG) Κυρία Πρόεδρε, Επίτροπε, κυρίες και κύριοι, φαίνεται ότι στο πλαίσιο της σημερινής συζήτησης υπάρχει γενική συναίνεση και πάλι σχετικά με το ότι η πολιτική συνοχής είναι μια πολιτική απαραίτητη και χρήσιμη.
<P>
Όσοι από εμάς τη στηρίζουν θέλουν να συνεχίσει να εξελίσσεται και να αποδίδει θετικά αποτελέσματα. Αυτός είναι ο λόγος για τον οποίο πιστεύω ότι είναι σημαντικό να ικανοποιούμε μια θεμελιώδη απαίτηση: " πολιτική συνοχής πρέπει να είναι προσβάσιμη από αυτούς για τους οποίους προορίζεται και οι οποίοι τη χρειάζονται, ειδικότερα, οι περιφέρειες και οι περιοχές που παρουσιάζουν υστέρηση και αντιμετωπίζουν δυσκολίες όσον αφορά την κοινωνικοοικονομική ανάπτυξη τους.
<P>
Στην έκθεση της κας Krehl παρατίθεται μια σειρά εμποδίων που αντιμετωπίζουν οι εν δυνάμει δικαιούχοι των ενισχύσεων από τα διαρθρωτικά ταμεία. Αυτά τα εμπόδια, που οφείλονται σε γραφειοκρατικές δυσχέρειες και περιπλοκές, ασαφείς διαδικασίες, οδηγούν σε σφάλματα. Αυτό αποθαρρύνει τους δικαιούχους και τροφοδοτεί την κριτική από τους ελεγκτικούς φορείς.
<P>
Για να μπορέσουμε να αντιμετωπίσουμε αυτή τη διπλή πρόκληση, πρέπει, αφενός, να συνεργαστούμε με όλα τα θεσμικά όργανα και τα κράτη μέλη και, αφετέρου, θέλω να ζητήσω από όλους μας να κάνουμε χρήση της κεκτημένης εμπειρίας και να επικεντρώνουμε περισσότερο την προσοχή μας στα θετικά αποτελέσματα όταν αναζητούμε ιδέες προκειμένου να υπερπηδήσουμε τα εμπόδια.
<P>
Από αυτήν την άποψη, οι προτάσεις που κάνουμε στην έκθεση της κας Krehl σχετικά με τις βέλτιστες πρακτικές παρέχουν μια στερεή βάση για τα επακόλουθα μέτρα και τις δράσεις που στοχεύουν στην απλοποίηση των κανόνων και στη βελτίωση της ανταλλαγής των πληροφοριών και της επικοινωνίας στο πλαίσιο της αξιοποίησης των διαρθρωτικών ταμείων. " Ευρωπαϊκή Επιτροπή και τα διοικητικά συμβούλια καλούνται ξανά να διαδραματίσουν καίριο ρόλο, αλλά είναι προφανές ότι πρέπει να γνωρίζουν ότι έχουν τη στήριξη του Ευρωκοινοβουλίου.
<P>
Ο κ. van Nistelrooij ότι η πολιτική συνοχής αποτελεί έκφραση αλληλεγγύης. Αυτό που μένει είναι εμείς να εργαστούμε σκληρά για να διασφαλίσουμε ότι οι πολίτες μας αισθάνονται με απτό τρόπο ότι ωφελούνται από τα αποτελέσματα αυτής της πολιτικής. Ο ύστατος στόχος της πολιτικής συνοχής πρέπει να είναι η παροχή ίσων ευκαιριών σε όλους τους ευρωπαίους πολίτες, όπου και αν αυτοί ζουν.
<SPEAKER ID="037" NAME="Jean Marie Beaupuy" AFFILIATION="ALDE">
(FR) Κυρία Πρόεδρε, κα Hübner, τα τελευταία τριάντα χρόνια βιώσαμε τα οφέλη των διαφορετικών πολιτικών συνοχής που έχουμε ακολουθήσει. Πρέπει να τονίσουμε αυτά τα οφέλη στη διάρκεια των επικείμενων εκλογών, διότι είναι σαφές ότι ενδιαφέρουν τους πολίτες που έχουν δει την ποιότητα ζωής τους να αυξάνεται σε ορισμένες περιπτώσεις ακόμη και τρεις φορές προς το καλύτερο, και για περιφέρειες που, ενώ στο παρελθόν ήταν χρεωμένες, σημειώνουν τώρα πραγματική πρόοδο. Ως εκ τούτου, δεν μπορεί κανείς να παραβλέψει τα οφέλη.
<P>
Επίσης, σήμερα η πολιτική συνοχής καταλαμβάνει την πρώτη θέση ως το μεγαλύτερο στοιχείο του ευρωπαϊκού προϋπολογισμού. Το θέμα που τίθεται από αυτές τις έξι εκθέσεις σήμερα το πρωί, αυτό που επιθυμούμε να επιτύχουμε ως ευρωβουλευτές, είναι η βελτίωση της αποτελεσματικότητας των εν λόγω κονδυλίων και των κανονισμών που διαθέτουμε στους συμπολίτες μας.
<P>
Κυρία Hübner, η Επιτροπή κρατάει το κλειδί για την αποτελεσματικότητα των εν λόγω διατάξεων και προϋπολογισμών. Πώς συμβαίνει αυτό; Πρώτον, εάν μου επιτρέπετε, Επίτροπε, διότι έχουμε μια σχέση και γνωρίζουμε ότι θα μας αφουγκραστείτε και θα διασφαλίσετε το ότι η Επιτροπή θα δώσει τη δέουσα προσοχή στα αιτήματα που περιλαμβάνονται σε αυτές τις έξι εκθέσεις, και θα ήθελα να συγχαρώ, επί τη ευκαιρία, τα έξι Μέλη που τις συνέταξαν.
<P>
Κυρία Hübner, οι εν λόγω εκθέσεις παρέχουν εξαιρετικά τεκμηριωμένες λύσεις, είτε από την άποψη του αστικού περιβάλλοντος, των αγροτικών περιοχών, των βέλτιστων πρακτικών ή της μελλοντικής πολιτικής συνοχής∙ όπως γνωρίζετε, περιλαμβάνουν πολύ συγκεκριμένα παραδείγματα που θα διευκολύνουν το έργο της Επιτροπής.
<P>
Ως εκ τούτου, αναμένουμε τις προτάσεις της Επιτροπής για συγκεκριμένες λύσεις σε ευρωπαϊκό επίπεδο, αλλά αυτή είναι μόνο η μισή εργασία που απαιτείται για την επίτευξη αποτελεσματικότητας. Επίτροπε, σας ζητούμε επίσης να χρησιμοποιήσετε όσοι επιρροή διαθέτετε σε κυβερνητικό, περιφερειακό επίπεδο και σε επίπεδο τοπικών αρχών, δεδομένου ότι αυτοί είναι οι φορείς που θα θέσουν σε εφαρμογή τις διατάξεις, τους προϋπολογισμούς και τους κανονισμούς μας, και δεν πρόκειται να είμαστε αποτελεσματικοί αν δεν είναι και αυτοί αποτελεσματικοί.
<P>
Βασιζόμαστε σε σας, κα Hübner, σε ευρωπαϊκό και σε εθνικό επίπεδο, ούτως ώστε οι έξι εκθέσεις που παρουσιάζουμε να επιτύχουν το σκοπό τους.
<SPEAKER ID="038" NAME="Andrzej Tomasz Zapałowski" AFFILIATION="UEN">
(PL) Κυρία Πρόεδρε, ένα σημαντικό αντίβαρο στην αυξανόμενη τάση προς τον εθνικό προστατευτισμό στην Ευρώπη σήμερα είναι μια ορθολογική πολιτική συνοχής και αγροτικής ανάπτυξης. Το παρόν σύστημα στήριξης από μια ποικιλία κονδυλίων αγροτικής ανάπτυξης συνέβαλε στην παγίωση μάλλον, παρά στην εξομάλυνση, των επιπέδων ανάπτυξης στις διάφορες περιοχές της ΕΕ.
<P>
Το αποτέλεσμα είναι η ύπαρξη τεράστιων ανισοτήτων σε ό,τι αφορά τις αγροτικές επιδοτήσεις μεταξύ των νέων και των παλαιών κρατών μελών, ενώ αυτές οι ανισότητες θα συνεχίσουν να υφίστανται και μετά το 2013. Όλοι οι αγρότες έχουν παρόμοιες δαπάνες παραγωγής, ενώ οι γεωργικές υπηρεσίες στα νέα κράτη μέλη αυξάνονται και προσεγγίζουν με ταχύτητα τα επίπεδα τιμών των παλαιών κρατών μελών. Τι πιθανότητες έχουν, λοιπόν, οι αγροτικές περιοχές όσον αφορά την εξίσωση των επιπέδων ανάπτυξής τους κατά τις επόμενες δεκαετίες;
<P>
Μόνο η σταθερή και μακροπρόθεσμη στήριξη των τοπικών κοινοτήτων στις φτωχότερες περιοχές, σε συνδυασμό με τη μέγιστη βελτιστοποίηση των διαδικασιών θα καταστήσει δυνατή την εξομάλυνση των ανισοτήτων και θα μας επιτρέψει να μιλούμε για πραγματικό ανταγωνισμό εντός της ΕΕ κατά την επόμενη δεκαετία κατά προσέγγιση.
<SPEAKER ID="039" NAME="Jim Allister" AFFILIATION="NI">
Κυρία Πρόεδρε, θα ήθελα να μιλήσω για την αστική χρηματοδότηση. Επίτροπε, έχετε επισκεφτεί το Μπέλφαστ αρκετές φορές. Θα έχετε διαπιστώσει, ελπίζω, όπως εγώ, το προφανές όφελος από το πρόγραμμα Urban, ιδίως στο Βόρειο Μπέλφαστ. Αυτός είναι ο λόγος που λυπούμαι για την λήξη του συγκεκριμένου προγράμματος, δεδομένου ιδίως ότι δεν έχει αντικατασταθεί από κάτι συγκρίσιμο. " αλλαγή της επικέντρωσης προς τις συμπράξεις ιδιωτικού και δημόσιου τομέα αποτελεί πενιχρό υποκατάστατο, ενώ η πρόσβαση στο JESSICA δεν απαλύνει το πλήγμα, τουλάχιστον μέχρι στιγμής. Στην πραγματικότητα, ολοκληρώσαμε το πρόγραμμα Urban χωρίς να έχουμε βρει κάποιο πρακτικό υποκατάστατο.
<P>
Υπό τις παρούσες οικονομικές συνθήκες, η προοπτική το JESSICA να παραγάγει τα προσδοκώμενα αποτελέσματα μόχλευσης περιορίζεται, αφήνοντας ένα απλήρωτο κενό σε πολλές πόλεις όπου η αστική ανάπλαση και οι επενδύσεις συνεχίζουν να είναι απαραίτητες. Το κενό μεταξύ της τυπικής μνείας στις κυβερνητικές στρατηγικές και της παραγωγής αποτελεσμάτων στην πράξη διευρύνεται με κάθε σφίξιμο του δημοσιονομικού ζωναριού. Ως εκ τούτου, " έλλειψη ειδικής χρηματοδότησης για την κάλυψη δαπανών αστικής ανάπτυξης στο πλαίσιο του προγράμματος 2007-2015 γίνεται αισθητή όλο και περισσότερο.
<P>
(" Πρόεδρος διακόπτει τον ομιλητή)
<SPEAKER ID="040" NAME="Jan Olbrycht" AFFILIATION="PPE-DE">
(PL) Κυρία Πρόεδρε, πρέπει να επισημανθεί ότι ο λόγος για τον οποίο η παρούσα συζήτηση εξελίχθηκε όπως εξελίχθηκε, καθώς και το γεγονός ότι συζητούμε αρκετές εκθέσεις ταυτόχρονα, δεν είναι τυχαίο. Οφείλεται στο γεγονός ότι ούτε τα θέματα, ούτε τα μεμονωμένα ζητήματα μπορούν να διαχωριστούν, εάν θέλουμε να διεξάγουμε μια σοβαρή συζήτηση σχετικά με την ευρωπαϊκή πολιτική τα επόμενα χρόνια. Επίσης, εάν λάβουμε υπόψη την τρέχουσα συζήτηση για το θέμα της δέσμης για την ανάκαμψη, οι αποφάσεις που πρέπει να λάβουμε τώρα θα επηρεάσουν, φυσικά, σε σημαντικό βαθμό τη μορφή της πολιτικής για τη συνοχή μετά το 2013.
<P>
Συνεπώς, εάν πρόκειται να συζητήσουμε επί όλων των εκθέσεων, αντί να καθηλωθούμε στις λεπτομέρειες, είναι σημαντικό η πολιτική για τη συνοχή να καταστεί ευκαιρία αλλά και βάση για πραγματική πρόοδο προς την κατεύθυνση της ενοποίησης διαφορετικών τύπων ευρωπαϊκής πολιτικής, προς την κατεύθυνση της συμπληρωματικότητας των εν λόγω πολιτικών, προς την κατεύθυνση της εφαρμογής μιας ολοκληρωμένης προσέγγισης. Δεν είναι τυχαίο ότι η Ευρωπαϊκή Επιτροπή υποβάλει προς συζήτηση σύγχρονες λύσεις που έχουν τη δυνατότητα να αλλάξουν την ευρωπαϊκή πολιτική στο σύνολό της.
<P>
" συζήτηση για την εδαφική συνοχή είναι κατά βάση μια συζήτηση για την ολοκληρωμένη δράση. Είναι μια συζήτηση για την απομάκρυνση από οποιουδήποτε είδους αντιμετώπιση της ευρωπαϊκής πολιτικής με βάση κάθε κλάδο χωριστά. Πρόκειται επίσης για μια κατεύθυνση που υποδεικνύει την αντιμετώπιση του συνολικού εδάφους της Ε.Ε. ως συνόλου, αντί της διαίρεσης του σε πλουσιότερα και φτωχότερα μέρη, γεγονός που σημαίνει ότι είμαστε ενώπιον σημαντικών αποφάσεων σχετικά με την πολιτική συνοχής. Θα ήθελα να σας ευχαριστήσω για το ότι καταστήσατε αυτή τη συζήτηση μια πραγματικά κοινή ζήτηση.
<SPEAKER ID="041" NAME="Mia De Vits" AFFILIATION="PSE">
(NL) Κυρία Πρόεδρε, πρώτα απ' όλα, θα ήθελα να ευχαριστήσω από καρδίας τον κ. Becsey και να τον ευχαριστήσω για την εξαίρετη συνεργασία που είχαμε σε σχέση με την έκθεση για την μικροπίστωση. Δεν χρειάζεται να τονίσουμε τη σημασία αυτής της έκθεσης, ιδίως στις παρούσες συνθήκες. Θα ήθελα επίσης να συσχετίσω αυτή την έκθεση και την κρίση που αντιμετωπίζουμε. Διαπιστώνουμε ότι τα κράτη μέλη προσπαθούν να ξεφύγουν από τη δύσκολη κατάσταση που είναι η οικονομική κρίση κάνοντας χρήση ενός ευρέος φάσματος μέτρων, καθώς και ότι συχνά ασχολούνται με τους εαυτούς τους και με την αναζωογόνηση των αγορών τους.
<P>
" λύση, ωστόσο, δεν είναι "ο καθένας για τον εαυτό του", παρά μια περισσότερο ευρωπαϊκή προσέγγιση στα προβλήματα. Οι "ΠΑ του προέδρου Ομπάμα επέλεξαν τις κρατικές επενδύσεις σε μαζική κλίμακα, και πιστεύω ότι αυτός είναι ο σωστός τρόπος αντιμετώπισης του προβλήματος. Εδώ στην Ευρώπη έχουμε 27 σχέδια οικονομικής ανάκαμψης, τα οποία, αν και είναι συντονισμένα μεταξύ τους, χρηματοδοτούνται το καθένα από το ίδιο το οικείο κράτος μέλος. Τα εν λόγω σχέδια οικονομικής ανάκαμψης είναι απαραίτητα, αλλά αποτελούν σε μεγάλο βαθμό περιορισμένο βήμα προς τη σωστή κατεύθυνση.
<P>
Από αυτήν την άποψη, οι εκθέσεις για την μικροπίστωση καθώς και μια άλλη έκθεση που προβλέπεται να παρουσιασθεί στο πλαίσιο της ημερήσιας διάταξης τις επόμενες εβδομάδες, δηλαδή η έκθεση για το ταμείο προσαρμογής στην παγκοσμιοποίηση, αποτελούν πολύ απτά βήματα για τους ανθρώπους, ειδικότερα την παρούσα χρονική στιγμή, κατά την οποία αντιμετωπίζουμε αυξανόμενη ανεργία και οι τράπεζες έχουν επιβραδύνει πολύ τους ρυθμούς χορήγησης πίστωσης. Συνεπώς, έχω πολύ λίγα να πω σε ό,τι αφορά την έκθεση του κ. Becsey. Πάνω απ' όλα, θα ήθελα να τονίσω για μια ακόμη φορά όσα διαπιστώσαμε ότι είναι τα σημαντικότερα σημεία μας. Διαπιστώνουμε ότι τα εν λόγω σημεία έχουν επανεμφανιστεί σε αυτήν την έκθεση, γεγονός το οποίο είχε ως αποτέλεσμα τη βελτίωση του κειμένου της επιτροπής σε διάφορους τομείς.
<P>
Ο πρώτος από τους εν λόγω τομείς είναι η μακράς διάρκειας δημόσια κοινοτική χρηματοδότηση. Αυτό είναι σημαντικό διότι επί του παρόντος έχουμε πολλές πρωτοβουλίες που υλοποιούνται ταυτόχρονα. Ο κοινοτικός προϋπολογισμός πρέπει να περιλαμβάνει και έναν προϋπολογισμό για τις εν λόγω μικροπιστώσεις.
<P>
Το δεύτερο σημείο είναι η ανάγκη να αποσαφηνιστεί ότι οι εν λόγω μικροστώσεις προορίζονται οριστικά για τους μακροχρόνια ανέργους, για τους ανθρώπους που ανήκουν σε μειονεκτούσες ομάδες και για όλους όσοι δεν έχουν τη δυνατότητα να λάβουν πίστωση κατά τον συνήθη τρόπο. Αυτές οι μικροπιστώσεις χορηγούνται κυρίως σε τοπικό επίπεδο. Ως εκ τούτου, επιμένουμε ότι οι άνθρωποι που λαμβάνουν κοινωνικές παροχές δεν πρέπει να απολέσουν τα δικαιώματά τους λαμβάνοντας τις μικροπιστώσεις.
<SPEAKER ID="042" NAME="Zdzisław Zbigniew Podkański" AFFILIATION="UEN">
(PL) Κυρία Πρόεδρε, η δημιουργία ενός ευρωπαϊκού γεωργικού ταμείου αγροτικής ανάπτυξης είναι πολύ σημαντική σε ό,τι αφορά τη διαρθρωτική πολιτική. Ωστόσο, προκειμένου να αξιοποιήσουμε κατάλληλα τις υφιστάμενες ευκαιρίες, πρέπει να καταρτίσουμε μια διάφανη, μακροπρόθεσμη αναπτυξιακή στρατηγική για τις αγροτικές περιοχές και τις περιφέρειες, και να δημιουργήσουμε ένα σύστημα που παρέχει τη δυνατότητα μόνιμου συντονισμού των δραστηριοτήτων σε εθνικό επίπεδο.
<P>
Γνωρίζουμε όλοι πολύ καλά ότι η συζήτηση για την πολιτική συνοχής υποκρύπτει μια ποικιλία απόψεων σχετικά με τον τρόπο αξιοποίησης των αγροτικών επιδοτήσεων και της αγροτικής ανάπτυξης. Υπάρχει επίσης η ανησυχία ότι μετά την ανακατανομή, ορισμένα από τα εν λόγω κονδύλια θα χρησιμοποιηθούν για την ανάπτυξη αστικών περιοχών και των πλέον δυναμικών περιοχών, εις βάρος των περιοχών που ιστορικά παρουσιάζουν μεγαλύτερη υστέρηση και τυγχάνουν λιγότερο ενεργού διαχείρισης. Δεν μπορούμε να συμφωνήσουμε με λύσεις και αποτελέσματα αυτού του είδους.
<SPEAKER ID="043" NAME="Ambroise Guellec" AFFILIATION="PPE-DE">
(FR) Κυρία Πρόεδρε, συμμερίζομαι την ικανοποίηση όλων των συναδέλφων μου σχετικά με τη διεξαγωγή της σημερινής συζήτησης και θα ήθελα να επικεντρώσω την ομιλία μου στην εδαφική συνοχή. Θα έλεγα ότι ποτέ δεν είναι αργά να πράξουμε το σωστό, αλλά, παρά ταύτα, έχει χαθεί πολύς χρόνος στην προσπάθεια να καταστεί η εδαφική συνοχή βασικός πολιτικός στόχος της ΕΕ. Έχουν, φυσικά, υπάρξει θεσμικά προβλήματα, τα οποία, ελπίζω, ότι θα ξεπεραστούν σύντομα, καθώς και, θα μου επιτρέψετε να πω κυρία Hübner, οι υπερβολικές επιφυλάξεις της Επιτροπής σε αυτό το πεδίο. Θα πρέπει να επισημάνουμε, ωστόσο, ότι καθόλη τη διάρκεια αυτής της κοινοβουλευτικής περιόδου, από το 2004-2005, το Ευρωκοινοβούλιο καταβάλλει συνεχείς προσπάθειες να επιστρατεύσει δυνάμεις, διότι θεωρούμε ότι η αρχή της ισότητας σε ό,τι αφορά την μεταχείριση όλων των πολιτών της ΕΕ, όπου και αν αυτοί ζουν, είναι εξαιρετικά σημαντική, και πιστεύουμε ότι είναι ζωτικής σημασίας να προχωρήσουμε προς τα μπρος μαζί.
<P>
" Πράσινη Βίβλος έχει επιτέλους δημιουργηθεί, και είμαστε ευχαριστημένοι γι' αυτό. Έχω την αίσθηση, ωστόσο, ότι πάσχει ελαφρώς από έλλειψη φιλοδοξίας: θα επιθυμούσαμε η Επιτροπή να δώσει έναν ορισμό και να προσδιορίσει σαφείς στόχους, αντί να προβαίνει σε πολύ γενικές παρατηρήσεις επί του θέματος. Παρά ταύτα, σημειώνουμε πρόοδο, αν και, πιστεύω, θα συναντήσουμε και πάλι σε κάποιο βαθμό το εμπόδιο που αποτελεί η δυσανάλογη συσχέτιση με τη στρατηγική της Λισσαβώνας που διαπιστώθηκε κατά τη διάρκεια της υλοποίησης της προηγούμενης γενιάς διαρθρωτικών ταμείων.
<P>
Επί του παρόντος, βρίσκονται σε εξέλιξη διαβουλεύσεις, και ελπίζω ότι αυτές θα καταλήξουν στο συμπέρασμα ότι πρέπει να αυξήσουμε τους πόρους, να τελειοποιήσουμε τα εργαλεία μας - τα εν λόγω σχέδια αφορούν την περίοδο από το 2013 και μετά: έχουμε χρόνο, αλλά θα περάσει γρήγορα - να ενισχύσουμε τα χρηματοδοτικά μέσα, να αναπτύξουμε τη συνεργασία στα διάφορα επίπεδα, το αποκτήσουμε ένα ολοκληρωμένο όραμα για την ανάπτυξη, ιδίως σε ό,τι αφορά το θέμα των τομεακών πολιτικών που συζητούμε, και να συντονίσουμε την κοινή γεωργική πολιτική και την περιφερειακή πολιτική, και ούτω καθεξής. Επίτροπε, χρειαζόμαστε τη Λευκή Βίβλο το συντομότερο δυνατόν.
<P>
Ολοκληρώνοντας, θα ήθελα να τονίσω την επείγουσα ανάγκη προώθησης της εδαφικής συνοχής σε όλες τις περιφέρειες της Ευρώπης, διότι η χωρική ισότητα είναι απολύτως απαραίτητη για την έξοδο από την κρίση και την επίτευξη της οικονομικής ανάκαμψης, και, πάνω απ' όλα, για να ενθαρρύνουμε τους συμπολίτες μας να συμμετέχουν στα ευρωπαϊκά έργα.
<SPEAKER ID="044" NAME="Pierre Pribetich" AFFILIATION="PSE">
(FR) Κυρία Πρόεδρε, "όταν τα λόγια συμβαδίζουν με τις πράξεις, δημιουργούν μια όμορφη αρμονία". Όταν ο Μονταίν είπε αυτά τα λόγια, σίγουρα σκεφτόταν τα λόγια και τις πράξεις των πολιτικών.
<P>
Στο θέμα της πολιτικής συνοχής, πρέπει να αγωνιστούμε για αυτή την αρμονία. Εμπνεόμενοι από την επιθυμία μας ως Ευρωπαίων να κοιτάξουμε την ευρωπαϊκή πόλη ως ένα βασικό στοιχείο επικέντρωσης του ενδιαφέροντος σε ό,τι αφορά την ανάπτυξη των κοινωνιών μας, έχουμε στη διάθεσή μας σημεία πάνω στα οποία μπορούμε να σκεφτούμε και υποσχέσεις που πρέπει να τηρήσουμε αναφορικά με τη μείωση του γενικού πληθυσμού, την έλλειψη θέσεων εργασίας, την αστική ρύπανση, την μειωμένη κινητικότητα εντός των πόλεων και τη στέγαση που βρίσκεται σε αναντιστοιχία με την αειφόρο ανάπτυξη. Όλες αυτές είναι κρίσιμες προκλήσεις που πρέπει να αντιμετωπίσουμε προκειμένου να καταστήσουμε τις ευρωπαϊκές πόλεις μας ελκυστικές, ανταγωνιστικές και ευχάριστους τόπους διαβίωσης. Για την άμβλυνση των προβλημάτων, θα πρέπει, ως εκ τούτου, τα λόγια μας να είναι σε αρμονία με τις πράξεις μας. Αυτή είναι η ουσία της αστικής διάστασης της πολιτικής συνοχής: ο συντονισμός της απόδοσης και της πίστωσης, η εναρμόνιση τους ώστε να καταστούν αποτελεσματικές για τη νέα περίοδο προγραμματισμού.
<P>
Συμπερασματικά, έχουμε δύο δεσμεύσεις: την ανάγκη να παράσχουμε ουσιαστικούς και σαφώς προσδιορισμένους χρηματοδοτικούς πόρους ώστε να ανταποκριθούμε στους στόχους της Λειψίας και, τέλος, την ανάγκη να δούμε τις πόλεις μας να συνεργάζονται μεταξύ τους προκειμένου να αντιμετωπίσουν τον παγκόσμιο ανταγωνισμό χρησιμοποιώντας τον πλούτο και την ποικιλομορφία των λύσεων εντός της ευρωπαϊκής περιοχής μας.
<SPEAKER ID="045" NAME="Rolf Berend" AFFILIATION="PPE-DE">
(DE) Κυρία Πρόεδρε, Επίτροπε, κυρίες και κύριοι, η έκθεση του κ. van Nistelrooij για την Πράσινη Βίβλο και τη μελλοντική μορφή της πολιτικής συνοχής είναι, οπωσδήποτε, μια από τις πλέον σημαντικές εκθέσεις που έχει παρουσιάσει η επιτροπή περιφερειακής ανάπτυξης τα τελευταία χρόνια.
<P>
Συμφωνούμε με τη θεμελιώδη ιδέα της Πράσινης Βίβλου, βάσει της οποίας σκοπός της εδαφικής συνοχής είναι να διασφαλισθεί η πολυκεντρική ανάπτυξη της ΕΕ στο σύνολό της, η αειφόρος ανάπτυξη των περιοχών με τα διαφορετικά χαρακτηριστικά τους και, ταυτόχρονα, η διαφύλαξη της ποικιλομορφίας τους. Κατά την επόμενη περίοδο προγραμματισμού πρέπει να δημιουργηθεί ένα πιο περιεκτικό σύστημα που θα παρέχει σταδιακή βοήθεια για τις περιφέρειες μετάβασης που υπερβαίνουν το όριο του 75% του ακαθάριστου εγχώριου προϊόντος, ούτως ώστε οι εν λόγω περιφέρειες να διαθέτουν σαφές καθεστώς και να μπορούν να αναπτυχθούν με μεγαλύτερη ασφάλεια.
<P>
Στην έκθεση της κας Krehl για τα εμπόδια στη χρήση των διαρθρωτικών ταμείων, δικαίως παρατίθενται τα κύρια προβλήματα που αντιμετωπίζουν οι αιτούντες κονδύλια από τα διαρθρωτικά ταμεία, όπως η υπερβολική γραφειοκρατία, ο υπερβολικά μεγάλος αριθμός πολύπλοκων κανονισμών ή η βραδυκίνητη, κεντρικά διευθυνόμενη διοίκηση των κρατών μελών. Γίνονται πολλές συστάσεις προς την επιτροπή σχετικά με τα αποτελεσματικά μέτρα που πρέπει να ληφθούν για την εξάλειψη των εν λόγω εμποδίων. Θα ήθελα να ξεχωρίσω δύο από αυτά τα μέτρα και να τα ενισχύσω.
<P>
Πρώτον, οι υπεύθυνοι έργου είναι υποχρεωμένοι, επί του παρόντος, να διατηρούν τα έγγραφα του έργου για περίοδο δέκα ετών, προκειμένου να μπορούν να τα παρουσιάζουν σε περίπτωση ελέγχου από την Επιτροπή. Αυτός ο κανονισμός επιβάλλει υπερβολικό γραφειοκρατικό φόρτο, ιδίως στα μικρά έργα. Είναι σωστό αυτή η περίοδος να μειωθεί τώρα στα τρία χρόνια.
<P>
Δεύτερον, τα κριτήρια αξιολόγησης που χρησιμοποιεί η Επιτροπή για τα καινοτόμα έργα προκαλούν σημαντικά προβλήματα. Δεν θα πρέπει τα κριτήρια που χρησιμοποιούνται για άλλα έργα να χρησιμοποιούνται και για τα καινοτόμα έργα. Είναι ουσιώδες σε αυτή την περίπτωση να χρησιμοποιείται διαφορετική διαδικασία.
<SPEAKER ID="046" NAME="Miloš Koterec" AFFILIATION="PSE">
- (SK) Είναι σαφές ότι η πολιτική περιφερειακής ανάπτυξης συνεισφέρει στη γενική ευημερία των πολιτών της ΕΕ. Αποτελεί ήδη, σε επίπεδο αρχής, κοινωνική πολιτική και, ως τέτοια, εμείς στην Σοσιαλιστική Ομάδα του Ευρωκοινοβουλίου τη στηρίζουμε και την αναπτύσσουμε με συνέπεια. Ρωτήθηκα πρόσφατα από μερικούς ανθρώπους που παρακολουθούσαν μια ανοικτή συνεδρίαση σχετικά με τους λόγους για τους οποίους θα έπρεπε να μπουν στον κόπο να εκλέξουν εκπροσώπους του Ευρωκοινοβουλίου. Μετά από συζήτηση σχετικά με το βαθμό και σχετικά με τα πεδία στα οποία η ΕΕ συνεισφέρει στις διάφορες ευρωπαϊκές περιφέρειες, μαζί με την παράθεση συγκεκριμένων παραδειγμάτων που επηρέασαν εκατομμύρια ανθρώπων, η πολιτική συνοχής έγινε για μένα ένα βασικό επιχείρημα όσον αφορά τους λόγους για τους οποίους πρέπει να ψηφίσουμε.
<P>
Πέραν τούτων, ανέφερα, επίσης, το σημαντικό ρόλο που διαδραματίζει το Ευρωκοινοβούλιο στο πλαίσιο της διαδικασίας έγκρισης της πολιτικής συνοχής και των δημοσιονομικών μέσων, καθώς και ότι αυτός ο ρόλος θα αυξηθεί σε πολύ μεγάλο βαθμό, εάν τεθεί σε ισχύ η συνθήκη της Λισσαβώνας. Τόνισα ότι, με βάση αυτή τη συνθήκη, η περιφερειακή πολιτική θα έχει επίσης πολύ πιο άμεσες επιπτώσεις για τους πολίτες και ότι θα διευρυνθεί ο ρόλος των τοπικών αρχών και όλων των εν δυνάμει δικαιούχων από την άποψη της διαχείρισης των περιφερειακών πολιτικών, της στήριξης των συνεργειών τους και της ενίσχυσης της ανάπτυξης της εδαφικής συνοχής, συμπεριλαμβανομένων των αγροτικών περιοχών. Επιπλέον, ανέφερα ότι η πολιτική περιφερειακής ανάπτυξης είναι ένα από τα απλούστερα και πλέον ευέλικτα μέσα της Kοινότητας για την επίλυση κρίσεων, όπως αυτή που αντιμετωπίζουμε τώρα. Για παράδειγμα, η περιφερειακή πολιτική βοηθά στην επίλυση του προβλήματος της ανεργίας, των επενδύσεων καθώς και κοινωνικών προβλημάτων. Υπό την προϋπόθεση ότι υλοποιείται κατά τρόπο επαγγελματικό και διαφανή, η περιφερειακή πολιτική αναδεικνύεται εύκολα σε ισχυρό πυλώνα της EE. Θα πρέπει να επενδύσουμε ιδιαιτέρως σε αυτόν τον πυλώνα στο μέλλον και να αυξήσουμε την αποτελεσματικότητά του, δεδομένου ότι αποτελεί σημαντικό σύνδεσμο μεταξύ των ευρωπαίων πολιτών και των ευρωπαϊκών θεσμικών οργάνων.
<SPEAKER ID="047" NAME="Mariela Velichkova Baeva" AFFILIATION="ALDE">
(BG) Ποιοι είναι οι βασικοί στόχοι της πρωτοβουλίας μικροπίστωσης; " αναζωογόνηση της ανάπτυξης αυτού του μέσου και η δημιουργία ενός θετικού θεσμικού και επιχειρηματικού περιβάλλοντος, ούτως ώστε να βοηθηθούν τα μη τραπεζικά, χρηματοπιστωτικά ιδρύματα να αυξήσουν τις δυνατότητες τους, η επίτευξη οικονομικής και αειφόρου ανάπτυξης, καθώς και η διασφάλιση της εμπιστοσύνης της αγοράς ιδιωτικών κεφαλαίων.
<P>
" έκθεση του κ. Becsey επικεντρώνεται στις ευκαιρίες που παρέχει η μικροπίστωση για την ενσωμάτωση ομάδων που μειονεκτούν στην αγορά εργασίας. Διά του συντονισμού διαφόρων μέτρων και πρωτοβουλιών σε αυτό το πλαίσιο, η Ευρωπαϊκή Επιτροπή θα πρέπει να διαμορφώσει ένα γενικό ευρωπαϊκό πλαίσιο, με συγκεκριμένες παραμέτρους, στο οποία θα περιλαμβάνονται, μεταξύ άλλων, και τα μη τραπεζικά, χρηματοπιστωτικά ιδρύματα μικροπίστωσης.
<P>
" ενθάρρυνση της επιχειρηματικότητας έχει ως αποτέλεσμα την τόνωση του ανταγωνισμού και τη διαμόρφωση μιας οικονομίας που βασίζεται στη γνώση υψηλότερης ποιότητας, σύμφωνα με την βελτιωμένη στρατηγική της Λισσαβώνας.
<SPEAKER ID="049" NAME="Margie Sudre" AFFILIATION="PPE-DE">
(FR) Κυρία Πρόεδρε, κα Hübner, λυπούμαι για το γεγονός ότι το Συμβούλιο και η Επιτροπή δεν έχουν ακόμη αναλάβει να αποσαφηνίσουν οριστικά την έννοια της εδαφικής συνοχής. " γαλλική Προεδρία έκανε μια απόπειρα προς αυτή την κατεύθυνση, την οποία χαιρετίζω. Το Ευρωκοινοβούλιο συνεχίζει να επιμένει στην άποψη ότι αυτός ο στόχος θα πρέπει να ισχύει από την έναρξη ισχύος της συνθήκης της Λισαβόνας και ότι θα πρέπει να διατυπωθεί το συντομότερο δυνατόν.
<P>
Ελπίζω, βάσει της εξαιρετικής έκθεσης του κ. van Nistelrooij, ότι η εδαφική συνοχή θα καταστεί η νομική βάση στην οποία θα στηρίζεται η αρμονική ανάπτυξη σε όλες τις περιφέρειες της Ένωσης, επιτρέποντας την ανάδειξη των καλύτερων χαρακτηριστικών από κάθε ευρωπαϊκή περιφέρεια. Είναι απολύτως απαραίτητο να βελτιώσουμε το συντονισμό των κοινοτικών πολιτικών, προκειμένου να μεγιστοποιήσουμε τις επιπτώσεις τους σε τοπικό επίπεδο.
<P>
" εδαφική συνοχή δεν προορίζεται να επικεντρώνεται αποκλειστικά στις περιφέρειες που παρουσιάζουν μόνιμες ελλείψεις. Πρέπει, ωστόσο, να ακολουθήσει την πολυκεντρική ανάπτυξη της ΕΕ στο σύνολο της, λαμβάνοντας υπόψη τα χαρακτηριστικά κάθε περιφέρειας και διαφυλάσσοντας, ταυτόχρονα, την ποικιλομορφία τους. Αυτή νέα έννοια μπορεί, πιστεύω, να ληφθεί υπόψη κατά την εξέταση των πλέον απομακρυσμένων περιφερειών, προκειμένου να διασφαλιστεί για αυτές αειφόρος και ισόρροπη ανάπτυξη.
<P>
Από αυτή την άποψη, ευχαριστώ τον εισηγητή για το ότι συμπεριέλαβε στις συμβιβαστικές τροπολογίες αιτήματα που σχετίζονται με τις ιδιαίτερες προκλήσεις που αντιμετωπίζουν οι πλέον απομακρυσμένες περιφέρειες από την άποψη της προσβασιμότητας και της ανταγωνιστικότητας, οι οποίες αποτελούν πτυχές ζωτικής σημασίας της εδαφικής συνοχής.
<P>
Διαβάζοντας την πρόσφατη ανακοίνωση της Επιτροπής με τίτλο "Οι ιδιαίτερα απομακρυσμένες περιφέρειες: ένα πλεονέκτημα για την Ευρώπη", διαπιστώνω ότι η Επιτροπή επιθυμεί να εφαρμόσει όλες τις συστάσεις για τη βελτίωση της διακυβέρνησης στο πλαίσιο της πολιτικής συνοχής στις ιδιαίτερα απομακρυσμένες περιφέρειες, καθιστώντας τις, κατά αυτόν τον τρόπο, πρωτοποριακό παράδειγμα της υλοποίησης της εδαφικής συνοχής.
<P>
Ελπίζω ότι οι υπερπόντιες διαβουλεύσεις, ή τα États généraux de l'Outre-Mer, που πρόκειται να ξεκινήσουν σύντομα στη Γαλλία, θα κάνουν το ίδιο πράγμα και θα ενσωματώσουν σε μεγάλο βαθμό τις μείζονες εδαφικές επιπτώσεις των ευρωπαϊκών πολιτικών για τις ιδιαίτερα απομακρυσμένες περιφέρειες, των οποίων η προστιθέμενη αξία είναι αδιαμφισβήτητη.
<P>
Ολοκληρώνοντας, θα ήθελα φυσικά να ευχαριστήσω όλους τους εισηγητές μας.
<SPEAKER ID="050" NAME="Gábor Harangozó" AFFILIATION="PSE">
(HU) Εάν πρόκειται να δώσουμε μια απάντηση στις προκλήσεις που αντιμετωπίζει η ΕΕ, πρέπει να κάνουμε τα πάντα ώστε να θέσουμε οριστικό τέρμα στις διαφορές που υφίστανται όσον αφορά τις οικονομίες και το βιοτικό επίπεδο εντός ορισμένων περιφερειών. Από αυτή την άποψη, η πολιτική μας για τη συνοχή θα πρέπει στο μέλλον να επικεντρωθεί στον αρχικό στόχο της, δηλαδή την εφαρμογή διαρθρωτικών αλλαγών στις περιφέρειες που αντιμετωπίζουν οικονομικά και κοινωνικά προβλήματα.
<P>
Για να είμαστε πιο αποτελεσματικοί στο μέλλον, πρέπει να επικεντρωθούμε στις εδαφικές μονάδες που αντιστοιχούν στις υπό εξέταση προκλήσεις. Πρέπει να αναδιαρθρώσουμε τις μορφές οικονομικής συνεργασίας, διαδικασία στην οποία οι μακροπεριφέρειες μπορούν να διαδραματίσουν σημαντικό ρόλο.
<P>
Ταυτόχρονα, πρέπει να αντιμετωπίσουμε το πρόβλημα της φτώχειας που αφορά ορισμένες περιοχές. Εάν θέλουμε να προωθήσουμε την πραγματική αλλαγή, πρέπει να επικεντρωθούμε στο επίπεδο στο οποίο εμφανίζεται το πρόβλημα∙ με άλλα λόγια, αυτό που χρειάζεται είναι η λήψη στοχευμένων, σύνθετων μέτρων ακόμη και στο επίπεδο κάτω από τις περιφέρειες. Δεν αρκεί να χρηματοδοτούμε έργα∙ χρειαζόμαστε μια ολοκληρωμένη προσέγγιση που περιλαμβάνει όλα τα ταμεία, και η οποία παρέχει πραγματική βοήθεια στους πλέον ευπαθείς πολίτες της ΕΕ.
<SPEAKER ID="051" NAME="Rumiana Jeleva" AFFILIATION="PPE-DE">
(BG) Κυρίες και κύριοι, η πολιτική συνοχής είναι ένα από τα θεμελιώδη συστατικά στοιχεία της ΕΕ. Αντικατοπτρίζει εδώ και δεκαετίες τη γενική επιθυμία των ευρωπαίων πολιτών για ένα καλύτερο μέλλον με υψηλότερη ποιότητα ζωής και εργασίας.
<P>
Τα αποτελέσματα της πολιτικής συνοχής δείχνουν ότι πρόκειται για μια από τις πλέον επιτυχημένες πολιτικές της ΕΕ. Σήμερα, τα κράτη μέλη που ήταν πολύ λιγότερο ανεπτυγμένα στο παρελθόν σε σχέση με τον μέσο ευρωπαϊκό όρο συγκαταλέγονται μεταξύ των πλέον ανεπτυγμένων στον κόσμο. " εν λόγω αρχές βοηθούν στο να αναδειχθεί η αποτελεσματικότητα της πολιτικής συνοχής, καθώς και στο να κινητοποιήσουν τα νέα κράτη που έχουν ενταχθεί στην ΕΕ, όπως η χώρα μου, για παράδειγμα: η Βουλγαρία.
<P>
Οι Βούλγαροι περιμέναμε πολύ καιρό έως ότου ενταχθούμε πλήρως στην ΕΕ και δικαίως στηρίζουμε τις ελπίδες μας στις ευκαιρίες που παρέχουν τα διαρθρωτικά ταμεία και το ταμείο συνοχής. Πιστεύω ότι μιλώ έξ ονόματος όλων μας, όταν ευχαριστώ την Επίτροπο Hübner για τις τεράστιες προσπάθειες που κατέβαλε στο πεδίο της περιφερειακής ανάπτυξης και για την αποφασιστική στήριξή της στην πολιτική συνοχής.
<P>
Οι πέντε εκθέσεις της επιτροπής περιφερειακής ανάπτυξης υπογραμμίζουν επίσης την μακροχρόνια δέσμευση του Ευρωκοινοβουλίου για μια ισχυρή, αποτελεσματική πολιτική συνοχής. Κυρίες και κύριοι, πέραν της αντιμετώπισης της χρηματοπιστωτικής κρίσης, πρέπει σήμερα να αντιμετωπίσουμε τα προβλήματα που προκύπτουν από την κλιματική αλλαγή, τις δημογραφικές αλλαγές, την ενεργειακή απόδοση, την υπερβολική αστικοποίηση, τη μετανάστευση και άλλα ζητήματα.
<P>
Όλα αυτά τα ζητήματα απαιτούν μια σθεναρή, ενιαία απάντηση από την ΕΕ. Αυτός είναι ο λόγος για τον οποίο η πολιτική συνοχής πρέπει να χρησιμοποιηθεί ως κινητήρια δύναμη για τις αλλαγές που πρέπει να κάνουμε. Μια τέτοια πρόκληση που αντιμετωπίζει η ΕΕ, για παράδειγμα, είναι ο περιορισμός της εξωτερικής εξάρτησης όσον αφορά το πετρέλαιο και το φυσικό αέριο.
<P>
Κυρίες και κύριοι, η πολιτική συνοχής και τα διαρθρωτικά ταμεία υπήρξαν πάντα κάτι περισσότερο από μια απλή χειρονομία ευρωπαϊκής αλληλεγγύης. Αποτελούν στην πραγματικότητα ένα αμοιβαία επωφελές σύστημα που μπορεί να χρησιμοποιηθεί για τη δημιουργία νέων αγορών και νέων εμπορικών σχέσεων. Θα ολοκληρώσω λέγοντας ότι κάθε πολίτης έχει το δικαίωμα να ωφεληθεί από την πολιτική συνοχής. Αυτό προφανώς ισχύει και για τους πολίτες της χώρας μου, οι οποίοι αξίζουν υψηλότερη ποιότητα συνθηκών εργασίας και διαβίωσης.
<SPEAKER ID="052" NAME="Jamila Madeira" AFFILIATION="PSE">
(PT) Κυρία Πρόεδρε, κυρίες και κύριοι, θα ήθελα, καταρχήν, να ευχαριστήσω όλους για την εργασία τους.
<P>
Οι τρεις βασικές έννοιες που προσδιορίζονται στην Πράσινη Βίβλο - συγκέντρωση, σύνδεση και συνεργασία - ενδέχεται να παρέχουν λύσεις για ορισμένα εμπόδια στην αρμονική ανάπτυξη της Κοινότητας, ιδίως όσον αφορά τις αρνητικές επιπτώσεις που σχετίζονται με τη συγκέντρωση της οικονομικής δραστηριότητας, τις ανισότητες στην πρόσβαση στις αγορές και στις υπηρεσίες που οφείλονται στην απόσταση, και στους διαχωρισμούς που επιβάλλονται όχι μόνο από τα σύνορα μεταξύ των κρατών μελών - ιδίως των λιγότερο ευνοημένων - αλλά και μεταξύ των περιφερειών.
<P>
Πρέπει, ως εκ τούτου, να προσπαθήσουμε να βελτιώσουμε τις συνέργειες μεταξύ των εν λόγω πολιτικών, χρησιμοποιώντας μεθόδους για την αποτελεσματική μέτρηση των εδαφικών επιπτώσεών τους. Αυτός ακριβώς είναι ο λόγος για τον οποίο υποστήριζα πάντα τη διαμόρφωση συμπληρωματικών ποιοτικών δεικτών, με σκοπό τον καλύτερο σχεδιασμό και την υλοποίηση των αντίστοιχων πολιτικών στην πράξη, λαμβάνοντας υπόψη τις διαφορετικές εδαφικές ιδιαιτερότητες.
<P>
Επί του παρόντος, το ΑΕγχΠ παραμένει το μοναδικό κριτήριο για τον προσδιορισμό της επιλεξιμότητας για τη χορήγηση ενίσχυσης μέσω των διαρθρωτικών ταμείων.
<P>
Ωστόσο, η διαμόρφωση συμπληρωματικών δεικτών και η διενέργεια εδαφικών αξιολογήσεων δεν θα πρέπει να έχει ως αποτέλεσμα περισσότερη γραφειοκρατία ή περισσότερες καθυστερήσεις, αλλά θα πρέπει να οδηγεί στην απλουστευμένη υλοποίηση των νέων πολιτικών και των δράσεων με σκοπό την ενίσχυση της εδαφικής συνοχής.
<P>
" Πέμπτη έκθεση προόδου - ολοκληρώνω, κυρία Πρόεδρε - κάνει ειδική αναφορά στις περιφέρειες μετάβασης, οι οποίες βρίσκονται μεταξύ των περιφερειών σύγκλισης και των περιφερειών ανταγωνιστικότητας και απασχόλησης. Πρέπει να έχουμε υπόψη ότι οι εν λόγω περιφέρειες χρήζουν σαφέστερου καθεστώτος, με μεγαλύτερη ασφάλεια και σταθερότητα στην ανάπτυξή τους.
<SPEAKER ID="053" NAME="Iosif Matula" AFFILIATION="PPE-DE">
(RO) Θα ήθελα να ευχαριστήσω όλους της εισηγητές για την εκπόνηση των εκθέσεων για την περιφερειακή ανάπτυξη. Θα ήθελα ιδιαιτέρως να συγχαρώ τον κ. van Nistelrooij για τις εξαιρετικές προσπάθειες του. Συμπεριέλαβε με ιδιαίτερη επιτυχία, ως μέρος μιας πρότασης ψηφίσματος, την ανάγκη τα κράτη μέλη να εφαρμόσουν μέτρα που στοχεύουν στην επίτευξη εδαφικής συνοχής.
<P>
Επιπλέον, η Πράσινη Βίβλος βοηθά στο να αναδειχθεί το ότι, πέραν της κοινωνικής και οικονομικής συνοχής, η πολιτική εδαφικής συνοχής αποτελεί έναν από τους κύριους στόχους της ΕΕ. Αν δεν υπάρξει συντονισμός μέσω μιας ενιαίας πολιτικής της ΕΕ, οι ευρωπαϊκές περιφέρειες θα αναπτυχθούν με διαφορετικούς τρόπους.
<P>
" εδαφική συνοχή αποτελεί βασικό στοιχείο στη διαδικασία της ευρωπαϊκής ολοκλήρωσης και της επίτευξης σύγκλισης μεταξύ των περιφερειών. Πιστεύω ότι πρέπει να δοθεί ιδιαίτερη προσοχή στις περιφέρειες σύγκλισης της ΕΕ, τόσο σήμερα όσο και στο μέλλον, ούτως ώστε να είναι εφικτός ο περιορισμός των μεγάλων διαφορών μεταξύ τους το συντομότερο δυνατό.
<P>
Στην περίπτωση της δικής μου χώρας, της Ρουμανίας, έχει σημειωθεί σημαντική πρόοδος όσον αφορά στην ανάπτυξη των περιφερειών της, αλλά αντιμετωπίζουμε ανισότητες τόσο μεταξύ των περιφερειών όσο και στο εσωτερικό αυτών, καθώς και μεταξύ του αγροτικού και του αστικού περιβάλλοντος.
<P>
" ισόρροπη, αειφόρος περιφερειακή ανάπτυξη πρέπει να πραγματοποιηθεί σε συνθήκες υπό τις οποίες οι συγκεκριμένοι σπόροι χρησιμοποιούνται αποτελεσματικά για κάθε περιοχή χωριστά. Για παράδειγμα, ένα από τα κύρια χαρακτηριστικά της δυτικής Ρουμανίας είναι η ύπαρξη πολυάριθμων γεωθερμικών πηγών. " κατανομή επαρκών κεφαλαίων σε αυτή την περιφέρεια με σκοπό τη δημιουργία μιας εναλλακτικής πηγής ηλεκτρικής ενέργειας και τη χρήση του γεωθερμικού ύδατος θα δημιουργήσει νέες θέσεις εργασίας και θα αποφέρει πολυάριθμα οικονομικά οφέλη.
<P>
Θεωρώ τις εκθέσεις που συζητούμε σήμερα ιδιαίτερης σημασίας και για τη Ρουμανία.
<SPEAKER ID="054" NAME="Andrzej Jan Szejna" AFFILIATION="PSE">
(PL) Κυρία Πρόεδρε, η πολιτική συνοχής είναι ο βασικός πυλώνας της διαδικασίας ολοκλήρωσης. " απόκτηση μιας πολιτικής συνοχής που λειτουργεί σωστά αποτελεί απαραίτητη προϋπόθεση για την επίτευξη της κοινωνικής, οικονομικής και εδαφικής συνοχής στην ΕΕ. Σήμερα, η μεγαλύτερη πρόκληση που αντιμετωπίζουμε είναι να πραγματοποιήσουμε μια ταχεία μεταρρύθμιση της βάσης πάνω στην οποία εδράζεται η πολιτική μας, καθώς και να απλοποιήσουμε και να καταστήσουμε πιο ευέλικτες τις περίπλοκες διαδικασίες υλοποίησης των έργων και τους κανονισμούς χρηματοδότησης.
<P>
" ανάπτυξη μιας διαπεριφερειακής ιδέας και η ανταλλαγή βέλτιστων πρακτικών συμπεριλαμβάνονται στα σχέδια μεταρρύθμισης της πολιτικής συνοχής, και τη συμπληρώνουν κατά τρόπο εξαιρετικό. Γι' αυτό το λόγο η Ευρωπαϊκή Επιτροπή θα πρέπει, το συντομότερο δυνατό, να υποβάλει συγκεκριμένη πρόταση σε ό,τι αφορά τη δυνατότητα ανταλλαγής της εμπειρίας μεταξύ των φορέων που υλοποιούν τα έργα.
<P>
Κατά τη γνώμη μου, είναι περιττό να προσπαθήσουμε να πείσουμε οποιοδήποτε από τα κράτη που εκπροσωπούνται εδώ ότι ενόψει της οικονομικής και χρηματοπιστωτικής κρίσης, τα διαρθρωτικά ταμεία αποτελούν βασικό εργαλείο τόνωσης της οικονομίας σε περιφερειακό επίπεδο. Ως εκ τούτου, είναι σημαντικό να απλοποιήσουμε τις διαδικασίες και να επιταχύνουμε τη ροή της χρηματοδότησης προς τις οικονομίες των κρατών μελών. Τα ευρωπαϊκά έργα είναι ένας τρόπος δημιουργίας νέων και αειφόρων θέσεων εργασίας και μια ευκαιρία για όσους αντιμετωπίζουν τα μεγαλύτερα προβλήματα, για τις φτωχότερες περιφέρειες της ΕΕ.
<P>
" πολιτική συνοχής θα πρέπει επίσης να είναι ένα μέσο αντιμετώπισης των νέων προκλήσεων, όπως η κοινή ενεργειακή πολιτική και η κλιματική αλλαγή.
<SPEAKER ID="055" NAME="Czesław Adam Siekierski" AFFILIATION="PPE-DE">
(PL) Κυρία Πρόεδρε, η πολιτική συνοχής θεωρήθηκε συχνά ως το καλύτερο παράδειγμα αλληλεγγύης εντός της ΕΕ. " εξομάλυνση των διαφορών στην ανάπτυξη μεταξύ των μεμονωμένων χωρών και περιφερειών της Κοινότητας είναι προς το συμφέρον ολόκληρης της ΕΕ. Κατά τη γνώμη μου, η Πράσινη Βίβλος είναι ένα έγγραφο της Επιτροπής που έχει διαγνώσει με ακρίβεια τις προκλήσεις που αντιμετωπίζει επί του παρόντος η πολιτική συνοχής της ΕΕ.
<P>
" Επιτροπή θίγει επίσης την ειδικότερη ανάγκη ενίσχυσης των περιφερειών ειδικού γεωγραφικού χαρακτήρα, όπως οι ορεινές περιοχές και οι μειονεκτούσες αγροτικές περιοχές, που αξίζουν αποφασιστική ενίσχυση. Είναι ιδιαίτερα σημαντικό να συντονίσουμε και να σχεδιάσουμε κατάλληλα την ενίσχυση για τις αγροτικές περιοχές. Οι εν λόγω περιοχές χαρακτηρίζονται από χαμηλότερο επίπεδο οικονομικής ανάπτυξης, χαμηλότερες πυκνότητες πληθυσμού, ανεπαρκή πρόσβαση σε κάθε είδους δημόσιες υπηρεσίες και περιορισμένες ευκαιρίες απασχόλησης εκτός της γεωργίας. Σημαντικές ανισότητες υφίστανται επίσης μεταξύ των εν λόγω περιοχών σε μεμονωμένα κράτη μέλη. Εάν συγκρίνουμε τις αγροτικές και τις αστικές περιοχές, οι εν λόγω ανισότητες γίνονται ακόμη μεγαλύτερες.
<P>
Οι σχεδιασθείσες αυξήσεις της χρηματοδότησης για την ανάπτυξη των αγροτικών περιοχών υπήρξαν αντικείμενο έντονης κριτικής στο πλαίσιο των υφιστάμενων δημοσιονομικών προοπτικών. Θα ήθελα να θυμίσω σε όλους ότι η πολιτική αγροτικής ανάπτυξης και η χρηματοδότηση αυτής της πολιτικής συμβάλλουν στο να διατηρούνται αυτές οι περιοχές ζωντανές και να διευκολύνεται η ζωή των κατοίκων τους. Εν συνόψει, το έγγραφο της Επιτροπής, οι εκθέσεις και η σημερινή συζήτηση αποτελούν ένα βήμα προς τη σωστή κατεύθυνση.
<SPEAKER ID="056" NAME="Emanuel Jardim Fernandes" AFFILIATION="PSE">
(PT) Κυρία Πρόεδρε, Επίτροπε, κυρίες και κύριοι, πρέπει να ξεκινήσω εκφράζοντας τα συγχαρητήρια μου προς την κα Krehl και τον κ. van Nistelrooij για τις εκθέσεις τους και για την προθυμία τους να δέχονται τη συμβολή των συναδέλφων τους. Στις εκθέσεις τους αναγνωρίζεται η σημασία των βέλτιστων πρακτικών, που αποτελούν παράγοντα συνέργειας, ιδίως στους τομείς του περιβάλλοντος, της ενέργειας και της απασχόλησης, και συνδέουν τη συζήτηση για την εδαφική συνοχή με τη συζήτηση για το μέλλον της πολιτικής συνοχής στην ΕΕ.
<P>
Συμφωνώ με την αξιολόγηση της Πράσινης Βίβλου και με την ανάλυση της έννοιας της εδαφικής συνοχής, και στηρίζω τις συστάσεις για το μέλλον της εδαφικής συνοχής που περιλαμβάνονται στις εν λόγω εκθέσεις, ιδίως τις ακόλουθες: ορισμός της εδαφικής συνοχής, δημοσίευση Λευκής Βίβλου για την εδαφική συνοχή, ενίσχυση του στόχου της Ευρωπαϊκής εδαφικής συνεργασίας, ενσωμάτωση της εδαφικής συνοχής στη μελλοντική ανάπτυξη όλων των κοινοτικών πολιτικών, διαμόρφωση συμπληρωματικών ποιοτικών δεικτών, μέτρηση των εδαφικών επιπτώσεων των κοινοτικών πολιτικών και υποβολή πρότασης σχετικά με τρόπους δημιουργίας συνεργειών μεταξύ των εδαφικών και των τομεακών πολιτικών, ανάπτυξη περιεκτικής στρατηγικής για τις περιφέρειες με ειδικά γεωγραφικά χαρακτηριστικά, ιδίως για τις ιδιαίτερα απομακρυσμένες περιφέρειες, δημιουργία ενός πιο περιεκτικού συστήματος σταδιακής μεταβατικής βοήθειας προς τις αποκαλούμενες περιφέρειες μετάβασης, και ανάπτυξη πολυεπίπεδης (ευρωπαϊκής, εθνικής, περιφερειακής και τοπικής) εδαφικής διακυβέρνησης.
<P>
Γι' αυτό το λόγο παροτρύνω τους συναδέλφους μου Ευρωβουλευτές να στηρίξουν αυτές τις εκθέσεις, και τα κράτη μέλη - και η Επιτροπή - να προβούν στις δέουσες σχετικές δράσεις.
<SPEAKER ID="057" NAME="Maria Petre" AFFILIATION="PPE-DE">
(RO) Θα ήθελα, πρώτα απ' όλα, να χαιρετίσω την ιδέα διεξαγωγής μιας ουσιαστικής συζήτησης για το θέμα της συνοχής. Θα ήθελα να συγχαρώ καθένα από τους συναδέλφους Ευρωβουλευτές για τις προσπάθειες τους και για τις προτάσεις τις οποίες κατέθεσαν.
<P>
Θα κάνω μερικά σχόλια σχετικά με ορισμένα από τα θέματα, ξεκινώντας από την εδαφική συνοχή. Το βασικό πρόβλημα είναι πώς θα διασφαλίσουμε την αρμονική ανάπτυξη όλων των περιοχών της ΕΕ και τη διαμόρφωση εταιρικών σχέσεων μεταξύ των αστικών και των αγροτικών περιοχών, με σκοπό να σταματήσουμε να χάνουμε έδαφος και να ανταποκριθούμε στην μείωση του πληθυσμού των αγροτικών περιοχών. Άνευ ορισμού της εδαφικής συνοχής, τον οποίο το Ευρωκοινοβούλιο αναμένει, η ολοκληρωμένη έννοια της οικονομικής, κοινωνικής και εδαφικής συνοχής παρέχει τη μελλοντική βάση για την κοινοτική περιφερειακή πολιτική και για τη μορφή των διαρθρωτικών ταμείων μετά το 2009.
<P>
Σε ό,τι αφορά την έκθεση Krehl, στηρίζω όλες τις προτάσεις που περιλαμβάνονται σε αυτήν και οι οποίες στηρίζουν τις ευρωπαϊκές περιφέρειες και κάνουν αναφορά στην εξάλειψη των εμποδίων και την απλοποίηση των διαδικασιών, και στη σταθερότητά τους μέσα στο χρόνο, καθώς και την πρόταση διαμόρφωσης αυστηρών μεθόδων ανταλλαγής των καλών πρακτικών μεταξύ των περιφερειών.
<P>
Σε ό,τι αφορά την αστική διάσταση της πολιτικής συνοχής, γνωρίζουμε ότι δεν διαθέτουμε κοινό ορισμό για τον όρο "αστικός". Γνωρίζουμε επίσης ότι στην Ευρώπη υπάρχουν περίπου 5.000 πόλεις κάτω των 50.000 κατοίκων. " Ρουμανία έχει σημαντικό αριθμό τέτοιων κατοικημένων οικισμών. Πιστεύω ότι χρειαζόμαστε ένα μοντέλο ανάπτυξης και επαρκείς πόρους για τους αστικούς οικισμούς αυτού του είδους, διότι είναι αυτές ακριβώς οι περιοχές που δεν ωφελούνται επαρκώς, ή δεν ωφελούνται καθόλου, από τα αποτελέσματα της πολυκεντρικής προσέγγισης.
<P>
Την ολοκληρωμένη, αειφόρο αστική ανάπτυξη θα διαχειρίζονται, ως μέρος της εδαφικής συνοχής και σύμφωνα με τη νέα Συνθήκη, από κοινού τα κράτη μέλη και η ΕΕ. Οι τοπικές και περιφερειακές αρχές πρέπει να είναι έτοιμες για αυτή την προσέγγιση, η οποία έχει ήδη διαμορφωθεί ως πολυεπίπεδη διακυβέρνηση. Στηρίζω την ιδέα της υποχρεωτικής ελάχιστης κατανομής κονδυλίων ανά κάτοικο ύψους 1.000 ευρώ, σε αντίθεση με το προηγούμενο ποσό των 500 ευρώ.
<SPEAKER ID="058" NAME="Francisca Pleguezuelos Aguilar" AFFILIATION="PSE">
(ES) Κυρία Πρόεδρε, σε ό,τι αφορά την έκθεση για τις μικροπιστώσεις, επιθυμώ να συγχαρώ όλους τους εισηγητές, διότι η εργασία τους ήταν εξαιρετική. Είναι βέβαιο ότι βελτίωσαν την πρωτοβουλία της Επιτροπής.
<P>
Θεωρώ ότι οι συστάσεις που περιλαμβάνονται σε αυτήν την έκθεση θα μας δώσουν τη δυνατότητα να διαμορφώσουμε τη βάση για την ανάπτυξη ενός κατάλληλου πλαισίου για τον τομέα της μικροπίστωσης στην ΕΕ. Ο εν λόγω τομέας έχει σημειώσει επιτυχία σε πολλές αναπτυσσόμενες χώρες, συμπεριλαμβανομένων ορισμένων ευρωπαϊκών χωρών, τόσο ως μέσο παραγωγής οικονομικής δραστηριότητας, αλλά και ως εργαλείο για την αύξηση του βαθμού κοινωνικής ένταξης και ενίσχυσης της απασχόλησης. Ωστόσο, αυτή η επιτυχία δεν έχει μέχρι σήμερα μεταφερθεί στο κοινοτικό πλαίσιο. Πιστεύω ότι έχουμε τώρα την ευκαιρία να το κάνουμε, δεδομένης ιδίως της οικονομικής και χρηματοπιστωτικής κρίσης που αντιμετωπίζουμε.
<P>
Απ' αυτή την άποψη, η ενίσχυση των πρωτοβουλιών που περιλαμβάνονται σε αυτή την έκθεση πρέπει να αποτελέσει προτεραιότητα, αλλά πρέπει επίσης να προβούμε και σε άλλες ενέργειες. Πρέπει να αυξήσουμε τα διαθέσιμα κονδύλια για τις εν λόγω δομές ενίσχυσης της μικροπίστωσης. Πρέπει να διασφαλίσουμε την ευκολότερη πρόσβαση σε όσους ιδιώτες και επιχειρήσεις δεν έχουν πρόσβαση σε δάνεια. Από αυτή την άποψη, Κυρία Πρόεδρε, θέλω να επισημάνω το παράδειγμα της ευρωπαϊκής εγγύησης για τις μικροπιστώσεις, διότι πρόκειται για ένα εργαλείο που θα μπορούσε να βελτιώσει αυτού του είδους την πρόταση και το οποίο έχει συμπεριληφθεί στην έκθεση.
<P>
Θα ολοκληρώσω λέγοντας ότι η εν λόγω έκθεση θα θέσει, χωρίς αμφιβολία, τα θεμέλια ούτως ώστε να μπορέσουμε να δημιουργήσουμε ένα αρμονικό πλαίσιο στην Ευρώπη με σκοπό την ενίσχυση του τομέα της μικροπίστωσης.
<SPEAKER ID="059" NAME="Silvia-Adriana Ţicău" AFFILIATION="PSE">
(RO) Το 2010, η Ευρωπαϊκή Επιτροπή και τα κράτη μέλη θα αναθεωρήσουν τη μέθοδο χρήσης και το βαθμό απορρόφησης των διαρθρωτικών ταμείων. Καλώ τα κράτη μέλη να επαναπροσδιορίσουν με μεγάλη προσοχή τις προτεραιότητες που έχουν θέσει και για τις οποίες σκοπεύουν να χρησιμοποιήσουν τα διαρθρωτικά ταμεία.
<P>
Πιστεύω ότι η αστική κινητικότητα, η αγροτική ανάπτυξη, η ενεργειακή απόδοση των κτιρίων και η ανάπτυξη των υποδομών των μεταφορών πρέπει να συγκαταλέγονται μεταξύ των προτεραιοτήτων των κρατών μελών σε ό,τι αφορά τη χρήση των διαρθρωτικών ταμείων για την περίοδο 2011-2013.
<P>
Ως εισηγητής για την ενεργειακή απόδοση των κτιρίων, έκανα έκκληση για αύξηση του ποσοστού του ΕΤΠΑ που τα κράτη μέλη μπορούν να χρησιμοποιούν για την κατασκευή κτηρίων κοινωνικής στέγασης και για να ενισχύσουν την ενεργειακή απόδοση των κτηρίων από το 3% στο 15%. Αυτό θα παράσχει μεγαλύτερη ευελιξία στα κράτη μέλη, καθώς και την ευκαιρία να επιταχύνουν την απορρόφηση των ευρωπαϊκών κονδυλίων με σκοπό τη βελτίωση της ποιότητας ζωής των ευρωπαίων πολιτών.
<P>
Ιδίως στη διάρκεια της παρούσας κρίσης, τα δημόσια κονδύλια, και ιδίως τα διαρθρωτικά ταμεία, πρέπει να χρησιμοποιούνται από τα κράτη μέλη για να διασφαλίζεται η οικονομική ανάπτυξη και η αύξηση της απασχόλησης.
<SPEAKER ID="060" NAME="Eoin Ryan" AFFILIATION="UEN">
Κυρία Πρόεδρε, θα ήθελα, πρώτα απ' όλα, να συγχαρώ τους εισηγητές που συμμετείχαν στην εκπόνηση αυτής της πολύ σημαντικής έκθεσης. Πιστεύω ότι η οικονομική κρίση μας έχει ωθήσει να εξετάσουμε σε βάθος και με αυστηρότητα τη μέχρι τώρα οικονομική συμπεριφορά μας. Το γεγονός αυτό αποτελεί τώρα μια ευκαιρία να διδαχτούμε από τα λάθη του παρελθόντος μας. Υποθέτω ότι, όταν οι οικονομίες μας ευημερούσαν, αφήσαμε, δυστυχώς, ορισμένες ομάδες να υστερούν.
<P>
" αντιμετώπιση και η βελτίωση της πρόσβασης στην μικροπίστωση μας παρέχει την ευκαιρία να αντιμετωπίσουμε τα εν λόγω σφάλματα του παρελθόντος. " αναδιαμόρφωση του πλαισίου μικροπίστωσης μπορεί να μας βοηθήσει να ενισχύσουμε και να ανοικοδομήσουμε τις οικονομίες μας από το επίπεδο των κοινοτήτων και πάνω. Από αυτή την άποψη, στην Ιρλανδία έχει πραγματοποιηθεί αξιέπαινη εργασία. Στην δική μου εκλογική περιφέρεια του Δουβλίνου υπάρχουν τέσσερα συμβούλια επιχειρήσεων που συστάθηκαν από το 1993 και παρέχουν στήριξη σε τοπικό επίπεδο στις μικρές επιχειρήσεις σε ολόκληρο το Δουβλίνο και στην Κομητεία. " Ένωση συμβουλίων κομητειών και δημοτικών συμβουλίων στην Ιρλανδία ανακοίνωσε τη δική της δέσμη μέτρων τόνωσης της οικονομίας νωρίτερα μέσα στη χρονιά, με στόχο την ενίσχυση 3.000 επιχειρήσεων στην Ιρλανδία και τη δημιουργία 15.000 νέων θέσεων εργασίας. Το έργο περιλαμβάνει επίσης κατάρτιση για περίπου 50.000 ανθρώπους.
<P>
Οι αριθμοί αυτοί είναι αμελητέοι σε ευρωπαϊκό επίπεδο, αλλά το εγχείρημά μας για τη μικροπίστωση στο Δουβλίνο και την Ιρλανδία έχει τεράστια σημασία. Ελπίζω ειλικρινά ότι, μετά από αυτή την εξαιρετική έκθεση, θα δούμε σημαντική και συντονισμένη δράση σε κοινοτικό επίπεδο με σκοπό τη στήριξη της ανεκτίμητης εργασίας που πραγματοποιείται από και για τις μικρές επιχειρήσεις σε τοπικό και εθνικό επίπεδο στην ΕΕ, δεδομένου ότι αποτελούν πολύ σημαντικό μέρος της σύγχρονης και της μελλοντικής οικονομίας μας.
<SPEAKER ID="061" NAME="Πρόεδρος">
- Σας ευχαριστώ, κ. Ryan. Δεν ήμουν ιδιαίτερα αυστηρή, διότι διαθέτουμε στην πραγματικότητα λίγο περισσότερο χρόνο από ό,τι ορίζεται στον κανονισμό.
<P>
Ωστόσο, θα ήθελα να πω κάτι πριν προχωρήσουμε στη διαδικασία "προσέλκυσης της προσοχής του Προέδρου" (catch-the-eye). Σήμερα το πρωί, έλαβε χώρα μια πολύ σημαντική εκδήλωση στο Ευρωκοινοβούλιο. Ο κ. Pöttering εγκαινίασε την εκδήλωση η οποία αφορά έναν ευρωπαϊκό οργανισμό με την ονομασία FLARE, στον οποίο συμμετέχουν πάνω από 30 χώρες και στο πλαίσιο της λειτουργίας του οποίου νέοι άνθρωποι - και όχι μόνο νέοι - είναι άκρως αφοσιωμένοι στην καταπολέμηση του οργανωμένου εγκλήματος και στη διασφάλιση του ότι τα προϊόντα του οργανωμένου εγκλήματος που κατάσχονται χρησιμοποιούνται για την εκτέλεση κοινωνικού έργου.
<P>
Επίσης, στο Σώμα υπήρξε η δέσμευση της Προέδρου του Ευρωκοινοβουλίου και της επιτροπής πολιτικών ελευθεριών, δικαιοσύνης και εσωτερικών υποθέσεων, ενώ ανάμεσά μας σε αυτή την Αίθουσα βρίσκονται κάποιοι από τους εν λόγω νέους ανθρώπους οι οποίοι αποτελούν, πιστεύω, τιμή για την Ευρώπη δεδομένου ότι, από κοινού με εμάς, προσπαθούν να διασφαλίσουν την απαλλαγή της Ευρώπης από το ρατσισμό και από το οργανωμένο έγκλημα. Θα ήθελα, συνεπώς, να καλωσορίσω όσους βρίσκονται εδώ σε αυτή την Αίθουσα.
<SPEAKER ID="062" NAME="Erna Hennicot-Schoepges" AFFILIATION="PPE-DE">
(FR) Κυρία Πρόεδρε, θα ήθελα να συγχαρώ όλους τους εισηγητές. Οι εκθέσεις αυτές είναι χρυσωρυχείο για τις νέες πολιτικές. Για το μόνο για το οποίο λυπάμαι είναι ότι καμιά απ' αυτές δεν αναφέρεται στην πολιτιστική πολιτική.
<P>
" πολιτιστική πολιτική είναι ίσως η εξ ορισμού πολιτική συνοχής. Είναι ο πολιτισμός που προσδίδει συνοχή σε μια περιφέρεια και είναι μια διάσταση που θα μπορούσε να έχει αναφερθεί, δεδομένου ότι δεν έχουν ακόμη εφαρμοστεί διαπεριφερειακές πολιτιστικές πολιτικές. Συναντούμε πάντα μεγάλη δυσκολία στη χρηματοδότηση διαπολιτιστικών έργων, διότι δεν υφίσταται διαπολιτιστική κοινωνία, δεν υφίσταται κοινωνική ασφάλιση που θα μπορούσε να δώσει στους καλλιτέχνες την κινητικότητα που απαιτείται ώστε να εργάζονται εκτός των συνόρων της περιφέρειάς τους. Απευθύνω θερμή έκκληση σε όλους όσοι εργάζονται για την υλοποίηση αυτής της πολιτικής να μην παραβλέπουν τη συγκεκριμένη πτυχή∙ είναι σημαντική σε κάθε ευρωπαϊκή πολιτική.
<SPEAKER ID="064" NAME="Ewa Tomaszewska" AFFILIATION="UEN">
(PL) Κύριε Πρόεδρε, η εδαφική και κοινωνική συνοχή αποτρέπει τις συγκρούσεις διά της εξάλειψης των αιτίων τους. Αυτός είναι ο λόγος για τον οποίο τα μέτρα για την εξίσωση του βιοτικού επιπέδου στις αστικές και τις αγροτικές περιοχές και η εξισορρόπηση των υποδομών στις περιφέρειες είναι τόσο σημαντικά. " ευρεία χρήση των μικροπιστώσεων αποτελεί ένα καλό μέσο για την πολιτική συνοχής. Σήμερα, εν μέσω περιόδου χρηματοπιστωτικής και οικονομικής κρίσης, όταν όλοι αναζητούμε τρόπους προστασίας των θέσεων εργασίας, πρέπει να έχουμε επίγνωση των απειλών για την πολιτική συνοχής, όπως ο προστατευτισμού ως και η άνιση μεταχείριση των φτωχότερων περιφερειών.
<SPEAKER ID="065" NAME="Den Dover" AFFILIATION="PPE-DE">
Κύριε Πρόεδρε, η επιτροπή περιφερειακής ανάπτυξης και τα κονδύλια που διοχετεύονται σε ολόκληρη την Ευρώπη είναι το σημαντικότερο πρόγραμμα σε ολόκληρη την Ευρωπαϊκή Κοινότητα.
<P>
Μπορώ να μιλήσω για τη νοτιοδυτική Αγγλία και να πω πόσο πολύ αυτά τα κονδύλια έχουν ωφελήσει την πόλη του Λίβερπουλ, ιδιαίτερα, τα τελευταία 10 χρόνια. Κοιτώντας προς το μέλλον, μπορώ να δω αυτή την πόλη να επεκτείνεται χάρη σε αυτά τα ορθώς κατανεμημένα, ορθώς ελεγχόμενα κονδύλια.
<P>
Θα ήθελα να κάνω έκκληση για μεγαλύτερη συμμετοχή του ιδιωτικού τομέα στον τρόπο κατανομής, διαχείρισης και ελέγχου των κονδυλίων, διότι ο ιδιωτικός τομέας μπορεί πάντα να αποδίδει περισσότερο σε σύγκριση με το δημόσιο τομέα.
<P>
Θα ήθελα επίσης να τονίσω πόσο ανεκτίμητα είναι αυτά τα ποσά για τις νοτιοδυτικές αγροτικές περιοχές, όπου υπάρχουν πολλές γεωργικές περιοχές που είναι ζωτικής σημασίας για το σύνολο της οικονομίας.
<P>
Τέλος, επιτρέψτε μου να πω ότι στηρίζω τον κ. Becsey σε ό,τι αφορά την μικροπίστωσή του. Πρόκειται για μια πολύ ενδιαφέρουσα εξέλιξη και απολύτως απαραίτητη στη συγκεκριμένη οικονομική κατάσταση.
<SPEAKER ID="066" NAME="Zita Pleštinská" AFFILIATION="PPE-DE">
- (SK) Κυρίες και κύριοι, θεωρώ τη σημερινή συντονισμένη συζήτηση για την περιφερειακή πολιτική, την πλέον σημαντική συζήτηση στο πλαίσιο αυτής της ολομέλειας, αλλά και μια από τις σημαντικότερες συζητήσεις στο πλαίσιο της εκλογικής περιόδου μας. Πρόκειται για μια ευκαιρία να μιλήσουμε στους ευρωπαίους πολίτες για ένα θέμα το οποίο κατανοούν εύκολα, δεδομένων ιδίως των επικείμενων ευροεκλογών του Ιουνίου. " απουσία αποτελεσματικής, απλής και άμεσης ενίσχυσης των μικρότερων υπεύθυνων αρχών, ιδίως στον τομέα της πρόσβασης σε επενδυτικούς πόρους, είναι ανησυχητική. Ως εκ τούτου, πιστεύω ότι, βάσει των εν λόγω εκθέσεων, θα υπάρξει μια επαναξιολόγηση της πολιτικής συνοχής και ιδίως ορισμένων από τα επιχειρησιακά προγράμματα που θα πρέπει να ανοιχτούν εκ νέου και να αναθεωρηθούν.
<P>
Θα ήθελα να ολοκληρώσω εκφράζοντας την πεποίθησή μου ότι οι συστάσεις του Ευρωκοινοβουλίου σε αυτές τις πέντε εκθέσεις θα έχουν ως αποτέλεσμα τη δημιουργία προστιθέμενης αξίας και θα ικανοποιήσουν τις προσδοκίες των πολιτών στις ευρωπαϊκές πόλεις και στις αγροτικές περιοχές, οι οποίοι πιστεύουν ότι η πολιτική συνοχής θα διασφαλίσει την ανάπτυξη των περιφερειών τους, τη σταδιακή εξομάλυνση των περιφερειακών διαφορών, νέες ευκαιρίες απασχόλησης, την ενεργειακή ασφάλεια στα σπίτια τους, βελτιωμένες μεταφορές και τεχνικές υποδομές, καθώς και υψηλότερο βιοτικό επίπεδο.
<SPEAKER ID="067" NAME="Sérgio Marques" AFFILIATION="PPE-DE">
(PT) Κύριε Πρόεδρε, Επίτροπε, κυρίες και κύριοι, στο πλαίσιο αυτής της σημαντικής συζήτησης για την εδαφική συνοχή και το μέλλον της πολιτικής οικονομικής και κοινωνικής συνοχής, πρέπει να αναφέρω το πολύ συγκεκριμένο πρόβλημα που αντιμετωπίζουν οι ιδιαίτερα απομακρυσμένες περιφέρειες. Λόγω του μόνιμου συνδυασμού μιας σειράς γεωγραφικών παραγόντων, οι εν λόγω περιφέρειες είναι άκρως ευάλωτες από οικονομικής και κοινωνικής άποψης, ιδίως στη διάρκεια μιας σοβαρής διεθνούς κρίσης, όπως αυτή που βιώνουμε σήμερα.
<P>
Ως εκ τούτου, θα ήθελα να καλέσω την Ευρωπαϊκή Επιτροπή, και ιδίως τον Επίτροπο Hübner, να δώσουν ιδιαίτερη προσοχή στις επιπτώσεις της τρέχουσας κρίσης στις ιδιαίτερα απομακρυσμένες περιφέρειες. Μια αξιολόγηση των εν λόγω επιπτώσεων σε καθεμιά από τις απομακρυσμένες αυτές περιφέρειες, ιδίως σε ό,τι αφορά τον τουρισμό, την οικοδομή και την αύξηση της ανεργίας, θα ήταν ιδιαίτερα χρήσιμη προκειμένου να διασφαλιστεί ότι θα υπάρξει συγκεκριμένη ευρωπαϊκή απάντηση στα προβλήματα που αντιμετωπίζουν οι εν λόγω περιφέρειες.
<P>
Ως εκ τούτου, προκαλώ την Eυρωπαϊκή Eπιτροπή να διαμορφώσει μια ευρωπαϊκή απάντηση στην κρίση για τις ιδιαίτερα απομακρυσμένες περιφέρειες, η οποία να υπερβαίνει τα μέτρα που έχουν ήδη ανακοινωθεί βάσει της πολιτικής οικονομικής και κοινωνικής συνοχής για τις ευρωπαϊκές περιφέρειες γενικά. Μια συγκεκριμένη ευρωπαϊκή απάντηση στην κρίση για τις ιδιαίτερα απομακρυσμένες περιφέρειες ...
<P>
(Ο Πρόεδρος διακόπτει τον ομιλητή)
<SPEAKER ID="068" NAME="Πρόεδρος">
Ο χρόνος σας έχει τελειώσει.
<P>
Ο κανονισμός του Προεδρείου ορίζει ότι σε αυτού του είδους τη συζήτηση μπορούν να λάβουν το λόγο έως πέντε βουλευτές, και αυστηρά για ένα λεπτό κατ' άτομο.
<P>
Υπάρχουν ακόμη έξι βουλευτές που ζήτησαν το λόγο, πέραν των πέντε που έχουν ήδη μιλήσει βάσει του κανονισμού. Δεδομένου ότι έχουμε λίγο παραπάνω χρόνο - σύμφωνα με τη γραμματεία - θα κάνω μια εξαίρεση και θα δώσω το λόγο στους βουλευτές που ζήτησαν να μιλήσουν. Ωστόσο, θα τους συνιστούσα να παραμείνουν αυστηρά εντός θέματος και εντός του λεπτού που επιτρέπεται στο πλαίσιο της παρούσας διαδικασίας.
<SPEAKER ID="069" NAME="Zuzana Roithová" AFFILIATION="PPE-DE">
- (CS) Κύριε Πρόεδρε, είμαι στην ιδιαίτερα ευχάριστη θέση να επιβεβαιώσω ότι η τσεχική Προεδρία προωθεί ένα σαφή ορισμό της πολιτικής συνοχής κατά τρόπο που περιλαμβάνει την παροχή βοήθειας για τις λιγότερο ανεπτυγμένες περιφέρειες. Θα ήθελα επίσης να καλέσω την Επιτροπή να υποβάλει δεσμευτική νομοθεσία για την εναρμόνιση των όρων για μια αποτελεσματική αγορά μικροπίστωσης. Αυτό είναι σημαντικό όχι μόνο σε περίοδο κρίσης. Πρέπει να διευκολύνουμε την πρόσβαση στη χρηματοδότηση για τους ιδιώτες και τους επιχειρηματίες που δεν έχουν τη δυνατότητα να πάρουν δάνεια από τον παραδοσιακό τραπεζικό τομέα. " ιστορία της καταναλωτικής πίστης δείχνει ότι η ΕΕ πρέπει να δράσει κατά τρόπο ενοποιημένο και αποτελεσματικό, ιδίως σε ό,τι αφορά τα μέσα ελέγχου. Επιπλέον, πιστεύω ότι η μικροπίστωση πρέπει να στοχεύει κυρίως σε έργα που υλοποιούνται στις λιγότερο ανεπτυγμένες ευρωπαϊκές περιφέρειες, όπως και η πολιτική συνοχής, και σε μειονεκτούσε ομάδες πολιτών ή σε έργα υψηλού βαθμού καινοτομίας, σύμφωνα με τους στόχους της στρατηγικής της Λισσαβώνας. Θα ήθελα επίσης να ειδοποιήσω την Επιτροπή σχετικά με τον κίνδυνο κατάχρησης της μικροπίστωσης για σκοπούς νομιμοποίησης εσόδων από παράνομες δραστηριότητες. Είναι κρίμα ότι δεν έχει ακόμη υποβληθεί συγκεκριμένη νομοθετική πρόταση.
<SPEAKER ID="070" NAME="Andreas Mölzer" AFFILIATION="NI">
(DE) Κύριε Πρόεδρε, δεδομένου ότι μιλάμε για την κοινοτική πολιτική συνοχής και την περιφερειακή ανάπτυξη, θα πρέπει ίσως να ρίξουμε μια ματιά στις υποψήφιες για ένταξη στην ΕΕ χώρες. Το περασμένο σαββατοκύριακο βρισκόμουν στην Τουρκία, ειδικότερα στην ανατολική Ανατολία, και είδα τα προβλήματα στην πόλη Diyarbakir των κουρδικών περιοχών. Συνειδητοποίησα ότι υπήρχε ανάγκη να συμβουλέψουμε τους υποψήφιους προς ένταξη σχετικά με τα οφέλη και την αναγκαιότητα της περιφερειακής ανάπτυξης.
<P>
Το πρόβλημα στις κουρδικές περιοχές δεν είναι μόνο εθνοτικό και δεν αφορά μόνο το δικαίωμα αυτοπροσδιορισμού και παρόμοια θέματα. Επίσης, δεν είναι πρόβλημα τρομοκρατίας, αλλά έχει περισσότερο να κάνει με την περιφερειακή ανάπτυξη και την εξισορρόπηση της περιφερειακής ανάπτυξης στις πόλεις και στην ύπαιθρο. Πιστεύω ότι θα πρέπει να εξηγήσουμε στην Τουρκία ότι θα πρέπει να εφαρμόσει την ευρωπαϊκή πολιτική συνοχής σε αυτή την περίπτωση, διαφορετικά δεν θα είναι έτοιμη για ένταξη στην ΕΕ ούτε από αυτήν την άποψη.
<SPEAKER ID="071" NAME="Alexandru Nazare" AFFILIATION="PPE-DE">
(RO) Τα διαρθρωτικά ταμεία και το ταμείο συνοχής είναι ένα ιδιαίτερα "καυτό" θέμα συζήτησης για εμάς, καθώς και μια αξιέπαινη αλλά, δυστυχώς, ανεπαρκώς αξιοποιούμενη ευκαιρία. Οι λόγοι γι' αυτό είναι πολλοί, από τη γραφειοκρατία, τους επαχθείς κανονισμούς ή τους κανονισμούς που ισχύουν για πολύ μικρό χρονικό διάστημα έως τις πληροφορίες στις οποίες η πρόσβαση είναι δύσκολη, καθώς και μια έλλειψη διαφάνειας.
<P>
Μπορώ να σας πω ότι πολλοί ρουμάνοι αιτούντες παραπονούνται για τα προβλήματα που σχετίζονται με την επιλεξιμότητα των δαπανών, για τους κανονισμούς που ισχύουν για πολύ μικρό χρονικό διάστημα, για την ακατανόητη τεκμηρίωση και, φυσικά, τις μακρές περιόδους αξιολόγησης έργων.
<P>
Εκφράζω την ικανοποίησή μου για το ότι η Ευρωπαϊκή Επιτροπή έχει επίσης αρχίσει να συνειδητοποιεί αυτά τα εμπόδια. Οι προτάσεις τροπολογιών των κανονισμών περιλαμβάνουν, ιδίως εν μέσω της τρέχουσας οικονομικής χρήσης, τέτοιες διατάξεις για την απλοποίηση των κανονισμών χρήσης των εν λόγω κονδυλίων. Αυτό είναι ένα πρώτο βήμα και θέλω να πιστεύω ότι πολλές από τις προτάσεις μας θα υιοθετηθούν και από την Επιτροπή.
<P>
Μια λύση σε αυτά τα προβλήματα παρέχεται από τα προγράμματα σύγκλισης και τεχνικής βοήθειας, αλλά όπως επίσης υποστήριξα μέσω των τροπολογιών επί της έκθεσης της κας Krehl, ένα πρόγραμμα απαιτείται σε κοινοτικό επίπεδο ...
<P>
(Ο Πρόεδρος διακόπτει τον ομιλητή)
<SPEAKER ID="072" NAME="Ljudmila Novak" AFFILIATION="PPE-DE">
(SL) " ποιότητα ζωής έχει πράγματι βελτιωθεί σε σημαντικό βαθμό χάρη στα ποσά των διαρθρωτικών ταμείων, τα οποία έχει χρησιμοποιήσει η ΕΕ για την ενίσχυση της κοινωνικής, οικονομικής και εδαφικής συνοχής και την ανάπτυξη ενός συνόλου 268 περιφερειών.
<P>
Από αυτή τη δημοσιονομική άποψη, διαπιστώνω με ικανοποίηση ότι το Ευρωκοινοβούλιο, στην παρούσα σύνθεσή του, έχει επίσης διαδραματίσει ρόλο στηρίζοντας την κατανομή μεγαλύτερων ποσών για τους σκοπούς που συζητήθηκαν σε σχέση με ό,τι είχε προταθεί αρχικά. Ταυτόχρονα, είναι λυπηρό το γεγονός ότι, όπως επισήμανε ήδη ο συνάδελφός μου, υπάρχουν πάρα πολλά γραφειοκρατικά εμπόδια, και μερικές φορές αναρωτιέμαι εάν γι' αυτό φταίει η Ευρώπη ή οι εθνικές κυβερνήσεις.
<P>
Εν πάση περιπτώσει, πιστεύω ότι πρέπει να απλοποιήσουμε τα εν λόγω εμπόδια προκειμένου να ικανοποιήσουμε τις πιεστικές ανάγκες των τοπικών αρχών και των περιφερειών. Ωστόσο, εάν θέλουμε να κρατήσουμε τους νέους άνδρες και γυναίκες στις αγροτικές περιοχές, πρέπει να επενδύσουμε πολύ περισσότερους πόρους στην ενίσχυση της αγροτικής ανάπτυξης.
<SPEAKER ID="073" NAME="James Nicholson" AFFILIATION="PPE-DE">
Κύριε Πρόεδρε, πολλά από αυτά που συζητήσαμε εδώ σήμερα το πρωί θα αποτελέσουν αντικείμενο εφαρμογής από το επόμενο Ευρωκοινοβούλιο. Γι' αυτό δεν υπάρχει καμιά αμφιβολία. " αγροτική ανάπτυξη είναι θέμα κεντρικής σημασίας για την ανάπτυξη της αγροτικής οικονομίας, αλλά όταν σχεδιάστηκε και εφαρμόστηκε ο δεύτερος πυλώνας με σκοπό την ενίσχυση της αγροτικής κοινωνίας πριν από μερικά χρόνια, δεν προβλέφθηκαν επαρκή κονδύλια για την ενίσχυση του εν λόγω πυλώνα. Τώρα έχουμε διαφοροποίηση, με αποτέλεσμα τη μεταφορά των επιπλέον κονδυλίων από την ενιαία ενίσχυση ανά γεωργική εκμετάλλευση στην ανάπτυξη της αγροτικής κοινωνίας και της αγροτικής οικονομίας.
<P>
Γνωρίζω ότι σε αυτό το σημείο θα υπάρξει σύγκρουση. Υπάρχουν εκείνοι που επιθυμούν την απομάκρυνση της περιφερειακής πολιτικής, ή της ενίσχυσης της αγροτικής κοινωνίας, μακριά από τη ΓΔ Γεωργίας και τη σύνδεσή της με τη ΓΔ Regio, κάτι απαράδεκτο για όσους ζουν στην αγροτική οικονομία. Είχαμε διεξαγάγει αυτή τη συζήτηση στις αρχές της δεκαετίας του 1990 υπό τον Ray MacSharry και δεν θα επιστρέψουμε σε αυτήν. Εγώ απαντώ "με κανένα τρόπο". " επιπλέον χρηματοδότηση πρέπει να δαπανηθεί για τη γεωργία και στην αγροτική οικονομία για την ενίσχυση των μικρών αγροτών και των ανθρώπων που δραστηριοποιούνται στις αγροτικές περιοχές.
<SPEAKER ID="074" NAME="Francesco Ferrari" AFFILIATION="ALDE">
- (IT) Κύριε Πρόεδρε, κυρίες και κύριοι, θα ήθελα να ευχαριστήσω τον εισηγητή για την έκθεσή του. Το θέμα που πραγματεύεται η έκθεση είναι ιδιαίτερα ευαίσθητο από την άποψη των επιπτώσεων που μπορεί να έχει στα οικονομικά συστήματα των διαφόρων κρατών μελών. " σύνδεση του νέου Γεωργικού Ταμείου Αγροτικής Ανάπτυξης με την ΚΓΠ ενδέχεται να έχει θετικές ή αρνητικές πτυχές, ανάλογα με τον τρόπο χρήσης του.
<P>
Από ορισμένη άποψη, η σύνδεση των κονδυλίων θα σημαίνει ότι μπορούν να χρησιμοποιηθούν αποτελεσματικότερα, και αυτό είναι οπωσδήποτε καλό. Ωστόσο, συμφωνώ με τον εισηγητή ότι η διαχωριστική γραμμή είναι πολύ λεπτή και, μεταξύ άλλων, υπάρχει ο κίνδυνος τα κονδύλια να χρησιμοποιούνται μόνο για να καταστήσουν τη γεωργία ανταγωνιστικότερη, εις βάρος των άλλων τομέων στις αγροτικές περιοχές.
<P>
Οι αγροτικές περιοχές χρειάζονται πράγματι σημαντικές επενδύσεις - διαρθρωτικές επενδύσεις και επενδύσεις στον τομέα των γεωργικών ειδών διατροφής - με σκοπό την τόνωση της οικονομίας, την κατάρτιση νέων αγροτών, οι οποίοι είναι η κινητήρια δύναμη της αγροτικής οικονομίας, και την κατάρτιση των γυναικών που ζουν σε αυτές τις περιοχές. Οι αγροτικές περιοχές έχουν επίσης ανάγκη επενδύσεων στον τομέα της τεχνολογίας των πληροφοριών, προκειμένου οι νέοι να εξοικειωθούν περισσότερο με τις νέες τεχνολογίες. Ο κίνδυνος που διατρέχουμε είναι η κακή χρήση των κονδυλίων.
<P>
Αυτός είναι ο λόγος για τον οποίον είμαι πεπεισμένος ότι πρέπει να επικρατήσει η κοινή λογική, εάν θέλουμε να αποφύγουμε την υπεξαίρεση κονδυλίων, διότι η αγροτική οικονομία θα μπορούσε να έχει πολύ σημαντικές επιπτώσεις στην Ευρώπη.
<SPEAKER ID="075" NAME="Czesław Adam Siekierski" AFFILIATION="PPE-DE">
(PL) Κύριε Πρόεδρε, η πολιτική συνοχής είναι ακόμη σημαντικότερη αν την εξετάσουμε από την άποψη της τρέχουσας οικονομικής κρίσης, δεδομένου ότι τα διαρθρωτικά ταμεία μπορούν να χρησιμεύσουν ως αποτελεσματικά μέσα τόνωσης της οικονομίας σε περιφερειακό επίπεδο. " επικέντρωση σε δραστηριότητες τόνωσης της ανάπτυξης, όπως η χρηματοδότηση της έρευνας και της ανάπτυξης, της καινοτομίας ή των ενεργών μέσων δημιουργίας θέσεων εργασίας, αναμένεται να δημιουργήσει κίνητρα για την ευρωπαϊκή οικονομία και να διασφαλίσει την επιστροφή στην ανάπτυξη. Επίσης, εγκρίνω τη χορήγηση επιπλέον χρηματοδότησης για τη βελτίωση της πρόσβασης στο Διαδίκτυο στις αγροτικές περιοχές.
<SPEAKER ID="076" NAME="Danuta Hübner">
Μέλος της Επιτροπής. - Κύριε Πρόεδρε, κράτησα δύο λεπτά από τις εισαγωγικές παρατηρήσεις μου για να έχω περισσότερο χρόνο να απαντήσω τώρα στις ερωτήσεις. Παρά το ότι λυπούμαι που δεν μπορώ να απαντήσω σε όλες τις ερωτήσεις, εκτιμώ ιδιαίτερα όλες τις διμερείς ανταλλαγές απόψεων που είχαμε κατά τα τελευταία χρόνια στις Βρυξέλλες ή στη διάρκεια των επισκέψεών μου επιτόπου στις εκλογικές περιφέρειες σας. Είστε ευπρόσδεκτοι να συνεχίσετε αυτό το διάλογο μαζί μας στην Επιτροπή. Θα ήθελα να σας ευχαριστήσω για την πραγματικά καλή και γνήσια σημερινή συζήτηση.
<P>
Πρέπει να εκμεταλλευτούμε πλήρως και με συνετό τρόπο το δυναμικό όλων των ευρωπαϊκών και εθνικών πολιτικών προκειμένου να διασφαλίσουμε ότι η Ευρωπαϊκή Ένωση, ως οικονομία και ως κοινωνία, θα εξέλθει ισχυρότερη από την κρίση, οικονομικά, κοινωνικά και πολιτικά, με στέρεα θεμέλια για μακροπρόθεσμη αειφόρο ανάπτυξη. Αισθάνομαι ότι η σημερινή συζήτηση επιβεβαιώνει το ότι η ευρωπαϊκή πολιτική συνοχής πρέπει να διαδραματίσει το ρόλο της στο πλαίσιο αυτής της διαδικασίας, σήμερα και στο μέλλον. Αποτελεί κοινή υποχρέωσή μας σήμερα να διασφαλίσουμε ότι το δυναμικό της πολιτικής συνοχής -, η ικανότητά της να παράγει αειφόρο ανάπτυξη και απασχόληση - θα χρησιμοποιηθεί πλήρως και με συνετό τρόπο σε αυτό το νέο παγκόσμιο πλαίσιο. Δεν σκέφτομαι μόνο την κρίση, άλλα και όλες εκείνες τις γνωστές προκλήσεις που προσδιορίσαμε πριν από χρόνια ως σημαντικές προκλήσεις για την ευρωπαϊκή ανάπτυξη.
<P>
" ενίσχυση της αειφόρου ανταγωνιστικότητας είναι ο αποτελεσματικότερος τρόπος να επιτύχουμε τη συνοχή στην ΕΕ. Σε αυτό το πλαίσιο, πρέπει να χρησιμοποιήσουμε την πολιτική συνοχής για να στοχεύσουμε σε παράγοντες όπως η πρόσβαση των μικρομεσαίων επιχειρήσεων στη χρηματοδότηση. Πρέπει επίσης να αντιμετωπίσουμε θέματα, όπως η καλύτερη πρόσβαση στις δημόσιες υπηρεσίες, που στοχεύουν στη βελτίωση της απασχολησιμότητας και της παραγωγικότητας και, ως εκ τούτου, συμβάλλουν στην αύξηση των ίσων ευκαιριών.
<P>
Όπως κάποιοι από σας έχουν ήδη τονίσει, τα τελευταία χρόνια έχει καταστεί κοινή πεποίθηση ότι για την αντιμετώπιση των νέων προκλήσεων απαιτείται σαφώς μια ολοκληρωμένη προσέγγιση με βάση τον κάθε τόπο χωριστά - μια προσέγγιση που βελτιστοποιεί τη χρήση των πόρων και κινητοποιεί όλους τους εταίρους σε περιφερειακό και τοπικό επίπεδο, καθώς και σε εθνικό και ευρωπαϊκό επίπεδο, ούτως ώστε να δραστηριοποιούμαστε σε όλα τα επίπεδα της ευρωπαϊκής διακυβέρνησης.
<P>
Σε ό,τι αφορά την αρχή της εταιρικής σχέσης, θα ήθελα να τονίσω ότι αυτός υπήρξε ένας πολύ σημαντικός στόχος από την πρώτη ημέρα που ανέλαβα τα καθήκοντά μου, και η Επιτροπή έχει επενδύσει πολύ στην πρακτική εφαρμογή της αρχής της εταιρικής σχέσης και της πολιτικής συνοχής - δηλαδή, στην εφαρμογή τους επιτόπου. Σύντομα μετά τις διαπραγματεύσεις, διεξαγάγαμε πλήρη αξιολόγηση του τρόπου με τον οποίον η αρχή της εταιρικής σχέσης και η διαδικασία σχεδιασμού των προγραμμάτων της πολιτικής υλοποιούνται από τα κράτη μέλη και τις περιφέρειες. Αυτό που επιθυμούσαμε δεν ήταν απλώς η τυπική ύπαρξη των αρχών εταιρικής σχέσης, γι' αυτό το λόγο συνεργαστήκαμε με τους εταίρους, βοηθώντας τους να βελτιώσουν την ικανότητά τους να είναι πραγματικοί εταίροι στο πλαίσιο του συστήματος διαχείρισης πολιτικής, και αντιδρούμε με ικανοποιητική επάρκεια σε τυχόν σημάδια που λαμβάνουμε επιτόπου για περιπτώσεις μη τήρησης της εν λόγω αρχής στα μεμονωμένα κράτη μέλη. Μόλις συμμετείχα σε μια συνεδρίαση για το συγκεκριμένο θέμα με μη κυβερνητικές οργανώσεις από ένα εκ των κρατών μελών της κεντρικής Ευρώπης.
<P>
Συμφωνώ επίσης πλήρως με όσους από εσάς δηλώνουν ότι η πολιτική συνοχής δεν λειτουργεί, και δεν πρέπει να λειτουργεί σε συνθήκες απομόνωσης∙ ότι πρέπει να ενισχύσουμε τις συνέργειες και το συντονισμό μεταξύ της πολιτικής συνοχής και όλων των υπολοίπων τομεακών, εθνικών ή ευρωπαϊκών πολιτικών. Αυτό είναι κάτι που πρέπει να κάνουμε όχι μόνο για να αποφύγουμε τις αλληλοεπικαλύψεις ή τις επαναλήψεις, αλλά και προκειμένου να χρησιμοποιήσουμε τη συνέργεια που προκύπτει από τον καλό συντονισμό μεταξύ των πολιτικών. Βέβαια, η αγροτική ανάπτυξη και οι περιφερειακές πολιτικές αποτελούν ακραίο παράδειγμα της ανάγκης για καλό συντονισμό και χρήση των συνεργειών μεταξύ των πολιτικών.
<P>
Ένα άλλο παράδειγμα θα μπορούσε να είναι η ανταγωνιστικότητα και η ανάγκη να λαμβάνονται υπόψη οι περιορισμοί που προκύπτουν από την οικονομία με χαμηλή κατανάλωση άνθρακα και την κλιματική αλλαγή σε ό,τι αφορά τις επενδύσεις στις υποδομές. Θα ήθελα να υπογραμμίσω ιδιαίτερα ότι έχουμε επενδύσει πολύ στο να καταστήσουμε την ευρωπαϊκή πολιτική συνοχής οικολογικά ευαίσθητη. Διαμορφώσαμε τους στόχους που σχετίζονται με την κλιματική αλλαγή, την ενεργειακή απόδοση και την ανανεώσιμη ενέργεια πριν ξεσπάσει η μεγάλη συζήτηση για την κλιματική αλλαγή στην ΕΕ. Σήμερα, το ένα τρίτο της χρηματοδότησης της πολιτικής συνοχής διοχετεύεται απευθείας στις "πράσινες" επενδύσεις σε όλους τους τομείς της ζωής μας. Προσφάτως προστέθηκε στην πολιτική το συμπληρωματικό 4% που θα χρησιμοποιείται στον τομέα της στέγασης για την ενεργειακή απόδοση και τη χρήση ανανεώσιμης ενέργειας, το οποίο μας δίνει τη δυνατότητα να δώσουμε μεγαλύτερη έμφαση σε αυτήν την πρόκληση.
<P>
Αυτό που προκύπτει σαφώς από τη συζήτηση είναι ότι χρειαζόμαστε τόσο τη διάρκεια όσο και την μεταρρύθμιση στην υλοποίηση της πολιτικής. Σε ό,τι αφορά το θέμα της διάρκειας, θα ήθελα να τονίσω ιδιαίτερα ότι οι αρχές του πολυετούς προγραμματισμού, της χρηματοδοτικής προσθετικότητας, της επιμερισμένης διαχείρισης και της εταιρικής σχέσης αντιπροσωπεύουν μια μεγάλη ευρωπαϊκή αξία την οποία θα πρέπει να συνεχίσουμε να προστατεύουμε. Υπάρχει, ωστόσο, επίσης η ανάγκη για αλλαγή με στόχο την καλύτερη εξισορρόπηση μεταξύ των απαιτήσεων της χρηματοοικονομικής διαχείρισης και ελέγχου και των υποχρεώσεων επίτευξης καλών αποτελεσμάτων και καλής υλοποίησης της πολιτικής. Δεν υπάρχει αμφιβολία ότι πρέπει να εφαρμόσουμε έναν απλούστερο, αποδοτικότερο και αποτελεσματικότερο μηχανισμό υλοποίησης και να περιορίσουμε τη διοικητική πολυπλοκότητα και το διοικητικό φόρτο.
<P>
Εργαζόμαστε επί αυτής της πρόκλησης τους τελευταίους μήνες έχοντας τη σημαντική στήριξή σας. Είχαμε ήδη την πρώτη τροπολογία του άρθρου 55 το Δεκέμβριο, ενώ θα ψηφίσουμε επί του κύριου τμήματος των προτάσεων απλοποίησης σε μία εβδομάδα από τώρα. " ομάδα εργασίας που συστήσαμε με τα κράτη μέλη για την απλοποίηση των πολιτικών συνεχίζει τις εργασίες της, και στα τέλη Μαΐου θα έχουμε μια ακόμη πρόταση, η οποία, ελπίζω, σχετίζεται επίσης με αυτήν την περίοδο.
<P>
Συμφωνώ μαζί σας ότι προκειμένου η πολιτική να είναι αποτελεσματικότερη, πρέπει επίσης να επικεντρωθούμε περισσότερο στα αποτελέσματα, στην εντονότερη παρακολούθηση και σε μια νοοτροπία αξιολόγησης. Συνεχίζουμε να εργαζόμαστε επ' αυτού. Εκτιμώ ιδιαιτέρως τη στήριξή σας σε ό,τι αφορά την "χρηματοοικονομική τεχνική". Βρισκόμαστε στο σωστό δρόμο, αλλά, βεβαίως, μπορούν να γίνουν πολλά περισσότερα. Σημειώστε επίσης σε ό,τι αφορά την "χρηματοοικονομική τεχνική", η οποία είναι σήμερα ένα από τα κύρια μέσα που βοηθούν τις μικρομεσαίες επιχειρήσεις να αποκτήσουν πρόσβαση στην πίστωση μέσω του JEREMIE, και τώρα επίσης μέσω του JASMINE για τη μικροπίστωση, ότι ξεκινήσαμε αυτή τη διαδικασία πολύ πριν εμφανιστεί η κρίση, οπότε η πολιτική είναι, επίσης, σχετικά καλά προετοιμασμένη για αυτή τη δύσκολη περίοδο.
<P>
Κάποιοι αναφερθήκατε στο ζήτημα της διαφάνειας. Θα ήθελα να υπενθυμίσω σε όλους εδώ ότι έχουμε νέους κανόνες για αυτή τη νέα περίοδο 2007-2013. Είμαστε υποχρεωμένοι να ενημερώνουμε το κοινό σχετικά με όλους τους δικαιούχους, οπότε ελπίζουμε ότι με αυτές τις υποχρεώσεις διαφάνειας θα δούμε και μια μεγάλη αλλαγή σε ό,τι αφορά την δημόσια ευαισθητοποίηση και την ακεραιότητα της συνολικής διαδικασίας.
<P>
Πολύ σύντομα, αναφορικά με τον πολιτισμό, διότι τέθηκε ως σημαντικό στοιχείο, γνωρίζουμε πλήρως - και το βλέπω στα ταξίδια μου - ότι τόσο οι περιφέρειες όσο και οι πόλεις είναι σημαντικοί παράγοντες στο πολιτιστικό πεδίο στην Ευρώπη. Ο πολιτισμός διαδραματίζει επίσης σημαντικό οικονομικό ρόλο στην περιφερειακή ανάπτυξη. Αυτό είναι κάτι που έχουμε αναγνωρίσει στο πλαίσιο της ευρωπαϊκής πολιτικής συνοχής. Έχουμε πολλές περιφερειακές και τοπικές αστικές στρατηγικές που έχουν ενσωματώσει με επιτυχία τον πολιτισμό στην πολιτική μας.
<P>
Επιτρέψτε μου επίσης να σας ενημερώσω ότι η Επιτροπή θα ξεκινήσει σύντομα μια ανεξάρτητη μελέτη για τη συμβολή του πολιτισμού στην τοπική και περιφερειακή ανάπτυξη, η οποία, ελπίζουμε, ότι θα έχει ολοκληρωθεί έως τις αρχές του επόμενου έτους. Μέσω αυτής της μελέτης θα έχουμε μια καλύτερα τεκμηριωμένη βάση για την περαιτέρω συμπερίληψη του πολιτισμού στις ευρωπαϊκές πολιτικές.
<P>
Τέλος, εκτιμώ ιδιαίτερα όλα τα σχόλια σας, όχι μόνο για την έκθεση, αλλά και ό,τι παρουσιάζετε εδώ ως ανησυχίες και ιδέες για το μέλλον. Θα συμπεριλάβω τα περισσότερα από αυτά τα μηνύματα στο έγγραφο προσανατολισμού που θα παρουσιάσω στο Συμβούλιο στα τέλη Μαΐου. Ολοκληρώνουμε επίσης την ανεξάρτητη μελέτη ομάδας ερευνητών και εμπειρογνωμόνων με επικεφαλής τον Καθηγητή Fabrizio Barca. Αυτή θα παρουσιαστεί δημοσίως στα τέλη Απριλίου. " τελική επίσημη αξιολόγηση των διαβουλεύσεων για την πράσινη βίβλο για την πολιτική συνοχής θα παρουσιαστεί στην έκτη ενδιάμεση έκθεση για τη συνοχή που θα εγκριθεί από την Επιτροπή προς τα τέλη Ιουνίου.
<SPEAKER ID="077" NAME="Constanze Angela Krehl">
εισηγήτρια. - (DE) Κύριε Πρόεδρε, θα ήθελα να κάνω δύο σχόλια καθώς η παρούσα συζήτηση φθάνει στο τέλος της.
<P>
Το κοινό έχει πολύ αμφίθυμη άποψη σχετικά με την ευρωπαϊκή διαρθρωτική πολιτική. Ορισμένοι θεωρούν δεδομένο ότι θα λάβουν ενίσχυση, αλλά απλώς πιστεύουν ότι τα γραφειοκρατικά εμπόδια είναι πολύ μεγάλα. Για άλλους, συμπεριλαμβανομένων κάποιων στο Σώμα, μοιάζει να είναι απλώς μια ευκαιρία για απάτη. Καμία από αυτές τις απόψεις δεν είναι σωστή.
<P>
" αλληλεγγύη είναι κάτι για το οποίο ενδιαφέρεται πραγματικά η ομάδα μου, αλλά αυτή πρέπει να είναι καλά θεμελιωμένη και να μην είναι μονόδρομος. Από την άλλη, δεν ισχύει ότι οι υπεύθυνοι έργων, οι κοινότητες και οι ενώσεις που υποβάλλουν αιτήσεις για έργα θέλουν να εξαπατήσουν την ΕΕ. Οι περίπλοκες διαδικασίες έχουν συχνά ως αποτέλεσμα σφάλματα, αλλά δεν δίνουν λαβή για απάτη. Αυτός είναι ο λόγος για τον οποίον πρέπει να αλλάξουμε τις πρακτικές μας.
<P>
Το δεύτερο σημείο που θα ήθελα να εξετάσω είναι ότι η πολιτική συνοχής αποτελεί, αναμφισβήτητα, σημαντικό μέρος της ευρωπαϊκής πολιτικής. Δεδομένου ότι αντιμετωπίζουμε προκλήσεις όπως η κλιματική αλλαγή, η οικονομική κρίση και η παγκοσμιοποίηση, σε συνδυασμό με τις δημογραφικές αλλαγές και τις εξελίξεις στην αγορά εργασίας, χρειαζόμαστε αυτή την πολιτική επειγόντως. Το Ευρωκοινοβούλιο πρέπει να επαναπροσδιορίσει την πολιτική συνοχής για το μέλλον ούτως ώστε να ικανοποιηθούν οι ανάγκες των ευρωπαϊκών περιφερειών. Οι εκθέσεις τις οποίες μόλις συζητήσαμε αποτελούν μια καλή βάση για αυτή τη διαδικασία. Αυτό θα έχει ως αποτέλεσμα τη δημιουργία ευρωπαϊκής προστιθέμενης αξίας για την ΕΕ. Ωστόσο, όταν επανασχεδιάζουμε τη διαρθρωτική πολιτική, δεν πρέπει να θεωρούμε ότι αυτή θα μπορούσε να λύσει όλα τα προβλήματα της ΕΕ. Πρέπει πραγματικά να επικεντρωθούμε στα καθήκοντά που έχουμε μπροστά μας. Σας ευχαριστώ.
<SPEAKER ID="078" NAME="Oldřich Vlasák" LANGUAGE="CS">
Επίτροπε, κυρίες και κύριοι, σε αυτό το σημείο θα ήθελα να συνοψίσω τις προκλήσεις και τα ευγενή αιτήματα που θα απευθύνει το Ευρωκοινοβούλιο στους εταίρους του, την Ευρωπαϊκή Επιτροπή και τα κράτη μέλη, εάν υιοθετηθεί αυτή η έκθεση. Είναι σαφές ότι η μεγαλύτερη ανάγκη είναι η αξιολόγηση της χρησιμότητας της ένταξης της πρωτοβουλίας URBAN στο βασικό κορμό της πολιτικής συνοχής. Πρέπει να αξιολογήσουμε τις επιλογές και να επαληθεύσουμε τα επίπεδα ικανοποίησης μεταξύ των δημάρχων, των δημοτικών συμβούλων και των εκλεγμένων εκπροσώπων σε σχέση με την απορρόφηση των ευρωπαϊκών κονδυλίων στις αστικές περιοχές. Είναι σαφές ότι ο ολοκληρωμένος σχεδιασμός και η μεταβίβαση της ευθύνης ή η αποκαλούμενη εκχώρηση αρμοδιοτήτων σε ό,τι αφορά τους πόρους ή τα μέσα "χρηματοοικονομικής τεχνικής" αποτελούν πεδία όπου απαιτείται μια πιο ενεργός προσέγγιση από την Επιτροπή, τουλάχιστον μέσω της παρουσίασης συστάσεων ή παραδειγμάτων δοκιμασμένων προσεγγίσεων. Ταυτόχρονα, πρέπει να συνεχίσουμε την απλοποίηση της πολιτικής συνοχής στο σύνολό της και όχι μόνο σε ό,τι αφορά την αστική διάσταση. Στις μακροπρόθεσμες επιλογές μπορεί να περιλαμβάνονται, για παράδειγμα, η συγχώνευση του ευρωπαϊκού ταμείου περιφερειακής ανάπτυξης και του ευρωπαϊκού κοινωνικού ταμείου. Τέλος, αλλά εξίσου σημαντικό, είναι ζωτικής σημασίας η Επιτροπή να μετρά και να αξιολογεί τακτικά τις επιπτώσεις όλων των πολιτικών στην αστική ζωή και, ταυτόχρονα, να συζητά την αποτελεσματικότητα των εν λόγω πολιτικών απευθείας με τις αστικές αρχές. " εν λόγω έκθεση προτείνει, ως εκ τούτου, η Επιτροπή και τα κράτη μέλη να συστήσουν μια Ομάδα Υψηλού Επιπέδου της ΕΕ για την Αστική Ανάπτυξη σε επίπεδο ΕΕ βάσει όσων ισχύουν σε άλλους τομείς όπως, για παράδειγμα, η κοινωνική ένταξη. Ταυτόχρονα, στην έκθεση γίνεται έκκληση για την ένταξη των αστικών περιοχών στην πρωτοβουλία "περιφερειών για την οικονομική αλλαγή" και για την περαιτέρω ανάπτυξη και τακτική επικαιροποίηση του έργου "Αστική Αξιολόγηση". Ελλείψει αξιόπιστων συγκριτικών στατιστικών στοιχείων, δεν μπορούμε να βασίσουμε τις αποφάσεις μας σε συναφή δεδομένα. Τα ευρωπαϊκά ταμεία είναι στην πραγματικότητα μια από τις πλέον εμφανείς και αποτελεσματικές εκδηλώσεις της ευρωπαϊκής ολοκλήρωσης. Ως εκ τούτου, πρέπει να διασφαλίσουμε, τόσο στη διάρκεια της παρούσας προεκλογικής περιόδου, αλλά και μετά, ότι οι πραγματικοί δικαιούχοι της διαρθρωτικής βοήθειας θα συμμετάσχουν περισσότερο στη συζήτηση σχετικά με το ποια θα πρέπει να είναι η μορφή της πολιτικής συνοχής. Αυτοί οι άνθρωποι είναι συμπολίτες μας και ψηφοφόροι μας.
<SPEAKER ID="079" NAME="Wojciech Roszkowski">
εισηγητής. - (PL) Κύριε Πρόεδρε, Επίτροπε, το θέμα που καλύπτει η έκθεσή μου ήταν αρκετά ειδικό, αλλά πολύ σημαντικό για τη βελτιστοποίηση της χρήσης των κοινοτικών κονδυλίων από την άποψη της συνοχής, είτε αυτή εκλαμβάνεται υπό την παραδοσιακή έννοια, είτε ως εδαφική συνοχή.
<P>
" αειφόρος ανάπτυξη είναι ένα εξαιρετικά περίπλοκο θέμα. Ως εκ τούτου, πρέπει να χαιρετίζουμε κάθε προσπάθεια απλοποίησης της επίτευξης του εν λόγω στόχου. Ωστόσο, η έννοια της εδαφικής συνοχής δεν έχει ακόμη ορισθεί καθόλου. " Πράσινη Βίβλος αποτελεί, συνεπώς, την αρχή μάλλον, παρά το τέλος της συζήτησης επ' αυτού του θέματος.
<P>
Είμαι ικανοποιημένος για το ότι η Επίτροπος επισήμανε την ανάγκη περιορισμού των ανισοτήτων όσον αφορά τα επίπεδα ανάπτυξης και τη σημασία των συνεργειών στην υλοποίηση των κοινοτικών πολιτικών. Διαφορετικές περιφέρειες έχουν αρκετά διαφορετικά προβλήματα από την άποψη των επιπέδων εισοδήματος, της γεωγραφικής θέσης, της μετανάστευσης, κ.λπ. Ωστόσο, πρέπει να θυμόμαστε αυτό που είπαν οι πολωνοί συνάδελφοί μου, η κα Staniszewska, ο κ. Podkański και ο κ. Zapałowski σχετικά με την τάση των κονδυλίων να συσσωρεύονται στα κέντρα των περιφερειών. Θα πρέπει επίσης να θυμόμαστε ότι οι στόχοι της πολιτικής αγροτικής ανάπτυξης δεν αντιβαίνουν υποχρεωτικά στους στόχους της Λισσαβώνας, εάν κάνουμε χρήση του μηχανισμού σχετικής ανταγωνιστικότητας, ή των αυξήσεων χαμηλού κόστους στην παραγωγικότητα.
<P>
" επιτροπή γεωργίας δεν έχει σχολιάσει την έκθεση μου, οπότε θεωρώ τη σιωπή τους ως συναίνεση. Κατά την άποψή μου, η ψήφος του κ. Baco είναι περισσότερο μια παρεξήγηση. Στην έκθεση μου, ανέφερα ρητώς ότι οι πόροι αγροτικής ανάπτυξης δεν πρέπει να εξαντλούν τις άμεσες δαπάνες. Από την άλλη, είναι γεγονός ότι τα κονδύλια αγροτικής ανάπτυξης μπορούν να βοηθήσουν τις αγροτικές περιοχές να ξεφύγουν από τα οικονομικά προβλήματα, δια της ενίσχυσης των μη γεωργικών δραστηριοτήτων. Είναι ικανοποιημένος από τη στήριξη του κ. Nicholson επ' αυτού του θέματος.
<P>
Τέλος, θα ήθελα να εκφράσω τις ευχαριστίες μου προς τους συμβούλους της επιτροπής περιφερειακής ανάπτυξης και προς τη δική μου πολιτική ομάδα για τη βοήθεια που μου παρέσχε στην εκπόνηση αυτής της έκθεσης, καθώς και σε όλους όσοι συμμετείχαν στη σημερινή συζήτηση.
<SPEAKER ID="080" NAME="Miroslav Mikolášik">
εισηγητής. - Κύριε Πρόεδρε, επιτρέψτε μου να παρουσιάσω συμπερασματικά ορισμένες ιδέες τις οποίες δεν είχα το χρόνο να συμπεριλάβω στην εισαγωγική ομιλία μου.
<P>
Είμαι ιδιαίτερα ικανοποιημένος για το ότι πάνω από 100 δισεκατομμύρια ευρώ πρόκειται να επενδυθούν για την προστασία του περιβάλλοντος. Ταυτόχρονα, θα ήμουν ιδιαίτερα ικανοποιημένος από μια πολύ υψηλότερη κατανομή κονδυλίων για την ενεργειακή απόδοση και τις ανανεώσιμες πηγές ενέργειας - επί του παρόντος 9 εκατομμύρια ευρώ - καθώς και από μια υψηλότερη κατανομή κονδυλίων για τη λήψη μέτρων για την καταπολέμηση της κλιματικής αλλαγής. " εν λόγω κατανομή ανέρχεται επί του παρόντος στα 48 δισεκατομμύρια ευρώ, ποσό που αυτή τη στιγμή είναι μικρότερο από όσα απαιτούνται.
<P>
Πιστεύω βαθιά ότι οι αποφάσεις σχετικά με τον τρόπο χρήσης αυτών των κονδυλίων για την προστασία των περιφερειών μας και την καταπολέμηση των επιπτώσεων της κλιματικής αλλαγής, όπως οι πλημμύρες και η ξηρασία, θα καθορίσουν το μέλλον των περιφερειών μας και της οικονομικής θέσης τους. Εκτιμώ, επίσης, ιδιαιτέρως το γεγονός ότι όλα τα κράτη μέλη έχουν ήδη δεσμεύσει ένα σημαντικό ποσό εκ του συνόλου των κατανομών κονδυλίων τους σε επενδύσεις στην έρευνα, την ανάπτυξη και την καινοτομία, αλλά έχω επίσης παρατηρήσει ότι, για την πλειονότητα των περιφερειών σύγκλισης της ΕΕ, η διασφάλιση της προσβασιμότητας παραμένει σημαντικό πρόβλημα, δεδομένου ότι αντιμετωπίζουν έλλειψη υποδομών των μεταφορών.
<P>
Από την άλλη, διαπιστώνω με χαρά τις προσπάθειες των κρατών μελών να θέσουν σε προτεραιότητα επενδύσεις που στοχεύουν στην αύξηση της συμμετοχής των εργαζομένων και στη βελτίωση των δεξιοτήτων, καθώς και στην καταπολέμηση της φτώχειας και του κοινωνικού αποκλεισμού στα προγράμματά τους που χρηματοδοτούνται από τα ευρωπαϊκά κοινωνικά ταμεία. Επιπλέον, ενθαρρύνω τα νέα κράτη μέλη να συνεχίσουν να οικοδομούν αποτελεσματικές εταιρικές σχέσεις και να ενδυναμώνουν με συνέπεια την αρχή της εταιρικής σχέσης στο πλαίσιο της υλοποίησης των επιχειρησιακών προγραμμάτων. Πιστεύω ότι τα νέα κράτη μέλη θα μπορούσαν να ωφεληθούν πραγματικά από περαιτέρω ανταλλαγές βέλτιστων πρακτικών και πληροφοριών σχετικά με τις εξελίξεις στις τεχνολογίες, για παράδειγμα, καθώς και από άλλες κοινές δράσεις με στόχο την επιτάχυνση του δυναμικού τους σε ό,τι αφορά την υλοποίηση.
<SPEAKER ID="081" NAME="Zsolt László Becsey">
εισηγητής. - (HU) Στη διάρκεια της εισαγωγικής ομιλίας μου δεν είχα τη δυνατότητα να αναφερθώ σε ένα ή δύο ζητήματα που σχετίζονται ειδικά με την μικροπίστωση, αλλά το σημαντικότερο πράγμα εδώ είναι η αρχή της προσθετικότητας. Θα ήθελα να επαναλάβω ότι και αυτή, επίσης, η αρχή αποτελεί σημαντική θεμελιώδη αρχή της συνοχής, πέραν των αρχών της εταιρικής σχέσης και της ολοκληρωμένης προσέγγισης.
<P>
Ως εκ τούτου, για να μπορέσουμε να επιτύχουμε κάτι παραπάνω, πρέπει να διασφαλίσουμε ότι οι άνθρωποι άνευ μόνιμης διεύθυνσης θα έχουν τη δυνατότητα να συμμετέχουν στο πρόγραμμα μικροπίστωσης μέσω του προγράμματος παροχής συμβουλών. Μπορούμε να επιτύχουμε αυτό το κάτι παραπάνω, διασφαλίζοντας ότι στο πρόγραμμα JASMINE που ξεκίνησε πρόσφατα, έχουμε τη δυνατότητα να καταρτίζουμε και να εμπλέκουμε νέα ιδρύματα μικροπίστωσης που βρίσκονται κοντά στους ανθρώπους. Πρέπει, επιπλέον, να επιτύχουμε αυτό το κάτι παραπάνω υιοθετώντας μια πιο ευέλικτη προσέγγιση σε ό,τι αφορά την ανταγωνιστικότητα, τόσο σε σχέση με τα προγράμματα de minimis καθώς και σε σχέση με τις δημόσιες συμβάσεις, τοποθετώντας τους αυτοαπασχολούμενους σε θέση ειδικής θετικής μεταχείρισης.
<P>
Ένα άλλο σημείο που θα ήθελα να θίξω είναι το θέμα της χρηματοδότησης. Από τη μια, η έναρξη του πειραματικού προγράμματος που προωθεί το Ευρωκοινοβούλιο εδώ και δύο χρόνια με χρηματοδότηση 2 εκατομμυρίων ευρώ το χρόνο. Ελπίζω ότι θα ξεκινήσει το δεύτερο εξάμηνο της χρονιάς. Συγκεντρωμένα όλα τα προγράμματα που ασχολούνται σαφώς με την μικροπίστωση σε μια μεριά, καθιστώντας τα διαφανή - όπως αρκετοί από τους συναδέλφους μου έχουν επίσης επισημάνει.
<P>
" αρχή της προσθετικότητας είναι επίσης σημαντική προκειμένου να πειστούν τα κράτη μέλη να ενθαρρύνουν τους ανθρώπους να ξεκινούν μικρές επιχειρήσεις και να μην κάθονται στο σπίτι μαζεύοντας κοινωνικές παροχές, κάτι στο οποίο έχει αναφερθεί και η κα De Vits. Θεωρώ σημαντικό να συνεχίσουμε να ενθαρρύνουμε τους ανθρώπους από αυτή την άποψη. Είναι ένα πολύ σημαντικό σημείο ότι προσθετικότητα σημαίνει ότι οι μεσάζοντες της μικροπίστωσης δεν θα πρέπει να οδηγούν τους ανθρώπους στην τοκογλυφία. Για παράδειγμα, στην περίπτωση των Ρομά, δεν θα πρέπει να υποτάσσονται στη δική τους αριστοκρατία, αλλά θα πρέπει να μπορούμε να ενθαρρύνουμε μια δραστηριότητα που βασίζεται στην αληθινή εταιρική σχέση και στην προθυμία παροχής βοήθειας.
<SPEAKER ID="082" NAME="Lambert van Nistelrooij" LANGUAGE="NL">
Κύριε Πρόεδρε, σήμερα το πρωί ήμουν ο πρώτος ομιλητής σε αυτήν την κοινή συζήτηση και, κοιτώντας πίσω, πιστεύω ότι περάσαμε στους πολίτες μας, σε όσους συμμετέχουν στην προσπάθεια υλοποίησης ολοκληρωμένης πολιτικής κατά τρόπο αποκεντρωμένο, ένα πολύ ισχυρό μήνυμα ότι το Ευρωκοινοβούλιο επιλέγει τη συνέχιση της πολιτικής συνοχής και ότι εκτιμά την εργασία που αυτοί επιτελούν σε όλα τα πολυάριθμα έργα, είτε αυτά σχετίζονται με τις τάσεις της έρευνας και της ανάπτυξης, τις ερευνητικές υποδομές ή πρόκειται για έργα που σχετίζονται με τον εκσυγχρονισμό της ενέργειας. Αυτό έχει ουσιώδη σημασία. Όταν θα έρθουμε σε επαφή με τους ψηφοφόρους τους επόμενους μήνες, θα υπάρχουν χιλιάδες έργα μέσω των οποίων η Ευρώπη έρχεται κοντά στους πολίτες. Πιστεύω ότι και αυτό έχει μεγάλη σημασία. Εύχομαι, επίσης, στην Επίτροπο κάθε επιτυχία σε αυτή την εκστρατεία, βλέποντας ότι και εσείς, επίσης, θα έρθετε σε επαφή με τους ψηφοφόρους τους επόμενους μήνες. Αυτό είναι πολύ καλό πράγμα, και για όλους εμάς εδώ. Θα ήθελα, επίσης, να σας ευχαριστήσω, ιδιαίτερα, για τις αλλαγές που έχετε επιφέρει στην πολιτική, ιδίως τη μεγαλύτερη απόδοση προσοχής στους στόχους της Λισσαβώνας, την προσπάθεια να αποκτήσουν οι δραστηριότητές μας οικολογικό χαρακτήρα, και την έμφαση στην έρευνα και τεχνολογία. Σήμερα παρατήρησα ακόμη μια φορά ότι αναφερθήκατε ειδικά στην πολιτιστική κληρονομιά ως κάτι με οικονομική και πολιτιστική αξία.
<P>
Έχω ακόμη δύο σχόλια να κάνω, το πρώτο εκ των οποίων αφορά την έμφαση που δίδεται στην διασυνοριακή συνεργασία, αυτόν τον τρίτο στόχο, τον οποίο πρέπει να ενισχύσουμε την επερχόμενη περίοδο, και από οικονομικής άποψης.
<P>
Το δεύτερο σχόλιο είναι ότι δεν πρέπει να χαραμίζουμε τα κονδύλια μας. Διαθέτουμε εξαιρετικά ταμεία μέσω των οποίων μπορούμε να προσφέρουμε στους εταίρους μας τα μέσα, μέσω του πλαισίου εταιρικής σχέσης, να προχωρήσουν με την ανάπτυξη. Δεν θα πρέπει να χαραμίσουμε αυτό το δυναμικό την επερχόμενη περίοδο.
<P>
Τέλος, πρέπει να υπάρξει μια Λευκή Βίλος για την εδαφική συνοχή. Έχετε παράσχει πολλές υποδείξεις, αλλά η Λευκή Βίβλος είναι η βάση για τη μελλοντική νομοθεσία και θα το θεωρούσα ιδιαίτερα λυπηρό, εάν η Ευρωπαϊκή Επιτροπή δεν προχωρήσει στην σύνταξη της. Θα ήθελα επίσης να ευχαριστήσω τους σκιώδεις εισηγητές για τη συνεργασία τους, καθώς και, ιδιαίτερα, το προσωπικό που ήταν εκπληκτικό.
<SPEAKER ID="083" NAME="Πρόεδρος">
Πριν διακόψω τη συνεδρίαση για σύντομο χρονικό διάστημα, θα μου επιτρέψετε να καλωσορίσω θερμά μια ομάδα επισκεπτών που αποτελείται από συνταξιούχους από την επαρχία του Τολέδο, της περιφέρειάς μου Castilla-La Mancha, διότι βρίσκονται εδώ για να εκπληρώσουν το καθήκον τους ως Ευρωπαίοι.
<P>
" κοινή συζήτηση έληξε.
<P>
Θα συνεχίσουμε τώρα με την ψηφοφορία.
<P>
Γραπτές δηλώσεις (άρθρο 142 του Κανονισμού)
<SPEAKER ID="999" NAME="Adam Bielan  " LANGUAGE="PL">
Οι άνθρωποι από τις αγροτικές κοινότητες βρίσκονται σε ιδιαίτερα μειονεκτική θέση, όταν ανταγωνίζονται στην αγορά εργασίας. Στην ΕΕ, και ιδίως στην Πολωνία, υπάρχουν σημαντικές διαφορές στο βιοτικό επίπεδο μεταξύ των αστικών και των αγροτικών περιοχών. Αυτό ισχύει ιδιαίτερα όσον αφορά την πρόσβαση στις υπηρεσίες. " πρόσβαση στις σύγχρονες τεχνολογίες, όπως το ευρυζωνικό Internet, στις αγροτικές περιοχές της Πολωνίας αντιστοιχεί στο ήμισυ των αστικών περιοχών.
<P>
Ο στόχος της πολιτικής συνοχής θα πρέπει να είναι η ανάληψη συγκεκριμένων πρωτοβουλιών με σκοπό την εξομάλυνση του βιοτικού επιπέδου σε συγκεκριμένες περιφέρειες. " βοήθεια προς τις μικρομεσαίες επιχειρήσεις για την απόκτηση χρηματοδότησης από το ευρωπαϊκό γεωργικό ταμείο αγροτικής ανάπτυξης είναι εξαιρετικά σημαντική εδώ.
<P>
Οι κυβερνήσεις συγκεκριμένων χωρών θα πρέπει να ενισχύουν τις μικρομεσαίες επιχειρήσεις εξαλείφοντας τους διοικητικούς και νομικούς φραγμούς και παρέχοντας τις κατάλληλες υποδομές. Αυτές είναι θεμελιώδεις προϋποθέσεις για την ανάπτυξη περιοχών που βρίσκονται σε μεγάλη απόσταση από τα μεγάλα αστικά κέντρα.
<SPEAKER ID="084" NAME="Sebastian Valentin Bodu  " LANGUAGE="RO">
Οι μικροπιστώσεις και ακόμα και οι πιστώσεις που χορηγούνται στους επιχειρηματίες από τα κοινοτικά κονδύλια αποτελούν ένα θεσμικό μοχλό που μπορεί και πρέπει να πληρώσει το κενό που αφήνουν οι εμπορικές τράπεζες ως αποτέλεσμα της χρηματοπιστωτικής κρίσης που ήδη πλήττει την πραγματική οικονομία.
<P>
Μια εμπορική τράπεζα είναι ωφέλιμη για την οικονομία στο βαθμό που χορηγεί πιστώσεις, κάτι που δεν συμβαίνει επί του παρόντος, παρά τη μαζική διοχέτευση δημόσιου χρήματος σε διάφορες τράπεζες.
<P>
Υπ' αυτές τις συνθήκες, προτείνω τα κράτη μέλη να μην χρηματοδοτούν πλέον απευθείας τις εμπορικές τράπεζες που αντιμετωπίζουν προβλήματα ώστε να μπορούν να καλύπτουν με τα χρήματα που λαμβάνουν τις τεράστιες ζημιές και/ή να βελτιώνουν τους οικονομικούς δείκτες τους με δημόσια χρήματα, να ικανοποιούν τους μετόχους τους και να έχουν λόγους ακόμη και να δίνουν στους εαυτούς τους γενναιόδωρα μπόνους. Από την άλλη, δεν πρέπει επίσης να αφεθούν (όλες) να χρεωκοπήσουν.
<P>
" πρόταση που περιλαμβάνει τη χρήση των εμπορικών τραπεζών ως απλών μεσαζόντων, ως παραγόντων για τη χορήγηση πιστώσεων και μικροπιστώσεων από τα δημόσια κονδύλια προς τους οικονομικούς παράγοντες και επιχειρηματίες οι οποίοι, χωρίς τη χρηματοδότηση, είναι επίσης ευάλωτοι στον κίνδυνο της χρεοκοπίας.
<P>
Συμπερασματικά, οι πιστώσεις και οι μικροπιστώσεις θα πρέπει να δίδονται σε όσους τις χρειάζονται μέσω των τραπεζών, αλλά χωρίς αυτές να περνούν μέσα από τους ισολογισμούς των τραπεζών, κάνοντας δηλαδή μόνο χρήση των γνώσεών και του δικτύου τους με σκοπό τη διευκόλυνση του δανεισμού.
<SPEAKER ID="085" NAME="Vasilica Viorica Dăncilă  " AFFILIATION="PSE">
γραπτώς. - (RO) " βελτίωση της πρόσβασης στη μικροπίστωση που παρέχει τη δυνατότητα στους μικρούς επιχειρηματίες, τους ανέργους και τις μειονεκτούσες ομάδες που επιθυμούν να ξεκινήσουν τη δική τους επιχείρηση και δεν έχουν πρόσβαση στα παραδοσιακά μέσα τραπεζικής πίστωσης για να ξεκινήσουν μια επιχείρηση, σε συνδυασμό με την πρόσφατη απόφαση μείωσης του ΦΠΑ για ορισμένες υπηρεσίες, αποτελούν λύσεις που η ΕΕ παρέχει στα κράτη μέλη προκειμένου να τα βοηθήσει να ξεπεράσουν την κρίση.
<P>
Οι τελευταίες αναλύσεις υποδεικνύουν ότι ο τομέας των υπηρεσιών, η γεωργία και ο τουρισμός ενδέχεται να είναι τομείς που μπορούν να απορροφήσουν σημαντικό ποσοστό του εργατικού δυναμικού που είναι διαθέσιμο στην αγορά εργασίας, συμπεριλαμβανομένων των ανέργων. Αυτός είναι ο λόγος για τον οποίο η Ρουμανία και οι άλλες χώρες της ΕΕ πρέπει να αναπτύξουν τα μέσα που απαιτούνται για την υλοποίηση αυτής της ιδέας, ιδίως ως μέρος του "μη τραπεζικού" τμήματος της αγοράς.
<P>
Πιστεύω ότι αυτές οι μικροπιστώσεις μπορούν να χρησιμοποιηθούν με επιτυχία για την ανάπτυξη ενός φάσματος υπηρεσιών για τις εταιρίες, τους ιδιώτες ή τα νοικοκυριά, από ειδικούς της τεχνολογίας των πληροφοριών έως καθαριστές παραθύρων, από κηπουρούς έως ανθρώπους που παρέχουν υπηρεσίες φροντίδας για τους ηλικιωμένους και τα παιδιά. Μπορούν επίσης να συνεισφέρουν στην αξιοποίηση των προσωπικών προσόντων και δεξιοτήτων σε μια επιτυχημένη επιχείρηση.
<P>
Σε μια μικροπίστωση μπορούν να έχουν πρόσβαση εταιρείες με λιγότερους από 10 εργαζόμενους. Αυτό είναι επωφελές για ανθρώπους που επιθυμούν να εργαστούν και για ανέργους που επιθυμούν να ξεκινήσουν μια επιχείρηση. Οι μικρές επιχειρήσεις αντιστοιχούν στο 91% των εμπορικών επιχειρήσεων της Ευρώπης.
<SPEAKER ID="086" NAME="Dragoş Florin David  " LANGUAGE="RO">
" Πράσινη Βίβλος για την εδαφική συνοχή με τίτλο "Μετατροπή της εδαφικής ποικιλομορφίας σε προτέρημα" εγκαινιάζει μια ευρεία διαβούλευση με τις περιφερειακές και τοπικές αρχές, τις ενώσεις, τους ΜΚΟ και την κοινωνία των πολιτών με στόχο την προώθηση της κοινής κατανόησης αυτής της νέας έννοιας, μαζί με τις επιπτώσεις της για τη μελλοντική περιφερειακή πολιτική της ΕΕ, χωρίς ωστόσο να παρέχει έναν ορισμό της "εδαφικής συνοχής".
<P>
Ο στόχος της εδαφικής συνοχής είναι να διασφαλίσει την αρμονική ανάπτυξη όλων των περιφερειών της ΕΕ και να παράσχει σε όλους τους πολίτες την ευκαιρία να επωφεληθούν στο μεγαλύτερο δυνατό βαθμό από τα εγγενή χαρακτηριστικά των εν λόγω περιφερειών. " Πράσινη Βίβλος προτείνει ότι η ποικιλομορφία θα μπορούσε να μετατραπεί σε προτέρημα και ανταγωνιστικό πλεονέκτημα, που συμβάλλει στην αειφόρο ανάπτυξη του συνόλου της ΕΕ. Αναφέρεται επίσης ειδικά στην ανάγκη αποτελεσματικού ελέγχου της πολιτικής συνοχής, προκειμένου αυτή να καταστεί πιο ευέλικτη.
<P>
" κύρια πρόκληση συνίσταται στην παροχή βοήθειας στις διάφορες περιοχές ούτως ώστε να αξιοποιήσουν αυτό το προτέρημα και να ανταλλάσσουν ορθές πρακτικές. " έκθεση του κ. van Nistelrooij καλύπτει αυτό το τεράστιο πεδίο της εδαφικής συνοχής και εκθέτει αποτελεσματικές απόψεις σχετικά με τις ανακοινώσεις της Επιτροπής σε αυτόν τον τομέα. Ως εκ τούτου, η Πράσινη Βίβλος για την εδαφική συνοχή παραμένει ανοικτή σε νέες προκλήσεις, αλλά μετατρέπεται σε αποτελεσματικό μέσο για εταιρικές σχέσεις και ανταλλαγές ορθών πρακτικών.
<SPEAKER ID="087" NAME="Constantin Dumitriu  " AFFILIATION="PPE-DE">
γραπτώς. - " πολιτική συνοχής και τα μέτρα αγροτικής ανάπτυξης εμπίπτουν στην ίδια αρχή της αλληλεγγύης που προωθεί το ευρωπαϊκό εγχείρημα και συμβάλλουν στην επίτευξη των στόχων της στρατηγικής της Λισσαβώνας.
<P>
Οι αναλύσεις μας και οι αποφάσεις που θα λάβουμε πρέπει να λαμβάνουν υπόψη τα διαφορετικά επίπεδα αγροτικής ανάπτυξης στην ΕΕ, το ειδικό βάρος αυτού του τομέα στις οικονομίες των κρατών μελών, καθώς και τις διαφορετικές συνθήκες από την άποψη της περιφερειακής συνοχής και ανάπτυξης. Χαιρετίζω το γεγονός ότι η τελική έκδοση αυτής της έκθεσης θα περιλαμβάνει και την πρότασή μου για την προώθηση μεγαλύτερης ευελιξίας στην χρήση των διαρθρωτικών ταμείων, ούτως ώστε αυτά να συμπληρώνουν τα μέτρα αγροτικής ανάπτυξης.
<P>
Προκειμένου να διασφαλιστεί ο κατάλληλος συντονισμός και η συμπληρωματικότητα της πολιτικής συνοχής με τα μέτρα αγροτικής ανάπτυξης, τα κράτη μέλη θα πρέπει να εφαρμόσουν μηχανισμούς για να ενθαρρύνουν την συνεπή και δίκαια χρήση των ευρωπαϊκών κονδυλίων. Ταυτόχρονα, η ΕΕ πρέπει να χρησιμοποιήσει τα μέσα που έχει στη διάθεσή της για να παρακολουθεί καλύτερα τη χρήση των ευρωπαϊκών κονδυλίων σε περιφερειακό επίπεδο, ούτως ώστε ν διασφαλίζεται ότι δεν υφίσταται καμία προκατάληψη κατά των αγροτικών περιοχών.
<P>
Αυτή η έκθεση είναι μια πρώτη ανάλυση αυτού του θέματος, και πρέπει να συνεχιστεί ούτως ώστε οι μελλοντικές οικονομικές προοπτικές να διασφαλίζουν μεγαλύτερη εναρμόνιση των κοινοτικών μέτρων που παρέχουν χρηματοδοτική ενίσχυση.
<SPEAKER ID="088" NAME="Bogdan Golik  " LANGUAGE="PL">
Θα ήθελα να ευχαριστήσω τον κ. Becsey για την έκθεση του, η οποία είναι τόσο σημαντική για μένα και τους συμπατριώτες μου.
<P>
Πολλοί άνθρωποι δεν φαίνεται να συνειδητοποιούν σε πόσο μεγάλο βαθμό μπορεί ο θεσμός των μικροπιστώσεων να επηρεάσει την κοινωνικοοικονομική ανάπτυξη μιας χώρας. Τα μικρά, ανασφαλή δάνεια δεν αποτελούν μονοπώλιο των φτωχότερων στις αναπτυσσόμενες χώρες. " ιδέα μπορεί εξίσου καλά να εφαρμοστεί στους ανέργους, σε όσους θέλουν να ξεκινήσουν μια επιχείρηση ή στις υφιστάμενες μικρές επιχειρήσεις.
<P>
" παροχή στους ανθρώπους που δεν έχουν πρόσβαση στην πίστωση της ευκαιρίας να χρηματοδοτήσουν τις δικές τους πρωτοβουλίες αποτελεί μείζον βήμα προς την κατεύθυνση της υλοποίησης της αρχής "προτεραιότητα στις μικρές επιχειρήσεις". Προτείνοντας τέτοιου είδους δάνεια, προάγουμε την επιχειρηματικότητα και αυξάνουμε την εργασιακή δραστηριότητα, προσλαμβάνοντας, κατ' αυτόν τον τρόπο, και περιορίζοντας τον κοινωνικό αποκλεισμό. Οι μικροπιστώσεις αποδίδουν ιδιαίτερα θετικά αποτελέσματα - γεγονός πολύ σημαντικό για τη χώρα μου - όσον αφορά το επίπεδο της ανεργίας.
<P>
Κατά την εφαρμογή, ωστόσο, δανείων αυτού του είδους, πρέπει να λαμβάνουμε κάποια πράγματα υπόψη.
<P>
Πρώτον, το θεσμικό και νομικό πλαίσιο των μικροπιστώσεων πρέπει να προσαρμοστεί στο επίπεδο της ανάπτυξης της αγοράς δανειακών κεφαλαίων.
<P>
Δεύτερον, πρέπει να εξεταστούν οι διαδικασίες που σχετίζονται με αυτήν την υπηρεσία. Δυστυχώς, λόγω του περίπλοκου χαρακτήρα τους, οι μικροί επιχειρηματίες και ιδιώτες που ξεκινούν μια επιχείρηση τείνουν να υποβάλλουν αιτήσεις για καταναλωτικά δάνεια.
<P>
Τρίτον, προκειμένου να καταστήσουμε τις μικροπιστώσεις δημοφιλείς, πρέπει να ενημερωθούν οι επιχειρηματίες για το γεγονός ότι υπάρχουν εναλλακτικές λύσεις στα τραπεζικά δάνεια σε ό,τι αφορά τη χρηματοδότηση.
<P>
Παρά τις επιφυλάξεις αυτές, χαιρετίζω με ιδιαίτερη ικανοποίηση την υπηρεσία μικροπίστωσης στην Πολωνία.
<SPEAKER ID="089" NAME="Lívia Járóka  " LANGUAGE="HU">
Θα ήθελα να συγχαρώ το συνάδελφό μου, κ. Becsey, για την έκθεσή του όπου υποστηρίζει το σύστημα μικροπίστωσης για την ενίσχυση της οικονομικής ανάπτυξης και της απασχόλησης. Σωστά επισημαίνεται στο έγγραφο ότι οι μειονεκτούσες ομάδες, συμπεριλαμβανομένων των μακροχρόνια ανέργων, των εξαρτώμενων από την κοινωνική πρόνοια και των εθνοτικών μειονοτήτων, όπως, ειδικότερα, οι Ρομά, θα πρέπει να βρίσκονται στο επίκεντρο των ευρωπαϊκών πρωτοβουλιών σε ό,τι αφορά τη μικροπίστωση.
<P>
" μικροπίστωση έχει αποδειχθεί ιδιαίτερα επιτυχημένο σύστημα σε ό,τι αφορά την προαγωγή της κοινωνικής και οικονομικής ένταξης, μέσω της στήριξης της αυτοαπασχόλησης. Εν μέσω χρηματοπιστωτικής κρίσης, τα απλά χρηματοδοτικά μέσα που μπορούν να χρηματοδοτήσουν τις επιχειρήσεις έχουν ιδιαίτερη αξία. Όσοι επιθυμούν να ξεκινήσουν μικρές οικογενειακές επιχειρήσεις μπορεί να αντιμετωπίζουν σημαντικές δυσκολίες στους διαγωνισμούς υποβολής προσφορών στο πλαίσιο της πολιτικής συνοχής, ιδίως στην περίπτωση της συγχρηματοδότησης. " δημιουργία, ή η αποκατάσταση, της κοινωνικής συνοχής πρέπει να επικρατεί της κερδοφορίας, δεδομένου ότι η ενίσχυση της αυτοαπασχόλησης είναι πολύ λιγότερο δαπανηρή σε σύγκριση με τα επιδόματα ανεργίας, και, ως εκ τούτου, από την άποψη της εθνικής οικονομίας, είναι προτιμότερη η παροχή μικροπίστωσης ακόμη και αν, από αυστηρά οικονομική άποψη, μπορεί να μην είναι επικερδής. Το σύστημα μικροπίστωσης πρέπει να είναι προσβάσιμο σε όσους δεν έχουν δυνατότητα πρόσβασης στις τράπεζες, δηλαδή σε όσους δεν μπορούν να αποκτήσουν πίστωση μέσω του παραδοσιακού τραπεζικού τομέα, λόγω του ότι αντιπροσωπεύουν υψηλό κίνδυνο, χαμηλά περιθώρια κέρδους και κίνδυνο μη απόδοσης, ενώ θα πρέπει να καθιστά εφικτή τη στοχευμένη συμμετοχή των ομάδων που μειονεκτούν.
<SPEAKER ID="090" NAME="Zbigniew Krzysztof Kuźmiuk  " LANGUAGE="PL">
Στο πλαίσιο της συζήτησης για την πολιτική συνοχής, θα ήθελα να επιστήσουμε την προσοχή σε ορισμένα ζητήματα που έθεσε η έκθεση του κ. Roszkowski επί του θέματος.
<P>
1. Στις δημοσιονομικές προοπτικές 2007-2013, το ευρωπαϊκό γεωργικό ταμείο αγροτικής ανάπτυξης κατέστη ο δεύτερος πυλώνας της ΚΓΠ και, ως εκ τούτου, διαχωριστική από την πολιτική συνοχής. Ως αποτέλεσμα αυτής της εξέλιξης, ιδίως δεδομένων των ισχνών διαθέσιμων κονδυλίων του προϋπολογισμού, η πολιτική συνοχής, ιδίως αυτή του ευρωπαϊκού ταμείου περιφερειακής ανάπτυξης, έχει επικεντρωθεί στην οικονομική ανταγωνιστικότητα που είναι συγκεντρωμένη στα μεγαλύτερα αστικά κέντρα ή στις πλέον ενεργές περιφέρειες, ενώ το ΕΓΤΑΑ επικεντρώνει τους πόρους του στη βελτίωση της αγροτικής ανταγωνιστικότητας.
<P>
Αυτή η προσέγγιση ενδέχεται να έχει ως αποτέλεσμα είτε την επανάληψη ορισμένων στόχων, για παράδειγμα, την προστασίας του περιβάλλοντος, την εκπαίδευση και τον πολιτισμό, ή την παράλειψη τους και στα δύο πεδία.
<P>
2. Ως εκ τούτου, πρέπει να αξιολογήσουμε εάν η χρηματοδότηση που προορίζεται για την αγροτική ανάπτυξη την περίοδο 2007-2013 θα πρέπει να χρησιμοποιηθεί περισσότερο για την ενίσχυση των αγροτών, ή εάν θα κατευθυνθεί περισσότερο σε αγρότες δικαιούχους που δεν ασχολούνται με τη γεωργία, ή ακόμη και σε δικαιούχους που παραμένουν στις αγροτικές περιοχές, αλλά οι οποίοι θα μετακινηθούν από τον τομέα της γεωργίας σε άλλους τομείς επαγγελματικής δραστηριότητας. Εάν αποδειχθεί ότι ο προτεινόμενος στόχος του δεύτερου πυλώνα είναι η ενίσχυση των γεωργών, φαίνεται ότι στις επόμενες προοπτικές θα ήταν προτιμότερο τα εν λόγω κονδύλια να συνδεθούν με την πολιτική συνοχής.
<P>
3. Απαραίτητη είναι επίσης η αύξηση της χρηματοδότησης για τον δεύτερο πυλώνα της ΚΓΠ, αν και, βάσει της έκκλησης του Ευρωκοινοβουλίου, αυτό πρέπει να γίνει μέσω της μείωσης των άμεσων ενισχύσεων που στους μεγάλους γεωργούς, και της σταδιακής αύξησης των ποσοστών διαφοροποίησης.
<SPEAKER ID="091" NAME="Janusz Lewandowski  " LANGUAGE="PL">
" περιφερειακή πολιτική, η οποία έχει λάβει τη μορφή των διαρθρωτικών ταμείων και του ταμείου συνοχής, θεωρείται δικαίως ως η πλέον εμφανής και απτή κοινοτική πολιτική για τους πολίτες της Ευρώπης. Καμιά άλλη πολιτική δεν παρέχει τόση προβολή για την ΕΕ, ούτε αναδεικνύει τα οφέλη της ολοκλήρωσης με καλύτερο τρόπο. Αυτός είναι ο λόγος για τον οποίον αποδίδουμε τόση σημασία στη συζήτηση για το μέλλον της συνοχής. Ποτέ η συνοχή δεν υπήρξε τόσο αναγκαία όσο είναι τώρα, όταν τα δύο μισά της Ευρώπης, χωρισμένα μετά τον πόλεμο από το σιδηρούν παραπέτασμα, έχουν ενωθεί. Αυτό είναι εξαιρετικά σημαντικό για τις χώρες που ωθήθηκαν στο παρασκήνιο βάσει της συμφωνίας της Γιάλτας. " κρίση, και η εν δυνάμει αξία των διαρθρωτικών ταμείων ως δεσμών καταπολέμησης της κρίσης, αποτελούν ειδική πτυχή.
<P>
Δεν μπορούμε να επαναλάβουμε την κατάσταση του 2008, όταν επιστράφηκαν 4,5 δισεκατομμύρια ευρώ αχρησιμοποίητων κονδυλίων. Αυτό ήταν κοινή αποτυχία όλων μας. Αυτό και μόνο καθιστά μείζονος σημασίας το να εγκρίνουμε αυτό το τμήμα του κοινοτικού προϋπολογισμού σήμερα. Βραχυπρόθεσμα, τα άλλα ζητήματα μπορούν να αναβληθούν∙ μακροπρόθεσμα, πρέπει να υπερασπιστούμε την πολιτική συνοχής ως μια κοινοτική πολιτική που παρέχει σε όλες τις περιφέρειες μια ευκαιρία. Ως τέτοια, η πολιτική συνοχής πρέπει να αποδέχεται τις περιφερειακές και τοπικές γνώσεις όταν πρόκειται για την εξεύρεση του καλύτερου τρόπου διαχείρισης της χρηματοδότησης. " χρήση πρόσθετων κριτηρίων για την αξιολόγηση των έργων θα αυξήσει το επίπεδο της εχεμύθειας κατά την αξιολόγησή τους, και ως εκ τούτου, θα περιπλέξει την διαδικασία αξιοποίησης των κονδυλίων. Κάτι τέτοιο δεν έχει νόημα σήμερα, ενόψει της κρίσης, αλλά ούτε και μακροπρόθεσμα.
<SPEAKER ID="092" NAME="Ramona Nicole Mănescu  " LANGUAGE="RO">
Θα ήθελα, πρώτα απ' όλα, να συγχαρώ τον εισηγητή για τις προσπάθειές του.
<P>
Όπως είναι γνωστό, η υλοποίηση των στρατηγικών και των επιχειρησιακών προγραμμάτων για την περίοδο 2007-2013 βρίσκεται ακόμη στα αρχικά της στάδια, λόγος για τον οποίο το πεδίο εφαρμογής της έκθεσης που συζητούμε είναι ακόμη περιορισμένο. Ωστόσο, θα ήθελα να αναφέρω τις προσπάθειες που κατέβαλαν όλα τα κράτη μέλη για την ενσωμάτωση, ως μέρος της διαδικασίας κατάρτισης και διαπραγμάτευσης των επιχειρησιακών προγραμμάτων, των γενικών προτεραιοτήτων της πολιτικής συνοχής.
<P>
" επιτυχής υλοποίηση των επιχειρησιακών προγραμμάτων εξαρτάται σε πολύ μεγάλο βαθμό από το πόσο γρήγορα θα κατορθώσουμε να απλοποιήσουμε τις διαδικασίες και να προωθήσουμε τα μέτρα που προορίζονται για την εμπέδωση των θεσμών και, εξίσου σημαντικό, από τον τρόπο που προσδιορίζουμε τις ειδικές απαιτήσεις επαγγελματικής κατάρτισης για το προσωπικό που εργάζεται στα ευρωπαϊκά ταμεία.
<P>
Προκειμένου να διασφαλίσουμε την καλύτερη δημοσιονομική διαχείριση της κοινοτικής χρηματοδότησης, μαζί με την σχετική διαφάνεια σε ό,τι αφορά τη διαχείριση των κονδυλίων, πιστεύω ότι είναι ιδιαίτερα σημαντικό τα κράτη μέλη να έχουν επαρκή συστήματα παρακολούθησης.
<P>
Πιστεύω επίσης βαθιά ότι είναι απολύτως απαραίτητο να ευαισθητοποιήσουμε περαιτέρω το κοινό προκειμένου να επιτύχουμε το μέγιστο ποσοστό απορρόφησης για τα κονδύλια καθώς και την ανάπτυξη βιώσιμων έργων.
<SPEAKER ID="093" NAME="Adrian Manole  " LANGUAGE="RO">
Σε ευρωπαϊκό επίπεδο, στο πλαίσιο της μελλοντικής περιφερειακής πολιτικής και πολιτικής συνοχής της ΕΕ, οι ανισότητες θεωρείται ότι οφείλονται στις διαρθρωτικές ανεπάρκειες των περιφερειών από την άποψη των βασικών παραγόντων ανταγωνιστικότητας, και ιδίως στην έλλειψη ικανότητας καινοτομίας και επιχειρηματικού πνεύματος.
<P>
Αυτή η κατάσταση θα μπορούσε να διορθωθεί διά της υιοθέτησης μιας στρατηγικής προσέγγισης, μέσω, δηλαδή, της ενίσχυσης της περιφερειακής ανταγωνιστικότητας σε όλη την ΕΕ, κάτι που θεωρείται ζωτικής σημασίας για την ενίσχυση της οικονομίας στο σύνολό της και για τον περιορισμό των κινδύνων που ενέχει η συμφόρηση που προκαλείται από τη συγκέντρωση των οικονομικών δραστηριοτήτων.
<P>
Πρέπει να επαναλάβουμε ότι η εξάλειψη των εν λόγω ανισοτήτων θα καταστεί εφικτή μόνο μέσω της πραγματοποίησης ενημερωτικής εκστρατείας μεγάλης κλίμακας και της έναρξης διαλόγου μεταξύ πολιτών και κοινωνίας των πολιτών, διαφορετικά, τα έργα θα συνεχίσουν να είναι μη προσβάσιμα.
<P>
Παρομοίως, για την ανεμπόδιστη υλοποίηση των προγραμμάτων και των έργων με κοινοτική ενίσχυση απαιτούνται συστήματα διαχείρισης και ελέγχου υψηλής ποιότητας. " συμμόρφωση με την κοινοτική νομοθεσία, όπως οι κανονισμοί που διέπουν το περιβάλλον και την ισότητα των ευκαιριών, αποτελεί προϋπόθεση για τη χρηματοδότηση των έργων. Πριν πραγματοποιηθούν άλλες πληρωμές, πέραν των προκαταβολών χρηματοδότησης, η Επιτροπή πρέπει να διασφαλίζει ότι τα συστήματα διαχείρισης και ελέγχου συμμορφώνονται πλήρως με τους κανονισμούς.
<SPEAKER ID="094" NAME="Siiri Oviir  " AFFILIATION="ALDE">
γραπτώς. - (ET) " εδαφική συνοχή ενισχύει την οικονομική και κοινωνική συνοχή και αποτελεί ένα από τα ουσιαστικά στοιχεία για την επίτευξη των στόχων της πολιτικής συνοχής της ΕΕ, δεδομένου ότι βοηθά αποτελεσματικά στην εξισορρόπηση των διαφορών στην ανάπτυξη μεταξύ και εντός των κρατών μελών και των περιφερειών.
<P>
" εδαφική συνοχή διαδραματίζει επίσης σημαντικό ρόλο στις μελλοντικές εξελίξεις της περιφερειακής πολιτικής της ΕΕ, όπως καταδείχθηκε από την προσθήκη της αρχής της εδαφικής συνοχής στην οικονομική και κοινωνική συνοχή στη συνθήκη της Λισσαβώνας.
<P>
Στο πλαίσιο της παρούσας οικονομικής κρίσης, η αναζωογόνηση της οικονομίας της ΕΕ έχει καταστεί πολύ σημαντικό θέμα, και είναι κάτι που θα επιτευχθεί μέσω ορθολογικών επενδύσεων, οι οποίες είναι ζωτικής σημασίας για την οικονομική επιτυχία, τις επιστημονικές ανακαλύψεις, την τεχνολογική καινοτομία και την απασχόληση.
<P>
Στηρίζω ολόψυχα την ιδέα του εισηγητή ότι η ΕΕ θα πρέπει, για τους σκοπούς της εδαφικής συνοχής, να τονώσει τη διαλειτουργικότητα και τη μεταφορά της γνώσης μεταξύ των ερευνητικών κέντρων και των κέντρων καινοτομίας και των γύρω περιοχών, προκειμένου να υπάρξουν τα μέγιστα θετικά αποτελέσματα για τους ευρωπαίους πολίτες από τις πραγματοποιηθείσες επενδύσεις.
<P>
Προκειμένου να αντιμετωπίσουμε πιο αποτελεσματικά τα προβλήματα και τις δυσκολίες που βιώνουν τα κράτη μέλη σε αυτή την περίοδο κρίσης, χρειαζόμαστε μια κοινή στρατηγική συνοχής της ΕΕ, στην οποία θα πρέπει να τονίζεται η εδαφική διάσταση της πολιτικής συνοχής, ενώ πρέπει να λαμβάνονται υπόψη οι συγκεκριμένες ειδικές ανάγκες κάθε κράτους μέλους στο πλαίσιο της εφαρμογής των μέτρων πολιτικής.
<P>
Πρέπει να ξεκινήσουμε σήμερα μια ευρύτερη συζήτηση σχετικά με το πιθανό μέλλον της περιφερειακής πολιτικής και της πολιτικής συνοχής στην ΕΕ μετά το 2013, καθώς και σχετικά με την πιθανή μορφή των διαρθρωτικών ταμείων στην επικείμενη περίοδο προγραμματισμού, προκειμένου να συμβάλουμε συνειδητά στη βελτίωση των ανταγωνιστικών πλεονεκτημάτων της οικονομίας της ΕΕ στον κόσμο.
<SPEAKER ID="095" NAME="Richard Seeber  " AFFILIATION="PPE-DE">
γραπτώς. - (DE) Σε συμφωνία με το μότο της ΕΕ "ενωμένη στην πολυμορφία", πρέπει να κάνουμε περισσότερα ώστε να καταστήσουμε την ήπειρό μας μια "Ευρώπη των περιφερειών". " εδαφική συνοχή διαδραματίζει σημαντικό ρόλο από αυτή την άποψη. Γι' αυτό το λόγο, θα πρέπει να δώσουμε έμφαση στο να την καταστήσουμε χωριστό στόχο, μαζί με την οικονομική και κοινωνική συνοχή.
<P>
Στη διάρκεια της διαδικασίας ενίσχυσης των περιφερειών, πρέπει να δώσουμε ιδιαίτερη προσοχή στους ευαίσθητους τομείς, όπως αναφέρθηκε στην παρούσα συζήτηση για τη συνοχή. Πρέπει να ληφθούν υπόψη οι αυξημένες δαπάνες, ιδίως στις ορεινές περιφέρειες, οι οποίες είναι χρονοβόρες και δαπανηρές στη διαχείριση.
<P>
" παροχή αντιστάθμισης για αυτές τις δύσκολες συνθήκες αποτελεί ένα σημαντικό βήμα προς την κατεύθυνση της δημιουργίας μιας Ευρώπης σε όλες τις περιοχές της οποίας αξίζει να ζει κανείς. Σε αυτό το πλαίσιο, θα πρέπει να επισημάνουμε το ρόλο της γεωργικής βιομηχανίας. " παραγωγή γάλακτος στα βουνά συμβάλλει σε σημαντικό βαθμό στην προστασία των αγροτικών περιοχών και, ως εκ τούτου, θα πρέπει να ενισχυθεί επαρκώς. Οι μικρομεσαίες επιχειρήσεις που δημιουργούν θέσεις εργασίας, εκτός των μεγάλων ευρωπαϊκών εμπορικών κέντρων θα πρέπει επίσης να βοηθηθούν. Γενικά, η τρέχουσα συζήτηση για τη συνοχή διαμορφώνει την κατεύθυνση της σύγχρονης περιφερειακής πολιτικής και θα μεταφέρει την παραδοσιακή δομή της Ευρώπης στο μέλλον.
<SPEAKER ID="998" NAME="Bernard Wojciechowski  " LANGUAGE="PL">
Την περίοδο 2007-2013 η Πολωνία θα λάβει πάνω από 67 δισεκατομμύρια ευρώ από τον προϋπολογισμό της ΕΕ. Ως μέρος των εν λόγω χρηματικών μεταφορών, η Ευρωπαϊκή Επιτροπή έστειλε, μόνο το 2008, σύνολο 19,3 δισεκατομμυρίων πολωνικών ζλότι στην Πολωνία. Τα συγκεκριμένα χαρακτηριστικά της υλοποίησης των εν λόγω προγραμμάτων σημαίνουν, ωστόσο, ότι το μεγαλύτερο μέρος των πληρωμών θα πραγματοποιηθούν τα τελευταία χρόνια των προγραμμάτων, δηλαδή την περίοδο 2013-2015. Δυστυχώς, έχουν προκύψει θεμελιώδεις περιορισμοί που δεν επιτρέπουν την αποτελεσματική υλοποίηση των διαρθρωτικών ταμείων στην Πολωνία. Από την αρχή των προγραμμάτων για την περίοδο 2007-2013 έως τις αρχές Μαρτίου του 2009, υπογράφηκαν περίπου 8.400 συμφωνίες χρηματοοικονομικής στήριξης, που αφορούσαν συνολικές δαπάνες 15,4 δισεκατομμυρίων πολωνικών ζλότι. Σε αυτά περιλαμβάνεται συνεισφορά από την ΕΕ 11,4 δισεκατομμυρίων πολωνικών ζλότι. Δυστυχώς, οι αιτήσεις για χορήγηση χρηματοδότησης από τα εν λόγω κονδύλια ανέρχονται σε σύνολο 1,75 δισεκατομμυρίων πολωνικών ζλότι. Οι εξαιρετικά μακροχρόνιες διαδικασίες απονομής των δημόσιων συμβάσεων μπορούν να καθυστερήσουν την υλοποίηση των διαρθρωτικών ταμείων, και, κατά αυτόν τον τρόπο, να συμβάλουν στο χαμηλό επίπεδο της απορρόφησης. Τα διαρθρωτικά ταμεία είναι δημόσια ταμεία που υπόκεινται στην εθνική νομοθεσία περί δημοσίων συμβάσεων. " εν λόγω νομοθεσία πρέπει να δημιουργεί μια απλή και αποτελεσματική διαδικασία για την επιλογή των αναδόχων. Οι εξαιρετικά μακροχρόνιες διαδικασίες υποβολής προσφορών μπορούν να καθυστερήσουν την υλοποίηση των διαρθρωτικών ταμείων. Τα κοινοτικά ταμεία θα πρέπει να είναι ένα μέσο για τον περιορισμό των πλέον σοβαρών περιπτώσεων της χρηματοπιστωτικής κρίσης. " επιτάχυνση της χρηματοδότησης θα επιτρέψει την ενίσχυση της οικονομίας το 2009 μέσω των επενδύσεων στις υποδομές, στο ανθρώπινο κεφάλαιο και στις επιχειρήσεις ύψους τουλάχιστον γύρω στο 1,3% του ΑΕγχΠ. Γι' αυτό το λόγο, η κυβέρνηση πρέπει να διευκολύνει την πρόσβαση στα κοινοτικά κονδύλια και να απλοποιήσει τις διαδικασίες.
<P>
(Δεδομένου ότι έφτασε η ώρα των ψηφοφοριών, η συζήτηση διακόπτεται στις 11.50 π.μ. και συνεχίζεται στις 12.05 μ.μ.)
<SPEAKER ID="098" NAME="Πρόεδρος">
- " ημερήσια διάταξη προβλέπει την ψηφοφορία.
<P>
(Για λεπτομέρειες σχετικά με την έκβαση της ψηφοφορίας: βλ. Συνοπτικά Πρακτικά)

<CHAPTER ID="014">
Διάταξη των εργασιών
<SPEAKER ID="019" NAME="Πρόεδρος">
Το τελικό σχέδιο της ημερήσιας διάταξης, που κατάρτισε η Διάσκεψη των Προέδρων κατά τη συνεδρίαση της Πέμπτης 9 Δεκεμβρίου 2010, σύμφωνα με τα άρθρα 137 και 138 του Κανονισμού, έχει διανεμηθεί.
<P>
Έχουν προταθεί οι ακόλουθες τροπολογίες:
<P>
Τετάρτη
<P>
Έλαβα ένα αίτημα από την Ομάδα του Ευρωπαϊκού Λαϊκού Κόμματος (Χριστιανοδημοκράτες) για την προσθήκη στη διάταξη των εργασιών της έκθεσης του κ. Szájer σχετικά με μηχανισμούς ελέγχου από κράτη μέλη ως προς την άσκηση των εκτελεστικών εξουσιών εκ μέρους της Επιτροπής.
<SPEAKER ID="020" NAME="József Szájer" AFFILIATION="PPE">
(EN) Κύριε Πρόεδρε, όπως πολύ σωστά είπατε, η Ομάδα μας ζητεί να συμπεριληφθεί στην ημερήσια διάταξη ο κανονισμός σχετικά με τις εκτελεστικές πράξεις. Αισθάνομαι κάπως αμήχανα υποβάλλοντας αυτό το αίτημα, διότι δεν αποτελεί αίτημα μόνο της δικής μου Ομάδας· αρκετές άλλες Ομάδες υποστηρίζουν αυτήν την ιδέα. Υπήρξε ομόφωνη ψηφοφορία στην Επιτροπή Νομικών Θεμάτων επί αυτής της έκθεσης και επί διάφορων κοινών συμφωνιών και δηλώσεων που επισυνάπτονται σε αυτήν.
<P>
Θα ήθελα να υπενθυμίσω στους συναδέλφους βουλευτές ότι η Συνθήκη της Λισαβόνας τέθηκε σε ισχύ πριν από έναν χρόνο. Ο εν λόγω κανονισμός σχετικά με τις εκτελεστικές πράξεις προκύπτει μετά από έναν χρόνο πολύ σκληρών διαπραγματεύσεων σε έναν τομέα όπου οι νέες κατ' εξουσιοδότηση και εκτελεστικές πράξεις συνιστούν πολύ σημαντικό ζήτημα για το παρόν Κοινοβούλιο. Μετά την παρέλευση ενός έτους, θεωρώ ότι μπορούμε να ασκήσουμε πλήρως αυτό το δικαίωμα. Ξα τον λόγο αυτόν, θα ήταν καλό να συζητήσουμε και να εγκρίνουμε τον συγκεκριμένο νέο κανονισμό.
<P>
Θα ήθελα επίσης να σας ενημερώσω -όπως γνωρίζουν οι συνάδελφοι βουλευτές- ότι επικρατούσε πολύ δύσκολη κατάσταση στο Συμβούλιο με δύο μειοψηφίες αρνησικυρίας. Πρόκειται, συνεπώς για μια πράξη που απαιτεί πολύ λεπτούς χειρισμούς, και αυτός είναι ο λόγος για τον οποίο θεωρώ σωστό να την ολοκληρώσουμε το συντομότερο δυνατόν. Όλα τα δικαιώματα του Κοινοβουλίου γίνονται σεβαστά σε αυτήν την έκθεση. Ζητώ τη στήριξη όλων των άλλων Ομάδων.
<SPEAKER ID="021" NAME="Πρόεδρος">
Σας ευχαριστώ, κύριε Szájer. Υπάρχει στήριξη για την εν λόγω πρόταση;
<SPEAKER ID="022" NAME="Hannes Swoboda" AFFILIATION="S&amp;D">
(DE) Κύριε Πρόεδρε, δεν έχουμε καμία αντίρρηση να συμπεριληφθεί αυτό το θέμα στην ημερήσια διάταξη. Ωστόσο, θα ήθελα να επιστήσω την προσοχή σας στο γεγονός ότι μέλη ορισμένων επιτροπών -και όχι μόνο από τη δική μας Ομάδα, νομίζω- εξακολουθούν να εκφράζουν ανησυχίες σχετικά με συγκεκριμένους κανόνες. Αναμφίβολα χρειαζόμαστε προθεσμία για την κατάθεση τροπολογιών, ούτως ώστε να μπορέσουμε να ψηφίσουμε το αργότερο την Πέμπτη. Θα ήθελα, εντούτοις, να δηλώσω απλώς ότι ορισμένες συζητήσεις βρίσκονται ακόμα σε εξέλιξη, και δεν μπορώ να πω εκ των προτέρων εάν η Ομάδα μας θα ψηφίσει υπέρ ή κατά. Οι συζητήσεις δεν έχουν διεξαχθεί ακόμα. Ωστόσο, δεν έχουμε καμία αντίρρηση να συμπεριληφθεί αυτό το θέμα στην ημερήσια διάταξη.
<SPEAKER ID="023" NAME="Πρόεδρος">
Προτείνω να προχωρήσει η διαδικασία ως εξής: θα διεξαγάγουμε τη συζήτηση την Τετάρτη και η συνεδρίαση θα λήξει στις 21.00. " προθεσμία κατάθεσης τροπολογιών ορίζεται για την Τετάρτη, στις 10.00. " ψηφοφορία θα διεξαχθεί την Πέμπτη.
<P>
(Το Σώμα εγκρίνει την πρόταση)
<SPEAKER ID="024" NAME="Catherine Trautmann" AFFILIATION="S&amp;D">
(FR) Κύριε Πρόεδρε, η Ομάδα μου επιθυμεί ουσιαστικά την επαναφορά στη διάταξη των εργασιών των δύο προφορικών ερωτήσεων τόσο σχετικά με την έκθεση της ομάδας εργασίας Van Rompuy όσο και σχετικά με τις έξι δέσμες νομοθετικών μέτρων της Επιτροπής για την οικονομική διακυβέρνηση.
<P>
Καταρχάς, για έναν θεσμικό λόγο, διότι το άρθρο 9 της Συνθήκης της Λισαβόνας μάς παρέχει αυτό το προνόμιο και την εξουσία να εφαρμόζουμε την οριζόντια κοινωνική ρήτρα, και, ιδίως, τη μελέτη σχετικά με τον κοινωνικό αντίκτυπο για τα ριζοσπαστικά μέτρα, τις ριζοσπαστικές οδηγίες και αποφάσεις που έχουν επιπτώσεις για τους πολίτες μας.
<P>
Ο κ. John Monks, γενικός γραμματέας της Ευρωπαϊκής Συνομοσπονδίας Συνδικάτων, διατύπωσε πρόσφατα γραπτώς την ανησυχία του για τον άμεσο αντίκτυπο που διαπιστώνει πως έχουν τα προγράμματα λιτότητας στα εισοδήματα των μισθωτών, στους μισθούς τους, αλλά και στις συνταξιοδοτικές παροχές τους. Ο πολιτικός λόγος, κύριε Πρόεδρε, της υποβολής αυτού του αιτήματος εξ ονόματος της Ομάδας μου είναι ότι πρέπει να αποδείξουμε πως, σε μια περίοδο κατά την οποία συζητούμε τη ρύθμιση της αγοράς, δεν εκφέρουμε μόνο την άποψή μας σχετικά με τις αγορές, αλλά, επίσης, ψηφίζουμε και νομοθετούμε προς όφελος των συμπολιτών μας.
<P>
Προσδοκώ πραγματικά ότι το παρόν Σώμα θα είναι σε θέση να υποστηρίξει την επαναφορά αυτών των προφορικών ερωτήσεων.
<SPEAKER ID="025" NAME="Πρόεδρος">
Ποιος θα ήθελε να μιλήσει υπέρ; Ποιος θα λάβει τον λόγο υπέρ;
<SPEAKER ID="026" NAME="Francesco Enrico Speroni" AFFILIATION="EFD">
(IT) Κύριε Πρόεδρε, κυρίες και κύριοι, ακριβώς λόγω της σχέσης που θα πρέπει να υφίσταται μεταξύ των τριών θεσμικών οργάνων -του Συμβουλίου, της Επιτροπής και του Κοινοβουλίου- κρίνω σκόπιμο να υποστηρίξω την πρόταση της βουλευτού.
<SPEAKER ID="027" NAME="Πρόεδρος">
Θέλει κανείς να μιλήσει κατά της πρότασης; Δεν βλέπω κάποιον που να θέλει να λάβει τον λόγο κατά. " ημερήσια διάταξη προβλέπει τώρα την ψηφοφορία.
<P>
(Το Σώμα εγκρίνει την πρόταση)
<P>
Πρόεδρος. - Οι εν λόγω δύο προφορικές ερωτήσεις προστίθενται στη διάταξη των εργασιών του απογεύματος της Τετάρτης. " συνεδρίαση θα συνεχισθεί περίπου έως τις 21.00.
<P>
(" διάταξη των εργασιών εγκρίνεται)

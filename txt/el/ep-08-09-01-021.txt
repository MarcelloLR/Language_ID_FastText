<CHAPTER ID="021">
Αξιολόγηση του συστήματος του Δουβλίνου (συνέχεια της συζήτησης)
<SPEAKER ID="192" NAME="Πρόεδρος">
Συνεχίζεται η συζήτηση της έκθεση της κ. Lambert σχετικά με την αξιολόγηση του συστήματος του Δουβλίνου.
<SPEAKER ID="193" NAME="Inger Segelström" AFFILIATION="PSE">
(SV) Κύριε Πρόεδρε, η αλλαγή θέματος είναι πολύ ριζική, αν όμως δεν επιλύσουμε την κρίση στη Γεωργία, θα χρειαστούμε ακόμα καλύτερη πολιτική για το άσυλο και τους πρόσφυγες στην Ευρώπη.
<P>
Επιτρέψτε μου καταρχάς να ευχαριστήσω την κ. Lambert για την πολύ εμπεριστατωμένη έκθεσή της. Υποστηρίζω επίσης τις τροπολογίες που κατέθεσαν η κ. Roure και η κ. Lefrançois. Το σύστημα του Δουβλίνου και η επιλογή της πρώτης χώρας εισόδου για τα άτομα που εισέρχονται στην ΕΕ πρέπει όντως να αξιολογηθούν, ιδίως όσον αφορά τα προβλήματα που αυτό δημιουργεί για τις χώρες που δέχονται πρόσφυγες. Αναφέρομαι ειδικότερα στις χώρες της Μεσογείου, αλλά και στη Σουηδία, η οποία είναι η ευρωπαϊκή χώρα η οποία έχει δεχτεί τον μεγαλύτερο αριθμό προσφύγων από το Ιράκ. " ΕΕ πρέπει να αναλάβει περισσότερο από κοινού τις ευθύνες της, ειδάλλως ο κανονισμός του Δουβλίνου θα στερείται νοήματος.
<P>
Πριν από ένα έτος η Επιτροπή Πολιτικών Ελευθεριών, Δικαιοσύνης και Εσωτερικών Υποθέσεων πραγματοποίησε διερευνητική επίσκεψη στη Μεσόγειο. " κατάσταση ήταν φρικτή! Και δεν βελτιώθηκε όταν η Σουηδία άρχισε να επιστρέφει πρόσφυγες και αιτούντες άσυλο στην Ελλάδα, η οποία είχε ήδη δεχθεί σημαντικές επιβαρύνσεις για αρκετό χρονικό διάστημα. Ακολούθως, η Ομάδα του Ευρωπαϊκού Λαϊκού Κόμματος και των Ευρωπαίων Δημοκρατών στο Ευρωπαϊκό Κοινοβούλιο υιοθέτησε μια οδηγία σχετικά με την επιστροφή των παράνομων μεταναστών η οποία περιελάμβανε απάνθρωπες διατάξεις, όπως η απέλαση μετά από περίοδο αναμονής έως και 18 μηνών, κάτι που είναι ιδιαίτερα σκληρό για τα παιδιά. " κοινή ευρωπαϊκή πολιτική για το άσυλο και τους πρόσφυγες είναι αναγκαία, όμως νομίζω ότι κινείται σε λανθασμένη κατεύθυνση και αυτό με ανησυχεί. Με ανησυχεί το γεγονός ότι δεν δεχόμαστε και δεν είμαστε διατεθειμένοι να προσέξουμε περισσότερο τα παιδιά.
<P>
Εντούτοις, υπάρχει κάτι που προσέξαμε, και αυτό είναι η αναφορά του Επιτρόπου Barrot, κατά τη σημερινή συζήτηση στο Σώμα, στο ενδεχόμενο προσωρινής αναστολής. Ως Σουηδή, θέλω με την ευκαιρία αυτή να επιστήσω την προσοχή στον δήμο Södertälje, στα νότια της Στοκχόλμης. Το Södertälje έχει υποδεχθεί περισσότερους πρόσφυγες από το Ιράκ από ό,τι οι "ΠΑ και ο Καναδάς μαζί! Κατά τη γνώμη μου, το Södertälje πρέπει να συμπεριληφθεί στη δοκιμή για την οποία έκανε λόγο ο Επίτροπος. Ευχαριστώ.
<SPEAKER ID="194" NAME="Jacques Barrot">
Αντιπρόεδρος της Επιτροπής. - (FR) Κύριε Πρόεδρε, αυτή η συζήτηση είναι σαφώς πολύ σημαντική και διακόπηκε, όμως αυτά συμβαίνουν. Εν πάση περιπτώσει, είμαι και εγώ πεπεισμένος ότι, αν αποκτήσουμε στην Ευρώπη πραγματικά εναρμονισμένο δικαίωμα ασύλου, θα προσφέρουμε μια εξαιρετική λύση στα προβλήματα που επισημάνθηκαν κατά τη διάρκεια της συζήτησης που προηγήθηκε.
<P>
Θέλω εν συντομία να σχολιάσω ορισμένες επισημάνσεις. Είναι αλήθεια ότι το τρέχον σύστημα δεν είναι "δίκαιο" στον βαθμό που οι αιτούντες άσυλο, ανάλογα με το κράτος μέλος στο οποίο υποβάλλουν την αίτησή τους, δεν λαμβάνουν πάντα την ίδια απάντηση. Πολύ ορθώς, κυρία βουλευτά, υπογραμμίσατε ότι ορισμένες χώρες έχουν υπάρξει πιο φιλόξενες και γενναιόδωρες από άλλες. Τούτο σημαίνει ότι έχουμε ανάγκη αυτήν την εναρμόνιση. Πρέπει επίσης να εξετάσουμε διάφορα ζητήματα που προκαλούν ανησυχία, όπως το πρόβλημα των ασυνόδευτων ανηλίκων. Πρέπει άλλωστε να εξετάσουμε το πρόβλημα της κράτησης των αιτούντων άσυλο, και εξυπακούεται ότι αυτό πρέπει να γίνει στο πλαίσιο μιας αναθεώρησης αυτών των κειμένων, όχι απαραιτήτως για να απομακρυνθούμε από το σύστημα του Δουβλίνου, αλλά για να τελειοποιήσουμε αυτήν την ευρωπαϊκή λύση για τους αιτούντες άσυλο.
<P>
Πρέπει να μείνουμε πιστοί στην παράδοση της Ευρώπης, που συνίσταται στη δημοκρατική και ανθρωπιστική φιλοξενία. Γι' αυτό, κύριε Πρόεδρε, κυρίες και κύριοι, θεωρούμε ότι αυτή η συζήτηση υπήρξε εξαιρετικά χρήσιμη. Μας δίνει σίγουρα τροφή για σκέψη και θα επανέλθω, φυσικά, ενώπιον του Κοινοβουλίου για να παρουσιάσω τα κείμενα που καλούμαστε τώρα να προετοιμάσουμε λαμβάνοντας υπόψη τις πολυάριθμες εύστοχες παρατηρήσεις που ακούστηκαν σε αυτήν τη συζήτηση.
<P>
Θέλω, λοιπόν, να ευχαριστήσω θερμά το Κοινοβούλιο και εσάς προσωπικά, κύριε Πρόεδρε, ελπίζω δε ότι, μέχρι το τέλος του έτους, θα μπορώ να επιστρέψω με σχέδια κειμένου που θα μας επιτρέπουν να βελτιώσουμε σημαντικά την κατάσταση όσον αφορά το δικαίωμα ασύλου στην Ευρώπη.
<SPEAKER ID="195" NAME="Πρόεδρος">
Θέλω να ζητήσω για μία ακόμη φορά συγγνώμη από τον Επίτροπο για τη διακοπή της συζήτησης. Δυστυχώς, οι προτεραιότητες καθορίστηκαν με τρόπο που μας υποχρέωσε να αποκλίνουμε από την προβλεπόμενη διαδικασία και να διακόψουμε τη συγκεκριμένη συζήτηση.
<SPEAKER ID="196" NAME="Jean Lambert">
εισηγήτρια. - (EN) Κύριε Πρόεδρε, θέλω και εγώ να ευχαριστήσω πολύ τον Επίτροπο για όσα μόλις ανέφερε, καθώς και για τις διαβεβαιώσεις του. Νομίζω ότι είναι σαφές, από όσα ειπώθηκαν απόψε από όλες τις πλευρές του Σώματος, ότι χρειαζόμαστε οπωσδήποτε ένα σύστημα που δεν θα είναι μόνον αποδοτικό αλλά και υψηλής ποιότητας, και θα έχει ως βάση του την κοινή ευθύνη: όπως ανέφερε η συνάδελφός μου κ. Segelström, απαιτείται από κοινού ανάληψη ευθύνης, ειδάλλως το σύστημα στερείται νοήματος.
<P>
Θεωρώ ότι το Συμβούλιο πρέπει επίσης να λάβει υπόψη αυτό το μήνυμα, με απόλυτη σαφήνεια, καθότι το Συμβούλιο εκπροσωπεί τις κυβερνήσεις οι οποίες είναι υπεύθυνες για την εκπλήρωση των υποχρεώσεών τους. Είναι αλήθεια ότι ορισμένα κράτη μέλη, όπως η Σουηδία, εκπληρώνουν πολύ αποτελεσματικά τις υποχρεώσεις τους. Άλλα, όμως, όχι. Αυτό σημαίνει ότι τα μέτρα που μπορεί να λάβει η Επιτροπή για να τα υποστηρίξει σε αυτήν την προσπάθεια -παραδείγματος χάριν, η χρήση της Υπάτης Αρμοστείας των "νωμένων Εθνών για τους Πρόσφυγες, και η ιδέα του Γραφείου Υποστήριξης Ασύλου- καθίστανται πολύ σημαντικά, υπό τον όρο ότι θα συνοδεύονται από επαρκείς πόρους. Αυτό είναι επίσης ένα θέμα που θεωρώ ότι πρέπει να απασχολήσει όλους όσοι εμπλεκόμαστε στο σύστημα κατάρτισης του προϋπολογισμού.
<P>
Ωστόσο, εξ ονόματος του συναδέλφου μου κ. Busuttil, θα έλεγα ότι ορισμένοι εξ ημών δεν έχουμε ακόμα πειστεί ότι οι πιέσεις που ασκούνται σε ορισμένα κράτη μέλη είναι προσωρινές παρά συστημικές, και επομένως ότι οι λύσεις που προσφέρουμε πρέπει να είναι ίσως πιο συστηματικές - εκτός, βεβαίως, εάν προβλέπουμε μια ταχεία αλλαγή της παγκόσμιας κατάστασης η οποία θα είχε αντίκτυπο στη ροή των προσφύγων. Επιτρέψτε μου, λοιπόν, να ευχαριστήσω για μία ακόμη φορά τον Επίτροπο και τους συναδέλφους μου για τα θερμά τους λόγια. Θα δούμε τι μπορούμε να κάνουμε για να μεταφέρουμε αυτό το μήνυμα στο Συμβούλιο, ενώ αναμένουμε με μεγάλο ενδιαφέρον τις προτάσεις που θα καταθέσει η Επιτροπή περί τα τέλη του έτους.
<SPEAKER ID="197" NAME="Πρόεδρος">
" συζήτηση έληξε.
<P>
" ψηφοφορία θα διεξαχθεί την Τρίτη.

<CHAPTER ID="012">
Παρεμβάσεις ενός λεπτού επί σημαντικών πολιτικών θεμάτων
<SPEAKER ID="026" NAME="Πρόεδρος">
Το επόμενο σημείο είναι οι παρεμβάσεις ενός λεπτού επί σημαντικών πολιτικών θεμάτων.
<SPEAKER ID="027" NAME="Petya Stavreva" AFFILIATION="PPE-DE">
Κύριε Πρόεδρε, συνάδελφοι, μια από τις μεγαλύτερες προκλήσεις που αντιμετωπίζει η Βουλγαρία είναι η διαφανής χρήση των πόρων από τα ευρωπαϊκά ταμεία. " χώρα μας απέδειξε ότι απέτυχε ως προς τη συνεργασία με τα προενταξιακά προγράμματα, το οποίο είχε ως αποτέλεσμα να δεσμευτούν εκατοντάδες εκατομμύρια ευρώ από τα προγράμματα PHARE, ISPA και SAPARD. Αυτή η δέσμευση κεφαλαίων αποτελεί σοβαρό σημάδι από την Ευρωπαϊκή Επιτροπή, το οποίο πρέπει να κατανοήσει σωστά η Βουλγαρική Κυβέρνηση και να θέσει σε εφαρμογή τα επείγοντα μέτρα που υποσχέθηκε.
<P>
Όπως οι ευρωπαίοι εταίροι μας, όλοι οι βούλγαροι πολίτες πρέπει να επιδείξουν μεγαλύτερη αποφασιστικότητα ως προς την καταπολέμηση της διαφθοράς και του οργανωμένου εγκλήματος και την εξασφάλιση αξιόπιστων, αποτελεσματικών ελέγχων για τον τρόπο αξιοποίησης των ευρωπαϊκών ταμείων. Δεν έχουμε τη δυνατότητα να κάνουμε λάθος αρχή, όταν ασχολούμαστε με τους χρηματοοικονομικούς πόρους από τα κοινοτικά διαρθρωτικά ταμεία, καθώς αυτό θα είναι ολέθριο για την ανάπτυξη της οικονομίας, της γεωργίας, των υποδομών, του τομέα των μικρών και μεσαίων επιχειρήσεων της Βουλγαρίας και τέλος για τη ζωτικής σημασίας άνοδο του βιοτικού επιπέδου των Βουλγάρων. Δυστυχώς, τα κυρίως θύματα από τα σφάλματα και τις ανεπάρκειες από τη χρήση των ευρωπαϊκών κεφαλαίων εκ μέρους της χώρας μας είναι απλοί πολίτες και όχι αυτοί που κυβερνούν τη χώρα.
<P>
" προσχώρηση στην Ευρωπαϊκή Κοινότητα μας έδωσε τη δυνατότητα να λειτουργούμε με ευρωπαϊκά χρήματα, αλλά πρέπει να το πράξουμε με ευρωπαϊκούς κανόνες. Είναι και προς το εθνικό μας συμφέρον. Συνεπώς, δεν πρέπει να τρέφουμε αυταπάτες σκεπτόμενοι ότι μπορούμε να διορθώσουμε τα σφάλματά μας χωρίς να προβούμε σε μεταρρύθμιση του συστήματος.
<SPEAKER ID="028" NAME="Iliana Malinova Iotova   -" AFFILIATION="PSE">
Κυρίες και κύριοι, ο κόσμος αντιμετωπίζει μια χρηματοπιστωτική κρίση, την κλίμακα και τις συνέπειες της οποίας δεν μπορεί να προβλέψει κανείς έως τώρα. Συγκρίνεται ακόμα με τη μεγάλη οικονομική κρίση της δεκαετίας του 1920 στις "ΠΑ. Προς το παρόν, είναι σημαντικό να δρούμε συλλογικά για να ξεπεράσουμε την κρίση. Ένα χρόνο πριν από τις εκλογές, σε κατάσταση κρίσης ερχόμαστε αντιμέτωποι με μια μεγάλη δοκιμασία. Οι άνθρωποι είτε θα πειστούν για τη σημασία και το ρόλο του ευρωπαϊκού σχεδίου είτε θα έχουμε το αντίθετο αποτέλεσμα και θα ενισχύσουμε το σκεπτικισμό τους. Στο σημείο αυτό χρειαζόμαστε τη Συνθήκη της Λισαβόνας περισσότερο από ο,τιδήποτε άλλο.
<P>
Οι κοινές μας προσπάθειες έως τώρα αποφέρουν ήδη τα πρώτα θετικά αποτελέσματα. Πρέπει να συνεχίσουμε αυτές τις προσπάθειες προς τουλάχιστον τρεις κατευθύνσεις, διότι αν και η σταθεροποίηση του τραπεζικού τομέα είναι η πρωταρχική ανάγκη, δεν είναι αρκετή από μόνη της, Προς το παρόν, θεραπεύουμε μόνο τα συμπτώματα χωρίς να ασχολούμαστε με τις αιτίες. " μελλοντική ευρωπαϊκή νομοθεσία πρέπει να ενδυναμώσει τους μηχανισμούς που ελέγχουν και ρυθμίζουν τις χρηματοπιστωτικές αγορές. Χρειαζόμαστε μια ευρεία δέσμη συγκεκριμένων μέτρων που θα μετριάσουν τις επιπτώσεις της κρίσης στην οικονομία, στη μεταποιητική βιομηχανία και ιδιαίτερα στην κοινωνική σφαίρα.
<P>
Και τελευταίο και σημαντικότερο, χρειαζόμαστε ένα ξεχωριστό, συγκεκριμένο πρόγραμμα μέτρων για τα νέα κράτη μέλη, τα οποία πρέπει να φτάσουν το επίπεδο ανάπτυξης των χρηματοπιστωτικών αγορών της Ευρώπης, αλλά απειλούνται από τις έμμεσες συνέπειες της κρίσης: μείωση των επενδύσεων, αυξανόμενο κόστος πίστωσης και μείωση των εξαγωγών.
<SPEAKER ID="029" NAME="Alexander Alvaro" AFFILIATION="ALDE">
(DE) Κύριε Πρόεδρε, τόσο πριν όσο και μετά τις Ευρωπαϊκές Εκλογές, θα ακούμε τη συνηθισμένη θλιβερή εκτίμηση ότι η Ευρώπη έχει απομακρυνθεί πάρα πολύ από τους πολίτες της. Αναρωτιέμαι τι κάνει περί αυτού το Ευρωπαϊκό Κοινοβούλιο.
<P>
Πριν από λίγο καιρό, ένας συνάδελφος κι εγώ ξεκινήσαμε μια ηλεκτρονική αναφορά, η οποία επεξεργάζεται στο πλαίσιο της επιτροπής όπως και οι άλλες αναφορές. Περίπου ενάμισι εκατομμύριο άνθρωποι υπέγραψαν την εν λόγω ηλεκτρονική αναφορά, ένας αριθμός που αντιστοιχεί σχεδόν στον πληθυσμό της Εσθονίας. Υπό την πίεση του Προέδρου της Επιτροπής Αναφορών, κύριο Libicki, η εν λόγω υπόθεση μεταφέρθηκε στη Διάσκεψη των Προέδρων με το αίτημα να επιτραπεί μια συζήτηση στο Κοινοβούλιο σχετικά με τον κατ'αρχήν τρόπο χειρισμού των ηλεκτρονικών αναφορών. Το γεγονός ότι η εν λόγω αναφορά αφορά την έδρα του Κοινοβουλίου δεν πρέπει να είναι συναφές, καθώς συχνά συζητούμε επίμαχα θέματα - και γνωρίζω ότι δεν συμμερίζονται όλοι την άποψή μου. Ωστόσο, το γεγονός ότι δεν επιτρέπεται μια τέτοια συζήτηση και τα παράπονα σχετικά με το πόσο απομακρυσμένη είναι η Ευρώπη από τους πολίτες της είναι αμοιβαία ασυμβίβαστα.
<P>
Θα ήθελα η Διάσκεψη των Προέδρων να πράξει κάτι για αυτό και ίσως να το λάβει υπόψη την επόμενη φορά που θα εκφραστούν παράπονα για την αποστασιοποίηση της Ευρώπης από τους πολίτες της.
<SPEAKER ID="030" NAME="Hanna Foltyn-Kubicka" AFFILIATION="UEN">
(PL) Κύριε Πρόεδρε, η οικονομική κρίση που επηρεάζει τις ευρωπαϊκές και παγκόσμιες οικονομίες μπορεί να λειτουργήσει έτσι ώστε να φέρει στα λογικά τους ορισμένα υπερενθουσιώδη άτομα. " κρίση παρέχει έναν ακόμα λόγο για να μην κατασκευαστεί ο βόρειος αγωγός φυσικού αερίου. Εμπιστεύομαι ότι τα οικονομικά δεδομένα θα πείσουν τελικά εκείνους που αρνούνται να ταλαντευτούν από γεωπολιτικά επιχειρήματα, δηλαδή ότι δεν είναι συνετό να εξαρτώμαστε από έναν μόνο προμηθευτή ενεργειακών πόρων, από την ανάγκη για εσωτερική αλληλεγγύη μεταξύ κρατών μελών της Ένωσης ή από την πραγματική απειλή στο οικοσύστημα της Βαλτικής Θάλασσας.
<P>
Είναι ευρέως γνωστό ότι η κατασκευή και χρήση ενός αγωγού στον πυθμένα της θάλασσας είναι πολύ πιο δαπανηρά από ό,τι η προτεινόμενη εναλλακτική χερσαία λύση. " Gazprom δεν έλαβε υπόψη μια εναλλακτική διαδρομή που να διέρχεται μέσω πολιτικά και οικονομικά σταθερών χωρών που να ανήκουν στο σύνολό τους στο ΝΑΤΟ ή την Ένωση. Αυτό υποδεικνύει ότι οι επενδυτές έχουν αυτό που περιγράφεται με τον καλύτερο τρόπο ως αμφιλεγόμενες προθέσεις. Το χρηματιστήριο της Μόσχας επλήγη ιδιαίτερα κατά την κατάρρευση των παγκόσμιων χρηματιστηρίων. Οι δυσκολίες του μπορεί, ωστόσο, να καταφέρουν περισσότερα από αυτά που προτείνουν τα επιχειρήματα της κοινής λογικής, συμπεριλαμβανομένης της έκκλησης για γνωμοδότηση του Ευρωπαϊκού Κοινοβουλίου για να εξεταστεί σοβαρά η χερσαία διαδρομή για το εν λόγω εγχείρημα. Ένα πολωνικό ρητό λέει ότι "κάθε εμπόδιο είναι για καλό", αλλά αυτό το εμπόδιο είναι πράγματι πολύ δυσοίωνο.
<SPEAKER ID="031" NAME="Tunne Kelam" AFFILIATION="PPE-DE">
Κύριε Πρόεδρε, την περασμένη εβδομάδα η Διεθνής Αμνηστία κοινοποίησε πιθανή απόπειρα ανθρωποκτονίας της ρωσίδας δικηγόρου και υπέρμαχου των ανθρωπίνων δικαιωμάτων Karina Moskalenko. Βρέθηκαν στο αυτοκίνητό της μικρές μπάλες υδραργύρου. " κυρία Moskalenko κέρδισε περίπου 30 υποθέσεις για λογαριασμό ρώσων πολιτών έναντι του ρωσικού κράτους στο Δικαστήριο Ανθρωπίνων Δικαιωμάτων στο Στρασβούργο και εδώ στο Στρασβούργο της έγινε μια απόπειρα για δηλητηρίαση. Την επόμενη ημέρα επρόκειτο να εκπροσωπήσει την οικογένεια της δολοφονημένης Anna Politkovskaya σε μια δικαστική ακρόαση στη Μόσχα. Φαίνεται ότι τώρα, μετά τις διαδοχικές δολοφονίες ανεξάρτητων δημοσιογράφων στη Ρωσία, είναι η σειρά των ανεξάρτητων δικηγόρων. Έτσι είναι επείγον να επιδείξουμε αλληλεγγύη με τον ισχυρότερο τρόπο για να υπερασπιστούμε τους ανθρώπους που βοηθούν εκείνους που δεν μπορούν να βοηθήσουν τον εαυτό τους.
<SPEAKER ID="032" NAME="Ioan Mircea Paşcu" AFFILIATION="PSE">
Κύριε Πρόεδρε, η πραγματική δοκιμασία για κάθε θεσμική δομή, συμπεριλαμβανομένης της ΕΕ, διανύει περίοδο κρίσης και βρισκόμαστε σε μια περίοδο κρίσης. " ένταξη των λεγόμενων νέων μελών δεν έχει ολοκληρωθεί, η Συνθήκη της Λισαβόνας δεν έχει επικυρωθεί ακόμα από όλα τα κράτη μέλη και η εξάρτησή μας σε εισαγόμενη ενέργεια αυξάνεται.
<P>
Δυστυχώς, αν και είναι απολύτως απαραίτητη, η κοινή δράση συνήθως πραγματοποιείται αργά και με δυσκολία, διότι τα μέλη προτιμούν τη μεμονωμένη προσέγγιση. Εάν αφήσουμε το τελευταίο να επικρατήσει του πρώτου, η Ένωσή μας περιέρχεται σε μεγάλο κίνδυνο - ανεξαρτήτως από την ηθική πτυχή ότι εκείνοι που επωφελήθηκαν περισσότερο από αυτή έχουν μεγαλύτερη υποχρέωση να δουν ότι γίνεται ισχυρότερη και όχι πιο εξασθενημένη. Και το ίδιο ισχύει και για το ΝΑΤΟ. Τώρα, περισσότερο από ποτέ, χρειαζόμαστε κοινές αναλύσεις, κοινές θέσεις και κοινή δράση σε σχέση με τις αυξανόμενες προκλήσεις, τις οποίες αντιμετωπίζουμε.
<P>
Ας το πράξουμε για να μην κατηγορηθούμε ότι δεν αξιοποιήσαμε το πιο αξιοσημείωτο παράδειγμα επιτυχούς συνεργασίας σε μια ήπειρο που λεηλατούνταν από τους πολέμους για πολύ καιρό.
<SPEAKER ID="033" NAME="Fiona Hall" AFFILIATION="ALDE">
Κύριε Πρόεδρε, δεδομένου ότι η βελτίωση της ενεργειακής απόδοσης είναι ο αποτελεσματικότερος τρόπος μείωσης των εκπομπών CO2 και δεδομένου ότι ο δημόσιος τομέας, σύμφωνα με την οδηγία του 2006, υποτίθεται ότι θα παίξει υποδειγματικό ρόλο σε αυτή την υπόθεση, με απογοητεύει το γεγονός ότι δεν υπήρξαν βελτιώσεις στην ενεργειακή απόδοση σε σχέση με τις μεγάλες επιδιορθώσεις που έγιναν στο κτίριο του Κοινοβουλίου στο Στρασβούργο. Θα ήθελα να μάθω εάν παρουσιάστηκε το πιστοποιητικό ενεργειακής απόδοσης του κτιρίου.
<P>
Επιπλέον, είναι τελείως αντιφατικό για τις αρχές να επιτρέπουν στα μέλη του Κοινοβουλίου, στους διαδρόμους του Κοινοβουλίου να υπογράφουν ένα μοντέλο πραγματικού μεγέθους ταύρου προς υποστήριξη της γραπτής δήλωσης κατά της ταυρομαχίας, αλλά να μην τους επιτρέπουν να υπογράψουν ένα πανό προς υποστήριξη της γραπτής δήλωσης για μία και μοναδική έδρα του Ευρωπαϊκού Κοινοβουλίου. " μία μοναδική έδρα είναι ο τρόπος που θα μπορούσαμε να μειώσουμε τη χρήση ενέργειας και να εξοικονομήσουμε 200 εκατομμύρια ευρώ ετησίως.
<SPEAKER ID="034" NAME="Seán Ó Neachtain" AFFILIATION="UEN">
(GA) Κύριε Πρόεδρε, η Ευρωπαϊκή Επιτροπή πρέπει τώρα να αναθεωρήσει την εφαρμογή της οδηγίας για τα ενδιαιτήματα στην Ευρωπαϊκή Ένωση. " εν λόγω οδηγία, κατά τη γνώμη μου, εφαρμόζεται με υπερβολική αυστηρότητα και τώρα απαιτείται μεγαλύτερη ευελιξία.
<P>
" υλοποίηση της οδηγίας παρακωλύει σημαντικά αναπτυξιακά έργα υποδομής στη δυτική Ιρλανδία και η εξωτερική παρακαμπτήρια οδός της πόλης Galway δημιούργησε αυτές τις συνέπειες. Είναι ένας δρόμος που χρειάζεται άμεσα και η πόλη και ο πληθυσμός του Galway θα υποφέρουν, εάν δεν προχωρήσει το εν λόγω αναπτυξιακό έργο.
<P>
" εν λόγω οδηγία δεν σχεδιάστηκε με σκοπό να παρακωλύει σημαντικά δημόσια έργα. Ο Επίτροπος Δήμας πρέπει να δράσει τώρα και να αναθεωρήσει την εν λόγω οδηγία για να εξασφαλίσει ότι δεν εμποδίζει τη σημαντική ανάπτυξη που θα μπορούσε να βελτιώσει την οικονομία της περιοχής.
<SPEAKER ID="035" NAME="Brigitte Fouré" AFFILIATION="PPE-DE">
(FR) Κύριε Πρόεδρε, εδώ και μερικές εβδομάδες ο κόσμος υποφέρει από σοβαρή χρηματοπιστωτική κρίση. Συχνά λέγεται ότι προέρχεται από τις υπερβολές του ανεξέλεγκτου καπιταλισμού, την αναζήτηση κέρδους που δεν στηρίζεται σε κάτι συγκεκριμένο και την αποτυχία ρύθμισης του χρηματοπιστωτικού μας συστήματος. Και φυσικά αυτή η ανάλυση είναι απολύτως σωστή! Ωστόσο, δόθηκε μικρότερη έμφαση στον ανεμοστρόβιλο, στον οποίο θα βρισκόταν το νόμισμά μας χωρίς την οικονομική και νομισματική πολιτική της Ευρωπαϊκής Ένωσης. Το ευρώ - όπως επισημάνθηκε - ήταν ανθεκτικότερο έναντι της κρίσης από ό,τι θα ήταν το μάρκο, το φράγκο ή η λιρέτα. Είναι, επίσης, απολύτως ξεκάθαρο ότι οι αποφάσεις που ελήφθησαν πριν από οκτώ ημέρες από την "Ομάδα Ευρώ" σχετικά με την πρωτοβουλία του ασκούντα την Προεδρία του Συμβουλίου της Ευρωπαϊκής Ένωσης, είχαν άμεση επίδραση στις χρηματοπιστωτικές αγορές. Προφανώς, θα χρειαστεί να ληφθούν μέτρα για να αποτρέψουν μια επόμενη χρηματοπιστωτική κρίση στο μέλλον. Ωστόσο, για να είναι αποτελεσματικά πρέπει να ληφθούν σε ευρωπαϊκό επίπεδο. " τρέχουσα κρίση μας δείχνει ότι η Ευρωπαϊκή Ένωση είναι ισχυρή, όταν μιλάει με μια φωνή. Μας δείχνει, εάν χρειαζόταν απόδειξη, ότι οι θεσμικές βελτιώσεις που παρέχει η Συνθήκη της Λισαβόνας είναι πιο απαραίτητες από ποτέ. Ως εκ τούτου, χρειαζόμαστε περισσότερη και καλύτερη Ευρώπη.
<SPEAKER ID="036" NAME="Antonio Masip Hidalgo" AFFILIATION="PSE">
(ES) " Atlético Madrid, οι οπαδοί της, ακόμα και η ισπανική αστυνομία υφίστανται κακομεταχείριση από την Ένωση Ευρωπαϊκών Ποδοσφαιρικών Σωματείων. Ωστόσο, το πρόβλημα είναι ευρύτερο από αυτό, καθώς τα εν λόγω ομοσπονδιακά όργανα τείνουν να αυξάνουν τις κυρώσεις, όταν ο κόσμος καταφεύγει στα τακτικά δικαστήρια.
<P>
" μεσαιωνική σύλληψη ενός νόμου για εμένα και του άλλου για εσένα έρχεται σε αντίθεση με τη νομοθεσία μας και τα ευρωπαϊκά θεσμικά όργανα. Πρέπει λοιπόν να αντιδράσουμε. Στην πραγματικότητα, θα καταλήξουμε να πρέπει να αντιδρούμε, διότι αυτοί οι αυταρχικοί δυνάστες του Μεσαίωνα πρέπει να τηρούν το νόμο και τις τακτικές διαδικαστικές εγγυήσεις για την Ευρώπη μας.
<SPEAKER ID="037" NAME="Magor Imre Csibi" AFFILIATION="ALDE">
(RO) " νομοθετική πρόταση που έκανε η Ευρωπαϊκή Επιτροπή την περασμένη εβδομάδα αναφορικά με την παράνομη υλοτομία θα έπρεπε να σηματοδοτήσει μια μεγάλη νίκη για όλους εκείνους που συμμετείχαν ενεργά στην εκστρατεία όλα τα χρόνια κατά της παράνομης εκχέρσωσης. Ωστόσο, η Επιτροπή επέλεξε να υιοθετήσει μια μινιμαλιστική, ακόμα και ιδεαλιστική, λύση για την καταπολέμηση ενός πολύ αληθινού προβλήματος.
<P>
Δεν υπάρχει κανένα πρότυπο για την πιστοποίηση της νομιμότητας της ξυλείας. Οι προμηθευτές δεν χρειάζεται να αποδείξουν τη νομιμότητα των προϊόντων τους. Ακόμα και η κατοχή και πώληση αυτής της ξυλείας δεν αναγνωρίζονται άμεσα ως αξιόποινες πράξεις. Εάν κάποιος μπορεί να δημιουργήσει πρότυπα κατά βούληση και δεν υπάρχει ανεξάρτητος δημόσιος μηχανισμός για την παρακολούθηση αυτής της δραστηριότητας, το σύνολο της Ευρωπαϊκής Ένωσης ενθαρρύνει τις τρέχουσες παράνομες πρακτικές. Είναι ντροπή για εμάς να επιβραβεύουμε τον εαυτό μας και να λέμε ότι κάναμε καλή δουλειά, όταν στην πραγματικότητα οι έλεγχοι για τη νομιμότητα της ξυλείας από την αγορά της Ευρωπαϊκής Ένωσης παραμένουν υπερβολικά ελαστικοί.
<P>
Το Ευρωπαϊκό Κοινοβούλιο πρέπει να υιοθετήσει δυναμικότερη θέση σε αυτή τη μάχη για να σταματήσει την ανεξέλεγκτη εκχέρσωση. Σχετικά με την εν λόγω σημείωση, απευθύνω έκκληση σε κάθε πολιτική ομάδα να συνεργαστούμε για να βελτιώσουμε σημαντικά την πρόταση της Επιτροπής. Μόνο μέσω της υιοθέτησης μιας σαφούς, αποτελεσματικής νομοθεσίας θα μπορέσουμε να περάσουμε ένα ισχυρό μήνυμα σε προμηθευτές υποδεικνύοντας ότι δεν θα ανεχτούμε το παράνομο εμπόριο ξυλείας στην ΕΕ.
<SPEAKER ID="038" NAME="Ιωάννης Βαρβιτσιώτης" AFFILIATION="PPE-DE">
(EL) Κύριε Πρόεδρε, ο Πρωθυπουργός της ΠΓΔΜ, o κύριος Γκρουέφσκι, προσπάθησε να δημιουργήσει ένα τεράστιο θέμα την περασμένη εβδομάδα, το οποίο μάλιστα μετέφερε και στις Βρυξέλλες. Το γεγονός είναι απλό: τέσσερις δημοσιογράφοι από την ΠΓΔΜ, οι οποίοι προσπαθούσαν να καταγράψουν τις αντιδράσεις μιας μικρής ομάδος για μια στρατιωτική άσκηση που γινόταν στην περιοχή εκεί, μεταφέρθηκαν στο αστυνομικό τμήμα για εξακρίβωση της ταυτότητάς τους γιατί δεν είχαν ταυτότητα μαζί τους. " παραμονή τους στο αστυνομικό τμήμα κράτησε 20 μόνο λεπτά. Θεωρώ την ενέργεια του κ. Γκρουέφσκι τελείως απαράδεκτη.
<P>
Επίσης, καταγγέλλω ακόμα την ενέργεια του κ. Γκρουέφσκι διότι προ ολίγων ημερών απαγόρευσε να περάσουν από τα Σκόπια μονάδες του Ελληνικού στρατού που ήταν τμήμα της στρατιωτικής δύναμης του ΝΑΤΟ που πήγαινε στο Κόσσοβο. Και ύστερα απ' αυτά θέλει να μπει και στο ΝΑΤΟ;
<SPEAKER ID="039" NAME="Evgeni Kirilov" AFFILIATION="PSE">
Κύριε Πρόεδρε, την περασμένη εβδομάδα επισκέφτηκα το Αζερμπαϊτζάν με την αντιπροσωπεία του Ευρωπαϊκού Κοινοβουλίου για να είμαστε παρατηρητές στις προεδρικές εκλογές, οι οποίες διεξήχθησαν εν γένει με δημοκρατικά πρότυπα. Είχαμε μια σειρά συνεδριάσεων με βουλευτές και επίσημα πρόσωπα υψηλού επιπέδου, συμπεριλαμβανομένου του Υπουργού Εξωτερικών. Ως αποτέλεσμα, πρέπει να πω ότι ενισχύθηκαν οι αρχικοί μου φόβοι ότι πρακτικά δεν έχει γίνει τίποτα για το έργο Nabucco. Το Αζερμπαϊτζάν δεν γνωρίζει καν το πλαίσιο του εν λόγω έργου.
<P>
" Ευρωπαϊκή Επιτροπή δεν έχει κάνει τίποτα έως τώρα εκτός από το να υπογράψει μια γενική συμφωνία συνεργασίας στον τομέα της ενέργειας. Θεωρώ ότι είναι αστείο να ακούμε τους Επιτρόπους να μιλούν συνέχεια με υπερφίαλα λόγια για τη σημασία του εν λόγω έργου για ολόκληρη την Ευρώπη και ταυτόχρονα να αφήνουν τη διαπραγμάτευση των όρων στις χώρες της ΕΕ μεμονωμένα. Στη χώρα μου, τη Βουλγαρία, συχνά λέμε ότι δεν υπάρχει καπνός χωρίς φωτιά. Λοιπόν, στην παρούσα ιδιαίτερη περίπτωση υπάρχει υπερβολικά πολύ καπνός και δεν υπάρχει φωτιά και όλοι γνωρίζουμε ότι είμαστε αντιμέτωποι με πολύ σκληρό ανταγωνισμό. Εάν η Επιτροπή δεν δραστηριοποιηθεί άμεσα, ολόκληρο το έργο θα καταλήξει να γίνει καπνός.
<SPEAKER ID="040" NAME="Eoin Ryan" AFFILIATION="UEN">
Κύριε Πρόεδρε, νομίζω ότι όλοι μας χαιρετίζουμε το γεγονός ότι αρχίζει να επιστρέφει στις χρηματοπιστωτικές αγορές ένα είδος εξομάλυνσης. Ωστόσο, δεν πρόκειται για μια απλή κρίση, δυστυχώς, και πρέπει να εξεταστούν και άλλοι τομείς. Ένας από αυτούς είναι ο συνολικός τομέας των πιστωτικών καρτών.
<P>
" τρέχουσα πιστωτική συμπεριφορά αποδείχτηκε μη βιώσιμη, τόσο σε ατομικό όσο και σε ευρύτερο επίπεδο. Τα τηλεοπτικά προγράμματα, οι εφημερίδες και τα περιοδικά τα τελευταία χρόνια έχουν επισημάνει τους κινδύνους της ιδιοκτησίας πολλαπλών πιστωτικών καρτών από ανθρώπους που έχουν πρόβλημα να αποπληρώσουν ακόμα και μία από αυτές τις κάρτες. Προφανώς, είναι στο χέρι του καθενός να ενεργεί υπεύθυνα προς αυτήν την κατεύθυνση, αλλά και των χρηματοπιστωτικών ιδρυμάτων και ολοένα και περισσότερο των εμπόρων λιανικής πώλησης να ενεργούν υπεύθυνα ως προς την προσφορά, τη διαφήμιση και τη χορήγηση αυτών των καρτών.
<P>
Είναι αρμοδιότητα μας ως δημόσιοι εκπρόσωποι να εξασφαλίζουμε την επαρκή ενημέρωση των πολιτών μας. Μπορούμε να σταθεροποιήσουμε τις αγορές μας, να προσπαθήσουμε να εισαγάγουμε ρευστότητα στις αγορές, αλλά αν δεν αντιμετωπίσουμε το ζήτημα της υπεύθυνης πιστωτικής δραστηριότητας, όχι μόνο σε εθνικό και διεθνές επίπεδο, αλλά σε όλα τα επίπεδα του οικονομικού συστήματος, η επακόλουθη ανάκαμψη είναι πιθανό να είναι περιορισμένη και μη βιώσιμη. Για να το θέσουμε πιο συγκεκριμένα, η τιτλοποιημένη αγορά για πιστωτικές κάρτες είναι σχεδόν τόσο μεγάλη όσο και η αγορά υποθηκών αυξημένου κινδύνου.
<SPEAKER ID="041" NAME="Lívia Járóka" AFFILIATION="PPE-DE">
Κύριε Πρόεδρε, χιλιάδες γιαγιάδες, μητέρες και κόρες πέφτουν ετησίως θύματα του καρκίνου του μαστού. Οι Ευρωπαίοι ειδικότερα προσβάλλονται από την ασθένεια, καθώς ο συνηθέστερος καρκίνος για τις Ευρωπαίες είναι ο καρκίνος του μαστού με εκτιμώμενες 430.000 νέες περιπτώσεις που διαγιγνώσκονται κάθε χρόνο.
<P>
Το πρώτο βήμα για την καταπολέμηση αυτής της τρομερής ασθένειας είναι η ενημέρωση. Αυτό το μήνα, οι Ευρωπαίοι πρέπει να επικεντρωθούν στον πρόωρο εντοπισμό ως το πρωταρχικό μέσο πρόληψης. Ο εντοπισμός είναι πολύ σημαντικό, βασικό ζήτημα, διότι, στην Αμερική για παράδειγμα, το 41% των περιπτώσεων διαγιγνώσκονται σε πολύ πρώιμο στάδιο, σε σύγκριση με το 29-30% στην Ευρώπη.
<P>
Ωστόσο, 1 στις 10 γυναίκες στην ΕΕ θα αναπτύξει καρκίνο του μαστού πριν τα 80 της χρόνια· επιπλέον, κάθε δυόμισι λεπτά διαγιγνώσκεται μία γυναίκα με καρκίνο του μαστού. " σκληρή πραγματικότητα του καρκίνου του μαστού είναι ότι κάθε επτάμισι λεπτά πεθαίνει μια γυναίκα από αυτή την ασθένεια. Στην Ευρώπη πέθαναν 132.000 γυναίκες από καρκίνο του μαστού το 2006. Φέτος τον Οκτώβριο τα μέτρα για την αύξηση της ενημέρωσης σχετικά με τον καρκίνο του μαστού, τον πρόωρο εντοπισμό και την πρόληψη πρέπει να προέρχονται από όλα τα επίπεδα λήψης αποφάσεων.
<SPEAKER ID="042" NAME="Richard Corbett" AFFILIATION="PSE">
Κύριε Πρόεδρε, ειδικά σε περίοδο οικονομικής κρίσης, η κοινή γνώμη σε πολλά από τα κράτη μέλη μας δεν μπορεί να κατανοήσει πώς ξοδεύουμε σχεδόν 200 εκατομμύρια ευρώ για να έρθουμε εδώ στο Στρασβούργο, ειδικά αφού δεν το πράτταμε για τρεις μήνες, και πραγματοποιούσαμε επιτυχώς τις συνόδους μας στις Βρυξέλλες.
<P>
Επιπλέον, πολύ συχνά κατηγορείται το Κοινοβούλιο, αν και τα κράτη μέλη, οι εθνικές κυβερνήσεις έχουν φυσικά την εξουσία να εξυγιάνουν την παρούσα κατάσταση.
<P>
Αφού είναι εδώ η Γαλλική Προεδρία, ας μου επιτραπεί να καλέσω τις κυβερνήσεις να επανεξετάσουν το εν λόγω ζήτημα και εφόσον όλοι γνωρίζουμε ότι πρέπει να έχουμε μια αποδεκτή λύση για τη Γαλλία και το Στρασβούργο, μου επιτρέπετε να προτείνω, ως αντάλλαγμα για τις συνόδους του Κοινοβουλίου που πηγαίνουν στις Βρυξέλλες, μήπως το Ευρωπαϊκό Συμβούλιο θα μπορούσε να συνεδριάζει στο Στρασβούργο; Αυτό θα είχε μια συγκεκριμένη θεσμική λογική. " Επιτροπή, το Κοινοβούλιο και το τακτικό Συμβούλιο των Υπουργών, τα οποία συνεργάζονται καθημερινά, πρέπει να βρίσκονται στην ίδια πόλη, τις Βρυξέλλες. Το Ευρωπαϊκό Συμβούλιο, το οποίο είναι στρατηγικό όργανο, πρέπει να έχει συγκεκριμένη απόσταση από τις καθημερινές δραστηριότητες. Αυτό θα μπορούσε να συνεδριάζει στο Στρασβούργο, γεγονός που θα μπορούσε να προσδίδει στο Στρασβούργο τόσο κύρος όσο και οι σύνοδοι του Ευρωπαϊκού Κοινοβουλίου.
<SPEAKER ID="043" NAME="Philip Bradbourn" AFFILIATION="PPE-DE">
Κύριε Πρόεδρε, με το πέρασμα των χρόνων καθίσταται ολοένα και περισσότερο εμφανές ότι οι φορολογούμενοι βαρέθηκαν να καταβάλουν 200 εκατομμύρια ευρώ ετησίως για να μπορούμε να εργαζόμαστε τέσσερις ημέρες το μήνα στο Στρασβούργο. Αλλά ειδικότερα οι περιβαλλοντικές επιπτώσεις αυτών των ταξιδιών ετησίως ισοδυναμούν, όπως μου είπαν, με 13.000 διατλαντικά ταξίδια με τζάμπο τζετ - και αυτό όταν το ίδιο το Κοινοβούλιο προσπαθεί να επιβάλει δρακόντεια περιβαλλοντική ρύθμιση στις ευρωπαϊκές εργασίες. Σίγουρα είναι μια υπόθεση του "κάνε ό,τι σου λέω, όχι ό,τι κάνω εγώ".
<P>
Τα γεγονότα του Αυγούστου και του Σεπτεμβρίου απέδειξαν ότι δεν χρειάζεται να ταξιδεύουμε εδώ και ότι το κτίριο του Κοινοβουλίου στις Βρυξέλλες είναι περισσότερο από ικανό να ανταπεξέλθει στις επίσημες συνεδριάσεις μας και ότι οι πολίτες της ΕΕ θα ήταν πολύ πιο χαρούμενοι, εάν σταματούσαμε τις μηνιαίες μετακινήσεις. Θεωρώ παράλογο το γεγονός ότι το Κοινοβούλιο δεν ήταν για τόσο καιρό ικανό να αντιμετωπίσει αυτό το ζήτημα και να ασκήσει πίεση στο Συμβούλιο για να θέσει ένα τέλος σε αυτό το ιπτάμενο τσίρκο.
<SPEAKER ID="044" NAME="Πρόεδρος">
Ευχαριστούμε - υπάρχουν πάντα νέα επιχειρήματα.
<SPEAKER ID="045" NAME="Glyn Ford" AFFILIATION="PSE">
Κύριε Πρόεδρε, προς ικανοποίησή σας θα μάθετε ότι δεν πρόκειται να μιλήσω για το Στρασβούργο ή ακόμα για το γεγονός ότι η όρασή σας χειροτερεύει, καθώς περίπου από τα μισά μέλη που καλέσατε δεν φαίνεται να βρίσκονται στην αίθουσα.
<P>
Αυτό για το οποίο θέλω να μιλήσω είναι η φωτιά στο Penhallow - την οποία ανέφερα προηγουμένως στο παρόν Κοινοβούλιο - μια καταστροφική πυρκαγιά που έλαβε χώρα στις 17 και 18 Αυγούστου του περασμένου έτους στην εκλογική μου περιφέρεια. Συντάχθηκε πρόσφατα ένα ενημερωτικό δελτίο που υποδεικνύει ότι οι θύρες πυρασφάλειας δεν ήταν επαρκείς, ότι οι ψεκαστήρες θα μπορούσαν να είχαν προφυλάξει το ξενοδοχείο από την ολοσχερή πυρκαγιά και ότι, στην πραγματικότητα, η φωτιά ήταν εμπρησμός. Αυτά είναι εικασίες που έκανε ένας κατά γενική ομολογία άπειρος πυροσβέστης, αλλά το πρόβλημα είναι ότι ούτε η πυροσβεστική υπηρεσία ούτε η αστυνομία δημοσίευσαν την επίσημη έκθεση.
<P>
Καθώς η Επίτροπος Kuneva βρίσκεται αυτή τη στιγμή στη διαδικασία εξέτασης προτάσεων για βελτίωση της πυρασφάλειας των ξενοδοχείων στην Ευρώπη, μπορώ να της ζητήσω να προτρέψει τις υπηρεσίες στο "νωμένο Βασίλειο να δημοσιεύσουν μια έκθεση, ώστε να προσεγγίσουμε την ουσία της υπόθεσης;
<SPEAKER ID="046" NAME="Anna Záborská" AFFILIATION="PPE-DE">
- (SK) Ακούμε συχνά να λέγεται αυτές τις ημέρες ότι κανείς δεν μπορεί να φυτέψει ένα δέντρο στον ουρανό. Οι τράπεζες έπεισαν τους αδύναμους και τους έχοντες ανάγκη ότι με δάνεια στο 1% θα μπορούσαν να ζήσουν μια καλή ζωή, ενώ παρέλειψαν να επισημάνουν ότι αυτό το 1% ήταν μόνο για περιορισμένη χρονική περίοδο και ότι σύντομα θα εκτινασσόταν στα ύψη. " επιδίωξη του κέρδους με κάθε τίμημα επέφερε την κατάρρευση του χρηματοπιστωτικού συστήματος. Θα το αφήσω στους δημοσιονομικούς εμπειρογνώμονες να διερευνήσουν πιο ενδελεχώς την υπόθεση. Αυτό που θέλω να κάνω είναι να προειδοποιήσω για την ανεξέλεγκτη ελευθερία σε έναν τομέα που με αφορά και με τον οποίο έχω επιφορτιστεί στο παρόν Κοινοβούλιο.
<P>
Σήμερα, σε κοινωνίες, όπου άντρες και γυναίκες υπολογίζονται σε δισεκατομμύρια, τα κορίτσια δολοφονούνται κατά εκατομμύρια. " ελευθερία επιλογής των γυναικών, σε συνδυασμό με την προγεννητική διάγνωση, κατέστη εργαλείο για την εξάλειψη του γυναικείου φύλου. Γνωρίζουμε, επίσης, όλοι πλέον ότι τα κέρδη δεν μπορούν να συνεχίσουν να αυξάνονται επ' αόριστον και το ίδιο πράγμα μπορούμε να πούμε για τον τομέα της ηθικής. " ανεξέλεγκτη ελευθερία στρέφεται εναντίον μας. Πρέπει να μάθουμε να αναγνωρίζουμε πότε ένα δέντρο έχει φτάσει το φυσιολογικό του ύψος και να το σεβόμαστε για αυτό που είναι.
<SPEAKER ID="047" NAME="Csaba Sándor Tabajdi" AFFILIATION="PSE">
(HU) Κύριε Πρόεδρε, δύο από τους γείτονες της Ουγγαρίας, η Αυστρία και η Σλοβενία, διεξήγαγαν εκλογές και σε αμφότερες τις χώρες αναδείχθηκαν νικητές οι Σοσιαλδημοκράτες. Αναφέρατε ότι ο κύριος Borut Pahor, ο συνάδελφός μας, υπέβαλε την παραίτησή του και πιθανώς θα είναι ο επόμενος πρωθυπουργός της Σλοβενίας. Ταυτόχρονα, και αυτός είναι ο λόγος που ζήτησα να πάρω το λόγο, αυτό που συνέβη στην Αυστρία είναι εξαιρετικά ανησυχητικό, δηλαδή ότι η άκρα δεξιά κέρδισε περίπου 30% των ψήφων σε αυτές τις τελευταίες εκλογές. Αυτή η έκβαση γεμίζει ανησυχία τον κάθε ευρωπαίο πολίτη. Εκτός από το να ξεπεράσουμε τη χρηματοπιστωτική κρίση, το σημαντικότερο καθήκον στην Ευρώπη είναι να αντιδράσουμε στις περιπτώσεις εξτρεμισμού σε όλη την Ευρώπη. Χαιρετίζω το γεγονός ότι ο ηγέτης των Σοσιαλδημοκρατών και μελλοντικός Καγκελάριος, κύριος Fayman, επέμενε ρητά ότι δεν μπορεί να υπάρξει συνεργασία με την άκρα δεξιά στην Αυστρία. Εν όψει της "καφέ" απειλής, όλες οι δημοκρατικές δυνάμεις της δεξιάς και της αριστεράς πρέπει να συνασπιστούν στην Ευρώπη. Ευχαριστώ για την προσοχή σας.
<SPEAKER ID="048" NAME="Csaba Sógor" AFFILIATION="PPE-DE">
(HU) " πολυγλωσσία και ο διαπολιτισμικός διάλογος δεν αποκλείουν τη δυνατότητα σε εκείνους που ανήκουν στον ίδιο πολιτισμό και μιλούν την ίδια γλώσσα να συναντηθούν και να δημιουργήσουν οργανισμούς και συμβουλευτικά όργανα. Ο διεθνής οργανισμός που εκπροσωπεί τους γαλλόφωνους σε πέντε ηπείρους και σε 55 κράτη μέλη στηρίζει την πολιτική, πολιτιστική και οικονομική συνεργασία περίπου 200 εκατομμυρίων γαλλόφωνων. Το Παγκόσμιο Εβραϊκό Συμβούλιο (World Jewish Congress) συντονίζει την υπεράσπιση των συμφερόντων των μελών του από το 1936 σε 100 χώρες. Υπάρχει, επίσης, το Διεθνές Συμβούλιο Εβραίων Βουλευτών (International Council of Jewish Parliamentarians). " Ρουμανία έχει μια διεύθυνση στο Υπουργείο Εξωτερικών Υποθέσεων που μεριμνά για τα συμφέροντα των Ρουμάνων που διαμένουν στο εξωτερικό. Για παρόμοιο λόγο συστάθηκε το Φόρουμ των Ούγγρων μελών του Κοινοβουλίου από τη λεκάνη των Καρπαθίων. Οι πολιτικοί εκπρόσωποι των Ούγγρων που είναι διασκορπισμένοι σε οκτώ χώρες συνεδριάζουν μια φορά ετησίως για να συζητήσουν τις ανησυχίες και το μέλλον των κοινοτήτων τους και των χωρών. Δεν συμβαδίζει με τα ευρωπαϊκά πρότυπα για οποιαδήποτε κοινότητα - είτε είναι Γάλλων, Εβραίων, Ρουμάνων είτε Ούγγρων - να δέχονται επίθεση για τις ειρηνικές τους προσπάθειες να υπερασπιστούν τα συμφέροντά τους, όπως συμβαίνει σήμερα στη Σλοβακία. Ευχαριστώ.
<SPEAKER ID="049" NAME="Silvia-Adriana Ţicău" AFFILIATION="PSE">
(RO) Το Διευρωπαϊκό Δίκτυο Μεταφορών (ΔΕΔ-Μ) αντιμετωπίζει προς το παρόν μια σειρά μεγάλων προκλήσεων. Από τη μία πλευρά, σημειώθηκαν καθυστερήσεις στην υλοποίηση ορισμένων από τα 30 έργα προτεραιότητας λόγω έλλειψης χρηματοδοτήσεων από τα εμπλεκόμενα κράτη μέλη, ενώ, από την άλλη πλευρά, υπήρχε η επιθυμία, από το 2005 ακόμα, να επεκταθεί το ΔΕΔ-Μ για να ενσωματώσει το σύστημα μεταφορών της Ευρώπης σε εκείνο των γειτονικών κρατών της Ένωσης.
<P>
Το σεμινάριο που οργάνωσε πρόσφατα η Επιτροπή απέκλεισε μια σειρά πρακτικών συζητήσεων και διαβουλεύσεων αναφορικά με την αναθεώρηση το 2010 του καταλόγου έργων προτεραιότητας ΔΕΔ-Μ. Κατά την άποψή μου, χρειαζόμαστε τρένα υψηλής ταχύτητας που να συνδέουν το Βουκουρέστι, την Κωνστάντζα και τη Σόφια με άλλες ευρωπαϊκές πρωτεύουσες. Επιπλέον, η ανάπτυξη λιμανιών και αεροδρομίων στη Ρουμανία και η υλοποίηση διασυνοριακών έργων μεταφορών στα σύνορα μεταξύ Ρουμανίας, Μολδαβίας και Ουκρανίας πρέπει να προβληθούν ξανά μεταξύ των έργων προτεραιότητας ΔΕΔ-Μ.
<P>
Επιπροσθέτως, η αντιπροσωπεία της Επιτροπής TRAN, η οποία επισκέφτηκε τη Ρουμανία στις αρχές Οκτωβρίου, υποστηρίζει την ανάγκη να δώσει στο Δούναβη μια μεγαλύτερη προτεραιότητα ως προς την ανάπτυξη της ευρωπαϊκής πολιτικής μεταφορών.
<SPEAKER ID="050" NAME="Kathy Sinnott" AFFILIATION="IND/DEM">
Κύριε Πρόεδρε, πριν από τρεις εβδομάδες, η παγκόσμια χρηματοπιστωτική κρίση που ειχε απειλήσει με κατάρρευση το τραπεζικό σύστημα της Αμερικής άρχισε να καθιστά ορατές τις επιπτώσεις της σε αυτή την πλευρά του Ατλαντικού. Για πολλές από τις εκλογικές μου περιφέρειες, η οικονομική καταστροφή ήταν θεωρητική, αλλά έκτοτε κατέστη σκληρή πραγματικότητα παρά μακρινή απειλή, καθώς χάθηκαν θέσεις εργασίας, οι τιμές των κατοικιών κατρακυλούν και γίνονται περικοπές σε κοινωνικές υπηρεσίες.
<P>
Χαιρετίζω τη γρήγορη δράση που ανέλαβαν η Επιτροπή και τα κράτη μέλη για να διασφαλίσουν τα αποθέματα και τη στήριξη του τραπεζικού κεφαλαίου, διότι δεν αργεί πολύ μια παγκόσμια κρίση να γίνει και εσωτερική.
<SPEAKER ID="051" NAME="Zita Pleštinská" AFFILIATION="PPE-DE">
- (SK) Τα κομμουνιστικά καθεστώτα της Κεντρικής Ευρώπης θεωρούσαν την εκκλησία εσωτερικό εχθρό και άρχισαν να τη φοβούνται, ειδικότερα στις 16 Οκτωβρίου 1978 όταν εκλέχτηκε Πάπας ο Κάρολος Βοϊτίλα της Πολωνίας.
<P>
Θα ήθελα να αδράξω την παρούσα ευκαιρία για να ευχαριστήσω τους πολωνούς συναδέλφους μου που με προσκάλεσαν να συμμετέχω στην ομάδα που οργανώνει το γεγονός στο Ευρωπαϊκό Κοινοβούλιο που εορτάζει την 30ή επέτειο από την έναρξη της θητείας του Πάπα Ιωάννη Παύλου Β' και τα 20 χρόνια από τότε που μίλησε στο βήμα του Ευρωπαϊκού Κοινοβουλίου στο Στρασβούργο. Τα λόγια του: "Μην φοβάστε!" έπαιξαν σημαντικό ρόλο εμπνέοντας θάρρος, ειδικά στους χριστιανούς, και οδήγησαν στις πνευματικές επαναστάσεις που επέφεραν την κατάρρευση του ολοκληρωτικού κομμουνισμού στην Κεντρική Ευρώπη.
<P>
Σήμερα η ανθρωπότητα βρίσκεται πάλι σε σταυροδρόμι. Είτε θα μεταμορφώσουμε τον κόσμο μας σε ανθισμένο κήπο είτε θα επιφέρουμε την καταστροφή του. Πιστεύω κατηγορηματικά ότι σήμερα περισσότερο από ποτέ πρέπει να επιστήσουμε την προσοχή μας στο μήνυμα του Ιωάννη Παύλου Β'.
<SPEAKER ID="052" NAME="Harlem Désir" AFFILIATION="PSE">
(FR) Κύριε Πρόεδρε, θα ήθελα να απαντήσω στις αγορεύσεις του κύριου Corbett και άλλων αναφορικά με την επιστροφή μας στο Στρασβούργο και τις σχετικές λειτουργικές δαπάνες.
<P>
Ισχύει ότι η Ευρώπη δεν επιλέγει μόνο την οδό της λογικής. Αν και προσπαθεί να είναι ορθολογική, λειτουργεί, επίσης, βάσει συμβόλων. Δεν αποτελεί ενιαίο κράτος και δεν λειτουργούμε μόνο με μία πρωτεύουσα, στην οποία έχουν την έδρα τους όλα τα θεσμικά μας όργανα. Ορισμένα βρίσκονται εδώ στο Στρασβούργο, η Κεντρική Τράπεζα στη Φρανκφούρτη· νομίζω ότι ο Οργανισμός Φαρμάκων βρίσκεται στο "νωμένο Βασίλειο.
<P>
Όλα αυτά έχουν το τίμημά τους. Ωστόσο, γνωρίζουμε, επίσης, το τίμημα του να μην έχουμε μια Ευρώπη· το πληρώσαμε αρκετά κατά τη διάρκεια της ιστορίας μας. Ως εκ τούτου, 200 εκατομμύρια ευρώ - εάν αυτό είναι ένα από τα στοιχεία που επιτρέπει στα θεσμικά όργανα να λειτουργούν σωστά και, για παράδειγμα, να επιτρέπει στην Ευρώπη να έχει μια καλύτερη αντίληψη των προβλημάτων των χρηματοπιστωτικών αγορών και, ίσως, να εξοικονομήσει περισσότερα από 1.000 δισεκατομμύρια ευρώ σε σχέδια διάσωσης των χρηματοπιστωτικών ιδρυμάτων - τότε πιστεύω ότι αξίζει να πληρώνουμε το τίμημα για να έχουμε μια δημοκρατία που λειτουργεί σωστά.
<SPEAKER ID="053" NAME="Rareş-Lucian Niculescu" AFFILIATION="PPE-DE">
(RO) Ζήτησα να λάβω το βήμα, ώστε να μπορέσω να επιστήσω την προσοχή του Κοινοβουλίου σε ένα σοβαρό πρόβλημα σε σχέση με τη διαδικασία απορρόφησης των ευρωπαϊκών κεφαλαίων για την αγροτική ανάπτυξη στη Ρουμανία. Λυπάμαι που λέω ότι οι ρουμανικές αρχές παραβιάζουν συστηματικά την αρχή να παρέχουν στους εν δυνάμει δικαιούχους των εν λόγω κεφαλαίων τη σωστή διαφανή πληροφόρηση.
<P>
Προσφάτως δημοσιεύτηκαν οι οδηγοί για τους αιτούντες για δύο σημαντικά μέτρα του Εθνικού Προγράμματος της Ρουμανίας για την Αγροτική Ανάπτυξη, χωρίς να υπάρξει καν μια ελάχιστη προώθηση και εκστρατεία ενημέρωσης, μόνο μια μέρα πριν την ημερομηνία έναρξης για την υποβολή των αιτήσεων χρηματοδότησης. " νοσηρή γραφειοκρατία αναφορικά με τη χορήγηση των κεφαλαίων για την αγροτική ανάπτυξη είναι τελείως φρικτή για τους πολίτες. Για ορισμένα έγγραφα που ζητούνται απαιτείται τουλάχιστον ένας μήνας, ενώ η καθορισμένη περίοδος για την υποβολή των σχεδίων πρόκειται να λήξει στο τέλος του ίδιου μήνα.
<P>
Πιστεύω ότι η κοινοτική νομοθεσία θα έπρεπε να θέσει σαφέστερους και αυστηρότερους κανονισμούς για να αποφύγει καταστάσεις αυτού του είδους. Διαφορετικά, τα ευρωπαϊκά κεφάλαια δεν θα μπορέσουν να επιτύχουν τους αντίστοιχους στόχους.
<SPEAKER ID="054" NAME="Britta Thomsen" AFFILIATION="PSE">
(DA) Κύριε Πρόεδρε, Επίτροπε, κυρίες και κύριοι, θα ήθελα να επιστήσω την προσοχή του Κοινοβουλίου στο γεγονός ότι η Δανική Κυβέρνηση δεν εφάρμοσε την οδηγία 2002/73/ΕΚ με ίση μεταχείριση. Στις 21 Μαρτίου 2007 η Επιτροπή έστειλε μια προειδοποιητική επιστολή στη Δανική Κυβέρνηση, στην οποία επισήμανε, μεταξύ άλλων, ότι η Δανία δεν συμμορφώνεται με τις διατάξεις της οδηγίας αναφορικά με το διορισμό ενός οργάνου για την προώθηση, την ανάλυση, την παρακολούθηση και την υποστήριξη της ίσης μεταχείρισης γυναικών και ανδρών. " Δανία είχε ένα τέτοιο όργανο υπό την αιγίδα της προηγούμενης κυβέρνησης, αλλά η παρούσα κυβέρνηση το κατάργησε το ίδιο έτος που κατατέθηκε η οδηγία. " Επιτροπή πρέπει τώρα να δράσει και να διατάξει τη Δανική Κυβέρνηση να συστήσει ένα όργανο που θα εγγυάται ότι οι Δανές δεν μένουν πίσω σε σχέση με την ίση μεταχείριση και την ίση αμοιβή.
<SPEAKER ID="055" NAME="Colm Burke" AFFILIATION="PPE-DE">
Κύριε Πρόεδρε, η πρόταση της Επιτροπής για τα δικαιώματα των ασθενών για διασυνοριακή υγειονομική περίθαλψη προσπαθεί να διευρύνει τα δικαιώματα των ασθενών να λαμβάνουν θεραπεία στο εξωτερικό, εάν υποστούν αδικαιολόγητη καθυστέρηση ως προς τη λήψη θεραπείας στη χώρα τους.
<P>
Προσφάτως μου επισήμαναν ένα χρόνιο παράδειγμα αδικαιολόγητης καθυστέρησης στην εκλογική μου περιφέρεια. Παιδιά στο HSE Southern Region αναγκάζονται να περιμένουν έως 48 μήνες για ορθοδοντική θεραπεία. Επιπλέον, ο χρόνος αναμονής ήταν ακόμα μεγαλύτερος τα προηγούμενα τρία χρόνια. " ειλικρινέστερη ελπίδα μου είναι ότι με τη διασυνοριακή πρόταση μπορούμε να εργαστούμε προς την κατεύθυνση της μείωσης μιας τέτοιας αδικαιολόγητης καθυστέρησης διευκολύνοντας τους ασθενείς να ταξιδεύουν για να λάβουν ποιοτική θεραπεία εγκαίρως. Τέλος, θα πρέπει να είναι δικαίωμα όλων των ασθενών να λαμβάνουν περίθαλψη υψηλής ποιότητας κοντά στο σπίτι τους, αλλά σε περίπτωση κραυγαλέων ελλείψεων ως προς την πρόνοια θα πρέπει να έχουμε το δικαίωμα να ταξιδεύουμε ελεύθερα για να λάβουμε την απαραίτητη περίθαλψη στο εξωτερικό.
<SPEAKER ID="056" NAME="Μαρία Παναγιωτοπούλου-Κασσιώτου" AFFILIATION="PPE-DE">
(EL) Κύριε Πρόεδρε, η πρόσφατη κρίση μας δίδαξε ότι θα πρέπει να στηριζόμαστε στην αλληλεγγύη και όχι στον ατομικισμό, θα πρέπει να αλλάξουμε μοντέλο ζωής και, ως Ένωση, να δώσουμε ιδιαίτερη σημασία στον τρόπο με τον οποίο κάθε κράτος μέλος θα μπορεί να αντιμετωπίζει αποτελεσματικά τα δικά του προβλήματα.
<P>
Αυτό όμως δεν θα πρέπει να αφορά μόνο τα οικονομικά προβλήματα αλλά και κάθε είδους έκφραση της ζωής. Θα πρέπει να αφορά και τον σεβασμό προς τα εθνικά μοντέλα ζωής και αναφέρομαι συγκεκριμένα στο θέμα του σεβασμού της Κυριακής αργίας. " Κυριακή είναι αργία καθιερωμένη από τον 4ο μ.Χ. αιώνα και δεν θα πρέπει να πέσουμε σε ένα ευρωπαϊκό μοντέλο που να την καταργεί.
<P>
Εύχομαι κάτι τέτοιο να μη γίνει ποτέ πραγματικότητα για την Ευρώπη.
<SPEAKER ID="057" NAME="Pál Schmitt" AFFILIATION="PPE-DE">
(HU) Ευχαριστώ, κύριε Πρόεδρε. Ακριβώς πριν τρία χρόνια η Κροατία ξεκίνησε τις διαπραγματεύσεις προσχώρησης με την Ευρωπαϊκή Ένωση. Στην όγδοη συνεδρίαση της Κοινής Κοινοβουλευτικής Επιτροπής, η οποία πραγματοποιήθηκε πριν μερικές ημέρες, σημειώσαμε ότι από εκείνη την περίοδο η Κροατία πέτυχε αξιόλογη πρόοδο σε όλους τους τομείς. Οι διαπραγματεύσεις έχουν ξεκινήσει τώρα για 21 από 35 κεφάλαια. Επιπλέον, η χώρα καταβάλλει τεράστιες προσπάθειες για να διεξαγάγει τις απαραίτητες μεταρρυθμίσεις και να εκπληρώσει τα κριτήρια για την απόκτηση της ιδιότητας του μέλους. Αισιοδοξώ ότι η Ευρωπαϊκή Επιτροπή θα παρουσιάσει, μαζί με την έκθεση προόδου για την Κροατία που έχει προγραμματιστεί για τις 5 Νοεμβρίου, ένα χρονοδιάγραμμα που δίνει στην Κροατική Κυβέρνηση ένα σαφή οδικό χάρτη, ο οποίος υποδεικνύει πώς οι συνομιλίες προσχώρησης μπορούν να ολοκληρωθούν έως το τέλος του 2009, δηλαδή, έως το τέλος της θητείας του Barroso στην Επιτροπή. Το εν λόγω χρονοδιάγραμμα θα είναι υλοποιήσιμο, αλλά μόνο εάν καταφέρουμε να επισπεύσουμε τις διαπραγματεύσεις και εάν το Συμβούλιο είναι πρόθυμο να ανοίξει επιπλέον κεφάλαια έως το τέλος του έτους. Είμαι πεπεισμένος ότι η προσχώρηση της Κροατίας θα λειτουργήσει ως παράδειγμα στις γειτονικές της χώρες και ταυτόχρονα θα λειτουργήσει ως σημαντικός σταθεροποιητικός παράγοντας στην περιοχή. Ευχαριστώ.
<SPEAKER ID="058" NAME="James Nicholson" AFFILIATION="PPE-DE">
Κύριε Πρόεδρε, ως ένα από τα τρία μέλη του Κοινοβουλίου από τη Βόρεια Ιρλανδία που συμμετείχαν στη διασφάλιση της αρχικής χρηματοδότησης του PEACE το 1994, που πιστεύω ότι συνέβαλε καθοριστικά στην κοινωνική και οικονομική ευημερία της Βόρειας Ιρλανδίας, θα ήθελα να ευχαριστήσω προσωπικά και να αποτίσω φόρο τιμής στην σκληρή εργασία εκείνων, οι οποίοι έκτοτε παρείχαν απλόχερα το χρόνο τους και κατέβαλαν σημαντικές προσπάθειες στην εργασία των τοπικών εταιρικών σχέσεων στρατηγικής. Επωμίστηκαν το βάρος της υλοποίησης, το οποίο γνωρίζω ότι είναι πολύ δυσβάσταχτο καθήκον.
<P>
Φέτος το Δεκέμβριο θα αποσυρθούν και τους έχουν αποδοθεί ελάχιστες ευχαριστίες για ό,τι πέτυχαν. Πολλοί άσκησαν κριτική στο πρόγραμμα PEACE, κατηγορώντας το ότι έχει μη μετρήσιμα αποτελέσματα. Ωστόσο, λέω στους επικριτές ότι κάνουν λάθος: αυτό που παρείχε το πρόγραμμα ήταν συνεργασία και εταιρική σχέση σε τοπικό επίπεδο και αυτό δεν θα συνέβαινε χωρίς τη χρηματοδότηση του PEACE. Οι άνθρωποι ήρθαν κοντά για να συνεργαστούν, πράγμα το οποίο δεν θα είχαν τη δυνατότητα να πράξουν, εάν δεν υπήρχε το πρόγραμμα PEACE.
<P>
Θα μπορούσα να σας ζητήσω, κύριε Πρόεδρε, να στείλετε επιστολή συνολικά στο συμβούλιο στρατηγικών εταιρικών σχέσεων εκφράζοντας τις ευχαριστίες του παρόντος Κοινοβουλίου - διότι παίξαμε πρωταρχικό ρόλο σε ό,τι επετεύχθη - προς εκείνους τους ανθρώπους που αποσύρθηκαν χωρίς καμία επισημότητα μετά όλα αυτά τα χρόνια που εργάστηκαν και προσέφεραν απλόχερα στους ανθρώπους που ήλπιζαν να βοηθήσουν;
<SPEAKER ID="059" NAME="Ιωάννης Γκλαβάκης" AFFILIATION="PPE-DE">
(EL) Κύριε Πρόεδρε, στις 16 Οκτωβρίου γιορτάσαμε την Παγκόσμια "μέρα Διατροφής. Όταν το 1980 καθιερώθηκε αυτή η ημέρα, ο στόχος ήταν να περιορισθεί η πείνα. Σήμερα όμως παρατηρούμε ένα παράδοξο φαινόμενο και πρέπει να αντιμετωπίσουμε δύο μάστιγες: και την πείνα και την παχυσαρκία. " μεν πείνα πλήττει τον αναπτυσσόμενο κόσμο, η δε παχυσαρκία τον αναπτυγμένο κόσμο.
<P>
Σήμερα ο υποσιτισμός απειλεί περίπου 850 εκατομμύρια ανθρώπους στον πλανήτη και περίπου 40 εκατομμύρια πεθαίνουν κάθε χρόνο από την πείνα. Υπολογίζεται ότι 2 δισ. άνθρωποι υποφέρουν από πείνα, ενώ το 55% των παιδικών θανάτων στον αναπτυσσόμενο κόσμο οφείλεται στην χαμηλής θρεπτικής αξίας διατροφή.
<P>
Από την άλλη πλευρά, το μοντέλο της Δύσης έχει δημιουργήσει ασθένειες, έχει δημιουργήσει την παχυσαρκία, καρκίνους, διαβήτη, νοσήματα που το 2020 υπολογίζουμε ότι θα ευθύνονται για το 72% των θανάτων. Εισηγούμαι να ξεκινήσουμε εμείς στο Ευρωπαϊκό Κοινοβούλιο μια εκστρατεία για να καθιερωθεί το μεσογειακό πρότυπο διατροφής.
<SPEAKER ID="060" NAME="Avril Doyle" AFFILIATION="PPE-DE">
Κύριε Πρόεδρε, είναι επιτακτική η ανάγκη, εάν εγκριθεί την τρέχουσα εβδομάδα, η διορισμένη Επίτροπος Βαρώνη Ashton να επιτύχει τη σωστή ισορροπία μεταξύ της επισιτιστικής ασφάλειας της ΕΕ και της επισιτιστικής ανεξαρτησίας αφενός και να συμβάλλει στην ανάπτυξη των αγορών για την προώθηση του ελεύθερου εμπορίου αφετέρου, παρά την υπάρχουσα σχέση μας με τα έθνη του ΑΚΕ, η οποία είναι εξαιρετικά σημαντική για αυτά και εμάς.
<P>
Το πολυμερές σύστημα εμπορίου συνετέλεσε σημαντικά στην παγκόσμια ευημερία ανοίγοντας τόσες αγορές και ο Παγκόσμιος Οργανισμός Εμπορίου (ΠΟΕ) ήταν πολύ αποτελεσματικός στο να παρέχει πιο ίσους όρους ανταγωνισμού για τα φτωχότερα έθνη.
<P>
Ωστόσο, οποιαδήποτε μελλοντική συμφωνία του ΠΟΕ δεν πρέπει να εκθέτει χωρίς λόγο ζωτικούς τομείς της οικονομίας της ΕΕ. Σχετικά με τις σημερινές διαθέσιμες προτάσεις, η μελλοντική αγροτική παραγωγή της ΕΕ θα απειλείται. Προβλέπεται ότι στην Ιρλανδία μόνο η αξία της παραγωγής από τον τομέα του βόειου κρέατος μπορεί να μειωθεί κατά 120 εκατομμύρια ευρώ ετησίως και συνολικά η μείωση στην αξία της αγροτικής παραγωγής στην Ιρλανδία μπορεί να ισοδυναμεί με έως 450 εκατομμύρια ευρώ ετησίως.
<P>
Δεν πρέπει ποτέ να συμφωνήσουμε να απειλήσουμε τη στρατηγική επισιτιστική ασφάλεια της ΕΕ και η Επίτροπος στη γεμάτη προκλήσεις νέα θέση εργασίας της θα ήταν φρόνιμο να ακούει προσεκτικά τις ανησυχίες του παρόντος Κοινοβουλίου και να τηρεί την εντολή που της έδωσαν οι κυβερνήσεις της ΕΕ.
<SPEAKER ID="061" NAME="Πρόεδρος">
" συζήτηση του θέματος ολοκληρώθηκε. Θα πρότεινα στα μέλη να ζητούν το λόγο μόνο εάν σχεδιάζουν να παραβρεθούν.

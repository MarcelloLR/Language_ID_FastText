<CHAPTER ID="009">
Ίδρυση Ευρωπαϊκής Αστυνομικής Υπηρεσίας (Ευρωπόλ) (συζήτηση)
<SPEAKER ID="263" NAME="Πρόεδρος">
" ημερήσια διάταξη προβλέπει τη συζήτηση της έκθεσης του Agustín Díaz de Mera García Consuegra, εξ ονόματος της Επιτροπής Πολιτικών Ελευθεριών, Δικαιοσύνης και Εσωτερικών Υποθέσεων σχετικά με την πρόταση απόφασης του Συμβουλίου για την ίδρυση Ευρωπαϊκής Αστυνομικής Υπηρεσίας (Ευρωπόλ) - C6-0055/2007 -.
<SPEAKER ID="264" NAME="Janez Lenarčič">
Προεδρεύων του Συμβουλίου. - (SL) Θα ήθελα πρώτα να ευχαριστήσω τον κ. Díaz de Mera García Consuegra για την έκθεση που εκπόνησε σχετικά με την απόφαση του Συμβουλίου για την ίδρυση Ευρωπαϊκής Αστυνομικής Υπηρεσίας (Ευρωπόλ), βάσει της πρότασης που υπέβαλε η Επιτροπή.
<P>
Επί του παρόντος, το Συμβούλιο εξακολουθεί να συζητεί το σχέδιο της εν λόγω απόφασης και σε αυτές τις συζητήσεις, η Προεδρία θα αναφέρει, ή θα λάβει υπόψη την προαναφερθείσα έκθεση του βουλευτή του Κοινοβουλίου. Ιδίως στον τομέα της προστασίας προσωπικών δεδομένων και του δημοκρατικού ελέγχου, η Προεδρία θα λάβει υπόψη ή θα προσπαθήσει να λάβει υπόψη τις αμφιβολίες που εξέφρασε ο εισηγητής.
<P>
" διαμόρφωση, η τελική διαμόρφωση, της απόφασης του Συμβουλίου έως τα τέλη του 2008 είναι ένα από τα πρωταρχικά καθήκοντα της Προεδρίας μας. Ο στόχος της απόφασης, η οποία θα αντικαταστήσει τη Σύμβαση Ευρωπόλ, είναι πρωτίστως να βελτιώσει την επιχειρησιακή και διοικητική λειτουργία της Ευρωπόλ, παρέχοντάς της κατ' αυτόν τον τρόπο τη δυνατότητα να ανταποκριθεί ταχύτερα και αποτελεσματικότερα στις νέες προκλήσεις.
<P>
Πρέπει να υπογραμμίσω ότι η γερμανική και η πορτογαλική Προεδρία έχουν ήδη σημειώσει σημαντική πρόοδο σε αυτό το θέμα, βάσει της οποίας διαμορφώθηκαν τελικά τα τμήματα ένα, δύο, τρία, έξι, επτά και εννέα. Πρόκειται για τα τμήματα σχετικά με την ίδρυση και τα καθήκοντα, τα συστήματα επεξεργασίας δεδομένων, τις διατάξεις κοινής επεξεργασίας πληροφοριών, την οργάνωση, εμπιστευτικά θέματα και άλλες διατάξεις.
<P>
Συνεπώς, η Προεδρία θα επικεντρωθεί από τούδε και στο εξής πρωτίστως στα εναπομείναντα τμήματα σχετικά με τις σχέσεις με τους εταίρους, την ασφάλεια και την ασφάλεια των δεδομένων, τις δημοσιονομικές διατάξεις, ήτοι την παρακολούθηση και εκτίμηση, και τις μεταβατικές και οριστικές διατάξεις.
<P>
Στις συζητήσεις για τα ανοικτά τμήματα, σύμφωνα με τις αποφάσεις του Συμβουλίου του περασμένου Ιουνίου, η Προεδρία θα αφιερώσει ειδικές μελέτες για την ανεύρεση κατάλληλων λύσεων για τα ακόλουθα θέματα: πρώτον, τα θέματα της άρσης της ασυλίας από αξιωματούχους της Ευρωπόλ που εργάζονται για κοινές μονάδες ερευνών· δεύτερον, την αρχή της εναλλαγής και τη δυνατότητα αυτών που απασχολούνται στην Ευρωπόλ και συμμετέχουν σε κοινές μονάδες ερευνών να λαμβάνουν οδηγίες από τον επικεφαλής της μονάδας· και τρίτον, το ζήτημα της δημοσιονομικής ουδετερότητας.
<P>
Οι ομάδες εμπειρογνωμόνων έχουν ξεκινήσει ήδη συσκέψεις για τα αναφερθέντα θέματα, και η ομάδα εργασίας της Ευρωπόλ και η επιτροπή συνεχίζουν επίσης τις συσκέψεις σύμφωνα με το άρθρο 36. Τα δύο βασικά στοιχεία όλων αυτών των συσκέψεων θα είναι η βελτίωση της επιχειρησιακής ικανότητας της Ευρωπόλ και η εξέταση της αρχής της δημοσιονομικής ουδετερότητας.
<P>
" Προεδρία στοχεύει στην επίτευξη συμφωνίας για αυτά τα θέματα στο πρώτο κιόλας τρίμηνο του 2008. " Προεδρία θα παρακολουθεί επίσης στενά την εξέλιξη των γεγονότων αναφορικά με το σχέδιο εφαρμογής. Αυτό το σχέδιο ορίζει όλα τα βασικά θέματα που πρέπει να επιλυθούν προκειμένου η απόφαση για την Ευρωπόλ να τεθεί σε ισχύ την 1η Ιανουαρίου 2010. Οι αρχικές συζητήσεις για όλα αυτά τα μέτρα εφαρμογής είναι προγραμματισμένες να αρχίσουν το πρώτο εξάμηνο αυτού του χρόνου.
<SPEAKER ID="266" NAME="Franco Frattini">
Αντιπρόεδρος της Επιτροπής. - (FR) Κυρία Πρόεδρε, κυρίες και κύριοι βουλευτές, η σλοβενική Προεδρία, την οποία ευχαριστώ, μόλις ανέφερε ότι η πρόταση της Επιτροπής, του Δεκεμβρίου 2006, που στοχεύει στην αντικατάσταση της Σύμβασης Ευρωπόλ με απόφαση του Συμβουλίου, συγκαταλέγεται μεταξύ των προτεραιοτήτων της και επιδιώκει την επίτευξη πολιτικής συμφωνίας το συντομότερο δυνατόν. Της παρέχω βεβαίως όλη τη στήριξή μου, διότι θεωρώ ότι η επιχειρησιακή και διοικητική λειτουργία της Ευρωπόλ θα βελτιωθεί αισθητά και ότι, όπως υπογράμμισε το Συμβούλιο Υπουργών Δικαιοσύνης και Εσωτερικών Υποθέσεων τον Ιούνιο, ουσιαστικός σκοπός της αναθεώρησης της Ευρωπόλ είναι η ικανότητά της να επιχειρεί αποτελεσματικά.
<P>
Εκφράζω, επίσης, τις θερμότερες ευχαριστίες μου στον εισηγητή, κ. Díaz de Mera, για την ποιότητα της έκθεσής του και υπογραμμίζω την ποιότητα των προτεινόμενων τροπολογιών με βάση την πρότασή του, η οποία, ωστόσο, έχει υποστεί έκτοτε πολλές τροποποιήσεις, που τις ανέφερε η Προεδρία, μετά τις συζητήσεις που πραγματοποιήθηκαν κατά τη διάρκεια της γερμανικής και της πορτογαλικής Προεδρίας. " Επιτροπή θα εξετάσει, επομένως, με ποιον τρόπο είναι δυνατόν να ληφθούν υπόψη αυτές οι τροπολογίες.
<P>
Μεταξύ των τροπολογιών, η Επιτροπή σημειώνει την πρόταση του κ. Díaz de Mera, η οποία διευκρινίζει ότι ο δημοκρατικός έλεγχος του Κοινοβουλίου επί της Ευρωπόλ θα μπορεί να ασκηθεί λόγω του ότι αυτή χρηματοδοτείται από τον γενικό προϋπολογισμό της Ευρωπαϊκής Ένωσης. Στηρίζω, επίσης, την ιδέα για κοινοτική χρηματοδότηση, που αποτελεί αντικείμενο της τροπολογίας 6, η οποία αναφέρεται στην αιτιολογική σκέψη 5. Υποστηρίζω, επίσης, να διέπεται η Ευρωπόλ από κοινοτικό καθεστώς, όπως ζητείται με την τροπολογία 5. Γενικότερα, είναι μεγάλο το ενδιαφέρον μου για τις τροπολογίες που υποβλήθηκαν αναφορικά με τον ρόλο του υπευθύνου για την προστασία των δεδομένων, όπως είναι η τροπολογία 9, καθώς και αυτές που αφορούν την προστασία των δεδομένων. Είναι πολλές, θέλω όμως να αναφέρω κυρίως τις τροπολογίες 13, 16, 17, 18, 23, 24 και 25, των οποίων συμμερίζομαι τον στόχο.
<P>
Σε ό,τι αφορά τον ρόλο των αξιωματούχων της Ευρωπόλ στον συντονισμό των κοινών ομάδων έρευνας, υπογραμμίζω ότι αυτός ο ρόλος συντονισμού δεν υποστηρίχθηκε από το Συμβούλιο. Συζητήσαμε πολύ επ' αυτού, υπό το πρίσμα της νομοθεσίας που ισχύει σήμερα για τις κοινές ομάδες έρευνας, τα κράτη μέλη δύνανται πάντα, στις διευθετήσεις που θεσπίζουν μεταξύ των κρατών που συμμετέχουν σε αυτή, να δημιουργήσουν μια κοινή ομάδα έρευνας, να διευκρινίσουν και να περιορίσουν τον ρόλο των αξιωματούχων της Ευρωπόλ. Γι' αυτό το θέμα, λοιπόν, πρέπει να συνεχίσουμε τη συζήτηση προκειμένου να καταλήξουμε σε έναν καλό συμβιβασμό. Κατά συνέπεια, σε αυτό το στάδιο, η θέσπιση ανάλογης διάταξης στην πρόταση απόφασης για την Ευρωπόλ δεν αρκεί δυστυχώς για να ανατεθεί, αυτοδικαίως και σε συστηματική βάση, πιο διευρυμένος ρόλος συντονισμών των ερευνών στους αξιωματούχους της Ευρωπόλ, ρόλο, κυρίες και κύριοι βουλευτές, τον οποίο, βεβαίως, εγώ προσωπικά θα τον επιθυμούσα. Συμφωνώ με την τροπολογία 15, με την οποία προτείνεται να θεσπιστεί ειδική σχέση ανάμεσα στην εθνική υπηρεσία και στις αρμόδιες αρχές που υπάγονται στο εθνικό δίκαιο.
<P>
Αυτά, λοιπόν, είναι ορισμένα σχόλια στα οποία ήθελα να προβώ σε σχέση με αυτή την έκθεση και θέλω και πάλι να ευχαριστήσω τον εισηγητή. Ελπίζω ότι θα καταστεί δυνατή η διεξαγωγή της ψηφοφορίας για την Ευρωπόλ αυτή την εβδομάδα, προκειμένου να μπορέσουμε όλοι μας να παράσχουμε στην Ευρωπόλ μια ισχυρή προοπτική στο άμεσο μέλλον, καθώς και τη δυνατότητα να διαθέτει λίαν συντόμως ένα νέο καθεστώς, που θα της επιτρέψει να λειτουργήσει καλύτερα.
<SPEAKER ID="267" NAME="Agustín Díaz de Mera García Consuegra">
εισηγητής. - (ES) Κυρία Πρόεδρε, κύριε Προεδρεύων του Συμβουλίου, κύριε Αντιπρόεδρε της Επιτροπής, και εγώ επίσης θέλω να σας ευχαριστήσω για τα λόγια σας και την υποστήριξή σας.
<P>
Θέλω ν' αρχίσω ζητώντας τη δέσμευση του Συμβουλίου ενώπιον αυτού του Κοινοβουλίου για να αναθεωρηθεί η απόφαση που συζητάμε από το Ευρωπαϊκό Κοινοβούλιο το αργότερο μέσα σε έξι μήνες μετά τη θέση σε ισχύ της Στρατηγικής της Λισαβόνας.
<P>
Ως ευρωβουλευτής υπερασπίζομαι σθεναρά τη διεύρυνση των αρμοδιοτήτων του Κοινοβουλίου, ιδιαίτερα εκείνων οι οποίες, στο άμεσο μέλλον, θα δώσουν σε αυτό το Κοινοβούλιο την απαραίτητη ιδιότητα του συννομοθέτη σε τόσο σημαντικά θέματα όπως εκείνα που αφορούν τον χώρο ελευθερίας, ασφάλειας και δικαιοσύνης.
<P>
Ωστόσο, πιστεύω επίσης ότι το έργο του Κοινοβουλίου δεν μπορεί να εξαρτάται από την αναμενόμενη θέση σε ισχύ της Συνθήκης της Λισαβόνας, ούτε να αναβάλλεται σε αυτή τη βάση. Το έργο μας πρέπει επομένως να συνεχιστεί. Πρέπει να συνεχίσουμε με τη διαδικασία που βρίσκεται υπό εξέλιξη και να τη χρησιμοποιήσουμε με δύο τρόπους: για να είμαστε πιο αποτελεσματικοί στην καταπολέμηση του εγκλήματος και για να διεκδικήσουμε αποφασιστικά τις εξουσίες του Ευρωπαϊκού Κοινοβουλίου.
<P>
" εγκληματικότητα έχει δυναμικό χαρακτήρα και αλλάζει συνεχώς, επομένως η Ευρωπόλ και τα υπόλοιπα μέσα της ΕΕ για την προστασία της ασφάλειας των πολιτών της πρέπει να προσαρμοστούν πιο γρήγορα στους καιρούς που αλλάζουν. " Σύμβαση του Ιουλίου 1995 είναι απαρχαιωμένη, οπότε είναι ζωτικής σημασίας να τεθεί γρήγορα σε ισχύ η απόφαση για τη δημιουργία της Ευρωπόλ, με τις πολυάριθμες προόδους της προκειμένου να παρέχει καλύτερη προστασία στους πολίτες της ΕΕ.
<P>
" διατήρηση του συστήματος πρωτοκόλλων για την τροποποίηση της σύμβασης είναι μια απολύτως αναχρονιστική διαδικασία. " νέα πρόταση που υποβάλλω προς συζήτηση εισαγάγει σημαντικές αλλαγές. Καταρχάς, μέσω μιας απόφασης του Συμβουλίου βασισμένης στο άρθρο 34, παράγραφος 2 της Συνθήκης της ΕΕ, προωθεί ένα πολύ πιο ευέλικτο μέσο. Δεύτερον, η πρόταση προωθεί σημαντικές ουσιαστικές αλλαγές όπως η μετατροπή της Ευρωπόλ σε ευρωπαϊκή υπηρεσία, η οποία συνεπάγεται την εφαρμογή του κανονισμού των υπαλλήλων της ΕΕ στο προσωπικό της και τη χρηματοδότησή της από τον κοινοτικό προϋπολογισμό, το οποίο είναι ευκταίο.
<P>
Μία άλλη σημαντική αλλαγή είναι η διεύρυνση του πεδίου των αρμοδιοτήτων της Ευρωπόλ για να καλύψει το μη οργανωμένο έγκλημα. " θέση του ανεξάρτητου υπεύθυνου προστασίας δεδομένων συνιστά άλλο ένα σημαντικό βήμα από την άποψη του ελέγχου και των εγγυήσεων.
<P>
Το έργο που επιτελέστηκε από την Επιτροπή Πολιτικών Ελευθεριών, Δικαιοσύνης και Εσωτερικών Υποθέσεων έχει εκπληρώσει δύο στόχους. Καταρχάς, την τροποποίηση της πρότασης του Συμβουλίου προκειμένου να δώσει στην Ευρωπόλ ένα ειδικό πλαίσιο για την προστασία των προσωπικών δεδομένων και, από αυτή την άποψη, θέλω να επισημάνω την ανάγκη να εγκρίνει το Συμβούλιο την πρόταση για μία απόφαση πλαίσιο σε αυτό το θέμα το συντομότερο δυνατό. Δεύτερον, την εκχώρηση μεγαλύτερου ελέγχου στο Κοινοβούλιο επί των δραστηριοτήτων της Ευρωπόλ· προκειμένου να συμβεί αυτό, έχουμε προτείνει τη δημιουργία μιας επιτροπής ad hoc που θα αποτελείται από μέλη αυτού του Κοινοβουλίου και των εθνικών κοινοβουλίων, τη συμμετοχή του Ευρωπαϊκού Κοινοβουλίου στη διαδικασία ορισμού και παύσης του διευθυντή, καθώς και άλλα μέτρα που αποσκοπούν στη διασφάλιση του δημοσιονομικού ελέγχου της νέας υπηρεσίας και του προγράμματος εργασίας της.
<P>
Ειλικρινά πιστεύω ότι οι προτάσεις που υιοθετήθηκαν στην κοινοβουλευτική μας επιτροπή βελτιώνουν το αρχικό έγγραφο του Συμβουλίου, το οποίο κατά τ' άλλα επιτυγχάνει σημαντικές αλλαγές. Γι' αυτό τον λόγο, κύριε Προεδρεύων του Συμβουλίου, ζητώ την υποστήριξή σας στην έκθεσή μας.
<P>
Θέλω να τελειώσω εκφράζοντας τις ειλικρινείς μου ευχαριστίες στους συναδέλφους μου από όλες τις πολιτικές ομάδες για τις πολύτιμες συνεισφορές τους και, ιδιαίτερα, θέλω να αναφέρω τις διαπραγματευτικές προσπάθειες του κ. Moraes, του κ. Alvaro και του κ. Fava, καθώς και τις συνεισφορές της κ. Buitenweg και του κ. Catania.
<SPEAKER ID="268" NAME="Jutta Haug">
συντάκτρια γνωμοδότησης της Επιτροπής Προϋπολογισμών. - (DE) Κυρία Πρόεδρε, κύριε Προεδρεύων του Συμβουλίου, κύριε Επίτροπε, η Επιτροπή Προϋπολογισμών είναι θετική απέναντι στην πρόταση της Επιτροπής να σταματήσει η Ευρωπόλ να είναι διακρατική και να γίνει κοινοτική. Αν πρόκειται λοιπόν η Ευρωπόλ να χρηματοδοτείται στο μέλλον ολοκληρωτικά από τον ευρωπαϊκό προϋπολογισμό, τότε πρέπει να προστατευτούν από τις δομές τα δημοσιονομικά δικαιώματα του Κοινοβουλίου. " αρμόδια καθ' ύλην επιτροπή υιοθέτησε όλες τις σχετικές προτάσεις μας και την ευχαριστώ γι' αυτό.
<P>
Επίσης, ελπίζω ότι ο κατάλογος που μόλις μοίρασε ο Επίτροπος Frattini δεν είναι εξαντλητικός γιατί πρόσεξα ότι του λείπουν ακόμα αρκετές τροπολογίες.
<P>
Ωστόσο, συμφωνήσαμε επίσης ότι έτσι χρηματοδοτείται και πάλι μέρος της διοίκησης με λειτουργικούς πόρους. Καλούμε λοιπόν το Συμβούλιο να συνεδριάσει αμέσως μαζί μας και να συμφωνήσει μαζί μας για τη χρηματοδότηση της Ευρωπόλ, διότι είναι σαφές πως όλα όσα θα αποφασίσουμε αύριο, ισχύουν μόνο με επιφύλαξη του αποτελέσματος των διαπραγματεύσεων με το Συμβούλιο σύμφωνα με το άρθρο 47 της διοργανικής συμφωνίας του Μαΐου 2006.
<SPEAKER ID="269" NAME="Hubert Pirker">
εξ ονόματος της Ομάδας PPE-DE. - (DE) Κυρία Πρόεδρε, κύριε Επίτροπε, επιδοκιμάζω απόλυτα εξ ονόματος της Ομάδας του Ευρωπαϊκού Λαϊκού Κόμματος (Χριστιανοδημοκράτες) και των Ευρωπαίων Δημοκρατών την πρόταση του Συμβουλίου για ένταξη της Ευρωπόλ στο πλαίσιο των ευρωπαϊκών θεσμικών οργάνων, και μάλιστα για αρκετούς λόγους:
<P>
Πρώτον, επειδή θα έχουμε μια νέα νομική βάση που θα μας γλιτώσει από μακρόχρονες διαδικασίες επικύρωσης και έτσι θα δώσει στην Ευρωπόλ δυνατότητα ευέλικτης και γρήγορης προσαρμογής σε νέα δεδομένα. Δεύτερον, επειδή δεν περιλαμβάνονται μόνο τα πρωτόκολλα, αλλά διευρύνεται και η αρμοδιότητα περιλαμβάνοντας προπαρασκευαστικά στοιχεία και στοιχεία για την εύρεση πόρων, διευρύνονται οι επιχειρησιακές δυνατότητες, η χρηματοδότηση θα γίνεται από τον κοινοτικό προϋπολογισμό και έτσι η Ευρωπόλ θα είναι πιο ανεξάρτητη και θα προβλεφθούν και για εμάς ως Κοινοβούλιο καλύτερες δυνατότητες ελέγχου και, τέλος, επειδή εξασφαλίζεται και για το μέλλον ένα πολύ ψηλό επίπεδο προστασίας των δεδομένων.
<P>
Ευχαριστώ τον εισηγητή για τις πολύ ρεαλιστικές τροπολογίες του ιδίως όσον αφορά τα καθήκοντα της μικτής επιτροπής, την ασυλία των συνεργατών της Ευρωπόλ σε επιχειρησιακές δράσεις, τον ρόλο του Σώματος στον διορισμό του διευθυντή και ιδίως όσον αφορά την προστασία των δεδομένων. Επιτέλεσε εξαίρετο έργο εξ ονόματος του Κοινοβουλίου.
<P>
Εάν γίνουν δεκτές όλες αυτές οι προτάσεις, η Ευρωπόλ θα γίνει πιο αποτελεσματική, πιο προσαρμοστική και πιο ελέγξιμη.
<P>
Δεν συμμερίζομαι την πρόταση των Φιλελευθέρων να περιμένουμε την έναρξη ισχύος της συνθήκης για όλα αυτά τα μέτρα για την ενίσχυση της Ευρωπόλ που θα φέρουν περισσότερη ασφάλεια προς το συμφέρον των πολιτών, γιατί την ασφάλεια τη χρειαζόμαστε τώρα, πράγμα που σημαίνει ότι και την Ευρωπόλ τη χρειαζόμαστε τώρα. Τώρα πρέπει να εκτελέσουμε τις εργασίες, και μετά από την έναρξη ισχύος της συνθήκης θα ασχοληθούμε ασφαλώς -εάν χρειαστεί- και πάλι με τα θέματα αυτά.
<P>
Ως εκ τούτου, παρακαλώ τους Φιλελεύθερους να ξανασκεφτούν αυτά που προτείνουν και αν είναι δυνατόν να αποσύρουν την τροπολογία.
<SPEAKER ID="270" NAME="Claudio Fava">
εξ ονόματος της Ομάδας PSE. - (IT) Κυρία Πρόεδρε, κυρίες και κύριοι, η Σοσιαλιστική Ομάδα χαιρετίζει την έγκριση της έκθεσης για την Ευρωπόλ και την πρόταση μετατροπής της σε έναν οργανισμό της ΕΕ. Μετά από μια εξαιρετικά μακρά περίοδο αναμονής είμαστε τελικά σε θέση να καταστήσουμε την Ευρωπόλ ένα ισχυρό και αποτελεσματικό εργαλείο για την καταπολέμηση του οργανωμένου εγκλήματος, καθώς και πολλών άλλων επικίνδυνων τύπων εγκλήματος που εμφανίζονται τώρα σε ευρωπαϊκό επίπεδο - σκέφτομαι, επί παραδείγματι, τη δράση που θα μπορέσει να αναλάβει η Ευρωπόλ κατά της νομιμοποίησης εσόδων από παράνομες πηγές.
<P>
" Ομάδα μας ήθελε να ενισχύσει τις εποπτικές εξουσίες που ορίζονται στην πρόταση σε πραγματικά κοινοβουλευτική εποπτεία, όχι να περιορίζονται απλώς σε εξουσίες επί του προϋπολογισμού, ασφαλώς, και εμείς θέλαμε να ενισχύσουμε τις διατάξεις για την προστασία προσωπικών δεδομένων και την ασφάλεια των δεδομένων, ιδίως ελλείψει μιας ικανοποιητικής απόφασης πλαισίου για την προστασία των δεδομένων στον τρίτο πυλώνα, που εξακολουθεί να καθυστερεί.
<P>
Δεν μπορούμε να αγνοήσουμε, ωστόσο, το γεγονός, όπως επισημαίνεται από τον κ. Díaz de Mera García, ότι εν τω μεταξύ το πλαίσιο έχει αλλάξει: η υπογραφή της Συνθήκης της Λισαβόνας δημιουργεί την προοπτική ότι στο άμεσο μέλλον η αστυνομική συνεργασία θα υπόκειται σε συναπόφαση του Ευρωπαϊκού Κοινοβουλίου και συνεπώς στην πλήρη ευθύνη μας, σε ειδική πλειοψηφία του Συμβουλίου και στη δικαιοδοσία του Δικαστηρίου. Για αυτόν τον λόγο ζητούμε από τη σλοβενική Προεδρία μια επίσημη δέσμευση να υποβάλει μια αναθεώρηση του φακέλου στο Ευρωπαϊκό Κοινοβούλιο εντός έξι μηνών από τη θέση σε ισχύ της Συνθήκης της Λισαβόνας.
<P>
Τέλος, η Σοσιαλιστική Ομάδα εξακολουθεί να πιστεύει ότι θα ήταν καταλληλότερο, σε ένα ευαίσθητο θέμα όπως αυτό, ο εισηγητής να είχε αποτραβηχτεί σε κάποιον βαθμό, λαμβανομένων υπόψη των γεγονότων όπου διαπιστώθηκε η πολιτική εμπλοκή του στη χώρα του. " Ομάδα μας έχει, ωστόσο, αποφασίσει να μην παραλείψει τη συνεισφορά του σε έναν φάκελο που θεωρούμε στρατηγικής σημασίας για τη διαδικασία της ευρωπαϊκής ολοκλήρωσης.
<SPEAKER ID="271" NAME="Alexander Alvaro">
εξ ονόματος της Ομάδας ALDE. - (DE) Κυρία Πρόεδρε, κύριε Αντιπρόεδρε, κύριε υπουργέ, πριν αρχίσω θα ήθελα να ευχαριστήσω τον κ. Díaz de Mera García Consuegra για την εποικοδομητική και εξαίρετη συνεργασία. Συνεργαστήκαμε πολύ καλά, και με τους συναδέλφους της Σοσιαλιστικής Ομάδας στο Ευρωπαϊκό Κοινοβούλιο - παρεμπιπτόντως, παρά την κριτική των Σοσιαλιστών στον εισηγητή σε μεμονωμένες περιπτώσεις.
<P>
Δεν έχουμε κανέναν ενδοιασμό για τη διεύρυνση της Ευρωπόλ, που συστάθηκε το 1994 ως ευρωπαϊκή αρχή για τα ναρκωτικά και έγινε το 1999 η Ευρωπόλ που γνωρίζουμε σήμερα. Είναι αναγκαία για την προστασία του πληθυσμού μας, για την καταπολέμηση του οργανωμένου εγκλήματος, που ως γνωστόν δεν σταματά στα σύνορα ούτε στη στεριά, ούτε στη θάλασσα ούτε στον αέρα. Έτσι, οι ευρωπαίοι υπάλληλοι πρέπει να είναι κι αυτοί σε θέση να δρουν και να ενεργούν. Πρέπει όμως να είναι επίσης σαφές ότι υπάρχουν ορισμένοι βασικοί κανόνες για την εργασία της αστυνομίας.
<P>
" ασυλία των υπαλλήλων της Ευρωπόλ που προβλέπεται στο παράρτημα δεν είναι κατανοητή, αυτό πρέπει να το πούμε. Δεν είναι κατανοητό γιατί οι ευρωπαίοι αστυνομικοί υπάλληλοι ως υπάλληλοι της Ευρωπόλ πρέπει να έχουν περισσότερες αρμοδιότητες από άλλους. Επίσης, δεν είναι κατανοητό να μην υπάρχει κοινοβουλευτικός έλεγχος της αστυνομικής συνεργασίας. Θέλουμε να δημιουργήσουμε μία λειτουργική αρχή που θα μπορεί να κληθεί να λογοδοτήσει όταν κάνει λάθη, όχι τον σερίφη του Nottingham!
<P>
Το ίδιο ισχύει για τον δικαστικό έλεγχο της Ευρωπόλ. Είναι αδιανόητο να μπορεί να ενεργεί στην Ευρώπη μία αστυνομική αρχή χωρίς να υπόκεινται οι πράξεις της σε δικαστικό έλεγχο. Ως εκ τούτου, εμείς οι Φιλελεύθεροι υποβάλαμε μία τροπολογία -ίσως ο κ. Pirker να μην το κατάλαβε καλά- βάσει της οποίας θα συμπεριληφθεί μία ρήτρα αναθεώρησης, όπως ήδη είπε ο κ. Fava, προκειμένου να μπορεί το Ευρωπαϊκό Κοινοβούλιο να ασχοληθεί ξανά με το θέμα έξι μήνες αφού τεθεί σε ισχύ η Συνθήκη της Λισαβόνας.
<P>
Κατά τα άλλα περιμένουμε -τουλάχιστον η Ομάδα της Συμμαχίας Φιλελευθέρων και Δημοκρατών για την Ευρώπη- μία σαφή δήλωση του Συμβουλίου ότι αυτή η ρήτρα αναθεώρησης θα ληφθεί υπόψη και θα συμπεριληφθεί στις διαπραγματεύσεις. Δεν θέλουμε ενόψει της διαρθρωτικής πλειοψηφίας να κάνουμε χρήση του άρθρου 53 ή του άρθρου 168 -δηλαδή να ζητήσουμε αναπομπή στην επιτροπή- γιατί πιστεύουμε κι εμείς ότι χρειαζόμαστε τώρα την Ευρωπόλ και ότι δεν πρέπει να καθυστερήσει η διεύρυνσή της. Όμως εάν μας αναγκάσουν, θα υποχρεωθούμε να το κάνουμε.
<SPEAKER ID="272" NAME="Seán Ó Neachtain">
εξ ονόματος της Ομάδας UEN. - (GA) Κύριε Πρόεδρε, θα ήθελα πρώτα από όλα να συγχαρώ τον εισηγητή, κ. Díaz de Mera García Consuegra, για την έκθεσή του. Όπως γνωρίζουμε, ζούμε σε μια Ένωση στην οποία οι πολίτες μπορούν να ταξιδέψουν ελεύθερα, αλλά ο συντονισμός σε επίπεδο ΕΕ στον τομέα της δικαιοσύνης και των εσωτερικών υποθέσεων πρέπει ωστόσο να διαδραματίσει κεντρικότερο ρόλο.
<P>
Το οργανωμένο έγκλημα τείνει να διεθνοποιηθεί ακόμη περισσότερο, και η ευθύνη βαραίνει συνεπώς την ΕΕ να δώσει τη δυνατότητα στην Ευρωπόλ να αναλάβει ενεργό ρόλο στην ανάσχεση της παράνομης ροής ναρκωτικών από χώρες εκτός της ΕΕ. " Ευρωπόλ πρέπει να επιχειρήσει να εκριζώσει την παράνομη εμπορία ανθρώπων μέσω της οποίας πολλοί άνθρωποι εισάγονται λαθραία στην ΕΕ -τις περισσότερες φορές παρά τη θέλησή τους- προκειμένου να εργαστούν στη βιομηχανία του σεξ, επί παραδείγματι.
<P>
" Ιρλανδία θα διεξαγάγει σύντομα ένα δημοψήφισμα για την Ευρωπαϊκή Συνθήκη, και θα ήθελα να καταγραφεί ότι θα πρέπει να συνεχίσουμε στο μέλλον να διαδραματίζουμε πλήρως τον ρόλο μας στον τομέα της ευρωπαϊκής δικαιοσύνης και των εσωτερικών υποθέσεων - ακριβώς όπως έχουμε κάνει έως τώρα. Και ότι δεν πρέπει να ασκούμε το δικαίωμα της επιλογής να λέμε όχι εκτός εάν ανακύψει κάποιο πρόβλημα όσον αφορά την εγχώρια νομοθεσία.
<SPEAKER ID="273" NAME="Kathalijne Maria Buitenweg">
εξ ονόματος της Ομάδας Verts/ALE. - (NL) Κυρία Πρόεδρε, θα ήθελα ειλικρινά να ευχαριστήσω τον εισηγητή, κ. Díaz de Mera García Consuegra, για το έργο του. Εν πρώτοις εκπόνησε μια πραγματικά καλή εργασία, και ήταν εν συνεχεία πολύ εποικοδομητικός όσον αφορά τον τρόπο με τον οποίο χειρίστηκε τις τροπολογίες που κατέθεσαν οι βουλευτές. " Ομάδα μου μπορεί, συνεπώς, να προσυπογράψει την έκθεσή του.
<P>
Θα ήθελα να καταστήσω σαφές στο Συμβούλιο, ωστόσο, ότι η στήριξη για την έκθεση Díaz de Mera García Consuegra δεν είναι συνώνυμη με τη στήριξη για την απόφαση του Συμβουλίου, επειδή εξακολουθούν να υπάρχουν ακόμη ορισμένες διαφορές μεταξύ των δύο, ιδίως όσον αφορά την προστασία των δεδομένων. " έκθεση αποκλείει την ανεξέλεγκτη χρήση βάσεων δεδομένων, καθώς τα δεδομένα μπορούν να χρησιμοποιηθούν μόνο για ειδικούς σκοπούς, πρέπει να υπόκεινται σε δικαστικό έλεγχο στα κράτη μέλη, και μπορούν να υποβληθούν σε επεξεργασία μόνο κατά περίπτωση.
<P>
Το ερώτημά μου είναι εάν το Συμβούλιο θα ήθελε να απαντήσει σε αυτές τις τροπολογίες. Ο Επίτροπος Frattini έδωσε μόλις το καλό παράδειγμα υπεισερχόμενος σε λεπτομέρειες της έκθεσης, δίνοντάς μας τη δυνατότητα να διαπιστώσουμε ακριβώς τη θέση της Επιτροπής. Τον ευχαριστώ ειλικρινά για αυτό. Ελπίζω τώρα ότι ο Προεδρεύων του Συμβουλίου μπορεί να καταστήσει σαφές ποια είναι η γνώμη του Συμβουλίου για τις προσθήκες του Ευρωπαϊκού Κοινοβουλίου.
<P>
Δεν είναι όλοι στην Ομάδα μου πιστοί υποστηρικτές μιας ισχυρής αστυνομικής δύναμης, αλλά οποιαδήποτε βελτίωση στον δικαστικό και δημοκρατικό έλεγχο μπορεί να υπολογίζει στη σθεναρή μας υποστήριξη. Συνεπώς, υποστηρίζουμε τη μετατροπή της Ευρωπόλ σε οργανισμό, με την επακόλουθη αύξηση του δημοσιονομικού ελέγχου. Είμαστε επίσης υπέρ της ενίσχυσης του δικαστικού ελέγχου· και συνεπώς θεωρώ την πρόταση της Ομάδας της Συμμαχίας Φιλελευθέρων και Δημοκρατών για την Ευρώπη ως εξαιρετικά εύλογη, και θα δώσω τη στήριξή μου.
<P>
Όπως μόλις είπε ο κ. Alvaro, ομολογουμένως μάλλον προσεκτικά, μπορούμε να το εξετάσουμε αυτό σε έξι μήνες. Όσον αφορά εμένα, δεν πρέπει μόνο να εξετάσουμε την πρόταση, αλλά επίσης να την τροποποιήσουμε. " ερώτησή μου στο Συμβούλιο είναι η εξής: σχεδιάζετε να δεχτείτε αυτήν την πρόταση; Εάν ναι, ποια πιστεύετε ότι θα είναι η διαφορά όσον αφορά τον έλεγχο του Δικαστηρίου, και σε σχέση με την Ευρωπόλ;
<SPEAKER ID="274" NAME="Giusto Catania">
εξ ονόματος της Ομάδας GUE/NGL. - (IT) Κυρία Πρόεδρε, κυρίες και κύριοι, πιστεύω επίσης ότι πρέπει να έχουμε μια διεθνική αστυνομική δύναμη η οποία θα μπορεί ειδικότερα να αντιμετωπίσει το διεθνές έγκλημα, το οποίο σήμερα δεν περιορίζεται πλέον εντός των εθνικών συνόρων.
<P>
Μόλις πριν από λίγες ημέρες η επιτροπή καταπολέμησης της μαφίας του ιταλικού κοινοβουλίου μετέβη στη Γερμανία, όπου ανακάλυψε ότι ένα τεράστιο ποσό των χρηματοδοτικών πόρων που επενδύθηκαν στη Γερμανία είχαν αποκτηθεί μέσω ενός μηχανισμού στον οποίο εμπλέκονται άμεσα σικελοί και καλαβρέζοι εγκληματίες. Πιστεύω ότι αυτό είναι ενδεικτικό της πραγματικής ανάγκης για καταπολέμηση του εγκλήματος σε διεθνή βάση, και ένας τρόπος για να γίνει αυτό είναι η θέσπιση ευρωπαϊκών αστυνομικών πόρων.
<P>
Πιστεύω ότι η Ευρωπόλ μπορεί να ολοκληρώσει αυτή τη δουλειά, αλλά έχω ορισμένες αμφιβολίες σχετικά με το κατά πόσον η μετατροπή της Ευρωπόλ σε οργανισμό μπορεί να τη διασώσει αυτομάτως. Έχουμε καθήκον να αξιολογήσουμε τις δραστηριότητες της Ευρωπόλ από το 1994 έως σήμερα, και πιστεύω ότι προφανώς θα χρειαστεί επίσης να αναθεωρήσουμε την ειδική της αποστολή, επειδή θεωρώ ότι οι προτεραιότητές της θα έπρεπε να είναι η καταπολέμηση του εμπορίου ναρκωτικών, της νομιμοποίησης εσόδων από παράνομες πηγές και των διεθνών οργανώσεων της μαφίας.
<P>
Πιστεύω ότι υπάρχουν επίσης ορισμένα προβλήματα αναφορικά με την ανάγκη πλήρους αναγνώρισης των εξουσιών του Κοινοβουλίου. Το Κοινοβούλιο θα έπρεπε να έχει ελεγκτικές εξουσίες -αυτό ισχύει σε όλα τα εθνικά κοινοβούλια, τα οποία έχουν ελεγκτικές εξουσίες στην εθνική αστυνομία- και πιστεύω ότι το Ευρωπαϊκό Κοινοβούλιο θα πρέπει να έχει ελεγκτικές εξουσίες σε έναν ευρωπαϊκό οργανισμό τα βασικά καθήκοντα του οποίου είναι η αστυνόμευση και η καταπολέμηση του διεθνούς εγκλήματος. Πιστεύω επίσης ότι πρέπει να έχουμε ορισμένες διευκρινίσεις για την προστασία δεδομένων.
<P>
Ανησυχώ εξαιρετικά επειδή η πρόταση, όπως έχει εγκριθεί και προφανώς θα εγκριθεί στο μέλλον από το Συμβούλιο, έχει σοβαρές ελλείψεις οι οποίες θέτουν σε σοβαρό κίνδυνο τα ατομικά δεδομένα των ευρωπαίων πολιτών.
<SPEAKER ID="275" NAME="Roger Knapman">
εξ ονόματος της Ομάδας IND/DEM. - (EN) Κυρία Πρόεδρε, ο εισηγητής ήταν, αντιλαμβάνομαι, ο Γενικός Διευθυντής της ισπανικής αστυνομίας την περίοδο 2002-2004. Αυτό σημαίνει, νομίζω, ότι ένα από τα τελευταία του καθήκοντα πριν εγκαταλείψει τη θέση του ήταν να αντιμετωπίσει τις άμεσες συνέπειες των τρομακτικών βομβιστικών ενεργειών στη Μαδρίτη. Δέχομαι, συνεπώς, την ειλικρίνεια με την οποία στηρίζει την υπόθεση για την επέκταση των εξουσιών της Ευρωπόλ προκειμένου να αντιμετωπίσει νέες τρομοκρατικές απειλές.
<P>
Ωστόσο, δεν θα χρειαστεί να του υπενθυμίσω ότι η χώρα μου, επίσης, είχε μια μακραίωνη ιστορία αντιμετώπισης της τρομοκρατίας και, όπως και στη χώρα του, η οποία αποτελούσε για πολλά χρόνια μια απειλή των αυτονομιστών, η οποία, τα τελευταία χρόνια, έχει συνδυαστεί με τη νέα απειλή του ισλαμικού εξτρεμισμού. Αυτό το οποίο λέω είναι ότι η χώρα μου είναι πολύ ευγνώμων για τη βοήθεια και τη συνεργασία των γειτόνων της όπου είναι απαραίτητο, αλλά, σε τελική ανάλυση, πρέπει να είναι σε θέση να ενεργήσει ακριβώς σύμφωνα με τις δικές της μεθόδους και διαδικασίες και εξ ιδίας πρωτοβουλίας.
<P>
Αυτό όμως το οποίο προτείνεται εδώ δεν είναι απλώς η περαιτέρω διείσδυση της Ευρωπόλ σε τομείς που θα έπρεπε να μείνουν υπό τον έλεγχο των κρατών μελών. Ακόμη χειρότερα, η Επιτροπή επιθυμεί να αλλάξει το νομικό πλαίσιο που διέπει την Ευρωπόλ ούτως ώστε οποιαδήποτε επέκταση των εξουσιών της Ευρωπόλ να μην πρέπει να επικυρωθεί από τα κράτη μέλη. Ο εισηγητής ολοκληρώνει λέγοντας ότι πρέπει να διασφαλίσουμε ότι η Ευρωπόλ θα απολαμβάνει μέγιστη δημοκρατική νομιμότητα. Για μια ακόμη φορά, διαπιστώνουμε ότι η ΕΕ, καθώς επιδιώκει να αποσπάσει εξουσίες από κράτη μέλη, ακόμη και σε θέματα αστυνόμευσης, έχει μια πολύ παράξενη ιδέα περί δημοκρατικής νομιμότητας.
<SPEAKER ID="276" NAME="Jim Allister" AFFILIATION="NI">
(EN) Κυρία Πρόεδρε, όσο επιθυμητή και να είναι η καταπολέμηση της τρομοκρατίας και του οργανωμένου εγκλήματος -και είναι επιθυμητή- είναι σαφές σε μένα ότι αυτή η επέκταση του ρόλου της Ευρωπόλ και η αλλαγή της νομικής βάσης της και του τίτλου της είναι κάτι εντελώς διαφορετικό. Αφορούν, στην πραγματικότητα, την παράδοση της κρατικής μηχανής στην ΕΕ.
<P>
Τα κράτη φυσικά έχουν αστυνομικές δυνάμεις. Τώρα η ΕΕ πρόκειται να αποκτήσει το δικαίωμα να έχει ευρωπαίους αστυνομικούς, χρηματοδοτούμενους από τον προϋπολογισμό της ΕΕ και επιλεγμένους από υπαλλήλους της ΕΕ. Στην πραγματικότητα, οι αστυνομικοί της ΕΕ θα υπακούουν στις εντολές της ΕΕ και θα περιφέρονται σε ολόκληρη την Ευρώπη, παρεμβαίνοντας στο έργο των εθνικών αστυνομικών δυνάμεων, ιδίως καθώς η αρμοδιότητά τους να ξεκινούν και να διεξάγουν έρευνες πρόκειται να επεκταθεί πέραν του οργανωμένου εγκλήματος σε ολοένα αυξανόμενους τομείς του ποινικού δικαίου.
<P>
Εν συνεχεία, σε επιστέγασμα αυτού που κατά τη γνώμη μου αποτελεί παραλογισμό, αυτοί οι αστυνομικοί της ΕΕ δεν θα υπόκεινται σε εθνικούς περιορισμούς ούτε οι δράσεις τους σε δικαστικό έλεγχο. Αυτό αποτέλεσε αιτία να απορρίψω τις προτάσεις αυτές. Δεν είναι παρά η τελευταία εκδήλωση υπερκρατισμού για την ΕΕ - όλα στο πλαίσιο του Συντάγματος και τίποτα με τη συγκατάθεση των λαών της Ευρώπης λόγω της συνωμοσίας μεταξύ των ηγετών της ΕΕ με στόχο την υπονόμευση της δημοκρατίας και την απόρριψη των δημοψηφισμάτων.
<SPEAKER ID="277" NAME="Carlos Coelho" AFFILIATION="PPE-DE">
(PT) Αντιπρόεδρε Frattini, κυρίες και κύριοι, το 1998 το Ευρωπαϊκό Κοινοβούλιο απέρριψε όλες τις πρωτοβουλίες που υποβλήθηκαν σε αυτό όταν του ζητήθηκε η γνώμη για λεπτομερή θέματα σχετικά με την Ευρωπόλ. Αυτό το έπραξε λόγω συνέπειας εφόσον η Ευρωπόλ συνέχιζε, σε διακυβερνητικό πλαίσιο, χωρίς να υπόκειται σε δημοκρατικό και δικαστικό έλεγχο. Τώρα αυτή η πρωτοβουλία ήρθε σε απάντηση αυτού που ζητούσαμε διαρκώς σε αυτήν την Ολομέλεια, με στόχο τη μετατροπή της Ευρωπόλ σε οργανισμό της ΕΕ, χρηματοδοτούμενο από τον κοινοτικό προϋπολογισμό, και την ενίσχυση του ρόλου μας όσον αφορά τον δημοκρατικό έλεγχο.
<P>
Παρόλο που η παρούσα πρόταση αποτελεί αντικείμενο έντονης αντιπαράθεσης στο Συμβούλιο, πιστεύω ότι δεν πρέπει να δεχτούμε οποιαδήποτε περαιτέρω αναβολή. Το Ευρωπαϊκό Κοινοβούλιο έχει υποχρέωση να δείξει τη στήριξή του στην πρωτοβουλία της Επιτροπής να μετατρέψει την Ευρωπόλ σε οργανισμό. Το ισχύον νομικό πλαίσιο της Ευρωπόλ, μια διεθνής σύμβαση, παρεμποδίζει εξάλλου οποιαδήποτε διαδικασία αναθεώρησης ή τροποποίησης των εξουσιών, με καθυστερήσεις χρόνων. Στην πραγματικότητα, η αύξηση των νέων απειλών κατά της ασφάλειας, όπως η τρομοκρατία, η οποία θέτει νέες προκλήσεις στην Ευρωπόλ, απαιτεί μια νέα προσέγγιση.
<P>
Συνεπώς, η σημασία αυτή της απόφασης, η οποία δεν θα πρέπει να θέσει μόνο την Ευρωπόλ επί ίσοις όροις με την Eurojust και την Ευρωπαϊκή Αστυνομική Ακαδημία αλλά επίσης να την καταστήσει περισσότερο αποτελεσματική επιχειρησιακά, επεκτείνοντας την εντολή της σε αδικήματα που δεν σχετίζονται αυστηρά με το οργανωμένο έγκλημα και εισαγάγοντας μεγαλύτερη ευελιξία στους μηχανισμούς της. Ταυτόχρονα πρέπει να διασφαλιστεί περισσότερη διαφάνεια και δημοκρατικός και δικαστικός έλεγχος.
<P>
Υποστηρίζω, συνεπώς, την εξαιρετική έκθεση που εκπόνησε ο κ. Díaz de Mera, και τις σημαντικές τροπολογίες που υπέβαλε, κυρίως όσον αφορά την προστασία των δεδομένων. Θα ήθελα να αποτίσω φόρο τιμής στον κ. Díaz de Mera και να εκφράσω την αλληλεγγύη μου για την εξαιρετική έκθεση που εκπόνησε και για το άτομο του, ιδίως καθώς ορισμένοι βουλευτές προσπάθησαν να υποβαθμίσουν άδικα το έργο του, εγείροντας εθνικές αντιπαραθέσεις που έχουν επιπλέον απαντηθεί πλήρως από το ισπανικό ανώτατο δικαστήριο.
<SPEAKER ID="278" NAME="Marek Aleksander Czarnecki" AFFILIATION="UEN">
(PL) Το κύριο καθήκον που αντιμετωπίζει η ευρωπαϊκή αστυνομική υπηρεσία είναι το καθήκον βελτίωσης της αποτελεσματικότητας δράσης και συνεργασίας μεταξύ των αρχών των κρατών μελών όσον αφορά την πρόληψη και την καταπολέμηση του διεθνούς οργανωμένου εγκλήματος. " αποστολή του οργανισμού είναι να συνεισφέρει στον τομέα της επιβολής του νόμου στην Ευρωπαϊκή Ένωση σε σχέση με αυτή τη μορφή εγκλήματος. Αυτό καθίσταται ολοένα σημαντικότερο ενόψει των νέων μορφών εγκλήματος που εμφανίζονται διαρκώς και της απειλής της τρομοκρατίας.
<P>
" ζωή μας εξαναγκάζει να επεκτείνουμε τις εξουσίες της Ευρωπόλ και επίσης να προσαρμόσουμε τις αρχές βάσει των οποίων λειτουργεί μέσω της θέσπισης περισσότερο ευέλικτων μηχανισμών. Με τον οργανισμό που προτάθηκε από τον εισηγητή, ωστόσο, υπάρχει επείγουσα ανάγκη θέσπισης σαφών αρχών για τον δημοκρατικό έλεγχο της Ευρωπόλ και την προστασία των προσωπικών δεδομένων.
<SPEAKER ID="279" NAME="Αθανάσιος Παφίλης" AFFILIATION="GUE/NGL">
Κυρία Πρόεδρε, με την πρόταση της Επιτροπής για ίδρυση της ευρωπαϊκής αστυνομίας επιδιώκεται η μετατροπή της Ευρωπόλ από όργανο διακρατικής σύμβασης σε θεσμικό οργανισμό της Ευρωπαϊκής Ένωσης. Αυτό, κατά τη γνώμη μου, σηματοδοτεί την ένταση της κατασταλτικής λειτουργίας της Ευρωπόλ, την ενδυνάμωση συνολικά του κατασταλτικού πλαισίου και των μηχανισμών της Ευρωπαϊκής Ένωσης.
<P>
Δύο πράγματα αναπτύσσονται γρήγορα στην Ευρωπαϊκή Ένωση: τα κέρδη των εταιρειών και του κεφαλαίου και οι επιθετικοί και κατασταλτικοί μηχανισμοί. Γεμίσαμε αστυνομίες και κατασταλτικούς μηχανισμούς σε όλες τις χώρες και τώρα γίνεται αυτό και σε επίπεδο Ευρωπαϊκής Ένωσης.
<P>
Με αυτήν την εξέλιξη διευρύνεται και το πεδίο δράσης της Europol και περιλαμβάνει στις αρμοδιότητές της κάθε αξιόποινη πράξη. Αποκτά το δικαίωμα να επεμβαίνει ακόμη και στα ίδια κράτη μέλη σε σχέση με διεθνή συμβάντα μείζονος σημασίας που έχουν συνέπειες για τη δημόσια τάξη, π.χ. διεθνείς διαδηλώσεις. Ταυτόχρονα με ένα τεράστιο σύστημα παρακολούθησης SIS II, VIS, κλπ., στο σύστημα πληροφοριών Europol θα "φακελώνονται" τα προσωπικά δεδομένα των εργαζομένων σε όλη την Ευρωπαϊκή Ένωση ακόμα και αυτά που αφορούν την πολιτική, συνδικαλιστική, και κοινωνική δράση καθώς και τις πεποιθήσεις και θα ανταλλάσσονται μεταξύ υπηρεσιών ασφαλείας και μυστικών υπηρεσιών, όχι μόνο των κρατών της Ευρωπαϊκής Ένωσης, αλλά ακόμα και με ιδιώτες, σαν τους ιδιώτες δολοφόνους που είναι στο Ιράκ.
<P>
Οι ισχυρισμοί ότι, τάχα, η μετατροπή της Europol αποτελεί δημοκρατική εξέλιξη είναι τουλάχιστον αφελείς ή δημιουργούν αυταπάτες. Γιατί; Διότι δεν υπάρχει καμία ουσιαστική δυνατότητα ελέγχου του άβατου της Europol και περιορισμού της κατασταλτικής δράσης. Άλλωστε πάρα πολλοί αναφέρθηκαν στην ασυλία των ευρω-αστυνομικών και την αδυναμία οποιουδήποτε εθνικού ελέγχου. Γι' αυτό είμαστε ριζικά αντίθετοι.
<SPEAKER ID="280" NAME="Nils Lundgren" AFFILIATION="IND/DEM">
(SV) Κυρία Πρόεδρε, δημιουργήσαμε μία ενιαία αγορά με ελεύθερη κυκλοφορία αγαθών, υπηρεσιών, κεφαλαίων και προσώπων. Σχεδόν όλοι συμφώνησαν να συμμετάσχουν στη Σένγκεν. Στην πράξη όλοι οι συνοριακοί έλεγχοι στην ΕΕ έχουν καταργηθεί. Από φιλελεύθερη άποψη, αυτό αποτελεί ένα γιγαντιαίο βήμα προς τα εμπρός. Δεν χρειάζεται πια να στεκόμαστε ικετευτικά μπροστά σε υπαλλήλους όταν θέλουμε να σπουδάσουμε, να εργαστούμε, να ταξιδέψουμε ή να ζητήσουμε υγειονομική περίθαλψη σε άλλη χώρα της ΕΕ.
<P>
Ωστόσο, η ελευθερία έχει την αρνητική της πλευρά. Όταν εξαφανίστηκαν οι συνοριακοί έλεγχοι, το πεδίο του οργανωμένου εγκλήματος αυξήθηκε τρομακτικά. Αυτό διευκόλυνε τον δρόμο για το εμπόριο ναρκωτικών, την ανταλλαγή κλεμμένων αγαθών και την εμπορία ανθρώπων. Ορισμένες φορές αυτή η επέκταση του οργανωμένου εγκλήματος χρησιμοποιείται ως απόδειξη ότι η ΕΕ είναι απαραίτητη. Αυτό είναι τερατώδες. " επέκταση διευκολύνεται από την ΕΕ, ένα τίμημα που είμαστε υποχρεωμένοι να καταβάλλουμε για την αυξημένη ελευθερία και ευημερία. Πόσο υψηλό είναι αυτό το τίμημα; Λοιπόν, οι αστυνομικοί πόροι πρέπει να αυξηθούν ίσως κατά 1-2% του ΑΕγχΠ σε εθνικό επίπεδο προκειμένου να υποχωρήσει αυτό το φαινόμενο. Μια τέτοια αύξηση των εθνικών πόρων αποτελεί τον σημαντικότερο και ίσως τον μοναδικό τρόπο να αποκατασταθεί μια έντιμη, αξιοπρεπής Ευρώπη.
<P>
Ο εισηγητής επιθυμεί να εκχωρήσει εξουσία στην αστυνομία στις Βρυξέλλες. " Ευρωπόλ θα πρέπει να καταστεί ένας οργανισμός της ΕΕ ο οποίος θα χρηματοδοτείται από τον κοινοτικό προϋπολογισμό. Παραβλέπει τα ζητήματα ακεραιότητας και δημοκρατικής νομιμότητας. Πρέπει συνεπώς να πούμε όχι σε αυτήν την έκθεση, να εστιάσουμε στη διεύρυνση των εθνικών αστυνομικών πόρων και να αφήσουμε την Ευρώπη να παραμείνει ένας οργανισμός συνεργασίας υποκείμενος σε διακυβερνητικές διαδικασίες.
<SPEAKER ID="281" NAME="Fernand Le Rachinel" AFFILIATION="NI">
(FR) Κυρία Πρόεδρε, κυρίες και κύριοι συνάδελφοι, με αυτή την έκθεση μας προτείνεται ούτε λίγο ούτε πολύ να χορηγήσουμε ένα νέο καθεστώς στην Ευρωπαϊκή Αστυνομική Υπηρεσία, την Ευρωπόλ, τροποποιώντας την υφιστάμενη νομική βάση.
<P>
Πράγματι, στόχος είναι η αντικατάσταση της Σύμβασης Ευρωπόλ, η οποία συνάφθηκε το 1995 μεταξύ των κρατών μελών, με απόφαση του Συμβουλίου, μετατρέποντας αυτή την υπηρεσία διακυβερνητικού χαρακτήρα σε υπηρεσία της Ευρωπαϊκής Ένωσης, η οποία θα χρηματοδοτείται από τον κοινοτικό προϋπολογισμό και θα εφαρμόζει τον κανονισμό υπηρεσιακής κατάστασης των υπαλλήλων των Ευρωπαϊκών Κοινοτήτων. Οι λόγοι των οποίων γίνεται επίκληση γι' αυτή τη ριζική αλλαγή καθεστώτος είναι η επέκταση της εντολής των δραστηριοτήτων της Ευρωπόλ και πέραν της καταπολέμησης του οργανωμένου εγκλήματος και η αδυναμία των κρατών μελών να διασφαλίσουν επαρκώς αυτούς τους νέους στόχους, που είναι πολύ διευρυμένοι. Αυτοί οι στόχοι θα διασφαλιστούν προφανώς καλύτερα σε επίπεδο Ευρωπαϊκής Ένωσης, μας λέει το Συμβούλιο.
<P>
Ωστόσο, όλα αυτά δεν είναι παρά προφάσεις εν αμαρτίαις. " πραγματικότητα είναι πως κινούμαστε ήδη με βάση τις απαιτήσεις και την εφαρμογή της Συνθήκης της Λισαβόνας, η οποία εκχωρεί το σύνολο σχεδόν της πολιτικής για τον τομέα της δικαιοσύνης και των εσωτερικών υποθέσεων στην ειδική πλειοψηφία στο Συμβούλιο Υπουργών. Μέχρι τώρα, αυτοί οι τομείς που σχετίζονταν με τη δικαστική και αστυνομική συνεργασία ενέπιπταν στη διαδικασία της ομοφωνίας. " πραγματικότητα είναι ότι οι ευρωπαίοι και διεθνείς ηγέτες μας ετοιμάζονται να μας επιβάλουν θεσμικές μεταρρυθμίσεις, που κινούνται όλες τους στη λογική της εμβάθυνσης του υπερεθνικού και γραφειοκρατικού μοντέλου.
<P>
Αυτές τις ίδιες μεταρρυθμίσεις, που εμπεριέχονται στη Συνθήκη της Λισαβόνας, τις είχαν απορρίψει οι Γάλλοι και οι Ολλανδοί με τα δημοψηφίσματα του Μαΐου και του Ιουνίου του 2005. Εξαπατούν, κοροϊδεύουν, περιφρονούν τους λαούς. " Ευρώπη δεν μπορεί να οικοδομηθεί ενάντια στους λαούς της και ενάντια στις εθνικές πραγματικότητες, είναι δε πλέον καιρός ο φιλοευρωπαϊκού προσανατολισμού πολιτικός κόσμος μας να το αντιληφθεί και να αφήσει επιτέλους την Ευρώπη να αυτοπραγματωθεί με βάση τα δικαιώματα της ταυτότητας, της κυριαρχίας, των ελευθεριών και της ασφάλειας εθνών και λαών.
<SPEAKER ID="282" NAME="Μαργαρίτης Σχοινάς" AFFILIATION="PPE-DE">
Κυρία Πρόεδρε, ως μέλος της Επιτροπής Προϋπολογισμών αλλά και ως βουλευτής που προέρχεται από μια περιοχή που είναι στα εξωτερικά σύνορα της Ευρωπαϊκής Ένωσης, θέλω να κάνω τρεις παρατηρήσεις:
<P>
Πρώτον, η κοινοτικοποίηση της Europol απαιτεί να έχουμε πια προστιθέμενη αξία (value for money) για τη δουλειά της. Θέλουμε αυτήν την κοινοτική Europol πιο παρούσα εκεί που τη χρειαζόμαστε, στα Βαλκάνια, ενάντια στις οργανωμένες μαφίες, όχι στα σαλόνια ούτε στα γραφεία.
<P>
Δεύτερον, στα πλαίσια αυτής κοινοτικής Europol , οι εθνικές αστυνομικές αρχές πρέπει σιγά-σιγά να ξεπεράσουν τη δυσπιστία προς αλλήλους. Πρέπει να μάθουν οι αστυνομικές αρχές των κρατών μελών να συνεργάζονται πέρα και πάνω από τα σύνορα και τις εθνικές προτεραιότητες. " κοινοτικοποίηση της Europol ανοίγει το δρόμο γι' αυτό.
<P>
Τρίτον και σημαντικότερο, αφιερώσαμε πολύ χρόνο στη θεσμική διάσταση αυτού του φακέλου. Θέλω να δώσω την πλήρη συμπαράστασή μου στον εισηγητή κ. Díaz de Mera García Consuegra, ο οποίος διάλεξε την πρακτική και ρεαλιστική λύση. Δεν μπορούμε να παραλύσουμε την όλη διαδικασία μέχρι το 2009 αναμένοντας την άψογη θεσμική λύση, ούτε μπορούμε να κάνουμε θεολογικές συζητήσεις όταν τα προβλήματα μας πιέζουν. " ώρα για δράση είναι τώρα και πρέπει να δράσουμε επίσης τώρα. Σ' αυτό λοιπόν το πλαίσιο εκφράζω την πλήρη υποστήριξή μου στην κατεύθυνση που χαράσσει ο εισηγητής και ελπίζω ότι αυτή η συζήτηση θα είναι το πρώτο στάδιο για τη γέννηση μιας πραγματικής κοινοτικοποιημένης ευρωπαϊκής αστυνομικής υπηρεσίας που θα πολεμά τα προβλήματα.
<SPEAKER ID="283" NAME="Γεώργιος Γεωργίου" AFFILIATION="IND/DEM">
Κυρία Πρόεδρε, για μια ακόμη φορά πρέπει να χαιρετίσουμε την ανάπτυξη αυτού του μεγάλου αστυνομικού σώματος που λέγεται Europol. Το έχουμε κάνει από το 1992 και εντεύθεν. Δεν έχει αφήσει κακά δείγματα της αποδοτικότητάς του. " καινούργια μορφή την οποίαν επιχειρούμε να δώσουμε, έχω την εντύπωση ότι θα δημιουργήσει προβλήματα, σκεπτόμενος ότι θα δω Βρετανούς να ενεργούν εις Παρισίους και Έλληνες αστυνομικούς εις Βερολίνο. Θα δούμε πώς θα το παρακάμψουμε αυτό, αλλά πάντως αποτελεί ένα πρόβλημα, ένα πρόβλημα δυσπιστίας μεταξύ των αστυνομικών αρχών.
<P>
Χαιρετίζω την πολύ επιμελημένη εργασία του κ. Díaz de Mera García Consuegra. Πρέπει μεταξύ των άλλων αδικημάτων, εάν πρόκειται να περιορίσει τις δραστηριότητές της η Europol στα ζητήματα της τρομοκρατίας, να ψάξει να βρει την πραγματική τρομοκρατία, ώστε να μην αναπτυχθεί ένας μηχανισμός που δεν θα κυνηγά την τρομοκρατία, αλλά θα δημιουργεί βρόγχο και -αν θέλετε- μια ασφυκτική πίεση στα ανθρώπινα και πολιτικά δικαιώματα των ευρωπαίων πολιτών.
<SPEAKER ID="284" NAME="Hynek Fajmon" AFFILIATION="PPE-DE">
(CS) Κυρία Πρόεδρε, κυρίες και κύριοι, είμαι πεπεισμένος ότι η αλλαγή στο νομικό καθεστώς της Ευρωπόλ, το οποίο συζητούμε τώρα, δεν αποτελεί βήμα προς τη σωστή κατεύθυνση. " Ευρωπόλ λειτουργεί καλά επί του παρόντος και δεν χρειάζεται αλλαγές του καθεστώτος της. Το αστυνομικό έργο είναι τομέας των κρατών μελών και η κύρια ευθύνη για το έργο ως εκ τούτου εναπόκειται, λογικά και δικαίως, στις εθνικές κυβερνήσεις, οι οποίες ελέγχονται από τα εθνικά κοινοβούλια. Αυτή η προσέγγιση ήδη τηρείται απόλυτα ακόμη και στο πλαίσιο της συνεργασίας Σένγκεν, στην οποία η Τσεχική Δημοκρατία συμμετέχει πλήρως από τα τέλη του περασμένου χρόνου. " αστυνομική συνεργασία σε επίπεδο ΕΕ υπόκειται συνεπώς, λογικά, σε διακυβερνητική προσέγγιση. " Επιτροπή επιθυμεί τώρα να εγκαταλείψει αυτή την ορθή και λογική προσέγγιση και, μάλιστα, να ανασχηματίσει την Ευρωπόλ σε έναν νέο οργανισμό υποκείμενο στα ευρωπαϊκά θεσμικά όργανα. Ωστόσο, η μορφή του οργανισμού δεν είναι κατάλληλη για την Ευρωπόλ και δεν θα αποφέρει οφέλη. Οι Υπουργοί Εσωτερικών των κρατών μελών θα έχουν ολοένα και λιγότερο έλεγχο της Ευρωπόλ, δεν θα υπάρχουν οφέλη από την άποψη της καταπολέμησης του εγκλήματος. Κατά τη γνώμη μου, εν πρώτοις θα πρέπει να υπάρξει ορθή και δημοκρατική επικύρωση της Συνθήκης της Λισαβόνας, η οποία επίσης έχει αντίκτυπο στη νομική βάση της Ευρωπόλ: μόνο μετά από αυτό μπορούν να αρχίσουν διαπραγματεύσεις για μια πιθανή τροποποίηση της νομικής βάσης. Για αυτόν τον λόγο θα καταψηφίσω αυτήν την έκθεση.
<SPEAKER ID="285" NAME="Alexander Stubb" AFFILIATION="PPE-DE">
(EN) Κυρία Πρόεδρε, απλώς για να δείξω ότι η Ομάδα τoυ Ευρωπαϊκoύ Λαϊκoύ Κόμματoς (Χριστιαvoδημoκράτες) και των Ευρωπαίωv Δημoκρατώv διαθέτει μεγάλη ποικιλομορφία, διαφωνώ πλήρως με τον προηγούμενο ομιλητή και θα ήθελα να αρχίσω συγχαίροντας τον εισηγητή για μια εξαιρετική έκθεση.
<P>
Θεωρώ ότι αυτή η έκθεση είναι πολύ καλή και την θεωρώ καλή για τρεις λόγους. Ο πρώτος λόγος είναι ότι επεκτείνει τις εξουσίες της Ευρωπόλ. Την εισαγάγει στον κοινοτικό προϋπολογισμό, δημιουργεί έναν οργανισμό, και επεκτείνει την εντολή του πέρα από το οργανωμένο έγκλημα. Πιστεύω ότι αυτό είναι ένα πολύ σημαντικό βήμα προς τα εμπρός.
<P>
Ο δεύτερος λόγος για τον οποίο πιστεύω ότι είναι καλή είναι επειδή απαιτεί περισσότερη ευελιξία. Δεν απαιτείται να είναι κανείς Σέρλοκ Χολμς για να αντιληφθεί ότι, εάν ένας οργανισμός έχει συγκροτηθεί το 1995 και οι συμβάσεις του έχουν τροποποιηθεί τρεις φορές από το 2000 έως το 2003 και αυτές οι αλλαγές τέθηκαν σε ισχύ μόλις το έτος 2007, ο οργανισμός δεν λειτουργεί. Δεν είναι αρκετά ευέλικτος. Χρειαζόμαστε περισσότερη ευελιξία και πιστεύω ότι αυτό προτείνει η παρούσα έκθεση. Δεν υπάρχει τίποτα πιο συντηρητικό σε αυτόν τον κόσμο από ένα Υπουργείο Εσωτερικών ή ένα αστυνομικό κατεστημένο και νομίζω ότι το διαπιστώσαμε με την Ευρωπόλ.
<P>
Το τρίτο θέμα είναι: θεωρώ ότι αυτή είναι μια καλή έκθεση επειδή αυξάνει τα υπερεθνικά και κοινοτικά στοιχεία και μειώνει τα διακυβερνητικά στοιχεία. Αυξάνει τον δικαστικό έλεγχο και τη δημοκρατία - και εάν υπάρχει ένας τομέας στον οποίο θα πρέπει να συνεργαστεί κανείς, είναι αυτός. Όσο περισσότερη ελεύθερη κυκλοφορία έχει κανείς, τόσο περισσότερη Σένγκεν έχει, τόσο περισσότερο διεθνές έγκλημα, τόσο περισσότερο χρειαζόμαστε τη συνεργασία σε ευρωπαϊκό επίπεδο και πιστεύω ότι η παρούσα έκθεση αποτελεί ένα καλό βήμα προς αυτή την κατεύθυνση.
<SPEAKER ID="286" NAME="Javier Moreno Sánchez" AFFILIATION="PSE">
(ES) Κυρία Πρόεδρε, μια μικρή διευκρίνιση. Όπως είπε ο σοσιαλιστής συντονιστής μας, εμείς οι Σοσιαλιστές εξακολουθούμε να πιστεύουμε ότι ο εισηγητής δεν είναι το πιο κατάλληλο πρόσωπο για να εκπονεί εκθέσεις σχετικά με τη δικαστική και αστυνομική συνεργασία.
<P>
Είναι αλήθεια, όπως είπε ο κ. Coelho, ότι το Ανώτατο Δικαστήριο έκλεισε την υπόθεση, αλλά είναι ζήτημα ηθικής και πολιτικής αξιοπρέπειας.
<P>
Θα σας εξηγήσω: πρέπει να καταστήσω σαφές ότι ο εισηγητής αρνήθηκε να συνεργαστεί με το ισπανικό δικαστικό σύστημα και του επεβλήθη πρόστιμο γι' αυτό τον λόγο. Αυτό δεν ήταν ένα ασήμαντο θέμα: ήταν η δίκη των τρομοκρατών που κατηγορούνταν για τη χειρότερη τρομοκρατική επίθεση που έχει γίνει ποτέ στη Ευρωπαϊκή Ένωση.
<P>
Επομένως, πιστεύουμε ότι, χάριν της συνέπειας, ένα άτομο δεν μπορεί να αρνείται να συνεργαστεί με το δικαστικό σύστημα στην Ισπανία και στη συνέχεια να δίνει μαθήματα στην Ευρώπη για το πώς πρέπει να συνεργάζονται τα κράτη μέλη μεταξύ τους σε αστυνομικά και δικαστικά θέματα.
<SPEAKER ID="287" NAME="Geoffrey Van Orden" AFFILIATION="PPE-DE">
(EN) Κυρία Πρόεδρε, όσα ακούσαμε σε αυτή τη συζήτηση είναι η συνήθης σύγχυση μεταξύ της συνεργασίας και της ολοκλήρωσης. Υποστηρίζω πάρα πολύ όσους εξέφρασαν ανησυχία για τις προσπάθειες της ΕΕ να επεκτείνει τις εξουσίες και τη δικαιοδοσία της Ευρωπόλ. Φυσικά χρειαζόμαστε καλή συνεργασία μεταξύ της αστυνομίας και των υπηρεσιών ασφαλείας. Τυχαίνει να πιστεύω ότι είχαμε πάντα αυτή την καλή συνεργασία σε επιχειρησιακό επίπεδο, αλλά υπάρχουν πάντα περιθώραι βελτίωσης. Πράγματι, στο πλαίσιο της εμπειρίας μου στην Ευρωπόλ -και είμαι προφανώς ένας από τους λίγους βουλευτές του παρόντος Κοινοβουλίου που ήταν στην Ευρωπόλ σε αρκετές περιπτώσεις- το μεγαλύτερο μέρος της δραστηριότητάς της είναι διμερής, το οποίο διαψεύδει την ιδέα ότι έχει κάποιον άλλο μεγάλο ρόλο.
<P>
" ανάγκη για συνεργασία είναι πολύ διαφορετική από τη συμμετοχή των θεσμικών οργάνων της Ευρωπαϊκής Ένωσης, η οποία είναι απλώς μέρος της ευρύτερης ατζέντας της ΕΕ για την πολιτική ολοκλήρωση.
<SPEAKER ID="288" NAME="Charles Tannock" AFFILIATION="PPE-DE">
(EN) Κυρία Πρόεδρε, ήθελα να προσθέσω τη φωνή μου στη φωνή του συναδέλφου, Geoffrey Van Orden, και του προηγούμενου συναδέλφου μου από την Τσεχική Δημοκρατία, από το Δημοκρατικό Κόμμα Πολιτών. Διαφωνώ με τον κ. Stubb. Είμαι επίσης ανήσυχος -και δεν πιστεύω ότι θα υποστηριχθεί από πολλούς ψηφοφόρους μου στο "νωμένο Βασίλειο- για την ιδέα της μετατροπής της Ευρωπόλ σε ένα είδος υπερεθνικού νεοσύστατου οργανισμού της Ευρωπαϊκής Ένωσης σύμφωνα με το μοντέλο του FBI.
<P>
Όπως όλοι οι συνάδελφοι, είμαι, φυσικά, υπέρ της διακυβερνητικής συνεργασίας στον τομέα της αστυνομίας, των μυστικών υπηρεσιών και των θεμάτων ασφάλειας, ιδίως όταν αντιμετωπίζουμε αυξανόμενα προβλήματα από το διεθνές οργανωμένο έγκλημα, τη διεθνή τρομοκρατία κλπ. " Ευρωπόλ έχει αρκετά εκτεταμένη δικαιοδοσία σε τομείς όπως η εμπορία ανθρώπων επίσης, αλλά δεν χρειάζεται να επεκτείνουμε τις εξουσίες της Ευρωπόλ. Θα πρέπει να είναι μια υπηρεσία επιφορτισμένη να δρα ως θυροφύλακας όσον αφορά την ανταλλαγή πληροφοριών και επίσης να οικοδομήσει περισσότερη εμπιστοσύνη μεταξύ των εθνικών αστυνομικών μας δυνάμεων και των υπηρεσιών ασφάλειας και των μυστικών υπηρεσιών. Υπάρχει πολλή καχυποψία μεταξύ ορισμένων παραδοσιακών υπηρεσιών επιβολής του νόμου των κρατών μελών. " Ευρωπόλ θα πρέπει να δρα ως ένα είδος συντονιστή και να μην της δοθούν ιδιαίτερα δικαιώματα. Θα αντιτιθόμουν ιδιαίτερα σε οποιαδήποτε ιδέα σύμφωνα με την οποία αστυνομικοί της ΕΕ θα μπορούσαν να εισέλθουν στα κράτη μέλη μας με εξουσία σύλληψης.
<SPEAKER ID="289" NAME="Alexander Stubb" AFFILIATION="PPE-DE">
(EN) Κυρία Πρόεδρε, δεν μπορώ να αντισταθώ στον πειρασμό να απαντήσω στους δύο συναδέλφους μου κ. Van Orden και κ. Tannock. Δεν προσπαθούμε να δημιουργήσουμε εδώ κάποιο είδος οργανισμού σύμφωνα με το μοντέλο του αμερικανικού FBI, προσπαθούμε απλώς να έχουμε μια αστυνομική συνεργασία η οποία θα λειτουργεί καλύτερα, η οποία θα είναι περισσότερο αποτελεσματική, περισσότερο διαφανής, περισσότερο ευέλικτη, και η οποία απλώς θα λειτουργεί. Αυτό είναι που δεν έχουμε σήμερα, αυτό προσπαθούμε να κάνουμε.
<P>
Δεν θέλω να υπεισέλθω στην εσωτερική συζήτηση του "νωμένου Βασιλείου και την κινδυνολογία, ότι δημιουργούμε ένα είδος FBI με κάποιο είδος υπερδυνάμεων, όπου η ευρωπαϊκή αστυνομία θα εισέρχεται στα σπίτια σας να σας συλλάβει. Δεν προσπαθούμε να κάνουμε αυτό. Προσπαθούμε να επιτύχουμε να λειτουργήσει καλύτερα η αστυνομική συνεργασία του τρίτου πυλώνα. Αυτό είναι όλο.
<SPEAKER ID="290" NAME="Janez Lenarčič">
Προεδρεύων του Συμβουλίου. - (SL) Επιτρέψτε μου απλώς μία δύο παρατηρήσεις για αυτήν την εξαιρετικά ενδιαφέρουσα συζήτηση, στην οποία έχω την τιμή να μετέχω.
<P>
" πρώτη μου παρατήρηση αφορά τη στάση του Συμβουλίου έναντι των τροπολογιών, οι οποίες είναι πολλές, αν και δεν μπορώ ακόμη να εκπροσωπήσω τη γνώμη του Συμβουλίου εδώ. Όπως ειπώθηκε στην εισαγωγή, το Συμβούλιο εξακολουθεί να συσκέπτεται για αυτήν την απόφαση και θα συνεχίσει τις συσκέψεις σε αυτό το πλαίσιο μετά τις τροπολογίες. Ωστόσο, μπορώ να υποστηρίξω ότι ως Προεδρία θα αγωνιστούμε για μια λεπτομερή και επιμελή συζήτηση όλων των προς έγκριση τροπολογιών. Θα αγωνιστούμε επίσης για να συμπεριληφθεί ο μεγαλύτερος δυνατός αριθμός στο κείμενο της απόφασης. Δεν μπορώ να εγγυηθώ περισσότερα από αυτό. Όπως γνωρίζουμε, η έγκριση μιας απόφασης αυτή τη στιγμή εξακολουθεί να απαιτεί τη συναίνεση όλων των κρατών μελών.
<P>
Αυτό με οδηγεί στην ακόλουθη παρατήρηση σχετικά με τη ρήτρα αναθεώρησης. Ούτε και γι' αυτή υπάρχει επίσης γνωμοδότηση του Συμβουλίου, αλλά πιστεύω ότι, εξ ονόματος του Συμβουλίου, μπορώ να εκφράσω κάποια αμφιβολία σχετικά με την ενσωμάτωση στο κείμενο μιας πράξης όπως αυτή μηχανισμών οι οποίοι θα ενεργοποιηθούν αυτόματα την περίοδο μετά τη θέση σε ισχύ της Συνθήκης της Λισαβόνας. " Συνθήκη της Λισαβόνας δεν έχει τεθεί ακόμη σε ισχύ. " επιβολή της εναπόκειται στα χέρια των εθνικών κοινοβουλίων και σε μία τουλάχιστον περίπτωση στα χέρια των ψηφοφόρων.
<P>
" γνώμη μου είναι ότι ενσωματώνοντας έναν τέτοιο μηχανισμό σε πράξεις αυτού του είδους, δεν θα διευκολύνουμε την έγκριση τέτοιων πράξεων· επιπλέον, δεν θα διευκολύνουμε τις διαδικασίες επικύρωσης που διεξάγονται επί του παρόντος. Πιστεύω επίσης ότι αυτό το ζήτημα έλαβε μια ικανοποιητική λύση στη δήλωση αριθ. 50 που είναι προσαρτημένη στη Συνθήκη της Λισαβόνας.
<SPEAKER ID="291" NAME="Alexander Alvaro" AFFILIATION="ALDE">
(DE) Κυρία Πρόεδρε, επειδή είχα την αίσθηση ότι δεν το κατάλαβε καλά ο κ. υπουργός, ήθελα να επισημάνω εν συντομία ότι η ρήτρα αναθεώρησης δεν θέτει σε καμία περίπτωση σε κίνδυνο ούτε επηρεάζει την επικύρωση της Συνθήκης, απλά διασφαλίζει ότι μετά την επικύρωση το Κοινοβούλιο θα ασχοληθεί ξανά με την έκθεση για την Ευρωπόλ. Μετά από συζήτηση με άλλες μόνιμες αντιπροσωπείες δεν νομίζω ότι θεωρείται γενικά υπαρκτός αυτός ο κίνδυνος.
<SPEAKER ID="292" NAME="Franco Frattini">
Αντιπρόεδρος της Επιτροπής. - (IT) Κυρία Πρόεδρε, κυρίες και κύριοι, σας ευχαριστώ για όλες τις συνεισφορές σας. Θα είμαι πολύ σύντομος.
<P>
Πρώτον θα δώσω μια γενική απάντηση σε όλους όσοι εξέφρασαν αμφιβολίες για την ανάγκη ενίσχυσης της Ευρωπόλ, όσοι μίλησαν για τη λαϊκή βούληση και τις ανησυχίες των πολιτών. Θα ήθελα να πω ότι εάν υπάρχει ένα θέμα στο οποίο η συντριπτική πλειοψηφία των ευρωπαίων πολιτών εκφράζουν φόβο σχετικά με την ελεύθερη κυκλοφορία των εγκληματιών και ζητούν περισσότερη ασφάλεια, είναι ακριβώς αυτό το θέμα της αστυνομικής συνεργασίας. Εάν υπάρχει ένα θέμα για το οποίο όσα περισσότερα λέγονται, όπως παρατήρησε ο κ. Stubb, τόσο απελευθερώνεται η κυκλοφορία των προσώπων, τόσο περισσότερη ανάγκη υπάρχει για ευρωπαϊκό συντονισμό και δράση για το διεθνικό έγκλημα και συνεπώς η έννοια ενός ευρωπαϊκού οργανισμού δεν είναι ασφαλώς η έννοια ενός γραφειοκρατικού οργάνου, αλλά ενός γρήγορου, αποτελεσματικού επιχειρησιακού μέσου.
<P>
Για αυτόν τον λόγο είμαι πεπεισμένος -και αυτό δεν συμβαίνει μόνο επειδή υποβάλλω την παρούσα πρόταση- για την ανάγκη ταχείας έγκρισης της παρούσας απόφασης, όπως επιθυμεί η σλοβενική Προεδρία. Σχετικά με τις τροπολογίες, ανέφερα ήδη την τροπολογία που κατέθεσε ο κ. Alvaro. Θα ήθελα να σας υπενθυμίσω ότι η ιδέα τακτικής αναθεώρησης της ομαλής λειτουργίας των υφιστάμενων πρωτοβουλιών "τρίτου πυλώνα" είναι κάτι το οποίο επιτρέπεται από τη Δήλωση αριθ. 50, η οποία μόλις αναφέρθηκε. Τι λέει αυτή; Λέει ότι η Επιτροπή, κατά περίπτωση, εφόσον ενδείκνυται, μετά τη θέση σε ισχύ της Συνθήκης, προτείνει την αναθεώρηση των μέσων που εμπίπτουν επί του παρόντος στον τρίτο πυλώνα προκειμένου να μετατραπούν σε μέσα για τα οποία το Κοινοβούλιο έχει απόλυτη εξουσία απόφασης και στα οποία ισχύουν διαδικασίες που δικαίως, κατά τη γνώμη μου, επιθυμεί το Κοινοβούλιο. Συνεπώς, υπάρχει ήδη το μέσο για αυτόν τον σκοπό.
<P>
Αυτό το οποίο θέτει ίσως ορισμένα προβλήματα για μένα προσωπικά είναι η επιβολή ενός τέτοιου περιορισμένου χρονικού πλαισίου σε αυτό το μέσο, αλλά διερωτώμαι επίσης, και δεν έχω προκαταλήψεις για αυτό το θέμα: είναι σκόπιμο να σχεδιαστεί η αναθεώρηση ενός μέσου όπως η απόφαση της Ευρωπόλ, η οποία δεν έχει τεθεί ακόμη σε ισχύ; Θέτω την ερώτηση επειδή γνωρίζετε ότι εάν εγκρίναμε την απόφαση αυτή πριν από το τέλος της σλοβενικής Προεδρίας -τον Ιούνιο του 2008- θα τίθετο σε ισχύ τον Ιανουάριο του 2010. Συνεπώς μπορούμε να σχεδιάζουμε ήδη να αναλάβουμε την αναθεώρηση ενός μέσου όταν η λειτουργία του θα αρχίσει τον Ιανουάριο του 2010;
<P>
Δεν θα ήμουν αντίθετος να υποστηρίξω, όταν είναι σε λειτουργία, εάν ανακύψουν προβλήματα που συνδέονται με ανεπαρκή δημοκρατικό έλεγχο, ότι αυτός θα ήταν ένας εξαιρετικός λόγος για να εφαρμόσει η Ευρωπαϊκή Επιτροπή τη δήλωση αριθ. 50 και να αλλάξει το μέσο από τον τρίτο πυλώνα στο νέο σύστημα. Ένας από τους λόγους για τους οποίους δίνω αυτό το παράδειγμα είναι για να πω ότι δεν μπορούμε να κλείσουμε την πόρτα στην ανάγκη του Κοινοβουλίου για δημοκρατικό έλεγχο, αλλά ότι είναι ίσως ο τρόπος και τα χρονικά πλαίσια αυτής της αυστηρής υποχρεωτικής διαδικασίας αναθεώρησης που μας δημιουργούν προβλήματα.
<SPEAKER ID="293" NAME="Agustín Díaz de Mera García Consuegra">
εισηγητής. - (ES) Κυρία Πρόεδρε, πριν αρχίσετε να μετράτε τον χρόνο, θέλω να σας ζητήσω να λάβετε υπόψη το εξής: παρακαλώ δώστε μου τα δύο λεπτά που δικαιούμαι για να μπορέσω να απαντήσω από ευγένεια σε όλους τους συναδέλφους μου, στο Συμβούλιο και στην Επιτροπή, αλλά επίσης, κυρία Πρόεδρε, σας παρακαλώ θερμά να μου δώσετε λίγο επιπλέον χρόνο για να απαντήσω στις σοβαρότατες, αδικαιολόγητες αναφορές που έγιναν για το πρόσωπό μου. Μπορώ να υπολογίζω στην κατανόησή σας, κυρία Πρόεδρε; Σας ευχαριστώ πολύ.
<P>
Ευχαριστώ πολύ σχεδόν όλους τους συναδέλφους μου -και τονίζω τη λέξη "σχεδόν" για τις συνεισφορές τους, και τις λαμβάνω ιδιαίτερα υπόψη. Θέλω να πω ότι οι ανησυχίες που εκφράστηκαν εδώ δεν είναι μόνο ανησυχίες του εισηγητή, αλλά είναι επίσης ανησυχίες του Κοινοβουλίου. Ήταν πολύ ευχάριστο για μένα που άκουσα πόσο θετικά διακείμενο είναι το Συμβούλιο και τα σοφά λόγια συμβιβασμού καθώς και τις διασαφηνίσεις του Αντιπροέδρου Frattini.
<P>
Επομένως, θέλω να ευχαριστήσω όλους τους συναδέλφους μου, εκείνους που με τίμησαν με τη στήριξή τους καθώς και εκείνους που με τίμησαν με την κριτική τους. Δεν πρέπει να ξεχνάτε ότι ήμουν μέλος του Κοινοβουλίου δεκαεπτά χρόνια, και εξακολουθώ να είμαι, και ήμουν Γενικός Διευθυντής της Αστυνομίας του Βασιλείου της Ισπανίας για δύο χρόνια. Ήμουν. Γι' αυτό είμαι σε θέση να βλέπω και τις δυο πλευρές του νομίσματος.
<P>
Κύριε Προεδρεύων του Συμβουλίου, θέλω επομένως να επισημάνω για άλλη μια φορά τα θέματα που μας απασχολούν: δεν μπορούμε να πολεμήσουμε την εγκληματικότητα μόνοι μας. " εγκληματικότητα είναι υπερεθνική. " εγκληματικότητα ξεπερνά τα σύνορα και τις αστυνομικές μας δυνάμεις, που είναι εθνικές, και πρέπει να έχουν στην Ευρωπόλ ένα μέσο στήριξης και ενίσχυσής τους. Όχι ένα μέσο που επεμβαίνει ή υπερκαλύπτει το έργο τους, αλλά ένα μέσο που τις στηρίζει και τις ενισχύει.
<P>
Οι εγγυήσεις είναι πολύ σημαντικές για μας. Είναι πολύ σημαντικό για μας να στηρίξουμε και να ενισχύσουμε την Ευρωπόλ, αλλά με τρία κριτήρια: εμπιστοσύνη, έλεγχο και εγγυήσεις. Φυσικά αυτό έχει καταστεί σαφές στην έκθεσή μας και στις συνεισφορές των συναδέλφων μας.
<P>
" προστασία των δεδομένων στην απόφαση πλαίσιο στον τρίτο πυλώνα το συντομότερο δυνατό είναι σημαντική για μας. Είναι εξαιρετικά σημαντικό για μας να έχει το Κοινοβούλιο έλεγχο και είναι πολύ σημαντικό για μας να καταπολεμήσουμε αποφασιστικά το οργανωμένο έγκλημα από κοινού.
<P>
Τώρα, κυρία Πρόεδρε, λόγω των προσωπικών αναφορών, θέλω να απαντήσω στο δεύτερο, πολύ πιο δυσάρεστο ζήτημα. Ο κ. Moreno δεν σέβεται τις δικαστικές αποφάσεις. Το Ανώτατο Δικαστήριο του Βασιλείου της Ισπανίας και ο Εισαγγελέας του Ανωτάτου Δικαστηρίου του Βασιλείου της Ισπανίας είπαν αυτά ακριβώς τα λόγια αναφορικά με την υπόθεσή μου. Δεν ξέρω αν μπορούν να μεταφραστούν σωστά, αλλά είπαν αυτά ακριβώς τα λόγια "κανένα απολύτως ποινικό αδίκημα".
<P>
Ωστόσο, ορισμένοι άνθρωποι, όπως ο κ. Moreno, δεν διέθεταν και δεν διαθέτουν την πνευματική και ηθική ακεραιότητα για να απολογηθούν που διέδωσαν κάτι που δεν έπρεπε να είχαν διαδώσει. Αυτό που έκανε ο κ. Moreno εδώ ήταν να δηλητηριάσει το Κοινοβούλιο comme d'habitude με ζητήματα που δεν έχουν καμία σχέση με την έκθεση ή με την ουσία του θέματος.
<P>
Μιλάει για ηθική και έλλειψη αξιοπρέπειας. Είναι ανήθικο και αναξιοπρεπές να μην σέβεται τις δικαστικές αποφάσεις και, επιπλέον, να τις χρησιμοποιεί εναντίον ενός συναδέλφου που έχει αξιοπρέπεια και ηθική. Δεν θα πω ότι ο κ. Moreno είναι αναξιοπρεπής και ανήθικος, αλλά θα πω ότι φέρθηκε μ' έναν αναξιοπρεπή και ανήθικο τρόπο.
<P>
Αυτό που θα πω προς υπεράσπισή του είναι ότι θέλω να πιστεύω ότι αυτές δεν είναι δικές του απόψεις, αλλά ότι φέρθηκε, όχι ως αγγελιοφόρος, αλλά ότι αυτή τη φορά είχε την αναίδεια να λειτουργήσει ως ο αγγελιοφόρος. Γιατί; Για μια αδικαιολόγητη δυσφήμηση και ίσως σε μια μάταιη προσπάθεια να εξασφαλίσει μερικές αράδες στον ισπανικό Τύπο.
<SPEAKER ID="294" NAME="Πρόεδρος">
" συζήτηση έληξε.
<P>
" ψηφοφορία θα διεξαχθεί την Πέμπτη, 17 Ιανουαρίου 2008.

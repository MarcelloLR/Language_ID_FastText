<CHAPTER ID="003">
Καλωσόρισμα
<SPEAKER ID="008" NAME="Πρόεδρος">
Θα ήθελα να καλωσορίσω θερμότατα τον Σεβασμιότατο Μητροπολίτη Στάρας Ζαγόρας Γαλακτίωνα από τη Βουλγαρία, ο οποίος έχει λάβει θέση μαζί με μία αποστολή ορθόδοξων κληρικών στο θεωρείο των επισήμων.
<P>
(Χειροκροτήματα)
<P>
Σεβασμιότατε, ήταν χαρά μου που μπόρεσα να μιλήσω μαζί σας σήμερα το πρωί.
<P>
Με μεγάλη μου χαρά επίσης καλωσορίζω τους νικητές του πρώτου Βραβείου Νεότητας "Καρλομάγνος" σήμερα στο Ευρωπαϊκό Κοινοβούλιο. Το βραβείο αυτό απονέμεται από κοινού από το Ίδρυμα του Διεθνούς Βραβείου "Καρλομάγνος" του Άαχεν και το Ευρωπαϊκό Κοινοβούλιο. " τελετή απονομής θα λάβει χώρα στις 29 Απριλίου στο Άαχεν. Οι νεαροί μας φίλοι επισκέφθηκαν το Ευρωπαϊκό Κοινοβούλιο χθες και βρίσκονται αυτή τη στιγμή στο θεωρείο των επισήμων.
<P>
(Χειροκροτήματα)
<P>
Καλωσορίζω τους νικητές του πρώτου βραβείου, που εκπροσωπούν την εργασία "Μαθητές χωρίς σύνορα", την Emöke Korzenszky από την Ουγγαρία, την Ilona Mikoczy από τη Σλοβακία, την Agota Demeter από τη Ρουμανία και τον Zoltan Csadi από τη Σλοβακία. Ο Lorenzo Marsili από το "νωμένο Βασίλειο εκπροσωπεί την εργασία "Φεστιβάλ της Ευρώπης" στο Λονδίνο, που κέρδισε το δεύτερο βραβείο. Τέλος, καλωσορίζω τη νικήτρια του τρίτου βραβείου, που απονεμήθηκε στο δημόσιο Γυμνάσιο Βύρωνα, ενός προαστίου της Αθήνας στην Ελλάδα. Παρασκευή Χριστοδουλοπούλου, καλωσήλθες.
<P>
Εξ ονόματος του Ευρωπαϊκού Κοινοβουλίου, θα ήθελα να σας ευχαριστήσω για τη συμβολή σας στην προώθηση της ιδέας της ευρωπαϊκής ολοκλήρωσης μεταξύ των νέων.
<P>
(Χειροκροτήματα)
<P>
Θα ήθελα επίσης να καλωσορίσω μία αντιπροσωπεία από το Κοινοβούλιο της Ναβάρας, στην Ισπανία, που έλαβαν θέση στο θεωρείο των επισήμων. Επικεφαλής της αντιπροσωπείας είναι η Πρόεδρος του Κοινοβουλίου, Elena Torres Miranda. Καλωσήλθατε!
<P>
(Χειροκροτήματα)
<P>
Σήμερα και αύριο, τα 10 μέλη της αντιπροσωπείας θα συναντηθούν με διάφορους εκπροσώπους του Ευρωπαϊκού Κοινοβουλίου και εγώ επίσης θα έχω τη χαρά να τους συναντήσω. Σας εύχομαι μία επιτυχημένη, εποικοδομητική διαμονή στις Βρυξέλλες και επίσκεψη στο Ευρωπαϊκό Κοινοβούλιο. Bienvenidos!

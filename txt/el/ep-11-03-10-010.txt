<CHAPTER ID="010">
Αιτιολογήσεις ψήφου
<SPEAKER ID="146" NAME="Πρόεδρος">
" ημερήσια διάταξη προβλέπει τις αιτιολογήσεις ψήφου.
<P>
Προφορικές αιτιολογήσεις ψήφου
<SPEAKER ID="149" NAME="Monika Flašíková Beňová" AFFILIATION="S&amp;D">
(SK) Κυρία Πρόεδρε, ψήφισα υπέρ του ψηφίσματος που υπέβαλε από κοινού η Ομάδα των Ευρωπαίων Σοσιαλιστών κυρίως επειδή δεν έχουν αλλάξει πολλά όσον αφορά τη σημασία και τον επίκαιρο χαρακτήρα του ψηφίσματος, μολονότι έχουν σημειωθεί ορισμένες αλλαγές στην Ουγγαρία στο διάστημα μεταξύ της εκπόνησης του ψηφίσματος και της σημερινής ψηφοφορίας επ' αυτού.
<P>
Καταρχάς, θα ήθελα να υπογραμμίσω την απογοήτευσή μας για το γεγονός ότι η Επιτροπή αποφάσισε εξαρχής να εστιαστεί σε τρεις μόνο τομείς όσον αφορά τον αμφιλεγόμενο ουγγρικό νόμο για τα μέσα ενημέρωσης. Επιμένουμε ότι αφού το ουγγρικό κοινοβούλιο και το Ευρωπαϊκό Κοινοβούλιο είχαν αντιμετωπίσει αυτούς τους τρεις τομείς με σχετικά αποδεκτό τρόπο, η Επιτροπή έπρεπε να έχει συνεχίσει εξετάζοντας προσεκτικά τη συμμόρφωση του ουγγρικού νόμου για τα μέσα ενημέρωσης με την ευρωπαϊκή νομοθεσία και ιδίως με τον Χάρτη των Θεμελιωδών Δικαιωμάτων.
<P>
Θα θέλαμε επίσης να απευθύνουμε έκκληση στις ουγγρικές αρχές να συνεργαστούν κατά τις μελλοντικές τροποποιήσεις της νομοθεσίας σε μεγαλύτερο βαθμό με τα ενδιαφερόμενα μέρη, συμπεριλαμβανομένης της κοινωνίας των πολιτών, διότι αυτός είναι ο μόνος τρόπος για να καταστεί δυνατή η εκπόνηση ενός νόμου σε μια πραγματικά δημοκρατική χώρα. Έτσι, οι συνεισφορές και οι συστάσεις ασφαλώς θα προσφέρουν ερεθίσματα, είτε οι δικές μας -του Ευρωπαϊκού Κοινοβουλίου, της Επιτροπής ή του Οργανισμού για την Ασφάλεια και τη Συνεργασία στην Ευρώπη- είτε εκείνες του Επιτρόπου του Συμβουλίου της Ευρώπης για τα ανθρώπινα δικαιώματα.
<SPEAKER ID="150" NAME="Hannu Takkula" AFFILIATION="ALDE">
- (FI) Κυρία Πρόεδρε, ασφαλώς όλοι εδώ στο Σώμα που στηρίζουν τις αρχές της Ευρωπαϊκής Ένωσης θεωρούν ότι η ελευθερία των μέσων ενημέρωσης έχει μεγάλη σημασία. Φυσικά, αυτή η ελευθερία συνεπάγεται ευθύνη. Παρ' όλα αυτά, καταψήφισα αυτήν την πρόταση.
<P>
Οι πληροφορίες που έλαβα σχετικά με το ζήτημα αυτό και που εξετάστηκαν εδώ δείχνουν ότι η Επιτροπή προέβαλε αιτήματα στην Ουγγαρία, η Ουγγαρία ανταποκρίθηκε και τροποποίησε ανάλογα τον νόμο της για τα μέσα ενημέρωσης. Κατά τη γνώμη μου, αυτό θα έπρεπε να είναι αρκετό. Εν προκειμένω, είμαι της γνώμης ότι δεν θα έπρεπε να πολιτικοποιηθεί με τέτοιο τρόπο, όπου η Αριστερά φαίνεται να είναι κατά της Δεξιάς, ή όποια και αν είναι η κατάσταση: σε αυτό το ζήτημα πρέπει να εφαρμόζονται τα ίδια πρότυπα για όλους. Εφόσον η Επιτροπή δέχθηκε αυτήν την τροποποίηση της Ουγγαρίας, την δέχομαι κι εγώ. Άποψή μου είναι πως πρόκειται για θέμα βασικών αρχών και έτσι λυπάμαι, αλλά καταψήφισα αυτήν την έκθεση της δικής μου Ομάδας, ή την ιδέα που την διέπει, διότι πιστεύω ότι αυτό που έκανε η Ουγγαρία είναι ακριβώς αυτό που της είχε ζητήσει η Επιτροπή.
<SPEAKER ID="151" NAME="Daniel Hannan" AFFILIATION="ECR">
(EN) Κυρία Πρόεδρε, προτού αποφανθούμε σχετικά με την ελευθερία των μέσων ενημέρωσης στην Ουγγαρία ίσως θα έπρεπε να φροντίσουμε να εξετάσουμε τι κάνουμε ως Κοινοβούλιο.
<P>
Ίσως θα έπρεπε να σκεφτούμε τις εκατοντάδες χιλιάδες ευρώ κρατικών επιδοτήσεων που παραχωρούμε στην Ευρωπαϊκή Ένωση Δημοσιογράφων· ίσως θα έπρεπε να σκεφτούμε τις δεκάδες χιλιάδες ευρώ που δαπανούμε κάθε εβδομάδα, συγκεκριμένα για την αεροπορική μεταφορά τοπικών ανταποκριτών στις Βρυξέλλες και το Στρασβούργο για να τους διασκεδάσουμε· και ίσως θα έπρεπε να σκεφτούμε τον τρόπο με τον οποίο δεκάδες διαπιστευμένων ανταποκριτών στις Βρυξέλλες αποκτούν δεύτερο εισόδημα ως σύμβουλοι σε θέματα μέσων ενημέρωσης ή εκδότες ή συγγραφείς για δωρεάν εφημερίδες χρηματοδοτούμενες από την ΕΕ.
<P>
Αν ήμουν Ούγγρος, θα είχα σοβαρά ερωτήματα όχι μόνο για τον νόμο για τα μέσα ενημέρωσης, αλλά και για τις υφέρπουσες απολυταρχικές τάσεις της κυβέρνησης· όμως δεν είμαι Ούγγρος και αυτό δεν είναι δική μου δουλειά.
<P>
Είμαι όμως βουλευτής αυτού του Σώματος και θεωρώ ότι ο απροκάλυπτα προπαγανδιστικός τρόπος με τον οποίο χρησιμοποιούμε τα χρήματα των φορολογουμένων είναι κάτι που θα έπρεπε να προσβάλει τις θεμελιώδεις αρχές μας, την αξιοπρέπεια, τη δικαιοσύνη και τη δημοκρατία. Θα πρέπει να διορθώσουμε αυτό το μεγάλο μας πρόβλημα πριν αρχίσουμε να ανησυχούμε για το πολύ μικρότερο πρόβλημα της Ουγγαρίας.
<SPEAKER ID="153" NAME="Lara Comi" AFFILIATION="PPE">
(IT) Κυρία Πρόεδρε, κυρίες και κύριοι, ψήφισα υπέρ αυτού του σημαντικού ψηφίσματος. Είναι απαραίτητο να καταβάλει η Ευρωπαϊκή Ένωση κάθε δυνατή προσπάθεια στο μέτρο των δυνατοτήτων της, σε συντονισμό με το Συμβούλιο Ασφαλείας των "νωμένων Εθνών, για να σταματήσει αυτή η έκτακτη κατάσταση το συντομότερο δυνατό.
<P>
Ωστόσο, η διατύπωση σαφούς καταδίκης, η πρόταση για ζώνη απαγόρευσης πτήσεων, η θέσπιση εμπάργκο όπλων και άλλων κυρώσεων, η παροχή ανθρωπιστικής βοήθειας, η απομάκρυνση των ευρωπαίων πολιτών, η εξασφάλιση συνδρομής στους πληττόμενους πολίτες της χώρας, είναι όλα εκ των υστέρων μέτρα που απλώς επιδιώκουν να αναχαιτίσουν την καταστροφή.
<P>
Όμως η Ευρωπαϊκή Ένωση πρέπει να διαδραματίσει ισχυρότερο πολιτικό ρόλο στη διεθνή σκηνή και να είναι σε θέση να αντιμετωπίζει μείζονες προκλήσεις. Αφού αντιμετωπίσουμε την κατάσταση έκτακτης ανάγκης, θεωρώ ότι θα πρέπει να σταματήσουμε και να σκεφτούμε πώς μπορεί η ΕΕ να ενεργεί στο μέλλον για την πρόληψη μελλοντικών καταστάσεων όπου αδύναμες δημοκρατίες καταρρέουν και αυτό εξελίσσεται σε ανθρωπιστική καταστροφή.
<SPEAKER ID="154" NAME="Tunne Kelam" AFFILIATION="PPE">
(EN) Κυρία Πρόεδρε, φυσικά υπερψήφισα αυτό το ψήφισμα. Θεωρώ όμως επείγον να αναλάβει δράση το Ευρωπαϊκό Συμβούλιο, που συνεδριάζει αύριο, όσο πιο σύντομα και αποφασιστικά είναι δυνατόν, πρώτον, για τη θέσπιση μιας ζώνης απαγόρευσης πτήσεων πάνω από τη Λιβύη που θα έχει ως στόχο να εμποδίσει το καθεστώς να συνεχίζει να σκοτώνει τους πολίτες του και, δεύτερον, για τη δημιουργία σχέσεων με το Προσωρινό Μεταβατικό Εθνικό Συμβούλιο. Προσθέσαμε αυτήν την έκκληση στο ψήφισμά μας.
<P>
Γενικά όμως πιστεύω ότι πρέπει να δοθεί έμφαση σε ένα απόσπασμα του ψηφίσματος: ότι οι επαναστατικές αλλαγές στη Βόρεια Αφρική κατέστησαν σαφές ότι η θετική επίδραση της ΕΕ και η μακροπρόθεσμη αξιοπιστία της στην περιοχή θα εξαρτηθούν από την ικανότητά της να ακολουθήσει μία συνεκτική κοινή εξωτερική πολιτική που θα βασίζεται σε αξίες και θα τάσσεται σαφώς υπέρ των νέων δημοκρατικών δυνάμεων.
<SPEAKER ID="155" NAME="Pino Arlacchi" AFFILIATION="S&amp;D">
(EN) Κυρία Πρόεδρε, ψήφισα υπέρ του ψηφίσματος. Θα ήθελα να υπογραμμίσω ότι η εταιρική σχέση με τις χώρες της Νότιας Μεσογείου για τη δημοκρατία και την κοινή ευημερία που δρομολογήθηκε πρόσφατα από την Επιτροπή είναι ένα αξιοσημείωτο πρώτο βήμα προς τη σωστή κατεύθυνση.
<P>
" ΕΕ ήταν σε μεγάλο βαθμό απούσα όταν άρχισε η κρίση και η μετάβαση στη δημοκρατία στη Βόρεια Αφρική, τώρα όμως φαίνεται ότι άρχισε να είναι πιο δραστήρια και αποτελεσματική στην περιοχή αυτή.
<SPEAKER ID="156" NAME="Mitro Repo" AFFILIATION="S&amp;D">
(FI) Κυρία Πρόεδρε, ο λαός της Λιβύης, πριν από οποιονδήποτε άλλον, πρέπει να έχει το δικαίωμα να αποφασίσει για το μέλλον της χώρας του. Καθώς οι έννοιες της αληθινής δημοκρατίας και ελευθερίας έρχονται από τον λαό, δεν μπορούν να επιβληθούν έξωθεν.
<P>
" αυριανή έκτακτη σύνοδος κορυφής του Ευρωπαϊκού Συμβουλίου πρέπει να επιτύχει συμφωνία για τον ρόλο της ΕΕ στην περιοχή. " ΕΕ θα πρέπει να κάνει ό,τι μπορεί για να στηρίξει το κύμα δημοκρατίας στον αραβικό κόσμο. Δεν πρέπει να χαθεί χρόνος: πρέπει να περάσουμε από τα λόγια στις πράξεις. " ΕΕ πρέπει να είναι συνεπής στην πολιτική της και να αναγνωρίσει την ευθύνη της στην περιοχή τόσο τώρα όσο και μακροπρόθεσμα. Εάν συνεχιστούν οι επιθέσεις κατά του άμαχου πληθυσμού, και αυτό φαίνεται να συμβαίνει, η ΕΕ πρέπει να διαπραγματευθεί εντολή και δράση του Ο"Ε για τη δημιουργία ζώνης απαγόρευσης πτήσεων πάνω από τη Λιβύη προκειμένου να αποφευχθεί μια ανθρωπιστική καταστροφή. Πρέπει επίσης να διατηρήσουμε τη δυνατότητα στρατιωτικής επέμβασης στην κατάσταση αυτή.
<SPEAKER ID="157" NAME="Adam Bielan" AFFILIATION="ECR">
(PL) Κυρία Πρόεδρε, παρακολουθούμε το τέλος ενός από τα μακρόβια καθεστώτα της μεταπολεμικής ιστορίας. Ωστόσο, ο Muammar al-Gaddafi δεν κατάφερε να πείσει τον εαυτό του να υποβάλει μια αξιοπρεπή παραίτηση και, προκειμένου να διατηρήσει τη δικτατορική του διακυβέρνηση, κήρυξε πόλεμο εναντίον του ίδιου του λαού του. Στρέφοντας τα όπλα του κατά των πολιτών, έθεσε υπό αμφισβήτηση τα θεμέλια στα οποία στηρίζεται ο σύγχρονος πολιτισμός. Διέπραξε ένα έγκλημα κατά της ανθρωπότητας. Επομένως, έχουμε υποχρέωση να στηρίξουμε τον λαό της Λιβύης στον αγώνα του για ελευθερία, δημοκρατία και θεμελιώδη ανθρώπινα δικαιώματα.
<P>
Πρέπει να αναλάβουμε δράση σε συνεργασία με τον Ο"Ε για την αποκατάσταση της σταθερότητας στη Λιβύη και την τιμωρία των ενόχων για εγκλήματα, συμπεριλαμβανομένου του συνταγματάρχη Gaddafi. Ιδιαίτερα επείγουσα είναι η ανάγκη εξασφάλισης ανθρωπιστικής βοήθειας για τους αμάχους και παροχής καταλύματος στους λίβυους πρόσφυγες. Πριν από 25 χρόνια, η κυβέρνηση του προέδρου Reagan είχε επιχειρήσει να βάλει τέλος στο καθεστώς του Gaddafi. Σήμερα πρέπει να λάβουμε κάθε θεμιτό μέτρο στο πλαίσιο του διεθνούς δικαίου για να τον απομακρύνουμε από το αξίωμά του και για τον λόγο αυτόν στηρίζω το ψήφισμα του Κοινοβουλίου.
<SPEAKER ID="158" NAME="Anneli Jäätteenmäki" AFFILIATION="ALDE">
(FI) Κυρία Πρόεδρε, ψήφισα υπέρ αυτού του ψηφίσματος, παρόλο που νομίζω ότι περιέχει ορισμένα ανησυχητικά στοιχεία. Πρώτον, θα ήθελα να πω ότι η Ομάδα μου συνάντησε εκπροσώπους των δυνάμεων της αντιπολίτευσης της Λιβύης αυτήν την εβδομάδα, οι οποίοι είπαν ότι δεν θέλουν καμία ένοπλη επέμβαση της Δύσης. Το κατέστησαν απολύτως σαφές. Θεωρώ ότι η ΕΕ δεν πρέπει να ενεργήσει με φανατισμό σε αυτήν την υπόθεση, αλλά να αναλάβει δράση από κοινού με τον Ο"Ε και τις αραβικές χώρες.
<P>
Παρ' όλα αυτά, το παρόν ψήφισμα κάνει λόγο για ανθρωπιστική επέμβαση, πράγμα που δυστυχώς σημαίνει πολύ συχνά ένοπλη παρέμβαση. Το Κοινοβούλιο στην πραγματικότητα εγκρίνει μια θέση υπέρ της επέμβασης, ακόμα και αν χρησιμοποιεί ωραία λόγια γι' αυτό.
<P>
" άλλη μου ανησυχία αφορά αυτήν τη ζώνη απαγόρευσης πτήσεων, που φοβάμαι πως θα καταλήξει στον βομβαρδισμό της Λιβύης. Θεωρώ ότι θα έπρεπε να υπάρχει μια αποστολή υπό την ηγεσία του Ο"Ε, στο πλαίσιο της οποίας θα συνεργάζονταν ολόκληρος ο αραβικός κόσμος, η Αφρική και η ΕΕ.
<SPEAKER ID="159" NAME="Daniel Hannan" AFFILIATION="ECR">
(EN) Κυρία Πρόεδρε, εκείνοι που ζητούν στρατιωτική επέμβαση -και μια ζώνη απαγόρευσης πτήσεων είναι, φυσικά, μια μορφή στρατιωτικής επέμβασης, καθώς απαιτεί τη βούληση να χτυπηθούν αεροπορικές εγκαταστάσεις εδάφους- θα πρέπει να θυμούνται τρία πράγματα. Πρώτον, όπως ακούσαμε, η αντιπολίτευση της Λιβύης δεν θέλει ξένη επέμβαση. Παντού στη Βεγγάζη υπάρχουν αφίσες που το λένε αυτό. Δεύτερον, το καθεστώς Gaddafi είναι που θέλει την ξένη επέμβαση: αυτό θα επαλήθευε το επιχείρημα του δικτάτορα ότι υπερασπίζεται τη χώρα του κατά ξένων εισβολέων. Τρίτον, δεν έχουμε την οικονομική δυνατότητα να το κάνουμε. Το πρώτο πλοίο στην περιοχή μετά την έναρξη της ανθρωπιστικής κρίσης ήταν το HMS Cumberland από την πατρίδα μου, που βρέθηκε στην περιοχή επειδή πήγαινε για διάλυση! Ωστόσο, το δικό μας ναυτικό εξακολουθεί να έχει μεγαλύτερη εμβέλεια από το ναυτικό των περισσότερων άλλων κρατών μελών.
<P>
Μπορεί τη δεκαετία του 1980, όταν το καθεστώς Gaddafi εμπλεκόταν καταφανώς στη διεθνή τρομοκρατία, να υπήρχαν λόγοι για άμεσα χτυπήματα κατά του εν λόγω καθεστώτος. Προκαλεί εντύπωση το γεγονός ότι εκείνοι που τώρα ζητούν κάποια μορφή επέμβασης δεν ήταν υπέρ τέτοιας δράσης τότε που θα ήταν δικαιολογημένη σύμφωνα με τους κανόνες του διεθνούς δικαίου. Υπάρχει κάτι το αποκρουστικό στο θέαμα όλων αυτών των ευρωπαίων ηγετών που κολακεύουν και καλοπιάνουν αυτό το απεχθές καθεστώς. Δημιουργήσαμε αρκετά προβλήματα στους εαυτούς μας με τις μέχρι τώρα επεμβάσεις μας. Νομίζω ότι έχουμε κάνει αρκετά.
<SPEAKER ID="160" NAME="Anna Záborská" AFFILIATION="PPE">
(SK) Κυρία Πρόεδρε, επικροτώ το ψήφισμα και ως εκ τούτου το στήριξα. Εντούτοις, η έγκριση ενός ψηφίσματος δεν αρκεί.
<P>
Την περασμένη εβδομάδα, στην Αίγυπτο, τέσσερις χιλιάδες μουσουλμάνοι επιτέθηκαν σε ένα κοπτικό χωριό κοντά στο Κάιρο. Έκαψαν δύο εκκλησίες και εμπόδισαν τους πυροσβέστες να μπουν στο χωριό. Αρχικά ο στρατός δεν θέλησε να παρέμβει. Όταν τελικά το έκανε, οι εκπρόσωποι των μουσουλμάνων τον έδιωξαν λέγοντας ότι όλα ήταν εντάξει. Στους 12.000 χριστιανούς που ζουν στο χωριό επιβλήθηκε απαγόρευση κυκλοφορίας.
<P>
Υπήρχε μια εποχή όπου η Ευρώπη γνώριζε ποιος ήταν καλός, ποιος ήταν κακός και γιατί. Χάρη στη στήριξη εκείνων των καλών ανθρώπων, ηγέτες όπως οι Havel, Walesa και Čarnogurský προετοιμάστηκαν για την πτώση του κομμουνισμού. Σήμερα όμως, οι πολιτικοί της ΕΕ δίνουν το χέρι σε δικτάτορες και κάνουν τα στραβά μάτια όσον αφορά τη δίωξη σε βάρος χριστιανών. Δεν σκέφτονται με βάση το καλό και το κακό, διότι ο ρεαλισμός δεν αναγνωρίζει τέτοιες κατηγορίες. Όσο δεν αλλάζει αυτό, κάνουμε περισσότερο κακό παρά καλό στη Βόρεια Αφρική.
<SPEAKER ID="162" NAME="Pino Arlacchi" AFFILIATION="S&amp;D">
(EN) Κυρία Πρόεδρε, υπερψήφισα την παρούσα έκθεση, επειδή κάνει σαφή διάκριση μεταξύ των δύο κύριων φακέλων για το Ιράν: των παραβιάσεων των ανθρωπίνων δικαιωμάτων από τη σημερινή κυβέρνηση και του πυρηνικού προγράμματος του Ιράν.
<P>
" έκθεση στηρίζει τη διττή προσέγγιση του Συμβουλίου στο πυρηνικό ζήτημα: αφενός κυρώσεις, αφετέρου δε πρόταση για τη διεξαγωγή διαλόγου.
<P>
Είναι απολύτως απαραίτητο να καταδικάσουμε τις εξαιρετικά σοβαρές παραβιάσεις των ανθρωπίνων δικαιωμάτων που σημειώνονται σήμερα στο Ιράν. Οι δράστες, που ανήκουν κατά κύριο λόγο σε κρατικά θεσμικά όργανα, δρουν με καθεστώς ατιμωρησίας.
<P>
Ταυτόχρονα θα πρέπει να αποφύγουμε τις ανεύθυνες εκκλήσεις για διεθνή ένοπλη επέμβαση κατά της σημερινής τυραννίας. Μια ένοπλη επίθεση κατά του Ιράν στο όνομα των ανθρωπίνων δικαιωμάτων θα εκλαμβανόταν από όλους τους Ιρανούς, ανεξάρτητα από την πολιτική τους τοποθέτηση, ως επίθεση κατά της χώρας και ως μία επιπλέον παραβίαση των θεμελιωδών δικαιωμάτων τους.
<P>
Ο μόνος κερδισμένος σε μια τέτοια περίπτωση θα ήταν ο κ. Ahmadinejad.
<SPEAKER ID="163" NAME="Tunne Kelam" AFFILIATION="PPE">
(EN) Κυρία Πρόεδρε, ψήφισα υπέρ αυτού του ψηφίσματος και νομίζω πως τώρα είναι καιρός να εφαρμόσουμε για το καθεστώς της Τεχεράνης την ίδια προσέγγιση που εφαρμόζουμε για τη Λιβύη και τον συνταγματάρχη Gaddafi. Με άλλα λόγια, το να τρέφουμε ελπίδες δημιουργίας εμπιστοσύνης δεν αποτελεί πια ρεαλιστική επιλογή. Θα πρέπει να στηρίξουμε περισσότερο την αντιπολίτευση στο Ιράν. Ανησυχώ ιδιαίτερα για το στρατόπεδο Ashraf όπου κρατούνται μέλη της αντιπολίτευσης, το οποίο βρίσκεται υπό πολιορκία και υπό πίεση από τον Ιούλιο του 2009. " εκεί ανθρωπιστική κατάσταση είναι απαράδεκτη. Το Κοινοβούλιο ενέκρινε ψήφισμα τον Απρίλιο του 2009 και εξέδωσε γραπτή δήλωση για το στρατόπεδο αυτό τον περασμένο Νοέμβριο, και θα συνιστούσα στη βαρόνη Ashton να μεταφέρει αυτό το σοβαρό μήνυμα αύριο στο Ευρωπαϊκό Συμβούλιο.
<SPEAKER ID="164" NAME="Adam Bielan" AFFILIATION="ECR">
(PL) Κυρία Πρόεδρε, το Ιράν υπό την κυβέρνηση του Mahmoud Ahmadinejad αποτελεί πηγή σοβαρής ανησυχίας λόγω των πυρηνικών φιλοδοξιών των ηγετών του. " συνεχιζόμενη άρνηση συνεργασίας με τον Διεθνή Οργανισμό Ατομικής Ενέργειας και η συναφής έλλειψη παρακολούθησης του πυρηνικού προγράμματος του Ιράν καθιστούν αναγκαίο να εξεταστεί η ανάληψη δυναμικής δράσης όσον αφορά το Ιράν.
<P>
Λαμβάνοντας υπόψη ότι είναι ένα απολυταρχικό καθεστώς, πρέπει να εξετάσουμε το ενδεχόμενο να αποτελέσει κίνδυνο για άλλες χώρες, ιδίως γειτονικές. Ιδιαίτερες ανησυχίες προκαλούνται από την αντιισραηλινή ρητορική που αναπτύσσει εδώ και αρκετό καιρό ο πρόεδρος του Ιράν. Θεωρώ απαράδεκτη τη θέση των ιρανικών αρχών για το ζήτημα αυτό και την καταδικάζω κατηγορηματικά. Υπερψηφίζοντας το ψήφισμα εκφράζω την αντίθεσή μου στην επιθετική εξωτερική πολιτική του Ιράν και ζητώ επίσης την απελευθέρωση των πολιτικών κρατουμένων, την παύση της δίωξης των υπερασπιστών των ανθρωπίνων δικαιωμάτων και την έναρξη συνεργασίας με διεθνείς οργανισμούς, συμπεριλαμβανομένων οργάνων του Ο"Ε. Επίσης, στηρίζω τις διπλωματικές προσπάθειες της Τουρκίας και της Βραζιλίας για ένα ψήφισμα για το θέμα των πυρηνικών.
<SPEAKER ID="165" NAME="Daniel Hannan" AFFILIATION="ECR">
(EN) Κυρία Πρόεδρε, η ιρανική επανάσταση του 1979 θα θεωρείται μια μέρα κοσμοϊστορικό γεγονός ισότιμο με τη Γαλλική Επανάσταση του 1789 ή τη Ρωσική Επανάσταση του 1917. Όπως εκείνες, ξέφυγε άμεσα από τα όριά του και παρουσίασε τάση να αναπαραχθεί ανά τον κόσμο· όπως εκείνες, αγνόησε όλα τα καθιερωμένα πρότυπα διεθνούς δικαίου, εθνικής κυριαρχίας και εδαφικής δικαιοδοσίας.
<P>
Ποια ήταν η ιδρυτική πράξη της επανάστασης; " πολιορκία της πρεσβείας των "ΠΑ. Τώρα, καθίστε και αναλογιστείτε μια στιγμή πόσο εξαιρετικό ήταν αυτό, δεδομένου του προηγούμενου των σχέσεων μεταξύ των χωρών. Ακόμα και στον Β' Παγκόσμιο Πόλεμο, όταν αντίθετες μεταξύ τους ιδεολογίες αγωνίζονταν να εξοντώσουν η μία την άλλη, οι διπλωμάτες απομακρύνονταν ειρηνικά μέσω ουδέτερων χωρών. Αν οι "νωμένες επρόκειτο να εισβάλουν αύριο στην Κούβα, υποθέτουμε ότι θα γινόταν ειρηνική ανταλλαγή διπλωματικού προσωπικού. Αυτό που ήθελαν να δείξουν οι Ιρανοί είναι πως οι κανόνες τους δεν ταυτίζονται με τους δικούς μας. Δεν ενδιαφέρονταν πια για την ιδέα της εθνικής κυριαρχίας και συνέχισαν όπως είχαν αρχίσει, χρηματοδοτώντας τις παραστρατιωτικές ομάδες τους από τις "khanates" (πολιτικές οντότητες που κυβερνώνται από τους Χαν) του δρόμου του μεταξιού, ως τα Βαλκάνια, ακόμα και σε τόσο μακρινά μέρη όπως το Μπουένος Άιρες.
<P>
" θέση μας προκειμένου να καταδικάσουμε ένα τέτοιο καθεστώς θα ήταν ισχυρότερη αν εμείς στην Ευρωπαϊκή Ένωση δίναμε λίγο μεγαλύτερη σημασία στις αρχές της εθνικής κυριαρχίας και της εθνικής αυτοδιάθεσης.
<SPEAKER ID="166" NAME="Gianni Vattimo" AFFILIATION="ALDE">
(IT) Κυρία Πρόεδρε, κυρίες και κύριοι, ήθελα να εξηγήσω γιατί απείχα από την τελική ψηφοφορία επί της έκθεσης για το Ιράν επειδή, ενώ συμφωνώ με όλη την κριτική σχετικά με την έλλειψη σεβασμού των ανθρωπίνων δικαιωμάτων στο Ιράν, ειδικά όσον αφορά τη θανατική ποινή, τη δίωξη σεξουαλικών μειονοτήτων και την έλλειψη σεβασμού για την ελευθερία της διδασκαλίας σε σχολεία και πανεπιστήμια, είμαι ωστόσο πεπεισμένος ότι πολλές από τις ειδήσεις και τις πληροφορίες στις οποίες αναφέρεται η έκθεση προέρχονται απευθείας από την προπαγάνδα των "ΠΑ και δεν μπορώ να τις θεωρήσω αξιόπιστες.
<P>
Τέλος, ως φιλελεύθερος δημοκράτης, ενώ φυσικά είμαι πεπεισμένος ότι το Ιράν έχει κάθε δικαίωμα να επιδιώκει την ανάπτυξη πυρηνικής έρευνας για ειρηνικούς σκοπούς, δεν θα του αρνιόμουν ούτε το δικαίωμα να διαθέτει πυρηνικά όπλα σε μια περιοχή όπου η μόνη δύναμη που έχει και επιτρέπεται να έχει τέτοια όπλα είναι ένα ρατσιστικό, αποικιοκρατικό κράτος όπως το Ισραήλ.
<SPEAKER ID="168" NAME="Hannu Takkula" AFFILIATION="ALDE">
(FI) Κυρία Πρόεδρε, όσον αφορά αυτό το ψήφισμα του Ο"Ε για τα ανθρώπινα δικαιώματα θα ήθελα να πω ότι είναι πολύ σημαντικό που εμείς στην Ευρωπαϊκή Ένωση υπερασπιζόμαστε τα ανθρώπινα δικαιώματα μέχρις εσχάτων. Δυστυχώς, αυτό το ψήφισμα για τα ανθρώπινα δικαιώματα δεν ήταν επαρκώς ισορροπημένο. Όταν το διαβάζει κανείς, ιδίως το σημείο 19, αποκομίζει την εντύπωση πως ένα κράτος, το Ισραήλ, καταδικάζεται σε υπερβολικό βαθμό και ότι οι άνθρωποι επιχειρούν εδώ να επιρρίψουν την ευθύνη σε αυτήν τη χώρα.
<P>
Έχουμε όλοι επίγνωση της σημερινής κατάστασης στη Μέση Ανατολή. Οι εκεί χώρες βιώνουν εξεγέρσεις στις οποίες έχασαν τη ζωή τους χιλιάδες αθώοι άνθρωποι. Εν προκειμένω, το παρόν ψήφισμα έπρεπε να αφορά τα ανθρώπινα δικαιώματα και όχι τη Μέση Ανατολή. Αν ο στόχος ήταν να βρεθεί εδώ μια ισορροπία αντί να επιχειρείται να κατηγορηθεί με τόσο προκατειλημμένο τρόπο το Ισραήλ, θα μπορούσε ίσως να έχει γίνει μνεία του Gilad Shalit, του ισραηλινού στρατιώτη που στερήθηκε για 1.720 ημέρες τα ανθρώπινα δικαιώματά του ως φυλακισμένος των παλαιστινίων Αράβων ή της Χαμάς.
<P>
Όταν καταρτίζουμε αυτές τις δηλώσεις για τα ανθρώπινα δικαιώματα, πρέπει να στοχεύουμε σε μια ισορροπημένη, δίκαιη προσέγγιση. Αυτός είναι ο μόνος δρόμος για να προωθηθούν με βιώσιμο τρόπο και ο οποίος θα μας δώσει επιπλέον τη δυνατότητα να διατηρήσουμε την αξιοπιστία μας ως θεματοφύλακες των ανθρωπίνων δικαιωμάτων τόσο στην Ευρώπη όσο και πιο μακριά.
<SPEAKER ID="169" NAME="Seán Kelly" AFFILIATION="PPE">
(GA) Κυρία Πρόεδρε, χάρηκα πολύ διότι εγκρίθηκαν οι προτάσεις ψηφίσματος για τα ανθρώπινα δικαιώματα, και ήταν σωστό που το έκανε αυτό η Ευρωπαϊκή Ένωση. Έχω, ωστόσο, να δώσω μια σύντομη εξήγηση.
<P>
(EN) Κυρία Πρόεδρε, οι ιρλανδοί συνάδελφοί μου στην Ομάδα μας κι εγώ ψηφίσαμε υπέρ της τροπολογίας 2, παράγραφος 8, διότι θεωρούμε ότι η αποχέτευση και, πρωτίστως, το καθαρό νερό συνιστούν θεμελιώδες ανθρώπινο δικαίωμα, από δε την προσωπική μου εμπειρία από την εθελοντική μου εργασία στην Αφρική έχω δει τη διαφορά που κάνει στη ζωή των ανθρώπων η πρόσβαση σε καθαρό νερό. Έτσι, αισθάνομαι πως αν αυτά γίνουν αποδεκτά ως θεμελιώδες ανθρώπινο δικαίωμα, μπορεί να καταστεί επείγουσα ανάγκη η εξασφάλιση ότι όλοι οι πολίτες του κόσμου θα έχουν πρόσβαση, πρωτίστως, σε καθαρό πόσιμο νερό.
<P>
(GA) Ως εκ τούτου, χάρηκα διότι εγκρίθηκε - αυτό είχα να πω.
<P>
Γραπτές αιτιολογήσεις ψήφου
<SPEAKER ID="173" NAME="Luís Paulo Alves" LANGUAGE="PT">
" παρούσα πρόταση ψηφίσματος εγκρίθηκε υπό το πρίσμα της ανησυχητικής κατάστασης που αφορά τον νόμο για τα μέσα ενημέρωσης στην Ουγγαρία, ο οποίος θέτει υπό αμφισβήτηση την απαίτηση ισορροπημένης κάλυψης από όλους τους παρόχους οπτικοακουστικών υπηρεσιών, τον σεβασμό της αναλογικότητας και τα θεμελιώδη δικαιώματα έκφρασης και ενημέρωσης. Αυτό σημαίνει πως ο Οργανισμός για την Ασφάλεια και τη Συνεργασία στην Ευρώπη (ΟΑΣΕ) και το Κοινοβούλιο έχουν κοινές δικαιολογημένες ανησυχίες για το γεγονός ότι αυτή η νομοθεσία είναι αντίθετη προς τα διεθνή πρότυπα για την ελευθερία της έκφρασης, την κατάργηση της πολιτικής και οικονομικής ανεξαρτησίας των δημοσίων μέσων ενημέρωσης ή το πεδίο εφαρμογής του κανονισμού. Οι ανησυχίες αυτές είναι ακόμα πιο μεγάλες δεδομένης της προειδοποίησης που εξέδωσε ο Επίτροπος του Συμβουλίου της Ευρώπης για τα ανθρώπινα δικαιώματα. Βάσει αυτών των διαπιστώσεων, οι συστάσεις του παρόντος ψηφίσματος θα πρέπει να εγκριθούν, εφόσον αφορούν την αναθεώρηση της νομοθεσίας για τα μέσα ενημέρωσης βάσει παρατηρήσεων της Επιτροπής, του ΟΑΣΕ και του Συμβουλίου της Ευρώπης, και πρέπει να κληθεί η Επιτροπή να εκπονήσει σχέδιο οδηγίας για την ελευθερία και την πολυφωνία των μέσων ενημέρωσης μέχρι το τέλος του χρόνου, προκειμένου να αντιμετωπιστεί το θέμα της ανεπάρκειας του κοινοτικού νομοθετικού πλαισίου ούτως ώστε να αποφευχθούν παρόμοιες καταστάσεις στο μέλλον.
<SPEAKER ID="173" NAME="Zigmantas Balčytis" LANGUAGE="LT">
" πολυφωνία και η ελευθερία των μέσων ενημέρωσης είναι μία από τις βασικές αρχές της ΕΕ που εγγυάται την ελευθερία έκφρασης γνώμης και την ελευθερία λήψης και μετάδοσης πληροφοριών χωρίς έλεγχο, παρεμβολή ή πίεση εκ μέρους δημοσίων αρχών. Οι διεθνείς οργανώσεις εξέφρασαν ανησυχία για τον ουγγρικό νόμο για τα μέσα ενημέρωσης και, μετά τη διεξαγωγή έρευνας, η Ευρωπαϊκή Επιτροπή κατέληξε στο συμπέρασμα ότι ο εν λόγω νόμος είναι ασύμβατος με την οδηγία για τις υπηρεσίες οπτικοακουστικών μέσων και με το κοινοτικό κεκτημένο γενικότερα. Συμφωνώ με την πρόταση που διατυπώνεται στο ψήφισμα ότι οι ουγγρικές αρχές πρέπει να εξετάσουν περαιτέρω τον νόμο για τα μέσα ενημέρωσης βάσει των παρατηρήσεων της Ευρωπαϊκής Επιτροπής, του Οργανισμού για την Ασφάλεια και τη Συνεργασία στην Ευρώπη (ΟΑΣΕ) και του Επιτρόπου του Συμβουλίου της Ευρώπης για τα ανθρώπινα δικαιώματα, της Επιτροπής Υπουργών και της Κοινοβουλευτικής Συνέλευσης του Συμβουλίου της Ευρώπης, εξασφαλίζοντας τη συμμόρφωση αυτού του νόμου με την κοινοτική νομοθεσία και τις ευρωπαϊκές αξίες, καθώς και με τα πρότυπα για την ελευθερία, την πολυφωνία και την ανεξαρτησία των μέσων ενημέρωσης.
<SPEAKER ID="174" NAME="Ivo Belet" LANGUAGE="NL">
" ουγγρική κυβέρνηση έκανε καλή δουλειά όσον αφορά την αντιμετώπιση του όλου θορύβου σχετικά με αυτόν τον αμφιλεγόμενο νόμο με τέτοιο τρόπο ώστε να καταστήσει φανερό πως η ελευθερία του Τύπου και η πολυφωνία των μέσων ενημέρωσης ήταν και παραμένουν θεμελιώδεις πυλώνες στην Ουγγαρία. " Ευρωπαϊκή Επιτροπή επιτέλεσε εδώ εξαιρετικό έργο. Επιπλέον, η Επιτροπή θα συνεχίσει δικαιολογημένα να παρακολουθεί το ζήτημα αυτό όχι μόνο στην Ουγγαρία, αλλά σε όλα τα κράτη μέλη της Ευρωπαϊκής Ένωσης.
<P>
" πρωτοβουλία που εξήγγειλε η Επίτροπος Kroes όσον αφορά τη συγκέντρωση διάφορων ενδιαφερόμενων φορέων προκειμένου να δημιουργηθεί μια ομάδα εμπειρογνωμόνων, στους οποίους θα ανατεθεί στη συνέχεια η αντιμετώπιση της κατάστασης ως προς την πολυφωνία των μέσων ενημέρωσης στην Ευρώπη, συνιστά ένα σημαντικό βήμα προόδου. " ομάδα αυτή θα επικουρεί την Επιτροπή κατά τον σχεδιασμό νέων βημάτων αναφορικά με το τοπίο των μέσων ενημέρωσης. Μας έχει ανατεθεί να εξασφαλίσουμε την πολυφωνία των μέσων ενημέρωσης και την ελευθερία του Τύπου στην Ευρώπη. Υποθέτω, επομένως, ότι το Ευρωπαϊκό Κοινοβούλιο θα συμβάλει ενεργά σε αυτό.
<SPEAKER ID="175" NAME="Jean-Luc Bennahmias" LANGUAGE="FR">
" δημοκρατία δεν είναι σε καμία περίπτωση δεδομένη. Εξελίσσεται, προοδεύει και, δυστυχώς, υποστρέφεται επίσης με την πάροδο του χρόνου. Ωστόσο σε αυτό το πλαίσιο τα ουγγρικά μέτρα για τα μέσα ενημέρωσης συνιστούν σοβαρή οπισθοδρόμηση. " συμφωνία όλων των ευρωπαίων προοδευτικών κατέστησε καταρχάς δυνατό να τεθεί το θέμα στην κορυφή της ευρωπαϊκής πολιτικής ατζέντας, πράγμα που είναι θετικό. Τώρα το θέμα είναι να δείξουμε ακρίβεια και σταθερότητα ως προς τα σημεία που εξακολουθούν να προκαλούν πρόβλημα. " ανεξαρτησία της διακυβέρνησης των μέσων ενημέρωσης και η ελευθερία έκφρασης είναι αδιαπραγμάτευτες.
<SPEAKER ID="175" NAME="Vilija Blinkevičiūt" LANGUAGE="LT">
Ψήφισα υπέρ αυτής της πρότασης ψηφίσματος, διότι ο ουγγρικός νόμος για τα μέσα ενημέρωσης θα πρέπει να ανακληθεί και να επανεξεταστεί βάσει των παρατηρήσεων και των προτάσεων της Επιτροπής, του Οργανισμού για την Ασφάλεια και τη Συνεργασία στην Ευρώπη (ΟΑΣΕ) και του Συμβουλίου της Ευρώπης, προκειμένου να εξασφαλιστεί η πλήρης συμμόρφωσή του με την κοινοτική νομοθεσία και τις ευρωπαϊκές αξίες και τα πρότυπα για την ελευθερία, την πολυφωνία και την ανεξάρτητη διακυβέρνηση των μέσων ενημέρωσης. Επιπλέον, το Ευρωπαϊκό Κοινοβούλιο υπενθυμίζει ότι τα κριτήρια της Κοπεγχάγης για την ένταξη στην ΕΕ, όπως καθορίστηκαν το 1993 στο Ευρωπαϊκό Συμβούλιο της Κοπεγχάγης, που αφορούν την ελευθερία του Τύπου και την ελευθερία της έκφρασης θα πρέπει να τηρούνται από όλα τα κράτη μέλη της ΕΕ και να επιβάλλονται με την ανάλογη κοινοτική νομοθεσία. Επομένως, το Ευρωπαϊκό Κοινοβούλιο καλεί τις ουγγρικές αρχές να αποκαταστήσουν την ανεξαρτησία της διακυβέρνησης των μέσων ενημέρωσης και να σταματήσουν την κρατική παρέμβαση στην ελευθερία της έκφρασης και την ισορροπημένη κάλυψη. Ακόμα, πιστεύω ότι η υπερβολική ρύθμιση του τομέα των μέσων ενημέρωσης έχει τα αντίθετα από τα επιδιωκόμενα αποτελέσματα, διακυβεύοντας την αποτελεσματική πολυφωνία στον δημόσιο τομέα. Επιπλέον, το Κοινοβούλιο καλεί την Επιτροπή να υποβάλει νομοθετική πρωτοβουλία σχετικά με την ελευθερία, την πολυφωνία και την ανεξάρτητη διακυβέρνηση των μέσων ενημέρωσης πριν από το τέλος του έτους, έτσι ώστε να ορισθούν τουλάχιστον τα ελάχιστα απαραίτητα πρότυπα και προκειμένου να εξασφαλίζεται, να διασφαλίζεται και να προάγεται ένα ικανοποιητικό επίπεδο πολυφωνίας και ανεξάρτητης διακυβέρνησης των μέσων ενημέρωσης στα κράτη μέλη της ΕΕ.
<SPEAKER ID="176" NAME="Jan Březina" LANGUAGE="CS">
" πολυφωνία και η ελευθερία των μέσων ενημέρωσης συνιστά αναμφισβήτητα έναν σημαντικό πυλώνα του δημοκρατικού κράτους δικαίου. Ο νόμος για τα μέσα ενημέρωσης στην Ουγγαρία όντως αξίζει κριτική, είδαμε όμως ότι η ουγγρική κυβέρνηση στοχοποιήθηκε και δέχθηκε επιθέσεις με τρόπο βιαστικό και αβάσιμο και αυτό δεν θα έπρεπε να έχει συμβεί, ιδίως στην αρχή της ουγγρικής Προεδρίας της Ευρωπαϊκής Ένωσης. Ωστόσο χαίρομαι διότι το ουγγρικό κοινοβούλιο ενέκρινε πρόσφατα τροποποιήσεις επί του αμφιλεγόμενου νόμου του για τα μέσα ενημέρωσης, προκειμένου να αντιμετωπίσει σημεία που είχε υποδείξει η Ευρωπαϊκή Ένωση και με τον τρόπο αυτόν έκοψε τη φόρα εκείνων των ιδεολόγων που υποκινούν εντάσεις. Ικανοποιήθηκε το κύριο αίτημα να μην εφαρμόζεται η "ισορροπημένη κάλυψη" για τις ιστοσελίδες, τα ιστολόγια, τις συζητήσεις και τα ξένα ενημερωτικά δελτία. " Ευρωπαϊκή Επιτροπή θα πρέπει τώρα να παρακολουθεί διαρκώς την εφαρμογή του νόμου. Θα πρέπει να επαινεθεί ο εποικοδομητικός διάλογος που έλαβε χώρα μεταξύ Ουγγαρίας και ΕΕ και που κατέληξε στην έγκριση των τροποποιήσεων του νόμου.
<P>
Τα ξένα μέσα ενημέρωσης και οι ξένοι δημοσιογράφοι που εργάζονται στην Ουγγαρία δεν απειλούνται πλέον από μεγάλες ποινές για την παραβίαση του ουγγρικού νόμου για τα μέσα ενημέρωσης, όμως υπάρχουν "άλλες νομικές συνέπειες". Ωστόσο, οι ιδιοκτήτες μέσων ενημέρωσης εξακολουθούν να υπόκεινται σε ποινές, συμπεριλαμβανομένων και εκείνων που μετέφεραν τυπικά τις έδρες τους σε άλλες χώρες της ΕΕ για να αποφύγουν τον νόμο για τα μέσα ενημέρωσης στην Ουγγαρία. Μπορεί να διαφωνούμε με αυτήν την τροποποίηση, όμως εμπίπτει απόλυτα στην αρμοδιότητα του ουγγρικού κοινοβουλίου και οι εκπρόσωποι της ΕΕ θα πρέπει να την σεβαστούν.
<SPEAKER ID="176" NAME="Maria Da Graça Carvalho" LANGUAGE="PT">
" ελευθερία έκφρασης κάθε ατόμου, η ελεύθερη κυκλοφορία πληροφοριών και η ελευθερία και η πολυφωνία των μέσων ενημέρωσης είναι οι ακρογωνιαίοι λίθοι της ευρωπαϊκής ολοκλήρωσης και οι κεντρικές αξίες της. " ανάπτυξη και η εφαρμογή ενός κανονιστικού πλαισίου για τα μέσα ενημέρωσης θα πρέπει να σέβεται τα δημοκρατικά πρότυπα της οργάνωσης και διακυβέρνησης των συστημάτων επικοινωνίας. Καλώ τις ουγγρικές αρχές να αποκαταστήσουν την ανεξάρτητη διακυβέρνηση των μέσων ενημέρωσης και να σταματήσουν την κρατική παρέμβαση στην ελευθερία της έκφρασης. " υπερβολική ρύθμιση του τομέα των μέσων ενημέρωσης έχει τα αντίθετα από τα επιδιωκόμενα αποτελέσματα, καθώς βλάπτει την πραγματική πολυφωνία στον δημόσιο τομέα. Καλώ τις ουγγρικές αρχές να συμπεριλάβουν όλα τα ενδιαφερόμενα μέρη στη μεταρρύθμιση του νόμου για τα μέσα ενημέρωσης, συμπεριλαμβανομένων των κομμάτων της αντιπολίτευσης και της κοινωνίας των πολιτών, προκειμένου να μπορέσουν να συμμετάσχουν ουσιαστικά στη μεταρρύθμιση αυτής της νομοθεσίας, η οποία ρυθμίζει μια πτυχή τόσο βασική για τη λειτουργία μιας δημοκρατικής κοινωνίας.
<SPEAKER ID="177" NAME="Carlos Coelho" LANGUAGE="PT">
" πολυφωνία και η ελευθερία των μέσων ενημέρωσης είναι θεμελιώδη δικαιώματα που εξασφαλίζουν την ελευθερία της έκφρασης απόψεων και της λήψης και μετάδοσης πληροφοριών χωρίς κανενός είδους έλεγχο, παρέμβαση ή πίεση από τις δημόσιες αρχές. " Ευρωπαϊκή Επιτροπή, ως θεματοφύλακας των Συνθηκών, εξέφρασε την ανησυχία της και ζήτησε από την Ουγγαρία πληροφορίες για ενδεχόμενη παραβίαση αυτού του δικαιώματος, δηλαδή για το ότι ο ουγγρικός νόμος για τα μέσα ενημέρωσης μπορεί να μην είναι σύμφωνος με την οδηγία για τις υπηρεσίες οπτικοακουστικών μέσων.
<P>
Πληροφορήθηκα με χαρά ότι στις 7 Μαρτίου το ουγγρικό κοινοβούλιο ενέκρινε τις τροποποιήσεις που είχαν συμφωνηθεί μεταξύ της ουγγρικής κυβέρνησης και της Επιτροπής, μολονότι αδυνατώ να καταλάβω γιατί οι Σοσιαλιστές και οι Πράσινοι της Ουγγαρίας τις καταψήφισαν. Από τις δηλώσεις της Επιτρόπου Kroes φαίνεται πως δεν υπάρχουν πλέον αμφιβολίες ότι η Ουγγαρία ακολούθησε τις συστάσεις της Επιτροπής και ότι η τροποποιημένη εκδοχή του εν λόγω νόμου σέβεται την ευρωπαϊκή νομοθεσία.
<SPEAKER ID="177" NAME="Marielle De Sarnez" LANGUAGE="FR">
" ελευθερία του Τύπου δεν επιδέχεται συμβιβασμούς· αυτό είναι το μήνυμα που ήθελε να στείλει το Κοινοβούλιο όχι μόνο στη Βουδαπέστη, αλλά και στην Ευρωπαϊκή Επιτροπή. Το Ευρωπαϊκό Κοινοβούλιο ενέκρινε ψήφισμα που ζητεί από την ουγγρική κυβέρνηση να αναστείλει και να επανεξετάσει επειγόντως την αμφιλεγόμενη δέσμη του ουγγρικού νόμου για τα μέσα ενημέρωσης, μολονότι τον τροποποίησε πρόσφατα μετά από πίεση των ευρωπαίων εταίρων της. Ωστόσο, εξακολουθούν να υπάρχουν ανησυχίες, ιδίως όσον αφορά το Συμβούλιο Μέσων Ενημέρωσης, το όργανο που είναι υπεύθυνο για την εποπτεία των μέσων ενημέρωσης, το οποίο αποτελείται αποκλειστικά από άτομα που πρόσκεινται στο κόμμα του κ. Orban. Στην πραγματικότητα, αυτό το εποπτικό όργανο είναι το ιδανικό μέσο για τη λογοκρισία των μέσων ενημέρωσης. Για τον λόγο αυτόν, η Ομάδα της Συμμαχίας Φιλελευθέρων και Δημοκρατών για την Ευρώπη, που εγγυάται την ελευθερία έκφρασης των πολιτών στην ΕΕ και ανά τον κόσμο, ζήτησε να σταματήσει η κρατική παρέμβαση προκειμένου να αποκατασταθεί η ανεξαρτησία των μέσων ενημέρωσης.
<SPEAKER ID="178" NAME="Ioan Enciu" LANGUAGE="RO">
Ψήφισα υπέρ αυτού του ψηφίσματος, διότι πιστεύω ότι η Ευρωπαϊκή Ένωση πρέπει να προλαμβάνει και να καταπολεμά άμεσα όλες τις πιθανές επιθέσεις σε βάρος των θεμελιωδών αξιών της δημοκρατίας, και η ελευθερία έκφρασης είναι μία από αυτές. Θεωρώ σημαντικό να επανεξετάσουν η Ουγγαρία και άλλα κράτη μέλη όπως η Ρουμανία τη στάση τους απέναντι στον Τύπο, σε συμφωνία με τις δημοκρατικές αρχές που θεσπίζονται στον Χάρτη των Θεμελιωδών Δικαιωμάτων της ΕΕ και στην Ευρωπαϊκή Σύμβαση για την Προστασία των Δικαιωμάτων του Ανθρώπου.
<SPEAKER ID="179" NAME="Edite Estrela" LANGUAGE="PT">
Υπερψήφισα το ψήφισμα για τον νόμο για τα μέσα ενημέρωσης στην Ουγγαρία, διότι η ελευθερία του Τύπου είναι μία από τις θεμελιώδεις αξίες της ΕΕ. Θεωρώ ότι η Επιτροπή θα πρέπει να επιδιώξει να εξετάσει διεξοδικά αν ο ουγγρικός νόμος για τα μέσα ενημέρωσης συνάδει με την ευρωπαϊκή νομοθεσία και ιδίως με τον Χάρτη των Θεμελιωδών Δικαιωμάτων.
<SPEAKER ID="180" NAME="Diogo Feio" LANGUAGE="PT">
Θεωρώ ότι δεν έχει κανένα νόημα να γνωμοδοτεί το Κοινοβούλιο για το ζήτημα αυτό σε μια στιγμή όπου έχουν δοθεί όλες οι εγγυήσεις για την ελευθερία έκφρασης, μεταξύ άλλων και από τον ούγγρο πρωθυπουργό κ. Orbán. Επιπλέον, πρόκειται για ζήτημα αρχής, και για τον λόγο αυτόν δεν θα κρίνω πολιτικές, νομοθετικές και δικονομικές πράξεις που υπάγονται αυστηρά στην αρμοδιότητα της νομοθετικής, εκτελεστικής και δικαστικής εξουσίας κράτους μέλους διαφορετικού από το δικό μου.
<SPEAKER ID="181" NAME="João Ferreira" LANGUAGE="PT">
" ελευθερία της έκφρασης και της ενημέρωσης, στις οποίες περιλαμβάνεται η ελευθερία έκφρασης γνώμης και η ελευθερία λήψης και μετάδοσης πληροφοριών χωρίς παρέμβαση ή πίεση, είναι κοινωνικές αξίες για τις οποίες αγωνίστηκαν πολλοί και για πολλά χρόνια, μεταξύ άλλων και στην Πορτογαλία. Οι κομμουνιστές ήταν και είναι τώρα στην πρώτη γραμμή αυτής της μάχης. Δυστυχώς υπάρχουν ακόμα λόγοι συνέχισής της σε διάφορες χώρες της ΕΕ. " πολυφωνία και η ελευθερία των μέσων ενημέρωσης εξακολουθούν να προκαλούν ανησυχίες σε αρκετά κράτη μέλη. Συχνά λησμονείται ότι ορισμένοι από τους παράγοντες που συμβάλλουν σε αυτό είναι ο τρόπος με τον οποίο η ιδιοκτησία των οργανισμών μέσων ενημέρωσης συγκεντρώνεται σε λίγους μεγάλους ομίλους επιχειρήσεων, η επίθεση στα δικαιώματα των επαγγελματιών των μέσων ενημέρωσης και η ύπαρξη όλο και πιο επισφαλών σχέσεων εργασίας. Επιπροσθέτως, υπάρχει ακόμα σε πολλές χώρες παρέμβαση των πολιτικών δυνάμεων, η οποία αποτελεί αιτία ανησυχίας.
<SPEAKER ID="182" NAME="Ilda Figueiredo" LANGUAGE="PT">
" ελευθερία της έκφρασης και της ενημέρωσης, με τη συνακόλουθη πολυφωνία των μέσων ενημέρωσης, συμπεριλαμβανομένης της ελευθερίας της έκφρασης απόψεων και της λήψης και μετάδοσης πληροφοριών χωρίς κανενός είδους παρέμβαση ή πίεση από τις δημόσιες αρχές, είναι επίτευγμα του πολιτισμού.
<P>
Δυστυχώς όμως, σε πολλές χώρες της ΕΕ βλέπουμε συχνά επιθέσεις σε αυτά τα θεμελιώδη δικαιώματα. " πολυφωνία και η ελευθερία των μέσων ενημέρωσης εξακολουθούν να προκαλούν ανησυχίες σε αρκετά κράτη μέλη, ιδίως στην Ουγγαρία, την Ιταλία, τη Βουλγαρία, τη Ρουμανία, την Εσθονία και άλλα. Ακόμα και στην Πορτογαλία έχουν αναφερθεί αρκετές περιπτώσεις επίθεσης στην πολυφωνία των μέσων ενημέρωσης που δεν τιμούν καθόλου τη δημοκρατία.
<P>
Εντούτοις, διαφωνούμε με την ύπαρξη μιας πολιτικής διαρκούς πολιτικής παρέμβασης από την ΕΕ στην κυβέρνηση της εκάστοτε χώρας, όπως αναφέρεται σε ορισμένες παραγράφους. Υπό το πρίσμα αυτό, ψηφίσαμε επί του ψηφίσματος που αφορά τον νόμο για τα μέσα ενημέρωσης στην Ουγγαρία λαμβάνοντας υπόψη τις θετικές και τις αρνητικές πτυχές του.
<SPEAKER ID="183" NAME="Mathieu Grosch" LANGUAGE="DE">
Είμαι πεπεισμένος ότι μια πολύ μεγάλη πλειοψηφία του Ευρωπαϊκού Κοινοβουλίου θα υπερασπιστεί τα θεμελιώδη δικαιώματα των μέσων ενημέρωσης. Τώρα τα δικαιώματα αυτά ζητούνται με ένα ψήφισμα, μολονότι δεν ελήφθησαν υπόψη οι τροποποιήσεις του νόμου που εγκρίθηκαν αυτήν την εβδομάδα στο ουγγρικό κοινοβούλιο. Για τον λόγο αυτόν, θα προτιμούσα να είχαν αποσυρθεί όλα τα ψηφίσματα που εκπονήθηκαν πριν από αυτήν την ψηφοφορία στη Βουδαπέστη προκειμένου να επικαιροποιηθούν και μόνο μετά από αυτό να συζητηθούν και να τεθούν σε ψηφοφορία. Επομένως, η ψηφοφορία στο Ευρωπαϊκό Κοινοβούλιο δεν είχε πλέον καμία σχέση με την ελευθερία του Τύπου, που θα έπρεπε να αποτελεί απόλυτη προτεραιότητα, αλλά ήταν απλώς μια αναμέτρηση δύναμης μεταξύ των Ομάδων.
<SPEAKER ID="183" NAME="Sylvie Guillaume" LANGUAGE="FR">
Στηρίζω απόλυτα την έγκριση αυτού του ψηφίσματος της ευρωπαϊκής Αριστεράς που επικρίνει την ανεπάρκεια των τροποποιήσεων τις οποίες έκανε η Ουγγαρία στον νόμο της για τα μέσα ενημέρωσης, ενώ η Δεξιά τις επικροτεί. Μολονότι και η κ. Kroes φαίνεται ικανοποιημένη με τις αλλαγές αυτές, το Ευρωπαϊκό Κοινοβούλιο θεωρεί ότι η Επιτροπή εστιάστηκε μόνο σε μερικές τεχνικές πτυχές σε βάρος του Χάρτη των Θεμελιωδών Δικαιωμάτων. Επίσης, το ψήφισμά μας δεν απευθύνεται μόνο στην Ουγγαρία, αλλά σημειώνει ότι, δυστυχώς, η ελευθερία και η πολυφωνία των μέσων ενημέρωσης μπορούν να υπονομευθούν σε χώρες με συντηρητικές κυβερνήσεις. Στο πλαίσιο αυτό, οι βουλευτές του Ευρωπαϊκού Κοινοβουλίου έδειξαν ότι έχουν υπόψη πως πρέπει να γίνονται σεβαστά τα θεμελιώδη δικαιώματα και οι ελευθερίες, που είναι ουσιαστικά οι αρχές των δημοκρατιών και της Ευρωπαϊκής Ένωσης.
<SPEAKER ID="183" NAME="Juozas Imbrasas" LANGUAGE="LT">
Υπερψήφισα το έγγραφο αυτό, διότι οι ουγγρικές αρχές πρέπει να αποκαταστήσουν την ανεξαρτησία της διακυβέρνησης των μέσων ενημέρωσης και να σταματήσουν την κρατική παρέμβαση στην ελευθερία της έκφρασης και την ισορροπημένη κάλυψη. " υπερβολική ρύθμιση του τομέα των μέσων ενημέρωσης έχει τα αντίθετα από τα επιδιωκόμενα αποτελέσματα, διακυβεύοντας την αποτελεσματική πολυφωνία στον δημόσιο τομέα.
<SPEAKER ID="184" NAME="Timothy Kirkhope" LANGUAGE="EN">
Οι Ευρωπαίοι Συντηρητικοί και Μεταρρυθμιστές στηρίζουν ολόψυχα την ύπαρξη ελεύθερων και πολυφωνικών μέσων ενημέρωσης σε ολόκληρη την Ευρωπαϊκή Ένωση και υπογραμμίζουν τη σημασία της ελευθερίας της ενημέρωσης για όλους τους ευρωπαίους πολίτες. Ωστόσο, δεδομένης της συνεχώς μεταβαλλόμενης κατάστασης σχετικά με τον ουγγρικό νόμο για τα μέσα ενημέρωσης και της έλλειψης ευκαιρίας συνάντησης με την Επιτροπή μετά από τις νέες τροποποιήσεις επί του εν λόγω νόμου οι οποίες εγκρίθηκαν αυτήν την εβδομάδα, πιστεύουμε ότι τώρα δεν είναι η κατάλληλη στιγμή για να έχουμε άλλο ένα ψήφισμα για το ζήτημα αυτό. Για τους λόγους αυτούς, η Ομάδα των Ευρωπαίων Συντηρητικών και Μεταρρυθμιστών απείχε.
<SPEAKER ID="185" NAME="David Martin" LANGUAGE="EN">
Ψήφισα υπέρ αυτού του ψηφίσματος, διότι πιστεύω πως ο ουγγρικός νόμος για τα μέσα ενημέρωσης θα πρέπει να ανακληθεί επειγόντως και να επανεξεταστεί βάσει των παρατηρήσεων και των προτάσεων της Επιτροπής, του ΟΑΣΕ και του Συμβουλίου της Ευρώπης, προκειμένου να εξασφαλιστεί η πλήρης συμμόρφωσή του με την κοινοτική νομοθεσία και τις ευρωπαϊκές αξίες και τα πρότυπα για την ελευθερία, την πολυφωνία και την ανεξάρτητη διακυβέρνηση των μέσων ενημέρωσης.
<SPEAKER ID="185" NAME="Iosif Matula" LANGUAGE="RO">
Υποστηρίζω την τροποποίηση των διατάξεων στον ουγγρικό νόμο περί Τύπου, ο οποίος κρίθηκε από την Ευρωπαϊκή Επιτροπή ως λιγότερο δημοκρατικός, και χαιρετίζω τις τροποποιήσεις που έγιναν στη ρυθμιστική πράξη από την κυβέρνηση στη Βουδαπέστη. Ωστόσο, δεν ψήφισα υπέρ του ψηφίσματος που υπεγράφη από την Ομάδα της Προοδευτικής Συμμαχίας των Σοσιαλιστών και των Δημοκρατών στο Ευρωπαϊκό Κοινοβούλιο, την Ομάδα της Συμμαχίας Φιλελεύθερων και Δημοκρατών για την Ευρώπη, την Ομάδα των Πρασίνων/Ευρωπαϊκή Ελεύθερη Συμμαχία και τη Συνομοσπονδιακή Ομάδα της Ευρωπαϊκής Ενωτικής Αριστεράς/Αριστερά των Πρασίνων των Βόρειων Χωρών, διότι πιστεύω ότι τα μέτρα που προτείνονται είναι υπερβολικά αν λάβουμε υπόψη παρόμοιους νόμους σε άλλα κράτη μέλη, οι οποίοι όμως δεν επικυρώθηκαν δημοσίως. Ο ελεύθερος Τύπος αποτελεί αναμφισβήτητα μέτρο του βαθμού της δημοκρατίας σε μια κοινωνία. Στην Ευρωπαϊκή Ένωση, είναι ευρέως γνωστό ότι η ελευθερία της έκφρασης είναι κυριολεκτικά απεριόριστη. Ωστόσο, δεν πρέπει να συγχέουμε αυτό το θεμελιώδες δικαίωμα με την ελευθερία να δημοσιεύει κανείς πληροφορίες χωρίς συνέπεια ή ευθύνη και χωρίς να έχει αποδεικτικά στοιχεία. Γι' αυτό ακριβώς απαιτούνται σαφείς νόμοι, οι οποίοι θα θέσουν τα όρια εντός των οποίων πρέπει να κινείται κάθε δημοσιογραφική δραστηριότητα. Ο ουγγρικός νόμος περί Τύπου εκπονήθηκε σε αυτό το πλαίσιο, μετά την ευρωπαϊκή οδηγία σε αυτόν τον τομέα. Πιστεύω επίσης ότι πρέπει συζητήσουμε το θέμα του ουγγρικού νόμου περί Τύπου σε απολύτως ενημερωμένη βάση, δεδομένου ότι ενδέχεται να παραπλανηθούμε από προκατειλημμένα συμφέροντα και πολιτικές διενέξεις.
<SPEAKER ID="185" NAME="Nuno Melo" LANGUAGE="PT">
" παρούσα πρόταση ψηφίσματος είναι άστοχη από άποψη τόσο του χρόνου όσο και της μορφής της, εφόσον όλοι γνωρίζουν ότι μετά από την αρχική κριτική που ασκήθηκε στον νόμο για τα μέσα ενημέρωσης στην Ουγγαρία και τις συστάσεις της Επιτροπής, η ουγγρική κυβέρνηση αναθεώρησε τη θέση της και τροποποίησε όλα τα σημεία του νόμου που είχαν αποτελέσει αντικείμενο κριτικής της Επιτροπής. Ως εκ τούτου, ο νόμος που ψηφίστηκε από το ουγγρικό κοινοβούλιο στις 7 Μαρτίου ήταν μια εκδοχή η οποία συνάδει απόλυτα με την ευρωπαϊκή νομοθεσία. Για τον λόγο αυτόν, δεν κατανοώ την εμμονή της Αριστεράς για την ψηφοφορία επί αυτής της πρότασης ψηφίσματος και την καταψήφισα.
<SPEAKER ID="186" NAME="Willy Meyer" LANGUAGE="ES">
Ψήφισα υπέρ του ψηφίσματος, διότι πιστεύω πως ο νέος ουγγρικός νόμος για τα μέσα ενημέρωσης δεν εγγυάται επαρκώς την ελευθερία έκφρασης και την πολυφωνία και, ως εκ τούτου, εμποδίζει την καθιέρωση πραγματικής πολυφωνίας στον δημόσιο τομέα.
<P>
" ουγγρική κυβέρνηση θα πρέπει να προσφέρει μια αποτελεσματική εγγύηση της ελευθερίας και της πολυφωνίας των μέσων ενημέρωσης και, ως εκ τούτου, θα πρέπει να ανακαλέσει τον νόμο ή να τον τροποποιήσει ουσιαστικά βάσει των παρατηρήσεων και των προτάσεων του Οργανισμού για την Ασφάλεια και τη Συνεργασία στην Ευρώπη (ΟΑΣΕ), του Επιτρόπου του Συμβουλίου της Ευρώπης για τα ανθρώπινα δικαιώματα, του Συμβουλίου της Ευρωπαϊκής Ένωσης και της νομολογίας του Ευρωπαϊκού Δικαστηρίου Ανθρωπίνων Δικαιωμάτων, και μέσω ανοικτού και διαφανούς διαλόγου στον οποίο θα μπορούν να συμμετάσχουν όλοι οι ενδιαφερόμενοι, οι μη κυβερνητικές οργανώσεις (ΜΚΟ) και οι πολίτες.
<SPEAKER ID="187" NAME="Louis Michel" LANGUAGE="FR">
" ελευθερία της έκφρασης και συνακόλουθα η ελευθερία του Τύπου συγκαταλέγονται στα σημαντικότερα θεμελιώδη δικαιώματα. Πρέπει να εργαστούμε ακούραστα για τη διατήρησή τους, ακόμη και αν η έκφραση ορισμένων απόψεων μας ενοχλεί. Αυτή η ελευθερία είναι και δική μας ελευθερία και αποτελεί εχέγγυο της ελεύθερης άσκησης της εντολής μας. " διαφάνεια δεν είναι δυνατή χωρίς ελεύθερα μέσα ενημέρωσης. Ο πειρασμός επιδίωξης του ελέγχου της ενημέρωσης και των δημοσιογράφων είναι μεγάλος, μεταξύ άλλων και στις δυτικές μας δημοκρατίες. " ελεύθερη και επαγγελματική ενημέρωση είναι πάντα προτιμότερη από τις "φήμες", που συχνά υποκαθιστούν τον Τύπο όταν είναι φιμωμένος.
<P>
Τα σύγχρονα μέσα μαζικής επικοινωνίας διαδραματίζουν απόλυτα κρίσιμο ρόλο στη δημοκρατική ζωή και είναι απαραίτητα για την παροχή γενικευμένης πρόσβασης στη γνώση, την αναψυχή και την κοινωνική ζωή. Επομένως, αυτό που αποκαλώ "δίκαιο κράτος" πρέπει να αναλάβει την ευθύνη να στηρίξει την ανάπτυξη ελεύθερων μέσων ενημέρωσης τόσο σε εθνικό όσο και σε διεθνές επίπεδο, προάγοντας την πολυφωνία της ενημέρωσης και τον πλούτο της πολιτισμικής δημιουργίας και διευκολύνοντας την πρόσβαση όλων σε αυτά τα περιεχόμενα.
<SPEAKER ID="188" NAME="Alexander Mirsky" LANGUAGE="EN">
Είναι γνωστό ότι σύμφωνα με σχόλια και προτάσεις της Ευρωπαϊκής Επιτροπής, του ΟΑΣΕ και του Ευρωπαϊκού Συμβουλίου, ο νόμος για τα μέσα ενημέρωσης στην Ουγγαρία θα πρέπει να αναθεωρηθεί το συντομότερο δυνατό προκειμένου να εξασφαλιστεί ότι είναι σύμφωνος με την κοινοτική νομοθεσία και τις ευρωπαϊκές αξίες και τα πρότυπα που σχετίζονται με την ελευθερία πληροφόρησης των μέσων ενημέρωσης, την πολυφωνία και την ανεξαρτησία των μέσων μαζικής ενημέρωσης.
<P>
Ο νέος νόμος κατηγορείται επειδή συνεπάγεται ότι θα υπήρχε μόνο ένα πρόσωπο που θα οριζόταν υπεύθυνο για τη διαχείριση των εθνικών μέσων μαζικής ενημέρωσης και των τηλεπικοινωνιών. " νέα νομοθεσία υπονομεύει την πολυφωνία και την ελευθερία των μέσων μαζικής ενημέρωσης και τους αφαιρεί την πολιτική και οικονομική ανεξαρτησία τους. Πρέπει να εξεταστούν όλα τα αίτια που θα οδηγούσαν σε ένα τέτοιο αρνητικό αποτέλεσμα.
<P>
Είναι πιθανό η ανεκτικότητα των κυβερνήσεων ορισμένων κρατών μελών της ΕΕ να έδωσε στην κυβέρνηση της Ουγγαρίας την ψευδαίσθηση ότι μπορούν να παραβιάζονται κυνικά από κοινού εγκεκριμένοι κανόνες. Για παράδειγμα, η κυβέρνηση της Λετονίας δεν έχει ακόμα εφαρμόσει το ψήφισμα του Ευρωπαϊκού Κοινοβουλίου της 11ης Μαρτίου 2004. Και τι συνέπειες είχε αυτό; Καμία έως τώρα. Ίσως η ουγγρική κυβέρνηση να εμπνεύστηκε από την "ανεξαρτησία" της Λετονίας. Ψήφισα υπέρ ελπίζοντας ότι έσπασε ο πάγος.
<SPEAKER ID="188" NAME="Tiziano Motti" LANGUAGE="IT">
Οι επιθέσεις της ευρωπαϊκής Αριστεράς κατά του νόμου για την ελευθερία του Τύπου που εγκρίθηκε πρόσφατα στην Ουγγαρία θα πρέπει να ερμηνευθούν στο πλαίσιο του θεάτρου με το οποίο εργαλεία που διαθέτουν τα θεσμικά μας όργανα χρησιμοποιούνται συχνά με ακατάλληλο τρόπο και με σκοπιμότητα για να στηρίξουν διεθνείς ή εσωτερικές πολιτικές και ενημερωτικές εκστρατείες παραπληροφόρησης. Στην προκειμένη περίπτωση, τέτοιες επιθέσεις είναι εντελώς λανθασμένες, διότι η συζήτηση άνοιξε και έκλεισε ήδη: η ουγγρική κυβέρνηση αποδέχθηκε με ευκολία τις παρατηρήσεις της Ευρωπαϊκής Επιτροπής και ο πρωθυπουργός Orban είπε ήδη στις αρχές Ιανουαρίου του 2011 πως ο νόμος για τα μέσα ενημέρωσης επρόκειτο να τροποποιηθεί σύμφωνα με τις εν λόγω παρατηρήσεις. " επίθεση εναντίον της χώρας που προεδρεύει της Ευρωπαϊκής Ένωσης σε μια περίοδο όπου έπρεπε να λαμβάνει στήριξη για την εκτέλεση των καθηκόντων της έχει ως αποτέλεσμα την αποδυνάμωση της Ένωσης συνολικά και τη στέρηση του κύρους της. " διαρκής επανάληψη ότι υπάρχει έλλειψη ελευθερίας του Τύπου δεν είναι κάτι νέο, το ίδιο και οι διαρκείς και αναχρονιστικές αναφορές στην κατάσταση στην Ιταλία όπου, κατά παράδοξο τρόπο, οι μεγαλύτερες εφημερίδες ελέγχονται από ομίλους μέσων ενημέρωσης που πρόσκεινται στην Αριστερά και η ενημέρωση είναι ελεύθερη, ορισμένες φορές μάλιστα παραείναι ελεύθερη, στο Διαδίκτυο.
<SPEAKER ID="188" NAME="Γεώργιος Παπανικολάου" AFFILIATION="PPE">
γραπτώς. - Μετά τις τροποποιήσεις που υιοθέτησε το Ουγγρικό Κοινοβούλιο την περασμένη εβδομάδα, ο Ουγγρικός νόμος βρίσκεται πλέον σε εναρμόνιση με την Ευρωπαϊκή νομοθεσία και τις διατάξεις για τα θεμελιώδη δικαιώματα και σε αυτό συμφώνησε και η Ευρωπαϊκή Επιτροπή. Ως εκ τούτου άνευ αντικειμένου είναι το κοινό ψήφισμα που κατατέθηκε και γι' αυτό το λόγο το καταψήφισα.
<SPEAKER ID="188" NAME="Paulo Rangel" LANGUAGE="PT">
Όπως είχα την ευκαιρία να πω όταν έλαβα μέρος στη συζήτηση για τις προτεραιότητες της ουγγρικής Προεδρίας, αυτά αποτελούν πτυχές της εσωτερικής πολιτικής της Ουγγαρίας που μπορούν να ρυθμίζονται, όπως και πριν, στο πλαίσιο μιας υγιούς, φυσιολογικής σχέσης μεταξύ, αφενός, της Επιτροπής και, αφετέρου, της ουγγρικής κυβέρνησης και του ουγγρικού κοινοβουλίου. Ως υπέρμαχος της ελευθερίας, ιδίως της ελευθερίας έκφρασης και της ελευθερίας του Τύπου, δεν μπορώ παρά να είμαι πολύ ευχαριστημένος με τα αποτελέσματα.
<SPEAKER ID="189" NAME="Raül Romeva i Rueda" LANGUAGE="EN">
Ο νόμος αυτός ουσιαστικά σχεδιάστηκε με πρόθεση να περιορίσει τις δραστηριότητες των μέσων ενημέρωσης στην Ουγγαρία και τον κριτικό έλεγχο της κυβέρνησης, στο πλαίσιο ευρύτερων περιορισμών της πολυφωνίας στην Ουγγαρία. Αυτό έρχεται σε άμεση σύγκρουση με τις κεντρικές αρχές της ΕΕ όπως ορίζονται στις Συνθήκες και στον Χάρτη των Θεμελιωδών Δικαιωμάτων. " Επιτροπή και το Συμβούλιο πρέπει σε αυτήν τη βάση να εξακολουθήσουν να ασκούν πίεση για την πλήρη επανεξέταση ή την απόσυρση του νόμου.
<P>
Το Κοινοβούλιο κατέστησε σαφές ότι η Επιτροπή δεν θα πρέπει απλώς να αλλάξει άποψη και να ενδώσει στο ουγγρικό κοινοβούλιο σχετικά με αυτό το κρίσιμο ζήτημα. Ο ουγγρικός νόμος για τα μέσα ενημέρωσης πρέπει επίσης να θεωρηθεί η πιο πρόσφατη απόπειρα περιορισμού της ελευθερίας των μέσων ενημέρωσης στην Ευρώπη. Υπογραμμίζει την επείγουσα ανάγκη να υποβάλει η Επιτροπή δυναμικές νομοθετικές προτάσεις για την υπεράσπιση αυτής της κεντρικής αξίας της ΕΕ.
<SPEAKER ID="190" NAME="Licia Ronzulli" LANGUAGE="IT">
Καταψήφισα το παρόν ψήφισμα, διότι πιστεύω πως οι πολιτικές ομάδες της Αριστεράς που βρίσκονται σε αυτήν την Αίθουσα εκμεταλλεύθηκαν ένα εθνικό πολιτικό ζήτημα, το οποίο ούτως ή άλλως έχει ήδη επιλυθεί, όπως προκύπτει από την πρόσφατη συμφωνία μεταξύ της ουγγρικής κυβέρνησης και της Ευρωπαϊκής Επιτροπής.
<P>
Θεωρώ ότι τέτοιου είδους εθνικά ζητήματα δεν θα πρέπει να τίθενται προς συζήτηση στο Σώμα, καθώς εμπίπτουν στην άμεση αρμοδιότητα του εκάστοτε κράτους μέλους. Επί της ουσίας, είναι ασφαλώς σωστό να προστατεύεται η ελευθερία και η πολυφωνία της ενημέρωσης ως κεντρική αξία για όλες τις χώρες της Ευρωπαϊκής Ένωσης, όμως η ελευθερία των μέσων ενημέρωσης δεν πρέπει να αντιβαίνει στα δημόσια ήθη και, πρωτίστως δεν πρέπει να εισβάλει στην ιδιωτική σφαίρα κανενός.
<P>
Ο κλάδος της ενημέρωσης θα πρέπει να κατανοήσει καλύτερα τις συνέπειες που μπορεί να έχει η μη ισορροπημένη χρήση της εξουσίας και της επιρροής του στη ζωή και την ελευθερία των πολιτών. Και αυτό επειδή η προσωπική ελευθερία καταστέλλεται πάρα πολύ συχνά στο όνομα της ελευθερίας του Τύπου.
<SPEAKER ID="191" NAME="Catherine Stihler" LANGUAGE="EN">
Χαίρομαι πολύ διότι εγκρίθηκε αυτό το ψήφισμα που υπογραμμίζει τη δέσμευση του Ευρωπαϊκού Κοινοβουλίου για την ελευθερία της έκφρασης και την ανεξαρτησία των μέσων ενημέρωσης σε όλα τα κράτη μέλη.
<SPEAKER ID="192" NAME="Angelika Werthmann" LANGUAGE="DE">
Ψήφισα υπέρ της κοινής πρότασης ψηφίσματος. Μολονότι η Ουγγαρία και η Ευρωπαϊκή Επιτροπή κατέληξαν σε συμφωνία για τα σημεία που είχε θέσει η Επιτροπή, στηρίζω την έκκληση των συναδέλφων μου για διεξοδική εξέταση του κειμένου του νόμου. Οι βελτιώσεις που επιτεύχθηκαν από την Επιτροπή είναι αξιοπρόσεκτα επιλεκτικές και οι ανησυχίες που εξέφρασαν το Κοινοβούλιο και διάφοροι διεθνείς οργανισμοί όπως ο ΟΑΣΕ και το Συμβούλιο της Ευρώπης περιφρονήθηκαν σε μεγάλο βαθμό. Ιδίως η ανησυχία για τον διορισμό, τη σύνθεση και τις εξουσίες της αρχής για τα μέσα ενημέρωσης είναι απόλυτα κατανοητή. " ελευθερία του Τύπου παραείναι σημαντική ως στοιχείο της δημοκρατίας μας για να υπόκειται σε νομικά περιοριστικές ερμηνείες.
<SPEAKER ID="193" NAME="Joachim Zeller" LANGUAGE="DE">
Καταψήφισα το εν λόγω ψήφισμα που κατέθεσαν η Συνομοσπονδιακή Ομάδα της Ευρωπαϊκής Ενωτικής Αριστεράς/Αριστερά των Πρασίνων των Βορείων Χωρών, η Ομάδα της Προοδευτικής Συμμαχίας των Σοσιαλιστών και Δημοκρατών στο Ευρωπαϊκό Κοινοβούλιο, η Ομάδα των Πρασίνων/Ευρωπαϊκή Ελεύθερη Συμμαχία και η Ομάδα της Συμμαχίας Φιλελευθέρων και Δημοκρατών για την Ευρώπη. Οι συντάκτες του ψηφίσματος δεν ενδιαφέρονται τόσο για την ελευθερία των μέσων ενημέρωσης στην Ευρώπη, όσο για να δυσφημίσουν μια πολιτική κυβέρνηση που εξελέγη με συντριπτική πλειοψηφία από τον λαό της χώρας και έχει αναλάβει το δύσκολο έργο της αναδόμησης μιας χώρας, η οποία υπέφερε πολύ λόγω της κακοδιαχείρισης εκ μέρους της προηγούμενης σοσιαλιστικής κυβέρνησης. Ακόμα και η Ευρωπαϊκή Επιτροπή δεν κατάφερε να διαπιστώσει σοβαρές παραβιάσεις της ελευθερίας του Τύπου στον ουγγρικό νόμο που, παρενθετικά, έχει ήδη τροποποιηθεί. " ευρωπαϊκή Αριστερά σπεύδει να επισημάνει τα προβλήματα στις μη σοσιαλιστικές κυβερνήσεις, όμως κατά τρόπο ανόητο δεν δίνει σημασία στα μεγαλύτερα προβλήματα των σοσιαλιστικών κυβερνήσεων.
<P>
Είναι δύσκολο να γίνει κατανοητή η θέση των γερμανών Φιλελευθέρων, οι οποίοι ζητούν με το ψήφισμα αυτό ρύθμιση του τομέα των μέσων ενημέρωσης σε ευρωπαϊκό επίπεδο, ενώ οι εκπρόσωποι των γερμανικών και ευρωπαϊκών μέσων ενημέρωσης θεωρούν ειδικά αυτήν την πρόταση περιορισμό της ελευθερίας των μέσων ενημέρωσης και παραβίαση της επικουρικότητας.
<SPEAKER ID="194" NAME="Luís Paulo Alves" LANGUAGE="PT">
Είμαι υπέρ της παρούσας πρότασης ψηφίσματος, διότι πιστεύω πως το καθεστώς Gaddafi θα πρέπει να εξοντωθεί άμεσα, δεδομένου του τρόπου με τον οποίο καταπιέζει τις πολιτικές διαμαρτυρίες του λιβυκού πληθυσμού και για να αποφευχθούν περαιτέρω θάνατοι. Υπενθυμίζω ότι η διεθνής κοινότητα επέδειξε απόλυτη ομοφωνία στο Συμβούλιο Ασφαλείας του Ο"Ε όσον αφορά την επιβολή κυρώσεων σε αυτό το καθεστώς. Στηρίζω σθεναρά το ψήφισμα 1970/2011 του Συμβουλίου Ασφαλείας του Ο"Ε και τα μέτρα που πρέπει να ληφθούν από το Συμβούλιο Ασφαλείας, στα οποία περιλαμβάνονται το εμπάργκο, η απαγόρευση εξοπλισμού που χρησιμοποιείται για εσωτερική καταστολή και το πάγωμα των χρημάτων ατόμων που εμπλέκονται σε παραβιάσεις ανθρωπίνων δικαιωμάτων, και η υπογράμμιση της ανάγκης εφαρμογής του ψηφίσματος ΕΕ-Αφρικής το οποίο επιτρέπει το πάγωμα πόρων που αποκτήθηκαν παράνομα. Μια τέτοια κίνηση χρειάζεται από τα ευρωπαϊκά χρηματοπιστωτικά ιδρύματα και τα κράτη μέλη στο πλαίσιο της απαγόρευσης της δραστηριότητας μισθοφόρων. Απαιτείται γρήγορη και αποτελεσματική ανθρωπιστική δράση από την ΕΕ και τον Ο"Ε. Θα ήθελα να ολοκληρώσω λέγοντας ότι τα γεγονότα στη Λιβύη, την Αίγυπτο και την Τυνησία απαιτούν αλλαγή προτύπου στην ευρωπαϊκή εξωτερική πολιτική όσον αφορά τις χώρες της νότιας Μεσογείου και θα ήθελα να εκφράσω την αλληλεγγύη μου προς τους Λίβυους.
<SPEAKER ID="194" NAME="Zigmantas Balčytis" LANGUAGE="LT">
Υπερψήφισα αυτό το ψήφισμα. Οι μαζικές διαδηλώσεις σε πολλές αραβικές χώρες έδειξαν ότι τα μη δημοκρατικά και απολυταρχικά καθεστώτα δεν μπορούν να εγγυηθούν με αξιόπιστο τρόπο τη σταθερότητα και ότι οι δημοκρατικές αξίες είναι κεντρικής σημασίας για τις οικονομικές και πολιτικές εταιρικές σχέσεις. " ΕΕ έχει ζωτικό συμφέρον για μια δημοκρατική, σταθερή, ευημερούσα και ειρηνική Βόρεια Αφρική, όμως τα πρόσφατα γεγονότα στη Λιβύη, την Αίγυπτο και την Τυνησία υπογράμμισαν την επείγουσα ανάγκη αναθεώρησης της εξωτερικής πολιτικής της ΕΕ απέναντι στην περιοχή της Μεσογείου. " ΕΕ πρέπει να αναθεωρήσει την πολιτική της για τη στήριξη της δημοκρατίας και των ανθρωπίνων δικαιωμάτων, προκειμένου να δημιουργήσει έναν μηχανισμό εφαρμογής της ρήτρας ανθρωπίνων δικαιωμάτων σε όλες τις συμφωνίες με τρίτες χώρες. Συμφωνώ πως στην επανεξέταση της ευρωπαϊκής πολιτική γειτονίας πρέπει να δοθεί προτεραιότητα σε κριτήρια που αφορούν την ανεξαρτησία του δικαστικού σώματος, τον σεβασμό των θεμελιωδών ελευθεριών, της πολυφωνίας, της ελευθερίας του Τύπου και της καταπολέμησης της διαφθοράς.
<SPEAKER ID="195" NAME="Dominique Baudis" LANGUAGE="FR">
Ψήφισα υπέρ αυτού του ψηφίσματος, που είναι ένα βήμα προς τη σωστή κατεύθυνση όσον αφορά την αντίδραση της Ευρωπαϊκής Ένωσης στην επανάσταση στη Λιβύη, η οποία εκφυλίζεται σε εμφύλιο πόλεμο. Οι επαναστάσεις είναι ένα όνειρο που γίνεται πραγματικότητα, ο εμφύλιος πόλεμος όμως είναι ένας εφιάλτης. Ενώ οι αντιτιθέμενοι χάνουν έδαφος υπό τα πυρά των δυνάμεων και των μισθοφόρων του Gaddafi και ο συνταγματάρχης στέλνει απεσταλμένους σε ευρωπαϊκές πρωτεύουσες σε μια προσπάθεια να σώσει το καθεστώς του, πρέπει να δείξουμε στον λαό της Λιβύης ότι τους συμπαραστεκόμαστε.
<P>
Ακούσαμε την έκκληση που διατύπωσε το Προσωρινό Μεταβατικό Εθνικό Συμβούλιο στις 5 Μαρτίου. Είναι καθήκον μας να στηρίξουμε αυτήν την εναλλακτική και να προστατεύσουμε τον λαό της Λιβύης από τις δυνάμεις της κυβέρνησης. Χωρίς άμεση στρατιωτική παρουσία στο λιβυκό έδαφος, θα πρέπει να εξεταστεί μια ζώνη απαγόρευσης πτήσεων. Ωστόσο, η απόφαση εναπόκειται στον Ο"Ε. " επιλογή αυτή όμως θα μπορούσε να εξεταστεί μόνο με τη ρητή συγκατάθεση του Αραβικού Συνδέσμου. Σε πολιτικό και διπλωματικό επίπεδο, πρέπει να εξασφαλίσουμε ότι ο συνταγματάρχης Gaddafi θα απομονωθεί και να βοηθήσουμε τον λαό της Λιβύης να ανακτήσει επιτέλους την ελευθερία του.
<SPEAKER ID="196" NAME="Sergio Berlato" LANGUAGE="IT">
Οι δραματικές εξελίξεις στη Λιβύη και τη Βόρεια Αφρική εξακολουθούν να παραβιάζουν τα σύνορα της Ευρώπης: η ανθρωπιστική κρίση στη Λιβύη θα μπορούσε πράγματι να μετατραπεί σε ένα κύμα μετανάστευσης χωρίς προηγούμενο στην ιστορία.
<P>
Σύμφωνα με πρόσφατες εκτιμήσεις, η πολιτική αναταραχή στη Βόρεια Αφρική θα μπορούσε να έχει ως αποτέλεσμα να καταλήξουν στις νότιες ακτές της Ένωσης περίπου 300.000 πρόσφυγες. Συμφωνώ, επομένως, με την έκκληση -και την στηρίζω- που απηύθυναν έξι μεσογειακά κράτη μέλη της ΕΕ για τη δημιουργία ενός Ταμείου Αλληλεγγύης ως βοήθεια για τον μετριασμό των συνεπειών της εισροής μεταναστών. Στηρίζω τη δημιουργία ενός κοινού ευρωπαϊκού συστήματος ασύλου και τη δίκαιη κατανομή των δαπανών της μετανάστευσης μεταξύ των κρατών μελών. Επιπλέον, προκειμένου να περιοριστεί η μαζική είσοδος μεταναστών στην Ευρώπη, ζητώ να εξεταστεί η αποστολή ανθρωπιστικής βοήθειας στους πληγέντες πληθυσμούς, προκειμένου να ενισχυθεί τόσο η διαδικασία εκδημοκρατισμού όσο και η οικονομική ανάπτυξη της περιοχής.
<P>
Επομένως, καλώ την Επιτροπή να εκπονήσει σχέδιο έκτακτης ανάγκης που θα εξετάζει επίσης πώς θα μπορέσουμε να αντιμετωπίσουμε ακόμα και το χειρότερο ενδεχόμενο, ότι δηλαδή ένας τεράστιος αριθμός μεταναστών θα αποφασίσει να κατευθυνθεί βόρεια, στις ακτές της Ευρώπης. Κατά την άποψή μου, ένα τέτοιο σχέδιο έκτακτης ανάγκης πρέπει να στηρίζεται στην αρχή της αλληλεγγύης μεταξύ των κρατών μελών της ΕΕ.
<SPEAKER ID="196" NAME="Maria Da Graça Carvalho" LANGUAGE="PT">
Οι πρόσφατες διαδηλώσεις σε διάφορες αραβικές χώρες έδειξαν ότι τα μη δημοκρατικά και απολυταρχικά καθεστώτα δεν μπορούν να εγγυηθούν με αξιόπιστο τρόπο τη σταθερότητα και ότι οι δημοκρατικές αξίες διαδραματίζουν καίριο ρόλο για τις οικονομικές και πολιτικές εταιρικές σχέσεις. Θα ήθελα να ζητήσω στενή συμμετοχή στο έργο της ειδικής ομάδας που συστάθηκε για τον συντονισμό της απάντησης της ΕΕ στην κρίση στη Λιβύη και την υπόλοιπη περιοχή της Μεσογείου. " Ένωση για τη Μεσόγειο πρέπει να προσαρμοστεί στις νέες εποχές και συνθήκες και να προβληματιστεί και να ενεργήσει σε σχέση με τα πρόσφατα γεγονότα με σκοπό την υποβολή προτάσεων για έναν καλύτερο τρόπο προώθησης της δημοκρατίας και των ανθρωπίνων δικαιωμάτων στα κράτη μέλη της και στην περιοχή, στην οποία συμπεριλαμβάνεται η Λιβύη, καθώς και για πιθανές μεταρρυθμίσεις για να γίνει ο δικός της ρόλος πιο ισχυρός, συνεκτικός και αποτελεσματικός.
<SPEAKER ID="197" NAME="Edite Estrela" LANGUAGE="PT">
Υπερψήφισα το ψήφισμα με θέμα "Γειτονικές χώρες του Νότου, και συγκεκριμένα η Λιβύη, περιλαμβανομένων των ανθρωπιστικών πτυχών", διότι πιστεύω ότι ο συνταγματάρχης Gaddafi πρέπει να αφήσει άμεσα την εξουσία για να καταστεί δυνατή μια ειρηνική πολιτική μετάβαση και να προληφθεί περαιτέρω αιματοχυσία. Καταδικάζω σθεναρά τις παραβιάσεις ανθρωπίνων δικαιωμάτων στη Λιβύη και ειδικά τη βίαιη καταστολή διαδηλωτών υπέρ της δημοκρατίας, δημοσιογράφων και υπερασπιστών των ανθρωπίνων δικαιωμάτων, θα ήθελα δε να εκφράσω την αλληλεγγύη μου προς τον λαό της Λιβύης.
<SPEAKER ID="198" NAME="Diogo Feio" LANGUAGE="PT">
Την ίδια την ημέρα της ψηφοφορίας για το παρόν ψήφισμα δεν είναι ακόμα σαφές πώς θα εξελιχθούν οι επαναστάσεις που επιχείρησαν να ανατρέψουν απολυταρχικά καθεστώτα τα οποία βρίσκονταν για πολύ καιρό στην εξουσία σε ολόκληρη τη Μεσόγειο. Στην περίπτωση της Λιβύης, τα νέα για τις επιτυχίες και τις αποτυχίες των επαναστατών και των δυνάμεων που εξακολουθούν να υποστηρίζουν το δικτατορικό καθεστώς του Gaddafi είναι αντιφατικά, φαίνεται δε ότι η χώρα αντιμετωπίζει έναν πραγματικό εμφύλιο πόλεμο. Παρ' όλα αυτά υπάρχουν πολλές πηγές που καταγγέλλουν τη χωρίς προηγούμενο σκληρή βία και καταστολή εκ μέρους του καθεστώτος της Λιβύης, καθώς και τον μεγάλο αριθμό θυμάτων που υποτίθεται ότι έχει προκαλέσει. Τα ίδια τα "νωμένα Έθνη καταδίκασαν δικαιολογημένα τις φρικαλεότητες που διαπράχθηκαν. Σήμερα είναι σαφές ότι οι επαναστάτες δεν θέλουν να ζήσουν υπό καθεστώτα που δεν σέβονται τα δικαιώματά τους και δεν εγγυώνται έναν ελάχιστο σεβασμό για τους κανόνες της δημοκρατίας και το κράτος δικαίου. " Ευρωπαϊκή Ένωση δεν μπορεί να μείνει μακριά από όσα συμβαίνουν. Καταρχάς, θα πρέπει να ζητήσει τον τερματισμό της βίας, να εμμείνει στην καταδίκη της και στις κυρώσεις στους υπευθύνους, να στηρίξει εκείνους που μάχονται για τις κοινές μας αξίες και να επιδιώξει να δείξει αλληλεγγύη, καθώς και να παρακολουθήσει στενότερα και να κατανοήσει καλύτερα τις φιλοδοξίες, τις επιθυμίες και τις τάσεις των κινημάτων που λαχταρούν την αλλαγή.
<SPEAKER ID="199" NAME="João Ferreira" LANGUAGE="PT">
Αυτό το ψήφισμα είναι ανησυχητικό και απαράδεκτο. Αυτό ισχύει ιδιαίτερα στο πλαίσιο των πιο πρόσφατων γεγονότων στη Λιβύη, που δείχνουν περισσότερο παρά ποτέ πόσο επείγει μια ειρηνική και πολιτική λύση χωρίς εξωτερική παρέμβαση. Υπό το πρίσμα της επικίνδυνης και σοβαρής κλιμάκωσης ενεργειών που, αντί να βοηθούν στη μείωση της έντασης, στοχεύουν στην προετοιμασία πράξεων επίθεσης εκ μέρους των "ΠΑ και του ΝΑΤΟ κατά της Λιβύης, η πλειοψηφία του Κοινοβουλίου στηρίζει πράξεις παρέμβασης, επίθεσης και κατοχής στη Λιβύη. Τυχόν επίθεση κατά της χώρας αυτής, ανεξαρτήτως προσχημάτων και εντολών, θα είχε σοβαρές συνέπειες για έναν λαό που ήδη ζει σε μια κατάσταση τεράστιας έντασης και ανασφάλειας. Θα ήταν πολύ επιζήμια για όλους εκείνους στη Λιβύη που συνεχίζουν να αγωνίζονται για τα δικαιώματά τους, τη δημοκρατία, την κυριαρχία και την ειρήνη και θα έφερνε σημαντικά στοιχεία αστάθειας και κρίσης στην περιοχή. Τυχόν στρατιωτική επίθεση κατά της Λιβύης, που θα ήταν απόλυτα συνδεδεμένη με τον στόχο του ελέγχου των φυσικών πόρων της Λιβύης, δεν θα στρέφεται μόνο κατά του λαού της Λιβύης, αλλά και κατά όλων των ανθρώπων στην περιοχή που εξεγέρθηκαν και συνεχίζουν να αγωνίζονται για τα κοινωνικά και πολιτικά τους δικαιώματα, για την ελευθερία, τη δημοκρατία και την πραγματική κυριαρχία και ανεξαρτησία των χωρών τους.
<SPEAKER ID="200" NAME="Ilda Figueiredo" LANGUAGE="PT">
Θα θέλαμε να εκφράσουμε τη βαθιά μας ανησυχία για τα πρόσφατα γεγονότα στη Λιβύη, υποστηρίζουμε όμως μια ειρηνική και πολιτική λύση χωρίς εξωτερική παρέμβαση. Δυστυχώς, το ψήφισμα του Κοινοβουλίου υποστηρίζει τώρα τη στρατιωτική παρέμβαση, εφόσον δεν μπορεί να υπάρξει ζώνη απαγόρευσης πτήσεων χωρίς στρατιωτική παρέμβαση.
<P>
Επομένως, το ψήφισμα αυτό, αντί να συμβάλει σε μια ειρηνική λύση, φαίνεται να στοχεύει στην προετοιμασία πράξεων επίθεσης κατά της Λιβύης από τις "ΠΑ, το ΝΑΤΟ και ίσως από την ΕΕ. Ως εκ τούτου, θα θέλαμε να εκφράσουμε τη σταθερή μας αντίθεση σε κάθε εξωτερική στρατιωτική παρέμβαση στην εν λόγω χώρα.
<P>
Τυχόν επίθεση κατά της Λιβύης, ανεξαρτήτως προσχημάτων και εντολών, θα είχε σοβαρές συνέπειες για έναν λαό που ήδη ζει σε μια κατάσταση τεράστιας έντασης και ανασφάλειας· θα ήταν πολύ επιζήμια για όλους εκείνους στη Λιβύη που συνεχίζουν να αγωνίζονται για τα δικαιώματά τους, τη δημοκρατία, την κυριαρχία και την ειρήνη και θα έφερνε σημαντικά στοιχεία αστάθειας και κρίσης στην περιοχή.
<P>
Τυχόν στρατιωτική επίθεση κατά της Λιβύης από τις "ΠΑ και τους συμμάχους τους, που θα ήταν απόλυτα συνδεδεμένη με τον στόχο του ελέγχου των φυσικών πόρων της Λιβύης, δεν θα στρεφόταν μόνο κατά του λαού της Λιβύης, αλλά και κατά όλων των ανθρώπων στην περιοχή που εξεγέρθηκαν και συνεχίζουν να αγωνίζονται για τα κοινωνικά και πολιτικά τους δικαιώματα, για την ελευθερία, τη δημοκρατία και την πραγματική κυριαρχία και ανεξαρτησία των χωρών τους. Στηρίζουμε αυτούς τους αγώνες. Συνεπώς, ψηφίσαμε κατά του εν λόγω ψηφίσματος.
<SPEAKER ID="200" NAME="Sylvie Guillaume" LANGUAGE="FR">
Το παρόν ψήφισμα, το οποίο εγκρίθηκε με μεγάλη πλειοψηφία και στο οποίο συνεισέφερα, δείχνει ότι το Ευρωπαϊκό Κοινοβούλιο δεν παραμένει σιωπηλό όσον αφορά την κατάσταση στη Λιβύη. Αντίθετα μάλιστα, μέσω της θέσης που εκφράζει, καλεί την Ευρωπαϊκή Ένωση, τα κράτη μέλη και τη βαρόνη Ashton να στηρίξουν τις προτάσεις που περιέχει. Υπόσχεται να στηρίξει τον λαό της Λιβύης και υποστηρίζει, μεταξύ άλλων, την αναγνώριση του Προσωρινού Μεταβατικού Εθνικού Συμβουλίου της Λιβύης και τη στήριξη της καθιέρωσης μιας ζώνης απαγόρευσης πτήσεων σύμφωνα με μια εντολή των "νωμένων Εθνών και σε συντονισμό με τον Αραβικό Σύνδεσμο και την Αφρικανική Ένωση. Επίσης, καταδικάζει με τον πιο κατηγορηματικό τρόπο τις παραβιάσεις των ανθρωπίνων δικαιωμάτων στη Λιβύη από το καθεστώς και καλεί τον συνταγματάρχη Gaddafi να παραιτηθεί άμεσα. Το μόνο για το οποίο λυπάμαι είναι το θέμα των προσφύγων και των μεταναστών, το οποίο πιστεύω ότι δεν ελήφθη δεόντως υπόψη και δεν παρουσιάστηκε όπως πρέπει ως κοινή πρόκληση για τις χώρες αυτές και για την Ευρωπαϊκή Ένωση.
<SPEAKER ID="200" NAME="Juozas Imbrasas" LANGUAGE="LT">
Υπερψήφισα αυτό το έγγραφο, διότι η ΕΕ πρέπει να συμμετάσχει και να στηρίξει τη Νότια Γειτονία με ειδική αναφορά στην ανάπτυξη του κράτους δικαίου, της καλής διακυβέρνησης και των συνταγματικών και εκλογικών προϋποθέσεων για σταθερή, πλουραλιστική και ειρηνική δημοκρατία στην περιοχή. " Ένωση για τη Μεσόγειο πρέπει να προσαρμοστεί στη νέα εποχή και τις νέες περιστάσεις και να αντικατοπτρίζει όπως και να αντιμετωπίζει τα πρόσφατα γεγονότα εις τρόπον ώστε να υποβάλει προτάσεις σε σχέση με τους καλύτερους τρόπους προώθησης της δημοκρατίας και των ανθρωπίνων δικαιωμάτων στα κράτη μέλη της και στην περιοχή, περιλαμβανομένης της Λιβύης, καθώς και σε σχέση με πιθανές μεταρρυθμίσεις προκειμένου ο ρόλος της να καταστεί ισχυρότερος, συνεπέστερος και αποτελεσματικότερος.
<SPEAKER ID="201" NAME="Filip Kaczmarek" LANGUAGE="PL">
Υπερψήφισα το ψήφισμα σχετικά με τη Νότια Γειτονία, το οποίο δίνει ιδιαίτερη προσοχή στην κατάσταση στη Λιβύη. Στη Λιβύη δολοφονούνται άνθρωποι που αγωνίζονται για την ελευθερία της πατρίδας τους. Θα πρέπει να τους βοηθήσουμε. Το ψήφισμά μας τους βοηθάει όντως, διότι καταδικάζει ανεπιφύλακτα τον δικτάτορα και στηρίζει εκείνους που θέλουν να κάνουν θεμελιώδεις αλλαγές στη Λιβύη.
<P>
Δεν γνωρίζουμε πότε ή πώς θα τελειώσει ο εμφύλιος πόλεμος. Θα θέλαμε να τελειώσει γρήγορα και με νίκη των φιλοδημοκρατικών δυνάμεων. " Ευρωπαϊκή Ένωση θα πρέπει να έρθει άμεσα σε επαφή με το Προσωρινό Μεταβατικό Εθνικό Συμβούλιο και να αρχίσει τη διαδικασία επίσημης αναγνώρισής του. Θα πρέπει επίσης να ενθαρρύνει τους Λίβυους να κάνουν αλλαγές και να προχωρήσουν προς τη δημοκρατία. Σας ευχαριστώ πολύ.
<SPEAKER ID="202" NAME="David Martin" LANGUAGE="EN">
Επικροτώ την κίνηση προς τη δημοκρατία στη Λιβύη και σε γειτονικές χώρες. Ζητώ να γίνουν απολύτως σεβαστά τα ανθρώπινα δικαιώματα στην περιοχή. Ωστόσο, απείχα από την ψηφοφορία επί του εν λόγω ψηφίσματος, διότι ζητεί μια ζώνη απαγόρευσης πτήσεων. Για να επιβάλουμε μια ζώνη απαγόρευσης πτήσεων, θα πρέπει να βομβαρδίσουμε βάσεις αντιαεροπορικών πυραύλων απειλώντας τη ζωή αμάχων. Επίσης, θα δίναμε στο καθεστώς το δικαίωμα να ισχυριστεί ότι η Δύση επιτίθεται στη Λιβύη αντί να προσπαθήσει να υπερασπιστεί τους ανθρώπους της Λιβύης.
<SPEAKER ID="203" NAME="Jiří Maštálka" LANGUAGE="CS">
Οι διαπραγματεύσεις που κατέστησαν αναγκαίες από την εξελισσόμενη κατάσταση [στη Λιβύη] θα πρέπει να διεξαχθούν σωστά και με ευαισθησία. Κατόπιν θα μπορούσαν να ληφθούν πρόσθετα κατάλληλα μέτρα βάσει μιας διεξοδικής ανάλυσης της κατάστασης. Τα μέτρα αυτά θα μπορούσαν να προσφέρουν τη δυνατότητα μιας άμεσης λύσης και στήριξης στον κοινωνικό τομέα και σε άλλους τομείς. Στόχος θα πρέπει να είναι να βρεθεί μια λύση που θα έχει ένα σαφές και καλά θεμελιωμένο μακρόπνοο όραμα, το οποίο θα βοηθήσει στη διατήρηση της κυριαρχίας αυτής της χώρας και θα δείχνει δικαίως ανοχή στις παραδόσεις της. " πιθανή καθιέρωση της πολυσυζητημένης ζώνης απαγόρευσης πτήσεων είναι ένα από τα βήματα που, όπως ειπώθηκε, θα πρέπει να γίνουν κυρίως υπό το πρίσμα της προστασίας των αμάχων. Σε αυτό το πλαίσιο, θεωρώ σημαντικό να γίνει σαφώς αποδεκτή η εντολή από όσο το δυνατόν περισσότερες χώρες και ιδίως να είναι σύμφωνη με την εντολή του Συμβουλίου Ασφαλείας του Ο"Ε. Ο πλούτος των φυσικών πόρων αυτής της χώρας δεν θα πρέπει να είναι ο μόνος παράγοντας που ασκεί επιρροή κατά την εκπόνηση προτάσεων ψηφίσματος.
<SPEAKER ID="204" NAME="Jean-Luc Mélenchon" LANGUAGE="FR">
Υπερψήφισα το κείμενο και τα προτεινόμενα μέτρα για τον εναέριο χώρο με σκοπό την παροχή βοήθειας προς τους ανθρώπους οι οποίοι κινούνται ενάντια στον τύραννο που τους βομβαρδίζει. " ψήφος μου δόθηκε εντός του ακόλουθου αυστηρού πλαισίου: όλες οι πολεμικές ενέργειες, όπως η δημιουργία ζώνης απαγόρευσης πτήσεων, μπορούν να αποφασιστούν αποκλειστικά και μόνο από τον Ο"Ε. " δράση αυτή πρέπει να τεθεί υπό την εξουσία της στρατιωτικής διοίκησης του Ο"Ε και μόνο. Όλες οι αποφάσεις πρέπει να λαμβάνονται κατόπιν διαβούλευσης με τις οργανώσεις της Αφρικανικής Ένωσης και του Αραβικού Συνδέσμου. Είμαι εντελώς αντίθετος στην ιδέα των "ΠΑ για προληπτικό βομβαρδισμό και στην παρέμβαση του ΝΑΤΟ. Κάθε άλλη εξέλιξη θα καθιστούσε αναγκαίο ένα διαφορετικό κείμενο και διαφορετικές διατάξεις.
<SPEAKER ID="204" NAME="Nuno Melo" LANGUAGE="PT">
Αυτό που συμβαίνει στη Λιβύη είναι εντελώς απαράδεκτο και η διεθνής κοινότητα πρέπει να λάβει πιο συγκεκριμένα μέτρα που θα σημαίνουν την αυτόματη αναστολή όλων των μορφών επίθεσης σε βάρος αμάχων. Ένας εμφύλιος πόλεμος στη Λιβύη φαίνεται ανησυχητικά κοντά και πρέπει να αποφευχθεί πάση θυσία. " ΕΕ πρέπει να αναλάβει ηγετικό ρόλο σε αυτήν τη διαδικασία και να βοηθήσει στην εξεύρεση λύσεων οι οποίες θα αποφύγουν την κλιμάκωση της κρίσης που σημειώνεται σήμερα σε αυτήν τη χώρα.
<SPEAKER ID="205" NAME="Willy Meyer" AFFILIATION="GUE/NGL">
γραπτώς. - (ES) Ψήφισα κατά του κοινού ψηφίσματος του Ευρωπαϊκού Κοινοβουλίου για τη Λιβύη, διότι ζητεί την καθιέρωση ζώνης απαγόρευσης πτήσεων πάνω από τη χώρα, η οποία συνιστά το πρώτο βήμα προς τη στρατιωτική παρέμβαση. Δεν μπορούμε να υποστηρίξουμε σε καμία περίπτωση τη στρατιωτική λύση για την κρίση της Λιβύης ή για οποιαδήποτε άλλη κρίση. Είχαμε ασκήσει αυστηρή κριτική στις στρατιωτικές παρεμβάσεις στο Ιράκ και το Αφγανιστάν και δεν πρέπει να κάνουμε το ίδιο λάθος τώρα. Τα παραδείγματα των δύο εν λόγω χωρών θα πρέπει να μας διδάξουν ότι η βία δεν φέρνει παρά περισσότερη βία που τελικά έχει καταστροφικές συνέπειες για τους αμάχους.
<P>
Στην περίπτωση της Λιβύης, καταδικάζω τη βία που χρησιμοποιεί κατά του λαού του ο Gaddafi και τάσσομαι αλληλέγγυος με τα κινήματα διαμαρτυρίας των πολιτών. Ωστόσο, πιστεύω πως η λύση στη Λιβύη πρέπει να προέλθει από την παύση της βίας και μέσω της διπλωματικής οδού.
<SPEAKER ID="205" NAME="Louis Michel" LANGUAGE="FR">
" επανάσταση στη Λιβύη ξεκίνησε στο όνομα της ελευθερίας, της αξιοπρέπειας και της δημοκρατίας από νέους ανθρώπους που τους ωθούσε η αντίληψη της έννοιας του κράτους. Δεν μπορεί κανείς παρά να υποστηρίξει αυτήν τη θαυμάσια, μεγαλοπρεπή φιλοδοξία και να καταδικάσει σθεναρά εκείνους που επιχειρούν να την καταστείλουν με τη βία χωρίς να διστάζουν να σκοτώσουν και να τραυματίσουν χιλιάδες αμάχων.
<P>
Τρέφω μεγάλες ελπίδες ότι ο Ο"Ε, σε συντονισμό με τον Αραβικό Σύνδεσμο και την Αφρικανική Ένωση, θα δώσει εντολή για τη θέσπιση ζώνης απαγόρευσης πτήσεων πάνω από τη Λιβύη, προκειμένου να προστατευθεί ο πληθυσμός από ενδεχόμενες επιθέσεις. Επίσης, ελπίζω ότι η Ύπατη Εκπρόσωπος της Ένωσης για Θέματα Εξωτερικής Πολιτικής και Πολιτικής Ασφαλείας, βαρόνη Ashton, θα συνάψει το συντομότερο δυνατό σχέσεις με το Προσωρινό Μεταβατικό Εθνικό Συμβούλιο, προκειμένου το τελευταίο να αναγνωριστεί ως νόμιμος συνομιλητής ενόψει της διεξαγωγής δημοκρατικών εκλογών.
<P>
Τις τελευταίες εβδομάδες γίναμε μάρτυρες της θεαματικής και πολλά υποσχόμενης ανατροπής του γεωπολιτικού πλαισίου σε αυτήν την εξαιρετικά ευαίσθητη περιοχή. Είμαι πεπεισμένος ότι ανοίγει μία χωρίς προηγούμενο προοπτική, η οποία δημιουργεί τις απαραίτητες προϋποθέσεις για την ειρηνική διευθέτηση της κρίσης μεταξύ Ισραήλ και Παλαιστίνης. Πρέπει να αδράξουμε αυτήν την ευκαιρία για να απαλλάξουμε τη Μέση Ανατολή από μια κρίση που έχει ήδη προκαλέσει πάρα πολύ πόνο, τραγωδία, εχθρότητα και παρανοήσεις.
<SPEAKER ID="206" NAME="Alexander Mirsky" LANGUAGE="EN">
Είμαι "καταχαρούμενος" από τον αριθμό μεγαλόφωνων δηλώσεων και διατυπώσεων καταδίκης! Πού ήσασταν προηγουμένως; Ο Gaddafi γεννήθηκε χθες; Δεν υπήρχε τρομοκρατία στη Λιβύη; Σήμερα, ο κυνισμός ορισμένων ηγετών της ΕΕ προκαλεί ένα αίσθημα αηδίας! Μέχρι πρόσφατα, όλοι οι ηγέτες των μεγαλύτερων κρατών μελών της ΕΕ αγκάλιαζαν τον λίβυο ηγέτη και προσπαθούσαν να τον καλοπιάσουν. Και σήμερα είναι έτοιμοι να σταυρώσουν τον Gaddafi! Είναι καλύτερο να μην παρεμβαίνει κανείς στις εσωτερικές υποθέσεις μιας άλλης χώρας, ή μήπως δεν είναι; Αφήστε τους Λίβυους να λύσουν οι ίδιοι τα προβλήματά τους, διαφορετικά ίσως να δούμε μια γενικευμένη εξέγερση στις αραβικές χώρες! Απείχα από την ψηφοφορία.
<SPEAKER ID="207" NAME="Andreas Mölzer" LANGUAGE="DE">
Στη μάχη που δίνει για να διατηρήσει την εξουσία, ο Gaddafi χρησιμοποιεί ολοένα και βαρύτερο πυροβολικό (όπως τον βομβαρδισμό επαναστατών) και δεν φοβάται τον μεγάλο φόρο αίματος. Τα μέτρα αυτά καταδικάστηκαν με τον δριμύτερο τρόπο από τον υπόλοιπο κόσμο, το δε Ευρωπαϊκό Κοινοβούλιο ζητεί μια ζώνη απαγόρευσης πτήσεων προκειμένου να σταματήσει τους βομβαρδισμούς του Gaddafi εναντίον αμάχων, την αναγνώριση του Προσωρινού Μεταβατικού Εθνικού Συμβουλίου και της κίνησης υπέρ της δημοκρατίας ως νομίμων εκπροσώπων του λιβυκού λαού και τη διακοπή κάθε σχέσης με τον Gaddafi. Απομένει να δούμε αν οι αρχηγοί κρατών και κυβερνήσεων θα συμμορφωθούν με αυτό το αίτημα. Εξαιτίας της πιθανής επανεγκατάστασης και της κατανομής μεταναστών στην Ευρώπη, απείχα από την ψηφοφορία.
<SPEAKER ID="208" NAME="Claudio Morganti" LANGUAGE="IT">
Κυρία Πρόεδρε, κυρίες και κύριοι, ψήφισα υπέρ αυτού του κοινού ψηφίσματος σχετικά με τη σημερινή κατάσταση στη Λιβύη.
<P>
Το καθεστώς Gaddafi έχει διαπράξει πάρα πολλές αυθαιρεσίες και πάρα πολλές σοβαρές παραβιάσεις σε βάρος του πληθυσμού και θεωρώ ότι έχουμε καθήκον να υιοθετήσουμε μια κοινή ισχυρή ευρωπαϊκή θέση. Τα μέτρα που προτείνονται στο ψήφισμα που εγκρίθηκε είναι ένα βήμα προς τη σωστή κατεύθυνση, ξεκινώντας από το επιθυμητό κλείσιμο του εναέριου χώρου επάνω από την Λιβύη, δηλαδή τη δημιουργία μιας ζώνης απαγόρευσης πτήσεων για να εμποδίσουμε το καθεστώς να επιτίθεται από αέρος στους αμάχους.
<P>
Πιστεύω ότι θα πρέπει να αποτελέσει υποχρέωση της διεθνούς κοινότητας, και πρωτίστως της Ευρωπαϊκής Ένωσης, το να συνάψει σχέσεις με το Προσωρινό Μεταβατικό Εθνικό Συμβούλιο των εξεγερμένων, προκειμένου να βοηθήσει στη δρομολόγηση μιας διαδικασίας εκδημοκρατισμού στη χώρα. Έχει έρθει ο καιρός να επιδείξει η Ευρώπη σθεναρή στάση υψώνοντας τη φωνή της για τον τερματισμό αυτής της δραματικής κατάστασης, η οποία θα μπορούσε επίσης να έχει σοβαρό αντίκτυπο σε ολόκληρη την ΕΕ, αρχίζοντας με ένα μαζικό κύμα μετανάστευσης προς την Ιταλία ειδικότερα και την Ευρώπη γενικότερα.
<SPEAKER ID="208" NAME="Paulo Rangel" LANGUAGE="PT">
" σοβαρότητα της κατάστασης που αντιμετωπίζει σήμερα ο λαός της Λιβύης, ο οποίος είναι θύμα βίαιης καταστολής από το καθεστώς Gaddafi, που είχε ως αποτέλεσμα αμέτρητους θανάτους, τραυματισμούς και πρόσφυγες, απαιτεί αποφασιστική και συντονισμένη δράση από τη διεθνή κοινότητα, η δε ΕΕ θα πρέπει να αναλάβει ηγετικό ρόλο και να υιοθετήσει σθεναρή στάση καταδικάζοντας τους υπευθύνους για τις βιαιότητες που διαπράχθηκαν, εγκρίνοντας και εφαρμόζοντας κυρώσεις και κατάλληλα μέτρα, καθώς και στηρίζοντας τις δίκαιες δημοκρατικές φιλοδοξίες αυτού του λαού.
<SPEAKER ID="209" NAME="Raül Romeva i Rueda" LANGUAGE="EN">
Θεωρώ τις παραγράφους 10 και 11 (όπως τροποποιήθηκαν) ιδιαίτερα σημαντικές σε αυτό το κείμενο:
<P>
"10. Υπογραμμίζει ότι η ΕΕ και τα κράτη μέλη της πρέπει να τιμήσουν την Ευθύνη τους για Προστασία, έτσι ώστε να σώσουν τους αμάχους της Λιβύης από μεγάλης κλίμακας ένοπλες επιθέσεις· κατά συνέπεια, καμία από τις επιλογές που προβλέπονται στον Χάρτη των "νωμένων Εθνών δεν πρέπει να αποκλείεται· καλεί την Ύπατη Εκπρόσωπο και τα κράτη μέλη να είναι έτοιμοι για απόφαση του ΣΑ"Ε για περαιτέρω μέτρα, περιλαμβανομένης της δυνατότητας ζώνης απαγόρευσης πτήσεων που θα έχει στόχο να εμποδίσει το καθεστώς να επιτίθεται στον άμαχο πληθυσμό· υπογραμμίζει ότι οποιοδήποτε μέτρο ληφθεί από την ΕΕ και τα κράτη μέλη της πρέπει να είναι σύμφωνο με εντολή των "νωμένων Εθνών και να επιδιώκει τον συντονισμό με την Αραβική Ένωση και την Αφρικανική Ένωση, ενθαρρύνοντας και τους δύο οργανισμούς να διευθύνουν τις διεθνείς προσπάθειες·
<P>
11. Καλεί την ΥΕ/ΑΕ να αποκτήσει σχέσεις με το Προσωρινό Μεταβατικό Εθνικό Συμβούλιο της Λιβύης, και να ξεκινήσει τη διαδικασία επισημοποίησής τους προκειμένου να ενθαρρυνθεί η μετάβαση προς τη δημοκρατία, εξασφαλίζοντας τη συμμετοχή ευρέος φάσματος εκπροσώπων της λιβυκής κοινωνίας και ενδυναμώνοντας τις γυναίκες και τις μειονότητες στη μεταβατική διαδικασία, και να υποστηρίξει το ΠΜΕΣ στην απελευθερωμένη περιοχή έτσι ώστε να ανακουφιστούν οι πιέσεις που δέχεται ο τοπικός πληθυσμός και να καλυφθούν οι βασικές ανθρωπιστικές ανάγκες του, συμπεριλαμβανομένης της ιατρικής βοήθειας".
<SPEAKER ID="210" NAME="Licia Ronzulli" LANGUAGE="IT">
Με αυτό το ψήφισμα, το Ευρωπαϊκό Κοινοβούλιο καλεί τις κυβερνήσεις της ΕΕ να αναγνωρίσουν το Προσωρινό Μεταβατικό Εθνικό Συμβούλιο ως επίσημη αρχή της λιβυκής αντιπολίτευσης.
<P>
Το ψήφισμα που εγκρίθηκε καλεί την ΕΕ να προετοιμαστεί για την πιθανή καθιέρωση ζώνης απαγόρευσης πτήσεων, προκειμένου να μην μπορεί ο συνταγματάρχης Gaddafi να χτυπά τον πληθυσμό και να στηρίξει τον επαναπατρισμό εκείνων που τρέπονται σε φυγή εξαιτίας της βίας. Επίσης, πιστεύω ότι για την Ύπατη Εκπρόσωπο της Ένωσης για Θέματα Εξωτερικής Πολιτικής και Πολιτικής Ασφαλείας, βαρόνη Ashton, αποτελεί μια στρατηγικά σημαντική επιλογή το να θεσπίσει σχέσεις με εκπροσώπους του επαναστατικού Προσωρινού Μεταβατικού Εθνικού Συμβουλίου, προκειμένου να επισπευσθεί η διαδικασία επίσημης αναγνώρισης του εν λόγω οργάνου. Είναι καιρός να εγκαταλείψει ο συνταγματάρχης Gaddafi την εξουσία και να τεθεί τέρμα στη συστηματική παραβίαση ανθρωπίνων δικαιωμάτων που σημειώνεται στη χώρα του.
<SPEAKER ID="211" NAME="Ernst Strasser" LANGUAGE="DE">
Σχετικά με την παράγραφο 15: λαμβάνοντας υπόψη το άρθρο 80 της Συνθήκης για τη λειτουργία της Ευρωπαϊκής Ένωσης, εξακολουθεί να ισχύει ότι εγώ -όπως και η αυστριακή κυβέρνηση- υποστηρίζω την αλληλεγγύη σε εθελοντική βάση. Θα πρέπει να εναπόκειται στα κράτη μέλη -ανάλογα με τις δυνατότητες του καθενός- να αποφασίσουν πόσο μακριά μπορεί να φθάσει η αλληλεγγύη αυτή.
<SPEAKER ID="212" NAME="Marie-Christine Vergiat" LANGUAGE="FR">
Ψήφισα υπέρ του ψηφίσματος του Ευρωπαϊκού Κοινοβουλίου για τη Λιβύη, που αποτελεί σαφές μήνυμα πολιτικής στήριξης προς τη λιβυκή επανάσταση. Καταρχάς, το Ευρωπαϊκό Κοινοβούλιο εξέφρασε την αλληλεγγύη του προς τον λαό της Λιβύης και καταδίκασε τις παραβιάσεις των ανθρωπίνων δικαιωμάτων και τη βίαιη καταστολή που ασκεί το καθεστώς Gaddafi.
<P>
" ζώνη απαγόρευσης πτήσεων προβλέπεται στην παράγραφο 10 του ψηφίσματος και τοποθετείται στο πλαίσιο του Ο"Ε για να εμποδιστεί το καθεστώς να πλήττει τον άμαχο πληθυσμό σε συντονισμό με τον Αραβικό Σύνδεσμο και την Αφρικανική Ένωση. Ωστόσο, η παράγραφος αυτή επιδέχεται διάφορες ερμηνείες. Για μερικούς αφορά απλώς το να εμποδιστούν τα αεροσκάφη του Muammar al-Gaddafi να πλήξουν με πυραύλους τον άμαχο πληθυσμό. " ερμηνεία αυτή μπορεί να της δώσει έναν προληπτικό ρόλο που φθάνει ως το να εμποδίσει τα προαναφερθέντα αεροσκάφη να επιτεθούν στον πληθυσμό της Λιβύης. Για άλλους αποτελεί το πρώτο βήμα προς μια ενδεχόμενη στρατιωτική παρέμβαση.
<P>
Απείχα από την ψηφοφορία επ' αυτής της αμφιλεγόμενης παραγράφου.
<P>
Ως εκ τούτου, επικροτώ την έγκριση του παρόντος ψηφίσματος, αν και λυπάμαι διότι δεν αναγνωρίζει τα προηγούμενα λάθη της Ένωσης στις σχέσεις της με τη Λιβύη, μεταξύ άλλων και στο θέμα της μετανάστευσης.
<SPEAKER ID="213" NAME="Angelika Werthmann" LANGUAGE="DE">
Ψήφισα υπέρ της κοινής πρότασης ψηφίσματος. Ως άμεσος γείτονας και έχοντας την υποχρέωση συμμόρφωσης με τις αρχές του διεθνούς δικαίου, στις οποίες συμπεριλαμβάνεται και το δικαίωμα της αυτοδιάθεσης των λαών, είναι απαραίτητο να συνδράμουμε τους λαούς της Βόρειας Αφρικής. Ωστόσο, η μέθοδος που θα ακολουθήσουμε θα πρέπει να επιλεγεί με προσοχή: πρέπει επίσης να γίνει σεβαστό το αίτημα του λιβυκού Προσωρινού Μεταβατικού Εθνικού Συμβουλίου να αποφευχθεί η άμεση στρατιωτική παρέμβαση, ώστε να μην κάνουμε ακόμα χειρότερη την ανθρωπιστική κατάσταση των αμάχων.
<SPEAKER ID="214" NAME="Luís Paulo Alves" LANGUAGE="PT">
Είμαι υπέρ αυτής της έκθεσης, διότι πιστεύω ότι η κυβέρνηση του Ιράν θα πρέπει να σεβαστεί τα δίκαια αιτήματα του λαού του για θεμελιώδεις ελευθερίες και βελτίωση της οικονομικής και κοινωνικής κατάστασης, μαζί με την επιθυμία του Ιράν για συνεργασία με τη διεθνή κοινότητα. " προσέγγιση που οφείλει να ακολουθήσει η ΕΕ θα πρέπει, αφενός, να αντιμετωπίσει το ζήτημα των ανθρωπίνων δικαιωμάτων ως βασικό παράγοντα και, αφετέρου, να αναγνωρίσει τον σταθεροποιητικό ρόλο του Ιράν στην περιοχή υπό τον όρο ότι θα εξομαλύνει τις σχέσεις του με τους γείτονές του και άλλους διεθνείς παράγοντες, θα εγκαταλείψει το πυρηνικό του πρόγραμμα και θα βελτιώσει τις ανθρωπιστικές και δημοκρατικές συνθήκες. Συμφωνώ επίσης με τη θέση του Συμβουλίου για μια διττή προσέγγιση του πυρηνικού ζητήματος: αφενός κυρώσεις, αφετέρου δε πρόταση για τη διεξαγωγή διαλόγου. Ως τελική παρατήρηση θα ήθελα να πω ότι η ΕΕ δεν θα πρέπει να απλουστεύει θέτοντας το θέμα στο Ιράν με αναφορά μόνο στο πυρηνικό του πρόγραμμα, αλλά θα πρέπει επίσης να λάβει υπόψη τα θέματα των ανθρωπίνων δικαιωμάτων και το σταθεροποιητικό δυναμικό της χώρας στην περιοχή.
<SPEAKER ID="215" NAME="Roberta Angelilli" LANGUAGE="IT">
Κύριε Πρόεδρε, τα οδυνηρά σημεία του ιρανικού ζητήματος είναι οι μαζικές παραβιάσεις των ανθρωπίνων δικαιωμάτων και ιδίως η χρήση της θανατικής ποινής ως μεθόδου τιμωρίας.
<P>
Ενώ στις 12 Μαΐου 2010 η ΕΕ κάλεσε γι' άλλη μία φορά το Ιράν να επιβάλει μορατόριουμ στη θανατική ποινή σύμφωνα με τα ψηφίσματα 62/149 και 63/168 της Γενικής Συνέλευσης των "νωμένων Εθνών, το Ιράν συνεχίζει να κατέχει το παγκόσμιο ρεκόρ στις εκτελέσεις παιδιών και γυναικών και στις εκτελέσεις λόγω σεξουαλικού προσανατολισμού.
<P>
Το αμφιλεγόμενο πυρηνικό πρόγραμμα προξενεί επίσης σοβαρές ανησυχίες λόγω έλλειψης διαφάνειας και συνεργασίας με τον Διεθνή Οργανισμό Ατομικής Ενέργειας, καθώς και λόγω μη συμμόρφωσης με τις υποχρεώσεις που απορρέουν από τη συνθήκη για τη μη διάδοση των πυρηνικών όπλων.
<P>
Ένα άλλο πρόβλημα σχετίζεται με τις τηλεπικοινωνίες και το Διαδίκτυο, που διακόπτονται διαρκώς σε αντίθεση με τη διεθνή υποχρέωση για υπεράσπιση της ελευθερίας ενημέρωσης. Ως εκ τούτου, στηρίζω την παρούσα έκθεση και ελπίζω ότι θα υπάρξει πολύ σύντομα βελτίωση της κατάστασης.
<SPEAKER ID="215" NAME="Zigmantas Balčytis" LANGUAGE="LT">
" Ισλαμική Δημοκρατία του Ιράν (εφεξής: Ιράν) αντιμετωπίζει μια σειρά από προκλήσεις όσον αφορά τη διακυβέρνηση, από αγώνες εξουσίας μεταξύ ανταγωνιστικών παρατάξεων στους κύκλους της κυβερνητικής ελίτ της χώρας έως μια κοινωνική και οικονομική αδυναμία που προκαλεί παράλυση, ένα προβληματικό περιφερειακό περιβάλλον ως προς την ασφάλεια και αύξηση της δυσαρέσκειας του πληθυσμού εντός της χώρας. Οι πολιτικές που ακολουθεί το ιρανικό καθεστώς δεν ανταποκρίνονται στα δικαιολογημένα αιτήματα των ιρανών πολιτών. " λαϊκή δυσαρέσκεια για την ιρανική κυβέρνηση λόγω της σοβαρότατης κοινωνικοοικονομικής κατάστασης σε συνδυασμό με την έλλειψη ελευθερίας και βασικού σεβασμού της ανθρώπινης αξιοπρέπειας εντός της χώρας αποτελούν τις κύριες προκλήσεις για την επιβίωση του καθεστώτος. Επιπλέον, εξακολουθεί να υπάρχει μεγάλος αριθμός παραβιάσεων των ανθρωπίνων δικαιωμάτων στη χώρα. Σύμφωνα με ετήσιες εκθέσεις για τη θανατική ποινή στο Ιράν, ο αριθμός εκτελέσεων το 2009 ήταν ο υψηλότερος της περασμένης δεκαετίας καθιστώντας το Ιράν τη χώρα με τον μεγαλύτερο αριθμό εκτελέσεων κατά κεφαλήν στον κόσμο. Συμφωνώ με την έκκληση της έκθεσης να καταργήσει το Ιράν οριστικά τη θανατική ποινή για εγκλήματα που διαπράττονται από άτομα ηλικίας κάτω των 18 ετών και να τροποποιήσει τη νομοθεσία του που παραβιάζει τις διεθνείς συμβάσεις για τα ανθρώπινα δικαιώματα τις οποίες έχει επικυρώσει το Ιράν, συμπεριλαμβανομένης της Σύμβασης για τα Δικαιώματα του Παιδιού και το Διεθνές Σύμφωνο για τα Ατομικά και Πολιτικά Δικαιώματα, και με την έκκληση προς το Ιράν να δημοσιεύσει επίσημα στατιστικά στοιχεία για την εφαρμογή της θανατικής ποινής.
<SPEAKER ID="216" NAME="Edite Estrela" LANGUAGE="PT">
Υπερψήφισα αυτήν την έκθεση, διότι πιστεύω ότι το Ιράν θα πρέπει να σταματήσει όλες τις μορφές διάκρισης, μια κατάσταση που πλήττει ιδίως τις γυναίκες. Στο Ιράν, τα ανθρώπινα και τα θεμελιώδη δικαιώματα συνεχίζουν να παραβιάζονται με ατιμωρησία. Οι ιρανικές αρχές θα πρέπει να θέσουν οριστικά τέρμα σε όλες τις μορφές βασανιστηρίων ή οποιοδήποτε άλλο είδος βίαιης και απάνθρωπης μεταχείρισης, τόσο στη νομοθεσία όσο και στην πράξη.
<SPEAKER ID="217" NAME="Diogo Feio" LANGUAGE="PT">
Το Ιράν έχει μακρά και πλούσια ιστορία και μια ιδιαίτερη ταυτότητα που θα πρέπει να ληφθεί υπόψη σε μια περίοδο όπου αυξάνονται οι ανησυχίες για τις πρόσφατες πολιτικές και κοινωνικές εξελίξεις στη χώρα αυτή. Χωρίς να εγκαταλείπονται οι ευρωπαϊκές αξίες και η προτεραιότητα που δίνεται στη δημοκρατία και τα ανθρώπινα δικαιώματα, θεωρώ ότι οι δίαυλοι διαλόγου με την Τεχεράνη δεν πρέπει να κλείσουν και ότι πρέπει να γίνει με τον τρόπο αυτόν μια απόπειρα να δοθούν κίνητρα για τις αλλαγές που τόσο πολύ χρειάζεται η χώρα. Σημειώνω με ανησυχία τις πρόσφατες επιθέσεις κατά μελών της αντιπολίτευσης και ελπίζω πως το ιρανικό καθεστώς θα κατανοήσει πόσο αντιπαραγωγική είναι αυτή η στάση και πόσο πιθανό είναι να απομονώσει διεθνώς τη χώρα.
<SPEAKER ID="218" NAME="João Ferreira" LANGUAGE="PT">
Θα θέλαμε να δηλώσουμε για άλλη μία φορά πως δεν συμφωνούμε με μια περιοριστική και χονδροειδή θεώρηση των ανθρωπίνων δικαιωμάτων, αλλά την καταδικάζουμε. " ΕΕ συχνά ενεργεί με υποκριτικό τρόπο απέναντί τους, προκειμένου να αποκρύψει εντελώς διαφορετικούς στόχους. Αν δεν ήταν έτσι, πολλοί από τους προβληματισμούς και τις επικρίσεις που διατυπώθηκαν εδώ θα επεκτείνονταν σε άλλες χώρες της περιοχής όπως το Ισραήλ ή η Σαουδική Αραβία και θα εφαρμόζονταν σε αυτές τα ίδια κριτήρια που εφαρμόζονται τώρα στο Ιράν.
<P>
Είναι σημαντικό να υπογραμμιστεί πως η ύπαρξη ειρήνης και ασφάλειας στην περιοχή είναι ασύμβατη με τη συνεχιζόμενη κατοχή παλαιστινιακών εδαφών από το Ισραήλ και την πολιτική της ενίσχυσης που του χορηγείται από τις "ΠΑ και το ΝΑΤΟ, με τη συνενοχή της ΕΕ. Το ψήφισμα παραλείπει να αναφερθεί σε αυτό.
<SPEAKER ID="219" NAME="Ilda Figueiredo" LANGUAGE="PT">
" παραβίαση των ανθρωπίνων δικαιωμάτων είναι αξιοκατάκριτη πράξη τόσο στο Ιράν όσο και σε κάθε άλλη χώρα του κόσμου. Σε αυτήν την έκθεση, η πλειοψηφία του Κοινοβουλίου καταφεύγει στη συνήθη υποκρισία της, χρησιμοποιώντας την υποτιθέμενη υπεράσπιση των ανθρωπίνων δικαιωμάτων για να αποκρύψει το γεγονός ότι στόχος της είναι η προστασία των στρατηγικών οικονομικών συμφερόντων των μεγάλων δυνάμεων, ιδίως του πετρελαίου, και όχι της ελευθερίας του ιρανικού λαού. " επίκληση αυτής της ελευθερίας είναι απλώς πρόσχημα. Αν ο σκοπός ήταν πραγματικά ο σεβασμός των ανθρωπίνων δικαιωμάτων και η ασφάλεια στην περιοχή, θα ήταν αναγκαίο να αποκαλυφθεί αυτή η κατάσταση σε άλλες χώρες στην περιοχή, όπως το Ισραήλ και η Σαουδική Αραβία, και να εφαρμοστούν και σε αυτές τα ίδια κριτήρια.
<P>
Επιπλέον, η έκθεση αποκρύπτει τον κίνδυνο για την ειρήνη και την ασφάλεια στην περιοχή που προκύπτει από τη συνεχιζόμενη κατοχή των παλαιστινιακών εδαφών από το Ισραήλ και την πολιτική της ενίσχυσης που του χορηγείται από τις "ΠΑ και το ΝΑΤΟ.
<P>
Τασσόμαστε κατά της παρέμβασης στις εσωτερικές υποθέσεις κάθε χώρας, είτε στρέφονται κατά της εθνικής κυριαρχίας είτε κατά του διεθνούς δικαίου. Επομένως, είμαστε κατά της χειραγώγησης ή της χρήσης ορισμένων δυνάμεων ή κομμάτων της αντιπολίτευσης του Ιράν και κατά των εκστρατειών που έχουν σκοπό τη διαφύλαξη των συμφερόντων της ΕΕ και των συμμάχων της και όχι των συμφερόντων του ιρανικού λαού.
<SPEAKER ID="219" NAME="Lorenzo Fontana" LANGUAGE="IT">
" έκθεση του κ. Belder υπογραμμίζει με ρεαλιστικό τρόπο όλα όσα θα έπρεπε να απασχολούν την ΕΕ αναφορικά με το Ιράν. Ανεξέλεγκτες πυρηνικές δοκιμές, έλλειψη θεμελιωδών ελευθεριών, κλίμα εχθρικό για τις ξένες επενδύσεις, κυβερνητικές καταχρήσεις και διαίρεση μεταξύ ηγετών και κοινωνίας των πολιτών. Θεωρώ ότι αυτοί οι λόγοι αρκούν για να υπερψηφιστεί η υιοθέτηση εκ μέρους της ΕΕ μιας ρεαλιστικής στάσης απέναντι σε έναν σημαντικό παράγοντα στην περιφερειακή σκηνή της Μέσης Ανατολής και για να δοθεί στήριξη στην έκθεση του κ. Belder.
<SPEAKER ID="219" NAME="Juozas Imbrasas" LANGUAGE="LT">
Υπερψήφισα αυτό το έγγραφο, διότι η δημοκρατική αλλαγή δεν μπορεί να επιβληθεί έξωθεν ή ακόμα και με στρατιωτικά μέσα, αλλά πρέπει να επιτευχθεί μέσω μιας ειρηνικής δημοκρατικής διαδικασίας. Όπως γνωρίζετε, οι κίνδυνοι διάδοσης που σχετίζονται με το ιρανικό πυρηνικό πρόγραμμα παραμένουν πηγή σοβαρής ανησυχίας για την Ευρωπαϊκή Ένωση και τη διεθνή κοινότητα, όπως έχει διατυπωθεί με μεγάλη σαφήνεια σε πολλά ψηφίσματα του Συμβουλίου Ασφαλείας των "νωμένων Εθνών. " σταθεροποιητική επιρροή που ίσως θα μπορούσε να ανακτήσει το Ιράν θα ήταν ευεργετική για ολόκληρη την περιοχή, με την προϋπόθεση ότι το Ιράν θα εξομαλύνει τις διεθνείς σχέσεις του, ιδίως με τους γείτονές του, θα διαλύσει μια για πάντα τις ανησυχίες σχετικά με τους πραγματικούς σκοπούς του πυρηνικού του προγράμματος και θα εξασφαλίσει τον σεβασμό για τα ανθρώπινα δικαιώματα και τη δημοκρατία.
<SPEAKER ID="220" NAME="David Martin" LANGUAGE="EN">
Υπερψήφισα αυτήν την έκθεση, η οποία καταδικάζει την κατάσταση των ανθρωπίνων δικαιωμάτων στο Ιράν και ζητεί να ληφθούν μέτρα προκειμένου το Ιράν να μην καταστεί πυρηνική δύναμη. Με ανησυχεί το γεγονός ότι το ψήφισμα αναγνωρίζει πως "το Ιράν δικαιούται να εμπλουτίζει ουράνιο", πράγμα ασφαλώς σωστό στο πλαίσιο των κανόνων του ΔΟΑΕ, δεδομένου όμως του συνεχιζόμενου αδιεξόδου στις διαπραγματεύσεις είναι αντίθετο με τα ψηφίσματα του Συμβουλίου Ασφαλείας του Ο"Ε.
<SPEAKER ID="220" NAME="Clemente Mastella" LANGUAGE="IT">
Το καθεστώς του προέδρου Ahmadinejad συνεχίζει να καταπατά τα θεμελιώδη δικαιώματα του ιρανικού λαού με ατιμωρησία, ενώ η ίδια η κυβέρνηση κλονίζεται από διάφορες αβεβαιότητες. Από τη μία, ο πληθυσμός ελπίζει σε δημοκρατική αλλαγή, ενώ από την άλλη η ιρανική κυβέρνηση και το ιρανικό κοινοβούλιο ενοχλούνται από την παρουσία παρατάξεων εντός των ελίτ που ανταγωνίζονται για την εξουσία. Δεν υπάρχει ωστόσο αμφιβολία πως η δημοκρατική αλλαγή δεν μπορεί να επιβληθεί έξωθεν, αλλά πρέπει να είναι αποτέλεσμα μιας δημοκρατικής και ειρηνικής διαδικασίας που θα ενδώσει τελικά στις εκκλήσεις για ευημερία και ελευθερία των πρόσφατων μαζικών ιρανικών κινημάτων. Το πυρηνικό θέμα εξακολουθεί επίσης να αποτελεί πρόβλημα. Από την πλευρά μας, η ΕΕ θα πρέπει να εργαστεί για μια διπλωματική λύση βασισμένη σε μια προσέγγιση που θα συνδυάζει την πίεση με τον συνήθη διάλογο. Για παράδειγμα, καλό θα ήταν να συνεισφέρει το Ευρωπαϊκό Συμβούλιο στο πάγωμα περιουσιακών στοιχείων ατόμων που συνδέονται με το πυρηνικό και το οπλικό πρόγραμμα του Ιράν. Μελλοντικά όμως οι σχέσεις μεταξύ ΕΕ και Ιράν θα πρέπει να επικεντρωθούν στην ανάλυση των πολυάριθμων παραβιάσεων των ανθρωπίνων δικαιωμάτων. Με δυο λόγια, η ΕΕ θα πρέπει να χρησιμοποιήσει όλα τα μέσα που διαθέτει για να διατυπώσει μια αμετάκλητη θέση της Ευρωπαϊκής Ένωσης και να κάνει γνωστό στους Ιρανούς ότι σκεφτόμαστε το μέλλον τους. Τα δικά τους ανθρώπινα δικαιώματα είναι και δικά μας.
<SPEAKER ID="220" NAME="Nuno Melo" LANGUAGE="PT">
Το παρελθόν και η πολιτισμική ιστορία του Ιράν πρέπει να ληφθούν υπόψη όταν προσεγγίζουμε τη σημερινή πολιτική και κοινωνική του εξέλιξη. Οι διαρκείς παραβιάσεις των ανθρωπίνων δικαιωμάτων στο Ιράν προκαλούν ανησυχία, όμως δεν μπορούν να εμποδίσουν έναν διάλογο με τη χώρα αυτή με σκοπό να σταματήσουν τέτοια περιστατικά· πρέπει να επιδιώξουμε με δυναμικό τρόπο λύσεις που θα επιφέρουν τον τερματισμό τους. Οι πρόσφατες επιθέσεις κατά μελών της αντιπολίτευσης είναι ανησυχητικές και είναι απαραίτητο να κάνουμε την ιρανική κυβέρνηση να καταλάβει πως μια τέτοια συμπεριφορά δεν οδηγεί παρά σε μεγαλύτερη διεθνή απομόνωση.
<SPEAKER ID="221" NAME="Alajos Mészáros" LANGUAGE="HU">
" κυβέρνηση του Ιράν αντιμετωπίζει τον τελευταίο καιρό σοβαρές προκλήσεις που αυξάνουν το επίπεδο της δυσαρέσκειας του κοινού. Οι δυνάμεις ασφαλείας απάντησαν με ωμή βία και συνέλαβαν με συνοπτικές διαδικασίες φιλήσυχους διαδηλωτές· τα δικαστήρια διεξήγαγαν μαζικά εικονικές δίκες κατά φοιτητών, επιστημόνων, ακτιβιστών για τα δικαιώματα των γυναικών, δικηγόρων, δημοσιογράφων και κληρικών. Πολλοί Ιρανοί εκτελέστηκαν για πολιτικούς λόγους και άπειροι παραμένουν στη φυλακή. Το Ιράν είναι μία από τις τρεις χώρες με τον μεγαλύτερο αριθμό εκτελέσεων παγκοσμίως. Πρέπει να κάνουμε ό,τι μπορούμε για να εξαλείψουμε τις αρνητικές διακρίσεις και την κοινωνική καταστολή στο Ιράν το συντομότερο δυνατό, εξασφαλίζοντας με τον τρόπο αυτόν ότι η χώρα θα μπορέσει να κάνει τα πρώτα της βήματα προς τη δημοκρατική αλλαγή. Ωστόσο, αυτό δεν μπορεί να επιτευχθεί έξωθεν ή ακόμα και με στρατιωτικά μέσα· πρέπει να υπάρξει μια ειρηνική και δημοκρατική διαδικασία και για τον λόγο αυτόν στήριξα με την ψήφο μου την παρούσα πρόταση.
<SPEAKER ID="222" NAME="Willy Meyer" LANGUAGE="ES">
Παρά το γεγονός ότι η έκθεση αυτή βελτιώθηκε κάπως μετά από μια σειρά τροπολογιών, την καταψήφισα διότι υποστηρίζει μια πολιτική κυρώσεων που κατά τη γνώμη μου δεν πρόκειται να βελτιώσει την κατάσταση του ιρανικού λαού· στην πραγματικότητα, θα πετύχει το αντίθετο. Κατά την άποψή μου, η έκθεση του Ευρωπαϊκού Κοινοβουλίου θα πρέπει να αμβλύνει την ένταση αντί να την αυξήσει, διότι αν εξαντληθούν τα διπλωματικά μέσα, αυτό θα επιδεινώσει την ήδη περίπλοκη κατάσταση του λαού του Ιράν. Κατά τη γνώμη μου, οι απειλές της διεθνούς κοινότητας προς το Ιράν δεν είναι ο καλύτερος τρόπος για να βρεθεί ένας λογικός συμβιβασμός στη διένεξη για το πυρηνικό πρόγραμμα. Γι' αυτό καταψήφισα την έκθεση αυτή.
<SPEAKER ID="223" NAME="Louis Michel" LANGUAGE="FR">
Στήριξα το παρόν ψήφισμα διότι, πέρα από το πυρηνικό ζήτημα, ο εισηγητής δεν απέφυγε να ασχοληθεί με την εσωτερική κατάσταση της χώρας, τις βλέψεις του λαού για περισσότερη δημοκρατία και την κατάσταση των ανθρωπίνων δικαιωμάτων.
<P>
Είναι καθήκον μας να μην απογοητεύσουμε τον νεανικό πληθυσμό, έναν πληθυσμό που επιθυμεί να ζήσει σε μια δημοκρατία με αμοιβαίο σεβασμό για τις ιδέες του καθενός. Πρέπει να υποστηρίξουμε έναν λαό που επιδιώκει να διαμορφώσει ένα κράτος δικαίου για να προσφέρει στις μελλοντικές γενιές ένα μέλλον με βάση την ανεκτικότητα, την ελευθερία, τη δικαιοσύνη και την ευημερία. Πρέπει να καταδικάσουμε ως απαράδεκτους τους βιασμούς, τις δολοφονίες, τις εκτελέσεις με συνοπτικές διαδικασίες, τις αυθαίρετες συλλήψεις και την παρενόχληση.
<P>
Κάθε παραβίαση ανθρωπίνων δικαιωμάτων είναι απαράδεκτη. Όμως μετά την επανεκλογή του προέδρου Ahmadinejad τον Ιούνιο του 2009 είδαμε να αυξάνονται αυτές οι παραβιάσεις. Το Ιράν έχει τον μεγαλύτερο αριθμό εκτελέσεων ανά κάτοικο παγκοσμίως. " χώρα είναι δεύτερη μετά την Κίνα στην εφαρμογή της θανατικής ποινής διά λιθοβολισμού όσον αφορά τον αριθμό των εκτελέσεων και πρώτη σε κατά κεφαλήν βάση. Είναι καιρός να εκπληρώσει το Ιράν τις υποχρεώσεις του που απορρέουν από το Διεθνές Σύμφωνο για τα Ατομικά και Πολιτικά Δικαιώματα, το οποίο επικύρωσε αυτοβούλως.
<SPEAKER ID="224" NAME="Miroslav Mikolášik" LANGUAGE="SK">
Το Ιράν, ως χώρα που έχει υπογράψει τη συνθήκη για τη μη διάδοση των πυρηνικών όπλων, αγνοούσε για πολύ καιρό με υπεροψία τις δεσμεύσεις του, συγκεκριμένα αποκρύπτοντας τις πυρηνικές του δραστηριότητες. Εάν το Ιράν θέλει να διατηρήσει καλές σχέσεις με την ΕΕ και άλλες δημοκρατικές χώρες, πρέπει να διαλύσει οριστικά κάθε αμφιβολία σχετικά με τον σκοπό του πυρηνικού του προγράμματος.
<P>
Επίσης, θεωρώ ζήτημα που προκαλεί ανησυχία για την ΕΕ την εδραίωση των σχέσεων μεταξύ Ιράν και Τουρκίας, η οποία διαβεβαιώνει την Ένωση ότι αναγνωρίζει κοινές αξίες σε μια προσπάθεια να γίνει μέλος της ΕΕ, ενώ ταυτόχρονα δείχνει φανερή συμπάθεια στο καθεστώς του Ιράν.
<P>
Θα ήθελα να πω ότι το Ιράν κατέχει το παγκόσμιο ρεκόρ ως προς τον αριθμό των νέων που έχουν εκτελεστεί και τον αριθμό εκτελέσεων κατά κεφαλήν. Οι εικονικές δίκες των πολιτικών του αντιπάλων και η εξαιρετικά σκληρή ποινή του λιθοβολισμού, η οποία σήμερα εφαρμόζεται νόμιμα στο Ιράν, καθώς και άλλες μορφές σκληρών και απάνθρωπων βασανιστηρίων, μεταχείρισης και ποινών, είναι χαρακτηριστικά ενός καθεστώτος που αξίζει σθεναρή ηθική καταδίκη.
<P>
Πέρα από όσα αναφέρθηκαν ήδη, στις προτεραιότητες της ΕΕ πρέπει να περιλαμβάνονται η σταθερή εμμονή στο μορατόριουμ για τις εκτελέσεις μέχρι να καταργηθεί η θανατική ποινή, μια έκκληση για τερματισμό της ατιμωρησίας σχετικά με τις παραβιάσεις των ανθρωπίνων δικαιωμάτων και, φυσικά, η αποφυγή μεγαλύτερης αποσταθεροποίησης της περιοχής.
<SPEAKER ID="225" NAME="Alexander Mirsky" LANGUAGE="EN">
Είναι κωμικοτραγικό να μιλά κανείς για σεβασμό δικαιωμάτων και ελευθεριών σε μια χώρα την οποία κυβερνά ένα πρόσωπο που απειλεί με σφαγή τις "νωμένες Πολιτείες, την Ευρώπη και το Ισραήλ. Δεν έχει νόημα η διαπραγμάτευση μαζί του για τα ανθρώπινα δικαιώματα και για αξίες και ελευθερίες. Το μόνο που καταλαβαίνουν τέτοιοι άνθρωποι είναι η εξουσία. Είναι απαραίτητο να σταματήσουμε να ακολουθούμε τους τύπους και να αρχίσουμε να υλοποιούμε αυτά που λέμε. Αποτέλεσμα θα φέρουν η πλήρης απομόνωση, οι σοβαρές κυρώσεις και μια σαφής και συνεπής θέση. Ο Mahmoud Ahmadinejad αποτελεί κίνδυνο για την παγκόσμια κοινωνία.
<SPEAKER ID="226" NAME="Cristiana Muscardini" LANGUAGE="IT">
" έλλειψη διαφάνειας στην ιρανική κυβέρνηση και η περιορισμένη συνεργασία με τον Διεθνή Οργανισμό Ατομικής Ενέργειας για το πυρηνικό πρόγραμμα ασφαλώς δεν είναι καθόλου καθησυχαστικές.
<P>
" επιδείνωση της κατάστασης των θεμελιωδών ανθρωπίνων δικαιωμάτων και η δυνατότητά του να αποσταθεροποιήσει την περιοχή μέσω της Χεσμπολάχ και της Χαμάς είναι στοιχεία που αυξάνουν τις ανησυχίες ότι το Ιράν εξαπλώνεται στον κόσμο. " εκλογική νοθεία, η βίαιη καταστολή διαδηλώσεων και οι εκτελέσεις, που ανήλθαν σε 680 το 2010 (αριθμός διπλάσιος από εκείνον του προηγούμενου έτους), καθώς και η σύλληψη ηγετών της αντιπολίτευσης δεν αφήνουν αμφιβολίες για τη χρήση της εξουσίας και της βίας εκ μέρους του καθεστώτος. Οι κυρώσεις της ΕΕ της 26ης Ιουλίου 2010, σε συμφωνία με εκείνες του Ο"Ε, ήταν σωστές και αναγκαίες. " ΕΕ πρέπει να δώσει μεγαλύτερη προσοχή στην πυρηνική πολιτική του Ιράν, ώστε να παρακολουθεί τις εξελίξεις στο πεδίο της κρίσης.
<P>
" ΕΕ θα πρέπει να υποστηρίξει τη διεθνή διπλωματία για την προστασία των ανθρωπίνων δικαιωμάτων. " διττή προσέγγιση αφήνει ανοικτή την πόρτα για τον διάλογο, αλλά για να γίνει διάλογος χρειάζονται τουλάχιστον δύο, και εφόσον δεν υπάρχει καλή θέληση από την πλευρά του Ιράν, οι κυρώσεις πρέπει να ενισχυθούν και να είναι πιο στοχευμένες. Δεν μπορούμε να δεχθούμε το γεγονός ότι οι εκτελέσεις εξακολουθούν να αυξάνονται σε τέτοιο βαθμό και ότι η πυρηνική πολιτική του Ιράν βρίσκεται έξω από τον έλεγχο της διεθνούς κοινότητας.
<SPEAKER ID="227" NAME="Mariya Nedelcheva" LANGUAGE="FR">
Υπερψήφισα την έκθεση του κ. Belder. Ζητάμε ήδη εδώ και πάρα πολύ καιρό μια αλλαγή καθεστώτος στο Ιράν. Τα ανθρώπινα δικαιώματα παραβιάζονται διαρκώς από τους εγκεφάλους που βρίσκονται πίσω από το σημερινό καθεστώς, είτε μιλάμε για τις εξευτελιστικές συνθήκες διαβίωσης των αντιπολιτευομένων στο στρατόπεδο Ashraf είτε για τη διαρκή παραβίαση των δικαιωμάτων των γυναικών, τις διακρίσεις σε βάρος των ομοφυλοφίλων, τη λογοκρισία καλλιτεχνών κ.λπ.
<P>
Σε ευρωπαϊκό επίπεδο, αυτό που μπορούμε να κάνουμε είναι να εφαρμόσουμε αποτελεσματικά κυρώσεις κατά των ηγετών του καθεστώτος. Ωστόσο, η εφαρμογή κυρώσεων δεν αρκεί. Πρέπει να ενθαρρυνθούν οι πολίτες της χώρας που αγωνίζονται για την υπεράσπιση των ανθρωπίνων δικαιωμάτων τους. Δεν πρέπει να στηρίξει η ΕΕ όλους τους υπερασπιστές των ανθρωπίνων δικαιωμάτων στο Ιράν; " σημερινή κίνηση προς τη δημοκρατία στη Βόρεια Αφρική πρέπει να επεκταθεί και στο Ιράν.
<SPEAKER ID="227" NAME="Paulo Rangel" LANGUAGE="PT">
Ψήφισα υπέρ αυτής της έκθεσης, η οποία σκιαγραφεί τη σοβαρή κατάσταση που επικρατεί στο Ιράν, καταγγέλλοντας τις πρακτικές καταστολής και τις συστηματικές παραβιάσεις ανθρωπίνων δικαιωμάτων που διαπράττουν οι ιρανικές αρχές και υπογραμμίζοντας την ανάγκη για ειλικρινή αναζήτηση μιας διπλωματικής λύσης για το πυρηνικό ζήτημα. Ειδικότερα, θα ήθελα να εκφράσω κι εγώ την αλληλεγγύη μου προς τον ιρανικό λαό που ζητεί δικαίως δημοκρατική αλλαγή στη χώρα μετά τις προεδρικές εκλογές του 2009.
<SPEAKER ID="228" NAME="Raül Romeva i Rueda" LANGUAGE="EN">
Αυτή είναι η πρώτη έκθεση για το Ιράν στο Κοινοβούλιο μετά την έκθεση Gahler το 2001. Εφόσον όλες οι διαπραγματεύσεις για συμφωνίες μεταξύ ΕΕ και Ιράν έχουν παγώσει εδώ και χρόνια, ο μόνος τρόπος για να διατυπώσει το Κοινοβούλιο μια πιο εμπεριστατωμένη θέση για τη χώρα αυτή είναι με μια έκθεση πρωτοβουλίας που ξεκίνησε από μια πρόταση των Πρασίνων. Το καθήκον αυτό ανατέθηκε στην Ομάδα Ευρώπη Ελευθερίας και Δημοκρατίας. Τέσσερις πολιτικές ομάδες (Ομάδα των Πρασίνων, Ομάδα της Προοδευτικής Συμμαχίας των Σοσιαλιστών και Δημοκρατών στο Ευρωπαϊκό Κοινοβούλιο, Ομάδα της Συμμαχίας Φιλελευθέρων και Δημοκρατών για την Ευρώπη και Συνομοσπονδιακή Ομάδα της Ευρωπαϊκής Ενωτικής Αριστεράς/Αριστερά των Πρασίνων των Βορείων Χωρών) εκπόνησαν κοινές τροπολογίες επί του σχεδίου έκθεσης, οι οποίες εγκρίθηκαν σε μεγάλο βαθμό, αν και με μικρή πλειοψηφία.
<P>
Σημαντικά ζητήματα είναι: οι επαφές της ΕΕ με το Ιράν (παράγραφος 32) όπου αναφορικά με την προηγούμενη διαφωνία για το αν θα πρέπει να επιτραπεί στην αντιπροσωπεία του Κοινοβουλίου στο Ιράν να επισκεφτεί τη χώρα, το κείμενο τώρα ζητεί -σε αντίθεση με τις επιθυμίες του εισηγητή- επαφές με ευρύ φάσμα παραγόντων χωρίς να κάνει απευθείας αναφορά στην αντιπροσωπεία· οι κυρώσεις (παράγραφος 42) όπου το κείμενο ζητεί στοχευμένες κυρώσεις για τους κύριους υπεύθυνους παραβιάσεων των ανθρωπίνων δικαιωμάτων -μέχρι στιγμής υπάρχουν μόνο κυρώσεις σε βάρος προσώπων που σχετίζονται με το πυρηνικό ζήτημα- και το άνοιγμα πρεσβείας της ΕΕ στην Τεχεράνη - παράλληλα με όλα τα κράτη μέλη που διαθέτουν εκπροσώπηση στη χώρα.
<SPEAKER ID="229" NAME="Licia Ronzulli" LANGUAGE="IT">
Στηρίζω το κείμενο αυτής της έκθεσης, διότι υπογραμμίζει τις κύριες πτυχές που καθιστούν το Ιράν μία από τις πιο επικίνδυνες χώρες στη διεθνή σκηνή, τόσο από ανθρωπιστική όσο και από πολιτική άποψη.
<P>
" χώρα τώρα καταστρέφεται από την αυθαίρετη χρήση βίας εκ μέρους των δυνάμεων ασφαλείας που αντέδρασαν με τη βίαιη καταστολή ειρηνικών διαδηλώσεων μέσω της σύλληψης χιλιάδων διαδηλωτών. " αδικαιολόγητη χρήση βίας προκάλεσε βαθμιαία επιδείνωση ως προς τα βασικά ανθρώπινα δικαιώματα του ιρανικού λαού, ο οποίος υφίσταται μόνιμα ένα σύστημα ποινών αντίθετο με όλες τις συμβάσεις για τα ατομικά και πολιτικά δικαιώματα του ανθρώπου.
<P>
Σαν να μην έφτανε αυτό, στη χώρα αυτή εξακολουθεί να ισχύει η ποινή θανάτου διά λιθοβολισμού, με αυξανόμενο αριθμό εκτελέσεων, για να μην αναφέρουμε ότι εξακολουθούμε να μην διαθέτουμε στοιχεία που να αποδεικνύουν ότι οι πυρηνικές εγκαταστάσεις στη χώρα χρησιμοποιούνται αποκλειστικά για ειρηνικούς σκοπούς.
<SPEAKER ID="230" NAME="Oreste Rossi" LANGUAGE="IT">
Είμαστε υπέρ αυτής της έκθεσης, διότι ασχολείται με το ζήτημα του Ιράν με την απαραίτητη σκληρότητα και αυστηρότητα, υπογραμμίζοντας τις αντιθέσεις που επικρατούν στη χώρα και ότι είναι απαράδεκτο να συνεχιστεί αυτή η κατάσταση. Το ιρανικό καθεστώς εφαρμόζει διαρκώς την καταστολή σε βάρος οποιουδήποτε τολμήσει να εξεγερθεί ενάντια στον απολυταρχισμό, εφαρμόζοντας κατά κανόνα τη θανατική ποινή.
<P>
Στην πραγματικότητα, πρόκειται για τη χώρα που κατέχει το ρεκόρ του μεγαλύτερου αριθμού εκτελέσεων παιδιών και κατά κεφαλήν εκτελέσεων στον κόσμο. Επίσης, σημειώνουμε ότι συχνά η θανατική ποινή διεξάγεται διά λιθοβολισμού για τόσο μικρά παραπτώματα όσο οι κατηγορίες για μοιχεία και αποστασία. " έκθεση υπογραμμίζει επίσης την καταστολή των χριστιανών και της κοινότητας των Baha'i.
<P>
Το Ιράν συνεχίζει να χάνει τη διεθνή αξιοπιστία του λόγω της πολιτικής ρητορικής του και της επιθετικής στήριξης του ισλαμικού φονταμενταλισμού. Θέλω επίσης να υπογραμμίσω τις συνεχιζόμενες πράξεις ψυχολογικής και σωματικής βίας που υφίστανται διαρκώς οι αντιφρονούντες πρόσφυγες στο στρατόπεδο Ashraf από την ιρανική κυβέρνηση.
<SPEAKER ID="231" NAME="Peter Skinner" LANGUAGE="EN">
Χαίρομαι διότι ο κ. Belder μπόρεσε να υποβάλει στο Σώμα αυτήν την έκθεση και να περάσει με επιτυχία στοιχεία που αφορούν τα ανθρώπινα δικαιώματα στο Ιράν, συγκεκριμένα την έντονη καταδίκη της κράτησης των ιρανών ηγετών της αντιπολίτευσης Mir Hossein Mousavi και Mehdi Karoubi, μαζί με τις συζύγους τους.
<P>
Όμως δεν συμφωνώ πως "το Ιράν δικαιούται να εμπλουτίζει ουράνιο", πράγμα που επιτρέπουν οι κανόνες του ΔΟΑΕ, δεδομένου όμως του συνεχιζόμενου αδιεξόδου στις διαπραγματεύσεις είναι αντίθετο με τα ψηφίσματα του Συμβουλίου Ασφαλείας του Ο"Ε.
<SPEAKER ID="232" NAME="Catherine Stihler" LANGUAGE="EN">
Στήριξα αυτήν την έκθεση, επειδή είμαι βαθύτατα πεπεισμένη ότι η ιρανική κυβέρνηση θα πρέπει να αντιδράσει θετικά στα αιτήματα του ιρανικού λαού για βασικές ελευθερίες και βελτίωση των κοινωνικών και οικονομικών συνθηκών. Με την έκθεση αυτή, το Ευρωπαϊκό Κοινοβούλιο καταδικάζει τη χρήση της θανατικής ποινής, καθώς και πολλές άλλες παραβιάσεις των ανθρωπίνων δικαιωμάτων.
<SPEAKER ID="232" NAME="Angelika Werthmann" LANGUAGE="DE">
Ψήφισα υπέρ της έκθεσης του κ. Belder σχετικά με την προσέγγιση της ΕΕ έναντι του Ιράν. Συμμερίζομαι τις ανησυχίες της πλειονότητας των Ευρωπαίων σχετικά με το πυρηνικό πρόγραμμα του Ιράν και τις διαβεβαιώσεις του ιρανικού καθεστώτος ότι θα χρησιμοποιηθεί μόνο για πολιτικούς σκοπούς. Παρ' όλα αυτά είμαι της γνώμης ότι, στο πλαίσιο της συνεργασίας της με τρίτες χώρες στον ενεργειακό τομέα, η Ευρωπαϊκή Ένωση θα πρέπει να χρησιμοποιεί μόνο βιώσιμες, πράσινες και ασφαλείς πηγές ενέργειας, σε συμφωνία με τους στόχους της για την προστασία του κλίματος. Επίσης, στηρίζω την άποψη της συναδέλφου ότι η ΕΕ πρέπει να χαράξει μια ευρύτερη στρατηγική αναφορικά με το Ιράν που θα υπερβαίνει το πυρηνικό ζήτημα και θα ασχολείται επίσης με την κατάσταση των ανθρωπίνων δικαιωμάτων και άλλα σημαντικά ζητήματα.
<SPEAKER ID="233" NAME="Iva Zanicchi" LANGUAGE="IT">
Υπερψήφισα την έκθεση του κ. Belder, διότι παρά τα πολυάριθμα προβλήματα αναφορικά με την εσωτερική και εξωτερική πολιτική του Ιράν, όπως για παράδειγμα την ενδεχόμενη χρήση πυρηνικών όπλων, την έλλειψη διαφάνειας σε ορισμένες κυβερνητικές αποφάσεις και, σε ορισμένες περιπτώσεις, την απουσία σεβασμού για τα θεμελιώδη ανθρώπινα δικαιώματα, πιστεύω ότι μια πολιτική βασισμένη αποκλειστικά σε κυρώσεις δεν μπορεί να αποφέρει μεγάλα οφέλη.
<P>
Ως εκ τούτου, θεωρώ σημαντικό η Ευρωπαϊκή Ένωση να διαφυλάξει και, όπου μπορεί, να διατηρήσει μορφές διαλόγου με την κυβέρνηση της Τεχεράνης.
<SPEAKER ID="234" NAME="Luís Paulo Alves" LANGUAGE="PT">
Ψηφίζω κατηγορηματικά υπέρ αυτού του κοινού ψηφίσματος, το οποίο υπογραμμίζει τη σημασία των υπό συζήτηση θεμάτων που αφορούν τα δικαιώματα ανθρώπων οι οποίοι ανήκουν σε μειονότητες και την προώθηση της υπεράσπισης των ανθρωπίνων δικαιωμάτων και των θεμελιωδών ελευθεριών, καθώς και των δικαιωμάτων των παιδιών, με παράλληλη καταπολέμηση της τρομοκρατίας. Θα ήθελα να επιστήσω την προσοχή στα συμπεράσματα και συμφωνώ ότι η ΕΕ πρέπει να βελτιώσει την πρακτική της να μιλά ομόφωνα, καθώς αυτό θα αύξανε την προβολή και την επιρροή της ως παγκόσμιου παράγοντα, ενώ οι αντιπροσωπείες στη Γενεύη και τη Νέα Υόρκη πρέπει να αυξήσουν τη συνεκτικότητα, την προβολή και την αξιοπιστία της δράσης της ΕΕ στο Συμβούλιο Ανθρωπίνων Δικαιωμάτων των "νωμένων Εθνών (UNHRC). Συμφωνώ με το ψήφισμα, το οποίο επισημαίνει ότι τα κράτη μέλη πρέπει να ενθαρρύνουν το UNHRC να δώσει την ίδια προσοχή στις διακρίσεις βάσει όλων των αρχών, συμπεριλαμβανομένων του φύλου, της φυλής, της ηλικίας, του γενετήσιου προσανατολισμού, της θρησκείας ή της πίστης. Συμφωνώ επίσης με την ανασκόπηση, η οποία υπογραμμίζει την ανάγκη να είναι το UNHRC πιο δραστήριο ως μηχανισμός έγκαιρης προειδοποίησης και πρόληψης, να διατηρεί ειδικές διαδικασίες και να διασφαλίζει την ανεξαρτησία του θεσμού της Ύπατης Αρμοστείας των "νωμένων Εθνών για τα Δικαιώματα του Ανθρώπου και να εξασφαλίζει την απαραίτητη χρηματοδότηση προκειμένου να διατηρήσει τα περιφερειακά του γραφεία.
<SPEAKER ID="234" NAME="Zigmantas Balčytis" LANGUAGE="LT">
" Ευρωπαϊκή Ένωση και τα κράτη μέλη της είναι προσηλωμένα στην εξασφάλιση του σεβασμού των ανθρωπίνων δικαιωμάτων στις δικές τους πολιτικές. Επομένως, είναι πολύ σημαντικό να μπορεί η ΕΕ να έχει θέση με ισχύ και επιρροή σε διεθνείς οργανισμούς, ιδίως στο Συμβούλιο Ανθρωπίνων Δικαιωμάτων των "νωμένων Εθνών, εξασφαλίζοντας μια αποτελεσματική και συνεπή εφαρμογή της πολιτικής για τα ανθρώπινα δικαιώματα σε διεθνές επίπεδο. Συμφωνώ ότι το έργο και η εντολή του UNHRC πρέπει να επανεξεταστούν, προκειμένου να αξιολογηθούν και να βελτιωθούν οι μέθοδοι εργασίας του, έτσι ώστε να είναι δυνατό να αντιδρά σε παραβιάσεις των ανθρωπίνων δικαιωμάτων όσο πιο αποτελεσματικά και συστηματικά γίνεται. Σε αρκετές περιπτώσεις, το UNHRC δεν κατάφερε να αντιμετωπίσει σοβαρές καταστάσεις που αφορούν τα ανθρώπινα δικαιώματα με άμεσο και έγκαιρο τρόπο εξαιτίας της έλλειψης των κατάλληλων μέσων. Επομένως, το UNHRC θα πρέπει να εξοπλιστεί καλύτερα για να αντιμετωπίζει τόσο χρόνιες καταστάσεις όσο και καταστάσεις έκτακτης ανάγκης, μέσω της επέκτασης της δέσμης εργαλείων για τα ανθρώπινα δικαιώματα και της χρήσης επιτροπών όχι μόνο κατά τη διάρκεια, αλλά και μεταξύ των συνόδων. Αντίστοιχα, η ΕΕ πρέπει να δώσει προτεραιότητα στο UNHRC και να συντονίζει καλύτερα τα κράτη μέλη, πράγμα που θα επέτρεπε στην ΕΕ να χρησιμοποιήσει καλύτερα την επιρροή της εντός του ευρύτερου συστήματος του Ο"Ε και θα διευκόλυνε τον συντονισμό και τη λήψη αποφάσεων στον τομέα των ανθρωπίνων δικαιωμάτων.
<SPEAKER ID="234" NAME="Vilija Blinkevičiūt" LANGUAGE="LT">
Ψήφισα υπέρ αυτής της πρότασης ψηφίσματος, διότι η Ευρωπαϊκή Ένωση και τα κράτη μέλη της πρέπει να εγγυώνται τον σεβασμό των ανθρωπίνων δικαιωμάτων στις πολιτικές τους και η θέση της Ευρωπαϊκής Ένωσης στο Συμβούλιο Ανθρωπίνων Δικαιωμάτων των "νωμένων Εθνών (UNHRC) πρέπει να είναι πιο ισχυρή και αποτελεσματική. Οι προτεραιότητες για τη σύνοδο του Συμβουλίου Ανθρωπίνων Δικαιωμάτων των "νωμένων Εθνών και την ανασκόπηση του 2011 είναι απαραίτητες, διότι μόνο έτσι θα μπορέσουμε να αξιολογήσουμε πώς εκτέλεσε την εντολή του το Συμβούλιο Ανθρωπίνων Δικαιωμάτων και να προσδιορίσουμε τις μεθόδους εργασίας που πρέπει να βελτιωθούν, προκειμένου το UNHRC να είναι πιο αποτελεσματικό και να αντιδρά άμεσα στις παραβιάσεις των ανθρωπίνων δικαιωμάτων. Το Ευρωπαϊκό Κοινοβούλιο εκφράζει τη λύπη του διότι σε αρκετές περιπτώσεις το UNHRC δεν κατάφερε να αντιμετωπίσει σοβαρές καταστάσεις που αφορούν τα ανθρώπινα δικαιώματα με άμεσο και έγκαιρο τρόπο εξαιτίας της έλλειψης των κατάλληλων μέσων, και επιδιώκει ενεργά τη δημιουργία ειδικών μηχανισμών εντός του UNHRC προκειμένου να υπάρχει άμεση αντίδραση σε κρίσεις με επίκεντρο τα ανθρώπινα δικαιώματα όπως εκείνες της Μέσης Ανατολής, του Ιράν και της Λευκορωσίας. Επιπλέον, είναι πολύ σημαντικό το UNHRC να εξοπλιστεί καλύτερα για να αντιμετωπίζει τόσο χρόνιες καταστάσεις όσο και καταστάσεις έκτακτης ανάγκης, ενδεχομένως μέσω της επέκτασης της δέσμης εργαλείων για τα ανθρώπινα δικαιώματα και της χρήσης επιτροπών όχι μόνο κατά τη διάρκεια, αλλά και μεταξύ των συνόδων. Το Κοινοβούλιο καλεί επίσης τα κράτη μέλη να συμμετάσχουν ενεργά στην ανασκόπηση του UNHRC του 2011, προκειμένου να ενισχύσουν τη συμμόρφωση με την εντολή του.
<SPEAKER ID="235" NAME="Edite Estrela" LANGUAGE="PT">
Ψήφισα υπέρ αυτού του ψηφίσματος, διότι πιστεύω ότι η ημερήσια διάταξη της 16ης τακτικής συνόδου του Συμβουλίου Ανθρωπίνων Δικαιωμάτων περιλαμβάνει σημαντικά ζητήματα που έχουν ιδιαίτερη βαρύτητα. Θα ήθελα να υπογραμμίσω τη σημασία της ημερήσιας διάταξης, η οποία περιλαμβάνει εκθέσεις για τα "δικαιώματα των ατόμων που ανήκουν σε εθνικές ή εθνοτικές, θρησκευτικές και γλωσσικές μειονότητες" και την "προαγωγή και την προστασία των ανθρωπίνων δικαιωμάτων και των θεμελιωδών ελευθεριών στο πλαίσιο της καταπολέμησης της τρομοκρατίας", καθώς και διεξοδικές συναντήσεις σχετικά με τα δικαιώματα του παιδιού.
<SPEAKER ID="236" NAME="Diogo Feio" LANGUAGE="PT">
" 16η σύνοδος του Συμβουλίου Ανθρωπίνων Δικαιωμάτων των "νωμένων Εθνών θα λάβει χώρα σε μια ιδιαίτερα ταραγμένη ιστορική περίοδο που υπονομεύει την ίδια τη σύνθεσή του, δεδομένου ότι ορισμένα από τα μέλη του απέχουν πολύ από τη συμμόρφωση με τις διατάξεις της Οικουμενικής Διακήρυξης για τα Ανθρώπινα Δικαιώματα του Ο"Ε και την προαγωγή και προστασία των ανθρωπίνων δικαιωμάτων σύμφωνα με την αποστολή του. " Ευρωπαϊκή Ένωση πρέπει να συμμετάσχει ενεργά σε αυτήν τη σύνοδο και να κάνει ό,τι μπορεί για να εξασφαλίσει ότι η οικουμενική της θεώρηση για τα ανθρώπινα δικαιώματα, που βασίζεται στην ανθρώπινη αξιοπρέπεια, θα διαδοθεί ευρέως και θα εφαρμοστεί αποτελεσματικά σε όλες τις χώρες του κόσμου. Ο ορισμός ενός ευρωπαίου ύπατου εκπροσώπου για τα ανθρώπινα δικαιώματα μπορεί να συμβάλει στη μεγαλύτερη προβολή των θέσεων της Ένωσης και στην επιμονή στη στρατηγική της μετάδοσης "ενός μηνύματος, αλλά με πολλές φωνές" από τα κράτη μέλη του Συμβουλίου, έχει δε τις δυνατότητες να αυξήσει τη στήριξη για τις ευρωπαϊκές θέσεις.
<SPEAKER ID="237" NAME="João Ferreira" LANGUAGE="PT">
Το Ευρωπαϊκό Κοινοβούλιο εφαρμόζει εδώ και πολύ καιρό μια πολιτική δύο μέτρων και δύο σταθμών όσον αφορά τα ανθρώπινα δικαιώματα. Επίσης, είναι ευρέως γνωστό ότι έχει μια στενή αντίληψη που εξυπηρετεί ίδια συμφέροντα όσον αφορά τη δήλωση που υιοθετήθηκε από τη Γενική Συνέλευση των "νωμένων Εθνών το 1948: την Οικουμενική Διακήρυξη για τα Ανθρώπινα Δικαιώματα. Για άλλη μία φορά, στην έκθεση αυτήν είναι σαφής ο επιλεκτικός τρόπος με τον οποίο αναφέρονται διάφορες χώρες. Παραλείφθηκαν χώρες με τις οποίες η ΕΕ διατηρεί οικονομικές και διπλωματικές σχέσεις και οι οποίες έχουν στρατηγική σημασία γι' αυτήν, εξαιτίας των στρατηγικών συμφερόντων που εξυπηρετούν, παρά τις σοβαρές παραβιάσεις ανθρωπίνων δικαιωμάτων που διαπράττουν. Παραδείγματα τέτοιων χωρών είναι μεταξύ άλλων το Ισραήλ, η Κολομβία και το Μαρόκο, για να αναφέρω μόνο τρεις, σε διαφορετικές ηπείρους. Εμείς από την πλευρά μας δεν έχουμε περιοριστική άποψη για τα ανθρώπινα δικαιώματα.
<P>
Παίρνουμε στα σοβαρά ολόκληρο το περιεχόμενο της δήλωσης, που πιστεύουμε, πράγμα πολύ σημαντικό, ότι ενέπνευσε την πολιτική μας παρέμβαση. Τέλος, είμαστε αντίθετοι στην ιδέα να έχει η Ευρωπαϊκή Ένωση μόνιμη έδρα στη Γενική Συνέλευση των "νωμένων Εθνών για τον απλό λόγο ότι δεν θα είχε κανένα νόημα υπό το πρίσμα του πνεύματος και των αρχών της οργάνωσης που περιλαμβάνονται στον Χάρτη των "νωμένων Εθνών. Ο Ο"Ε είναι και πρέπει να εξακολουθήσει να είναι ένας οργανισμός ανεξάρτητων και κυρίαρχων κρατών.
<SPEAKER ID="238" NAME="Ilda Figueiredo" LANGUAGE="PT">
Είναι σαφής η επιλεκτικότητα όσον αφορά τις χώρες που επικρίνονται στην παρούσα έκθεση, καθώς και το ότι η συζήτηση αυτή εξυπηρετεί ίδια συμφέροντα. " υποκριτική χρησιμοποίηση αυτής της έκθεσης είναι προφανής, καθώς δεν επικρίνονται οι χώρες με τις οποίες η ΕΕ διατηρεί καλές οικονομικές και διπλωματικές σχέσεις και εκείνες που έχουν στρατηγική σημασία, παρά τις παραβιάσεις των ανθρωπίνων δικαιωμάτων που διαπράττουν, όπως για παράδειγμα η Κολομβία και η Ονδούρα. Δεν υπάρχει έκκληση για τερματισμό της κατοχής της Δυτικής Σαχάρας από το Μαρόκο ή της Παλαιστίνης από το Ισραήλ.
<P>
Επιπλέον, δεν μπορούμε να στηρίξουμε την ιδέα να έχει η Ευρωπαϊκή Ένωση μόνιμη έδρα στη Γενική Συνέλευση των "νωμένων Εθνών, διότι ο Ο"Ε είναι οργανισμός που αποτελείται από ανεξάρτητα και κυρίαρχα κράτη και η Ευρωπαϊκή Ένωση δεν είναι κράτος σύμφωνα με τον Χάρτη των "νωμένων Εθνών.
<P>
" υπεράσπιση των ανθρωπίνων δικαιωμάτων, στην οποία συμπεριλαμβάνεται το γεγονός ότι είναι αδιαίρετα και δεν μπορούν να ιεραρχηθούν και ότι είναι προϋπόθεση για τον σεβασμό των δικαιωμάτων των λαών και για αυθεντική κοινωνική δικαιοσύνη, ειρήνη, ελευθερία και δημοκρατία, αποτελεί το πλαίσιο της πολιτικής μας δράσης. Μπορείτε να βασίζεστε σε εμάς για την υπεράσπιση των ανθρωπίνων δικαιωμάτων, όμως μην βασίζεστε σε μας για την άσκηση υποκρισίας.
<SPEAKER ID="238" NAME="Juozas Imbrasas" LANGUAGE="LT">
Υπερψήφισα αυτό το κείμενο, επειδή το Συμβούλιο Ανθρωπίνων Δικαιωμάτων των "νωμένων Εθνών είναι μια μοναδική πλατφόρμα ειδικά για τα οικουμενικά ανθρώπινα δικαιώματα και ένα ειδικό φόρουμ για τα ανθρώπινα δικαιώματα εντός του συστήματος του Ο"Ε, και του έχει επίσης ανατεθεί το σημαντικό καθήκον και η σημαντική ευθύνη της ενίσχυσης της προαγωγής, της προστασίας και του σεβασμού των ανθρωπίνων δικαιωμάτων ανά τον πλανήτη. Θα ήθελα να υπογραμμίσω τη σημασία της 16ης συνόδου του UNHRC και ειδικά τη διαδικασία ανασκόπησης του UNHRC, η οποία προσφέρει μια μοναδική ευκαιρία να αξιολογηθεί πώς το Συμβούλιο εκτέλεσε την εντολή του και προσφέρει μια ευκαιρία να βελτιώσει τις μεθόδους εργασίας του, προκειμένου να αντιδρά πιο αποτελεσματικά και συστηματικά στις παραβιάσεις των ανθρωπίνων δικαιωμάτων. Επιδοκιμάζω το γεγονός ότι στην ημερήσια διάταξη της 16ης τακτικής συνόδου περιλαμβάνονται μεταξύ άλλων εκθέσεις για τα δικαιώματα των ατόμων που ανήκουν σε εθνικές ή εθνοτικές, θρησκευτικές και γλωσσικές μειονότητες και την προαγωγή και την προστασία των ανθρωπίνων δικαιωμάτων και των θεμελιωδών ελευθεριών στο πλαίσιο της καταπολέμησης της τρομοκρατίας, καθώς και διεξοδικές συναντήσεις σχετικά με τα δικαιώματα του παιδιού.
<SPEAKER ID="239" NAME="Petru Constantin Luhan" LANGUAGE="RO">
" 16η σύνοδος του Συμβουλίου Ανθρωπίνων Δικαιωμάτων του Ο"Ε προσφέρει μια μοναδική ευκαιρία να αξιολογηθεί πώς το Συμβούλιο εκτέλεσε την εντολή του και προσφέρει ταυτόχρονα μια ευκαιρία να βελτιωθούν οι μέθοδοι εργασίας του με στόχο να εξασφαλιστεί μια πιο αποτελεσματική και συστηματική αντίδραση σε καταστάσεις που αφορούν την παραβίαση ανθρωπίνων δικαιωμάτων. Θεωρώ ζωτικής σημασίας να συσταθεί στο πλαίσιο του Συμβουλίου της ΕΕ μια ομάδα εργασίας για τα ανθρώπινα δικαιώματα με έδρα τις Βρυξέλλες, που θα περιλαμβάνει εμπειρογνώμονες για τα ανθρώπινα δικαιώματα και από τα 27 κράτη μέλη της ΕΕ.
<P>
Επίσης, ιδιαίτερα χρήσιμος θα ήταν ο διορισμός ενός ειδικού εκπροσώπου υψηλού επιπέδου της ΕΕ στον τομέα των ανθρωπίνων δικαιωμάτων. Ελπίζω ότι η ΕΥΕΔ και ιδίως οι αντιπροσωπείες της ΕΕ στη Γενεύη και τη Νέα Υόρκη θα βελτιώσουν στο μέλλον τη συνεκτικότητα και την εικόνα και θα αυξήσουν την αξιοπιστία των δράσεων της ΕΕ στο πλαίσιο του Συμβουλίου Ανθρωπίνων Δικαιωμάτων του Ο"Ε αναπτύσσοντας την ικανότητα της ΕΕ να αλληλεπιδρά και να συνεργάζεται σε διαπεριφερειακό επίπεδο.
<SPEAKER ID="240" NAME="Thomas Mann" LANGUAGE="DE">
Μόλις ψήφισα υπέρ του ψηφίσματος του Ευρωπαϊκού Κοινοβουλίου και του Συμβουλίου σχετικά με τις προτεραιότητες της 16ης Συνόδου του Συμβουλίου Ανθρωπίνων Δικαιωμάτων των "νωμένων Εθνών. Το ψήφισμά μας έχει ιδιαίτερη σημασία, διότι σήμερα φέραμε στη μνήμη μας την καταστολή των ειρηνικών διαδηλώσεων κατά της βίαιης κατάληψης του Θιβέτ πριν από 52 χρόνια. Χθες, ο Δαλάι Λάμα εξήγγειλε την απόσυρσή του από την πολιτική ζωή - αυτό αποτελεί μια ιστορική απώλεια. Υπάρχουν ελάχιστοι άνθρωποι που χαίρουν τόσο μεγάλης εκτίμησης από τον ίδιο τον λαό τους και τον κόσμο γενικότερα και που ταυτόχρονα είναι τόσο αγαπητοί όπως ο Δαλάι Λάμα. Με την απόσυρσή του από την πολιτική ζωή, ο Δαλάι Λάμα δεν αποποιείται σε καμία περίπτωση την ευθύνη του. Είπε ότι θα εξακολουθήσει να είναι προσηλωμένος στον πνευματικό του ρόλο αναφορικά με τα μελήματα του θιβετιανού λαού. Θα μεταβιβάσει τις πολιτικές εξουσίες που ορίζονται στο σύνταγμα του Θιβέτ στην ελεύθερα εκλεγμένη εξόριστη κυβέρνηση. Με τον τρόπο αυτόν θα ενισχύσει για άλλη μία φορά τη δημοκρατία του εξόριστου θιβετιανού λαού που είναι διασκορπισμένος σε όλες τις ηπείρους του πλανήτη. Στις 20 Μαρτίου θα εκλεγούν νέος πρωθυπουργός και νέο κοινοβούλιο. Θα παρακολουθήσω τις εκλογές στην Ελβετία ως παρατηρητής. Εμείς οι Ευρωπαίοι πρέπει να βοηθήσουμε στην περαιτέρω ενίσχυση της δημοκρατίας και των ανθρωπίνων δικαιωμάτων για τον λαό του Θιβέτ.
<SPEAKER ID="241" NAME="David Martin" LANGUAGE="EN">
Επικροτώ αυτό το ψήφισμα που δίνει έμφαση στην αλληλεξάρτηση των ατομικών, πολιτικών, οικονομικών, κοινωνικών και πολιτισμικών δικαιωμάτων και υπογραμμίζει ότι η πρόσβαση στο νερό είναι ανθρώπινο δικαίωμα. Επικροτώ ιδιαίτερα την έγκριση της τροπολογίας 19 που ζητεί να δοθεί συνέχεια στην έκθεση Goldstone.
<SPEAKER ID="241" NAME="Nuno Melo" LANGUAGE="PT">
Εν μέσω αυτών των δύσκολων καιρών που αντιμετωπίζουμε, ιδίως στις περιοχές της Βόρειας Αφρικής, η 16η Σύνοδος του Συμβουλίου Ανθρωπίνων Δικαιωμάτων του Ο"Ε έχει τεράστια σημασία. " Ευρωπαϊκή Ένωση θα πρέπει επομένως να διαδραματίσει πραγματικά ενεργό ρόλο σε αυτήν τη σύνοδο και να κάνει τα πάντα για να εξασφαλίσει ότι η οικουμενική της θεώρηση όσον αφορά τα ανθρώπινα δικαιώματα, η οποία βασίζεται στον σεβασμό για την ανθρώπινη αξιοπρέπεια, θα υιοθετηθεί από όλες τις χώρες του κόσμου. Επίσης, είναι σημαντικό για την ΕΕ να διοριστεί ένας ευρωπαίος ύπατος εκπρόσωπος για τα ανθρώπινα δικαιώματα, προκειμένου να διαδοθεί προοδευτικά η άποψή της για την υπεράσπιση των ανθρωπίνων δικαιωμάτων.
<SPEAKER ID="242" NAME="Willy Meyer" LANGUAGE="ES">
Δυστυχώς δεν μπόρεσα να ψηφίσω υπέρ αυτού του ψηφίσματος του Ευρωπαϊκού Κοινοβουλίου σχετικά με τις προτεραιότητες της 16ης Συνόδου του Συμβουλίου Ανθρωπίνων Δικαιωμάτων των "νωμένων Εθνών, διότι περιέχει ορισμένα σημεία με τα οποία διαφωνώ.
<P>
Το ψήφισμα ζητεί συντονισμό με τις "νωμένες Πολιτείες στον τομέα των ανθρωπίνων δικαιωμάτων, επικροτεί τον ορισμό του Μαρόκου ως ισότιμου διαμεσολαβητή στο Συμβούλιο Ανθρωπίνων Δικαιωμάτων των "νωμένων Εθνών και ενθαρρύνει την ΕΕ να υποστηρίξει "κοινές θέσεις" όσον αφορά ορισμένες χώρες. Επίσης, εμμένει στα πλεονεκτήματα των χρηματοοικονομικών μέσων της ΕΕ, που αποτελούν απλώς ένα παράδειγμα του τρόπου με τον οποίο η ΕΕ χειραγωγεί θέματα τόσο σημαντικά όσο τα ανθρώπινα δικαιώματα, χρηματοδοτώντας τις ομάδες που εγγυώνται τα ευρωπαϊκά συμφέροντα σε τρίτες χώρες.
<P>
Κατά τη γνώμη μου, υπάρχουν αρκετοί λόγοι για να μην υπερψηφίσω το παρόν ψήφισμα και γι' αυτό απείχα.
<SPEAKER ID="243" NAME="Andreas Mölzer" LANGUAGE="DE">
" αναταραχή στο Μαγκρέμπ μάς υπενθυμίζει ξεκάθαρα ότι δεν είναι εύκολη η υπεράσπιση των ανθρωπίνων δικαιωμάτων και ότι συχνά έρχεται σε σύγκρουση με οικονομικά ή/και στρατιωτικά συμφέροντα. Επίσης, λαμβάνονται μέτρα στο όνομα της καταπολέμησης της τρομοκρατίας τα οποία δεν είναι συμβατά με τα ανθρώπινα δικαιώματα. Σε συνάρτηση με αυτό, και η ΕΕ πρέπει να εξετάσει τη συμπεριφορά της - για παράδειγμα στην περίπτωση των παράνομων υπερπτήσεων της CIA. Παρά τις αδυναμίες αυτές, παραμένει σημαντικό να αφοσιωθεί ειδικά η ΕΕ στην προστασία των ανθρωπίνων δικαιωμάτων. " προστασία των δικαιωμάτων των μειονοτήτων, ιδίως η βελτίωση της κατάστασης για τους χριστιανούς και άλλες θρησκευτικές μειονότητες σε μουσουλμανικές χώρες, πρέπει να αποτελεί ιδιαίτερο μέλημα της Ευρωπαϊκής Ένωσης, καθώς ιδίως οι χριστιανοί υφίστανται μεγάλες διώξεις και είναι τα κύρια θύματα της θρησκευτικής βίας. Υπό το πρίσμα αυτό, ψήφισα υπέρ.
<SPEAKER ID="243" NAME="Rolandas Paksas" LANGUAGE="LT">
Ψήφισα υπέρ αυτού του ψηφίσματος, διότι το Συμβούλιο Ανθρωπίνων Δικαιωμάτων των "νωμένων Εθνών διαδραματίζει πολύ σημαντικό ρόλο σε ολόκληρο τον κόσμο όσον αφορά την αντιμετώπιση ζητημάτων που σχετίζονται με τα ανθρώπινα δικαιώματα. " διαδικασία ανασκόπησης είναι μια εξαιρετική ευκαιρία για να αξιολογηθεί πώς εκτέλεσε την εντολή του το Συμβούλιο. Συμφωνώ με την πρόταση να μιλά ομόφωνα η ΕΕ για τα υπό αντιμετώπιση ζητήματα. Επίσης, τα κράτη μέλη πρέπει να συμμετέχουν ενεργά στην εξέταση του έργου του Συμβουλίου. Επιδοκιμάζω το γεγονός ότι στην ημερήσια διάταξη της 16ης τακτικής συνόδου περιλαμβάνονται εκθέσεις για τα δικαιώματα των ατόμων που ανήκουν σε εθνικές ή εθνοτικές, θρησκευτικές και γλωσσικές μειονότητες, για τα δικαιώματα του παιδιού και για την καταπολέμηση της τρομοκρατίας. Ωστόσο, για να βελτιωθούν οι συνθήκες διαβίωσης των ανθρώπων, στη σύνοδο θα πρέπει να εξεταστούν και ζητήματα που αφορούν το δικαίωμα στο νερό και την αποχέτευση. Πρέπει να εξασφαλίσουμε έναν αποτελεσματικό μηχανισμό για την επιβολή και την προστασία αυτού του θεμελιώδους ανθρώπινου δικαιώματος. Πρέπει να καταβληθεί κάθε δυνατή προσπάθεια για να εξασφαλιστεί ότι οι δεσμεύσεις στον τομέα αυτόν τηρούνται σε διεθνές επίπεδο και ότι κάθε πρόσωπο έχει πρόσβαση σε ασφαλές πόσιμο νερό και σε αποχετευτικές εγκαταστάσεις.
<SPEAKER ID="243" NAME="Paulo Rangel" LANGUAGE="PT">
Ο σεβασμός, η προαγωγή και η διαφύλαξη του οικουμενικού χαρακτήρα των ανθρωπίνων δικαιωμάτων είναι μέρος του νομικού, ηθικού και πολιτισμικού κεκτημένου της ΕΕ και ένας από τους ακρογωνιαίους λίθους της ευρωπαϊκής ενότητας και ακεραιότητας. Ως εκ τούτου, πρέπει να καταβληθεί κάθε δυνατή προσπάθεια για να αυξηθεί η προβολή και η αποτελεσματικότητα της δράσης της Ευρωπαϊκής Ένωσης και των κρατών μελών της, είναι δε ζωτικής σημασίας να εξασφαλιστεί ότι η Ευρωπαϊκή Ένωση είναι προσηλωμένη στην ενεργό συμμετοχή σε αυτήν τη σημαντική 16η Σύνοδο του Συμβουλίου Ανθρωπίνων Δικαιωμάτων (UNHRC), καθώς και στη διαδικασία ανασκόπησης που θα διεξαχθεί το 2011.
<SPEAKER ID="244" NAME="Raül Romeva i Rueda" LANGUAGE="EN">
Μια ικανοποιητική έκθεση στην οποία το Κοινοβούλιο επιδοκιμάζει, μεταξύ άλλων, το γεγονός ότι στην ημερήσια διάταξη της 16ης τακτικής συνόδου περιλαμβάνονται εκθέσεις για τα "δικαιώματα των ατόμων που ανήκουν σε εθνικές ή εθνοτικές, θρησκευτικές και γλωσσικές μειονότητες" και την "προαγωγή και την προστασία των ανθρωπίνων δικαιωμάτων και των θεμελιωδών ελευθεριών στο πλαίσιο της καταπολέμησης της τρομοκρατίας", καθώς και διεξοδικές συναντήσεις σχετικά με τα δικαιώματα του παιδιού· επίσης, εκφράζει την ικανοποίησή του για τους φετινούς διορισμούς ειδικών εισηγητών σε αυτά τα καίριας σημασίας θέματα και λαμβάνει υπό σημείωση τις εκθέσεις που πρόκειται να υποβάλουν οι ειδικοί εισηγητές σχετικά με τα βασανιστήρια και άλλους τρόπους σκληρής, απάνθρωπης ή ταπεινωτικής μεταχείρισης ή τιμωρίας, την ελευθερία θρησκεύματος ή πεποιθήσεων και σχετικά με την κατάσταση των υπερασπιστών των ανθρώπινων δικαιωμάτων· καλεί τα κράτη μέλη της ΕΕ να συνεισφέρουν ενεργά σε αυτές τις ανταλλαγές απόψεων.
<SPEAKER ID="245" NAME="Catherine Stihler" LANGUAGE="EN">
Ψήφισα υπέρ αυτού του ψηφίσματος, διότι υπογραμμίζει τον σημαντικό ρόλο που διαδραματίζει η ΕΕ όσον αφορά τη συνεργασία με το Συμβούλιο Ανθρωπίνων Δικαιωμάτων. Δεδομένων των πρόσφατων γεγονότων στη Λιβύη, είναι καίριας σημασίας να συνεχίσουμε την εκστρατεία υπέρ των ανθρωπίνων δικαιωμάτων και την προσπάθεια υπεράσπισής τους σε διεθνές επίπεδο.
<SPEAKER ID="246" NAME="Marie-Christine Vergiat" LANGUAGE="FR">
Απείχα από την τελική ψηφοφορία επί του εν λόγω ψηφίσματος τόσο για ουσιαστικούς όσο και για διαδικαστικούς λόγους.
<P>
Το κείμενο του ψηφίσματος ενισχύει την ιδέα μιας κοινοτικής πολιτικής δύο μέτρων και δύο σταθμών αναφορικά με τα ανθρώπινα δικαιώματα, ιδίως στον τομέα των παραβιάσεων των ανθρωπίνων δικαιωμάτων στα κατεχόμενα παλαιστινιακά εδάφη. Οι ελάχιστες τροπολογίες που κατατέθηκαν για το θέμα αυτό, τις οποίες υποστήριξα, δεν αποκρύπτουν το γεγονός ότι η Ένωση αρνείται να εφαρμόσει τις συστάσεις της έκθεσης Goldstone.
<P>
" Συνομοσπονδιακή Ομάδα της Ευρωπαϊκής Ενωτικής Αριστεράς/Αριστερά των Πρασίνων των Βορείων Χωρών κατέθεσε το δικό της ψήφισμα που στηρίζει τον οικουμενικό χαρακτήρα των ανθρωπίνων δικαιωμάτων σε όλους τους κοινωνικούς, οικονομικούς και πολιτισμικούς τομείς.
<P>
Από την άλλη, η πρόκληση του παρόντος ψηφίσματος ήταν η ψηφοφορία για την εντολή της αντιπροσωπείας της Ευρωπαϊκής Ένωσης στο Συμβούλιο Ανθρωπίνων Δικαιωμάτων των "νωμένων Εθνών για τη 16η σύνοδό του, μολονότι η σύνοδος είχε ήδη αρχίσει στις 28 Φεβρουαρίου και η βαρόνη Ashton είχε πραγματοποιήσει αρκετές ομιλίες.
<P>
" ψηφοφορία επί του ψηφίσματος αυτού όταν έχει ήδη αρχίσει η Σύνοδος του Συμβουλίου Ανθρωπίνων Δικαιωμάτων είναι άσκοπη· το Ευρωπαϊκό Κοινοβούλιο όφειλε να έχει παρουσιάσει τη θέση του εκ των προτέρων.
<SPEAKER ID="246" NAME="Angelika Werthmann" LANGUAGE="DE">
Ψήφισα υπέρ του ψηφίσματος σχετικά με τις προτεραιότητες της 16ης Συνόδου του Συμβουλίου Ανθρωπίνων Δικαιωμάτων των "νωμένων Εθνών. Συμφωνώ με την άποψη ότι το Συμβούλιο Ανθρωπίνων Δικαιωμάτων θα μπορούσε να είναι εξαιρετικά πολύτιμο ως ένα είδος "συστήματος έγκαιρης προειδοποίησης" και μηχανισμού πρόληψης, και αναμένω από την Υπηρεσία Εξωτερικής Δράσης να συμμετάσχει ανάλογα στο όργανο αυτό. Όσον αφορά την ανασκόπηση του Συμβουλίου Ανθρωπίνων Δικαιωμάτων, ασφαλώς στηρίζω επίσης το αίτημα για μια ανοιχτή προς όλες τις κατευθύνσεις και, πρωτίστως, διαφανή διαδικασία.
<SPEAKER ID="247" NAME="Πρόεδρος">
Οι αιτιολογήσεις ψήφου έληξαν.

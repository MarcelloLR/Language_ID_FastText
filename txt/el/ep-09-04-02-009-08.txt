<CHAPTER ID="009-08">
8. Ελεύθερη κυκλοφορία και διαμονή των ευρωπαίων πολιτών και των οικογενειών τους στην επικράτεια των κρατών μελών (
<P>
- Πριν την ψηφοφορία:
<SPEAKER ID="079" NAME="Adina-Ioana Vălean">
εισηγήτρια. - Κύριε Πρόεδρε, για να εξαλείψω τυχόν παρεξηγήσεις και να συμμορφωθώ με τα αιτήματα των Ιταλών συναδέλφων του νέου κόμματος "Partito della Libertà" που ανήκουν στις ομάδες του ΕΛΚ και της Ένωσης για την Ευρώπη των Εθνών, προτείνω μια προφορική τροπολογία για την υποσημείωση 1 της αιτιολογικής σκέψης S, στο πρώτο εδάφιο, να διαγράψουμε δηλαδή τις δύο τελευταίες προτάσεις και να προσθέσουμε το σύμβολο "ΙΤ" (Ιταλία) στην αρχή της παραγράφου. Υπάρχει και στον κατάλογο για τις ψηφοφορίας που έχετε.
<SPEAKER ID="080" NAME="Stefano Zappalà" AFFILIATION="PPE-DE">
(IT) Κύριε Πρόεδρε, εκτιμώ την πρόταση της εισηγήτριας, αλλά το ψήφισμα αυτό περιέχει υπερβολικά πολλές αναφορές, όχι μόνο στο σημείο αυτό και στην υποσημείωση που αφορά η προτεινόμενη προφορική τροπολογία, αλλά και σε πολλά άλλα μέρη του ψηφίσματος. Για διάφορους λόγους αναφέρεται σε όλα τα κράτη μέλη και, επίσης, στο ίδιο το θέμα που ζητήσατε να διαγραφεί από την υποσημείωση, το οποίο σχετίζεται με ζητήματα που αναφέρονται σε άλλα μέρη του ψηφίσματος. Για αυτό το λόγο, κύριε Πρόεδρε, προτείνω η συνάδελφος να ζητήσει την περαιτέρω τροποποίηση του ψηφίσματος και την αναπομπή της στην επιτροπή για επανεξέταση.
<SPEAKER ID="082" NAME="Roberta Angelilli" AFFILIATION="UEN">
(IT) Κύριε Πρόεδρε, σχετικά με το παραδεκτό της τροπολογίας της κ. Vălean. Δικαίως επανήλθε και διόρθωσε το κείμενο, αφαιρώντας την ασαφή και παραπλανητική αναφορά στην τρίτη και τέταρτη σύζυγο, που δημιουργούσε αμφιβολίες σχετικά με τη νομιμότητα της πολυγαμίας.
<P>
Ωστόσο, θα πρέπει να διευκρινίσουμε ότι, δυστυχώς, το ερωτηματολόγιο που εστάλη στα κράτη μέλη περιείχε αυτήν την λανθασμένη ορολογία. Με άλλα λόγια, ζητήθηκε από τα κράτη μέλη η γνώμη τους σχετικά με το δικαίωμα ελεύθερης κυκλοφορίας της δεύτερης, της τρίτης και της τέταρτης συζύγου.
<P>
(Ο Πρόεδρος διέκοψε τον ομιλητή.)
<SPEAKER ID="083" NAME="Πρόεδρος">
Κ. Angelilli, η συζήτηση έχει λήξει. Όποιος δεν επιθυμεί να στηρίξει την πρόταση της κ. Vălean μπορεί να σταθεί όρθιος. Πρέπει απλά να σηκωθούν σαράντα μέλη για να αντιταχθούν στην πρόταση, δεν χρειάζονται εξηγήσεις.
<P>
(Το Σώμα εγκρίνει την προφορική τροπολογία.)

<CHAPTER ID="013">
Ώρα των Ερωτήσεων με τον Πρόεδρο της Επιτροπής
<SPEAKER ID="404" NAME="Πρόεδρος">
" ημερήσια διάταξη προβλέπει την Ώρα των Ερωτήσεων με τον Πρόεδρο της Επιτροπής. Θα ήθελα να καλωσορίσω τον Πρόεδρο Barroso στην Ώρα των Ερωτήσεων που πραγματοποιούμε κάθε μήνα. Είμαστε έτοιμοι να αρχίσουμε να δεχόμαστε ερωτήσεις. Οι κανόνες είναι όπως πάντα οι ίδιοι: ένα λεπτό για μία ερώτηση, ένα λεπτό για μία απάντηση και, σε περίπτωση που κάποιος από τους προέδρους των πολιτικών Ομάδων επιθυμεί να κάνει κάποια επιπρόσθετη ερώτηση, ακόμη μια ερώτηση και απάντηση που θα διαρκούν 30 δευτερόλεπτα η καθεμία.
<SPEAKER ID="405" NAME="Ιωάννης Κασουλίδης" LANGUAGE="EN">
Εξ ονόματος του κ. Daul, του πρόεδρου της πολιτικής μας Ομάδας, θέλω να κάνω την εξής ερώτηση. " Ομάδα του Ευρωπαϊκού Λαϊκού Κόμματος/Χριστιανοδημοκράτες θα ήθελε να μάθει τις απόψεις σας όσον αφορά τις τρέχουσες προσπάθειες να ξεκινήσουν άμεσες διαπραγματεύσεις για τη διευθέτηση του παλαιστινιακού ζητήματος. Οι "νωμένες Πολιτείες έχουν εγκαταλείψει τις προσπάθειες να πείσουν το Ισραήλ να επεκτείνει την αναστολή των εποικισμών στην ανατολική Ιερουσαλήμ και τη Δυτική Όχθη, ίσως επειδή δεν οδηγούν πουθενά.
<P>
Τι ενέργειες πρόκειται να αναληφθούν μεμονωμένα από την ΕΕ, ή σε συνδυασμό με την Τετραμερή Διάσκεψη, για να ξεκινήσουν οι διαπραγματεύσεις; Λαμβάνοντας υπόψη τις σημερινές εξελίξεις, πώς θα έπρεπε να ερμηνεύσει κανείς την επαναβεβαίωση ότι η ΕΕ είναι έτοιμη να αναγνωρίσει ένα ανεξάρτητο παλαιστινιακό κράτος, όπου αυτό κρίνεται απαραίτητο;
<P>
Ποιες είναι οι εκτιμήσεις σχετικά με την ανθρωπιστική κατάσταση στη Λωρίδα της Γάζας, έπειτα από την απόφαση που έλαβε το Ισραήλ τον Ιούνιο του 2010 να διευκολύνει το κλείσιμο των διαβάσεων, καθώς και τις προσπάθειες για την απελευθέρωση του Gilad Shalit;
<SPEAKER ID="406" NAME="José Manuel Barroso" LANGUAGE="EN">
Όπως γνωρίζετε, η Ευρωπαϊκή Ένωση υποστηρίζει σθεναρά την επανέναρξη των άμεσων διαπραγματεύσεων. Εχθές, το Συμβούλιο Εξωτερικών Υποθέσεων εξέφρασε την ευρωπαϊκή θέση, λυπούμενο για το γεγονός ότι το Ισραήλ δεν ήταν σε θέση να αποδεχθεί το νέο πάγωμα των εποικισμών, όπως είχαν ζητήσει η Ευρωπαϊκή Ένωση, οι "νωμένες Πολιτείες και η Τετραμερής Διάσκεψη.
<P>
Θα ήθελα να προσθέσω ότι η κατάσταση είναι απογοητευτική, κυρίως επειδή η δημιουργία των απαραίτητων συνθηκών για μια λύση δύο κρατών δεν είναι μόνο προς το συμφέρον της Παλαιστίνης, της περιοχής και της διεθνούς κοινότητας εν γένει, αλλά και προς το συμφέρον, πιστεύω, του ίδιου του Ισραήλ.
<P>
Επίσης, όσον αφορά τις διαπραγματεύσεις, το Συμβούλιο Εξωτερικών Υποθέσεων συμφώνησε εχθές να εντατικοποιήσει τον συντονισμό με την Τετραμερή Διάσκεψη και τις "νωμένες Πολιτείες. Ο ειδικός απεσταλμένος γερουσιαστής Mitchell θα συναντηθεί σύντομα με την Catherine Ashton για να την ενημερώσει για την τρέχουσα κατάσταση. " Ευρωπαϊκή Ένωση θα ανακοινώσει την πλήρη στήριξή της για την ειρηνευτική διαδικασία και την απόλυτη δέσμευσή της στην περιοχή. Πιστεύω ότι η Τετραμερής Διάσκεψη θα μπορούσε να επαναδραστηριοποιηθεί, εάν η Ευρωπαϊκή Ένωση συνεργαζόταν πολύ στενά με τις "νωμένες Πολιτείες.
<P>
" Ύπατη Εκπρόσωπος Ashton βρίσκεται σε επικοινωνία με τους βασικούς παράγοντες στην περιοχή και, επίσης, αναμένουμε τη συνεδρίαση του Αραβικού Συνδέσμου αυτήν την εβδομάδα. Πρέπει να δώσουμε στις διαπραγματεύσεις μια νέα ευκαιρία, μια νέα ώθηση, διότι το αδιέξοδο δεν θα πρέπει να αποτελεί επιλογή. Είμαι πεπεισμένος ότι η πορεία που πρέπει να ακολουθήσουμε θα βρεθεί μαζί με τις "νωμένες Πολιτείες.
<SPEAKER ID="407" NAME="Ιωάννης Κασουλίδης" LANGUAGE="EN">
Θα ήθελα να ρωτήσω και πάλι σχετικά με την ανθρωπιστική κατάσταση στη Λωρίδα της Γάζας, έπειτα από την άρση των απαγορεύσεων, καθώς και τι γίνεται με τον δεκανέα Gilad Shalit.
<SPEAKER ID="408" NAME="José Manuel Barroso" LANGUAGE="EN">
" κατάσταση στη Γάζα είναι απαράδεκτη. " οικονομική ανάκαμψη είναι απολύτως αναγκαία, δυστυχώς όμως δεν έχουμε δει στη Γάζα τις θεμελιώδεις αλλαγές πολιτικής που ζητά η Ευρωπαϊκή Ένωση τους τελευταίους μήνες.
<P>
Γι' αυτόν ακριβώς τον λόγο, την περασμένη Δευτέρα, η Ευρωπαϊκή Ένωση συμφώνησε σε μια τρίπτυχη προσέγγιση, προκειμένου να δοθεί στήριξη στις εξαγωγές από τη Γάζα, έπειτα από το αίτημα του πρωθυπουργού Fayyad. Πρόσφατα, είχα νέα από τον πρωθυπουργό Fayyad και μιλήσαμε για το θέμα αυτό. Θα πρέπει να βλέπουμε τη Γάζα ως ένα πολύ σημαντικό στοιχείο της οικοδόμησης του παλαιστινιακού κράτους.
<SPEAKER ID="409" NAME="Martin Schulz" LANGUAGE="DE">
Κύριε Πρόεδρε, κύριε Barroso, το Ευρωπαϊκό Συμβούλιο συνεδριάζει την Πέμπτη και την Παρασκευή. Θα ήθελα να σας κάνω τις εξής ερωτήσεις:
<P>
Πρώτον, πιστεύετε ότι η θέσπιση των ευρωομολόγων μπορεί να βοηθήσει στη σταθεροποίηση του ευρώ;
<P>
Δεύτερον, συμμερίζεστε την άποψη της καγκελαρίου Merkel ότι τα ευρωομόλογα δεν είναι απαραίτητα;
<P>
Τρίτον, σε περίπτωση που η άποψή σας διαφέρει από εκείνη της κ. Merkel και είστε υπέρ των ευρωομολόγων, τι σκοπεύετε να κάνετε στο Συμβούλιο αυτήν την Πέμπτη;
<P>
Τέταρτον, βρίσκεστε σε επαφή με τον Πρόεδρο της Ευρωομάδας, τον πρωθυπουργό και υπουργό Οικονομικών κ. Juncker και, ως Πρόεδρος της Επιτροπής, θα τον υποστηρίξετε;
<P>
Πέμπτον, σε περίπτωση που δεν δοθεί πράσινο φως στα ευρωομόλογα, θα ενημερώσετε αμέσως μετά το Κοινοβούλιο για τον τρόπο με τον οποίο σκοπεύετε, ως Επιτροπή, να αντιδράσετε σε μια ενδεχόμενη αρνητική απόφαση;
<SPEAKER ID="410" NAME="José Manuel Barroso" LANGUAGE="EN">
Τα ευρωομόλογα είναι μια ενδιαφέρουσα ιδέα. Στην πραγματικότητα, η Επιτροπή τα εξέτασε ήδη το 2008, στο έγγραφό μας "ΟΝΕ@10" -στη δέκατη επέτειο της ΟΝΕ. Εντούτοις, στο μεταξύ, έχοντας ως στόχο την αντιμετώπιση της κρίσης, δημιουργήσαμε το ΕΤΧΣ (Ευρωπαϊκό Ταμείο Χρηματοοικονομικής Σταθερότητας) και το ΕΣΧΕ (Ευρωπαϊκό Σύστημα Χρηματοπιστωτικής Εποπτείας). Τα μέσα αυτά δεν επαρκούν. Εάν υπάρξει ανάγκη, μπορούν να βελτιωθούν και να προσαρμοστούν πολύ πιο γρήγορα από οποιαδήποτε άλλη εναλλακτική, όσο ενδιαφέρουσα και αν είναι αυτή. Επί του παρόντος, θεωρώ ότι πρέπει να κάνουμε στους εαυτούς μας μια απλή ερώτηση: η κρίση αντιμετωπίζεται καλύτερα με τα μέσα που προϋποθέτουν συναίνεση ή ξεκινώντας ακόμη μια συζήτηση, επί της οποίας δεν θα υπάρχει συναίνεση; Όπως υποδηλώνει το ερώτημά σας, στην πραγματικότητα δεν υπάρχει συναίνεση όσον αφορά τις προτάσεις που έκανε πρόσφατα ο πρωθυπουργός Juncker.
<P>
Νομίζω ότι σήμερα η απάντηση είναι προφανής. Θα πρέπει να επικεντρωθούμε σε ό,τι μπορεί να οικοδομήσει συναίνεση στην ευρωζώνη, διότι η απουσία της εν λόγω συναίνεσης θα είναι επιζήμια για τον τρόπο με τον οποίο οι αγορές αντιλαμβάνονται την ευρωζώνη. Ας μην εγκαταλείψουμε την πολύ ενδιαφέρουσα ιδέα των ευρωομολόγων για το μέλλον, αλλά ας επικεντρωθούμε, στη φάση αυτή, σε ό,τι μπορούμε να κάνουμε γρήγορα και αποφασιστικά.
<SPEAKER ID="411" NAME="Martin Schulz" LANGUAGE="DE">
Κύριε Πρόεδρε, κύριε Barroso, απαντήσατε στις ερωτήσεις μου με την αμίμητη διπλωματία σας, όμως δεν θέλω να σας αφήσω να ξεφύγετε. Ως εκ τούτου, θα σας ρωτήσω πολύ συγκεκριμένα: στον ρόλο του ως Προέδρου της Ευρωομάδας, ο πρωθυπουργός Juncker ανακοίνωσε ότι σκοπεύει να αναλάβει την πρωτοβουλία στο Ευρωπαϊκό Συμβούλιο όσον αφορά την εισαγωγή των ευρωομολόγων. Θα τον υποστηρίξετε σε αυτή του την ενέργεια; Επιπλέον, υπάρχει πιθανότητα να προσπαθήσετε να πείσετε την κ. Merkel και τον κ. Sarkozy να ενωθούν με την πλειονότητα των κρατών του ευρώ, ή, όταν η κ. Merkel και ο κ. Sarkozy πουν ότι δεν θέλουν κάτι τέτοιο, εσείς θα πείτε "εντάξει, επειδή δύο μέρη λένε "όχι", θα απορρίψουμε την ιδέα";
<SPEAKER ID="412" NAME="José Manuel Barroso" LANGUAGE="EN">
Θα δώσω μια πολύ ευθεία απάντηση. Δεν πιστεύω στη φάση αυτή ότι υπάρχει η ελάχιστη πιθανότητα να καταλήξουμε σε συμφωνία για τα ευρωομόλογα.
<P>
Υπάρχει απροθυμία από την πλευρά πολλών κρατών μελών όσον αφορά την πρόταση αυτή. Γι' αυτόν ακριβώς τον λόγο, θα πρέπει να εργαστούμε για να επιτύχουμε τη μεγαλύτερη δυνατή συναίνεση με τα σημερινά μέσα. Σας είπα με μεγάλη ειλικρίνεια -και ιδιαίτερα στον Martin Schulz- ότι βρήκα την ιδέα ενδιαφέρουσα και ελκυστική. Στην πραγματικότητα, η Επιτροπή έκανε πολλές προτάσεις στο παρελθόν -την εποχή ενός εκ των επιφανών προκατόχων μου- στη φάση όμως αυτή οι συνθήκες δεν είναι κατάλληλες για να υπάρξει συμφωνία.
<SPEAKER ID="413" NAME="Guy Verhofstadt" LANGUAGE="EN">
Έχω ένα συγκεκριμένο ερώτημα, θέλω όμως να πω, κύριε Barroso, ότι έχετε το δικαίωμα της πρωτοβουλίας στην Επιτροπή. Μπορείτε να παρουσιάσετε κάποια πρόταση για τα ευρωομόλογα και αυτό ακριβώς ρωτούσε και ο κ. Schulz. Εντάξει, δεν θέλετε λοιπόν να χρησιμοποιήσετε αυτό το δικαίωμα και προς στιγμή αυτό δημιουργεί πρόβλημα σε σχέση με το εν λόγω ζήτημα.
<P>
Έχω ένα συγκεκριμένο ερώτημα όσον αφορά την απαλλαγή του 2009. Υπάρχει μια δήλωση αξιοπιστίας από τον Γενικό Διευθυντή Περιφερειακής Πολιτικής, ο οποίος λέει, και παραθέτω τα λόγια του, ότι για τα 38 από τα 79 προγράμματα η Γενική Διεύθυνση δεν διαθέτει εύλογες διαβεβαιώσεις όσον αφορά τη νομιμότητα και την κανονικότητα των σχετικών πράξεων σε σχέση με τις επιστροφές των δηλωμένων δαπανών το 2009. Αυτό θέτει το ερώτημα ως προς το ποιος είναι σε θέση να παράσχει αυτήν την εύλογη διαβεβαίωση. " δήλωση συνεχίζει, λέγοντας ότι, για τα εναπομείναντα 41 προγράμματα, έχουν εντοπιστεί σημαντικές ελλείψεις σε πρώιμο στάδιο, πριν από οποιαδήποτε επιστροφή το 2009.
<P>
Επομένως, η ερώτησή μου προς εσάς είναι, υποθέτοντας ότι αναλαμβάνετε την πολιτική ευθύνη για τη δήλωση αυτή με όλες της τις συνέπειες, ποια θα είναι η γραμμή δράσης σας απέναντι στα κράτη μέλη;
<SPEAKER ID="414" NAME="José Manuel Barroso" LANGUAGE="EN">
Απαντώντας στο σχόλιό σας, κύριε Verhofstadt, επιτρέψτε μου να σας πω καταρχάς ότι η Επιτροπή έχει ήδη χρησιμοποιήσει το δικαίωμα της πρωτοβουλίας. Θα θυμόσαστε ότι, όταν δημιουργήσαμε τον παρόντα μηχανισμό, ο Olli Rehn και εγώ εισαγάγαμε τη δυνατότητα των συλλογικών εγγυήσεων, κάτι που λίγο-πολύ κινείται προς την κατεύθυνση των ευρωομολόγων. Τα κράτη μέλη την απέρριψαν κατηγορηματικά.
<P>
Θα μπορούσαμε τώρα να υποβάλουμε νέες προτάσεις, όμως τη στιγμή αυτή δεν πιστεύω ότι θα ήταν υπεύθυνο εκ μέρους μας να υποβάλουμε και πάλι επίσημες προτάσεις, όταν βρισκόμαστε σε μια τόσο ευαίσθητη θέση. Κάτι τέτοιο απλώς θα διχάσει την ευρωζώνη και την Ευρωπαϊκή Ένωση. " Επιτροπή όμως έχει ήδη υποβάλει προτάσεις. Κατατέθηκαν και απορρίφθηκαν. Αυτή είναι η πραγματικότητα.
<P>
Όσον αφορά τις δημοσιονομικές προοπτικές, έχω ήδη δεσμευθεί να υποβάλω την πρόταση για ένα συγκεκριμένο είδος ευρωομολόγων -τα ευρωομόλογα για τη χρηματοδότηση έργων υποδομής- και, παρά το γεγονός ότι έχω ήδη ακούσει κάποια αρνητικά σχόλια από κάποιες πρωτεύουσες, εξακολουθώ να ελπίζω ότι η πρόταση αυτή θα υλοποιηθεί.
<P>
Όσον αφορά την ερώτησή σας, νομίζω ότι πρέπει να ζητήσουμε περισσότερα από τα κράτη μέλη. Όπως γνωρίζετε, με εξαίρεση τέσσερα ή πέντε κράτη μέλη, τα υπόλοιπα δεν είναι έτοιμα να παράσχουν τις δηλώσεις αξιοπιστίας τους. Είναι αλήθεια αυτό που είπε ο Γενικός μας Διευθυντής -όπως αναφέρατε- ότι κάποιες φορές η Επιτροπή δεν διαθέτει όλα τα απαραίτητα μέσα για να συμφωνήσει με τα κράτη μέλη όσο το δυνατόν νωρίτερα όσον αφορά τον τρόπο με τον οποίο θα δαπανάται η κοινοτική χρηματοδότηση σε εθνικό επίπεδο.
<SPEAKER ID="415" NAME="José Bové" LANGUAGE="FR">
Κύριε Πρόεδρε, κύριε Barroso, πριν από έναν χρόνο μου είπατε ότι οι γενετικώς τροποποιημένοι οργανισμοί (ΓΤΟ) είχαν μολύνει την πρώτη σας θητεία και ότι θέλατε να παραπέμψετε το ζήτημα πίσω στα κράτη μέλη.
<P>
Πριν από μερικές ημέρες, συγκεντρώθηκαν 1.200.000 υπογραφές από ευρωπαίους πολίτες, οι οποίοι ζητούσαν την κατάρτιση έκθεσης από ανεξάρτητους εμπειρογνώμονες για τους ΓΤΟ. Πριν από μερικές ημέρες πάλι, το Συμβούλιο Περιβάλλοντος απέρριψε την πρόταση του Επιτρόπου Dalli με πολύ μεγάλη πλειοψηφία. Οι απόψεις των νομικών συμβούλων τόσο του Συμβουλίου όσο και του Κοινοβουλίου ήταν επίσης αρνητικές. Τέλος, υπήρξατε μάρτυρας του σκανδάλου στην Ευρωπαϊκή Αρχή για την Ασφάλεια των Τροφίμων (ΕΑΑΤ), με την υπόθεση Banati και τα ζητήματα που έθεσε η επιτροπή. Επιπλέον, η ίδια η ΕΑΑΤ αποφάσισε να καταρτίσει νέες κατευθυντήριες γραμμές αξιολόγησης.
<P>
Ως εκ τούτου, αυτό που θα ήθελα να ξέρω είναι εάν είστε πρόθυμος να αναστείλετε όλες τις νέες εγκρίσεις και όλες τις ανανεώσεις εγκρίσεων, όπως αυτή για τον MON810, ωσότου τεθούν σε ισχύ οι νέοι κανόνες της ΕΑΑΤ; Οι νέες αξιολογήσεις και ανανεώσεις εγκρίσεων θα πρέπει να εξετάζονται σύμφωνα με τους νέους κανόνες.
<P>
Τέλος, είστε πρόθυμος να ξεκινήσετε και πάλι τη συζήτηση, έτσι ώστε να μπορέσουμε να έχουμε μια ανεξάρτητη αξιολόγηση;
<SPEAKER ID="416" NAME="José Manuel Barroso" LANGUAGE="FR">
Κύριε Πρόεδρε, όσον αφορά την πρωτοβουλία, γνωρίζετε ότι το νέο αυτό σύστημα δεν έχει ακόμη τεθεί σε ισχύ. Εντούτοις, παρακολουθούμε φυσικά με μεγάλο ενδιαφέρον όλες τις πρωτοβουλίες των πολιτών σε σχέση με το θέμα αυτό. Στην πραγματικότητα, ο αρμόδιος Επίτροπος συναντήθηκε με τους χρηματοδότες της πρωτοβουλίας αυτής, παρά το γεγονός ότι δεν έχει ακόμη εγκριθεί επίσημα.
<P>
Όσον αφορά την παρούσα κατάσταση, θα συνεχίσουμε να εφαρμόζουμε τη νομοθεσία ως έχει σήμερα. Δεν έχουμε κάποια καλύτερη εναλλακτική λύση για την ΕΑΑΤ. Πρόκειται για μια ανεξάρτητη αρχή, η οποία δημιουργήθηκε για να γνωμοδοτεί. " αρχή συγκεντρώνει πληροφορίες εμπειρογνωμόνων πάνω στο θέμα αυτό και, φυσικά, πρέπει να τηρούμε τις γνωμοδοτήσεις που εκδίδει. Ως εκ τούτου, θα συνεχίσουμε να τηρούμε το κοινοτικό δίκαιο σε σχέση με το εν λόγω ζήτημα. " Επιτροπή δεν μπορεί να αποφασίσει την αναστολή της εφαρμογής του κοινοτικού δικαίου.
<P>
Σας είπα ήδη πολύ ανοικτά ότι δεν με ικανοποιεί το σύστημα που διέπει τους ΓΤΟ στην Ευρώπη. Δεν με ικανοποιεί, διότι δεν θεωρώ ότι είναι αρκετά σαφές. Εντούτοις, αυτό είναι το σύστημα που είμαι υποχρεωμένος να τηρήσω.
<SPEAKER ID="417" NAME="José Bové" LANGUAGE="FR">
Σας ευχαριστώ για την απάντησή σας. Ωστόσο, η ΕΑΑΤ έχει ήδη θεσπίσει νέες κατευθυντήριες γραμμές που είναι πολύ πιο αυστηρές. Είστε πρόθυμος να συμφωνήσετε ότι όλες οι νέες εγκρίσεις που έχουν δοθεί το τελευταίο αυτό διάστημα, καθώς και το ζήτημα του MON810, θα πρέπει να επανεξετασθούν, ενόψει αυτών των νέων κατευθυντήριων γραμμών;
<P>
Δεν μπορούμε να δεχθούμε σήμερα τις αξιολογήσεις που πραγματοποιήθηκαν επί τη βάσει παλαιών κανόνων. Γι' αυτόν ακριβώς τον λόγο σας κάνω πολύ συγκεκριμένα την ερώτηση αυτή και θα ήθελα να ξεκινήσετε και πάλι από την αρχή όλη αυτήν τη συζήτηση, αντί να περιμένετε έως το 2012. " οδηγία 2001/18/ΕΚ πρόκειται να ενημερωθεί το 2012: πρέπει να τεθεί το ζήτημα της διαδικασίας.
<SPEAKER ID="418" NAME="José Manuel Barroso" LANGUAGE="FR">
Όπως πάντα, λαμβάνουμε υπόψη τις προτάσεις και τις εισηγήσεις της ανεξάρτητης αρχής, της Ευρωπαϊκής Αρχής για την Ασφάλεια των Τροφίμων που εδρεύει στην Πάρμα. Ως εκ τούτου, εάν η αρχή υποβάλει νέες κατευθυντήριες γραμμές, θα τις εξετάσουμε πολύ προσεκτικά.
<P>
Αυτά είναι όλα όσα μπορώ να σας πω στην παρούσα φάση. Εντούτοις, το νομικό πλαίσιο που διέπει την έγκριση των ΓΤΟ δεν έχει αλλάξει ακόμη. Κατά συνέπεια, πρέπει να τηρήσω το παρόν σύστημα ωσότου αλλάξει, θα είμαστε όμως έτοιμοι να λάβουμε υπόψη όλες τις νέες κατευθυντήριες γραμμές και να τις εξετάσουμε πάρα πολύ προσεκτικά.
<SPEAKER ID="419" NAME="Michał Tomasz Kamiński" LANGUAGE="PL">
Κύριε Πρόεδρε, η κοινοπραξία της Gazprom και της Nord Stream κατασκευάζει τον αγωγό που είναι γνωστός ως βόρειος αγωγός από τις 9 Απριλίου. Δεν θα ήθελα να εστιάσω στις περιβαλλοντικές πτυχές του έργου, καθώς το Σώμα αυτό τις έχει ήδη συζητήσει. Θα ήθελα απλώς να επιστήσω την προσοχή σας σε ένα ζήτημα -ο αγωγός που έχει κατασκευαστεί, δυσκολεύει σημαντικά τα μεγάλα πλοία να φθάσουν στο πολωνικό λιμάνι Świnoujście. Το εν λόγω λιμάνι είναι μια σημαντική πηγή εργασίας για πολλούς Πολωνούς στη δυτική Πολωνία, μια περιοχή που πλήττεται από ένα επίπεδο ανεργίας, το οποίο συχνά είναι αρκετά υψηλό. " Πολωνία έχει θέσει το ζήτημα αυτό σε διμερείς συζητήσεις, έχω όμως την εντύπωση ότι εδώ έχουμε να κάνουμε και με προβλήματα που σχετίζονται με την ανταγωνιστικότητα. Το λιμάνι του Rostock βρίσκεται ακριβώς δίπλα, πέρα από τα σύνορα με τη Γερμανία. Ελπίζω ότι θα παρουσιάσει ταχεία ανάπτυξη, θα ήθελα όμως να έχουν όλα τα ευρωπαϊκά λιμάνια την ίδια μεταχείριση, έτσι ώστε να μπορούν πραγματικά να ανταγωνιστούν και έτσι ώστε οι τεχνικές λύσεις που υιοθετεί ένα κράτος μέλος να μην εμποδίζουν την ανάπτυξη των λιμανιών ενός άλλου κράτους μέλους.
<SPEAKER ID="420" NAME="José Manuel Barroso" LANGUAGE="EN">
Γνωρίζω ότι σε κάποια φάση εκφράστηκαν ανησυχίες ότι η πρόσβαση στα εν λόγω πολωνικά λιμάνια θα περιοριζόταν. Εντούτοις, σύμφωνα με τις πληροφορίες που διαθέτει η Επιτροπή, η αρμόδια για την εκμετάλλευση των ορυχείων γερμανική αρχή στην πόλη Stralsund συμπεριέλαβε στην άδειά της προς την εταιρεία Nord Stream την προϋπόθεση να ετοιμάσει μια αναθεωρημένη ανάλυση κινδύνων για ένα τμήμα του αγωγού στη γερμανική επικράτεια, καθώς σε εκείνη τη φάση η πολωνική πλευρά παρουσίασε σχέδια για την προσαρμογή και των δύο λιμανιών, ώστε να μπορούν να δεχθούν πλοία που χρειάζονται μεγαλύτερα βάθη ύδατος για να επιπλέουν. Ως αποτέλεσμα της ανάλυσης αυτής, ο αγωγός θα κατασκευαστεί στον πυθμένα με ένα κάλυμμα μισού μέτρου για περίπου 20 χιλιόμετρα.
<P>
Επιπλέον, η ανάλυση της σχεδιαζόμενης πορείας της γερμανικής αποκλειστικής οικονομικής ζώνης οδήγησε στην απόφαση να επιλεγεί μια εναλλακτική οδός για μήκος 12 χιλιομέτρων. " τελικά έγκριση δόθηκε από το Ομοσπονδιακό Γραφείο Ναυτιλίας και Υδρογραφίας φέτος τον Φεβρουάριο.
<P>
Σύμφωνα με τις πληροφορίες που διαθέτουμε από τις γερμανικές αρχές και τον κατασκευαστή, και τα δύο προαναφερθέντα μέτρα λήφθηκαν προκειμένου να διασφαλιστεί η απεριόριστη πρόσβαση στα πολωνικά λιμάνια, έπειτα από την κατασκευή του αγωγού. Λυπάμαι για το ότι τα στοιχεία αυτά είναι πολύ τεχνικά, αυτές είναι όμως οι καλύτερες πληροφορίες που διαθέτουμε.
<SPEAKER ID="421" NAME="Michał Tomasz Kamiński" LANGUAGE="PL">
Κύριε Barroso, αποδείξατε πολλές φορές ότι μεταχειρίζεστε με δίκαιο τρόπο τα κράτη μέλη. Ελπίζω ότι σε σχέση με το ζήτημα αυτό, η Ευρωπαϊκή Επιτροπή θα μεταχειριστεί τη χώρα μου με εξίσου δίκαιο τρόπο. Θα ήθελα απλώς να επιστήσω την προσοχή σας στο γεγονός ότι εσείς ο ίδιος παραδεχθήκατε ότι βασίζεστε κατά κύριο λόγο σε στοιχεία που σας παρουσίασε η γερμανική πλευρά. Θα ήθελα να καλέσω την Ευρωπαϊκή Επιτροπή να δεχθεί τις συμβουλές και ανεξάρτητων εμπειρογνωμόνων πάνω στο θέμα αυτό, αν και θα συνεχίσω να τονίζω ότι έχω μεγάλη εμπιστοσύνη στη δίκαιη από μέρους σας προσέγγιση όλων των κρατών μελών της Ευρωπαϊκής Ένωσης.
<SPEAKER ID="422" NAME="José Manuel Barroso" LANGUAGE="EN">
Σας ευχαριστώ για τα καλά σας λόγια, κύριε Kamiński. " Επιτροπή παρακολουθεί πράγματι πολύ στενά το ζήτημα της Nord Stream. Γνωρίζουμε πόσο ευαίσθητο είναι το ζήτημα αυτό ως προς το περιβάλλον καθώς και ως προς άλλες πλευρές, επομένως θα το παρακολουθούμε με μεγάλη φροντίδα.
<SPEAKER ID="423" NAME="Lothar Bisky" LANGUAGE="DE">
Κύριε Πρόεδρε, κύριε Barroso, απαντώντας στα ερωτήματα του κ. Schulz, είπατε ότι η πρόταση για τα ευρωομόλογα κατά πάσα πιθανότητα δεν θα έχει επιτυχία. Προηγουμένως, μας είπαν ότι δεν θα κερδίζαμε τίποτα με τον φόρο χρηματοπιστωτικών συναλλαγών και ότι και άλλες προτάσεις δεν είχαν επίσης κανένα αποτέλεσμα. Σήμερα βρισκόμαστε στον τρίτο χρόνο από τη χρηματοπιστωτική κρίση και διερωτώμαι τώρα εάν θα μπορούσατε να συμφωνήσετε στην προώθηση των πακέτων διάσωσης του ευρώ -αυτό, φυσικά, θα ήταν ένα επιπρόσθετο μέτρο- ή εάν πρέπει να περιμένουμε ότι εσείς και άλλοι θα απορρίψετε έως το Σαββατοκύριακο ακόμη ένα πακέτο προτάσεων. " ερώτησή μου είναι: πόσο δαπανηρή είναι η καθυστέρηση αυτή, ιδιαίτερα όταν είναι σαφές ότι κοστίζει πολλά χρήματα;
<SPEAKER ID="424" NAME="José Manuel Barroso" LANGUAGE="EN">
Ένα πράγμα που πρέπει να πούμε στους αρχηγούς κρατών και κυβερνήσεων είναι το εξής: την εβδομάδα αυτή, όταν συναντηθούμε -επειδή παρίσταται και ο Πρόεδρος της Επιτροπής ως μέλος του Ευρωπαϊκού Συμβουλίου- δεν θα έχουμε να κάνουμε απλώς ο ένας με τον άλλον ή με την πολιτική ή την οικονομία, αλλά θα έχουμε να κάνουμε με τις αγορές.
<P>
Τα θέματα αυτά είναι εξαιρετικά ευαίσθητα και πιστεύω ότι πρέπει να επιδείξουμε κάποια μορφή σωφροσύνης στα σχόλια που γίνονται.
<P>
Καθώς οφείλω να επιδεικνύω διαφάνεια προς όλους σας, έχω ήδη απαντήσει με μεγάλη ειλικρίνεια στο ερώτημα που μου έθεσε ο κ. Schulz. Είδαμε κάποιες ενδιαφέρουσες προτάσεις για τα ευρωομόλογα. Θεωρώ ότι δεν θα πρέπει να απορρίψουμε την πρόταση, είναι όμως προφανές ότι δεν υπάρχει συναίνεση σε αυτήν τη φάση. Δεν θα επιμείνω σε κάτι που, κατά την άποψή μου, είναι προφανώς ένα ζήτημα που στην παρούσα φάση διχάζει. Διαθέτουμε σήμερα μέσα που υπήρξαν αποτέλεσμα συναίνεσης, πάνω στα οποία μπορούμε να εργαστούμε για να βρούμε συνεκτικά, δυναμικά μέτρα, προκειμένου να προστατεύσουμε την ευρωζώνη και την Ευρωπαϊκή Ένωση.
<SPEAKER ID="425" NAME="Lothar Bisky" LANGUAGE="DE">
Κύριε Πρόεδρε, κύριε Barroso, έχω ακόμη μια σύντομη ερώτηση: υπάρχουν άλλα μέσα που εξακολουθούν να βρίσκονται υπό συζήτηση; Αισθάνομαι μάλλον ελάχιστα ενημερωμένος σε σχέση με το θέμα αυτό. Κάτι πρέπει να γίνει και πιθανότατα συμφωνούμε στο ότι, στην πραγματικότητα, θα πρέπει να χρησιμοποιήσουμε τα μέσα που έχουμε στη διάθεσή μας.
<SPEAKER ID="426" NAME="José Manuel Barroso" LANGUAGE="EN">
Συζητάμε πολλά θέματα και πολλά πιθανά εναλλακτικά μέσα. " τελευταία Ευρωομάδα εξέτασε διάφορες λύσεις και διάφορες ιδέες και η Επιτροπή βρίσκεται σε επαφή με όλα τα εμπλεκόμενα μέρη.
<P>
Εγώ προσωπικά και ο Olli Rehn δεν πραγματοποιούμε διαβουλεύσεις μόνο με τα κράτη μέλη, αλλά και με τον Πρόεδρο της Ευρωπαϊκής Κεντρικής Τράπεζας, τον Διευθύνοντα Σύμβουλο του ΔΝΤ και άλλους πολύ σημαντικούς παράγοντες στον τομέα αυτόν, δεν θεωρώ όμως ότι είναι φρόνιμο, όπως συνέβη μερικές φορές στο παρελθόν, να προβαίνουμε σε πολύ σημαντικές ανακοινώσεις που δεν ακολουθούνται από απτές ενέργειες.
<P>
Την επόμενη φορά θα πρέπει να κάνουμε ακριβώς το αντίθετο και να καταλήξουμε σε πραγματικά συμπεράσματα, όταν θα είμαστε έτοιμοι. Γι' αυτόν ακριβώς τον λόγο, η Επιτροπή συνεργάζεται πολύ ενεργά με όλα τα κράτη μέλη και με άλλους οργανισμούς, προκειμένου να δώσει μια ολοκληρωμένη απάντηση το συντομότερο δυνατό.
<SPEAKER ID="427" NAME="Nigel Farage" LANGUAGE="EN">
Κύριε Barroso, η πρόσφατη θύελλα της WikiLeaks οδήγησε σε ανάμικτα συναισθήματα, με κάποιους να λένε ότι η διαφάνεια είναι κάτι καλό και άλλους να λένε ότι ίσως οι διαρροές θα ζημιώσουν τη διεθνή διπλωματία. Εντούτοις, με διασκέδασαν ιδιαίτερα οι αναφορές που έκανε η WikiLeaks σε εσάς, στις οποίες αναφέρει το ταξίδι σας στη Ρωσία και το γεγονός ότι σας αγνόησαν και σας απέκλεισαν, καθώς και τη ρωσική άποψη που προήλθε από τα υψηλά κλιμάκια ότι δεν ήσασταν τίποτε περισσότερο παρά ένας υπερεκτιμημένος διεθνής δημόσιος υπάλληλος.
<P>
Κύριε Barroso, μην ξεχνάτε: αυτό το έχουμε ξανασυζητήσει και στο παρελθόν. Σας έχω επισημάνει ξανά και ξανά ότι δεν είστε άμεσα εκλεγμένος από τους πολίτες και, ως εκ τούτου, δεν διαθέτετε πραγματική νομιμοποίηση. Μήπως το γεγονός ότι δεν είστε εκλεγμένος είναι ο λόγος για τον οποίο δεν εμπνέετε περισσότερο σεβασμό στην παγκόσμια σκηνή και για τον οποίο οι λαοί της Ευρώπης σας περιφρονούν εσάς και την Επιτροπή ολοένα και περισσότερο;
<SPEAKER ID="428" NAME="José Manuel Barroso" LANGUAGE="EN">
Δεν θα περίμενα από εσάς, κύριε Farage, να συμπράξετε με τους Ρώσους -γιατί αυτό ακριβώς υπαινίσσεστε, ότι συμφωνείτε μαζί τους! Ειλικρινά, έχω εκλεγεί από αυτό το Κοινοβούλιο, με μυστική ψηφοφορία, επομένως θεωρώ ότι αξίζω τον σεβασμό του Κοινοβουλίου, από όλους τους βουλευτές του Κοινοβουλίου.
<P>
(Χειροκροτήματα)
<P>
" Ευρωπαϊκή Ένωση των 27 δημοκρατιών έχει έναν πρωτότυπο τρόπο να εκλέγει τον Πρόεδρο της Επιτροπής, επειδή ακριβώς δεν είμαστε κράτος. Είμαι βέβαιος ότι δεν θα ήσασταν υπέρ ενός ενοποιημένου ευρωπαϊκού κράτους. Εφόσον δεν αποτελούμε ενοποιημένο κράτος, δεν γίνεται άμεση εκλογή του Προέδρου της Ευρωπαϊκής Ένωσης. Διότι δεν έχουμε κάτι τέτοιο· έχουμε Πρόεδρο της Επιτροπής. Είτε σας αρέσει είτε όχι -εμένα μου αρέσει περισσότερο από ό,τι σε εσάς!- στην πραγματικότητα, όμως, έχω εκλεγεί από αυτό το Κοινοβούλιο και υπάρχει ο Πρόεδρος του Ευρωπαϊκού Συμβουλίου, ο οποίος έχει διοριστεί από τους αρχηγούς κρατών και κυβερνήσεων.
<P>
Αυτός είναι ο τρόπος που λειτουργούμε και θεωρώ ότι πρόκειται για έναν δημοκρατικό τρόπο διαχείρισης της πολυμορφίας στην Ευρωπαϊκή Ένωση. Θέλω να ελπίζω ότι τουλάχιστον οι βουλευτές του Ευρωπαϊκού Κοινοβουλίου σέβονται τα θεσμικά όργανα που έχουμε στην Ευρωπαϊκή Ένωση, ακόμη και αν οι άλλοι δεν το κάνουν.
<SPEAKER ID="429" NAME="Nigel Farage" LANGUAGE="EN">
Λοιπόν, κύριε Barroso, το απόλαυσα τρομερά! Το ότι μπορείτε να ορθώνετε το ανάστημά σας και να υπερηφανεύστε για το γεγονός ότι σας εξέλεξαν μυστικά και ότι, με κάποιον τρόπο, αυτό σας παρέχει τη δημοκρατική νομιμοποίηση είναι η πιο παράξενη ιδέα που έχω συναντήσει σε ολόκληρη τη ζωή μου.
<P>
Το γεγονός είναι ότι η Επιτροπή διαθέτει το αποκλειστικό δικαίωμα να προτείνει το είδος της νομοθεσίας που ζημιώνει τις ευρωπαϊκές οικονομίες με τον τρόπο που το κάνει. Υπάρχουν οιεσδήποτε συνθήκες, υπό τις οποίες θεωρείτε ότι οι λαοί της Ευρώπης θα πρέπει να πραγματοποιούν δημοψήφισμα, έτσι ώστε να μπορούν να αποφασίζουν για τα θέματα αυτά;
<P>
(Παρεμβάσεις από το ακροατήριο από διάφορους βουλευτές)
<SPEAKER ID="430" NAME="Πρόεδρος">
Συνάδελφοι, λυπούμαι, αλλά δεν δεχόμαστε σχόλια από το ακροατήριο. Θα θέλαμε να προχωρήσουμε με τη διαδικασία.
<SPEAKER ID="431" NAME="José Manuel Barroso" LANGUAGE="EN">
" εκλογή στο Κοινοβούλιο ήταν μια ανοικτή εκλογή. Εντούτοις, πολλοί θεωρούν ότι οι πιο ελεύθερες εκλογές είναι οι εκλογές, στις οποίες κάθε άτομο -ή κάθε βουλευτής του Κοινοβουλίου- μπορεί να λάβει αποφάσεις μυστικά. Στα ολοκληρωτικά συστήματα, δεν επιτρέπονται συνήθως οι μυστικές ψηφοφορίες, ακριβώς εξαιτίας της πίεσης που ασκείται στις ατομικές ελευθερίες. Αυτό είναι το πρώτο που θέλω να πω.
<P>
Δεύτερον, όσον αφορά τα δημοψηφίσματα, η συνταγματική και δημοκρατική θεωρία προβλέπει την πραγματοποίηση δημοψηφισμάτων, καθώς και την αντιπροσωπευτική δημοκρατία. Επί τη ευκαιρία, η Βρετανία είναι πιθανότατα η χώρα που έχει κάνει τα περισσότερα για την αντιπροσωπευτική δημοκρατία. Ένας απόλυτα νομιμοποιημένος τρόπος λήψης αποφάσεων σε μια δημοκρατία είναι μέσω της αντιπροσωπευτικής δημοκρατίας. Ο ρόλος των κοινοβουλίων, είτε πρόκειται για τα εθνικά κοινοβούλια είτε για το Ευρωπαϊκό Κοινοβούλιο, είναι εξαιρετικά σημαντικός στο πλαίσιο της δημοκρατίας. Προσωπικά, πιστεύω ότι κάποια σχόλια που έγιναν ενάντια στην αντιπροσωπευτική δημοκρατία δεν αντικατοπτρίζουν έναν πραγματικά δημοκρατικό νου, όταν γίνονται με τόσο αρνητικό τρόπο.
<SPEAKER ID="432" NAME="Andrew Henry William Brons" AFFILIATION="NI">
(EN) " Κίνα απολαμβάνει ένα μεγάλο πλεόνασμα στο εμπορικό της ισοζύγιο με την ΕΕ. Το πλεόνασμα της Ευρώπης στον τομέα των υπηρεσιών είναι πολύ μικρό για να το αντισταθμίσει. " Κίνα επιτυγχάνει το εμπορικό της πλεόνασμα μέσω της τεχνητά χαμηλής αξίας του νομίσματός της, μέσω των χαμηλών μισθών, έτσι ώστε οι πολίτες να μην μπορούν να αγοράσουν τα προϊόντα που εισάγονται στην Κίνα και οι τιμές των εξαγωγών να είναι σημαντικά χαμηλότερες από τις ευρωπαϊκές, και, τρίτον, με το να αγνοούνται τα διεθνή δικαιώματα ευρεσιτεχνίας, έτσι ώστε οι κινεζικές εταιρείες να μπορούν να επωφελούνται από την έρευνα και την ανάπτυξη που δεν πραγματοποιούν οι ίδιες.
<P>
" Κίνα συσσωρεύει με ταχείς ρυθμούς αποθέματα ξένου συναλλάγματος και αποκτά έλεγχο στους σπανίζοντες παγκόσμιους πόρους. Οι ευρωπαϊκές χώρες μετατρέπονται σε πρόθυμα θύματα ενός ανελέητου παγκόσμιου ανταγωνιστή που έχει τα μέσα να καταστρέψει τα εισοδήματά μας. Οι ευρωπαϊκές χώρες πρέπει μεμονωμένα -αυτό θα προτιμούσα- ή συλλογικά να προστατεύσουν τις βιομηχανίες μας.
<P>
Για ποιον λόγο η Επιτροπή επιτρέπει να υφίστανται οι ευρωπαϊκές επιχειρήσεις και οι ευρωπαίοι εργαζόμενοι τον αθέμιτο ανταγωνισμό της Κίνας;
<SPEAKER ID="433" NAME="José Manuel Barroso" LANGUAGE="EN">
Επιτρέψτε μου να σας πω ότι θα είχαμε πολύ μεγαλύτερη επιτυχία εάν κάναμε κάτι τέτοιο συλλογικά, παρά ο καθένας ξεχωριστά.
<P>
Ειλικρινά, δεν βλέπω να έχουν τα επιμέρους κράτη μέλη αρκετή δύναμη, ώστε να επιβάλουν ένα ορισμένο είδος μέτρων στην Κίνα. " Ευρωπαϊκή Ένωση συλλογικά μπορεί να ασχοληθεί με την Κίνα και αυτό ακριβώς κάνουμε. Όπως γνωρίζετε, είμαστε υπέρ του ελεύθερου εμπορίου, όμως είμαστε επίσης υπέρ του θεμιτού εμπορίου. Όταν πιστέψαμε ότι υπήρχαν ενδείξεις για ντάμπινγκ, για παράδειγμα, δρομολογήσαμε μέτρα αντιντάμπινγκ σε σχέση με την Κίνα. Δεν ήταν εύκολο, διότι κάποια κράτη μέλη ήταν αντίθετα στα μέτρα αυτά, εμείς όμως τα εφαρμόσαμε. Κάθε φορά που συναντιόμαστε με την κινεζική ηγεσία, συζητούμε για τα δικαιώματα πνευματικής ιδιοκτησίας και την ανάγκη να σέβεται η Κίνα κάποιες βασικές αρχές, έτσι ώστε να μπορούμε να συνεχίσουμε το ανοικτό εμπόριο μαζί της. Αυτή ακριβώς είναι η ατζέντα μας: να δεσμεύσουμε θετικά τους Κινέζους, παραμένοντας παράλληλα σταθεροί ως προς τα εμπορικά μας συμφέροντα.
<P>
Επί τη ευκαιρία, αυτό εκφράστηκε ρητά κατά την τελευταία διάσκεψη κορυφής.
<SPEAKER ID="434" NAME="Andrew Henry William Brons" AFFILIATION="NI">
(EN) Είπατε ότι πιστεύετε στο θεμιτό εμπόριο, το θεμιτό εμπόριο όμως δεν υπάρχει. Αυτό που έχουμε είναι μεροληπτικό εμπόριο υπέρ της Κίνας.
<P>
Θα καταφέρει η Επιτροπή να πείσει την Κίνα να καταργήσει τις επιχορηγήσεις της, να αφήσει το νόμισμά της να ανατιμηθεί ή, ακόμη, να σεβαστεί τα διεθνή πνευματικά δικαιώματα, τα οποία προφανώς αντιστοιχούν περίπου στο 5% του κινεζικού ΑΕγχΠ; Δεν θα ήταν εν τέλει αναγκαίο να εμποδίσουμε τις εισαγωγές των κινεζικών προϊόντων γενικότερα;
<SPEAKER ID="435" NAME="José Manuel Barroso" LANGUAGE="EN">
Είναι προφανές ότι η Επιτροπή θα τα καταφέρει, εάν έχει την πλήρη στήριξη των κρατών μελών μας. Αυτό κάνουμε και είμαστε ιδιαίτερα προσηλωμένοι προπάντων στην αμοιβαιότητα. " έννοια της αμοιβαιότητας σημαίνει ότι θέλουμε να διατηρήσουμε τις αγορές ανοικτές. Πιστεύουμε ότι είναι προς το συμφέρον μας. " Ευρωπαϊκή Ένωση είναι με απόσταση ο μεγαλύτερος εξαγωγέας παγκοσμίως, μεγαλύτερος και από την Κίνα, και επομένως είναι σημαντικό να διατηρήσουμε τις αγορές ανοικτές. Εντούτοις, πιστεύουμε επίσης ότι οι εταίροι μας θα πρέπει να σέβονται κάποιους βασικούς κανόνες.
<P>
Όσον αφορά τις συναλλαγματικές ισοτιμίες, όπως γνωρίζετε, η Ευρωπαϊκή 'Ενωση βρισκόταν στην πρώτη γραμμή κατά την τελευταία προσπάθεια της G20 να διασφαλίσει ότι το ζήτημα αυτό θα αντιμετωπιστεί με εποικοδομητικό και συνεργατικό τρόπο, διότι πιστεύουμε ότι το ζήτημα θα πρέπει να συζητηθεί και όταν ασχολούμαστε με τα προβλήματα σημαντικών ανισορροπιών στην παγκόσμια οικονομία.
<SPEAKER ID="436" NAME="Πρόεδρος">
Ερχόμαστε τώρα στο δεύτερο μέρος της Ώρας των Ερωτήσεων, στις έκτακτες παρεμβάσεις. Το θέμα είναι η WikiLeaks και η ασφάλεια στον κυβερνοχώρο.
<SPEAKER ID="437" NAME="Carlos Coelho" AFFILIATION="PPE">
(PT) Κύριε Πρόεδρε, κύριε Barroso, δεν πρόκειται να σας ζητήσω να εξετάσετε τα προβλήματα της αμερικανικής διπλωματίας ή να σχολιάσετε τα προτερήματα και τις αδυναμίες των υπολογιστικών δικτύων, την ελευθερία της πληροφόρησης ή τα επαίσχυντα αιτήματα για τον θάνατο του Julian Assange. Αυτό που θα ήθελα να πω είναι ότι δεν έχουμε το δικαίωμα να αγνοούμε καμία πληροφορία που έρχεται στη δημόσια σκηνή.
<P>
Ζήτησα να μάθω από τον πρόεδρο της Επιτροπής Πολιτικών Ελευθεριών, Δικαιοσύνης και Εσωτερικών Υποθέσεων, καθώς και από τον πρόεδρο της Υποεπιτροπής Ανθρωπίνων Δικαιωμάτων, εάν θα μπορούσαμε να επανεξετάσουμε την έρευνα που πραγματοποίησε το Κοινοβούλιο το 2007 όσον αφορά τις δραστηριότητες Κεντρικής Υπηρεσίας Πληροφοριών (CIA) των "νωμένων Πολιτειών στην Ευρώπη, της οποίας είχα την τιμή να προεδρεύω. Την περίοδο εκείνη, απέτισα φόρο τιμής σε εσάς: η Επιτροπή Barroso ήταν συνεργάσιμη και εξυπηρετική και ενήργησε με μεγάλη διαφάνεια, σε αντίθεση με το Συμβούλιο, το οποίο προέβη σε παραλείψεις και είπε ψέματα κατά τις επαφές του με το Κοινοβούλιο. Το ερώτημα που θα ήθελα να σας θέσω είναι πολύ απλό: είναι η Επιτροπή Barroso έτοιμη να συνεργαστεί και πάλι με εντελώς διαφανή τρόπο με το Ευρωπαϊκό Κοινοβούλιο;
<SPEAKER ID="438" NAME="José Manuel Barroso" LANGUAGE="PT">
" Ευρωπαϊκή Επιτροπή, της οποίας έχω την τιμή να προεδρεύω, συνεργάζεται πάντοτε με απόλυτη διαφάνεια με το Ευρωπαϊκό Κοινοβούλιο και θα συνεχίσει πάντοτε να το κάνει και στο μέλλον. Δεν έχω την παραμικρή αμφιβολία για αυτό και σας ευχαριστώ για τα λόγια σας όσον αφορά την Επιτροπή, της οποίας προεδρεύω. Πιστεύω ότι είναι σημαντικό να τηρούμε τα υψηλότερα πρότυπα και τις αρχές της διαφάνειας και της σωστής θεσμικής συνεργασίας σε όλες τις σχέσεις μεταξύ της Επιτροπής και του Κοινοβουλίου.
<SPEAKER ID="439" NAME="Edit Herczog" AFFILIATION="S&amp;D">
(EN) Θα ήθελα να κάνω την ίδια ερώτηση. Σήμερα, οι Ευρωπαίοι είναι ψηφιακά εξαρτημένοι και θέλουμε να είμαστε ψηφιακά εξαρτημένοι, με την προϋπόθεση όμως ότι θα αισθανόμαστε ασφαλείς και σίγουροι στο διαδίκτυο. Πρέπει να αποτελέσει προτεραιότητα της Επιτροπής η εξεύρεση προτάσεων όσον αφορά την ασφάλεια 500 εκατομμυρίων ευρωπαίων πολιτών. Ποια είναι τα σχέδιά της όσον αφορά τη διατήρηση της ασφάλειας και της ιδιωτικότητας μαζί, προκειμένου να μην εξουδετερωθεί η μία από τις δύο;
<SPEAKER ID="440" NAME="José Manuel Barroso" LANGUAGE="EN">
Κάποια από τα ζητήματα αυτά εμπίπτουν στην σφαίρα εθνικής αρμοδιότητας, σε σχέση με τους τομείς όμως που υπάγονται στη δική μας σφαίρα αρμοδιότητας προτείναμε πρόσφατα κάποιες βελτιώσεις. Όσον αφορά τη νομοθεσία σε σχέση με την πρόσβαση σε έγγραφα, παρουσιάσαμε κάποιες προτάσεις της Επιτρόπου Malmström, τις οποίες επί του παρόντος εξετάζετε. Επίσης, υποβάλαμε προτάσεις όσον αφορά την ασφάλεια στον κυβερνοχώρο, διότι, όπως πολύ σωστά είπατε, έχουμε ολοένα και πιο μεγάλη ψηφιακή εξάρτηση.
<P>
Είναι πολύ σημαντικό να έχουμε στον ψηφιακό χώρο ελευθερία, η ελευθερία όμως αυτή πρέπει φυσικά να είναι υπεύθυνη ελευθερία, με σημαντικά δικαιώματα, όπως το δικαίωμα στην προστασία της ιδιωτικότητας. Ως εκ τούτου, η προστασία των προσωπικών δεδομένων αποτελεί επίσης ζήτημα θεμελιωδών δικαιωμάτων και πιστεύουμε ότι η Επιτροπή έχει παρουσιάσει λογικές προτάσεις που επιτυγχάνουν τη σωστή ισορροπία ανάμεσα στην ελευθερία -αυτή δεν είναι διαπραγματεύσιμη- και τη χρήση του διαδικτύου με υπεύθυνο τρόπο.
<SPEAKER ID="441" NAME="Graham Watson" AFFILIATION="ALDE">
(EN) Ο Πρόεδρος της Επιτροπής έδωσε κάποιες υπερβολικές απαντήσεις όσον αφορά τη WikiLeaks. Μπορώ να τον ρωτήσω κάτι, για το οποίο οι απόψεις του δεν έχουν ακόμη διαρρεύσει από τη WikiLeaks;
<P>
Κύριε Πρόεδρε, απαντήσατε σε ερωτήσεις για την έκδοση ευρωομολόγων, με στόχο να παράσχετε χρήματα στις κυβερνήσεις για τρέχουσες δαπάνες. Κατανοώ και συμμερίζομαι κάποιες από τις ανησυχίες που εκφράστηκαν σε σχέση με ένα τέτοιο μέτρο. Εντούτοις, δεν αναγνωρίζετε την ικανότητα δανεισμού, η οποία υφίσταται ως αποτέλεσμα της σωστής διαχείρισης του ευρώ;
<P>
Καθώς ο κ. Oettinger μας λέει ότι χρειάζεται μέσα σε δέκα χρόνια 1.000 δισεκατομμύρια ευρώ για επενδύσεις σε υποδομές στον τομέα της ενέργειας -δηλαδή πρόκειται περίπου για 100 δισεκατομμύρια ευρώ ετησίως, για να αντιμετωπιστεί η διπλή πρόκληση των κλιματικών αλλαγών και της ενεργειακής ασφάλειας- και καθώς κάτι τέτοιο θα ήταν ένα ιδιαίτερα φιλόδοξο εγχείρημα για την Ευρωπαϊκή Τράπεζα Επενδύσεων, δεν θα μπορούσατε να παρουσιάσετε προτάσεις για την έκδοση ευρωομολόγων, προκειμένου να χρηματοδοτηθούν οι επενδύσεις στις υποδομές αντί για τις τρέχουσες κυβερνητικές δαπάνες;
<SPEAKER ID="442" NAME="José Manuel Barroso" LANGUAGE="EN">
Κύριε Watson, δεν ήρθα εδώ για να σας διαρρεύσω πληροφορίες! Γνωρίζετε ήδη τη θέση μου σε σχέση με το εν λόγω ζήτημα. Στην ετήσια απολογιστική ομιλία μου προς εσάς, ανέφερα ότι θα υποβάλω προτάσεις για ευρωομόλογα, τα οποία θα έχουν τη μορφή ομολόγων έργου ειδικά για υποδομές. Αυτά δεν θα εκδίδονταν για να έχουν τα κράτη μέλη μεγαλύτερο χρέος ή για να καλύπτουν το υπερβολικό χρέος -διότι έχουμε ένα πρόβλημα με το υπερβολικό χρέος στην Ευρώπη- αλλά συγκεκριμένα για τη χρηματοδότηση κάποιων σημαντικών έργων υποδομών, κυρίως με τη στήριξη της Ευρωπαϊκής Τράπεζας Επενδύσεων -όπως σωστά είπατε.
<P>
" πρόταση αυτή βρίσκεται στην ημερήσια διάταξη και στις δημοσιονομικές προοπτικές μας. Τον Ιούνιο, θα υποβάλουμε κάποιες συγκεκριμένες προτάσεις για το θέμα αυτό. Ας προσπαθήσουμε να οικοδομήσουμε την αναγκαία συναίνεση, διότι θεωρώ ότι αυτός είναι ένας από τους τρόπους αντιμετώπισης του σημερινού μας προβλήματος. Υπάρχουν πολύ σημαντικοί περιορισμοί όσον αφορά τους προϋπολογισμούς των κρατών μελών και, ταυτόχρονα, χρειαζόμαστε χρηματοδότηση για ορισμένα πραγματικά ευρωπαϊκά έργα.
<SPEAKER ID="443" NAME="Raül Romeva i Rueda" AFFILIATION="Verts/ALE">
(ES) Κύριε Barroso, αυτό που με προβληματίζει είναι το περιεχόμενο. Έχω την εντύπωση ότι τα βάζουμε με όποιον φέρνει κακά νέα αντί να εστιάζουμε στην καρδιά του προβλήματος. Το μείζον ζήτημα που βρίσκεται πίσω από τη WikiLeaks είναι το περιεχόμενό της, το οποίο αποδεικνύει ότι είναι αληθές.
<P>
Για χρόνια, εσείς και άλλοι συνάδελφοί σας, όπως ο Miguel Moratinos, διαψεύδατε το μεγαλύτερο μέρος του περιεχομένου της. Διαψεύδατε ότι υπήρχαν ευρωπαϊκές δολοπλοκίες με ορισμένες παράνομες πρακτικές από μέρους των "νωμένων Πολιτειών.
<P>
Σήμερα γνωρίζουμε ότι αυτό αληθεύει, ότι πράγματι συνέβη, και ακόμη περιμένουμε μια απάντηση από πολλούς υπουργούς Εξωτερικών και, ειδικότερα, από εσάς. Πιστεύω ότι πρέπει να δώσετε εξηγήσεις σε σχέση με το περιεχόμενο.
<P>
Κατόπιν τούτου, έχω άλλο ένα ερώτημα όσον αφορά την εκστρατεία κατά του Julian Assange. Θεωρώ ότι είναι πραγματικά σημαντικό να λάβουμε υπόψη τους κινδύνους που αντιμετωπίζει επί του παρόντος αυτό το άτομο. Δεν πρέπει να ξεχνάμε ότι έκανε κάτι που ήταν αναγκαίο, δηλαδή να φανερώσει την αλήθεια.
<P>
Αυτό είναι ελπίζω κάτι που το αντιλαμβάνεστε και εσείς και αυτό ελπίζουμε όλοι μας στο Κοινοβούλιο: να δώσετε εξηγήσεις, είτε εδώ ή σε κάποια επιτροπή που θα πρέπει να θέσουμε και πάλι σε ισχύ, προκειμένου να εξακριβώσουμε την πραγματική αλήθεια.
<SPEAKER ID="444" NAME="José Manuel Barroso" LANGUAGE="PT">
Όσον αφορά το περιεχόμενο, όλες οι πληροφορίες που είδαν το φως της δημοσιότητας σχετίζονται με τις δραστηριότητες κρατών μελών και όχι της Ευρωπαϊκής Επιτροπής. Τα κράτη μέλη πρέπει να παράσχουν όλες τις διασαφηνίσεις και είμαι βέβαιος ότι θα το πράξουν, ως δημοκρατικά κράτη που είναι. Γνωρίζω ότι σε ορισμένα κράτη μέλη έχουν αναληφθεί πρωτοβουλίες για την ενημέρωση της κοινής γνώμης σχετικά με συγκεκριμένες ενέργειες, για τις οποίες κατηγορήθηκαν.
<P>
Όσον αφορά το έργο της Επιτροπής, όπως μας υπενθύμισε ο αξιότιμος βουλευτής κ. Coelho πριν από λίγο, η Επιτροπή έκανε ό,τι περνούσε από το χέρι της για να παράσχει τη μέγιστη δυνατή πληροφόρηση στο Κοινοβούλιο και την ευρωπαϊκή κοινή γνώμη. Σε σχέση με τον Julian Assange, δεν έχω να κάνω κανένα σχόλιο. Υπάρχουν κατηγορίες ποινικού χαρακτήρα εναντίον του, οι οποίες απαγγέλθηκαν από ένα κράτος μέλος -τη Σουηδία- το οποίο είναι ένα δημοκρατικό κράτος και το οποίο έχει επί του παρόντος εκδώσει ευρωπαϊκό ένταλμα σύλληψης εναντίον του, κάτι που εξετάζεται από τις βρετανικές δικαστικές αρχές. " Επιτροπή δεν έχει προφανώς κάτι να πει επ' αυτού, πέρα από το προφανές: κάθε κατηγορούμενος είναι αθώος μέχρι αποδείξεως του εναντίου.
<SPEAKER ID="445" NAME="Γεώργιος Παπανικολάου" AFFILIATION="PPE">
Κύριε Πρόεδρε, στο διαδίκτυο αυτήν τη στιγμή διεξάγεται ένας πραγματικός πόλεμος. Δημοσιεύματα αναφέρουν ότι εδώ και λίγες μέρες χιλιάδες χάκερ εξαπολύουν διαδικτυακές επιθέσεις εναντίον των εταιρειών που επιχειρούν να κατεβάσουν από το διαδίκτυο τη WikiLeaks ή να την χτυπήσουν οικονομικά και να την αποκόψουν από τις δωρεές.
<P>
Εταιρείες όπως η MasterCard, η Visa, η PayPal δέχτηκαν ηλεκτρονικές επιθέσεις τύπου DDOS, δηλαδή χιλιάδες υπολογιστές προσπαθούν να συνδεθούν ταυτόχρονα στην ίδια σελίδα, υπερφορτώνοντάς την και θέτοντας την εκτός λειτουργίας.
<P>
Αντιλαμβανόμαστε όλοι ότι αυτό δημιουργεί γενικό πρόβλημα στις συναλλαγές των πολιτών. Και το ερώτημα είναι σαφές: θεωρούμε ότι - σε ευρωπαϊκό επίπεδο - διαθέτουμε ένα αξιόπιστο δίχτυ ασφαλείας που να προστατεύει αυτές τις διαδικτυακές συναλλαγές των πολιτών σε τέτοιες περιπτώσεις;
<SPEAKER ID="446" NAME="José Manuel Barroso" LANGUAGE="EN">
Πιστεύω ότι δεν είμαστε απολύτως προετοιμασμένοι για κάτι τέτοιο και, γι' αυτόν ακριβώς τον λόγο, η Επιτροπή παρουσίασε πρόσφατα κάποιες προτάσεις για την καταπολέμηση τέτοιου είδους κυβερνοεπιθέσεων.
<P>
Επρόκειτο για μια πρωτοβουλία της Επιτρόπου Malmström και, σήμερα, οι προτάσεις αυτές συμπεριλαμβάνουν όλα τα είδη κυβερνοεπιθέσεων. Όσον αφορά τις κυβερνοεπιθέσεις στις οποίες αναφερθήκατε, επιτρέψτε μου να σας πω ότι το Υπουργείο Εξωτερικών των "ΠΑ αρνείται ότι έχει δώσει οποιεσδήποτε άμεσες οδηγίες στις εταιρείες PayPal, Visa ή MasterCard, επομένως δεν έχω να κάνω κανένα σχόλιο για τις αποφάσεις εταιρειών να εξυπηρετούν -ή να μην εξυπηρετούν- τη WikiLeaks. " Επιτροπή είναι ενάντια σε κάθε είδους κυβερνοεπιθέσεις που γίνονται από τη μία ή την άλλη πλευρά σε αυτήν την αμφιλεγόμενη υπόθεση.
<SPEAKER ID="447" NAME="Ana Gomes" AFFILIATION="S&amp;D">
(PT) Κύριε Πρόεδρε, η δημοσίευση της απόρρητης αμερικανικής διπλωματικής αλληλογραφίας από τη WikiLeaks και από τα αντίστοιχα διεθνή μέσα ενημέρωσης συνέβη πιθανότατα εξαιτίας ενός κολοσσιαίου λάθους στο σύστημα ασφαλείας των "νωμένων Πολιτειών, λόγω της υπέρμετρης διεύρυνσης των κύκλων διανομής του Υπουργείου Εξωτερικών και του Υπουργείου Άμυνας.
<P>
Τι συνέπειες πιστεύετε ότι θα μπορούσε να έχει το λάθος αυτό στη διατλαντική σχέση, ιδιαίτερα σε επίπεδο ανταλλαγής διπλωματικών και απόρρητων πληροφοριών; Επίσης, τι μαθήματα παίρνουμε σχετικά με την ενίσχυση της ασφάλειας των ενδο-ευρωπαϊκών δικτύων επικοινωνίας και τη λειτουργία της Ευρωπαϊκής Υπηρεσίας Εξωτερικής Δράσης, συμπεριλαμβανομένων του δικτύου "ευρωπαϊκής αλληλογραφίας" και της ασφάλειας ενάντια σε κυβερνοεπιθέσεις;
<SPEAKER ID="448" NAME="José Manuel Barroso" LANGUAGE="PT">
Καταρχάς, πιστεύουμε ότι αυτό που συνέβη στις "νωμένες Πολιτείες θα μπορούσε ουσιαστικά να συμβεί σε κάθε σύστημα ασφαλείας. Κανένα σύστημα ασφαλείας δεν είναι απολύτως απρόσβλητο από το ενδεχόμενο να παραβιάσει κάποιος τον νόμο.
<P>
Είναι αλήθεια ότι στο αμερικανικό σύστημα, προφανώς, σύμφωνα με πληροφορίες που λάβαμε, εκατοντάδες χιλιάδες άνθρωποι έχουν πρόσβαση σε εξαιρετικά εμπιστευτικές πληροφορίες, η αλήθεια όμως είναι ότι στα συστήματα που αποτιμούν την ελευθερία, κάτι που ισχύει και για τα ευρωπαϊκά συστήματα, είναι αδύνατη η ασφάλεια 100%. Γι' αυτόν ακριβώς τον λόγο, είμαστε αποφασισμένοι να εργαστούμε με τους εταίρους και φίλους μας στις "νωμένες Πολιτείες, για να ενισχύσουμε την ασφάλεια, σεβόμενοι όμως πάντοτε και τις θεμελιώδεις ελευθερίες και πιστεύουμε ότι είναι σημαντικό να βρεθεί μια καλή ισορροπία ανάμεσα σε αυτές τις δύο προφυλάξεις, όπως είπα και πριν από λίγο.
<P>
Ειδικότερα, είναι αλήθεια ότι, εξαιτίας των τρομοκρατικών δραστηριοτήτων, υφίσταται η ανάγκη ανταλλαγής κάποιων εξαιρετικά ευαίσθητων πληροφοριών. Την ίδια στιγμή, αυτό θα πρέπει να το κάνουμε σύμφωνα με τα πρότυπα της προφύλαξης και, γενικότερα, τηρώντας την αρχή της δίκαιης ισορροπίας.
<SPEAKER ID="449" NAME="Sonia Alfano" AFFILIATION="ALDE">
(IT) Όπως φαίνεται από τις δηλώσεις των κυβερνητικών εκπροσώπων πολλών κρατών, ο ασυνήθιστος ζήλος με τον οποίο ανακρίνεται ο Julian Assange έχει προφανώς ως στόχο να τιμωρήσει αυτόν και τη WikiLeaks για το ότι αποκάλυψαν στον κόσμο ορισμένα απόρρητα μυστικά, όπως ήταν οι ανησυχίες της αμερικανίδας υπουργού Εξωτερικών Hillary Clinton, η οποία ζήτησε από τις αμερικανικές πρεσβείες στη Ρώμη και τη Μόσχα πληροφορίες για όλες τις προσωπικές επενδύσεις του κ. Berlusconi και του κ. Putin που μπορεί να επηρέαζαν τις εξωτερικές ή οικονομικές πολιτικές των αντίστοιχων χωρών τους. Ο κ. Berlusconi περιγράφεται ως ο εκπρόσωπος του κ. Putin στην Ευρώπη.
<P>
Προφανώς, αυτό που συμβαίνει εδώ είναι η χωρίς προηγούμενο τιμωρία και δίωξη ενός ανθρώπου και ενός οργανισμού, το μοναδικό έγκλημα των οποίων ήταν να γνωστοποιήσουν στον κόσμο ορισμένες γκρίζες ζώνες που θέτουν τις κυβερνήσεις σε αμηχανία. Κατά συνέπεια, είναι καθήκον μας να προστατεύσουμε την ελευθερία της WikiLeaks και να διασφαλίσουμε τη δίκαιη μεταχείριση του Julian Assange, ο οποίος θα πρέπει να πληρώσει για τα εγκλήματα του, εάν αυτά αποδειχθούν, σε δίκαιη δίκη.
<P>
Ως εκ τούτου, καλώ την Επιτροπή να εκφράσει τη θέση της σε σχέση με την υπόθεση της WikiLeaks και να εξηγήσει με ποιον τρόπο σκοπεύει να παρακολουθήσει την κατάσταση, έτσι ώστε η εν λόγω υπόθεση να μην χρησιμοποιηθεί για την καταπίεση της ελευθερίας της πληροφόρησης και για την επιβολή περιορισμών στο διαδίκτυο, το οποίο για ακόμη μια φορά έχει αποδειχθεί ότι αποτελεί ένα εξαιρετικά ισχυρό δημοκρατικό μέσο και το οποίο, κατά συνέπεια, πρέπει να προστατευθεί.
<SPEAKER ID="450" NAME="José Manuel Barroso" LANGUAGE="EN">
Όπως είπα νωρίτερα, δεν μπορώ να κάνω σχόλια όσον αφορά συγκεκριμένες υποθέσεις ή ποινικές κατηγορίες.
<P>
Όσον αφορά τον κ. Assange, το σουηδικό δικαστικό σύστημα απήγγειλε μια κατηγορία, η οποία τώρα εξετάζεται από το βρετανικό δικαστικό σύστημα. Τόσο η Σουηδία όσο και το "νωμένο Βασίλειο σέβονται το κράτος δικαίου. Πρέπει να επιτρέψουμε τη συνέχιση της κανονικής νομικής διαδικασίας. Δεν μπορώ να κάνω σχόλια -και δεν πρέπει να κάνω σχόλια- ακριβώς επειδή σέβομαι ιδιαίτερα το τεκμήριο της αθωότητας και τα ατομικά δικαιώματα του καθενός. Ως εκ τούτου, δεν μπορώ να κάνω κανένα σχόλιο για το θέμα αυτό.
<P>
Όσον αφορά τα άλλα σχόλια που κάνατε σε σχέση με ορισμένα θέματα για τη WikiLeaks, δεν θεωρώ ότι είναι σωστό να τα σχολιάσω. Τα σχόλια αποδίδονται στους αμερικανούς διπλωμάτες και, κατά συνέπεια, είναι δική τους ευθύνη. Δεν μπορώ να τα σχολιάσω. Μπορώ μόνο να σας πω ποια είναι η θέση μας, η οποία είναι η ίδια με αυτήν των "νωμένων Πολιτειών. " θέση μας - η ευρωπαϊκή θέση - είναι σαφής όσον αφορά το ζήτημα, για το οποίο μας ρωτήσατε. Δεν χρειάζεται να σχολιάσουμε συγκεκριμένες διαρροές, είτε αυτές προέρχονται από τη WikiLeaks είτε από οπουδήποτε αλλού.
<SPEAKER ID="451" NAME="Τάκης Χατζηγεωργίου" AFFILIATION="GUE/NGL">
Κύριε Πρόεδρε, εγώ νομίζω ότι εξακολουθούμε να χάνουμε την ουσία. Tουλάχιστον, νομίζω ότι στις απαντήσεις σας χάνεται η ουσία. Πρώτα από όλα μου κάνει τεράστια εντύπωση -και θέλω να μου το πείτε, εάν η ίδια εντύπωση δημιουργείται και σε εσάς- από αυτήν την απίστευτη σιωπή των ευρωπαϊκών οργάνων γύρω από την καταπίεση της ελευθερίας του λόγου. Δυστυχώς και από αυτήν την αίθουσα όλοι οι υπερασπιστές της ελευθερίας του λόγου απουσιάζουν. Έχουν εξαφανιστεί!
<P>
Το ερώτημά μου είναι: Βλέπετε να αξιοποιείται αυτό το πράγμα για να κατασταλεί η δυνατότητα της μετάδοσης πληροφοριών; Εμείς όλοι που φωνάζουμε για το δικαίωμα στο Διαδίκτυο των Κινέζων, των Κουβανών -και παρά πολύ σωστά- τώρα που υπάρχει κυριολεκτική καταστολή αυτού του δικαιώματος τι μπορούμε και τι πρέπει να κάνουμε; Τι μπορείτε και τι πρέπει να κάνετε σαν Επιτροπή;
<P>
Το ερώτημα δηλαδή είναι συγκεκριμένο: Τι θα κάνετε για να μπορεί ο πολίτης της Ευρώπης να μπει στην ιστοσελίδα του WikiLeaks;
<SPEAKER ID="452" NAME="José Manuel Barroso" LANGUAGE="EN">
Καταρχάς, το ουσιαστικό ζήτημα που εξετάζουμε είναι ότι η ελευθερία της έκφρασης, σε όλες της τις μορφές, δεν συνιστά απλώς θεμελιώδες ανθρώπινο δικαίωμα αλλά και ακρογωνιαίο λίθο όλων των δημοκρατικών κοινωνιών. Αυτό δεν είναι διαπραγματεύσιμο.
<P>
Ταυτόχρονα, είναι επίσης προφανές ότι υπάρχουν πληροφορίες, είτε αυτές είναι ιδιωτικές είτε εμπορικές ή νομικές, οι οποίες είναι εκ φύσεως ευαίσθητες και δεν μπορούν να είναι προσβάσιμες στην ευρύτερη κοινή γνώμη. " προστασία των δεδομένων στηρίζεται επίσης στα θεμελιώδη δικαιώματα. Όλα τα κράτη μέλη μας διαθέτουν κανόνες που προστατεύουν τα δεδομένα και κάποια είδη ευαίσθητων πληροφοριών για χάρη της κοινής γνώμης και αυτή είναι η θέση μας σε σχέση με την ελευθερία της έκφρασης και την προστασία των δεδομένων.
<P>
Όσον αφορά τις κατηγορίες εναντίον ενός συγκεκριμένου προσώπου, δεν είμαι δικαστήριο. Επίσης, η Επιτροπή υποτίθεται ότι δεν σχολιάζει συγκεκριμένες κατηγορίες εναντίον συγκεκριμένων ατόμων, διότι η Επιτροπή δεν είναι, και δεν υποτίθεται ότι είναι, δικαστήριο και δεν κάνει εικασίες όσον αφορά την ενοχή ενός συγκεκριμένου ατόμου.
<SPEAKER ID="453" NAME="Tunne Kelam" AFFILIATION="PPE">
(EN) " νέα αντίληψη του ΝΑΤΟ ζητά τον συντονισμό των εθνικών δυνατοτήτων κυβερνοάμυνας, με στόχο να θέσει όλα τα όργανα του ΝΑΤΟ κάτω από ένα συγκεντρωτικό σύστημα προστασίας στον κυβερνοχώρο. Πώς βλέπετε τον ρόλο της Ευρωπαϊκής Επιτροπής σε σχέση με τον καλύτερο συντονισμό των εθνικών μας συστημάτων κυβερνοάμυνας, οι οποίες εντοπίζονται σε διάφορα επίπεδα, καθώς και σε σχέση με την ενίσχυση της συνεργασίας με το ΝΑΤΟ; Θα ασχοληθεί, για παράδειγμα, η Βαρόνη Ashton με ορισμένα ζητήματα ασφάλειας στον κυβερνοχώρο, τα οποία καλύπτονται από τις αμυντικές πολιτικές; Χρειάζεστε περισσότερη κοινή ευρωπαϊκή έρευνα, για να δώσετε μια συνολική απάντηση στις προκλήσεις στον κυβερνοχώρο σε ευρωπαϊκό επίπεδο;
<SPEAKER ID="454" NAME="José Manuel Barroso" LANGUAGE="EN">
Αυτό, βασικά, δεν είναι αρμοδιότητα της Επιτροπής αλλά ανήκει στην αρμοδιότητα της βαρόνης Ashton ως Ύπατης Εκπροσώπου. " βαρόνη Ashton αναπτύσσει αυτό το είδος δράσης με τους κύριους εταίρους μας. Στην τελευταία σύνοδο κορυφής με τον Πρόεδρο Obama, θέσαμε στην ημερήσια διάταξη τη συνεργασία μας από πλευράς ασφάλειας στον κυβερνοχώρο.
<P>
Πρόκειται για ένα σημαντικό θέμα, όχι μόνο για το ΝΑΤΟ αλλά και για τις διμερείς μας σχέσεις με τις "νωμένες Πολιτείες. Εργαζόμαστε πάνω σε αυτό. Πιστεύουμε ότι υπάρχουν σοβαρές απειλές κατά της ασφάλειας στον κυβερνοχώρο. Ορισμένα κράτη μέλη - υποθέτω και η χώρα σας επίσης - υφίστανται ήδη κυβερνοεπιθέσεις. Πιστεύουμε ότι πρόκειται για μια σημαντική ανησυχία. Πρέπει να την αντιμετωπίσουμε και σε ευρωπαϊκό επίπεδο, αυτό όμως είναι ένα ζήτημα, στο οποίο τα κράτη μέλη έχουν κάποιες ευθύνες. " Ύπατη Εκπρόσωπος αναπτύσσει προσπάθειες για τον προσδιορισμό μιας συνεκτικής προσέγγισης σε σχέση με τα προβλήματα της ασφάλειας στον κυβερνοχώρο. Στηρίζω πλήρως τις προσπάθειες αυτές.
<SPEAKER ID="455" NAME="Derek Vaughan" AFFILIATION="S&amp;D">
(EN) Υπήρξε μεγάλη δημοσιότητα γύρω από αυτό το συγκεκριμένο ζήτημα σε ολόκληρη την Ευρώπη. Ένα από τα πράγματα που προβληματίζουν τους πολίτες είναι το τι θα σημαίνει αυτό για το μέλλον της ασφάλειας στον κυβερνοχώρο σε ολόκληρη την ΕΕ. Δεν πιστεύω ότι είναι πολλοί εκείνοι που προβληματίζονται ιδιαιτέρως για το άτομο που εμπλέκεται εδώ. Αυτό που τους προβληματίζει είναι πώς θα εξελιχθεί αυτό σε ολόκληρη την Ευρώπη. Θεωρώ απλώς ότι είναι σημαντικό να διαθέτει η ΕΕ κάποια πολιτική σε σχέση με το ζήτημα αυτό.
<P>
Θα προέτρεπα την Επιτροπή να εμπλέξει σε αυτές τις συζητήσεις όσο το δυνατόν περισσότερους εταίρους, όχι μόνο σε επίπεδο κρατών μελών, αλλά και σε άλλα επίπεδα διακυβέρνησης σε ολόκληρη την Ευρώπη, έτσι ώστε η ασφάλεια στον κυβερνοχώρο να αποτελεί, για παράδειγμα, σημαντικό θέμα και για τις περιφερειακές και τοπικές αρχές.
<SPEAKER ID="456" NAME="José Manuel Barroso" LANGUAGE="EN">
Συμφωνώ απολύτως με τον προβληματισμό που εκφράσατε. Αυτή ακριβώς είναι η γραμμή δράσης που αναπτύσσουμε.
<P>
Πριν από κάποιο διάστημα, η Ευρωπαϊκή Ένωση υπήρξε μάρτυρας κυβερνοεπιθέσεων εναντίον δημόσιων και ιδιωτικών οργανισμών στην Εσθονία και τη Λιθουανία, το 2007 και το 2008 αντίστοιχα. Χιλιάδες κυβερνοεπιθέσεις πραγματοποιούνται καθημερινά εναντίον των θεσμικών οργάνων της Ευρωπαϊκής Ένωσης και άλλων δημόσιων αρχών.
<P>
Πρόσφατα, η Επιτροπή αντέδρασε σε αυτήν την ανησυχητική κατάσταση, υποβάλλοντας στις 30 Σεπτεμβρίου μια πρόταση οδηγίας όσον αφορά τις επιθέσεις εναντίον πληροφοριακών συστημάτων, ανακαλώντας τη σχετική απόφαση-πλαίσιο του 2005. Ο γενικότερος στόχος της οδηγίας είναι να καταπολεμήσει τις μεγάλης κλίμακας επιθέσεις που προέρχονται από και/ή έχουν ως στόχο την Ευρωπαϊκή Ένωση.
<P>
Είμαστε ιδιαίτερα προσεκτικοί ως προς τους προβληματισμούς αυτούς και πιστεύουμε ότι η πρόταση οδηγίας είναι μια καλή πρόταση. Ποινικοποιεί τους χρήστες εργαλείων, όπως είναι τα δίκτυα υπολογιστών-ζόμπι (botnets), για τη διάπραξη αδικημάτων και εισάγει ένα υψηλότερο επίπεδο κυρώσεων για τη διάπραξη των αδικημάτων. Θεσπίζει την υποχρέωση των κρατών μελών να ανταποκρίνονται στα επείγοντα αιτήματα τόσο του δημόσιου όσο και του ιδιωτικού τομέα μέσα σε διάστημα οκτώ ωρών από τη λήψη του αιτήματος μέσω ενός δικτύου επαφών που θα λειτουργεί 24 ώρες το 24ωρο, επτά ημέρες την εβδομάδα, και θεσπίζει για τα κράτη μέλη μια υποχρέωση παρακολούθησης, με στόχο να διευκολύνει τη συγκέντρωση και παροχή στοιχείων σχετικά με κυβερνοεπιθέσεις, συμπεριλαμβάνοντας και τον αριθμό των διώξεων και των αναφορών για αξιόποινες πράξεις.
<SPEAKER ID="457" NAME="Mario Borghezio" AFFILIATION="EFD">
(IT) Κύριε Πρόεδρε, κυρίες και κύριοι, οι αντιδράσεις αναφορικά με την υπόθεση του κ. Assange και τη φυλάκισή του εξαιτίας των ιδεών του για την ελευθερία θυμίζουν αυτές του Πόντιου Πιλάτου.
<P>
Θα ήθελα να εξετάσουμε τρία σημεία:
<P>
1. Πρόκειται για μια περίπτωση fumus persecutionis (μεροληπτικής δίωξης), διότι οι κατηγορίες είναι ιδιαίτερα αδύναμες· 2. οι "νωμένες Πολιτείες πιέζουν μια ευρωπαϊκή χώρα να εκδώσει ένα πρόσωπο, παρά το γεγονός ότι δεν έχει ακόμη προσδιορίσει τους νομικούς λόγους για το αίτημα αυτό· 3. οι ευρωπαϊκοί τραπεζικοί λογαριασμοί ενός πολίτη έχουν κλείσει, πράγμα που σημαίνει ότι δεν μπορεί να λάβει καμία οικονομική βοήθεια στην Ευρώπη από τους υποστηρικτές του.
<P>
Επιπλέον, όλες οι στατιστικές επιβεβαιώνουν ότι η ευρωπαϊκή κοινή γνώμη είναι υπέρ των εν λόγω αρχών της ελευθερίας, ότι επιθυμεί την ελευθερία του διαδικτύου, ότι είναι υπέρ της ελευθερίας, παρά τις αμφιβολίες και τα προβλήματα που προέκυψαν αμέσως μετά την πρωτοβουλία αυτή, την οποία εγώ προσωπικά δεν υποστηρίζω πλήρως.
<P>
Παρόλα αυτά, θα θέλαμε να επισημάνει ο Πρόεδρος Barroso ποια είναι τα όρια και πού πραγματικά στηρίζεται η προστασία των ανθρωπίνων δικαιωμάτων και της ελευθερίας της έκφρασης. Έχουμε μπροστά μας ένα εικονικό Γκουαντάναμο; Είμαστε αντιμέτωποι με την απειλή της ολοκληρωτικής οργουελικής λογοκρισίας του διαδικτύου; Αυτός είναι ο κίνδυνος και χρειαζόμαστε απαντήσεις επί του θέματος αυτού.
<P>
Επίσης, είναι σημαντικό να ελέγχουμε συστηματικά τις συνθήκες φυλάκισης του κ. Assange, διότι στην Ιταλία ούτε τα μέλη της Μαφίας δεν κρατούνται σε πλήρη απομόνωση.
<SPEAKER ID="458" NAME="José Manuel Barroso" LANGUAGE="EN">
Μπορώ να σας δώσω ορισμένες πληροφορίες σε σχέση με τις νομικές πτυχές της εν λόγω υπόθεσης, χωρίς να προεξοφλώ την απόφαση, φυσικά, διότι δεν είμαι δικαστήριο και δεν μπορώ να αποφασίσω επ' αυτού.
<P>
Καταρχάς, ο κ. Assange συνελήφθη από τις βρετανικές αρχές βάσει ενός ευρωπαϊκού εντάλματος σύλληψης. Ο σουηδός εισαγγελέας εξέδωσε μια ανακοίνωση σε σχέση με τον κ. Assange στο σουηδικό σύστημα, στο σύστημα Σένγκεν και μέσω της Ίντερπολ και βάσει αυτής εκδόθηκε ευρωπαϊκό ένταλμα σύλληψης.
<P>
Τώρα, σύμφωνα με το άρθρο 28 της απόφασης-πλαίσιο για το ευρωπαϊκό ένταλμα σύλληψης, ένα άτομο που έχει παραδοθεί δυνάμει του ευρωπαϊκού εντάλματος σύλληψης δεν θα εκδίδεται σε τρίτο κράτος, χωρίς τη συγκατάθεση της αρμόδιας αρχής του κράτους μέλους που παρέδωσε το άτομο. Αυτό σημαίνει ότι, καθώς ο κ. Assange συνελήφθη στο "νωμένο Βασίλειο, η βρετανική αρχή που είναι αρμόδια να αποφασίσει εάν θα τον παραδώσει ή όχι στη Σουηδία θα πρέπει επίσης να δώσει προηγουμένως τη συγκατάθεσή της για την έκδοσή του σε τρίτη χώρα.
<P>
Αυτή είναι η καλύτερη εξήγηση που μπορώ να σας δώσω για τις νομικές πτυχές, δεν μπορώ όμως να κάνω καμία υπόθεση για την ενοχή ή την αθωότητα του εν λόγω ατόμου.
<SPEAKER ID="459" NAME="Sarah Ludford" AFFILIATION="ALDE">
(EN) Κύριε Barroso, έχετε κάνει διάφορες δηλώσεις, συμπεριλαμβανομένης και της δήλωσής σας σήμερα το απόγευμα, σχετικά με το πώς η ΕΕ και τα κράτη μέλη της σέβονται τα θεμελιώδη δικαιώματα και το κράτος δικαίου, η έρευνα όμως για την έκτακτη παράδοση, της οποίας πρόεδρος ήταν ο κ. Coelho και εγώ ήμουν η αντιπρόεδρος, παρουσίασε prima facie στοιχεία ότι περίπου δώδεκα χώρες της ΕΕ καθώς και άλλες ευρωπαϊκές χώρες είχαν συνεργήσει, στον πόλεμο κατά της τρομοκρατίας, σε παραβιάσεις ανθρωπίνων δικαιωμάτων, όπως σε εξαφανίσεις και σε βασανιστήρια. Ειλικρινά, φοβάμαι ότι δώσατε μια μάλλον αόριστη απάντηση στον κ. Coelho.
<P>
Πιστεύαμε ότι η Επιτροπή και το Συμβούλιο δεν είχαν σεβαστεί το άρθρο 6 της Συνθήκης και προτρέψαμε τα δύο όργανα να εξακριβώσουν την αλήθεια για το τι συνέβη και να λάβουν μέτρα, εάν παρίστατο ανάγκη, δυνάμει του άρθρου 7, το οποίο συνεπάγεται κυρώσεις για τις παραβιάσεις των ανθρωπίνων δικαιωμάτων. Ειλικρινά, δεν υπήρξε κανένα αποτέλεσμα. Αυτό αφήνει την ΕΕ ακάλυπτη ενάντια στην κατηγορία της υποκρισίας. Τι θα κάνετε τώρα προκειμένου να ζητήσετε πλήρεις πολιτικές και νομικές ευθύνες για την ευρωπαϊκή συνέργεια όσον αφορά τις παραβιάσεις των ανθρωπίνων δικαιωμάτων στο όνομα του λεγόμενου πολέμου κατά της κατά της τρομοκρατίας;
<SPEAKER ID="460" NAME="José Manuel Barroso" LANGUAGE="EN">
Καταρχάς, η Επιτροπή σεβόταν πάντοτε τα θεμελιώδη δικαιώματα και απορρίπτω κατηγορηματικά κάθε είδους κριτική ότι η Επιτροπή έχει εμπλακεί σε οιεσδήποτε παραβιάσεις θεμελιωδών δικαιωμάτων. Αυτό δεν είναι αλήθεια. " Επιτροπή έχει ένα πεντακάθαρο μητρώο όσον αφορά το ζήτημα αυτό και είμαστε πρόθυμοι να συνεργαστούμε με το Κοινοβούλιο σε συνθήκες πλήρους διαφάνειας πάνω σε όλα αυτά τα θέματα.
<P>
Υπάρχουν ορισμένα ζητήματα που ανήκουν στην αρμοδιότητα των κρατών μελών και αυτά οφείλουν να κάνουν το καθήκον τους. " Επιτροπή δεν μπορεί να αντικαταστήσει τα κράτη μέλη. Έχουμε μια Συνθήκη, έχουμε μια αρμοδιότητα, έχουμε καθήκοντα και δικαιώματα. " Επιτροπή έχει παράσχει στο Κοινοβούλιο όλη τη συνεργασία που ζήτησε -και σε συνθήκες πλήρους διαφάνειας- σε σχέση με τα θέματα, στα οποία μόλις αναφερθήκατε.
<SPEAKER ID="461" NAME="Franz Obermayr" AFFILIATION="NI">
(DE) Κύριε Πρόεδρε, η διαδικτυακή πλατφόρμα WikiLeaks δημοσιεύει -για να το θέσουμε απλά- εμπιστευτικές πληροφορίες και, φυσικά, αυτό είναι πάντοτε ιδιαίτερα δυσάρεστο για τα εμπλεκόμενα μέρη. Θα πρέπει επίσης να σημειωθεί ότι ακόμη δεν έχουν κινηθεί νομικές διαδικασίες εναντίον της WikiLeaks. Εν τω μεταξύ, μαίνεται ένας κανονικός κυβερνοπόλεμος. Αφενός, οι διαμετακομιστές της WikiLeaks δέχονται επιθέσεις και, αφετέρου, οι υποστηρικτές της WikiLeaks βομβαρδίζουν τους διαμετακομιστές δικτύου των εταιρειών Visa και MasterCard, προκειμένου να ρίξουν τα συστήματά τους.
<P>
Το ερώτημά μου, κύριε Πρόεδρε, είναι: θα λάβει η Επιτροπή μέτρα ενάντια σε αυτούς τους πολέμους των διαμετακομιστών; Αναφερθήκατε ήδη στις ενέργειες της Επιτρόπου Malmström. Υπάρχει ήδη κάποιο χρονοδιάγραμμα για αυτές και υπάρχουν ήδη κάποιες ιδέες για το τι θα κάνουμε; Σχεδιάζει η Επιτροπή -και, στο πλαίσιο αυτό, θα ήθελα σας παρακαλώ μια σαφή απάντηση, όχι δικαιολογίες με λεπτομέρειες και δικονομικά επιχειρήματα- να λάβει συγκεκριμένα μέτρα κατά της WikiLeaks, προκειμένου να ενεργήσει για ακόμη μία φορά ως πρόθυμος πράκτορας των "νωμένων Πολιτειών σε σχέση με το ευαίσθητο ζήτημα της μεταφοράς δεδομένων και να συμπεριφερθεί αναλόγως;
<SPEAKER ID="462" NAME="José Manuel Barroso" LANGUAGE="EN">
Καταρχάς, δεν σχεδιάζουμε κανενός είδους ενέργεια εναντίον της WikiLeaks.
<P>
Δεύτερον, όσον αφορά τις οδηγίες που υποβάλαμε, αυτές πρόκειται να συζητηθούν τώρα με το Κοινοβούλιο. Υποβάλαμε προτάσεις για την ενίσχυση της ασφάλειας στον κυβερνοχώρο.
<P>
Όσον αφορά κάποια από τα θέματα αυτά που θέλετε να εξετάσω λεπτομερώς, θεωρώ ότι θα ήταν καλύτερα να σας παράσχουμε ενημέρωση σε επίπεδο εμπειρογνωμόνων. Λυπάμαι, δεν μπορώ να σας δώσω συγκεκριμένες απαντήσεις σε ένα λεπτό, οι υπηρεσίες μου όμως είναι απολύτως διαθέσιμες, εάν επιθυμείτε, να σας παράσχουν κάθε λεπτομέρεια σχετικά με το πώς βλέπουμε αυτό το σημαντικό ζήτημα. Στην ουσία, όμως, δεν πρόκειται για ένα ζήτημα που αφορά την Επιτροπή. Πρόκειται για κάτι που συνέβη στις "νωμένες Πολιτείες και το οποίο είχε αντίκτυπο στην παγκόσμια κοινότητα με τη χρήση του διαδικτύου και πρόκειται για ένα πολύ σοβαρό και σημαντικό ζήτημα. Δεν υποτιμώ τη σημασία του, πρέπει όμως να είμαστε σαφείς σε σχέση με τους τομείς της αρμοδιότητάς μας.
<P>
Προσφέρομαι να παράσχω, κατά οργανωμένο τρόπο, σε όσους βουλευτές του Κοινοβουλίου το επιθυμούν, μια πλήρη ενημέρωση όσον αφορά τα τεχνικά μέτρα που μπορούμε να λάβουμε σε ευρωπαϊκό επίπεδο.
<SPEAKER ID="463" NAME="Petru Constantin Luhan" AFFILIATION="PPE">
(RO) Κύριε Πρόεδρε, θα ήθελα να σας κάνω μια ερώτηση σχετικά με τα πρόσφατα γεγονότα που ενέχουν επιθέσεις από χάκερς κατά των εταιρειών Visa, MasterCard και PayPal, με την πρόθεση να σαμποτάρουν τις οικονομικές τους δραστηριότητες και να προκαλέσουν οικονομικές απώλειες.
<P>
Όταν πραγματοποιήθηκαν αυτές οι κυβερνοεπιθέσεις, προκαλώντας αρκετά σοβαρά τεχνικά προβλήματα, τα εμπιστευτικά στοιχεία των πελατών ήταν ασφαλή ή σε ευάλωτη θέση; Αυτή είναι η πρώτη μου ερώτηση. Ενώ οι εν λόγω κυβερνοεπιθέσεις συνεχίζονται και πραγματοποιούνται για ιδεολογικούς λόγους ή για τη χαρά του να είναι κανείς χάκερ, υπάρχει το ενδεχόμενο να εισχωρήσουν στα συστήματα αυτά και χάκερς που επιδιώκουν απλώς οικονομικό όφελος. Θα ήθελα να ξέρω εάν επηρεάστηκαν αυτές οι οικονομικές και προσωπικές πληροφορίες, τι μέθοδοι και δράστες ενέχονται σε αυτό και εάν έχετε προς στιγμή την κατάσταση υπό έλεγχο. Θα ήθελα επίσης να ξέρω εάν οι "νωμένες Πολιτείες και οι διεθνείς αρχές ασχολούνται επίσης με το συγκεκριμένο πρόβλημα.
<SPEAKER ID="464" NAME="José Manuel Barroso" LANGUAGE="EN">
Δεν διαθέτω άμεσες πληροφορίες όσον αφορά τις διαρροές και κατά πόσο έχουν διαρρεύσει εμπιστευτικές πληροφορίες ή προσωπικά δεδομένα. Λυπάμαι που δεν διαθέτω ο ίδιος τις πληροφορίες αυτές -δεν έχω καμία σχέση με αυτήν την υπόθεση.
<P>
Είναι αλήθεια ότι το θέμα αυτό έχει θέσει κάποια πολύ σημαντικά ζητήματα σε σχέση με την ασφάλεια. Εργαζόμασταν πάνω σε κάποια από τα προβλήματα αυτά πριν από την υπόθεση της WikiLeaks και σας έχω μιλήσει για κάποιες πρωτοβουλίες της Επιτροπής. Είμαι βέβαιος ότι όσοι βρίσκονται στην άλλη πλευρά του Ατλαντικού έχουν επίσης ανησυχίες, επομένως αυτός είναι ο λόγος για τον οποίο θα πρέπει να εργαστούμε από κοινού για την αύξηση της ασφάλειας στον κυβερνοχώρο, σεβόμενοι πάντοτε τις θεμελιώδεις ελευθερίες -διότι η ελευθερία της έκφρασης είναι ένα ιερό δικαίωμα για εμάς στην Ευρωπαϊκή Ένωση- καθιστώντας παράλληλα σαφές ότι η προστασία των δεδομένων και η ιδιωτικότητα συνιστούν επίσης θεμελιώδη δικαιώματα.
<P>
Θα πρέπει να βρούμε τη σωστή ισορροπία και, γι' αυτόν ακριβώς τον λόγο, σε όλες μας τις πρωτοβουλίες, πρέπει να λαμβάνουμε υπόψη αυτές τις δύο αρχές, οι οποίες ορισμένες φορές είναι δύσκολο να εναρμονιστούν μεταξύ τους, παραμένουν όμως πολύ σημαντικές.
<SPEAKER ID="465" NAME="Πρόεδρος">
Συνάδελφοι, είχαμε 21 ονόματα στον κατάλογο, όμως μόνο οι 14 από εσάς ήταν δυνατό να λάβουν τον λόγο. Λυπάμαι πολύ, αλλά τα ονόματα επιλέχθηκαν με τη σειρά που βρίσκονται στον κατάλογο.
<P>
Με αυτό ολοκληρώνεται η Ώρα των Ερωτήσεων.

<CHAPTER ID="017">
Πλαίσιο πολιτικής της ΕΕ για την καταπολέμηση της βίας κατά των γυναικών (συζήτηση)
<SPEAKER ID="117" NAME="Πρόεδρος">
" ημερήσια διάταξη προβλέπει τη συζήτηση της έκθεσης της κ. Svensson, εξ ονόματος της Επιτροπής Δικαιωμάτων των Γυναικών και Ισότητας των Φύλων, σχετικά με το νέο πλαίσιο πολιτικής της ΕΕ για την καταπολέμηση της βίας κατά των γυναικών.
<SPEAKER ID="118" NAME="Eva-Britt Svensson" LANGUAGE="SV">
Κύριε Πρόεδρε, θα ήθελα να ξεκινήσω απευθύνοντας τις ευχαριστίες μου στους σκιώδεις εισηγητές και τους συναδέλφους μου στην Επιτροπή Δικαιωμάτων των Γυναικών και Ισότητας των Φύλων για τη σθεναρή τους προσήλωση στην καταπολέμηση της βίας κατά των γυναικών.
<P>
Ενόψει της αυριανής ψηφοφορίας, και προκειμένου να ξεκινήσει η συζήτηση, θα μπορούσα να αναφερθώ στον αριθμό των θυμάτων ή και στον υψηλό αριθμό των γυναικών που έχουν δολοφονηθεί συνεπεία αυτής της θανατηφόρας βίας. Δεν θα το πράξω, αλλά θα προσπαθήσω να σας μεταφέρω μερικές εικόνες της εν λόγω βίας πριν από την αυριανή ψηφοφορία, ούτως ώστε να γνωρίζουν όλοι οι βουλευτές ότι τους παρέχεται η δυνατότητα να καταπολεμήσουν άμεσα αυτήν τη μορφή βίας, υπερψηφίζοντας αύριο την έκθεση.
<P>
Φανταστείτε μια μητέρα να κάθεται με τα παιδιά της και να τους διαβάζει ένα παραμύθι προτού τα καληνυχτίσει. Ξαφνικά, η πόρτα ανοίγει απότομα διάπλατα και στο κατώφλι της εμφανίζεται ο σύζυγός της και πατέρας των παιδιών της. Τόσο η ίδια όσο και τα παιδιά αντιλαμβάνονται αμέσως τι πρόκειται να επακολουθήσει. Τα παιδιά τραβούν τα σκεπάσματα πάνω από το κεφάλι τους, καλύπτουν με τις παλάμες τα αυτιά τους και κλείνουν τα μάτια, προσπαθώντας να αποδιώξουν μακριά τους αυτό που ξέρουν ότι θα συμβεί. Ακούν τον πατέρα τους να φωνάζει, τον ακούν να κλωτσά και να χτυπά τη μητέρα τους και ακούν τους γόους της μητέρας τους. Αυτή είναι μια εικόνα της εν λόγω βίας.
<P>
Θα σας περιγράψω και μια άλλη εικόνα. Μια γυναίκα που έχει ζήσει επί σειρά ετών υπό συνθήκες απειλών, ύβρεων και κακοποίησης αποφασίζει να θέσει τέρμα στη σχέση της και να ξεκινήσει μια νέα ζωή για την ίδια και τα παιδιά της. Κατορθώνει να διαφύγει και να βρει ασφαλές κατάλυμα. Μετά από λίγες ημέρες, αφήνει τα παιδιά της στον παιδικό σταθμό. Ο άνδρας περιμένει στην έξοδο και μαχαιρώνει τη γυναίκα· εκείνη πεθαίνει. Πρόκειται για ένα ακόμα θύμα της θανατηφόρας βίας που υφίστανται οι γυναίκες. Αυτή είναι η μορφή βίας που πλήττει εμάς τις γυναίκες, ακριβώς επειδή είμαστε γυναίκες. " θανάσιμη βία εις βάρος των γυναικών που αποτυπώνεται σε αυτήν την τελευταία εικόνα εμφανίζεται όταν η γυναίκα αποφασίζει τελικά να διακόψει τη σχέση. " πλέον επικίνδυνη ενέργεια στην οποία μπορεί να προβεί μια γυναίκα είναι να ζητήσει διαζύγιο από έναν άνδρα που πιστεύει ότι του ανήκει. Περιέρχεται σε εξαιρετικά επικίνδυνη κατάσταση όταν ο άνδρας συνειδητοποιήσει ότι πρόκειται να απολέσει τον έλεγχο και την εξουσία που ασκεί επάνω της.
<P>
Θα σας παραθέσω μερικές ακόμα εικόνες. Μια νέα κοπέλα επιστρέφει στο σπίτι της μετά από έξοδο στον κινηματογράφο. Αποχαιρετά τον φίλο της και του λέει καθώς απομακρύνεται "Τα λέμε αύριο!". Έχει να διανύσει ακόμα κάποια απόσταση. Ακούει πίσω της βαριά βήματα, αλλά δεν προλαβαίνει να κάνει τίποτα άλλο παρά μόνο να συνειδητοποιήσει ότι κάποιος την ακολουθεί. Δέχεται επίθεση και βιάζεται. Επιβιώνει, αλλά πρέπει να ζήσει με αυτό που της έχει συμβεί για την υπόλοιπη ζωή της.
<P>
Άλλα προβλήματα τα οποία καλούμαστε να αντιμετωπίσουμε περιλαμβάνουν τον ακρωτηριασμό των γεννητικών οργάνων.
<P>
Στο σχέδιο δράσης της για την εφαρμογή του προγράμματος της Στοκχόλμης, η Επιτροπή δήλωσε ότι θα υποβάλει, κατά την περίοδο 2011-2012, ανακοίνωση σχετικά με την εν λόγω βία, που θα ακολουθηθεί από σχέδιο δράσης της ΕΕ. Επικροτώ αυτήν την ενέργεια και προσβλέπω στο σχετικό σχέδιο δράσης.
<P>
Όσο οι γυναίκες υφιστάμεθα βία με βάση το φύλο -απλώς και μόνον επειδή είμαστε γυναίκες-, δεν θα κατορθώσουμε να χαρακτηρίσουμε την κοινωνία μας ως κοινωνία στην οποία επικρατεί η ισότητα. " ζωή των γυναικών και οι διάφορες επιλογές τους σε σχέση με τη ζωή τους περιορίζονται από τη βία και από την επίγνωση της ευρύτατης εξάπλωσής της στην κοινωνία.
<P>
Οι γυναίκες αποτελούν θύματα βίας με βάση το φύλο, αλλά θα ήθελα επίσης να ολοκληρώσω δηλώνοντας ότι, ενίοτε, οφείλουμε να παύουμε να αντιμετωπίζουμε τις γυναίκες αυτές απλώς ως θύματα. Πρόκειται συχνά για δυνατές γυναίκες, οι οποίες κατορθώνουν, χάρη στην εύρυθμη λειτουργία της κοινωνικής στήριξης, να οικοδομήσουν μια ποιοτική ζωή για τις ίδιες και για τα παιδιά τους. Εναπόκειται πλέον σε εμάς, τους βουλευτές του Ευρωπαϊκού Κοινοβουλίου, να αποδείξουμε ότι στηρίζουμε αυτές τις γυναίκες.
<SPEAKER ID="119" NAME="Cecilia Malmström" LANGUAGE="EN">
Σας ευχαριστούμε θερμά, κυρία Svensson, για την εξαιρετικά συγκινητική εισαγωγή σας σχετικά με αυτό το εξαιρετικά σημαντικό θέμα. " καταπολέμηση της βίας κατά των γυναικών αποτελεί κορυφαία προτεραιότητα για την Επιτροπή, όπως καταδεικνύεται και από τη στρατηγική για την ισότητα των φύλων. Όπως επισημαίνετε, η βία κατά των γυναικών εξακολουθεί να συνιστά μείζον πρόβλημα στην Ευρώπη, και, για τον λόγο αυτόν, εργαζόμαστε επί της ανάληψης στοχοθετημένων δράσεων για την αντιμετώπιση αυτού του ζητήματος.
<P>
Θα αναπτύξουμε σαφή και συνεκτική πολιτική απάντηση για την καταπολέμηση του εν λόγω προβλήματος στην Ευρώπη. Εκφράζω την ικανοποίησή μου για την έκθεσή σας, κυρία Svensson, και επικροτώ αυτήν τη σημαντική πρωτοβουλία· παρέχει δυνατότητες συνεργασίας, ανταλλαγής απόψεων και δημιουργίας συνεργειών μεταξύ των δράσεων που αναλαμβάνει η Επιτροπή και των ενεργειών στις οποίες προβαίνει το Ευρωπαϊκό Κοινοβούλιο, προκειμένου να καθοριστεί η μελλοντική δράση στον συγκεκριμένο τομέα.
<P>
Ορισμένα από τα θέματα που εγείρετε στην έκθεση καλύπτονται ουσιαστικά από τις εν εξελίξει και τις προγραμματισμένες δράσεις της Επιτροπής για την καταπολέμηση της βίας κατά των γυναικών. Για τη μεγιστοποίηση του αντίκτυπου μας, εστιάζουμε σε συγκεκριμένες ενέργειες σε έναν τομέα για τον οποίο διαθέτουμε σαφή νομική βάση δράσης δυνάμει στης Συνθήκης της Λισαβόνας. Στο πλαίσιο της επικείμενης δέσμης μέτρων για τα δικαιώματα των θυμάτων, θα επιληφθούμε, ειδικότερα, της προστασίας των εξαιρετικά ευάλωτων θυμάτων, όπως οι γυναίκες, αλλά και τα παιδιά. Αυτή η δέσμη μέτρων πρόκειται να παρουσιαστεί τον ερχόμενο μήνα.
<P>
Κάθε θύμα εγκληματικής πράξης πρέπει να λαμβάνει την αναγκαία υποστήριξη μετά τη διάπραξη εγκληματικής πράξης εις βάρος του, και να είναι σε θέση να αντεπεξέλθει στις ποινικές διώξεις που ενδέχεται να ακολουθήσουν. Ασφαλώς, οι γυναίκες είναι ιδιαίτερα ευάλωτες σε περίπτωση που έχουν υποστεί ενδοοικογενειακή βία, ήτοι βιασμό ή σεξουαλική κακοποίηση, παρενοχλητική παρακολούθηση ή άλλες μορφές βίας με βάση το φύλο. Πρέπει να αντιμετωπίζονται με σεβασμό και με τις δέουσες γνώσεις όταν έρχονται σε επαφή με άτομα και με το δικαστικό σύστημα. Οι γυναίκες αυτές χρήζουν επίσης εξειδικευμένης στήριξης και προστασίας, και πρέπει να τους παρέχεται πρόσβαση στη δικαιοσύνη και την αποζημίωσή τους.
<P>
Το ισχύον νομικό πλαίσιο στην ΕΕ δεν διασφαλίζει ελάχιστο επίπεδο αποκατάστασης των θυμάτων σε ολόκληρη την ΕΕ, ανεξαρτήτως του τόπου στον οποίο έχουν πέσει θύματα, και αυτός είναι ο λόγος για τον οποίο η Επιτροπή σκοπεύει να αναλάβει δράση για την ενίσχυση της θέσης των θυμάτων στην Ευρώπη. Σε αυτό το πλαίσιο, παρουσιάζουμε, ως πρώτο βήμα, μια δέσμη νομοθετικών μέτρων για τα δικαιώματα, την προστασία και τη στήριξη των θυμάτων εγκληματικών πράξεων, καθώς και για την αμοιβαία αναγνώριση των μέτρων προστασίας. Ιδιαίτερη προσοχή θα αποδοθεί, εν προκειμένω, σε ευάλωτα θύματα, όπως τα θύματα σεξουαλικής και ενδοοικογενειακής βίας.
<P>
" Επιτροπή θα μεριμνήσει επίσης για την αμοιβαία αναγνώριση των μέτρων προστασίας από την οποία αναμένεται να επωφεληθούν ειδικότερα τα θύματα της συστηματικής άσκησης βίας από συζύγους, συντρόφους ή μέλη του στενού οικογενειακού τους κύκλου. Με την εν λόγω δέσμη μέτρων, η Επιτροπή θα διασφαλίσει ότι, στην Ευρώπη, δεν εγκαταλείπεται στην τύχη της καμία γυναίκα που διέρχεται τα σύνορα και απολαύει μέτρων προστασίας, διοικητικού, αστικού ή ποινικού χαρακτήρα.
<P>
" δέσμη μέτρων μας θα θεσπίσει ένα γενικό πλαίσιο, το οποίο προβλέπεται να συμπληρωθεί, κατά την περίοδο της τρέχουσας εντολής, από άλλες νομοθετικές πράξεις που αποδίδουν έμφαση στις ειδικές ανάγκες ορισμένων κατηγοριών θυμάτων. Για παράδειγμα, η Επιτροπή λαμβάνει ιδιαίτερη μέριμνα για την ανάληψη ισχυρότερης δράσης για την καταπολέμηση του ακρωτηριασμού των γυναικείων γεννητικών οργάνων, όπως αναφέρετε και εσείς στην έκθεσή σας.
<P>
Παράλληλα με τις δράσεις μας στον τομέα της ποινικής δικαιοσύνης, θα εργαστούμε και για τη χειραφέτηση των γυναικών, την ευαισθητοποίηση, καθώς και για τη συλλογή και ανάλυση στατιστικών στοιχείων σχετικά με τη βία κατά των γυναικών. " Επιτροπή θα χρησιμοποιήσει ως βάση το έργο του Ευρωπαϊκού Ιδρύματος Ισότητας των Φύλων, το οποίο θα αναλάβει τη συλλογή και την ανάλυση δεδομένων και στατιστικών στοιχείων επί του συγκεκριμένου θέματος.
<P>
Εν κατακλείδι, θα ήθελα να υπογραμμίσω ότι η Επιτροπή παρέχει επί του παρόντος σημαντική χρηματοδοτική στήριξη για την πρόληψη και την καταπολέμηση της βίας κατά των γυναικών, ιδίως μέσω του προγράμματος DAPHNE III, του έργου των ευρωπαϊκών ΜΚΟ και των δημόσιων αρχών.
<SPEAKER ID="120" NAME="Teresa Jiménez-Becerril Barrio" LANGUAGE="ES">
Κύριε Πρόεδρε, τις περισσότερες φορές που έλαβα τον λόγο στο Κοινοβούλιο ήταν για να καταγγείλω τη βία κατά των γυναικών, και σήμερα λαμβάνω ακόμα μία φορά τον λόγο για την καταπολέμησή της.
<P>
Οφείλω να ομολογήσω ότι όχι μόνο το πράττω ακούραστα, αλλά πιστεύω, απεναντίας, ότι είναι ουσιώδες να συνεχίσουμε να μιλούμε δημόσια για την εν λόγω παραβίαση των ανθρωπίνων δικαιωμάτων, διότι απαραίτητη προϋπόθεση για την υπεράσπιση ενός σκοπού είναι η ύπαρξη ομάδας διαβούλευσης. Επιπλέον, το παρόν Σώμα αποτελεί το καλύτερο βήμα δημόσιου διαλόγου που τίθεται στη διάθεσή μου για να υπερασπιστώ όλες τις γυναίκες που πέφτουν καθημερινά θύματα κακοποίησης και μας χρειάζονται, ως νομοθέτες, ούτως ώστε να υποχρεωθούν τα κράτη μέλη να τιμωρήσουν τους υπαιτίους αυτών των επιθέσεων κατά τρόπο προσήκοντα στη σοβαρότητα της εγκληματικής πράξης, αλλά και να παράσχουν υποστήριξη στα θύματα.
<P>
Δεδομένου ότι, σύμφωνα με εκτιμήσεις, μία στις τέσσερις γυναίκες στην Ευρώπη έχει υποστεί βία που συνδέεται με το φύλο τουλάχιστον μία φορά στη ζωή της, και το ίδιο ποσοστό υπολογίζεται ότι ισχύει και για τα παιδιά, πιστεύω ότι δεν έχουμε άλλη επιλογή από το να ζητήσουμε ισχυρότερες δεσμεύσεις, όπως αναγνωρίζεται και στο σχέδιο δράσης της Επιτροπής. Εκτιμώ ότι πρέπει να εμμείνουμε, σταθερά και συστηματικά, στις προσπάθειές μας για την προστασία των θυμάτων, όπως το πράξαμε και για την ευρωπαϊκή εντολή προστασίας, για την οποία ήμουν εισηγήτρια, και ευελπιστώ να τεθεί σε ισχύ το συντομότερο δυνατόν.
<P>
" παρούσα έκθεση έτυχε εξαρχής υψηλού βαθμού συναίνεσης και στήριξης. Τούτο καταδεικνύει ότι η καταπολέμηση της ενδοοικογενειακής βίας, η οποία πλήττει όλα τα μέλη της οικογένειας, συμπεριλαμβανομένων των παιδιών, των ηλικιωμένων, των ανδρών και των γυναικών, δεν πρέπει να αποτελεί αφορμή για πολιτικό καιροσκοπισμό, διότι μας επιτρέπει, προς μεγάλη μας τιμή, να σημειώσουμε πρόοδο στην ανεύρεση λύσης έναντι αυτής της μάστιγας της κοινωνίας μας.
<P>
Πρωταρχικός στόχος μας πρέπει να είναι η υιοθέτηση σθεναρής στάσης, και στη συνέχεια η επιτέλεση πυρετώδους έργου, διότι, παρότι συζητούμε επί δεκαετίες για τη βία που συνδέεται με το φύλο, δεν έχουμε κατορθώσει να μειώσουμε τον αριθμό των θανάτων. Είναι βέβαιο ότι κάτι πράττουμε λάθος, και, ως εκ τούτου, είναι πλέον καιρός να αφήσουμε κατά μέρος τις δημαγωγίες και να περάσουμε από τα λόγια στα έργα. Πρέπει να παράσχουμε περισσότερη πραγματική υποστήριξη και να θέσουμε σε εφαρμογή τη νομοθεσία που χρειάζονται οι γυναίκες ώστε να είναι σε θέση να ζουν με αξιοπρέπεια και ασφάλεια.
<P>
Θα ήθελα να γνωρίζουν όλα τα θύματα ότι θα βρίσκομαι πάντα εδώ για να λαμβάνω τον λόγο εξ ονόματός τους, έως την ημέρα που, εργαζόμενοι από κοινού, θα κατορθώσουμε να εξαλείψουμε αυτόν τον τρομακτικό εχθρό, ο οποίος τερματίζει με θλιβερό τρόπο τη ζωή τόσο μεγάλου αριθμού αθώων θυμάτων.
<P>
Θα ήθελα να δηλώσω το εξής: αρκετά πια! Αυτό δεν μπορεί να συνεχιστεί. Ζητώ από όλους σας να προβείτε στην ίδια δήλωση.
<SPEAKER ID="121" NAME="Britta Thomsen" LANGUAGE="DA">
Κύριε Πρόεδρε, μία στις τέσσερις γυναίκες στην Ευρώπη είναι θύματα βίας και τουλάχιστον μία στις δέκα γυναίκες έχει υποστεί σεξουαλική επίθεση, ενώ τα παιδιά μας υφίστανται εξίσου βία. Το 26% των παιδιών αναφέρουν ότι έχουν πέσει θύματα σωματικής βίας κατά την περίοδο της παιδικής τους ηλικίας.
<P>
Τα στοιχεία αυτά καταδεικνύουν ότι η Ευρώπη αντιμετωπίζει σοβαρό πρόβλημα, το οποίο απαιτεί την ανάληψη δράσης. Δεν μπορούμε πλέον να εθελοτυφλούμε εν προκειμένω, και δεν ανέχομαι πια να πληροφορούμαι για νέα κρούσματα γυναικών που τους ρίχνουν στο πρόσωπο οξύ οι σύζυγοί ή οι σύντροφοί τους ή για περιπτώσεις γυναικών που παραμορφώνονται και ακρωτηριάζονται. Έχω ακούσει πρωτοφανείς σπαρακτικές ιστορίες από πολλές γυναίκες, και καθεμία από αυτές τις ιστορίες αποτελεί επίσης μελανό σημείο για την ιστορία της ΕΕ.
<P>
" ΕΕ πρέπει να αναλάβει άμεσα δράση και να θέσει τέρμα σε αυτήν τη βία. Αυτός είναι ο λόγος για τον οποίο είναι τόσο σημαντική η παρούσα έκθεση σχετικά με τη βία κατά των γυναικών που συζητούμε σήμερα. Αποστέλλουμε στον υπόλοιπο κόσμο το μήνυμα ότι το Ευρωπαϊκό Κοινοβούλιο θεωρεί τη βία που συνδέεται με το φύλο παραβίαση των θεμελιωδών ανθρωπίνων δικαιωμάτων.
<P>
Ως εκ τούτου, η Επιτροπή πρέπει να ανταποκριθεί αμέσως. Χρειαζόμαστε μια οδηγία, θέλουμε μια οδηγία που θα θέσει τέρμα στη βία κατά των γυναικών. Ο τερματισμός της βίας προϋποθέτει συντονισμένη και πολύπλευρη προσπάθεια. Πρέπει να μεριμνήσουμε για την ασφάλεια των θυμάτων και να τους παράσχουμε βέλτιστη προστασία, διασφαλίζοντας, ταυτόχρονα, ότι πουθενά στην Ευρώπη δεν θα είναι δυνατή η αποφυγή της τιμωρίας όσων επιδεικνύουν βίαιη συμπεριφορά έναντι των γυναικών, ενώ, πάνω από όλα, πρέπει να καταβάλουμε, ασφαλώς, τεράστιες προσπάθειες στον τομέα της πρόληψης. " βία δεν είναι ιδιωτική υπόθεση. Μόνον εάν αναλάβουμε πολιτική δράση θα μπορέσουμε να πατάξουμε αυτήν τη μορφή βίας.
<SPEAKER ID="122" NAME="Antonyia Parvanova" LANGUAGE="EN">
Σας ευχαριστώ, κύριε Πρόεδρε. Καταρχάς, επιτρέψτε μου να ευχαριστήσω την εισηγήτρια για το εξαιρετικό έργο που επιτέλεσε, καθώς και όλους τους συναδέλφους για την αποφασιστικότητά τους να μην εγκαταλείψουν τον αγώνα κατά της βίας που συνδέεται με το φύλο.
<P>
" παρούσα έκθεση καταδεικνύει πως το Ευρωπαϊκό Κοινοβούλιο θεωρεί ότι η ανάληψη άμεσης δράσης για την καταπολέμηση της βίας κατά των γυναικών δεν είναι απλώς απαραίτητη, αλλά αποτελεί επείγουσα ανάγκη. " Επιτροπή οφείλει να αναγνωρίσει ότι όλα τα επιχειρήματα αναδεικνύουν το γεγονός ότι πρέπει να θεσπιστούν μέτρα και μέσα πανευρωπαϊκής κλίμακας. Γνωρίζουμε ότι, σε ολόκληρη την Ένωση, υφίστανται τεράστιες αποκλίσεις μεταξύ των κρατών μελών όσον αφορά τη νομοθεσία για την καταπολέμηση της βίας εις βάρος των γυναικών.
<P>
Πέρυσι, σε έκθεση σκοπιμότητας που εκπονήθηκε από τη Γενική Διεύθυνση Δικαιοσύνης, διαπιστώθηκαν διαφορές ως προς την πρόσβαση σε εντολές προστασίας, τη διαθεσιμότητα υπηρεσιών υποστήριξης, καθώς και ως προς την εμπειρογνωμοσύνη και τις ικανότητες των αρμόδιων δημόσιων λειτουργών. Έχουμε εντοπίσει ενδείξεις δέσμευσης υπέρ της εξάλειψης όλων των μορφών βίας και της θέσπισης αποτελεσματικού πλαισίου πολιτικής σε επίπεδο ΕΕ, ιδίως στον Χάρτη για τα Δικαιώματα των Γυναικών που παρουσιάσατε πέρυσι, αλλά και την ανακοίνωση σχετικά με την εφαρμογή του προγράμματος της Στοκχόλμης. Παρ' όλα αυτά, πολλά κράτη μέλη δεν κατόρθωσαν να εφαρμόσουν αποτελεσματική νομοθεσία για την προστασία των γυναικών από όλες τις μορφές βίας και διακρίσεων, και διαπιστώνουμε επί του παρόντος ότι οι βασικές αξίες της Ένωσής μας δεν ισχύουν για το ήμισυ των πολιτών μας.
<P>
Ως εκ τούτου, απευθύνουμε πλέον έκκληση στην Επιτροπή να υποβάλει νομοθετική πρόταση ειδικά προς τον σκοπό αυτόν. Πρέπει να καταρτιστεί μια δέσμη ελάχιστων απαιτήσεων και να ενσωματωθεί σε μια νομοθετική πράξη, η οποία θα πρέπει να εντάσσεται, με τη σειρά της, σε μια ολοκληρωμένη στρατηγική για την αντιμετώπιση όλων των μορφών βίας που συνδέονται με το φύλο. " εν λόγω στρατηγική και ταυτόχρονα πρωτοβουλία πολιτικής θα πρέπει επίσης να πλαισιώνεται από δραστηριότητες ευρείας ευαισθητοποίησης. Αναφέρομαι, εν προκειμένω, στην ανακήρυξη ενός ευρωπαϊκού έτους καταπολέμησης όλων των μορφών βίας εις βάρος των γυναικών, για την οποία συλλέγουμε επί του παρόντος υπογραφές πολιτών.
<P>
Τέλος, εφόσον έχουμε ανακτήσει τις ιδρυτικές μας αρχές που κατοχυρώνονται στη Συνθήκη, αλλά και τη δέσμευση από την πλευρά σας, η οποία είναι ήδη δεδηλωμένη, προσδοκούμε να λάβουμε σήμερα μια σαφή απάντηση σχετικά με τον τρόπο και το χρονοδιάγραμμα που προτίθεται να ακολουθήσει η Επιτροπή, προκειμένου να προτείνει αποτελεσματικά μέτρα σε επίπεδο ΕΕ.
<SPEAKER ID="123" NAME="Marije Cornelissen" LANGUAGE="EN">
Κύριε Πρόεδρε, με χαροποιεί το γεγονός ότι η καταπολέμηση της βίας που συνδέεται με το φύλο αποτελεί προτεραιότητα τόσο για την Ευρωπαϊκή Επιτροπή όσο και για το Ευρωπαϊκό Κοινοβούλιο. Τούτο μας προσφέρει έναν κοινό στόχο για την επίτευξη πραγματικής προόδου κατά τα προσεχή έτη.
<P>
Ελπίζω ότι η παρούσα έκθεση θα θεωρηθεί σημαντική συμβολή στη δέσμη μέτρων για τα θύματα που μας έχει υποσχεθεί η Επιτροπή, και ότι αυτή η δέσμη μέτρων για τα θύματα θα αποτελέσει, με τη σειρά της, μία από τις πτυχές μιας πανευρωπαϊκής ολοκληρωμένης στρατηγικής, η οποία θα περιλαμβάνει τη στήριξη των θυμάτων, αλλά και άλλες πτυχές του αγώνα για την καταπολέμηση της βίας. Για παράδειγμα, χρειαζόμαστε ελάχιστο επίπεδο υπηρεσιών υποστήριξης. Κάθε γυναίκα πρέπει να έχει πρόσβαση σε καταφύγια, σε δωρεάν νομική συνδρομή και ψυχολογική υποστήριξη. Επί παραδείγματι, πρέπει να παρέχουμε προστασία σε μετανάστριες που δεν διαθέτουν ανεξάρτητη άδεια παραμονής και είναι εξαιρετικά ευάλωτες.
<P>
" παρούσα έκθεση εμπεριέχει πολλές σημαντικές πτυχές και οι βουλευτές της Ομάδας των Πρασίνων προσβλέπουμε στην υπερψήφισή της. Εάν όμως διατηρηθούν η αιτιολογική σκέψη Ι και η παράγραφος 19, οι οποίες χαρακτηρίζουν την πορνεία ως παραβίαση των ανθρωπίνων δικαιωμάτων, χωρίς καν να προβαίνουν σε διάκριση μεταξύ της εκούσιας και της ακούσιας πορνείας, είμαστε υποχρεωμένοι να απόσχουμε. Ευελπιστώ να μην χρειαστεί να το πράξουμε και να μπορέσουμε να διαβιβάσουμε στην Επιτροπή και τα κράτη μέλη μια έκθεση που θα τυγχάνει ευρύτατης υποστήριξης και θα αποτελεί τη δική μας συμβολή επί του θέματος.
<SPEAKER ID="124" NAME="Andrea Češková" LANGUAGE="CS">
Κύριε Πρόεδρε, επικροτώ την παρούσα έκθεση πρωτοβουλίας του Ευρωπαϊκού Κοινοβουλίου, και είμαι της άποψης ότι τα κράτη μέλη πρέπει να θεσπίσουν νόμους, οι οποίοι είναι ουσιώδεις για τον τερματισμό της βίας κατά των γυναικών. " ενδοοικογενειακή βία αποτελεί σοβαρότατη μορφή βίας εις βάρος των γυναικών. Δεν συνιστά ιδιωτική οικογενειακή υπόθεση. Οι Ευρωπαίοι Συντηρητικοί και Μεταρρυθμιστές έχουν δεσμευθεί υπέρ της στήριξης της οικογένειας και, πάνω από όλα, των παιδιών. Το πρόβλημα της ενδοοικογενειακής βίας συνδέεται με αυτήν τη δέσμευση. " ενδοοικογενειακή βία έχει ολέθριες συνέπειες για όλα τα μέλη της οικογένειας, ειδικότερα δε για τα παιδιά. Τα παιδιά που γίνονται συστηματικά μάρτυρες ενδοοικογενειακής βίας αποδέχονται συχνά τη βία ως φυσιολογική μορφή συμπεριφοράς. Είναι δε εξαιρετικά πιθανόν να διαπράξουν και τα ίδια ανάλογες πράξεις στο σχολείο ή σε μεταγενέστερες περιόδους της ζωής τους.
<P>
Κατά την άποψή μου, η βία κατά των γυναικών αποτυπώνει και ενισχύει επίσης τις ανισότητες μεταξύ των ανδρών και των γυναικών, και, ως εκ τούτου, καθορίζει συχνά τη θέση των γυναικών στην κοινωνία. Κατά κανόνα, οι γυναίκες που εκτίθενται στην ενδοοικογενειακή βία δεν αποκτούν οικονομική ανεξαρτησία και υπόκεινται στην άσκηση ψυχολογικών πιέσεων από τον δράστη. Πρέπει να εστιάσουμε την προσοχή μας στην ενδοοικογενειακή βία, ούτως ώστε να αποκαλυφθούν και να λάβουν βοήθεια τα θύματα, τα οποία είναι γυναίκες και παιδιά. Για τον λόγο αυτόν, οφείλουμε να παράσχουμε ευρύτερη ενημέρωση σχετικά με τη συχνότητα εμφάνισης αυτής της μορφής βίας. Πρέπει να διεξαγάγουμε κοινωνικό διάλογο για το εν λόγω ζήτημα, και πρέπει να διοργανώσουμε σχετική εκστρατεία πρόληψης και ευαισθητοποίησης, διότι συχνά οι γυναίκες δεν θέλουν να μιλήσουν ανοικτά για τις τραυματικές εμπειρίες τους, επειδή φοβούνται για τις ίδιες και για τα παιδιά τους. Σε αυτό το πλαίσιο, τάσσομαι επίσης υπέρ της καθιέρωσης ευρωπαϊκής εντολής προστασίας, η οποία ενδέχεται, μεταξύ άλλων, να συνδράμει τα θύματα ενδοοικογενειακής βίας σε ευρωπαϊκό επίπεδο, υπό την προϋπόθεση ότι ερείδεται σε ακλόνητη νομική βάση.
<SPEAKER ID="125" NAME="Ilda Figueiredo" LANGUAGE="PT">
Κύριε Πρόεδρε, πρόκειται για μια σημαντική έκθεση που προτείνει νέα σφαιρική πολιτική προσέγγιση κατά της βίας που συνδέεται με το φύλο, προβλέποντας συγκεκριμένα μέτρα, μεταξύ άλλων ποινικές διώξεις και δράσεις πρόληψης και προστασίας, εφιστώντας την προσοχή στην ανάγκη διασφάλισης κατάλληλων συνθηκών για τη χειραφέτηση των γυναικών και καταπολεμώντας παράλληλα την επισφαλή εργασία, την ανεργία και τη φτώχεια, ούτως ώστε οι γυναίκες να μπορούν να επιλέγουν ελεύθερα τον τρόπο ζωής τους. Δυστυχώς, οι γυναίκες δεν είναι επί του παρόντος σε θέση να προβαίνουν σε αυτήν την επιλογή, και συχνά αναγκάζονται να περιέρχονται σε καταστάσεις εξάρτησης, συμπεριλαμβανομένης της πορνείας και της υποβολής τους σε πράξεις ενδοοικογενειακής βίας που δεν θα ανέχονταν υπό άλλες συνθήκες.
<P>
Είναι, λοιπόν, καιρός να περάσουμε από τα λόγια στα έργα, ούτως ώστε να θέσουμε τέρμα σε αυτήν τη βία, η οποία αποτελεί σαφώς μία από τις πλέον κατάφωρες μορφές παραβίασης των ανθρωπίνων δικαιωμάτων. " εν λόγω βία που συνδέεται με το φύλο έχει επίσης ισχυρό αρνητικό αντίκτυπο στα παιδιά, παρουσιάζει τάση επιδείνωσης σε περιόδους οικονομικής και κοινωνικής κρίσης και δεν μπορεί να γίνεται πλέον ανεκτή. Αυτός είναι ο λόγος για τον οποίο καλούμε την Επιτροπή, όπως και τα κράτη μέλη, να λάβουν το συντομότερο δυνατόν συγκεκριμένα μέτρα για την προάσπιση των δικαιωμάτων των γυναικών και την καταπολέμηση της βίας.
<SPEAKER ID="126" NAME="Barbara Matera" AFFILIATION="PPE">
(IT) Κύριε Πρόεδρε, κυρία Επίτροπε, κυρίες και κύριοι, η καταπολέμηση όλων των μορφών βίας εις βάρος των γυναικών αποτελεί προτεραιότητα για την ουγγρική Προεδρία της Ευρωπαϊκής Ένωσης.
<P>
Για τον λόγο αυτόν, απευθύνω έκκληση για τη λήψη μακροπρόθεσμων πολιτικών, κοινωνικών και νομικών μέτρων, με στόχο την πάταξη της βίας που συνδέεται με το φύλο και την καθιέρωση πραγματικής ισότητας των φύλων. Σε συνεργασία με άλλους συναδέλφους βουλευτές του παρόντος Σώματος, προωθώ την ανακήρυξη ενός "ευρωπαϊκού έτους καταπολέμησης της βίας κατά των γυναικών" προκειμένου να ενισχυθεί η ευαισθητοποίηση των ευρωπαίων πολιτών.
<P>
Εκτιμώ ότι η αναγνώριση εκ μέρους της Ευρωπαϊκής Επιτροπής, στο σχέδιο δράσης για την περίοδο 2010-2015, της ανάγκης να καταπολεμηθεί με όλα τα δυνατά μέσα η βία που συνδέεται με το φύλο συνιστά ένα σημαντικό βήμα προόδου, το οποίο πρέπει να μεταφραστεί σε συγκεκριμένες δράσεις. Εξακολουθούμε να αναμένουμε το σχέδιο στρατηγικής, την παρουσίαση του οποίου είχε εξαγγείλει η Ευρωπαϊκή Επιτροπή κατά το τρέχον έτος. Το εν λόγω σχέδιο πρέπει να θεσπίζει δέσμη νομοθετικών μέτρων και πρακτικών για τη διασφάλιση της παροχής επαρκούς προστασίας στα θύματα της βίας από τα εθνικά συστήματα ποινικής δικαιοσύνης.
<P>
Στην Ευρώπη, εκτιμάται ότι ποσοστό μεταξύ του 20 και του 25% των γυναικών έχουν υποστεί βία τουλάχιστον μία φορά κατά τη διάρκεια της ζωής τους. Επιπλέον, υπολογίζεται ότι πεντακόσιες χιλιάδες γυναίκες που ζουν στην Ευρώπη έχουν υποβληθεί σε ακρωτηριασμό των γεννητικών τους οργάνων. Αυτά τα στατιστικά στοιχεία, τα οποία παρουσιάζουν, δυστυχώς, ανοδική τάση, είναι αδιαμφισβήτητα ανησυχητικά και επιτάσσουν την ανάληψη άμεσης δράσης εκ μέρους των ευρωπαϊκών θεσμικών οργάνων.
<P>
" βία κατά των γυναικών έχει δυσμενείς επιπτώσεις σε ολόκληρη την οικογένεια. Οι μητέρες αδυνατούν πλέον να εμπνεύσουν αίσθημα ασφάλειας στα παιδιά τους και τα παιδιά γίνονται έμμεσα θύματα της βίας. " βία κατά των γυναικών συνιστά ένα φαινόμενο που είναι δύσκολο να υποβληθεί σε παρακολούθηση, διότι οι γυναίκες που είναι θύματά της συχνά ντρέπονται και φοβούνται να αναφέρουν τις πράξεις βίας στις αρχές.
<P>
Τούτο καθιστά το έργο των θεσμικών οργάνων δυσχερέστερο, αλλά συνάμα απαραίτητο. Συντάσσομαι, λοιπόν, με την άποψη της συναδέλφου βουλευτού κ. Jiménez-Becerril Barrio, η οποία προβαίνει στην ακόλουθη σύσταση: "Σταματήστε τη βία κατά των γυναικών, σταματήστε την τώρα!"
<SPEAKER ID="127" NAME="Edite Estrela" AFFILIATION="S&amp;D">
(PT) Κύριε Πρόεδρε, υπό την ιδιότητά μου ως σκιώδους εισηγήτριας, συγχαίρω την εισηγήτρια για την άριστη έκθεσή της, η οποία αξίζει την υποστήριξη της Ομάδας μου. Αναφέρθηκε ήδη ότι η βία κατά των γυναικών συνιστά σοβαρή προσβολή των ανθρωπίνων δικαιωμάτων· συνιστά κατάφωρη παραβίαση των ανθρωπίνων δικαιωμάτων. Γνωρίζουμε ότι τα θύματα βίας υποχρεούνται να αποποιηθούν πολλών θεμελιωδών δικαιωμάτων τους, και ότι είναι ευάλωτα σε περαιτέρω κακοποίηση.
<P>
Πριν από λίγο καιρό, επισκέφθηκα ένα καταφύγιο στη γενέτειρά μου, την Πορτογαλία, όπου μίλησα με αρκετές από αυτές τις γυναίκες. Ορισμένες περιέγραψαν μια ζωή γεμάτη δεινά, και βρήκαν το κουράγιο να αναφέρουν στις αρχές τους υπαιτίους μόνον κατόπιν πιέσεων που δέχθηκαν από τα παιδιά τους. Άλλες περιέγραψαν πώς τα παιδιά τους, τα οποία έχουν πλέον μεγαλώσει, είχαν υποβάλει μηνύσεις, επειδή οι ίδιες οι γυναίκες δεν είχαν το σθένος να το πράξουν. Είναι απαράδεκτο το γεγονός ότι οι ίδιες, τα θύματα, αναγκάζονται να εγκαταλείψουν τα σπίτια τους, απομακρύνοντας τα παιδιά τους από το οικογενειακό περιβάλλον, ενώ οι δράστες παραμένουν στην οικογενειακή εστία.
<P>
Φρονώ ότι πρέπει να τροποποιήσουμε τη νομοθεσία, ούτως ώστε να διασφαλίζεται ο σεβασμός των γυναικών και να πάψουν οι τελευταίες να αποτελούν θύματα βίας, θύματα καταστάσεων που έχουν δυσμενή αντίκτυπο σε όλους εμάς. Θα ήθελα επίσης να επισημάνω ότι πρόκειται για προσβολή της δημοκρατίας αυτής καθαυτήν, διότι οι εν λόγω γυναίκες στερούνται τα δικαιώματά τους ως πολιτών. Ας καταπολεμήσουμε, λοιπόν, αυτήν τη μάστιγα από κοινού.
<SPEAKER ID="128" NAME="Janusz Wojciechowski" AFFILIATION="ECR">
(PL) Κύριε Πρόεδρε, όταν συζητούμε τρόπους για την καταπολέμηση της βίας εις βάρος των γυναικών, σκεπτόμαστε κυρίως τη βία στο οικογενειακό περιβάλλον ή στο πλαίσιο των διαπροσωπικών σχέσεων. Περιττό να ειπωθεί ότι αυτή η μορφή βίας συνιστά αδικοπραξία, και ότι τα κράτη μέλη πρέπει να λάβουν αυστηρά νομικά μέτρα για την πάταξή της. Συμφωνώ με το πνεύμα της έκθεσης Svensson εν προκειμένω.
<P>
Εντούτοις, θα ήθελα να εκμεταλλευθώ την ευκαιρία που παρέχει η παρούσα συζήτηση για να επισημάνω μια διαφορετική μορφή βίας, την οποία βιώνουν συχνά οι γυναίκες. Αναφέρομαι στη βία που επιβάλλει το κράτος, η οποία συνεπάγεται την απομάκρυνση των παιδιών από τις μητέρες τους, και πρόκειται για φαινόμενο που συμβαίνει ολοένα συχνότερα. " απομάκρυνση ενός παιδιού από τη μητέρα του είναι η χειρότερη μορφή βίας που μπορεί να υποστεί μια μητέρα, και τούτο λαμβάνει ενίοτε χώρα για εντελώς ασήμαντους λόγους. Γνωρίζω δραματικά παραδείγματα παιδιών που απομακρύνονται από τις μητέρες τους στην Πολωνία, συμπεριλαμβανομένης μιας περίπτωσης κατά την οποία ένα δικαστήριο οικογενειακών υποθέσεων απομάκρυνε ένα δεκάχρονο αγόρι από τη μητέρα του, επειδή η τελευταία είχε κατηγορηθεί ότι προσευχόταν υπερβολικά συχνά. Υπάρχουν περιπτώσεις απομάκρυνσης παιδιών επειδή οι γονείς τους είναι φτωχοί. Αντί να παρέχεται βοήθεια στην οικογένεια, αφαιρείται η επιμέλεια των παιδιών, τα οποία ανατίθενται σε ανάδοχες οικογένειες ή στις υπηρεσίες της πρόνοιας. Υπάρχουν επίσης τραγικές περιπτώσεις, στις οποίες τα παιδιά απομακρύνονται από τις μητέρες τους λόγω διαφορών μεταξύ των γονέων. Ορισμένες φορές εκτυλίσσονται δραματικές σκηνές όταν η αστυνομία, κοινωνικοί λειτουργοί ή δικαστικοί υπάλληλοι απομακρύνουν παιδιά από τις μητέρες τους.
<P>
" αξία της οικογένειας υποτιμάται επί του παρόντος στην Ευρώπη, και το κράτος παρεμβαίνει ολοένα περισσότερο στον οικογενειακό βίο. Αυτό οδηγεί συχνά σε μια μορφή βίας που επικυρώνεται από το κράτος και είναι επιζήμια για τους γονείς, αλλά, πάνω από όλα, για τα παιδιά. " απομάκρυνση των παιδιών από τη μητέρα τους, όπως και η απομάκρυνση των μητέρων από τα παιδιά τους -διότι υπάρχουν δύο όψεις του νομίσματος εν προκειμένω- πρέπει να αποτελεί την έσχατη λύση σε περιπτώσεις παιδιών που υφίστανται κακομεταχείριση ή βία. Τα παιδιά δεν πρέπει, σε καμία περίπτωση, να απομακρύνονται από τους γονείς τους για λόγους ένδειας. Πρέπει να παρέχεται ολοκληρωμένη στήριξη στις οικογένειες και τις γυναίκες των οικογενειών, και πρέπει να αποφεύγεται η ρήξη των οικογενειακών δεσμών, διότι συχνά το φάρμακο είναι χειρότερο από την ασθένεια.
<SPEAKER ID="129" NAME="Joanna Katarzyna Skrzydlewska" AFFILIATION="PPE">
(PL) Κύριε Πρόεδρε, επικροτώ το γεγονός ότι το Ευρωπαϊκό Κοινοβούλιο θα εγκρίνει κατά την παρούσα περίοδο συνόδου μια έκθεση που θεσπίζει μια πολύπλευρη προσέγγιση της βίας κατά των γυναικών. Εκτιμώ ότι η χρήση αυτού του ευρέος ορισμού της βίας κατά των γυναικών θα συμβάλει στην καταπολέμηση του εν λόγω προβλήματος. Δεν υπάρχει καμία αμφιβολία ότι απτά αποτελέσματα θα επιτευχθούν μόνον εάν ληφθούν ολοκληρωμένα μέτρα σε διάφορα επίπεδα - πολιτικό, κοινωνικό, νομικό και εκπαιδευτικό. Παρ' όλα αυτά, εξακολουθούμε να αναμένουμε την υποβολή πρότασης οδηγίας, η οποία θα εστιάζεται αποκλειστικά στην καταπολέμηση της βίας, και ευελπιστώ η Ευρωπαϊκή Επιτροπή να υποβάλει σχετική πρόταση στο εγγύς μέλλον.
<P>
Θα ήθελα να ολοκληρώσω προβαίνοντας σε δύο ακόμα παρατηρήσεις. Είναι άκρως σημαντικό η βία κατά των γυναικών να γίνει επιτέλους αντιληπτή ως αδικοπραξία, και όχι μόνον από την πλευρά των ίδιων των γυναικών ή της κοινωνικής μονάδας της οικογένειας, αλλά και να αποκτήσουμε επίγνωση των συνακόλουθων δαπανών που απορρέουν για την κοινωνία συνολικά, δεδομένου ότι προκύπτουν ολοένα συχνότερα. Δεύτερον, στο πλαίσιο της συζήτησής μας για το εν λόγω πρόβλημα, δεν πρέπει να επικεντρώνουμε το ενδιαφέρον μας αποκλειστικά και μόνο στην καταπολέμηση της βίας, αλλά και στις διάφορες συνιστώσες αυτής της βίαιης συμπεριφοράς. Πρέπει να εξαλείψουμε τα στερεότυπα και να καταδικάσουμε την κοινωνική αποδοχή της βίας εις βάρος των γυναικών, καθώς και να προσπαθήσουμε να αλλάξουμε τον τρόπο ανατροφής των παιδιών, ούτως ώστε οι μελλοντικές γενιές των νέων ανθρώπων να πιστεύουν στην πραγματική ισότητα μεταξύ των γυναικών και των ανδρών και να την θέτουν σε πρακτική εφαρμογή.
<P>
Θα ήθελα να συγχαρώ την κ. Svensson για την έκθεσή της, η οποία εγείρει ένα εξαιρετικά σημαντικό και ευαίσθητο ζήτημα για την κοινωνία, ήτοι τη βία κατά των γυναικών. Πιστεύω ότι τα σημερινά λόγια θα πλαισιωθούν από έργα, και ότι δεν θα συζητούμε απλώς για τη βία εις βάρος των γυναικών, αλλά, προπαντός, θα αναλαμβάνουμε δράση για την υπεράσπιση των γυναικών. Σας ευχαριστώ θερμά.
<SPEAKER ID="130" NAME="Emine Bozkurt" AFFILIATION="S&amp;D">
(NL) Κύριε Πρόεδρε, στο πρόγραμμα της Στοκχόλμης, η Επιτροπή επεσήμανε ότι θα μετερχόταν όλα τα δυνατά μέσα για την καταπολέμηση της βίας κατά των γυναικών. Πλην όμως, ελλείπει προς το παρόν μια ολοκληρωμένη στρατηγική, παρά το γεγονός ότι πρέπει να δράσουμε επειγόντως.
<P>
" ασφάλεια αποτελεί σημαντικό αγαθό, ιδίως για τους πλέον ευάλωτους συμπολίτες μας. Το ίδιο ισχύει και για την ευρεία ομάδα των γυναικών που εξακολουθούν να αποτελούν θύματα εξαναγκασμού σε γάμο, εγκλημάτων τιμής και ακρωτηριασμού γεννητικών οργάνων. Αυτές οι επιβλαβείς παραδοσιακές πρακτικές πλήττουν πολλά κορίτσια και γυναίκες στην Ευρώπη σε καθημερινή βάση. Χρειαζόμαστε επαρκείς πόρους για την πάταξη αυτής της μορφής βίας. Προς τον σκοπό αυτόν, πρέπει να διεξαγάγουμε έρευνες και να εστιάσουμε ιδιαιτέρως την προσοχή μας στα θύματα των εν λόγω πρακτικών.
<P>
Ως εκ τούτου, η Επιτροπή καλείται να θεσπίσει το συντομότερο δυνατόν μια ευρωπαϊκή στρατηγική για την καταπολέμηση της βίας κατά των γυναικών, μια στρατηγική που θα άπτεται, ειδικότερα, των παραδοσιακών επιβλαβών πρακτικών. Σήμερα, όχι αύριο· ούτε μόνο το 2012 ή το 2013. Αυτός είναι ο λόγος για τον οποίο θεωρείται ανεπίτρεπτο το γεγονός ότι ένα σημαντικό μέσο όπως η ευρωπαϊκή εντολή προστασίας εξακολουθεί να βρίσκεται σε εκκρεμότητα. " ασφάλεια ενός ατόμου δεν μπορεί και δεν πρέπει να σταματά στα σύνορα.
<SPEAKER ID="131" NAME="Tadeusz Cymański" AFFILIATION="ECR">
(PL) Κύριε Πρόεδρε, σε συνέχεια των παρατηρήσεων που διατυπώθηκαν από τους προηγούμενους ομιλητές και της έκθεσης Svensson αυτής καθαυτήν, πρέπει, πρωτίστως και κατεξοχήν, να αποδώσουμε εκ νέου έμφαση στο γεγονός ότι η βία κατά των γυναικών εξακολουθεί να αποτελεί χαρακτηριστικό της κοινωνίας μας. Ένας από τους βασικούς λόγους για τους οποίους εμμένει αυτό το φαινόμενο είναι το κατώτερο υλικό καθεστώς των γυναικών και οι οικονομικές διακρίσεις που υφίστανται κατά την επαγγελματική σταδιοδρομία τους, οι μεγαλύτεροι περιορισμοί στην πρόσβασή τους στην αγορά εργασίας, οι χαμηλότερες αμοιβές τους και οι λιγότερες παροχές κοινωνικής ασφάλισης. Οι γυναίκες είναι εκείνες που υφίστανται τις επιπτώσεις της μητρότητας και επωμίζονται τις ευθύνες για την ανατροφή των παιδιών. " κοινωνική ασφάλιση εν προκειμένω είναι ανεπαρκής σε πολλές ευρωπαϊκές χώρες.
<P>
Καθ' όλη τη διάρκεια του εργασιακού βίου των γυναικών και, ειδικότερα, κατά την περίοδο της συνταξιοδότησής τους, οι εν λόγω παράγοντες συνεπάγονται την εξάρτηση των γυναικών από την καλή πρόθεση των συζύγων τους, καθώς και από τα συστήματα κοινωνικής ασφάλισης. Πρόκειται για κατάφωρα άδικη κατάσταση, έναντι της οποίας πρέπει να εκφραστεί καθολική αντίθεση. Αυτός είναι ο λόγος για τον οποίο είναι τόσο σημαντικό να προταθεί η παροχή πλήρων αποδοχών στις γυναίκες κατά την περίοδο της ζωής τους που αφιερώνονται στη μητρότητα και την ανατροφή των παιδιών τους. Και τούτο αποκτά ιδιαίτερη σημασία σήμερα, σε μια συγκυρία κατά την οποία η Ευρώπη διέρχεται δημογραφική κρίση.
<P>
" λήψη μέτρων για τη διασφάλιση ίσων οικονομικών ευκαιριών για τις γυναίκες μπορεί να συμβάλει στην εξάλειψη ή τη μείωση της βίας κατά των γυναικών. " οικονομική εξάρτηση των γυναικών από τους άνδρες αποτελεί έναν από τους πολλούς λόγους της παθητικής και της υποτελούς στάσης των γυναικών, καθώς και της συναίνεσής τους, έως κάποιον βαθμό, στο φαινόμενο της βίας. Είναι πλέον καιρός να τεθεί τέρμα σε αυτήν την κατάσταση. Το Ευρωπαϊκό Κοινοβούλιο έχει στη διάθεσή του μείζονες ευκαιρίες για τη βελτίωση της παρούσας κατάστασης, ιδίως σε χώρες όπου οι γυναίκες βρίσκονται σε εξαιρετικά δυσμενή θέση λόγω της ευρέως διαδομένης φτώχειας. Πρόκειται για πολύ σημαντικό μήνυμα, και είμαι ευγνώμων σε όλους όσοι ανέλαβαν την εκπόνηση της παρούσας έκθεσης ενόψει της συνειδητοποίησης του συγκεκριμένου προβλήματος και της δυναμικής λήψης μέτρων για την επίλυσή του.
<SPEAKER ID="132" NAME="Edit Bauer" AFFILIATION="PPE">
(HU) Κύριε Πρόεδρε, θα ήθελα και εγώ, με τη σειρά μου, να ευχαριστήσω την εισηγήτρια για την έκθεσή της, διότι πιστεύω ότι άπτεται ενός πολύ σημαντικού κοινωνικού προβλήματος. Στην Ευρώπη, έχουμε συνηθίσει πλέον το γεγονός ότι, πολύ συχνά, λαμβάνουν χώρα εξελίξεις μόνον όταν έχουν οικονομική σημασία. Θα ήθελα να τονίσω, ειδικότερα, πως η έκθεση επισημαίνει ότι η βία κατά των γυναικών στην Ευρώπη προκαλεί ετησίως ζημίες ύψους δισεκατομμυρίων ευρώ. Βία παρατηρείται σε όλα τα επίπεδα: μεταξύ των ενδεών, αλλά και των εύπορων πολιτών, μεταξύ των ατόμων χαμηλού μορφωτικού επιπέδου, καθώς και των κατόχων πανεπιστημιακών τίτλων σπουδών. Επιπλέον, πρέπει να υπογραμμισθεί ότι, κάθε χρόνο, αρκετές εκατοντάδες γυναίκες πέφτουν πράγματι θύματα εγκληματικών πράξεων στο οικογενειακό τους περιβάλλον.
<P>
Όπως έχει ήδη αναφερθεί στην παρούσα συζήτηση, διαπιστώνεται πλέον και στην Ευρώπη μια άνευ προηγουμένου μορφή βίας. Ο ακρωτηριασμός των γυναικείων γεννητικών οργάνων και τα εγκλήματα τιμής προκαλούν επί του παρόντος θύματα και στην Ευρώπη. Είναι προφανές ότι θα επιθυμούσαμε τη θέσπιση ενός ευρωπαϊκού προτύπου για την αποτροπή της βίας κατά των γυναικών. Εντούτοις, έχουμε όλοι πλήρη επίγνωση του γεγονότος ότι αυτό είναι σχεδόν αδύνατον απουσία νομικής βάσης. Αυτό που μπορεί να γίνει, όμως, είναι η διαμόρφωση κοινής ευρωπαϊκής στρατηγικής. Ακόμα και αν δεν είμαστε σε θέση να εναρμονίσουμε τα νομικά συστήματα, είναι σαφές ότι η ανταλλαγή ορθών πρακτικών μπορεί να συμβάλει σημαντικά στον εν λόγω τομέα. " έκθεση επισημαίνει επίσης ότι διαπράττονται ορισμένες βίαιες πράξεις που δεν αναγνωρίζονται ως πράξεις βίας από κάποια νομικά συστήματα. Φρονώ ότι η συνεργασία δύναται να σημειώσει κάποια πρόοδο στο μέλλον, αλλά εκείνο που μπορεί να καταστήσει αποτελεσματική αυτήν τη συνεργασία είναι, προπαντός, μια ευρωπαϊκή στρατηγική, η οποία κρίνεται απολύτως αναγκαία. Σας ευχαριστώ θερμά.
<SPEAKER ID="133" NAME="Silvia Costa" AFFILIATION="S&amp;D">
(IT) Κύριε Πρόεδρε, κυρίες και κύριοι, θα ήθελα να ευχαριστήσω την εισηγήτρια, κ. Svensson. Γνωρίζουμε ότι η βία κατά των γυναικών και των παιδιών παρουσιάζει ανοδική πορεία σε ολόκληρη την Ευρώπη. Για τον λόγο αυτόν, ζητούμε μετ' επιτάσεως από την Επιτροπή να υποβάλει έως το 2011, όπως έχει ήδη υποσχεθεί, πρόταση στρατηγικής για τη βία κατά των γυναικών. " τελευταία θα πρέπει να είναι σφαιρική, υπό την έννοια ότι θα πρέπει να καλύπτει την ενδοοικογενειακή βία και τον ακρωτηριασμό των γεννητικών οργάνων, αλλά και ορισμένες πιο "ύπουλες" μορφές αυτής της βίας. Αναφέρομαι στις περιπτώσεις σοβαρότατων διακρίσεων και εκφοβισμού στον χώρο εργασίας εις βάρος των γυναικών που εγκυμονούν ή προτίθενται να συνάψουν γάμο, και που τους ζητείται να υποβάλουν εκ των προτέρων την παραίτησή τους, συμπεριφορά που παρατηρείται ενίοτε στη γενέτειρά μου, αλλά δεν συνιστά πλέον αξιόποινη πράξη όπως συνέβαινε κατά το παρελθόν. Αναφέρομαι επίσης και στην περίπτωση που θα μπορούσε να περιγραφεί μόνον ως υποκίνηση σε βία εκ μέρους των μέσων ενημέρωσης και του διαφημιστικού κλάδου.
<P>
Μετά την οδηγία για την εμπορία ανθρώπων και την επικείμενη οδηγία για τα θύματα βίας, που εξαγγέλθηκε από την Επίτροπο κ. Malmström, θεωρώ ότι η Συνθήκη της Λισαβόνας παρέχει τη βάση για την επίτευξη μεγαλύτερης νομοθετικής εναρμόνισης, κατά τρόπο ώστε τα κράτη μέλη να αναγνωρίσουν τη σημασία των εγκλημάτων βίας κατά των γυναικών και των παιδιών ως ειδικές μορφές βίας, καθώς και για τον καθορισμό βασικών προτύπων για την παροχή συμβουλευτικών υπηρεσιών, νομικής συνδρομής και προστασίας σε γυναίκες και παιδιά, σε συνεργασία με ΜΚΟ. Αυτό θα οδηγήσει επίσης σε συνεπή και συγκρίσιμα στατιστικά στοιχεία, με αναλύσεις αντίκτυπου για τις διάφορες μορφές πρόληψης και επιβολής του νόμου από τα κράτη μέλη, προκειμένου να διασφαλισθεί ο περιορισμός της βίας.
<P>
Θεωρώ, εν προκειμένω, ότι υπάρχει κοινή βούληση εκ μέρους του Κοινοβουλίου -ήμουν μία εκ των συνυπογραφόντων της γραπτής δήλωσης- για την ανακήρυξη ενός έτους προβληματισμού σε ολόκληρη την Ευρώπη για το θέμα της βίας, και εκτιμώ ότι το Κοινοβούλιο μπορεί να προσθέσει τη δική του, ιδιαίτερα σθεναρή και σημαίνουσα φωνή στο εν λόγω θέμα.
<SPEAKER ID="134" NAME="Regina Bastos" AFFILIATION="PPE">
(PT) Κύριε Πρόεδρε, κυρία Επίτροπε, κυρίες και κύριοι, όπως έχουμε ήδη διατρανώσει όλοι, η βία κατά των γυναικών συνιστά σοβαρή παραβίαση των ανθρωπίνων δικαιωμάτων. Πρόκειται για παλαιό και παγκόσμιο πρόβλημα, το οποίο πλήττει διακριτές από πολιτιστικής και γεωγραφικής άποψης χώρες· χώρες που είναι περισσότερο ή λιγότερο ανεπτυγμένες. " παρούσα κατάσταση συνδέεται συχνά με δυσλειτουργικές οικογένειες· με οικογένειες που ανήκουν στα πλέον περιθωριακά κοινωνικά και οικονομικά στρώματα. Στην πραγματικότητα, όμως, πρόκειται για ένα φαινόμενο που παρατηρείται σε πολλές οικογένειες, ανεξαρτήτως μορφωτικού επιπέδου, οικονομικής κατάστασης ή κοινωνικής θέσης.
<P>
Εκτιμάται ότι σχεδόν το ένα πέμπτο των γυναικών στην Ευρώπη έχουν πέσει θύματα πράξεων σωματικής βίας τουλάχιστον μία φορά κατά τη διάρκεια του ενήλικου βίου τους. Κατά συνέπεια, πρέπει να αποτελέσει προτεραιότητα η παροχή στήριξης σε γυναίκες που είναι θύματα βίας, και η παρούσα έκθεση περιέχει προς τον σκοπό αυτόν ένα σύνολο πρωτοβουλιών, μεταξύ των οποίων ξεχωρίζουν η νομική συνδρομή για τα θύματα, η αυστηρότερη και αποτελεσματικότερη δικαστική έρευνα, το σημαντικό μέτρο της δημιουργίας καταφυγίων για τα θύματα και της καθιέρωσης τηλεφωνικού αριθμού κλήσης έκτακτης ανάγκης, καθώς και η επιβολή αποτρεπτικών κυρώσεων, ανάλογων της σοβαρότητας της εκάστοτε εγκληματικής πράξης.
<P>
" ζημία για τη σωματική και ψυχική υγεία των γυναικών θυμάτων είναι ανυπολόγιστη, αλλά το κόστος είναι υψηλό και για την κοινωνία. Ως εκ τούτου, η καταπολέμηση αυτού του φαινομένου απαιτεί πολιτική και κοινωνική κινητοποίηση. Το ζητούμενο, εξάλλου, είναι η εξασφάλιση της ισότητας και της ανάπτυξης. Για τον λόγο αυτόν, πρέπει να θεωρηθεί ευπρόσδεκτη η διοργάνωση ευρωπαϊκού έτους καταπολέμησης της βίας εις βάρος των γυναικών, διότι θα συμβάλει στην ευαισθητοποίηση της ευρωπαϊκής κοινής γνώμης σχετικά με αυτήν τη φρικτή μάστιγα.
<SPEAKER ID="135" NAME="Vilija Blinkevičiūt" AFFILIATION="S&amp;D">
(LT) Κύριε Πρόεδρε, θα ήθελα να ευχαριστήσω την Eva-Britt Svensson για την εκπόνηση αυτής της άριστης έκθεσης. Οι πραγματικές παραβιάσεις των δικαιωμάτων των γυναικών και η βία κατά των γυναικών που επισημαίνονται από την εισηγήτρια καταδεικνύουν για μία ακόμα φορά ότι πρόκειται όντως για παραβιάσεις των θεμελιωδών δικαιωμάτων ενός ατόμου, παραβιάσεις που δεν γνωρίζουν γεωγραφικά, οικονομικά, πολιτισμικά ή κοινωνικά όρια.
<P>
Σύμφωνα με το σχέδιο δράσης για την εφαρμογή του προγράμματος της Στοκχόλμης, το οποίο εγκρίθηκε πέρυσι, η Επιτροπή πρέπει να καταρτίσει, επειγόντως, στρατηγική για την καταπολέμηση της βίας κατά των γυναικών, και καλώ, συνεπώς, την Επιτροπή να αναλάβει συγκεκριμένη δράση το ταχύτερο δυνατόν και να παρουσιάσει τη συναφή στρατηγική.
<P>
" βία που συνδέεται με το φύλο καλύπτει τη σεξουαλική κακοποίηση, την εμπορία ανθρώπων, τον εξαναγκασμό σε γάμο και τον ακρωτηριασμό των γεννητικών οργάνων, ενώ τα εν λόγω βίαια εγκλήματα έχουν εξαιρετικά σοβαρές συνέπειες και προξενούν ανεπανόρθωτες βλάβες στη σωματική και ψυχική υγεία των γυναικών. Θα ήθελα, λοιπόν, να απευθύνω έκκληση στα κράτη μέλη να διασφαλίσουν καλύτερη κατάρτιση για τους παρόχους υπηρεσιών υγειονομικής περίθαλψης, τους κοινωνικούς λειτουργούς, τις αστυνομικές και δικαστικές αρχές, καθώς και άρτια συντονισμένη συνεργασία, ούτως ώστε να είναι σε θέση να αντεπεξέρχονται με επαγγελματισμό σε όλες τις υποθέσεις βίας εις βάρος των γυναικών.
<P>
Θα ήθελα να ευχαριστήσω την Επίτροπο Malmström, παρότι δεν παρίσταται πλέον στην Αίθουσα, για την παροχή χρηματοδότησης και στήριξης σε μη κυβερνητικές οργανώσεις στο πλαίσιο της καταπολέμησης της βίας εις βάρος των γυναικών, και θα ήθελα επίσης να υπενθυμίσω ότι, σε περιόδους οικονομικής και χρηματοπιστωτικής κρίσης, τα κρούσματα βίας παρουσιάζουν ακόμα μεγαλύτερη έξαρση. Κατά συνέπεια, δεν μπορούμε να μειώσουμε τη χρηματοδότηση στον εν λόγω τομέα.
<SPEAKER ID="136" NAME="Monika Flašíková Beňová" AFFILIATION="S&amp;D">
(SK) Κύριε Πρόεδρε, παρά το γεγονός ότι εφιστούμε την προσοχή στη βία κατά των γυναικών και στις παραβιάσεις των δικαιωμάτων τους επί σειρά δεκαετιών, δεν κατέστη ακόμα εφικτή η εξάλειψη αυτής της αξιόμεμπτης μορφής εγκληματικής δραστηριότητας. Οι διάφορες μορφές βίας κατά των γυναικών δεν είναι επιβλαβείς μόνο για τις ίδιες τις γυναίκες, αλλά και για τις οικογένειές τους. Ο οικογενειακός βίος στερείται συχνά το νόημά του, το οποίο συνίσταται στην παροχή αισθήματος ασφάλειας και βεβαιότητας. Τα παιδιά που βρίσκονται αντιμέτωπα με κρούσματα ενδοοικογενειακής βίας αποτελούν, κατά μία έννοια, εξίσου θύματα της ίδιας βίας. Για τον λόγο αυτόν, πρέπει να εστιάσουμε την προσοχή μας, σε ευρωπαϊκό επίπεδο, στην πιθανή έκθεση των γυναικών και των παιδιών στον κίνδυνο της ενδοοικογενειακής βίας.
<P>
Στην περίπτωση των γυναικών μεγαλύτερης ηλικίας ή των γυναικών που είναι σωματικά ή ψυχικά ασθενέστερες, το πρόβλημα της αυτοάμυνας και της προστασίας των ιδίων συμφερόντων καθίσταται ακόμα πιο σύνθετο. Οι γυναίκες εκτίθενται επίσης στον κίνδυνο της κακοποίησης που συνδέεται με το φύλο μέσω διαφόρων μορφών παραβίασης των προσωπικών ελευθεριών, δεδομένου ότι η εμπορία ανθρώπων ειδικά για σεξουαλικούς σκοπούς, επί παραδείγματι, αποτελεί ένα από τα πλέον σοβαρά προβλήματα που πλήττουν ολόκληρη την κοινωνία.
<P>
Επομένως, κρίνονται ζωτικής σημασίας οι πιέσεις για την άσκηση αποτελεσματικότερων ποινικών διώξεων, καθώς και η παροχή εγγυήσεων ότι η επακόλουθη τιμωρία αντικατοπτρίζει τη σοβαρότητα της εγκληματικής πράξης. Είναι θεμελιώδες να ληφθούν μέτρα για την αποτροπή αυτών των σοβαρών παραβιάσεων των ανθρωπίνων δικαιωμάτων και ελευθεριών, και να εξασφαλισθεί μια αξιοπρεπής ζωή για τις γυναίκες της Ευρώπης.
<SPEAKER ID="137" NAME="Seán Kelly" AFFILIATION="PPE">
(GA) Κύριε Πρόεδρε, θα ήθελα να επικεντρωθώ σε δύο στοιχεία: στη βία κατά των γυναικών και στον ρόλο των ανδρών ως ξενοδοχειακών υπαλλήλων.
<P>
(EN) Το ποσοστό της τάξης του 25% για τις γυναίκες που έχουν υποστεί βία είναι εντελώς απαράδεκτο. Θεωρώ ότι είναι ενδεικτικό της ανάγκης θέσπισης ενός εκπαιδευτικού προγράμματος για τους νεαρούς άνδρες, ειδικότερα, με στόχο τη διαχείριση του θυμού και τον σεβασμό των γυναικών, ούτως ώστε ακόμα και η ιδέα άσκησης βίας εις βάρος των γυναικών να θεωρείται πλέον απόλυτο ταμπού, και όχι κανόνας, όπως προβάλλεται συχνά σε ταινίες, σε ορισμένους πολιτισμούς και, δυστυχώς, σε ορισμένα σπιτικά.
<P>
Το δεύτερο στοιχείο που θα ήθελα να αναφέρω είναι ο ρόλος των ανδρών ως ξενοδοχειακών υπαλλήλων. Ο λόγος για τον οποίο αναφέρομαι σε αυτό είναι ότι μια φίλη, μια όμορφη νεαρή κοπέλα, η Michaela Harte, σκοτώθηκε στον Μαυρίκιο κατά τη διάρκεια του μήνα του μέλιτος, όταν έπεσε ανύποπτη πάνω σε υπαλλήλους του ξενοδοχείου όπου διέμενε τη στιγμή που λήστευαν το δωμάτιό της. Εάν είχε συμβεί το αντίθετο, εάν έμπαινε, δηλαδή, στο δωμάτιο ένας άνδρας την ώρα που λήστευαν γυναίκες το δωμάτιό του, οι πιθανότητες να σκοτωθεί κάποιος από τα εν λόγω άτομα θα ήταν μακράν λιγότερες. Είναι αναγκαίο να εξεταστούν οι κίνδυνοι και οι πιθανότητες. Πρέπει να εξεταστεί ολόκληρο το ζήτημα των ανδρών και της πρόσβασής τους στα δωμάτια, ιδιαίτερα δε στα δωμάτια όπου διαμένουν γυναίκες.
<SPEAKER ID="139" NAME="Marc Tarabella" AFFILIATION="S&amp;D">
(FR) Κύριε Πρόεδρε, κυρία Επίτροπε, κυρίες και κύριοι, επικροτώ την έκθεση της προέδρου μας, κ. Svensson, στην οποία επισημαίνεται η ανάγκη αντιμετώπισης όλων των μορφών βίας ως εγκληματικών πράξεων που υπόκεινται στο ποινικό δίκαιο.
<P>
Εν γένει, εκτιμώ ιδιαιτέρως το γεγονός ότι η Ευρωπαϊκή Ένωση απαρτίζεται από κράτη με διαφορετικούς και ποικίλους εθνικούς πολιτισμούς και αντίστοιχες παραδόσεις, αλλά στην περίπτωση της βίας, τρομάζω στη διαπίστωση των αποκλίσεων που υφίστανται όσον αφορά την αντιμετώπισή της.
<P>
Ας πάρουμε ένα παράδειγμα: τον βιασμό. Παρότι συνιστά παντού αξιόποινη πράξη του ποινικού δικαίου, δεν ορίζεται κατά τον ίδιο τρόπο σε όλα τα κράτη μέλη. Στην περίπτωση της Λετονίας, ο βιασμός εντός του γάμου απλούστατα δεν προβλέπεται. Στη Μάλτα, ο βιασμός άνδρα από άλλον άνδρα δεν προβλέπεται. Στη Σλοβακία, ο βιασμός με τη χρήση αντικειμένου δεν θεωρείται βιασμός. Πίσω, όμως, από όλους αυτούς τους ορισμούς υπάρχουν γυναίκες, άνδρες και παιδιά με κατεστραμμένες ζωές. Ο ευτελισμός του ορισμού των εγκληματικών πράξεων ισοδυναμεί με τον ευτελισμό των ίδιων των θυμάτων, καθώς και των δεινών που υφίστανται. Ως εκ τούτου, απευθύνω έκκληση στην Επιτροπή να καταρτίσει επειγόντως έναν αποτελεσματικό χάρτη πορείας για την καταπολέμηση όλων των μορφών βίας.
<SPEAKER ID="140" NAME="Gesine Meissner" AFFILIATION="ALDE">
(DE) Κύριε Πρόεδρε, κατά την παρούσα συζήτηση κατέστη απολύτως σαφές ότι η βία κατά των γυναικών δεν συνιστά απλό παράπτωμα· είναι προφανές ότι πρόκειται για παραβίαση των ανθρωπίνων δικαιωμάτων. Αναφέρθηκε ήδη ότι ακόμα και τα παιδιά αποτελούν ενίοτε έμμεσα θύματα της βίας που ασκείται εις βάρος των γυναικών. Ενδέχεται δε να είναι και άμεσα θύματα αυτής της βίας, διότι οι επιπτώσεις της βίας κατά των γυναικών αποτελούν αναμφίβολα τη βασική αιτία θνησιγένειας και αποβολής. Το πρόβλημα δεν είναι μόνο η ενδοοικογενειακή βία· υπάρχουν επίσης ο εξαναγκασμός στην πορνεία, τα εγκλήματα τιμής -στα οποία είναι πιθανόν ουσιαστικά να μην τίθεται κανένα ζήτημα τιμής-, η εμπορία ανθρώπων, ο ακρωτηριασμός των γεννητικών οργάνων και πολλές ακόμα εγκληματικές πράξεις.
<P>
Το έναυσμα για την εκπόνηση της παρούσας έκθεσης, για την οποία θα ήθελα να εκφράσω ιδιαιτέρως την ευγνωμοσύνη μου στην κ. Svensson, δεν ήταν, εν προκειμένω, μόνο το γεγονός ότι διαπιστώθηκε, στο πλαίσιο της έκθεσης σχετικά με την ισότητα, πως η ισότητα διακυβεύεται σε σημαντικό βαθμό λόγω της βίας εις βάρος των γυναικών, αλλά και το γεγονός ότι, μέσω της Συνθήκης της Λισαβόνας, μας παρέχεται πλέον η δυνατότητα να θεσπίσουμε σχετική οδηγία και να καθιερώσουμε ένα κοινό νομοθετικό πλαίσιο στην Ευρώπη. Προβάλλει επιτακτική η ανάγκη να σημειώσουμε σημαντική πρόοδο στο εν λόγω θέμα, διότι πρόκειται για διασυνοριακό ευρωπαϊκό πρόβλημα που πρέπει να καταπολεμήσουμε.
<SPEAKER ID="141" NAME="Angelika Werthmann" AFFILIATION="NI">
(DE) Κύριε Πρόεδρε, η βία κατά των γυναικών εκδηλώνεται με πολλές μορφές, και εξακολουθεί να αποτελεί διεθνές πρόβλημα, το οποίο η διεθνής κοινότητα δεν έχει κατορθώσει ακόμα να αντιμετωπίσει δυναμικά. " χρήση βίας θέτει σε κίνδυνο την υγεία, την αξιοπρέπεια, την ασφάλεια και την αυτονομία των θυμάτων της. Συνεπεία τούτου, περιορίζονται οι δυνατότητες συμμετοχής των πληττομένων γυναικών στην κοινωνική ζωή και την εργασία.
<P>
Επιπλέον, αρκεί να αναλογιστούμε το κόστος για να διαπιστώσουμε ότι η βία εις βάρος των γυναικών αποτελεί επίσης κοινωνικό πρόβλημα, για παράδειγμα στους τομείς της υγείας και της δικαιοσύνης. Οι γυναίκες εκτίθενται μακράν σε μεγαλύτερους κινδύνους όταν κλείνει η πόρτα του σπιτιού τους. " συνηθέστερη αιτία σωματικών βλαβών στις γυναίκες είναι η άσκηση ενδοοικογενειακής βίας.
<P>
" βία κατά των γυναικών, υπό οιαδήποτε μορφή και αν εκδηλώνεται, δεν αποτελεί μικρό παράπτωμα. " ΕΕ πρέπει επίσης να υπογράψει τη Σύμβαση των "νωμένων Εθνών για την εξάλειψη όλων των μορφών διακρίσεων κατά των γυναικών.
<SPEAKER ID="142" NAME="Miroslav Mikolášik" AFFILIATION="PPE">
(SK) Κύριε Πρόεδρε, η έκθεση ενός ατόμου σε οιαδήποτε μορφή βίας έχει εκτενείς καταστροφικές συνέπειες για την οικογένεια και την κοινωνία, και πρέπει να καταδικάζεται, ιδίως όταν ασκείται εις βάρος γυναικών και παιδιών. Εντούτοις, θεωρώ ανησυχητικό το γεγονός ότι η ενδοοικογενειακή βία αναγνωρίζεται ως η βασική αιτία αποβολής ή θνησιγένειας, και για τον λόγο αυτόν, ζητώ μετ' επιτάσεως να χρησιμοποιηθούν όλα τα διαθέσιμα μέσα του ποινικού δικαίου για την αποτελεσματική πάταξη και πρόληψη της άσκησης σωματικής βίας.
<P>
Θα ήθελα να επιστήσω την προσοχή στην επείγουσα ανάγκη να διασφαλισθεί η προστασία των γυναικών, ειδικότερα δε των φτωχών γυναικών, από την αποκαλούμενη παρένθετη μητρότητα. Με το πρόσχημα της αλληλεγγύης, η παρένθετη μητρότητα εκθέτει τις γυναίκες στον κίνδυνο της σωματικής εκμετάλλευσης, ακόμα δε και της κακοποίησης, γεγονός που έρχεται σε κατάφωρη αντίθεση με την απαγόρευση της εμπορίας ανθρώπων και οργάνων. Με τον τρόπο αυτόν υποτιμάται η αξιοπρέπεια, η προσωπική ζωή και το σώμα μιας γυναίκας, και καθίσταται αντικείμενο διεφθαρμένων συμβάσεων μίσθωσης στη διεθνή αγορά της εμπορίας ανθρώπων.
<SPEAKER ID="143" NAME="Vasilica Viorica Dăncilă" AFFILIATION="S&amp;D">
(RO) Κύριε Πρόεδρε, παρότι οι πράξεις βίας εις βάρος των γυναικών είναι ευρύτατα διαδεδομένες στον κόσμο, εξακολουθούν να παρουσιάζουν τις λιγότερες πιθανότητες τιμωρίας, είτε διαπράττονται σε περιοχές συγκρούσεων είτε σε δημοκρατικές χώρες. Σε διάφορες περιοχές ανά τον κόσμο, η βία κατά των γυναικών εκδηλώνεται με όλες τις πιθανές μορφές που μπορεί να λάβει: βιασμός, διακίνηση ανθρώπων για σεξουαλικούς σκοπούς, εξαναγκασμός σε γάμο, θάνατος, απαγωγές για θρησκευτικούς ή εγκληματικούς λόγους, εξαναγκασμός σε πορνεία, χωρίς να αναφερθεί, βεβαίως, η βία που ασκείται από μέλη της οικογένειας ή από πρώην συντρόφους. Επιπροσθέτως, η ηλικία των κοριτσιών που υπόκεινται σε πράξεις βίας παρουσιάζει σταθερή πτώση.
<P>
Φρονώ ότι τα κράτη μέλη πρέπει να καταβάλουν περαιτέρω προσπάθειες σε επίπεδο ΕΕ για την παροχή ολοκληρωμένων εθνικών στατιστικών στοιχείων, τα οποία θα καλύπτουν, σε μεγαλύτερο βαθμό, τη βία που συνδέεται με το φύλο, καθώς και για τη βελτίωση της συλλογής δεδομένων για το εν λόγω θέμα, με στόχο την εξεύρεση κατάλληλων λύσεων για την τιμωρία των υπαιτίων.
<P>
Θεωρώ επίσης χρήσιμη την πρόταση για την ίδρυση παρατηρητηρίου της βίας κατά γυναικών στο πλαίσιο του Ευρωπαϊκού Ινστιτούτου για την Ισότητα των Φύλων, και σε στενή συνεργασία με τον Οργανισμό Θεμελιωδών Δικαιωμάτων της Ευρωπαϊκής Ένωσης.
<SPEAKER ID="144" NAME="Norica Nicolai" AFFILIATION="ALDE">
(RO) Κύριε Πρόεδρε, ως σκιώδης εισηγήτρια, θα ήθελα να συγχαρώ την εισηγήτρια για την παρούσα έκθεση, και θα ήθελα να θίξω μόνο δύο ζητήματα.
<P>
Εκτιμώ ότι είναι καιρός να ξεπεράσουμε την επιφανειακή μας προσέγγιση επί του εν λόγω θέματος, διότι η έλλειψη στατιστικών στοιχείων, η παντελής απουσία συνεκτικών κανονισμών σχετικά με την ποινικοποίηση του θέματος στα κράτη μέλη, καθώς και η έλλειψη προβληματισμού για αυτό το ζήτημα, πέραν των γενικών δηλώσεων που διατυπώνονται, επιβεβαιώνουν ότι πρόκειται πράγματι για ένα ζήτημα που αντιμετωπίζεται επιπόλαια στην Ευρωπαϊκή Ένωση. Αυτός είναι ο λόγος για τον οποίο κρίνεται απαραίτητη η θέσπιση σχετικής οδηγίας.
<P>
Το οικονομικό κόστος δεν έχει αναλυθεί εις βάθος, δυστυχώς, ούτε στην παρούσα έκθεση ούτε σε κάποιο άλλο έγγραφο σχετικά με αυτό το θέμα. Και τούτο, διότι το συγκεκριμένο πρόβλημα, το οποίο επιδεινώνεται επί του παρόντος λόγω της οικονομικής κρίσης, επιβαρύνει τους εθνικούς προϋπολογισμούς με σημαντικές χρηματοδοτικές δαπάνες, οι οποίες ανέρχονται σε εκατοντάδες εκατομμύρια ευρώ. Πιστεύω ότι είναι πλέον καιρός να προβούμε σε ποσοτική εκτίμηση αυτών των δαπανών και να επιχειρήσουμε να αντεπεξέλθουμε στην εν λόγω κατάσταση, χρησιμοποιώντας όχι μόνο χρηματοδοτικά μέσα, αλλά και κατάλληλες νομοθετικές πράξεις για την αντιμετώπιση του εν λόγω προβλήματος.
<SPEAKER ID="145" NAME="Krisztina Morvai" AFFILIATION="NI">
(HU) Κύριε Πρόεδρε, συγχαίρω την εισηγήτρια για την εξαίρετη έκθεσή της. Είμαι υπερήφανη για το γεγονός ότι, στην Ουγγαρία, τα δύο πρώτα βιβλία που γράφτηκαν προ δεκαπενταετίας για το φαινόμενο της βίας κατά των γυναικών έφεραν τη δική μου υπογραφή. Δεν είμαι, όμως, το ίδιο υπερήφανη για το γεγονός ότι δεν έχει σημειωθεί έκτοτε καμία απολύτως εξέλιξη στον εν λόγω τομέα. Είναι αλήθεια ότι δεν υπάρχει, και ούτε είναι δυνατόν να υπάρξει, κανένας κανονισμός σε επίπεδο ΕΕ, ωστόσο, πολλά από τα χρήματα των ευρωπαίων φορολογουμένων δαπανώνται σε προγράμματα πρόληψης και μέριμνας.
<P>
Θα ήθελα να απευθύνω ένα ερώτημα, πρωτίστως στην κ. Επίτροπο, σχετικά με τον τρόπο με τον οποίο ελέγχεται η ενδεδειγμένη δαπάνη των εν λόγω πόρων. Θα ήθελα να προβώ σε μία σύσταση: αντί να ρωτάτε τις κυβερνήσεις, ρωτήστε καλύτερα τις ενεχόμενες κακοποιημένες γυναίκες: για παράδειγμα, οι γυναίκες που έχουν κακοποιηθεί και έχουν αναζητήσει άσυλο σε καταφύγια γυναικών θα έπρεπε να ερωτηθούν σχετικά με τη βοήθεια που έχουν λάβει και τη στάση που έχουν τηρήσει οι αρχές στις υποθέσεις τους εν γένει· ή τα κορίτσια και οι γυναίκες που δεινοπαθούν στους δρόμους της Βουδαπέστης ή, ας πούμε, του Άμστερνταμ, και που ελπίζουν να δραπετεύσουν από την κόλαση της πορνείας, θα έπρεπε να ερωτηθούν σχετικά με τον τύπο της βοήθειας που έχουν λάβει από το κράτος ή από την κυβέρνηση.
<SPEAKER ID="146" NAME="Petru Constantin Luhan" AFFILIATION="PPE">
(RO) Κύριε Πρόεδρε, όπως αναφέρεται με σαφήνεια στην έκθεση, οι προσπάθειες για τη μείωση της βίας εις βάρος των γυναικών πρέπει να υποστηριχθούν σε δύο μέτωπα: σε επίπεδο κρατών μελών και μέσω μέτρων και προγραμμάτων υπό την άμεση διαχείριση της Ευρωπαϊκής Επιτροπής.
<P>
Θεωρώ κεφαλαιώδους σημασίας τη συνέχιση του προγράμματος DAPHNE και την ενθάρρυνση της συμμετοχής των κρατών μελών που βρίσκονται αντιμέτωπα με την επιδείνωση αυτής της μορφής βίας υπό τις παρούσες δυσχερείς οικονομικές συνθήκες. Στις μέρες μας, πολλοί άνθρωποι αντιμετωπίζουν ψυχολογικά προβλήματα, τα οποία πυροδοτούν ενίοτε βίαιη συμπεριφορά. Είναι ζωτικής σημασίας να μεριμνήσουμε για την κατάρτιση του προσωπικού που εργάζεται για τις αστυνομικές αρχές της Ευρωπαϊκής Ένωσης, παρέχοντας κατά τον τρόπο αυτόν τη βάση για τη διασφάλιση της ορθής διεξαγωγής των αντίστοιχων ερευνών, με άρτια επίγνωση του ζητήματος και των επιπτώσεων της βίας κατά των γυναικών. Αυτή η πτυχή υποστηρίζεται και στο πλαίσιο του προγράμματος της Στοκχόλμης.
<P>
Τέλος, οι πολιτικές προσπάθειες πρέπει να τυγχάνουν και χρηματοδοτικής στήριξης, και το πρόγραμμα DAPHNE μπορεί να παράσχει κατάλληλο πλαίσιο προς τον σκοπό αυτόν.
<SPEAKER ID="147" NAME="Evelyn Regner" AFFILIATION="S&amp;D">
(DE) Κύριε Πρόεδρε, κυρία Επίτροπε, η Ευρωπαϊκή Ένωση πρωτοστατούσε ανέκαθεν, και εξακολουθεί να πρωτοστατεί, στα ζητήματα που αφορούν την ισότητα· το ίδιο και στην καταπολέμηση της βίας εις βάρος των γυναικών.
<P>
Επιπλέον της ειδεχθούς φύσης του εν λόγω θέματος, η βία κατά των γυναικών είναι επίσης δαπανηρή. Στην έκθεση αναφέρεται ότι το ετήσιο κόστος αυτής της βίας ανέρχεται στο ποσό των 33 δισεκατομμυρίων ευρώ. " εκτίμηση αυτή θα πρέπει να αποστομώνει όσους δηλώνουν ότι αναμένεται να έχει κάποιο κόστος και ο κατάλογος των μέτρων που έχει ήδη εκπονηθεί. Πλην όμως, ο εν λόγω κατάλογος είναι αναγκαίος. " κατάρτιση των αστυνομικών υπαλλήλων, των δικαστών ή του ιατρικού προσωπικού - όλα αυτά τα στοιχεία περιέχονται στην έκθεση, και θα ήθελα επίσης να απευθύνω τις δέουσες ευχαριστίες μου στην εισηγήτρια για αυτό.
<P>
Ωστόσο, διαπιστώνω ένα μικρό "ψεγάδι" στην έκθεση, και θα ήθελα να το επισημάνω. Ιδιαίτερη προσοχή πρέπει να δοθεί και στη βία που ασκείται στον χώρο εργασίας. Είναι εξίσου σημαντική η προσθήκη ειδικής διατύπωσης και για το ζήτημα αυτό.
<SPEAKER ID="148" NAME="Zuzana Roithová" AFFILIATION="PPE">
(CS) Κύριε Πρόεδρε, όταν πληροφορούμαστε από τα μέσα ενημέρωσης για περιστατικά βαριάς κακοποίησης γυναικών και παιδιών, διερωτόμαστε πάντα πώς είναι δυνατόν να παρέμεναν τόσο καιρό στο σκοτάδι οι άνθρωποι του περιβάλλοντός τους. Για τον λόγο αυτόν, η προτεινόμενη στρατηγική της Επιτροπής για την καταπολέμηση της ενδοοικογενειακής βίας πρέπει να συμπεριλαμβάνει ειδικούς διαγνωστικούς μηχανισμούς, οι οποίοι θα είναι υποχρεωτικοί για τις υπηρεσίες στον τομέα της υγείας, καθώς για τους κοινωνικούς λειτουργούς, καθιστώντας κατά τον τρόπο αυτόν δυνατή την παροχή πραγματικά άμεσης συνδρομής στα θύματα. " βία που προωθείται μέσω θρησκευτικών τελετουργικών πρέπει να υπόκειται σε αυστηρότατες τιμωρίες, και αυτό, σε συνδυασμό με τη διαμόρφωση μιας νοοτροπίας ευαισθητοποίησης που περιλαμβάνει και την κατάρτιση των δικαστών, θα οδηγήσει στην καθιέρωση μηδενικής ανοχής στην κοινωνία έναντι της βίας κατά των γυναικών, συμπεριλαμβανομένου του ακρωτηριασμού των γυναικείων γεννητικών οργάνων. " εν λόγω στρατηγική θα πρέπει επίσης να εξετάσει το ενδεχόμενο θέσπισης δωρεάν νομικής υπηρεσίας και κοινωνικής υποστήριξης για τα θύματα βίας. Θα ήθελα να ευχαριστήσω την κ. Svensson για την παρούσα λεπτομερέστατη έκθεση, αλλά θα καταψηφίσω το τμήμα της αιτιολογικής σκέψης Ι που προάγει το δικαίωμα των γυναικών να δολοφονούν τα έμβρυά τους, διότι, προσωπικά, διαφωνώ με αυτό.
<SPEAKER ID="149" NAME="Cecilia Malmström" LANGUAGE="EN">
Κύριε Πρόεδρε, θα ήθελα να ευχαριστήσω τους αξιότιμους βουλευτές για την παρούσα, πολύ σημαντική συζήτηση σχετικά με ένα θέμα που είναι εμφανώς προσφιλές σε πολλούς από εμάς. Θα ήθελα να εκφράσω για μία ακόμα φορά τις ευχαριστίες μου στην εισηγήτρια για τη σπουδαία έκθεση που εκπόνησε, καθώς και στους σκιώδεις εισηγητές.
<P>
Όπως επεσήμανα και κατά την εναρκτήρια ομιλία μου, προγραμματίζουμε τη λήψη αρκετών μέτρων εν προκειμένω. " δέσμη μέτρων για τα δικαιώματα των θυμάτων είναι, ασφαλώς, εξαιρετικά σημαντική, και αναμένεται να δημοσιευθεί τον ερχόμενο μήνα. Έχουμε επίσης τη γενική πολιτική σχετικά με την ισότητα για τα προγράμματα πρόληψης, την ευαισθητοποίηση και ούτω καθεξής. Ακόμα, παρακολουθούμε πολύ στενά την οριστικοποίηση, κατά την τρέχουσα ακριβώς περίοδο, της Σύμβασης του Συμβουλίου της Ευρώπης για την πρόληψη και την καταπολέμηση της βίας εις βάρος των γυναικών και της ενδοοικογενειακής βίας, ούτως ώστε να προτείνουμε στο Συμβούλιο -μετά την ολοκλήρωσή της- την προσχώρηση της Ευρωπαϊκής Ένωσης, ενέργεια που θα καταστήσει τη σύμβαση νομικά δεσμευτική στους τομείς που υπάγονται στο πεδίο αρμοδιοτήτων της Ευρωπαϊκής Ένωσης.
<P>
Θα ήθελα επίσης να αναφέρω άλλες δύο προτάσεις που έχετε εγκρίνει: η οδηγία για την καταπολέμηση της εμπορίας ανθρώπων, επί παραδείγματι, εμπεριέχει πολλά προληπτικά μέτρα, αλλά και μέτρα υποστήριξης για τα θύματα, γυναίκες και παιδιά που πέφτουν θύματα εμπορίας για σεξουαλικούς και άλλους σκοπούς. Επιπλέον, στις διαφορετικές ενότητες της δέσμης μέτρων για το άσυλο, λαμβάνεται ειδική μέριμνα για τα ευάλωτα άτομα στο πλαίσιο των διαδικασιών ασύλου, όπως οι γυναίκες που έχουν πέσει θύματα σεξουαλικής βίας κ.λπ.
<P>
Όπως επισημάνατε όλοι, το πρόβλημα είναι τεράστιο, και είναι επονείδιστο το γεγονός ότι γυναίκες και κορίτσια στην Ευρωπαϊκή μας Ένωση βιώνουν το αίσθημα του φόβου σε καθημερινή βάση. Φοβούνται τη βία, τον βιασμό και τη σεξουαλική κακοποίηση, συχνά δε από τα άτομα που αγαπούν περισσότερο, από τα άτομα που θα έπρεπε να είναι σε θέση να εμπιστεύονται περισσότερο - συζύγους, συντρόφους κ.ο.κ. Πρέπει να δράσουμε, και πρέπει να δράσουμε στους τομείς όπου μπορούμε να αποφέρουμε απτά αποτελέσματα. Πρόκειται αδιαμφισβήτητα για τις πλέον φρικτές παραβιάσεις των ανθρωπίνων δικαιωμάτων.
<P>
Θα ήθελα να συγχαρώ τους ελάχιστους, πλην όμως γενναίους άνδρες που έλαβαν τον λόγο στην παρούσα συζήτηση, διότι η βία κατά των γυναικών δεν είναι γυναικεία υπόθεση: είναι υπόθεση που αφορά τα ανθρώπινα δικαιώματα. Θα μπορέσουμε να επιτύχουμε αποτελέσματα εν προκειμένω μόνον εάν εργαστούμε από κοινού, άνδρες και γυναίκες, για την καταπολέμηση αυτού του φρικτού φαινομένου. Πρέπει να συνεργαστούμε, διότι πρέπει να εγκαθιδρύσουμε μια Ευρώπη στην οποία οι γυναίκες και τα κορίτσια δεν θα έχουν λόγο να φοβούνται τη βία απλώς και μόνο επειδή ανήκουν στο επονομαζόμενο "λάθος φύλο".
<SPEAKER ID="150" NAME="Eva-Britt Svensson" LANGUAGE="SV">
Κύριε Πρόεδρε, θα ήθελα να ξεκινήσω απευθύνοντας τις ευχαριστίες μου στους συναδέλφους βουλευτές για τις εξαιρετικά συνετές παρατηρήσεις τους κατά τη διάρκεια της συζήτησης και, πάνω από όλα, για την αποφασιστικότητα που μπορώ να διακρίνω σε όλους τους συναδέλφους σε σχέση με την καταπολέμηση αυτής της μορφής βίας. Θα ήθελα δε να δηλώσω στην Επιτροπή ότι προσβλέπουμε στη δέσμη μέτρων για τα θύματα εγκληματικών πράξεων, ούτως ώστε να διασφαλισθεί η παροχή περαιτέρω στήριξης για τα θύματα, αλλά χρειαζόμαστε και μια οδηγία για την καταπολέμηση αυτής της βίας. Δεν είναι απαραίτητο να συμφωνούμε με κάθε λέξη της παρούσας έκθεσης, αλλά είναι σημαντικό να την υπερψηφίσουμε ώστε να αποστείλουμε στην Επιτροπή ένα ισχυρό μήνυμα σχετικά με την ανάγκη θέσπισης σχετικής οδηγίας. Είναι ουσιώδες να δείξουμε σε όλες αυτές τις γυναίκες που βιώνουν σχέσεις κακοποίησης ότι δεν πρέπει να αισθάνονται ντροπή ή ενοχές. Ψηφίζοντας "ναι" στην παρούσα έκθεση, θα τους αποδείξουμε ότι οι ενοχές συνιστούν εγκληματική πράξη που διαπράττεται εις βάρος τους. Δεν πρέπει να αισθάνονται ούτε ενοχές ούτε ντροπή.
<P>
Τέλος, θα ήθελα να επισημάνω ότι υπάρχουν πολλές γυναίκες ανάμεσά μας που έχουν κατορθώσει να επιβιώσουν χάρη στις προσπάθειες της κοινωνίας και στο έργο που επιτελούν καταφύγια και οργανώσεις γυναικών. Είναι πλέον καιρός να πάψουν αυτοί οι άνθρωποι και οι οργανώσεις να επωμίζονται μόνοι τους την ευθύνη για την παροχή βοήθειας σε πολλές γυναίκες που προσπαθούν να εξέλθουν από την κατάσταση που βιώνουν. Εκείνο που έχει σημασία είναι να σπάσουμε τη σιωπή και να αποδείξουμε ότι παρέχεται στήριξη σε αυτά τα ευάλωτα άτομα. Θα ήθελα επίσης να τονίσω πόσο σημαντικό είναι να καταδείξουμε ότι πρόκειται για ένα πρόβλημα που πλήττει όλες τις κοινωνικές ομάδες. Δεν υπάρχουν συγκεκριμένες ομάδες που πλήττονται· το πρόβλημα απαντά σε ολόκληρη την κοινωνία. Απευθύνω έκκληση στους συναδέλφους βουλευτές να αποστείλουν το μήνυμα ότι είναι πλέον απαράδεκτο να υποχρεώνονται γυναίκες να ζουν υπό αυτές τις συνθήκες. Οι γυναίκες μπορούν να οικοδομήσουν ποιοτική ζωή για τις ίδιες και τα παιδιά τους, αλλά, για να το πράξουν αυτό, χρειάζονται και τη δική μας υποστήριξη ως εκλεγμένων αντιπροσώπων. Αγαπητοί συνάδελφοι, σας ευχαριστώ και πάλι θερμά όλους για τη σθεναρή σας αποφασιστικότητα. Μαζί, θα κερδίσουμε αυτήν τη μάχη.
<SPEAKER ID="151" NAME="Πρόεδρος">
" συζήτηση έληξε.
<P>
" ψηφοφορία θα διεξαχθεί την Πέμπτη 5 Απριλίου 2011.
<P>
Γραπτές δηλώσεις (άρθρο 149 του Κανονισμού)
<SPEAKER ID="151" NAME="Nessa Childers" LANGUAGE="EN">
Θα ήθελα να δηλώσω ότι τάσσομαι υπέρ της παρούσας έκθεσης και των συστάσεών της. Έρευνες καταδεικνύουν ότι η κατάσταση στη γενέτειρά μου, την Ιρλανδία, αντικατοπτρίζει το πρόβλημα που βιώνεται σε ολόκληρη την Ευρώπη. Το 2005, το εθνικό συμβούλιο κατά της εγκληματικότητας κατέληξε στο συμπέρασμα ότι μία στις επτά γυναίκες στην Ιρλανδία έχει υποστεί από τον σύντροφό της σοβαρή κακοποίηση, σωματικής, σεξουαλικής ή συναισθηματικής φύσης. Το 2009, ήμουν η πρώτη πρέσβειρα της οργάνωσης "Rape Crisis North East", η οποία εδρεύει στην πόλη Dundalk. Αυτή η υπηρεσία παροχής στήριξης και συμβουλών είναι μία από τις πολλές υπηρεσίες αυτού του είδους που δραστηριοποιούνται στην ανατολική Ιρλανδία και παρέχουν στήριξη ζωτικής σημασίας σε θύματα σεξουαλικής και ενδοοικογενειακής βίας, πλην όμως πρέπει να αντεπεξέλθουν σε εξαιρετικά δύσκολες συνθήκες χρηματοδότησης. Αυτό που έχει σημασία είναι η διοχέτευση, εκ μέρους της ΕΕ, χρηματοδοτικών πόρων για τη διεξαγωγή ερευνών σε όλα τα κράτη μέλη, ούτως ώστε να διασφαλισθεί η διαμόρφωση ολοκληρωμένης και ακριβούς εικόνας του φάσματος του προβλήματος. Εντούτοις, κρίνεται εξίσου σημαντική η στήριξη των ΜΚΟ και των κυβερνήσεων των κρατών μελών για την ενίσχυση της ευαισθητοποίησης σχετικά με τον αντίκτυπο και τις επιπτώσεις της σεξουαλικής βίας, είτε πρόκειται για ενδοοικογενειακή βία είτε για βιασμό ή εμπορία ανθρώπων για λόγους σεξουαλικής εκμετάλλευσης.
<SPEAKER ID="151" NAME="Corina Creţu" LANGUAGE="RO">
Σχεδόν το ένα τέταρτο των γυναικών στην Ευρώπη έχουν υποστεί πράξεις σωματικής βίας τουλάχιστον μία φορά στη ζωή τους, ενώ τουλάχιστον το ένα δέκατο των γυναικών έχει πέσει θύμα σεξουαλικής βίας. Λόγω των κοινωνικών της επιπτώσεων, η οικονομική κρίση συνέτεινε στην επιδείνωση της κατάστασης σε περιστάσεις στις οποίες η φτώχεια και η έλλειψη εκπαίδευσης αποτελούν καθοριστικούς παράγοντες για την εκδήλωση της βίας που συνδέεται με το φύλο. Αυτός είναι ο λόγος για τον οποίο φρονώ ότι απαιτούνται συντονισμένα μέτρα κατά των αιτιών του εν λόγω προβλήματος, σε συνδυασμό με την εναρμόνιση της νομοθεσίας και τη στενότερη δικαστική συνεργασία μεταξύ των κρατών μελών, με στόχο την αποτελεσματικότερη διεξαγωγή των ερευνών.
<P>
Προκειμένου να τεθεί τέρμα στη βία κατά των γυναικών, τα κράτη μέλη και τα θεσμικά όργανα της ΕΕ έχουν καθήκον να δρομολογήσουν, επειγόντως, ορισμένες από τις ακόλουθες δράσεις: εκστρατείες ενημέρωσης και ευαισθητοποίησης, δημιουργία καταφυγίων για τα θύματα, θέσπιση ενιαίου τηλεφωνικού αριθμού κλήσης έκτακτης ανάγκης σε ολόκληρη την ΕΕ για την παροχή άμεσης συνδρομής, αλλά και στήριξη των εξαιρετικά ευάλωτων ομάδων γυναικών, όπως οι μετανάστριες και οι αιτούσες άσυλο.
<SPEAKER ID="151" NAME="Alexander Mirsky" LANGUAGE="EN">
Το 2008, όταν ήμουν βουλευτής του κοινοβουλίου της Λετονίας, είχα υποβάλει σχέδιο τροπολογίας του ποινικού δικαίου της Δημοκρατίας της Λετονίας, θέτοντας αυστηρότερους όρους για την ευθύνη στο πλαίσιο της ενδοοικογενειακής βίας κατά των γυναικών και των παιδιών. Δυστυχώς, η τροπολογία δεν ψηφίστηκε. Κατά τη συνεδρίαση της ειδικής επιτροπής, στο στάδιο της συζήτησης επί της εν λόγω τροπολογίας, οι βουλευτές του λετονικού κοινοβουλίου αντιμετώπισαν το ζήτημα με ευθυμία. Τούτο οδήγησε στην ατιμωρησία υποθέσεων "ελαφράς" βλάβης παιδιών και γυναικών στο οικογενειακό περιβάλλον. Κατά κανόνα, οι υποθέσεις δεν διερευνώνται και η αστυνομία αρνείται ενίοτε να κάνει δεκτές τις αναφορές των θυμάτων. " προστασία των γυναικών από την ενδοοικογενειακή βία δεν υπόκειται σε ρύθμιση μέσω αποτελεσματικών νομοθετικών πράξεων στη Δημοκρατία της Λετονίας. Οι αρχές της χώρας, η κυβέρνηση, κλείνουν τα μάτια τους απέναντι σε κατάφωρες παραβιάσεις και δεν έχουν την πρόθεση να θέσουν εν τάξει τη νομοθεσία. Υπό το πρίσμα της παρούσας έκθεσης, απευθύνω έκκληση σε όλους τους βουλευτές του Ευρωπαϊκού Κοινοβουλίου να εγκύψουν στην παράνομη συμπεριφορά εις βάρος των γυναικών που λαμβάνει χώρα στη Λετονία.
<SPEAKER ID="152" NAME="Andreas Mölzer" LANGUAGE="DE">
Μπορεί να συμβεί οπουδήποτε: στον δρόμο, στον υπόγειο σιδηρόδρομο, μέσα στο ίδιο το σπίτι - οι γυναίκες και τα παιδιά δεν μπορούν να αισθάνονται πουθενά απολύτως ασφαλείς από επιθέσεις. " ανάλγητη ψευδο-ηθική που χαρακτηρίζει την κοινωνία μας θα πρέπει να μας δώσει το έναυσμα να στοχαστούμε. Τα πρώιμα στάδια της πραγματικής βίας, όπως η ενοχλητική περιέργεια, τα άσεμνα σχόλια και η παρενόχληση που υφίστανται σε καθημερινή βάση οι γυναίκες της Δύσης από πολλούς μετανάστες θεωρούνται ολοένα και περισσότερο ως φυσιολογική κατάσταση. " περιφρόνηση των γυναικών έφθασε στο αποκορύφωμά της, όταν μια γερμανίδα δικαστής επικαλέστηκε το δικαίωμα του συζύγου στην αναπαραγωγή ως καθοριστικό παράγοντα για την έκδοση της απόφασής της σε υπόθεση διαζυγίου μεταξύ μουσουλμάνων συζύγων. Επιτρέποντας τη μετανάστευση, η ΕΕ εισήγαγε επίσης προβλήματα από κάθε χώρα του πλανήτη, συμπεριλαμβανομένων των εγκλημάτων τιμής, του εξαναγκασμού σε γάμο και της ενδοοικογενειακής βίας σε πατριαρχικές οικογενειακές δομές. Ο πολιτισμός, η θρησκεία και η παράδοση δεν πρέπει να χρησιμοποιούνται για να δικαιολογήσουν πράξεις βίας. Μόνο με αυτόν τον τρόπο θα επιτευχθεί η έξοδος από τον φαύλο κύκλο της βίας. Τα στατιστικά στοιχεία δεν παρέχουν καμία πληροφορία σχετικά με τον βαθμό στον οποίο η καταγεγραμμένη αύξηση των υποθέσεων ενδοοικογενειακής βίας που έχουν αναφερθεί συνδέεται με τη μεγαλύτερη αποφασιστικότητα των θυμάτων να υπερασπιστούν τον εαυτό τους ή σχετικά με το ποσοστό των εν λόγω υποθέσεων που αφορούν μετανάστες. " αλήθεια είναι ότι, εν πάση περιπτώσει, στα καταφύγια γυναικών εγγράφεται μεγάλος αριθμός μεταναστριών. Είναι επίσης αλήθεια ότι πρέπει να θέσουμε τέρμα στην ψευδο-νοοτροπία του καλού Σαμαρείτη που αντιμετωπίζει με επιείκεια τα εγκλήματα που διαπράττονται με θρησκευτικά ή πολιτιστικά κίνητρα.
<SPEAKER ID="152" NAME="Tiziano Motti" LANGUAGE="IT">
" αφοσίωσή μου στην προστασία των αδυνάτων και των γυναικών που υφίστανται βία με ωθεί να ψηφίσω υπέρ της θέσπισης κατάλληλης νομοθεσίας για τη διασφάλιση της προστασίας των θυμάτων βίας. Οι γυναίκες, όπως και τα παιδιά, είναι εξαιρετικά ευάλωτα μέλη της κοινωνίας μας σε διάφορες περιστάσεις. Για τον λόγο αυτόν, θεωρώ σημαντική τη διασφάλιση μεγαλύτερης προστασίας για τις γυναίκες που ισχυρίζονται ότι έχουν υποστεί βία. Τάσσομαι, λοιπόν, υπέρ της δωρεάν νομικής συνδρομής για γυναίκες που έχουν πέσει θύματα βίας. Γνωρίζω ότι υπάρχει ο κίνδυνος της άνισης μεταχείρισης όταν άνδρες που κατηγορούνται αδίκως για άσκηση βίας καλούνται να επωμιστούν τις δικαστικές δαπάνες, ενώ οι κατήγοροί τους λαμβάνουν δωρεάν νομική βοήθεια: έχω εξετάσει επιμελώς αυτό το ενδεχόμενο. Ωστόσο, φρονώ ότι ο αριθμός των υποθέσεων βίας, συμπεριλαμβανομένης της ενδοοικογενειακής βίας, θα πρέπει να μας οδηγήσει στο πλευρό εκείνων που υφίστανται τη σοβαρότερη ζημία εξαιτίας της έλλειψης στήριξης: από στατιστικής πλευράς, οι γυναίκες θύματα βίας είναι μακράν περισσότερες από τις λίγες παραβάτιδες του νόμου που εκμεταλλεύονται το σύστημα για να αποκομίσουν βέλτιστα οφέλη από αθώους άνδρες. Δεδομένου ότι είναι δύσκολο για τις κακοποιημένες γυναίκες να υποβάλουν μήνυση, η δωρεάν νομική συνδρομή θα μπορούσε να ενθαρρύνει τα θύματα και να συμβάλει στη μείωση του αριθμού των κρουσμάτων που παραμένουν ατιμώρητα.
<SPEAKER ID="153" NAME="Mariya Nedelcheva" LANGUAGE="FR">
Κατά τις συζητήσεις μας σχετικά με τη βία κατά των γυναικών, συνήθως ελλείπουν δεδομένα, στατιστικά στοιχεία και τάσεις. Αυτό που χρειαζόμαστε, περισσότερο από οτιδήποτε άλλο, είναι να είμαστε σε θέση να μετρήσουμε αυτό το φαινόμενο σε ευρωπαϊκό επίπεδο, ούτως ώστε να αντιληφθούμε το μέγεθος του προβλήματος. Τούτο θα μας επιτρέψει να στοχοθετήσουμε καλύτερα τις ανάγκες και να αποτρέψουμε, κατά συνέπεια, κρούσματα βίας, να συνδράμουμε τα θύματα και να επουλώσουμε τις πληγές. Πρέπει να έχουμε πάντα κατά νου τα θύματα. Είτε πρόκειται για σεξουαλική κακοποίηση, εμπορία γυναικών με σκοπό την πορνεία ή ενδοοικογενειακή βία είτε ακόμα και για βία με βάση πολιτιστικά στοιχεία -αναφέρομαι εν προκειμένω στον ακρωτηριασμό των γεννητικών οργάνων και στον εξαναγκασμό σε γάμο-, όλες αυτές οι περιπτώσεις εξακολουθούν να συνιστούν σοβαρά εγκλήματα. Πρέπει να θεσπίσουμε ένα γενικό ευρωπαϊκό πλαίσιο για την προστασία των γυναικών από αυτήν τη μορφή βίας. Πρέπει να πάψει να μας φοβίζει τόσο πολύ η ιδέα να καταστήσουμε την Ευρώπη προστάτιδα των γυναικών. Χρειαζόμαστε ένα ευρωπαϊκό νομικό πλαίσιο, εντός του οποίου θα εφαρμόζονται συγκεκριμένα μέτρα, όπως ο τηλεφωνικός αριθμός κλήσης έκτακτης ανάγκης, και προγράμματα κατάρτισης για την αστυνομία, το δικαστικό σώμα και τους διδάσκοντες. " ΕΕ οφείλει μεν να παράσχει λύσει στο εσωτερικό της Ευρώπης, αλλά, ως παγκόσμιος παράγοντας, οφείλει εξίσου να επεκτείνει το πεδίο εφαρμογής της δράσης της πέραν των συνόρων της.
<SPEAKER ID="154" NAME="Siiri Oviir" LANGUAGE="ET">
Δυστυχώς, δεν έχει καταστεί δυνατόν να τεθεί τέρμα στη βία κατά των γυναικών στην Ευρώπη και στον κόσμο συνολικά, παρότι η Ευρωπαϊκή Ένωση και τα "νωμένα Έθνη έχουν δηλώσει ότι η καταπολέμηση της βίας κατά των γυναικών αποτελεί προτεραιότητά τους. Είναι αλήθεια ότι έχει σημειωθεί κάποια πρόοδος και ότι έχει αυξηθεί κατά τι η ευαισθητοποίηση των ανθρώπων για το θέμα αυτό, αλλά οι νέες πολιτικές προτεραιότητες της Ευρωπαϊκής Ένωσης είναι απολύτως αναγκαίες για την αποτελεσματικότερη καταπολέμηση της βίας κατά των γυναικών και για την επίτευξη του κοινού μας στόχου ώστε οι γυναίκες και τα παιδιά να μην ζουν μονίμως υπό τον φόβο ότι θα πέσουν θύματα βίας. " Συνθήκη της Λισαβόνας παρέχει επίσης τη νομική αρμοδιότητα προς τον σκοπό αυτόν. Θεωρώ άκρως σημαντικό να εστιάσει η Ευρωπαϊκή Ένωση μεγαλύτερη προσοχή στη νομοθεσία της για τη βία που ασκείται μεταξύ ατόμων που συνδέονται μεταξύ τους με στενές σχέσεις, διότι το ζήτημα αυτό δεν συνιστά επ' ουδενί λόγω ιδιωτική υπόθεση. Δυστυχώς, τα θύματα φοβούνται πάρα πολύ συχνά για τη φήμη της οικογένειάς τους και, δικαιολογημένα, για την ασφάλεια και την οικονομική τους εξάρτηση, και δεν απευθύνονται, συνεπώς, στις αρχές επιβολής του νόμου. Ως εκ τούτου, πρέπει να δώσουμε επίσης ιδιαίτερη προσοχή στην ανάπτυξη ενός συστήματος για τη στήριξη των θυμάτων και να εξαλείψουμε τα ταμπού που υπάρχουν στην κοινωνία μας· με άλλα λόγια, πρέπει να ενισχύσουμε την ευαισθητοποίηση των ανθρώπων. " βοήθεια που παρέχεται στα θύματα πρέπει να είναι πραγματική και εγγυημένη. Ένα βέβαιο πρόβλημα είναι η έλλειψη καταφυγίων στην Ευρώπη που προορίζονται για γυναίκες και παιδιά που έχουν υποστεί βία. Ο στόχος, επομένως, για τη δημιουργία ενός καταφυγίου ανά 10.000 κατοίκους για τα θύματα εγκληματικών πράξεων είναι απολύτως δικαιολογημένος και απαραίτητος. Προκειμένου να διασφαλισθεί η προστασία των γυναικών που διαφεύγουν της βίας και η βελτίωση των ποινικών διώξεων, ακόμα και αν αλλάζουν τον τόπο διαμονής τους στην Ευρώπη, είναι σημαντικό να εφαρμοστεί η οδηγία για τις εντολές προστασίας.
<SPEAKER ID="154" NAME="Νικόλαος Σαλαβράκος" AFFILIATION="EFD">
γραπτώς. - " βία κατά των γυναικών εμφανίζεται με ποικίλες μορφές, από την ψυχολογική καταπίεση, την κακοποίηση, τον βιασμό, την σεξουαλική βία, μέχρι την παντελώς ανεπίτρεπτη και συνεχιζόμενη παράνομη διακίνηση και εκμετάλλευσή τους από απάνθρωπα κυκλώματα πορνείας. Τα δίκτυα των κυκλωμάτων, αφού ξεγελάσουν τις νεαρές κυρίως γυναίκες, τις εξαναγκάζουν, με βίαιο πολλές φορές τρόπο, στη πορνεία. Πολλές οδηγούνται ακόμα και στην αυτοκτονία για να βάλουν τέλος στον εφιάλτη τους. Ζητάω να εξετάσουμε από πιο κοντά την περίπτωση των χωρών που αποτελούν την αφετηρία των κυκλωμάτων "trafficking", χωρών στις οποίες οι σωματέμποροι εξαγοράζουν τη σιωπή και τη συναίνεση των κρατικών λειτουργών και με τον τρόπο αυτό τις μετατρέπουν σε "παράδεισο" της καταπάτησης των ανθρωπίνων δικαιωμάτων. Αυτά τα κυκλώματα μπορούν να αντιμετωπιστούν με μια διακρατική συνεργασία μεταξύ της ΕΕ, η οποία αποτελεί τον προορισμό, και των χωρών από τις οποίες ξεκινούν τα παράνομα κυκλώματα. Καλώ την Επιτροπή να αναλάβει δράσεις προς αυτήν την κατεύθυνση. Είναι σαφές ότι, σε αυτόν το τομέα, οι οργανώσεις που ασχολούνται με τα δικαιώματα των γυναικών έχουν πραγματικά να κάνουν πολύ δουλειά.
<SPEAKER ID="154" NAME="Olga Sehnalová" LANGUAGE="CS">
" παρούσα έκθεση αποτελεί την τρίτη συμβολή στην καταπολέμηση της βίας εις βάρος των γυναικών κατά τους τελευταίους μήνες, σε συνέχεια της ευρωπαϊκής εντολής προστασίας και της οδηγίας για την καταπολέμηση της εμπορίας ανθρώπων. " βία κατά των γυναικών αποτελεί αδιαφιλονίκητα σοβαρό πρόβλημα σε όλους τους τομείς της κοινωνίας. Σύμφωνα με τα στοιχεία της έκθεσης, η μία στις τέσσερις γυναίκες υφίσταται σωματική βία κατά τον ενήλικο βίο της, ενώ ποσοστό άνω του 10% των γυναικών πέφτουν θύματα σεξουαλικής βίας. Πρόκειται για άκρως ανησυχητικά στοιχεία, πίσω από τα οποία κρύβονται προσωπικές ιστορίες ζωής. Ταυτόχρονα, μόνο το ένα στα δέκα θύματα βίας ζητά επαγγελματική βοήθεια. Αυτό οφείλεται στο γεγονός ότι τα περισσότερα θύματα δεν ξέρουν πώς να χειριστούν την κατάσταση. " βία κατά των γυναικών δεν έχει εξαιρετικά ολέθριες επιπτώσεις μόνο στις ίδιες τις γυναίκες, αλλά επισύρει δυσμενείς συνέπειες και για τα άτομα του στενού περιβάλλοντός τους, ειδικότερα δε για τα παιδιά. Τάσσομαι υπέρ των προτάσεων που στοχεύουν στη μεγαλύτερη ευαισθητοποίηση και την κατάρτιση των ατόμων που ενδέχεται να έρχονται σε επαφή με αυτήν τη μορφή βίας στο πλαίσιο των επαγγελματικών τους καθηκόντων. Παράλληλα, κρίνεται εξίσου αναγκαία η διασφάλιση της παροχής καλύτερης μέριμνας και υποστήριξης για τα θύματα. Επίσης, επικροτώ την έκθεση, διότι είναι αναγκαίο να αποστείλουμε σαφές και ισχυρό μήνυμα στην κοινωνία ότι η βία δεν πρόκειται να γίνει ανεκτή.
<SPEAKER ID="155" NAME="Joanna Senyszyn" LANGUAGE="PL">
Τα ανθρώπινα δικαιώματα και η ισότητα των φύλων συγκαταλέγονται μεταξύ των προτεραιοτήτων της ΕΕ. Δεδομένου ότι η βία κατά των γυναικών συνιστά στυγνή παραβίαση των ανθρωπίνων δικαιωμάτων και ένα από τα βασικά προσκόμματα που προβάλλονται στην οδό προς την ισότητα μεταξύ των γυναικών και των ανδρών, η καταπολέμηση αυτής της μάστιγας πρέπει να αποτελέσει πρωταρχικό μας στόχο. " προσέγγιση που ακολουθείται στο πλαίσιο της βίας κατά των γυναικών διαφοροποιείται συναρτήσει της εκάστοτε εθνικής νομοθεσίας. Ορισμένα κράτη μέλη, όπως για παράδειγμα η Ισπανία, έχουν θεσπίσει άρτια καταρτισμένους κανονισμούς στον εν λόγω τομέα. Κάποια άλλα δεν διαθέτουν καν ανάλογο ρυθμιστικό πλαίσιο. Σημαντικές αποκλίσεις διαπιστώνονται επίσης ως προς το ποσοστό των καταδικαστικών αποφάσεων για την άσκηση βίας εις βάρος των γυναικών στα επιμέρους κράτη μέλη. Ενόψει των διαφορετικών νομοθετικών ρυθμίσεων των κρατών μελών και της συχνά περιορισμένης επιρροής τους όσον αφορά την επιβολή των διατάξεων του διεθνούς δικαίου στο πλαίσιο της καταπολέμησης της βίας, καθίσταται ολοένα εμφανέστερη η ανάγκη θέσπισης σαφών και δεσμευτικών κανονισμών σχετικά με το πρόβλημα αυτό σε επίπεδο ΕΕ. Οι ποικίλες δράσεις της ΕΕ πρέπει να συνοψισθούν και να παρουσιαστούν στο πλαίσιο μιας ενιαίας, ολοκληρωμένης στρατηγικής, η οποία θα αποσκοπεί στην καταπολέμηση της βίας κατά των γυναικών σε ολόκληρη την ΕΕ. " εν λόγω στρατηγική πρέπει να συνάδει με άλλες διεθνείς πρωτοβουλίες και να βασίζεται σε διαθέσιμα προγράμματα της ΕΕ και σε βέλτιστες πρακτικές των κρατών μελών. Οι εργασίες για την κατάρτιση κοινής οδηγίας κατά της βίας πρέπει να ολοκληρωθούν κατά τη διάρκεια της τρέχουσας κοινοβουλευτικής περιόδου. Αυτό είναι απαραίτητο, ούτως ώστε να διασφαλισθεί ότι δεν πρόκειται πλέον να επαναληφθεί η δήλωση ότι ακόμα και οι αγελάδες τυγχάνουν καλύτερης προστασίας από τις γυναίκες στην Ευρωπαϊκή Ένωση.
<SPEAKER ID="156" NAME="Monika Smolková" LANGUAGE="SK">
Όλοι έχουμε επίγνωση της βίας κατά των γυναικών, και όλοι την συζητούμε, αλλά όταν το ζητούμενο είναι η εξάλειψή της ή η οριστική απαλλαγή μας από αυτήν, τα αποτελέσματα είναι πενιχρά. Οι γυναίκες υφίστανται βία σε διάφορες περιόδους της ζωής τους, από την παιδική ηλικία έως τον ενήλικο βίο τους. Βία παρατηρείται στο σχολείο, στην εργασία, σε ομάδες συνομηλίκων, στη δημόσια, αλλά και στην ιδιωτική οικογενειακή ζωή, ή στον κοινό βίο με τον σύντροφο. Εκδηλώνεται με πολλές μορφές, από τη σωματική και τη σεξουαλική βία έως την ψυχολογική και κοινωνική, ακόμα δε και την οικονομική βία. Την βιώνουν γυναίκες διαφόρων μορφωτικών επιπέδων, κοινωνικοοικονομικών θέσεων, εθνοτικών και θρησκευτικών ομάδων, καθώς και γυναίκες που προέρχονται τόσο από αστικό όσο και από αγροτικό περιβάλλον. Θα πρέπει να τονισθεί, ωστόσο, ότι η βία κατά των γυναικών είναι ένα πρόβλημα που πρέπει να αντιμετωπίσουμε όλοι. " εξάλειψή της δεν προϋποθέτει μόνο δραστήρια θεσμικά όργανα, αλλά και δραστήρια μεμονωμένα άτομα -άνδρες και γυναίκες- που δεν εθελοτυφλούν απέναντι σε αυτό το δυσάρεστο φαινόμενο της κοινωνίας μας, και που είναι διατεθειμένα να συμμετάσχουν προσωπικά στην ενίσχυση της αρχής της μηδενικής ανοχής. Τα επιμέρους κράτη μέλη πρέπει να διαδραματίσουν μεγαλύτερο ρόλο εν προκειμένω, καταρτίζοντας σχέδια δράσης για την καταπολέμηση της βίας κατά των γυναικών, προάγοντας την ευαισθητοποίηση των μέσων ενημέρωσης και θεσπίζοντας ειδικές ποινικές νομοθεσίες και συναφή μέτρα.
<SPEAKER ID="156" NAME="Zbigniew Ziobro" AFFILIATION="ECR">
γραπτώς. - (PL) Δυστυχώς, παρά τις φιλόπονες προσπάθειές μας, η βία κατά των γυναικών, καθώς και η βία σε άλλες εκφάνσεις της ζωής, εξακολουθεί να αποτελεί μείζον πρόβλημα στην Ευρώπη. Βίαια εγκλήματα διαπράττονται σε όλα τα κράτη μέλη, και πλήττουν ανθρώπους από όλα τα κοινωνικά στρώματα. Αυτό σημαίνει ότι η καταπολέμηση του εν λόγω προβλήματος και η παροχή συνδρομής προς τα θύματα πρέπει να είναι πολύπλευρη. Για την πρόληψη αυτής της μορφής βίας, είναι σημαντική η παροχή στήριξης στις οικογένειες και η διασφάλιση της αρμονικής τους εξέλιξης. Όσον αφορά τις εγκληματικές ενέργειες που σχετίζονται με τη βία κατά των γυναικών, φρονώ ότι θα άξιζε να εξεταστεί το ενδεχόμενο θέσπισης ενός ενιαίου ευρωπαϊκού αριθμού κλήσης έκτακτης ανάγκης, ο οποίος θα μπορούσε να χρησιμοποιείται για την παροχή υποστήριξης ή την αναφορά εγκληματικών πράξεων αυτού του είδους. " ΕΕ θα πρέπει να θέσει ως στόχο τη διασφάλιση της επιβολής αυστηρότερης τιμωρίας για την άσκηση βίας εις βάρος των γυναικών, ειδικότερα δε στην περίπτωση εγκλημάτων που αφορούν την άσκηση σεξουαλικής βίας. Ανάλογα εγκλήματα παραμένουν συχνά χαραγμένα για χρόνια στη μνήμη των γυναικών που αποτελούν τα θύματά τους, προξενώντας τους πόνο και παρεμποδίζοντάς τις να ανακτήσουν τη φυσιολογική λειτουργία τους. Προβάλλει εξίσου επιτακτική η ανάγκη να καθιερωθεί ταυτόχρονα η καλύτερη προστασία των δικαιωμάτων των θυμάτων στο πλαίσιο των ποινικών διώξεων. Ένα βασικό ζήτημα που αναφέρεται στην έκθεση είναι το πρόβλημα της πορνείας και της εμπορίας γυναικών. Αυτό που απαιτείται για την αποτελεσματική καταπολέμηση της εν λόγω πρακτικής είναι μια πανευρωπαϊκή συμφωνία, η οποία δεν θα αφορά μόνο τα κράτη μέλη της ΕΕ, αλλά και τρίτες χώρες.

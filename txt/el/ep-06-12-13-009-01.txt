<CHAPTER ID="009-01">
1. Η στρατηγική για τη διαδικασία διεύρυνσης και οι κύριοι στόχοι 2006-2007 (ψηφοφορία) 
<P>
- Πριν από την ψηφοφορία επί της τροπολογίας 29:
<SPEAKER ID="143" NAME="Elmar Brok " AFFILIATION="PPE-DE">
εισηγητής. - (DE) Κύριε Πρόεδρε, προτείνω να εγκρίνουμε την τροπολογία 29, αλλά να συμπεριλάβουμε και ένα στοιχείο από το πρωτότυπο κείμενο, ώστε να λέει στο τέλος - ως προσθήκη στην τροπολογία των Σοσιαλιστών: "που συνιστούν την ευρωπαϊκή ταυτότητα". Αυτό θα ήταν ένας συνδυασμός των δύο κειμένων.
<P>
(Το Σώμα εγκρίνει την προφορική τροπολογία)
<P>
- Πριν από την ψηφοφορία επί της τροπολογίας 16:
<SPEAKER ID="145" NAME="Elmar Brok " AFFILIATION="PPE-DE">
εισηγητής. - (DE) Κύριε Πρόεδρε, ενόψει των πρόσφατων εξελίξεων στις διαπραγματεύσεις με την Τουρκία πρέπει να προσαρμόσουμε το κείμενό μας. Προσπαθήσαμε να χρησιμοποιήσουμε ως βάση για αυτό την τροπολογία 16 της Ομάδας των Σοσιαλιστών και της δώσαμε μια μορφή που ανταποκρίνεται στα δεδομένα της κατάστασης μετά από το Συμβούλιο Υπουργών Εξωτερικών της Δευτέρας. Έχετε την τροπολογία τυπωμένη, αν όμως θέλετε, μπορώ να σας την διαβάσω. Ο εισηγητής και ο συντάκτης της τροπολογίας συμφωνούν για αυτό.
<P>
(Το Σώμα εγκρίνει την προφορική τροπολογία)
<P>
- Πριν από την ψηφοφορία επί της τροπολογίας 17:
<SPEAKER ID="147" NAME="Γιώργος Δημητρακόπουλος" AFFILIATION="PPE-DE">
Κύριε Πρόεδρε, στην τροπολογία 17 που υποβάλλει η ομάδα των Ευρωπαίων Σοσιαλιστών θέλω να αλλάξουμε τον όρο " Northern Cyprus " με τον όρο " Turkish Cypriot Community ". Το συζήτησα με τον κ. Swoboda το πρωί και απ' ό,τι καταλαβαίνω το δέχεται.
<P>
(Το Σώμα εγκρίνει την προφορική τροπολογία)
<SPEAKER ID="149" NAME="Joost Lagendijk" AFFILIATION="Verts/ALE">
(EN) Κύριε Πρόεδρε, χωρίς να πρόκειται για αντίρρηση στην πρόταση του κ. Δημητρακόπουλου, θέλω να προσθέσω μία ακόμη έκφραση στην ίδια προφορική τροπολογία. Μετά τη σημερινή συζήτηση, και καθώς το Συμβούλιο εξέφρασε την περασμένη Δευτέρα τη στήριξή του για τις νέες προσπάθειες των "νωμένων Εθνών προς την κατεύθυνση της επίλυσης του κυπριακού προβλήματος, ζητώ να προστεθεί η ακόλουθη φράση στην προφορική τροπολογία του κ. Δημητρακόπουλου: "σε στενή συνεργασία με νέες προσπάθειες των "νωμένων Εθνών".
<P>
(Χειροκροτήματα)
<P>
(Το Σώμα εγκρίνει την προφορική τροπολογία)

<CHAPTER ID="008-05">
5. Αντίκτυπος των μέτρων για την ασφάλεια των αερομεταφορών και των σαρωτών σώματος στα ανθρώπινα δικαιώματα, στην ιδιωτική ζωή, στην προστασία των προσωπικών δεδομένων και την ατομική αξιοπρέπεια (
<P>
- Πριν από την ψηφοφορία
<SPEAKER ID="070" NAME="Manfred Weber">
εξ ονόματος της Ομάδας PPE-DE. - (DE) Κύριε Πρόεδρε, θα ήθελα να καταθέσω μια πρόταση εξ ονόματος της Ομάδας ΕΛΚ-ΕΔ. Στο Κοινοβούλιο, είναι προφανές ότι συμφωνούμε σε δύο σημεία. Αφενός, θέλουμε να συμμετέχουμε στη διαδικασία για τις νέες αυτές τεχνικές παραλλαγές, και αυτές δεν είναι δυνατόν να αποφασισθούν χωρίς το Κοινοβούλιο. Θα ήθελα να ευχαριστήσω τον Επίτροπο Tajani, ο οποίος εξασφάλισε κάτι τέτοιο.
<P>
Δεύτερον, είναι σαφές σε όλους μας ότι το νέο αυτό τεχνικό μέτρο πρέπει να εξετασθεί με μεγάλη ευαισθησία. Υπάρχουν διάφορες ανησυχίες σχετικά με αυτό. Τα κριτήρια της ενδεχόμενης εφαρμογής πρέπει να ελέγχονται προσεκτικά και όλοι στο Σώμα συμφωνούν στο σημείο αυτό. Θα ήθελα να προτείνω εξ ονόματος της Ομάδας ΕΛΚ-ΕΔ να δώσουμε στον εαυτό μας τέσσερις ακόμη εβδομάδες και να αναβάλουμε την ψηφοφορία έως τον Νοέμβριο, επειδή ο Επίτροπος Tajani ανέφερε ότι θα διεξαχθεί σημαντική ακρόαση επί του θέματος τον Νοέμβριο. " Ομάδα ΕΛΚ-ΕΔ είναι της γνώμης ότι πρέπει να ακούσουμε όλα τα στοιχεία προτού αποφασίσουμε. Ελπίζω ότι θα υπάρξει πλειοψηφία υπέρ της πρότασης αυτής. Για τον λόγο αυτό, προτείνουμε την αναβολή της ψηφοφορίας έως τον Νοέμβριο.
<SPEAKER ID="071" NAME="Martin Schulz">
εξ ονόματος της Ομάδας PSE. - (DE) Κύριε Πρόεδρε, κυρίες και κύριοι, θα ήθελα να αντιταχθώ στην παρούσα πρόταση για τον ακόλουθο λόγο. Είναι αλήθεια ότι η ακρόαση του κ. Tajani θα μας δώσει την ευκαιρία να αποκτήσουμε πρόσθετες πληροφορίες και να καθορίσουμε τη θέση μας. Ωστόσο, με την απόφαση αυτή λέμε στο Συμβούλιο, το οποίο έλαβε ήδη μια απόφαση κατά τη διάρκεια του τελευταίου Συμβουλίου Υπουργών Δικαιοσύνης και Εσωτερικών Υποθέσεων, ότι κατά τη γνώμη μας, και αυτό ισχύει τουλάχιστον για την ομάδα μου, η ασφάλεια και τα μέτρα ασφάλειας είναι απολύτως αναγκαία. Ωστόσο, η χρήση σαρωτών ή συσκευών απεικόνισης που δείχνουν τους ανθρώπους τελείως γυμνούς είναι τελείως απαράδεκτη. Πρόκειται για προσβολή της ανθρώπινης αξιοπρέπειας και δεν συνοδεύεται από οποιαδήποτε αύξηση της ασφάλειας.
<P>
(Χειροκροτήματα από την αριστερή πτέρυγα και το κέντρο)
<P>
Πρόκειται για ένα χαρακτηριστικό παράδειγμα της τρέχουσας μανίας για ασφάλεια. Με την απόφασή μας θέλουμε να στείλουμε ένα σαφές μήνυμα ότι αντιτασσόμαστε σε μέτρα του είδους αυτού, τα οποία είναι επίσης εξαιρετικά αμφιλεγόμενα από ιατρική άποψη. Επομένως, σας ζητούμε να απορρίψετε την πρόταση του κ. Weber.
<P>
(Χειροκροτήματα)
<SPEAKER ID="072" NAME="Πρόεδρος">
Σας ευχαριστώ πολύ. " Ομάδα ALDE ζήτησε τη διεξαγωγή ονομαστικής ψηφοφορίας επί της συγκεκριμένης πρότασης.
<P>
(Το Σώμα απορρίπτει την πρόταση αναβολής της ψηφοφορίας)

<CHAPTER ID="013">
Κατάσταση στο Τσαντ (συζήτηση)
<SPEAKER ID="261" NAME="Πρόεδρος">
" ημερήσια διάταξη προβλέπει τις δηλώσεις του Συμβουλίου και της Επιτροπής σχετικά με την κατάσταση στο Τσαντ.
<SPEAKER ID="262" NAME="Janez Lenarčič">
Προεδρεύων του Συμβουλίου. - (SL) Όπως ήδη γνωρίζετε, η κατάσταση στο Τσαντ έχει επιδεινωθεί τις τελευταίες εβδομάδες. Στις αρχές Φεβρουαρίου οι επαναστάτες του Τσαντ προχώρησαν στην πρωτεύουσα Τζαμένα και κατέλαβαν το μεγαλύτερο μέρος της. Μερικές μέρες αργότερα αποσύρθηκαν, δηλαδή οδηγήθηκαν ανατολικά προς τα σύνορα Τσαντ-Σουδάν. Οι επιθέσεις στην κυβέρνηση του Τσαντ από τις επαναστατικές ομάδες στις αρχές του Φεβρουαρίου όχι μόνο πυροδότησαν την υποβόσκουσα εσωτερική κρίση, αλλά επίσης αποκάλυψαν την περιφερειακή της διάσταση. Με άλλα λόγια, οι επαναστάτες, με την υποστήριξη του Σουδάν, ήρθαν από το Νταρφούρ. Για τον λόγο αυτό, στη συζήτησή μας για την κατάσταση στο Τσαντ, θα πρέπει να λάβουμε υπόψη δύο αλληλένδετα ζητήματα: την εσωτερική πολιτική και την περιφερειακή διάσταση.
<P>
Όταν τον Φεβρουάριο το Ευρωπαϊκό Συμβούλιο καταδίκασε τις επιθέσεις των επαναστατών του Τσαντ κατά της κυβέρνησης της χώρας, αφενός απηύθυνε έκκληση για πολιτικό διάλογο ανάμεσα στην κυβέρνηση, στην αντιπολίτευση και στους επαναστάτες και, αφετέρου, τόνισε την επιτακτική ανάγκη για πολιτικό διάλογο μεταξύ των κυβερνήσεων του Τσαντ και του Σουδάν. Πιστεύουμε ότι πρέπει να ασκηθεί μεγαλύτερη πίεση στις κυβερνήσεις του Τσαντ και του Σουδάν προκειμένου να εκπληρώσουν τις υποχρεώσεις που ανέλαβαν βάσει των διαφόρων συμφωνιών. Το Συμβούλιο απηύθυνε έκκληση στις κυβερνήσεις και των δύο χωρών να σταματήσουν αμέσως την ενίσχυση και την προμήθεια των ενόπλων ομάδων και να βελτιώσουν τις μεταξύ τους σχέσεις.
<P>
Όσον αφορά την εσωτερική πολιτική κατάσταση στο Τσαντ, η πολιτική λύση στο πρόβλημα αποτελεί τη μοναδική οδό επίτευξης ειρήνης και σταθερότητας στη χώρα. Πρέπει να συνεχιστεί η πολιτική διαδικασία χωρίς αποκλεισμούς, όπως υποδείχθηκε στη συμφωνία που επιτεύχθηκε τον Αύγουστο του 2007 μεταξύ του κυβερνώντος κόμματος του Τσαντ και των κομμάτων της αντιπολίτευσης. Σε αυτό το πλαίσιο, η Ευρωπαϊκή Ένωση υποστηρίζει τις προσπάθειες της Αφρικανικής Ένωσης για μία ειρηνική λύση της σύγκρουσης. " Ευρωπαϊκή Ένωση μαζί με την Αφρικανική Ένωση και τα "νωμένα Έθνη καταδικάζουν κατηγορηματικά τις επιθέσεις των επαναστατών. Συμμεριζόμαστε την ανησυχία τους για τον κίνδυνο περαιτέρω διάδοσης της σύγκρουσης.
<P>
Ανησυχούμε, επίσης, για την επιδείνωση της ανθρωπιστικής κατάστασης. Οι συνεχώς αυξανόμενες εχθροπραξίες έχουν επιτείνει την ανθρωπιστική τραγωδία και έχουν αυξήσει τον ήδη μεγάλο αριθμό προσφύγων και εκτοπισθέντων ατόμων. Πάνω από 160 άτομα έχουν σκοτωθεί στις εχθροπραξίες και περίπου 1 000 έχουν τραυματιστεί. Δεκάδες χιλιάδες προσφύγων έχουν καταφύγει στο γειτονικό Καμερούν και τη Νιγηρία. Ταυτόχρονα, καθώς υπάρχουν 250 000 πρόσφυγες του Νταρφούρ στο Τσαντ, η ανθρωπιστική κατάσταση είναι πολύ σοβαρή και απαιτεί την επείγουσα και πλήρη ανάπτυξη της Ευρωπαϊκής αποστολής EUFOR Tchad/RCA.
<P>
Προς το παρόν, η κατάσταση της ασφάλειας στην πρωτεύουσα Τζαμένα και στο μεγαλύτερο μέρος της χώρας, εκτός του ανατολικού τμήματος, έχει αποκλιμακωθεί μετά την τελευταία μάχη και επιστρέφει στο φυσιολογικό. Ωστόσο, η κατάσταση εκτάκτου ανάγκης, η οποία κηρύχθηκε στις 15 Φεβρουαρίου με υπολογιζόμενη διάρκεια δεκαπέντε ημερών, παρατάθηκε έως τα μέσα αυτού του μήνα. Το γεγονός αυτό προκάλεσε την ΕΕ να δηλώσει την ανησυχία της για τον περιορισμό της ελευθερίας των πολιτών και των μέσων μαζικής ενημέρωσης στο Τσαντ.
<P>
Οι δραστηριότητες σχετικά με την ανάπτυξη της αποστολής EUFOR συνεχίζονται έπειτα από μια παροδική διακοπή. Ο διοικητής της επιχείρησης, στρατηγός Nash, κατέληξε ότι θα διέκοπτε προσωρινά τις δραστηριότητες μετά τις επιθέσεις των επαναστατών, προκειμένου να αξιολογηθεί η νέα κατάσταση ως προς την πολιτική και την ασφάλεια. " ανάπτυξη της αποστολής συνεχίστηκε χωρίς να επηρεαστεί το γενικό χρονοδιάγραμμα της επιχείρησης και η αρχική επιχειρησιακή δυνατότητα υπολογίζεται ότι θα επιτευχθεί έως τα μέσα Μαρτίου.
<P>
" ανησυχητική κατάσταση στην περιοχή κατέστησε ακόμα πιο προφανή τη σημασία των εντολών για τις αποστολές της EUFOR και των "νωμένων Εθνών. " αποστολή της EUFOR αποδεικνύει τη δέσμευση της Ευρωπαϊκής Ένωσης να βοηθήσει στην σταθεροποίηση της περιοχής. Δύο πράγματα απαιτούνται για να επιτευχθούν οι στόχοι που έχουν τεθεί: πρώτον, χρειαζόμαστε επειγόντως στρατιωτικά κατοχυρωμένη ασφάλεια και, δεύτερον, τα εμπλεκόμενα μέρη θα πρέπει να είναι προετοιμασμένα να αρχίσουν διάλογο και διαπραγματεύσεις.
<SPEAKER ID="263" NAME="Louis Michel" LANGUAGE="FR">
Κύριε Πρόεδρε, κυρίες και κύριοι, μόλις επέστρεψα από την αποστολή στο Τσαντ η οποία πραγματοποιήθηκε από τις 20 έως 22 Ιανουαρίου 2008, δήλωσα ότι το Τσαντ πρέπει να αποτελέσει προτεραιότητα για την ΕΕ. " απόπειρα πραξικοπήματος από ένοπλα επαναστατικά κινήματα στις αρχές του Φεβρουαρίου και τα γεγονότα που επακολούθησαν ενισχύουν αυτήν την άποψη.
<P>
Παραμένω πεπεισμένος ότι η μόνιμη σταθερότητα στο Τσαντ εξαρτάται από ένα πολιτικό άνοιγμα σε όλα τα εσωτερικά μέτωπα. Αυτό είναι το έργο που ανέλαβε πέρυσι η Ευρωπαϊκή Επιτροπή διευκολύνοντας και υποστηρίζοντας τον πολιτικό διάλογο, ο οποίος -όπως γνωρίζετε- οδήγησε στη σύναψη της συμφωνίας στο Τσαντ στις 13 Αυγούστου 2007. Πιστεύω ακράδαντα ότι μόνο ο πολιτικός διάλογος μπορεί να δημιουργήσει την πολιτική προοπτική που είναι απαραίτητη για την εγγύηση της σταθερότητας στο Τσαντ και την εδραίωση της δημοκρατίας. Αποτέλεσμα του πολιτικού διαλόγου πρέπει να είναι μία αξιόπιστη απογραφή και μια αναθεώρηση του εκλογικού συστήματος, οι οποίες θα οδηγήσουν το 2009 σε βουλευτικές εκλογές με ελευθερία και διαφάνεια.
<P>
Μετέφερα το μήνυμα αυτό αρκετά έντονα στον πρόεδρο Déby· η διαδικασία αυτή είχε ήδη ξεκινήσει μέσω της επιτροπής παρακολούθησης. Τα πρόσφατα γεγονότα στην Τζαμένα προκάλεσαν εμπόδια σε αυτή τη διαδικασία. Μολονότι υπήρξε απόπειρα πραξικοπήματος κατά της κυβέρνησης, η σύλληψη χωρίς δικαστική απόφαση ηγετών της αντιπολίτευσης, πολιτών και εργαζομένων στα μέσα μαζικής ενημέρωσης είναι εντελώς λυπηρή και απαράδεκτη. Ως διαμεσολαβητής και παρατηρητής της εφαρμογής της πολιτικής συμφωνίας του Τσαντ της 13ης Αυγούστου, ήμουν ο πρώτος που εξέφρασα στον πρόεδρο Déby τις ανησυχίες μου για το συγκεκριμένο θέμα κατά τη διάρκεια της τελευταίας μου επίσκεψης στο Τσαντ στις 27 Φεβρουαρίου.
<P>
Κατά τη διάρκεια της αποστολής κάλεσα τον πρόεδρο Déby και τους πολιτικούς εκπροσώπους της προεδρικής πλειοψηφίας και της δημοκρατικής αντιπολίτευσης, δηλαδή, όλους τους αρμόδιους πολικούς στο Τσαντ, να δρομολογήσουν εκ νέου τη δυναμική του πολιτικού διαλόγου αποκαθιστώντας την εμπιστοσύνη ανάμεσα στα διάφορα κόμματα. Το γεγονός αυτό απαιτεί τη δέσμευση όλων των πολιτικών εταίρων, συμπεριλαμβανομένου ασφαλώς και του προέδρου Déby, ο οποίος επιβεβαίωσε την επιθυμία του να συνεχίσει ως εγγυητής της εφαρμογής αυτής της πολιτικής συμφωνίας. Με διαβεβαίωσαν ότι η κατάσταση εκτάκτου ανάγκης, η οποία κηρύχθηκε στα μέσα Φεβρουαρίου, θα λάβει τέλος σύμφωνα με τους όρους του Συντάγματος, δηλαδή στα μέσα Μαρτίου.
<P>
Με την ίδια ευκαιρία, ζητήσαμε και πετύχαμε από τον πρόεδρο Déby την απελευθέρωση του κ. Lol Mahamat Choua, προέδρου του Συντονισμού των Πολιτικών Κομμάτων για την Προστασία του Συντάγματος. Ο κ. Bernard Kouchner και εγώ ζητήσαμε συνάντηση μαζί του. Τον συναντήσαμε προσωπικά και έτσι απελευθερώθηκε την επόμενη μέρα. Χαίρομαι επίσης ιδιαίτερα που έμαθα ότι ο κ. Ngarlejy Yorongar βρίσκεται στο Στρασβούργο αυτή τη στιγμή -και ίσως να έχει ήδη συναντήσει κάποιους από εσάς- αλλά εξακολουθώ να ανησυχώ προφανώς για τη μοίρα του κ. Ibni Oumar Mahamat Saleh, ο οποίος συνεχίζει να αγνοείται. Για τον λόγο αυτό ζητήσαμε επιτυχώς από τον πρόεδρο Déby τη δημιουργία μιας διευρυμένης επιτροπής διερεύνησης με σημαντική διεθνή παρουσία, συμπεριλαμβανομένων εκπροσώπων της Ευρωπαϊκής Ένωσης, της OIF και της Αφρικανικής Ένωσης. " επιτροπή αυτή πρέπει να ρίξει φως στις συλλήψεις και στις εξαφανίσεις. Το γεγονός αυτό θα αποτελέσει ένα σημαντικό αρχικό βήμα για την αποκατάσταση της εμπιστοσύνης και τη διασφάλιση της επιστροφής στην ομαλότητα στο Τσαντ.
<P>
Το ίδιο μήνυμα εστάλη επίσης στα μέλη της αντιπολίτευσης. " λύση έγκειται στην από κοινού ανάληψη ευθύνης από την πλευρά της κυβέρνησης, της προεδρικής πλειοψηφίας και της αντιπολίτευσης. Θα ήθελα να ολοκληρώσω με μία σύντομη εξήγηση του περιφερειακού πλαισίου: το πραξικόπημα στο Τσαντ ήταν σε μεγάλο βαθμό συνέπεια της επιδείνωσης στις σχέσεις Τσαντ και Σουδάν. Είναι εξαιρετικά δύσκολο να παραβλέψουμε την επιρροή των αρχών του Χαρτούμ στην απόπειρα πραξικοπήματος.
<P>
Επομένως, είναι ουσιαστικής σημασίας να δοθεί τέλος στην αλληλεπίδραση των καταστάσεων που επικρατούν στο Νταρφούρ και στο Τσαντ. Χαιρετίζω με αισιοδοξία τις περιφερειακές πρωτοβουλίες για διαμεσολάβηση μεταξύ Τσαντ και Σουδάν, τις οποίες εφαρμόζουν πλέον οι αρχηγοί κρατών και κυβερνήσεων της περιοχής και συγκεκριμένα ο πρόεδρος Wade. " παρούσα κατάσταση αποδεικνύει -εάν υποθέσουμε ότι απαιτείται κάποια απόδειξη- ότι είναι επιτακτική και άμεση ανάγκη να αναπτυχθούν οι ευρωπαϊκές στρατιωτικές και πολιτικές δυνάμεις.
<P>
Τώρα θα ήθελα να αναφέρω την αποστολή των "νωμένων Εθνών στην Κεντροαφρικανική Δημοκρατία και στο Τσαντ (MINURCAT) βάσει του ψηφίσματος 1778 του 2007 του Ο"Ε. Ο λόγος ύπαρξης αυτής της στρατιωτικής επιχείρησης έχει επιβεβαιωθεί περισσότερο από ποτέ. Εκατοντάδες χιλιάδες άμαχοι υποχρεώνονται να ζουν σε εξαιρετικά ευπαθείς συνθήκες στο ανατολικό Τσαντ, περιμένοντας με ανυπομονησία την ανάπτυξη της αποστολής EUFOR. " Επιτροπή θα συνεχίσει να κινητοποιεί όλα τα πολιτικά μέσα για ανθρωπιστική βοήθεια και συνεργασία ως απάντηση στην κατάσταση στο Τσαντ. Αναμένω τα αποτελέσματα της διαμεσολάβησης, της οποίας ηγήθηκε ο πρόεδρος Wade, προκειμένου να αποφασίσω ή τουλάχιστον να προσδιορίσω πότε θα επιστρέψω, όχι μόνο στο Τσαντ, αλλά και στο Χαρτούμ. Είναι ζωτικής σημασίας να φέρουμε εις πέρας το έργο της διαμεσολάβησης και της συμφιλίωσης μεταξύ στην Τζαμένα και του Χαρτούμ, διότι η τεταμένη αλληλεπίδραση μιας ολοκληρωτικής ρήξης στις σχέσεις Τσαντ και Σουδάν είναι σαφώς αυταπόδεικτη.
<SPEAKER ID="264" NAME="Colm Burke">
εξ ονόματος της Ομάδας PPE-DE. - (EN) Κύριε Πρόεδρε, χαίρομαι που αυτή η συζήτηση παρέμεινε στην ημερήσια διάταξη της Ολομέλειας για αυτήν την εβδομάδα. " κατάσταση στο Τσαντ απαιτεί επείγουσα προσοχή, όχι μόνο από την Ευρωπαϊκή Ένωση, αλλά επίσης από τη διεθνή κοινότητα. Μία διάσκεψη κορυφής μεταξύ Τσαντ και Σουδάν πρόκειται να πραγματοποιηθεί αργότερα αυτήν την εβδομάδα στο Ντακάρ, όπου ο πρόεδρος της Σενεγάλης θα καταβάλει προσπάθειες προκειμένου να επιτευχθεί κοινή βάση για μία συμφωνία ειρήνης μεταξύ του προέδρου Déby και του προέδρου al-Bashir. Ο Γενικός Γραμματέας των "Ε, κ. Ban Ki-moon, σκοπεύει επίσης να παρευρεθεί σε αυτές τις συνομιλίες στο Ντακάρ και η ανθρωπιστική κρίση στην περιοχή θα είναι μία από τις βασικές του προτεραιότητες.
<P>
Αυτά τα τρέχοντα γεγονότα τονίζουν τη σημασία της επίκαιρης συζήτησης του Κοινοβουλίου απόψε και καλώ όλους τους ηγέτες να καταβάλουν υπέρτατες προσπάθειες προκειμένου να ξεκινήσει μία ολοκληρωμένη διαδικασία πολιτικής συμφιλίωσης.
<P>
" Ευρωπαϊκή Ένωση πρέπει επίσης να προβεί σε εκτεταμένες διπλωματικές κινήσεις για να υποστηρίξει τις τελευταίες εξελίξεις. Λίγο πριν από αυτή τη συζήτηση, ορισμένοι από τους συναδέλφους μου βουλευτές και εγώ συναντηθήκαμε με τον πολιτικό του Τσαντ και βουλευτή της αντιπολίτευσης, κ. Yorongar, ο οποίος είχε εξαφανιστεί έπειτα από την επίθεση των επαναστατών στις αρχές του Φεβρουαρίου. Συνελήφθη από τις κρατικές δυνάμεις ασφαλείας στις 3 Φεβρουαρίου στο Τσαντ, αλλά κατόρθωσε να δραπετεύσει στο Καμερούν πριν του δοθεί άσυλο στη Γαλλία. Ο συνάδελφός του πολιτικός της αντιπολίτευσης κ. Mahamat Saleh αγνοείται μέχρι σήμερα. " τρέχουσα καταστολή των πολιτικών αντιπάλων και των προασπιστών των ανθρωπίνων δικαιωμάτων στο Τσαντ πρέπει να λάβει τέλος.
<P>
" αποστολή της ΕΕ για τη διατήρηση της ειρήνης θρήνησε δυστυχώς τον πρώτο της νεκρό, καθώς ένας Γάλλος μέλος της αποστολής εισήλθε κατά λάθος σε έδαφος του Σουδάν. Σήμερα είναι η κηδεία του, στην οποία θα παραστεί ο κ. von Wogau από την ομάδα μας ως Πρόεδρος της Επιτροπής Ασφάλειας και Άμυνας του Ευρωπαϊκού Κοινοβουλίου. Εκφράζω τα συλλυπητήρια εξ ονόματος της Ομάδας ΕΛΚ-ΕΔ στην οικογένεια και τους φίλους του εκλιπόντος.
<P>
Κατά την άποψή μου, και δεδομένης της επικρατούσας κατάστασης όσον αφορά την ανθρωπιστική βοήθεια και την ασφάλεια, η ανάπτυξη της ευρωπαϊκής αποστολής για τη διατήρηση της ειρήνης είναι απολύτως αναγκαία. Τα "νωμένα Έθνη και η Ευρωπαϊκή Ένωση έχουν ευθύνη να προστατέψουν τους ευάλωτους πολίτες και καθήκον να παρέχουν ανθρωπιστική βοήθεια και ασφάλεια για το προσωπικό που την προσφέρει. Είμαι υπερήφανος για τα ιρλανδικά στρατεύματα τα οποία συμμετέχουν σε αυτήν την αποστολή και συνεχίζουν την ανάπτυξη της δικής τους αποστολής.
<P>
Τέλος, χαιρετίζω τη δέσμευση της Ρωσίας να παράσχει ελικόπτερα για αυτήν την αποστολή. Ο εξοπλισμός αυτός θα ενισχύσει ουσιαστικά το σημαντικό έργο που έχει αναλάβει η ΕΕ.
<SPEAKER ID="265" NAME="Alain Hutchinson">
εξ ονόματος της Ομάδας PSE. - (FR) Κύριε Πρόεδρε, κύριε Εκπρόσωπε της Προεδρίας του Συμβουλίου, κύριε Επίτροπε, εδώ και πολλούς μήνες θέτουμε ερωτήματα και παρακολουθούμε πολύ στενά τις πρωτοβουλίες της ΕΕ για την επείγουσα ανάπτυξη της EUFOR στο Τσαντ και την Κεντροαφρικανική Δημοκρατία, εφόσον ασφαλώς είναι όντως ουσιώδες να καταστεί επιχειρησιακή αυτή η ευρωπαϊκή δύναμη μετάβασης. Γιατί είναι ουσιώδες; Θεωρώ ότι είναι καλή ιδέα να το επαναλάβω: Είναι ουσιώδες, διότι έχει τη δυνατότητα να προστατέψει πολιτικούς πρόσφυγες και εκτοπισθέντα άτομα, να επιτρέψει την αποστολή ανθρωπιστικής βοήθειας και να διασφαλίσει το έδαφος παροχής ανθρωπιστικής βοήθειας, το οποίο συστηματικά παραβιάζουν οι αντιμαχόμενες πλευρές.
<P>
Οι Ευρωπαίοι Σοσιαλιστές επιθυμούν να καταστήσουν σαφές, ωστόσο, το γεγονός ότι η λύση για μόνιμη ειρήνη στο Τσαντ δεν θα είναι αμιγώς στρατιωτική, αλλά και πολιτική. Στο πολιτικό επίπεδο, η κοινωνία των πολιτών στο Τσαντ πρότεινε μια σειρά από συγκεκριμένες εναλλακτικές για τη λύση της κρίσης, οι οποίες βασίζονται σε ολοκληρωμένο διάλογο με όλους τους παράγοντες, συμπεριλαμβανομένων των ηγετών των ένοπλων ομάδων, χωρίς τη συνεργασία των οποίων καμία λύση δεν μπορεί να επιτευχθεί.
<P>
Μπορεί τώρα να διερωτόμαστε εάν η ΕΕ έλαβε υπόψη της αυτές τις προτάσεις και η ομιλία του Επιτρόπου μας το επιβεβαιώνει. Ωστόσο, ορισμένες φορές δημιουργείται η εντύπωση τόσο σε εμάς, όσο και στην κοινωνία των πολιτών που προανέφερα, ότι η ΕΕ συνεχίζει να έχει τυφλή εμπιστοσύνη στην υποτιθέμενη ικανότητα του προέδρου Déby να επιλύσει την κρίση. Γίνεται όλο και πιο ξεκάθαρο μέρα με τη μέρα ότι ο πρόεδρος Déby δεν θα είναι ποτέ σε θέση μόνος του να φέρει την ειρήνη που αναμένουμε στο Τσαντ.
<P>
Επομένως, χαιρετίζουμε τις δηλώσεις που έγιναν εξ ονόματος της Ευρωπαϊκής Επιτροπής. Ελπίζουμε ότι θα συνεχίσει να αποδεικνύει το πολιτικό θάρρος και την τόλμη της σε αυτό το ζήτημα.
<SPEAKER ID="266" NAME="Philippe Morillon" LANGUAGE="FR">
Κύριε Πρόεδρε, σήμερα, όπως μόλις ανέφερε ο κ. Burke, αποδόθηκαν στρατιωτικές τιμές στον Λοχία Polin, ο οποίος σκοτώθηκε στο Σουδάν κατά τη διάρκεια της αξιέπαινης και εξαιρετικά δύσκολης αποστολής της EUFOR στο Τσαντ και την Κεντροαφρικανική Δημοκρατία. Παρακαλώ επιτρέψτε μου να συμμετέχω και εγώ στο φόρο τιμής που του αποτείνουν οι σύντροφοί του στον στρατό, παρουσία των ανώτατων αρχών των κρατών μελών και της Ευρωπαϊκής Ένωσης, κυρίως του Ύπατου Εκπροσώπου μας, Javier Solana και του συναδέλφου μας Karl von Wogau.
<P>
Για πολλά χρόνια, το Κοινοβούλιο ζητούσε επίμονα να αναλάβει η ΕΕ την ευθύνη για την προστασία των θυμάτων των αιματηρών συγκρούσεων στο Νταρφούρ και στις γύρω περιοχές. Κατ' αυτόν τον τρόπο εξέφραζε τη λύπη του για τα συνεχή πολιτικά εμπόδια τα οποία δεν επέτρεπαν την ανάπτυξη διεθνούς δύναμης για τον σκοπό αυτό. Το Κοινοβούλιο επίσης χαιρέτισε την έγκριση -όπως επισημάνατε, κύριε Επίτροπε- του ψηφίσματος 1778 του Συμβουλίου Ασφαλείας των "νωμένων Εθνών για την ανάπτυξη στρατιωτικής επιχείρησης στο Τσαντ και την Κεντροαφρικανική Δημοκρατία, υποστηρίζοντας την αποστολή των "Ε, την MINURCAT και την αστυνομική δύναμη του Τσαντ.
<P>
Δεν υπάρχει λόγος να ειπωθεί τίποτα τώρα για το πλήθος δυσκολιών στην υλοποίηση της διεθνούς δύναμης, η ανάπτυξη της οποίας είχε προγραμματιστεί για τον Νοέμβριο του 2007 και η οποία τελικά ξεκίνησε στο τέλος Ιανουαρίου και δεν θα ολοκληρωθεί πριν τον Μάιο του 2008 σύμφωνα με το τρέχον χρονοδιάγραμμα. Κύριε Προεδρεύων του Συμβουλίου, αναφέρατε τον βαθμό στον οποίο η δράση των επαναστατικών δυνάμεων στην Τζαμένα καθυστέρησε την αποστολή. Ωστόσο, πρέπει να γίνει κάποια αναφορά στην έλλειψη των μέσων, τα οποία δεν είχε στη διάθεσή της η Ευρωπαϊκή Ένωση προκειμένου να φέρει εις πέρας αυτήν την αποστολή, κυρίως όσον αφορά την υλικοτεχνική υποστήριξη και τα ελικόπτερα. Για τον λόγο αυτό χαιρετίζω τη χθεσινή ανακοίνωση ότι η Ρωσία θα παρέχει στην ΕΕ τα βασικά μέσα για τη βοήθεια των στρατευμάτων στην περιοχή σε αυτόν τον τομέα.
<P>
Ίσως, κύριε Προεδρεύων του Συμβουλίου, θα μπορούσατε να μας διαφωτίσετε περαιτέρω ως προς αυτήν την εξέλιξη.
<SPEAKER ID="267" NAME="Brian Crowley" LANGUAGE="EN">
Κύριε Πρόεδρε, θα ήθελα να ευχαριστήσω τον Προεδρεύοντα του Συμβουλίου, όπως επίσης και τον Επίτροπο, για την ενημέρωση όσον αφορά την παρούσα κατάσταση στο Τσαντ και -όπως οι συνάδελφοί μου κ. Burke και κ. Morillon- θέλω να αποτείνω φόρο τιμής και να εκφράσω τα συλλυπητήρια μου στην οικογένεια του Γάλλου στρατιώτη που απεβίωσε στη μάχη πρόσφατα.
<P>
Ένα από τα δεινά με τα οποία ερχόμαστε όλοι αντιμέτωποι όταν συζητάμε και εξετάζουμε την κατάσταση στο Τσαντ -όπως επίσης και στην ευρύτερη αυτή περιοχή της Αφρικής- είναι η συνεχής αστάθεια όχι μόνο στο Τσαντ, αλλά και στο Σουδάν και στην περιοχή του Νταρφούρ και στην Κεντροαφρικανική Δημοκρατία. Επιπλέον, από την άλλη πλευρά, υπάρχουν οι εξωτερικές επιρροές, οι οποίες προέρχονται από τα σύνορα από όλες τις πλευρές της χώρας. Για τον λόγο αυτό, είναι εξαιρετικά δύσκολη η εύρεση κοινής βάσης για την επίτευξη λύσεων. Είναι πολύ σωστό να λέμε ότι θα συμπεριλάβουμε την κοινωνία των πολιτών· αλλά η κοινωνία των πολιτών δεν έχει την ευκαιρία να εδραιωθεί και να εκφράσει αυτό που πραγματικά επιθυμεί να συμβεί, λόγω της ύπαρξης των διαφόρων επαναστατικών δυνάμεων ή των δυνάμεων της αντιπολίτευσης.
<P>
Για τον λόγο αυτό, το ζήτημα στο οποίο επικεντρωνόμαστε τώρα μέσω του μηχανισμού της Eurofor δεν είναι μόνο η σταθερότητα και η προστασία των προσφύγων από το Σουδάν, οι οποίοι εισήλθαν στο Τσαντ -ο αριθμός τους ανέρχεται σε πάνω από 250 000, 10 000 εκ των οποίων έφθασαν τον τελευταίο μήνα- καθώς και των προσφύγων από την Κεντροαφρικανική Δημοκρατία, αλλά να διασφαλίσουμε ότι θα δοθεί προτεραιότητα στη δημοκρατία και τον εκδημοκρατισμό του ζητήματος. Για τον λόγο αυτόν συγχαίρω τον Επίτροπο Michel για το έργο που έχει αναλάβει με την -θα χρησιμοποιήσω με επιφύλαξη τη λέξη- "νόμιμη" κυβέρνηση του Τσαντ και σε άλλες περιοχές προκειμένου να τις παροτρύνει να λειτουργούν σωστά. Δυστυχώς, διατηρώ τις επιφυλάξεις μου για την ανεξαρτησία της έρευνας για τους αγνοούμενους, την οποία θα διεξάγουν οι αρχές του Τσαντ, αλλά -ευελπιστώ- ότι με τη συμμετοχή της Ευρωπαϊκής Ένωσης, μπορεί να επιτευχθεί ανεξάρτητη έρευνα.
<P>
" τελευταία μου παρατήρηση είναι ότι τα στρατεύματά μας αναπτύσσονται τώρα χάρη στη βοήθεια από τη Ρωσία και τις άλλες χώρες. Την περασμένη εβδομάδα μίλησα με τον Στρατηγό Pat Nash, τον Διοικητή της Επιχείρησης, ο οποίος με πληροφόρησε ότι επί του παρόντος υπάρχουν 700 στρατεύματα στην περιοχή -56 από τα οποία είναι ιρλανδικά- και τα υπόλοιπα στρατεύματα αναμένονται να φτάσουν πριν από την εποχή των βροχών, ευελπιστούμε έως τις αρχές του Μαΐου.
<P>
Επομένως, επιβάλλεται όλοι εμείς σε αυτό το Κοινοβούλιο να στηρίξουμε τη συνεχή δύναμη διατήρησης της ειρήνης με τις πολιτικές μας πράξεις, τα λόγια μας, και το κυριότερο, με το να διασφαλίσουμε ότι οι δυνάμεις διατήρησης της ειρήνης θα έχουν τους κατάλληλους πόρους για να φέρουν εις πέρας την αποστολή τους.
<SPEAKER ID="268" NAME="Marie-Hélène Aubert" LANGUAGE="FR">
Κύριε Πρόεδρε, η κατάσταση όσον αφορά τα ανθρώπινα δικαιώματα και τον άμαχο πληθυσμό στο Τσαντ παραμένει κρίσιμη. Καμία πρωτοβουλία για πολιτικό διάλογο δεν πρόκειται να είναι επιτυχής εάν δεν λάβουμε προηγουμένως μία ξεκάθαρη απάντηση για τη μοίρα των μελών της αντιπολίτευσης που συνελήφθησαν στις 3 Φεβρουαρίου, και εάν δεν δοθεί τέλος στη βία, η οποία συνεχίζεται, ακόμα και τώρα που μιλάμε, εις βάρος εκείνων τους οποίους ο Idriss Déby θεωρεί κατά βάναυσο τρόπο αντίπαλους που θα πρέπει να απομακρυνθούν.
<P>
Για τον λόγο αυτό, κύριε Επίτροπε, είναι ζωτικής σημασίας να συνεχίσετε να ασκείτε την πίεση που ασκούσατε στο παρελθόν προκειμένου να αναγκάσετε τον Idriss Déby να αποκαλύψει πού βρίσκεται ο Ibni Mahamat Saleh συγκεκριμένα, τι του συνέβη και να τον απελευθερώσει εάν είναι ακόμα ζωντανός. Θα ήθελα με αυτήν την ευκαιρία να καλωσορίσω και να εκφράσω τη συμπαράστασή μου στον γιο του, ο οποίος βρίσκεται σήμερα στα θεωρεία, και στον εκπρόσωπο του κοινοβουλίου, κ. Yorongar, ο οποίος έχει έρθει για να μας μιλήσει για την κατάσταση και το μέλλον της χώρας του.
<P>
Κύριε Επίτροπε, Κύριε Προεδρεύων του Συμβουλίου, κυρίες και κύριοι, η ομογένεια του Τσαντ, πολλοί από τους οποίους βρίσκονται στο Στρασβούργο σήμερα, σας παρακολουθούν με προσοχή και στηρίζονται σε εσάς για την πραγματοποίηση ενός ολοκληρωμένου διαλόγου, ο οποίος δεν θα αποκλείει κανέναν πολιτικό εταίρο του Τσαντ. Μόνο κάτω από αυτές τις συνθήκες οι προοπτικές για ειρήνη και δημοκρατική διαδικασία θα είναι εφικτές, σε συνεργασία με όλα τα κόμματα. Κάτω από αυτές τις συνθήκες η EUFOR θα μπορέσει εν τέλει να αναπτυχθεί υπό τις καλύτερες προϋποθέσεις, ξεπερνώντας κατ' αυτόν τον τρόπο την αβεβαιότητα και την ανασφάλεια που δημιούργησαν τα πρόσφατα γεγονότα. Ο ρόλος της ΕΕ πρέπει να διευκρινιστεί πλήρως σε σχέση με τον ρόλο της Γαλλίας σε αυτήν την περιοχή. " Γαλλία ξεκάθαρα επέτρεψε στον Ιντρίς Ντέμπι να παραμείνει στην εξουσία, ωστόσο, στην ομιλία του ο Γάλλος Πρόεδρος έχει γίνει τώρα πιο ανοιχτός και ζητά να γίνουν αλλαγές στις πολιτικές του παρελθόντος.
<P>
Κύριε Επίτροπε, κύριε Πρόεδρε, πρέπει να χρησιμοποιήσετε τη σημαντική σας δύναμη για άσκηση πίεσης προκειμένου να λάβετε πραγματικές διαβεβαιώσεις και προστασία για όλους τους δημοκράτες στο Τσαντ και, κατά συνέπεια, να τηρήσετε μία πιο απαιτητική στάση απέναντι στον πρόεδρο Déby, ο οποίος επί του παρόντος απλά προσπαθεί να κερδίσει χρόνο και να διασώσει το κύρος του.
<SPEAKER ID="269" NAME="Tobias Pflüger  " LANGUAGE="DE">
Κύριε Πρόεδρε, η ΕΕ έχει αναπτύξει την αποστολή EUFOR στο Τσαντ και ένας στρατιώτης της ειρηνευτικής αυτής αποστολής έχει ήδη σκοτωθεί. Αυτό ακριβώς φοβόμασταν ότι θα συμβεί. Οι ισχυρισμοί που προβάλλονται είναι ότι επίλεκτα γαλλικά στρατεύματα πέρασαν από λάθος τα σύνορα στο Σουδάν.
<P>
Υπάρχει κάποιο νόημα σε αυτήν την αποστολή της EUFOR; Λέμε "όχι"! Αυτά τα στρατεύματα δεν μπορούν σε καμία περίπτωση να είναι ουδέτερα. " πλειονότητα των στρατευμάτων της EUFOR προέρχονται από τη Γαλλία και η Γαλλία έχει συνάψει στρατιωτική συμφωνία με τον Déby -ο οποίος ανέλαβε την εξουσία κατόπιν στρατιωτικού πραξικοπήματος- και τον βοηθάει με την προμήθεια όπλων και την προστασία του αεροδρομίου από επαναστατικές επιθέσεις. " εν λόγω επαναστατική επίθεση ξέσπασε λίγο πριν την εκκίνηση της ανάπτυξης της EUFOR. Με άλλα λόγια, η αποστολή κλιμάκωσε τη σύγκρουση και επομένως απεδείχθη αντιπαραγωγική.
<P>
Ο Idriss Déby εκμεταλλεύτηκε την κατάσταση που ακολούθησε την επαναστατική επίθεση προκειμένου να καταπνίξει τη δημοκρατική αντιπολίτευση. " ΕΕ έχει εμπλακεί σε αυτό το χάος. Σας καλούμε να αποσύρετε τα στρατεύματα της EUFOR! " Γαλλία -και κατ' επέκταση, έμμεσα, η ΕΕ- συνεργάζεται στενά με τον στρατιωτικό ηγέτη του Τσαντ, τον Déby. " δημοκρατική αντιπολίτευση στο Τσαντ καλεί την κοινωνία των πολιτών να ασκήσει μεγαλύτερη πίεση στην κυβέρνηση. Αυτή θα έπρεπε να ήταν η θέση μας στο ζήτημα αυτό και όχι η περαιτέρω στρατιωτικοποίηση της σύγκρουσης.
<SPEAKER ID="270" NAME="Maria Martens" AFFILIATION="PPE-DE">
(NL) Θα ήθελα να ευχαριστήσω την Επιτροπή και το Συμβούλιο για τις δηλώσεις τους. Νομίζω ότι είναι πολύ χρήσιμες. Στην Κεντρική Αφρική σημειώνεται η μεγαλύτερη καταστροφή στον κόσμο όσον αφορά τα ανθρώπινα δικαιώματα και η καταστροφή αυτή συνεχίζει να επεκτείνεται.
<P>
Όπως έχει ήδη αναφερθεί, χιλιάδες προσφύγων έχουν καταφύγει από το Νταρφούρ στο Τσαντ, αλλά με τη συνεχιζόμενη βία στο Τσαντ οι άνθρωποι τώρα διαφεύγουν στο Καμερούν, τη Νιγηρία και την Κεντροαφρικανική Δημοκρατία. Οι στρατιωτικοί παράγοντες και οι παράγοντες διατήρησης της ειρήνης του Σουδάν υποστηρίζουν σε μεγάλο βαθμό τους πολύ καλά οπλισμένους αντάρτες του Τσαντ στην περιοχή των συνόρων μεταξύ Νταρφούρ και Τσαντ. Πέρα από την υποστήριξη της κυβέρνησης του Σουδάν, έχουν επίσης την υποστήριξη της πολιτοφυλακής των Αράβων στο Νταρφούρ. Ως αποτέλεσμα δημιουργείται το μαζικό ρεύμα προσφύγων.
<P>
Κύριε Πρόεδρε, δεν μπορούμε να παραμείνουμε αμέτοχοι. Πρέπει να κάνουμε ό,τι μπορούμε για να τερματιστεί το αδιέξοδο στο Σουδάν και το Τσαντ και να σταθεροποιηθεί αυτή η περιοχή συγκρούσεων, τόσο μέσω πολιτικού διαλόγου όσο και μέσω της παροχής υποστήριξης και προστασίας των πολιτών και των οργανισμών βοήθειας. Είναι καλό ότι η Ευρωπαϊκή Ένωση αποφάσισε μία κοινή ειρηνευτική αποστολή στο Τσαντ με σκοπό την προστασία των πολιτών και την εγγύηση ανθρωπιστικής βοήθειας.
<P>
Κύριε Πρόεδρε, ο Στρατηγός Henri Bentegeat, Πρόεδρος της Στρατιωτικής Επιτροπής της ΕΕ, ανέφερε ότι ο εξοπλισμός αποτελεί πρόβλημα. Μπορεί το Συμβούλιο να υποδείξει με ποιες χώρες συνεχίζονται ακόμα οι διαπραγματεύσεις για πιθανές συνεισφορές;
<P>
Εκατομμύρια άνθρωποι ζουν εδώ και χρόνια σε αυτήν την επικίνδυνη κατάσταση χωρίς να έχει σημειωθεί καμία ουσιαστική αλλαγή. Έχουμε χρέος να μην αποτύχουμε. " ερώτησή μου προς την Επιτροπή και το Συμβούλιο είναι εάν υπάρχει κάτι περαιτέρω που μπορεί να ειπωθεί για να γίνει αυτή η αποστολή επιτυχημένη και λειτουργική.
<SPEAKER ID="271" NAME="Thijs Berman" AFFILIATION="PSE">
(NL) " άμεση διαθεσιμότητα ουδέτερων στρατευμάτων και εξοπλισμού της EUFOR στο Τσαντ είναι απαραίτητη για την ασφάλεια των προσφύγων και των κατοίκων, όπως επίσης και για τη σταθερότητα της περιοχής. Εάν η ΕΕ επιθυμεί να συνεισφέρει αποτελεσματικά στον σκοπό αυτό, τότε τα κράτη μέλη, συμπεριλαμβανομένων των Κάτω Χωρών, θα πρέπει να τηρήσουν τις υποσχέσεις τους, ούτως ώστε να είναι δυνατόν η EUFOR να αναπτυχθεί πλήρως το συντομότερο δυνατόν. Τα κράτη μέλη δεν πρέπει -με την αργή τους αντίδραση- να προκαλέσουν περιττές καθυστερήσεις στην παροχή στρατευμάτων και εξοπλισμού και στη δέσμευση της EUFOR. Επίσης, τα ελικόπτερα από τη Ρωσία είναι απαραίτητα, διότι έτσι τουλάχιστον δεν θα μπορούν να συνεχίζουν να σπέρνουν τον όλεθρο στην Τσετσενία.
<P>
Ωστόσο, δεν βρίσκεται μόνο η ανθρωπιστική κατάσταση σε κίνδυνο, αλλά και η σταθερότητα σε όλη την περιοχή. " σύγκρουση στα σύνορα Τσαντ και Σουδάν επιδεινώνει την κατάσταση. Οι ειρηνευτικές διαπραγματεύσεις μεταξύ των Προέδρων του Τσαντ και του Σουδάν, μέσω του προέδρου της Σενεγάλης, Abdoelaye Wade, αποτελούν ίσως ένα βήμα προς τη σωστή κατεύθυνση. " ΕΕ πρέπει να το υποστηρίξει, κατά τον ίδιο τρόπο με τον οποίο η ΕΕ παραμένει στην Κένυα, στο προσκήνιο, αλλά με την έντονη υποστήριξη του Κόφι Ανάν.
<P>
Ο Louis Michel επεσήμανε πολύ σωστά ότι δεν πρέπει να αποτύχει η επίτευξη πολιτικού διαλόγου ανάμεσα σε όλους τους εταίρους. " ΕΕ πρέπει να παλέψει πολύ πιο έντονα, ωστόσο, για την απελευθέρωση των αρχηγών της αντιπολίτευσης και των ακτιβιστών των ανθρωπίνων δικαιωμάτων, οι οποίοι αγνοούνται. Ειδάλλως, ο διάλογος είναι αδύνατος. Όπως συνέβη στην Κένυα τον Ιανουάριο, η λύση τύπου "προχωράμε όπως συνήθως" δεν ισχύει σε αυτήν την περίπτωση. " ελευθερία και ο διάλογος πρέπει να αποτελέσουν τους όρους για τη συνέχιση της βοήθειας στο Τσαντ.
<SPEAKER ID="272" NAME="Jens Holm" AFFILIATION="GUE/NGL">
(SV) Κύριε Πρόεδρε, η σύγκρουση στο Τσαντ δεν μπορεί να εξεταστεί ανεξάρτητα από τη σύγκρουση στο Νταρφούρ του Σουδάν. Είναι αρκετά σαφές ότι η κυβέρνηση του Τσαντ υποστηρίζει τους επαναστάτες του Νταρφούρ. " αντιπολίτευση του Τσαντ αναφέρει ότι οι επαναστάτες του Νταρφούρ μάχονται μαζί με τον στρατό της κυβέρνησης του Τσαντ κατά των επαναστατών του Τσαντ.
<P>
" χώρα μου, η Σουηδία, συμμετέχει στην αποστολή της EUFOR με μερικές εκατοντάδες στρατιώτες. Σκοπός της αποστολής είναι η εγγύηση της ασφάλειας του άμαχου πληθυσμού, αλλά δυστυχώς υπάρχουν στοιχεία ότι η αποστολή χρησιμοποιείται ως πιόνι στο εσωτερικό παιχνίδι στο Τσαντ. Ο πρόεδρος του Τσαντ, Idriss Déby, έκανε μία δήλωση καλώντας την EUFOR να καταλάβει το ανατολικό Τσαντ το συντομότερο δυνατόν. Είναι σαφές ότι ο Déby θέλει να χρησιμοποιήσει την EUFOR για να διασφαλίσει την επιβίωση του καθεστώτος του.
<P>
Επιτρέψτε μου να υποβάλω μία ερώτηση στην Επιτροπή και στο Συμβούλιο: πώς μπορείτε να εγγυηθείτε ότι η EUFOR θα δράσει απολύτως ανεξάρτητα από τέτοιου είδους πιέσεις; Ποια είναι η άποψή σας για τη συνεργασία της κυβέρνησης Déby με τους επαναστάτες του Νταρφούρ; Κάνω λάθος; Αν είναι έτσι, πείστε με! Όσον αφορά τους φυλακισμένους της πολιτικής αντιπολίτευσης του Τσαντ, είναι θετικό το γεγονός ότι έχουν γίνει κάποιες αποφυλακίσεις, αλλά πρέπει να γίνουν πολύ περισσότερες. Σε ποιες ενέργειες προβαίνει η ΕΕ προκειμένου να διασφαλίσει ότι όλοι οι πολιτικοί κρατούμενοι θα απελευθερωθούν άμεσα;
<SPEAKER ID="273" NAME="Geoffrey Van Orden" AFFILIATION="PPE-DE">
(EN) Κύριε Πρόεδρε, ήδη από την αρχή έχω εκφράσει τις σοβαρές μου επιφυλάξεις για την επιχείρηση στο Τσαντ. " ΕΕ δεν θα έπρεπε να αναμειγνύεται σε στρατιωτικές υποθέσεις. Εν πάση περιπτώσει, η κατάσταση στο Νταρφούρ και στις γειτονικές περιοχές του Τσαντ και της Κεντροαφρικανικής Δημοκρατίας απαιτεί μία πολύ καλά σχεδιασμένη και συνεκτική πολιτική με πολιτικό γνώμονα, η οποία θα συμπεριλαμβάνει την επιβολή μίας ζώνης απαγόρευσης πτήσεων, έργο το οποίο μόνο ένας οργανισμός όπως το ΝΑΤΟ είναι αρμόδιος να αναλάβει. Αυτό που βλέπουμε τώρα είναι μία ατελής, πολιτικά σκηνοθετημένη επιχείρηση, η οποία επιδιώκει την επίτευξη, κυρίως, γαλλικών στόχων, ενώ η ΕΕ έχει μείνει πίσω και προσπαθεί να προλάβει.
<P>
Είναι τρομερό το γεγονός ότι μία τόσο επισφαλής επιχείρηση τέθηκε σε εφαρμογή χωρίς κατάλληλη αξιολόγηση της απειλής και χωρίς την παροχή δυνατοτήτων βασικού εξοπλισμού πριν από την ανάπτυξη της αποστολής. Αναφέρομαι συγκεκριμένα στην έλλειψη ελικοπτέρων. Κανένας ευρωπαίος σύμμαχος δεν ήταν διατεθειμένος να προσφέρει ελικόπτερα. Τώρα, σε μία δεύτερη φάση, μαθαίνουμε ότι η Ρωσία θα παράσχει τα ελικόπτερα και, επιπλέον, ότι η Ρωσία επιθυμεί να συμμετάσχει στην αποστολή. Τι μας λένε όλα αυτά για τα κίνητρα της ΕΕ; Επιθυμεί απεγνωσμένα να δημιουργήσει ένα συνονθύλευμα επικίνδυνων συμμαχιών με την προϋπόθεση ότι δεν θα συμπεριλαμβάνει τους Αμερικάνους. Το γεγονός αυτό εκθέτει την πραγματικότητα αυτών των δραστηριοτήτων. Δεν μπορώ να σκεφτώ ότι υπάρχει μεγαλύτερη καταδίκη της ευρωπαϊκής πολιτικής ασφάλειας και άμυνας.
<SPEAKER ID="274" NAME="Bogusław Sonik" AFFILIATION="PPE-DE">
(PL) Κύριε Πρόεδρε, σημαντικό στοιχείο της αποστολής μας στο Τσαντ θα πρέπει να είναι η ευρεία πολιτική δράση, η οποία θα στοχεύει στην αποτελεσματική διαμεσολάβηση μεταξύ των δύο αντιμαχόμενων πλευρών. Εάν δεν επιτευχθεί συμφωνία ανάμεσα στις κυβερνήσεις στο Χαρτούμ και στην Τζαμένα, η αποστολή θα αποδειχθεί μάταιη και τα οποιαδήποτε αποτελέσματα θα ακυρωθούν γρήγορα. Συνεπώς, είναι σημαντικό να συμμετάσχουμε σε μία ευρεία διαμεσολάβηση, στην οποία θα πάρουν μέρος διεθνείς οργανισμοί, προκειμένου να ενθαρρύνουμε τους αρχηγούς και των δύο χωρών να επιλύσουν τα επίμαχα ζητήματα.
<P>
Στόχος της αποστολής της Ευρωπαϊκής Ένωσης είναι η βελτίωση της ασφάλειας των ανθρωπιστικών αποστολών στο Ανατολικό Τσαντ. Ειδικοί στη διεθνή πολιτική επεσήμαναν ότι το γεγονός αυτό ενδεχομένως να οδηγήσει σε αυξανόμενη ροή προσφύγων από την περιοχή του Νταρφούρ, οι οποίοι θα αποζητούν ένα ασφαλές καταφύγιο όπου θα είναι προστατευμένοι από τις ένοπλες επαναστατικές ομάδες. Εάν συμβεί κάτι τέτοιο, είναι πολύ πιθανό να βρεθούμε σε δύσκολη θέση. Ας θυμηθούμε τις δηλώσεις του Πρωθυπουργού του Τσαντ, ο οποίος πρόσφατα κάλεσε τη διεθνή κοινότητα να απομακρύνει τους πρόσφυγες. Ο Πρωθυπουργός επίσης απείλησε ότι αν δεν αναληφθεί καμία δράση, οι ίδιες οι αρχές του Τσαντ θα απομακρύνουν του πρόσφυγες από τη χώρα. Είμαι βέβαιος ότι αυτές οι δηλώσεις μας θυμίζουν τις συγκρούσεις στα Βαλκάνια, όπου οι διαφορετικές πλευρές αντιμετώπιζαν με τον ίδιο τρόπο τις εθνικές μειονότητες και τους πρόσφυγες.
<SPEAKER ID="275" NAME="Urszula Gacek" AFFILIATION="PPE-DE">
(EN) Κύριε Πρόεδρε, το όνομα Νταρφούρ έχει γίνει συνώνυμο της ανθρώπινης δυστυχίας και του ανθρώπινου πόνου. Οι επιπτώσεις του πολέμου στο Σουδάν επεκτάθηκαν στα σύνορα με το Τσαντ και οι 300 000 πρόσφυγες από το Σουδάν ασκούν τεράστια πίεση στην οικονομία και την πολιτική σταθερότητα του Τσαντ. Χωρίς πολιτική λύση στα προβλήματα της συγκεκριμένης περιοχής, δεν θα υπάρξει προοπτική ειρήνης. Ωστόσο, αυτή τη στιγμή, πρέπει επίσης να αντιμετωπίσουμε την άμεση κατάσταση και με αυτόν τον στόχο η ΕΕ στέλνει στρατιωτικό προσωπικό 3 700 ατόμων για την προστασία των προσφύγων.
<P>
" Πολωνία στέλνει στρατιωτική δύναμη 400 ατόμων, η οποία συμπεριλαμβάνει μηχανικούς και ιατρικό προσωπικό. Το στρατιωτικό μας προσωπικό αντιμετωπίζει επικίνδυνες και σκληρές συνθήκες και θα γίνει μάρτυρας οδυνηρών σκηνών. Αξίζουν την ευγνωμοσύνη και το σεβασμό μας για αυτό το έργο που αναλαμβάνουν. Δεν άξιζαν την κριτική που τους ασκήθηκε από την άκρα Αριστερά και τους ευρωσκεπτικιστές σε αυτήν την Αίθουσα.
<SPEAKER ID="276" NAME="Eija-Riitta Korhola" AFFILIATION="PPE-DE">
(FI) Κύριε Πρόεδρε, όλοι όσοι μίλησαν σήμερα δηλώνουν ότι υπάρχει επείγουσα ανάγκη για ανθρωπιστική βοήθεια. Ωστόσο, πολλοί εργαζόμενοι της ανθρωπιστικής βοήθειας αναγκάστηκαν να αποχωρήσουν από την περιοχή διότι δεν είναι ασφαλής. " αρμοστεία των "Ε για τους πρόσφυγες έχει αναφέρει ότι η κατάσταση όσον αφορά την ασφάλεια και τη βοήθεια στα στρατόπεδα προσφύγων είναι ιδιαίτερα κακή και ότι η σεξουαλική βία είναι διαδεδομένη.
<P>
" δήλωση της κυβέρνησης του Τσαντ για κατάσταση εκτάκτου ανάγκης στις 15 Φεβρουαρίου επιτάχυνε την πτώση της χώρας σε χάος. " δήλωση αποτελεί έναν άκρως ανησυχητικό τρόπο αντιμετώπισης της κρίσης και της σύγχυσης. Στην πραγματικότητα δίνει στην κυβέρνηση το δικαίωμα να παραμένει σιωπηλή και να κρατά φυλακισμένους τους πραγματικούς αλλά και τους υπόπτους εκπροσώπους της αντιπολίτευσης. " κατάσταση εκτάκτου ανάγκης, επιπλέον, δίνει στην κυβέρνηση το δικαίωμα να επιβάλλει περιορισμούς στην ελευθερία κυκλοφορίας και του συνέρχεσθαι των πολιτών, καθώς επίσης και το δικαίωμα να ελέγχει τα ιδιωτικά και τα κρατικά μέσα μαζικής ενημέρωσης.
<P>
" ΕΕ θα πρέπει να καλέσει την κυβέρνηση του Τσαντ να άρει την κατάσταση εκτάκτου ανάγκης και να ενθαρρύνει το Τσαντ να συμμετάσχει με στενότερη συνεργασία προκειμένου να διασφαλιστεί η πρόσβαση των οργανισμών που προσφέρουν ανθρωπιστική βοήθεια στις περιοχές όπου επικρατεί κρίση και να καταστήσουν δυνατό στους εν λόγω οργανισμούς να εργαστούν σε αυτές. Αυτό θα πρέπει να πραγματοποιηθεί το συντομότερο δυνατόν.
<SPEAKER ID="277" NAME="Miroslav Mikolášik" AFFILIATION="PPE-DE">
(SK) Στο Τσαντ περισσότεροι από 250 000 Σουδανοί πρόσφυγες ζουν επί του παρόντος σε 12 στρατόπεδα προσφύγων στο ανατολικό τμήμα της χώρας. Ταυτόχρονα -μολονότι γίνεται σπανιότερα αναφορά στο θέμα αυτό- το Τσαντ αυτήν τη στιγμή αποτελεί καταφύγιο για 57 000 πρόσφυγες από την Κεντροαφρικανική Δημοκρατία, οι οποίοι ζουν σε τέσσερα στρατόπεδα στο νότιο τμήμα της χώρας.
<P>
Ας μην ξεχνάμε ότι οι γυναίκες αποτελούν πάνω από το 56% των προσφύγων. Περισσότερο από το 60% των προσφύγων είναι ηλικίας κάτω των 18 ετών και για αυτόν το λόγο ζητώ να δοθεί μεγαλύτερη προσοχή στην εκπαίδευση και την υγειονομική περίθαλψη, επιπλέον των βασικών συνθηκών για την ανθρώπινη επιβίωση. Επιπρόσθετα, υπάρχει στο Τσαντ μία μεγάλη ομάδα εσωτερικά εκτοπισθέντων ατόμων που ανέρχονται συνολικά σε 180 000 και έχουν εκτοπισθεί λόγω των συνθηκών ασφαλείας στο εσωτερικό της χώρας. Το μεγαλύτερο μέρος τους βρίσκεται στο ανατολικό τμήμα της χώρας και η έλλειψη των βασικών συνθηκών επιβίωσης, συμπεριλαμβανομένων των τροφίμων, των ειδών καθημερινής ανάγκης, του ρουχισμού, του πόσιμου νερού, της προμήθειας φαρμάκων και των εμβολίων.
<P>
Καλώ την Επιτροπή να βρει αποτελεσματικούς μηχανισμούς ούτως ώστε η αποστολή μας στο Τσαντ να έχει πολύ μεγαλύτερη εξουσία και πολύ καλύτερο τεχνικό εξοπλισμό, ο οποίος να συμπεριλαμβάνει και ιατρικό εξοπλισμό.
<SPEAKER ID="278" NAME="Gay Mitchell" AFFILIATION="PPE-DE">
(EN) Κύριε Πρόεδρε, ο συνάδελφός μου παρέθεσε τα στοιχεία και εγώ δεν θα τα επαναλάβω, θα πω όμως ότι από τα 57 000 άτομα, για τα οποία έκανε λόγο, τα 12 000 έχουν ήδη μετακινηθεί στην Κεντροαφρικανική Δημοκρατία από τις αρχές του 2008. Αυτήν τη στιγμή έχουμε στο Τσαντ μία μεγάλη στρατιωτική δύναμη από ιρλανδικές δυνάμεις. Τους εύχομαι καλή επιτυχία. Είναι μέρος μίας μεγάλης στρατιωτικής δύναμης της ΕΕ, συνολικά 14 κράτη μέλη της ΕΕ, ενώ 21 κράτη μέλη συμμετέχουν στο επιχειρησιακό στρατηγείο.
<P>
" κατάσταση είναι ως εξής: έχουμε μπροστά μας ένα πολύ σοβαρό ανθρωπιστικό πρόβλημα. Δεν συμφωνώ με όσους υποστηρίζουν ότι το πρόβλημα αυτό μπορεί να επιλυθεί μόνο από το NATO. Μπορεί να επιλυθεί από την αποστολή της Eurofor, εάν οργανωθεί, και τώρα οργανώνονται για τον σκοπό αυτό. Χαιρετίζω το γεγονός ότι επιτέλους θα εξασφαλίσουν τα απαραίτητα εργαλεία για αυτήν την επιχείρηση, αλλά ας τους δώσουμε λίγο χρόνο να εγκατασταθούν και να ξεκινήσουν τις προσπάθειες να καταστήσουν την περιοχή ασφαλή για ανθρωπιστική βοήθεια και ας τους υποστηρίζουμε όσο βρίσκονται εκεί, αντί να τους κατηγορούμε με τα άσχημα, πολιτικά σχόλια που ακούσαμε εδώ σήμερα από την άκρα Αριστερά.
<SPEAKER ID="279" NAME="Janez Lenarčič">
Προεδρεύων του Συμβουλίου. - (SL) Θα ήθελα να απαντήσω σε μερικά από τα σοβαρότερα θέματα αυτής της συζήτησης. Πρώτον, όσον αφορά τους τεχνικούς πόρους και τον εξοπλισμό, δηλαδή τα ελικόπτερα. Δεν είναι θέμα που αφορά αποκλειστικά την Ευρωπαϊκή Ένωση. Τα ίδια θέματα απασχολούν και άλλους: το ΝΑΤΟ, τα "νωμένα Έθνη και άλλους, αλλά φυσικά αυτό το γεγονός δεν αποτελεί δικαιολογία.
<P>
Θα ήθελα να διαβεβαιώσω τον κ. Morillon και τον κ. Van Orden ότι τα ευρωπαϊκά όργανα έχουν αναλάβει ενεργό δράση στο θέμα αυτό. Επί του παρόντος, ο Ευρωπαϊκός Οργανισμός Άμυνας εργάζεται για το πρόβλημα αυτό, δηλαδή για μία μακροπρόθεσμη λύση στο θέμα των ελικοπτέρων. Όπως ήδη αναφέρθηκε, διεξάγονται διαπραγματεύσεις με τη Ρωσική Ομοσπονδία για να εξασφαλίσουμε ελικόπτερα. Επί του παρόντος, δεν έχω πληροφορίες για το στάδιο στο οποίο έχουν φτάσει οι διαπραγματεύσεις ή εάν έχουν ήδη ολοκληρωθεί. Ωστόσο, γνωρίζω ότι διεξάγονται.
<P>
Όσον αφορά την ανάπτυξη της συγκεκριμένης αποστολής -και ως απάντηση στην ερώτηση αρκετών βουλευτών, ανάμεσα στους οποίους ήταν και η κ. Martens- θα ήθελα να επαναλάβω ότι υπήρξε μια διακοπή 12 ημερών στην ανάπτυξη της αποστολής, η οποία τώρα έλαβε τέλος. " ανάπτυξη συνεχίζεται και, όπως είπα στην εισαγωγή μου, δεν θεωρούμε ότι θα επηρεαστεί το συνολικό χρονικό πλαίσιο της επιχείρησης. Παρά αυτήν την καθυστέρηση των 12 ημερών, το συνολικό χρονικό πλαίσιο δεν θα επηρεαστεί. Όπως έχει προγραμματιστεί, η αρχική επιχειρησιακή δυνατότητα θα ολοκληρωθεί σε λίγες ημέρες, στα μέσα αυτού του μήνα.
<P>
Όσον αφορά το πρώτο θύμα αυτής της επιχείρησης, ένα μέλος της γαλλικής στρατιωτικής δύναμης, πρέπει να αναφέρω ότι ακόμα διεξάγεται έρευνα. Στην κηδεία παρέστησαν σήμερα ο Ύπατος Εκπρόσωπος, κ. Solana, και ο διοικητής της επιχείρησης, στρατηγός Nash, οι οποίοι εξέφρασαν τα συλλυπητήρια εκ μέρους της Ευρωπαϊκής Ένωσης.
<P>
Θα ήθελα να ολοκληρώσω με τις ακόλουθες σκέψεις. " Ευρωπαϊκή Ένωση έχει επίγνωση της σοβαρότητας της κρίσης στο Τσαντ και της περιφερειακής της διάστασης, την οποία έχω ήδη αναφέρει. Για τοn λόγο αυτό, θα συνεχίσει να ενθαρρύνει τοn διάλογο ανάμεσα στην κυβέρνηση και την αντιπολίτευση στο Τσαντ, όπως επίσης και ανάμεσα στις κυβερνήσεις του Τσαντ και του Σουδάν.
<P>
Θεωρούμε ότι η EUFOR αποτελεί σημαντική συνεισφορά σε αυτές τις προσπάθειες και γνωρίζουμε τη σημασία του κατάλληλου εξοπλισμού. Θα ήθελα να σχολιάσω τη δήλωση του κ. Holm και να τονίσω ότι η αποστολή EUFOR στο Τσαντ είναι μέρος της MINURCAT, της αποστολής των "νωμένων Εθνών στην Κεντροαφρικανική Δημοκρατία και το Τσαντ. Για τον λόγο αυτό, η αμεροληψία και η ανεξαρτησία αποτελούν τις θεμελιώδεις αρχές αυτής της επιχείρησης, δηλαδή της Αποστολής των "νωμένων Εθνών και της επιχείρησης της EUFOR. Αυτές οι θεμελιώδεις αρχές της ουδετερότητας και της αμεροληψίας αποτελούν τις αρχές της επιχείρησης EUFOR στο Τσαντ και την Κεντροαφρικανική Δημοκρατία.
<SPEAKER ID="280" NAME="Louis Michel">
Μέλος της Επιτροπής. - (FR) Κύριε Πρόεδρε, κυρίες και κύριοι, θα ήθελα και εγώ να ξεκινήσω αποτείνοντας φόρο τιμής στον Γάλλο στρατιώτη που πέθανε εν ώρα υπηρεσίας κατά τη διάρκεια μιας επικίνδυνης ειρηνευτικής αποστολής. Θα θέλαμε να εκφράσουμε τα συλλυπητήρια μας στην οικογένεια του στρατιώτη, που έπεσε θύμα μίας δύσκολης αποστολής.
<P>
Δεν γνώριζα ότι ο κ. Yorongar και ο γιος του κ. Sale βρίσκονταν στα θεωρεία. Συνεπώς, θα ήθελα επίσης να τους καλωσορίσω και να τους δηλώσω -μολονότι δεν μου έχει ζητηθεί επισήμως- ότι είμαι ασφαλώς πρόθυμος να τους συναντήσω, εάν επιθυμούν να με ενημερώσουν για οποιαδήποτε πληροφορία τυχόν μου διαφεύγει. Με μεγάλη χαρά θα τους συναντήσω.
<P>
Πολλοί από εσάς μίλησαν στη λογική των αρχικών μου σχολίων, δηλαδή, ότι ζητούμε όλο και περισσότερο έναν ολοκληρωμένο διάλογο, προκειμένου να φέρουμε κοντά όλους τους εταίρους: την κυβέρνηση, ασφαλώς, την κυβερνητική πλειοψηφία, τους εκπροσώπους της αντιπολίτευσης, συμπεριλαμβανομένου -και το ήδη έχω ξεκαθαρίσει στον πρόεδρο Déby- του εκπροσώπου των ενόπλων επαναστατών, αλλά επίσης -και στο σημείο αυτό θα ήθελα να έχω την υποστήριξη όλων σας- και των εκπροσώπων της κοινωνίας των πολιτών, διότι είναι χαρακτηριστικά απόντες από την όλη διαδικασία, και απ' ό,τι αντιλαμβάνομαι δεν υπάρχει ιδιαίτερη επιθυμία από την πλευρά των υπόλοιπων εταίρων να τους συμπεριλάβουν στον διάλογο. Στη συνάντησή μου με τους εκπροσώπους της Επιτροπής Παρακολούθησης υπό την ηγεσία του κ. Lol, είχα την ευκαιρία να τους δηλώσω ότι είναι εξίσου σημαντικό να συμπεριληφθεί η κοινωνία των πολιτών στη διαδικασία.
<P>
Δεύτερον, θεωρώ ότι δεν θα υπάρξει μόνιμη λύση χωρίς διάλογο, αλλά στο Τσαντ δεν μπορεί να υπάρξει μόνιμη λύση, εάν δεν επιτευχθεί λύση ή αποκατάσταση των σχέσεων μεταξύ Σουδάν και Τσαντ. Έχει διαπιστωθεί ξεκάθαρα ότι υπάρχουν πολλές επιρροές στο παρασκήνιο και, επομένως, θεωρώ ότι αυτές οι επιρροές αποτελούν άλλη μία παράμετρο της λύσης.
<P>
Κυρία Aubert, προφανώς συμφωνώ με τις ανησυχίες σας και με την ανάγκη άσκησης μέγιστης πίεσης στον πρόεδρο Déby -και στην ουσία σε όλους τους εμπλεκόμενους- για να διασφαλιστεί ο σεβασμός στα ανθρώπινα δικαιώματα. Έχω μιλήσει πολύ ξεκάθαρα και σθεναρά κατά των αυθαίρετων συλλήψεων χωρίς δικαστική απόφαση. Επιπλέον, έχει απαιτηθεί η άρση της κατάστασης εκτάκτου ανάγκης, δίχως αντιφάσεις. Όπως ανέφερα, ζητήσαμε επίσης από την επιτροπή έρευνας να είναι ανοιχτή στους εκπροσώπους της διεθνούς κοινότητας για τη διασφάλιση της αντικειμενικότητας και απτών αποτελεσμάτων.
<P>
Εντούτοις, θα ήθελα να κάνω μία μικρή διευκρίνιση όσον αφορά το αίτημά σας να έχει η ΕΕ διαφορετική πολιτική από τη Γαλλία, καθώς το αντίθετο δεν θα ήταν ειλικρινές από μέρος μου. Ήμουν παρών στο εξαιρετικά σαφές μήνυμα του προέδρου Sarkozy προς τον κ. Déby. Δεν μου δόθηκε η εντύπωση ότι υπήρξε κάποιο είδος συμμαχίας συμφερόντων μεταξύ του Γάλλου προέδρου, δηλαδή του ανώτατου εκπροσώπου της Γαλλίας, και του προέδρου Déby. Το ύφος, το περιεχόμενο και η ουσία του μηνύματος ήταν εντελώς σαφή. Πρέπει να ομολογήσω ότι τα λόγια του άφησαν μία πολύ ευνοϊκή εντύπωση. Παρουσία μου, μίλησε ξεκάθαρα στον κ. Déby κατά των αυθαίρετων συλλήψεων χωρίς δικαστική απόφαση και το γεγονός ότι κανείς δεν γνώριζε πού βρίσκονταν οι αγνοούμενοι, ενώ επεσήμανε σθεναρά την ανάγκη για ολοκληρωμένο διάλογο, στον οποίο θα συμμετέχουν όλοι οι εταίροι.
<P>
Όσον αφορά την ανάπτυξη της αποστολής EUFOR MINURCAT, με χαρά αναφέρουμε την εκ νέου ανάπτυξη της EUFOR στο Τσαντ και την Κεντροαφρικανική Δημοκρατία την Τρίτη, 12 Φεβρουαρίου. " EUFOR ασφαλώς αποτελεί μία ουσιαστική συνεισφορά της ΕΕ για την προστασία του άμαχου πληθυσμού στον ανατολικό Τσαντ και για τη σταθεροποίηση της περιοχής. Δεν συμφωνώ με όσους αντιτίθενται στο θέμα αυτό, διότι θεωρώ ότι κάνουν το λάθος να υποτιμούν τη σημασία αυτής της αποστολής ή ακόμα και να σχολιάζουν ότι δεν έχουμε κανένα λόγο να πάμε στο Τσαντ. Διαφωνώ πλήρως με αυτήν την άποψη. " Ευρωπαϊκή Επιτροπή έχει καταρτίσει ένα σχέδιο δράσης, το οποίο συνοδεύει τη διαδικασία σταθεροποίησης, υποστηρίζει την εκούσια επιστροφή των εκτοπισθέντων πληθυσμών στα χωριά τους και θα ξεκινήσει εκ νέου την ανάπτυξη στις περιοχές του ανατολικού Τσαντ που έχουν πληγεί από τις συγκρούσεις.
<P>
" αποστολή EUFOR -αποτελούμενη από 600 άντρες, 380 εκ των οποίων βρίσκονται στο Abéché- αναπτύχθηκε στις 12 Φεβρουαρίου 2008 και αναμένεται να ολοκληρώσει την αρχική επιχειρησιακή δυνατότητά της έως τα μέσα Μαρτίου και τη συνολική της επιχειρησιακή δυνατότητα έως τον Ιούνιο, δηλαδή 3 700 άντρες, οι οποίοι θα πρέπει να εξασφαλίσουν την ανάπτυξη της MINURCAT. " ανάπτυξη της MINURCAT είναι καίριας σημασίας όσον αφορά την παροχή ασφάλειας και την προστασία των πολιτών στο ανατολικό Τσαντ και, προφανώς, συνεισφέρει επίσης στην παρακολούθηση, προώθηση και προάσπιση των ανθρωπίνων δικαιωμάτων. Είναι ένας εξαιρετικά σημαντικός αποφασισμένος παρατηρητής. " ανάπτυξη της MINURCAT είναι ακόμα περισσότερο σημαντική, διότι η Επιτροπή σύναψε συμφωνίες για ένα πρόγραμμα παρακολούθησης του νομικού συστήματος και του συστήματος φυλάκισης το 2007 και μεταρρύθμισης του συστήματος ασφαλείας μεταξύ 2008-2011. Θα θέλαμε να υπενθυμίσουμε στο Κοινοβούλιο ότι οι αρχές του Τσαντ πρέπει να εγκρίνουν τις επιχειρησιακές διαδικασίες της MINURCAT το συντομότερο δυνατόν, διότι οποιεσδήποτε περαιτέρω καθυστερήσεις θα επηρεάσουν προφανώς το χρονοδιάγραμμα της ανάπτυξης για την αστυνομική δύναμη ανθρωπιστικής προστασίας στο Τσαντ, πάνω από το 50% του προϋπολογισμού της οποίας χρηματοδοτείται από την Επιτροπή.
<P>
Θα ήθελα να πω λίγα λόγια για την υποστήριξη της Κοινότητας στο ανατολικό Τσαντ. " Επιτροπή παρέχει ανθρωπιστική βοήθεια στο ανατολικό Τσαντ από το 2004. Το 2007 η βοήθεια ανήλθε συνολικά στα 30 εκατομμύρια ευρώ. " Ευρωπαϊκή Επιτροπή έχει επίσης διαθέσει 10 εκατομμύρια ευρώ για την ανάπτυξη της αστυνομικής δύναμης της MINURCAT. Μέσω του Ένατου Ευρωπαϊκού Ταμείου Ανάπτυξης διέθεσε πάνω από 13 εκατομμύρια ευρώ για την εφαρμογή ενός προγράμματος υποστήριξης της αποκατάστασης για το Τσαντ και την Κεντροαφρικανική Δημοκρατία. Επιπλέον, συμφώνησε να υποστηρίξει, με δικά της μέσα, τη διαδικασία συμφιλίωσης των εθνικών ομάδων, οι οποίες ήρθαν σε σύγκρουση το 2006 και έκτοτε δεν είχαν περαιτέρω σχέσεις πέρα από ένα κύμα μαζικών εκτοπισμών πληθυσμού. " εφαρμογή αυτών των προγραμμάτων, ωστόσο, απαιτεί μόνιμη σταθεροποίηση στη συγκεκριμένη περιοχή.
<P>
Κύριε Πρόεδρε, κυρίες και κύριοι, θεωρώ ότι ήταν σημαντικό να επισημάνω αυτά τα ζητήματα. Θα ήθελα να γνωρίζετε σε κάθε περίπτωση -και θέλω να το ανακοινώσω δημοσίως- ότι αναλαμβάνω πλήρως την παρακολούθηση αυτού του ζητήματος σε καθημερινή βάση. Είμαι διατεθειμένος να μεταβώ στην περιοχή όταν νιώσω ότι μία τέτοια κίνηση θα είναι απαραίτητη και χρήσιμη και μπορώ να το κάνω αυτό άμεσα ανά πάσα στιγμή. Έχω κανονίσει συνάντηση με τον πρόεδρο Beshir σύντομα, και με τον πρόεδρο Déby ξανά, κυρίως όσον αφορά το θέμα των σχέσεων Σουδάν και Τσαντ. Επίσης, ασφαλώς θα συνεχίσω να διατηρώ τις απαραίτητες επαφές με τους διάφορους πολιτικούς εταίρους και την κοινωνία των πολιτών σε μία προσπάθεια επίτευξης προόδου όσον αφορά αυτόν τον ολοκληρωμένο διάλογο, χωρίς την ύπαρξη του οποίου δεν θα μπορέσει να βρεθεί μόνιμη λύση στην περιοχή.
<SPEAKER ID="281" NAME="Πρόεδρος">
" συζήτηση έληξε.
<P>
Γραπτές δηλώσεις (άρθρο 142 του Κανονισμού)
<SPEAKER ID="282" NAME="Bairbre de Brún  " AFFILIATION="GUE/NGL">
γραπτώς. - (GA) Οι ιρλανδοί στρατιώτες είναι φημισμένοι για τη συμμετοχή τους σε επιχειρήσεις διατήρησης της ειρήνης με τα "νωμένα Έθνη σε μέρη όπου υπάρχει κρίση ή σύγκρουση. Ο Ο"Ε θα πρέπει να τίθεται επικεφαλής των ειρηνευτικών επιχειρήσεων, αλλά αυτό δεν μπορεί να επιτευχθεί με τη συμμετοχή σε ευρωπαϊκές μάχιμες μονάδες αυτού του είδους.
<P>
Υπάρχει ένα συγκεκριμένο πρόβλημα με τη συμμετοχή στην ομάδα EUFOR στο Τσαντ. " Γαλλία έχει κεντρικό ρόλο σε αυτή τη δύναμη. Ωστόσο, κάποιοι άλλοι Γάλλοι στρατιώτες προσφέρουν υποστήριξη στον Idriss Déby, πρόεδρο του Τσαντ, ο οποίος δέχεται σοβαρές επικρίσεις από τη Διεθνή Αμνηστία. Επίσης, το Τσαντ είναι πρώην γαλλική αποικία.
<P>
Υπάρχει ο κίνδυνος οι ιρλανδικές δυνάμεις να εκληφθούν ως δύναμη υποστήριξης σε μια κυβέρνηση της οποίας οι επιδόσεις στον τομέα των ανθρωπίνων δικαιωμάτων αντιμετωπίζονται με υποψία. Υπάρχει ο κίνδυνος η Ιρλανδία να μην θεωρείται πλέον ουδέτερη.
<P>
Μια διεθνής δύναμη είναι απαραίτητη για να υποστηρίξει όσους είναι σε δύσκολη θέση στο Τσαντ, αλλά θα πρέπει πραγματικά να είναι δύναμη των "νωμένων Εθνών.

<CHAPTER ID="014">
Επιστημονική συνεργασία με την Αφρική (συζήτηση) 
<SPEAKER ID="445" NAME="Πρόεδρος">
" ημερήσια διάταξη προβλέπει τη δήλωση της Επιτροπής σχετικά με την επιστημονική συνεργασία με την Αφρική.
<SPEAKER ID="446" NAME="Vladimír Špidla">
Μέλος της Επιτροπής. - (CS) Κυρίες και κύριοι, όπως γνωρίζουμε όλοι μας, η παγκόσμια οικονομία διαμορφώνεται σε ολοένα και μεγαλύτερο βαθμό από την τεχνολογική καινοτομία.
<P>
Οι αναπτυσσόμενες χώρες πρέπει να χρησιμοποιήσουν την τεχνολογία για τη δημιουργία καινοτομίας, που θα βελτιώσει τις συνθήκες ζωής των φτωχών πολιτών τους και θα αυξήσει την ανταγωνιστικότητα των χωρών και των επιχειρήσεών τους. Είναι γεγονός ότι οι περισσότερες αναπτυσσόμενες χώρες έχουν ανοίξει τις οικονομίες τους, αλλά παραμένουν παγιδευμένες στην παραγωγή αγαθών με χαμηλή προστιθέμενη αξία και μαστίζονται από την έλλειψη εξειδικευμένου εργατικού δυναμικού. Οι αναπτυσσόμενες χώρες πρέπει, λοιπόν, να αυξήσουν τις παραγωγικές τους δυνατότητες και να διαφοροποιήσουν τις οικονομίες τους μέσω της καλύτερης εφαρμογής της καινοτομίας και των νέων τεχνολογιών στη γεωργία, στην παραγωγή και στις υπηρεσίες.
<P>
Επί του παρόντος, οι αφρικανοί επιστήμονες δεν συμμετέχουν επαρκώς στα προγράμματα διεθνούς έρευνας και ανάπτυξης, μεταξύ άλλων σε αυτά που λαμβάνουν τη χρηματοδοτική στήριξη της Ευρωπαϊκής Ένωσης. Αυτό οφείλεται, εν μέρει, στην έλλειψη εξειδίκευσης στην ανάπτυξη των αναγκαίων ερευνητικών δυνατοτήτων, δικτύων και εταιρικών σχέσεων και στις ελλείψεις σε ό,τι αφορά τη διαχείριση των πνευματικών δικαιωμάτων, τις συμβάσεις, τη μεταφορά τεχνολογίας και τη διάχυση των ερευνητικών αποτελεσμάτων.
<P>
Πρέπει, ωστόσο, να υπογραμμιστεί ότι τα παγκόσμια προβλήματα, όπως είναι οι μεταδοτικές ασθένειες και η βιοποικιλότητα μπορούν να επιλυθούν επιτυχώς μόνο με τη συμμετοχή αυτών των χωρών.
<P>
Οι αφρικανοί πολιτικοί έχουν επίγνωση αυτού του πράγματος και καταβάλλουν κάθε δυνατή προσπάθεια για να καταστήσουν προτεραιότητα την επιστήμη και την τεχνολογία. " αφρικανική υπουργική διάσκεψη για την επιστήμη και την τεχνολογία, που διεξήχθη τον Σεπτέμβριο του 2005, ενέκρινε ένα νέο ενοποιημένο σχέδιο δράσης για τη NEPAD, τη νέα εταιρική σχέση για την ανάπτυξη της Αφρικής. Επιπλέον, πέρυσι, τον Ιανουάριο του 2007, η Επιτροπή της Αφρικανικής Ένωσης κάλεσε την Αφρική στη σύνοδο κορυφής της Αφρικανικής Ένωσης να αναλάβει την πρωτοβουλία για τη δημιουργία μεγάλων επιστημονικών και τεχνολογικών υποδομών με στόχο την εκπαίδευση τεράστιου αριθμού επιστημόνων, μηχανικών και τεχνικών. Το 2008 κηρύχθηκε, μάλιστα, Έτος Επιστήμης στην Αφρική.
<P>
" Ευρωπαϊκή Επιτροπή αναγνωρίζει τη σημασία αυτού του θέματος και δίνει όλο και μεγαλύτερη έμφαση στην επιστήμη και την τεχνολογία ως σημαντικό σκέλος των διαπραγματεύσεων για την αναπτυξιακή συνεργασία. Οι αφρικανοί επιστήμονες μπορούν να συμμετέχουν στο πρόγραμμα γενικής έρευνας της Επιτροπής ή στις Δράσεις Marie Curie, που παρέχουν υποτροφίες σε επιστήμονες από τρίτες χώρες, περιλαμβανομένων των αναπτυσσόμενων χωρών.
<P>
Μέσω του 9ου Ευρωπαϊκού Ταμείου Ανάπτυξης χορηγήθηκαν 35,5 εκατομμύρια ευρώ σε ένα πρόγραμμα για τη δημιουργία επιστημονικών και τεχνολογικών υποδομών ως σκέλος της συνεργασίας με τις χώρες ΑΚΕ. Στην παρούσα φάση διεξάγουμε, επίσης, διαπραγματεύσεις με τους εταίρους μας όσον αφορά την περαιτέρω στήριξη μέσω του 10ου Ευρωπαϊκού Ταμείου Ανάπτυξης.
<P>
Περί τα τέλη της περασμένης χρονιάς, η Ευρωπαϊκή Ένωση και η Αφρικανική Ένωση συμφώνησαν για μια εταιρική σχέση ΕΕ-Αφρικής για την επιστήμη, την πληροφορική και το διάστημα. Αυτή η εταιρική σχέση θα συμβάλει στη γεφύρωση του μεταξύ μας χάσματος στον τομέα της επιστήμης, θα αναπτύξει τις επιστημονικές και τεχνολογικές δυνατότητες της Αφρικής και θα συνδράμει την Αφρική ώστε να προβεί σε καλύτερη χρήση της επιστήμης και της τεχνολογίας με στόχο τη μείωση της φτώχειας και την προώθηση της οικονομικής μεγέθυνσης και της κοινωνικής ανάπτυξης. Θα συμβάλει, επίσης, με βάση το ενοποιημένο σχέδιο δράσης για την Αφρική στον τομέα της επιστήμης και της τεχνολογίας.
<P>
Επιπλέον, η εταιρική σχέση θα διασφαλίσει ότι το φορτίο το επωμίζεται ισομερώς το κάθε κράτος μέλος. Σε σχέση με αυτό, ορισμένα κράτη μέλη έχουν αναλάβει ηγετικό ρόλο σε εξειδικευμένους τομείς, επί παραδείγματι οι Κάτω Χώρες για τα κηπευτικά ή η Σουηδία για την παροχή νερού και την έρευνα για τη διανομή.
<SPEAKER ID="447" NAME="Pilar del Castillo Vera">
εξ ονόματος της Ομάδας PPE-DE. - (ES) Κύριε Πρόεδρε, κύριε Επίτροπε, εξετάζουμε σήμερα εδώ -αφού δεν θα διεξαγάγουμε συζήτηση διότι δεν είμαστε σε θέση να διεξαγάγουμε μια ευρεία συζήτηση αυτήν την ώρα- μια κοινή πρόταση ψηφίσματος που κατέθεσαν οι κοινοβουλευτικές ομάδες σχετικά με την υποστήριξη μέτρων για τη βελτίωση της ανάπτυξης της επιστήμης στην Αφρική και για να δοθεί η δυνατότητα για μια ισχυρότερη, πιο ευέλικτη σχέση με την ΕΕ σε σύγκριση με το παρελθόν στον τομέα της επιστήμης και της εφαρμοσμένης τεχνολογίας.
<P>
Όπως είπε ο Επίτροπος, η σύνοδος κορυφής που πραγματοποιήθηκε στη Λισαβόνα, η δεύτερη σύνοδος ΕΕ-Αφρικής -θυμίζω ότι η πρώτη ήταν το 2000 στο Κάιρο- επεσήμανε για μία ακόμη φορά τη σημασία αυτής της διάστασης, αυτού του τομέα επιστήμης και τεχνολογίας στη μελλοντική ανάπτυξη της Αφρικής.
<P>
Το 2010 θα υπάρξει αξιολόγηση της υλοποίησης των αποφάσεων που περιλαμβάνονταν σε αυτές τις συμφωνίες, σε αυτήν τη σύνοδο κορυφής στη Λισαβόνα μεταξύ Αφρικής και Ευρωπαϊκής Ένωσης. Θα εγκρίνουμε, τώρα, ένα ψήφισμα με στόχο να ασκήσουμε επιρροή από το Ευρωπαϊκό Κοινοβούλιο σε αυτόν τον τομέα· αυτό αποτελεί συνέχεια της συνόδου κορυφής της Λισαβόνας, όχι όμως μόνο αυτής της συνόδου, αλλά κατά κάποιον τρόπο διαφόρων πρωτοβουλιών που, σε πολλές περιοχές στον κόσμο, υλοποιούνται επί του παρόντος σε σχέση με την Αφρική.
<P>
Τώρα που η Κίνα, ως μεγάλη χώρα με μεγάλο γεωγραφικό, πολιτικό, πολιτιστικό και οικονομικό χώρο, αρχίζει να αναπτύσσεται σε σημαντικό βαθμό, όπως συμβαίνει και στην περίπτωση της Ινδίας και πολλών ασιατικών χωρών, το επίκεντρο της προσοχής στρέφεται και πάλι περισσότερο από ποτέ στην Αφρική. Επιπλέον, στρέφεται και πάλι εκεί με έναν νέο τρόπο, προβαίνοντας σε ένα ποιοτικό βήμα σε σχέση με το παρελθόν. " προσοχή επικεντρώνεται πάλι όχι από αγαθοεργία, που χαρακτήριζε τα μάλα τη σχέση μεταξύ Δύσης και Αφρικής, αλλά λόγω γειτνίασης, ισότητας, σύνδεσης κλπ.
<P>
Σε σχέση με αυτό, ιδίως στον τομέα των επιστημών και τεχνολογιών, έχουμε ακόμα πολύ δρόμο να διανύσουμε, διότι πραγματοποιήθηκε έργο σε άλλα πεδία, όπως είναι η υγεία, η εκπαίδευση κλπ., δεν έχει πραγματοποιηθεί όμως μεγάλο έργο στον τομέα της επιστήμης και τεχνολογίας. Ωστόσο, τα οφέλη που μπορεί να κομίσει για την ανάπτυξη της Αφρικής και για την πλήρη ενσωμάτωση της Αφρικής στην παγκοσμιοποίηση, από την οποία ως έναν βαθμό παραμένει αποκλεισμένη -το λέω αυτό σε εισαγωγικά- θα είναι απίστευτα σημαντικά.
<P>
Πιστεύω, επομένως, ότι το ψήφισμα που θα εγκρίνει το Ευρωπαϊκό Κοινοβούλιο αύριο δίνει ώθηση, ένα κίνητρο προς αυτήν την κατεύθυνση, που πιστεύω ότι είναι θεμελιώδες για την Αφρική και για το μέλλον του κόσμου.
<SPEAKER ID="448" NAME="Teresa Riera Madurell">
εξ ονόματος της Ομάδας PSE. - (ES) Κύριε Πρόεδρε, κύριε Επίτροπε, κυρίες και κύριοι, αυτή είναι μια σημαντική πρόταση ψηφίσματος, διότι συχνά συζητάμε για την Αφρική εδώ, σπανίως όμως για την επιστημονική συνεργασία με την αφρικανική ήπειρο. Στις μέρες μας, η οικονομική και κοινωνική ανάπτυξη των λαών είναι άρρηκτα συνδεδεμένα με την επιστημονική έρευνα, την τεχνολογική ανάπτυξη και την καινοτομία.
<P>
Επιπλέον, σε έναν παγκοσμιοποιημένο κόσμο, πολλά από τα προβλήματα που επιχειρεί ακόμα να λύσει η επιστήμη απαιτούν τη συνεργασία όλων χωρίς εξαιρέσεις, ιδίως σε συγκεκριμένους τομείς όπως της ενέργειας, της αλλαγής του κλίματος ή της ασφάλειας των τροφίμων.
<P>
" επιστημονική συνεργασία για την ανάπτυξη πρέπει, επομένως, να αποτελεί προτεραιότητα στη συνολική συνεργασία μας με τις αφρικανικές χώρες.
<P>
Αυτό απαιτεί αύξηση της συμμετοχής των επιστημόνων σε κοινά προγράμματα έρευνας και ανάπτυξης, προώθηση των ανταλλαγών και της κινητικότητας του ερευνητικού προσωπικού, ενίσχυση των υποδομών έρευνας σύμφωνα με τις ανάγκες της επιστημονικής κοινότητας και, πρωτίστως, υποστήριξη όλων όσων υφίστανται ήδη.
<P>
Κυρίες και κύριοι, μόλις επέστρεψα από τη Νότια Αφρική, όπου μετέβην με την ιδιότητά μου ως βουλευτής του ΕΚ. Με τη Δημοκρατία της Νότιας Αφρικής, λόγου χάρη, έχει υπάρξει συμφωνία για επιστημονική και τεχνολογική συνεργασία για δέκα χρόνια. Αυτός ήταν ο λόγος της επίσκεψης του Επιτρόπου Potočnik στην εν λόγω χώρα τον Νοέμβριο.
<P>
Αυτή η συμφωνία συνεργασίας παράγει σημαντικά αποτελέσματα, τα οποία είναι αμοιβαίως επωφελή: οι νοτιοαφρικανοί επιστήμονες έλαβαν μέρος σε 117 ερευνητικά προγράμματα μέσω του Έκτου Προγράμματος Πλαίσιο, επίπεδο συμμετοχής που υπολείπεται μόνο έναντι αυτού των "νωμένων Πολιτειών, της Κίνας και της Ρωσικής Ομοσπονδίας, και ακόμα μεγαλύτερη συμμετοχή προγραμματίζεται στο Έβδομο Πρόγραμμα Πλαίσιο.
<P>
Αυτή η συνεργασία καλύπτει ευρύτατο φάσμα τομέων, όπως είναι η βιοτεχνολογία, η υγεία, οι νανοτεχνολογίες, η αεροναυτική, οι μεταφορές, η ενέργεια και η αλλαγή του κλίματος. Είναι μια συνεργασία που πρέπει να την υποστηρίξουμε ως Ευρωπαίοι, διότι έχουμε πολλά κοινά προβλήματα που επιτάσσουν κατεπείγουσα λύση και διότι η συνένωση των δυνάμεων στην έρευνα και την ανάπτυξη, στην καινοτομία και στη μεταφορά τεχνολογίας δεν μπορούν παρά να είναι επωφελή για αμφότερα τα μέρη.
<P>
Ένα παράδειγμα είναι η ενέργεια, που εκεί επίσης είναι ένα "καυτό" θέμα. Επιζητούμε το ίδιο πράγμα: τη διασφάλιση του εφοδιασμού σε λογική τιμή και με τρόπο φιλικό προς το περιβάλλον. Σε αυτό το πνεύμα διεξάγονται πολύ ενδιαφέροντα ερευνητικά προγράμματα για τεχνολογίες χαμηλών εκπομπών διοξειδίου του άνθρακα, ανανεώσιμες πηγές ενέργειας και ενεργειακή αποδοτικότητα.
<P>
Ένας άλλος σημαντικός τομέας επιστημονικής συνεργασίας με τη Νότια Αφρική και ολόκληρη την Αφρική, γενικότερα, που πρέπει να επισημανθεί είναι ο τομέας του AIDS, μια ασθένεια που μαστίζει την ήπειρο και που, σε μια χώρα όπως η Νότια Αφρική, μείωσε το προσδόκιμο επιβίωσης κατά 10 και πλέον έτη.
<P>
Πιστεύω, επομένως, ότι είναι πολύ σημαντική η ιδιαίτερη μνεία στην έρευνα για αυτήν την ασθένεια σε τούτο το ψήφισμα.
<P>
Τέλος, θέλω να επισημάνω ότι πρέπει να ενισχυθεί όλη η συνεργασία μέσω της ανταλλαγής πληροφοριών, του ειλικρινούς και ανοικτού διαλόγου και της ειλικρινούς αναγνώρισης από αμφότερα τα μέρη.
<SPEAKER ID="449" NAME="Fiona Hall">
εξ ονόματος της Ομάδας ALDE. - (EN) Κύριε Πρόεδρε, αυτή η πρόταση ψηφίσματος σχετικά με τη στήριξη της επιστημονικής συνεργασίας με την Αφρική είναι καθ' όλα επίκαιρη, διότι έρχεται αμέσως μετά από σειρά δηλώσεων για την επιστήμη στην Αφρική τους τελευταίους 12 μήνες - από την Οικονομική Επιτροπή των "νωμένων Εθνών για την Αφρική τον Ιανουάριο του 2007, στη δήλωση της διάσκεψης κορυφής της Ομάδας G8 σχετικά με την ενίσχυση της συνεργασίας έρευνας και ανάπτυξης, και στο νέο κεφάλαιο για τις ΤΠΕ και την επιστήμη και την τεχνολογία στη στρατηγική ΕΕ-Αφρικής.
<P>
Καθώς έπεται η διάσκεψη για την Επιστήμη με την Αφρική στην Αντίς Αμπέμπα τον προσεχή Μάρτιο, αυτή είναι πράγματι η στιγμή να καταγράψει το Ευρωπαϊκό Κοινοβούλιο τη στήριξή του σε μια νέα και ενισχυμένη προσέγγιση στην επιστημονική συνεργασία ΕΕ-Αφρικής. Βεβαίως και υπήρξαν πρωτοβουλίες στο παρελθόν. Θεσπίστηκαν υποτροφίες και ερευνητικές χορηγίες για να βοηθηθούν οι αφρικανοί επιστήμονες να έλθουν και να εργαστούν στην Ευρώπη. Υπήρξε υποστήριξη για ορισμένα προγράμματα. Αυτό, όμως, που δεν υπήρξε είναι μια πλήρως ανεπτυγμένη αμφίδρομη επιστημονική συνεργασία μεταξύ Αφρικής-ΕΕ.
<P>
Δεν υπάρχει ακόμα μια εδραία ερευνητική βάση εντός της Αφρικής για την Αφρική. Οι στατιστικές τα λένε όλα. " Αφρική έχει μόνο το 1% των επιστημονικών ερευνητών του κόσμου, αλλά το 13% του παγκόσμιου πληθυσμού. Μόνο 1 στους 10 000 ανθρώπους στην Αφρική είναι επιστήμονας ή μηχανικός, ενώ ο αριθμός είναι 1 στους 200 στα βιομηχανικά έθνη.
<P>
Ωστόσο, λόγω της αλλαγής του κλίματος, δεν υπάρχει άλλο μέρος του πλανήτη όπου η έρευνα να διαλαμβάνει πιο ζωτική σημασία. " υπερθέρμανση του πλανήτη στην Αφρική απειλεί να εξαλείψει τη συγκρατημένη πρόοδο που έχει σημειωθεί σε σχέση με τους Αναπτυξιακούς Στόχους της Χιλιετίας. Αν, όμως, ήταν ισχυρότερη η βάση της επιστήμης και της τεχνολογίας, η αλλαγή του κλίματος θα μπορούσε, επίσης, να αποτελέσει ευκαιρία για την Αφρική.
<P>
Αυτή η πρόταση ψηφίσματος ορθώς κάνει ειδική μνεία στην ηλιακή ενέργεια. Είναι μια ανανεώσιμη πηγή ενέργειας που στην Αφρική πλεονάζει. Σημειώνονται τεράστια άλματα σήμερα στην τεχνολογία των φωτοβολταϊκών. Την περασμένη Παρασκευή, ήμουνα στο Κέντρο Νέων και Ανανεώσιμων Πηγών Ενέργειας στο Blyth στο Northumberland, όπου συνεχίζεται η καινοτόμος έρευνα με στόχο τη μείωση του κόστους της ηλιακής ηλεκτρικής ενέργειας μέσω της συγκέντρωσης των ηλιακών ακτινών σε μικροσκοπικά πυριτικά κύτταρα.
<P>
Χαίρομαι ιδιαιτέρως που αυτή η έρευνα πραγματοποιείται στην εκλογική μου περιφέρεια, μέχρι όμως να πραγματοποιηθεί αυτή η έρευνα και ανάπτυξη στην Αφρική, το τεράστιο δυναμικό των φωτοβολταϊκών να παράγουν μεγαβάτ ηλεκτρικής ενέργειας σε όλη την Αφρική δεν θα υλοποιηθεί ποτέ. Ελπίζω ότι αυτό είναι το είδος επιστημονικής συνεργασίας το οποίο επιδιώκουμε.
<SPEAKER ID="450" NAME="Jens Holm">
εξ ονόματος της Ομάδας GUE/NGL. - (SV) Καλησπέρα. Ένα από τα καίριας σημασίας ζητήματα όταν συζητάμε την επιστημονική συνεργασία με την Αφρική είναι με ποιον τρόπο οι αφρικανικές χώρες θα μπορέσουν να αυτοπροστατευθούν από την αλλαγή του κλίματος. Όπως διαπίστωσε η Επιτροπή του Ο"Ε για την Κλιματική Αλλαγή, η Αφρική είναι ίσως η ήπειρος του κόσμου που ενδέχεται να πληγεί περισσότερο από κάθε άλλη ήπειρο από την αλλαγή του κλίματος. Αυτό μάλιστα συμβαίνει ήδη εδώ και τώρα. Σοδειές καίγονται. " έρημος επεκτείνεται. Οι λίμνες και οι χείμαρροι ξεραίνονται, και οι πρόσφυγες λόγω της αλλαγής του κλίματος στην αφρικανική ήπειρο μετρούνται πλέον σε εκατομμύρια.
<P>
Πολλές από τις συγκρούσεις που υφίστανται στην Αφρική επί του παρόντος είναι αποτέλεσμα της πίεσης και της έντασης που προκαλεί η αλλαγή του κλίματος. Μία από τις μεγαλύτερες ειρωνείες στο πρόβλημα της αλλαγής του κλίματος είναι ότι αυτοί που ρυπαίνουν λιγότερο πλήττονται περισσότερο.
<P>
" Αιθιοπία, λόγου χάρη, εκπέμπει 0,1 τόνους διοξειδίου του άνθρακα ανά κάτοικο ετησίως, ενώ η χώρα μου, η Σουηδία, εκπέμπει πάνω από 6 τόνους ανά άτομο ετησίως. Ο μέσος όρος στην ΕΕ κυμαίνεται περί τους 10 τόνους. " Σουηδία, επομένως, εκπέμπει 60 φορές περισσότερο και η ΕΕ 100 φορές περισσότερο σε σύγκριση με την Αιθιοπία, για να δώσω ένα μόνο συγκεκριμένο παράδειγμα.
<P>
Ιδωμένο από αυτήν τη σκοπιά, εμείς στην Ευρώπη προφανώς φέρουμε τεράστια ευθύνη. Από τη μία πλευρά, πρέπει να μειώσουμε σε μαζική κλίμακα τις εκπομπές ρύπων μας, ενώ, από την άλλη μεριά, πρέπει να καταβάλουμε κάθε δυνατή προσπάθεια για να βοηθήσουμε τις αναπτυσσόμενες χώρες να αναλάβουν δράση κατά της αλλαγής του κλίματος.
<P>
Απόψε συζητάμε με ποιον τρόπο μπορούμε να θεσπίσουμε αποτελεσματική επιστημονική συνεργασία με την Αφρική. Πιστεύω ότι πρέπει να αναρωτηθούμε, με διάθεση αυτοκριτικής, εδώ και τώρα: κάνουμε, άραγε, πράγματι ό,τι μπορούμε για να υποστηρίξουμε τις αφρικανικές χώρες; Κάνουμε πράγματι ό,τι μπορούμε, επί παραδείγματι, για να μεταφέρουμε σύγχρονη, φιλική προς το περιβάλλον τεχνολογία και γνώση στις αφρικανικές χώρες; Όταν διαπραγματευόμαστε εμπορικές συμφωνίες, στρέφουμε πρωτίστως την προσοχή μας στις επιχειρήσεις μας ή στρέφουμε πρωτίστως την προσοχή μας στις αφρικανικές επιχειρήσεις που θέλουν να διεξαγάγουν εμπόριο με εμάς με ισότιμους όρους; Δυστυχώς, εγώ προσωπικά αδυνατώ να δώσω θετική απάντηση σε αυτά τα ερωτήματα. Επομένως, μένουν πολλά να γίνουν ακόμα.
<P>
Ποια, για παράδειγμα, είναι η κατάσταση με τους νόμους μας αναφορικά με την πνευματική ιδιοκτησία και τις άδειες ευρεσιτεχνίας; Τον Νοέμβριο, στο ψήφισμά μας που προηγήθηκε των διαπραγματεύσεων στο Μπαλί, εμείς στο Ευρωπαϊκό Κοινοβούλιο δηλώσαμε ότι "το Ευρωπαϊκό Κοινοβούλιο αναγνωρίζει ότι τα έξοδα χορήγησης άδειας δικαιωμάτων πνευματικής ιδιοκτησίας στον τομέα της καθαρής τεχνολογίας ενδέχεται να συνιστούν φραγμό στη μεταφορά αυτής της τεχνολογίας στις αναπτυσσόμενες χώρες".
<P>
Επιτρέψτε μου να παραθέσω ένα παράδειγμα: το 75% της τεχνολογίας αιολικής ενέργειας ελέγχεται παγκοσμίως από τέσσερις εταιρείες. Ναι, μόλις τέσσερις εταιρείες σε ολόκληρο τον κόσμο. Τρεις από τις εταιρείες αυτές είναι ευρωπαϊκές. " τέταρτη είναι από τις "νωμένες Πολιτείες. Όταν πολλές αναπτυσσόμενες χώρες θέλουν τώρα να αναπτύξουν αιολική ενέργεια, πρέπει να χρησιμοποιήσουν παλαιά τεχνολογία, που δεν είναι κατοχυρωμένη με άδεια ευρεσιτεχνίας. Πολύ απλά, δεν μπορούν να αντέξουν το κόστος μιας σύγχρονης, φιλικής προς το περιβάλλον τεχνολογίας.
<P>
Μεγάλο μέρος της σύγχρονης τεχνολογίας απλώς προσκρούει σε αδιέξοδο λόγω της ίδιας μας της νομοθεσίας. Αυτό, βεβαίως, το γεγονός υποστηρίζει μια μειονότητα μεγάλων επιχειρήσεων που ελέγχουν τις ευρεσιτεχνίες. Ποιο, όμως, είναι το όφελος για την Αγκόλα, την Μποτσουάνα ή τη Ρουάντα;
<P>
Θέλω απόψε μια σαφή απάντηση από την Επιτροπή. Κάνετε κάτι ώστε να καταστούν πιο ευέλικτοι οι νόμοι που διέπουν την πνευματική ιδιοκτησία και τις άδειες ευρεσιτεχνίας; Τι κάνετε ώστε η τεχνολογία να μπορεί να μεταφέρεται πιο εύκολα;
<P>
Τέλος, ένα ακόμη παράδειγμα αυτών των ελλείψεων είναι οι λεγόμενοι ευέλικτοι μηχανισμοί. Βεβαίως και μπορούμε εμείς στις εκβιομηχανισμένες χώρες να μεταφέρουμε τμήμα της κλιματικής μας ευθύνης στις αναπτυσσόμενες χώρες. Το ζητούμενο είναι, αν το ερμηνεύσουμε νομότυπα, ότι πρέπει να μεταφέρουμε τεχνολογία και περιβαλλοντική δραστηριότητα στις αναπτυσσόμενες χώρες. Ωστόσο, σύμφωνα με μια νέα έκθεση που μας υποβλήθηκε στην Επιτροπή Περιβάλλοντος πέρυσι, λιγότερο από το 2% των προγραμμάτων για τους Μηχανισμούς Καθαρής Ανάπτυξης πραγματοποιούνται στις αφρικανικές χώρες. Στην πλειονότητά τους, αντιπροσωπεύουν προγράμματα που στην πράξη δεν κομίζουν κανένα ιδιαίτερα σημαντικό όφελος.
<P>
Ποια είναι η άποψη της Επιτροπής σχετικά με τους ευέλικτους μηχανισμούς και τα έργα ΜΚΑ, δηλαδή τους Μηχανισμούς Καθαρής Ανάπτυξης; Είστε έτοιμοι να επανεξετάσετε διεξοδικά αυτούς τους μηχανισμούς, όπως έχουμε ζητήσει εμείς στο Ευρωπαϊκό Κοινοβούλιο; Με ποιον τρόπο θα μπορέσει η Αφρική να αντλήσει μεγαλύτερο όφελος από τις μεταφορές τεχνολογίας στο μέλλον;
<SPEAKER ID="451" NAME="Avril Doyle" AFFILIATION="PPE-DE">
(EN) Κύριε Πρόεδρε, η επιστήμη και η τεχνολογία έχουν επισημανθεί από την Αφρικανική Ένωση ως καίριας σημασίας παράγοντες, που συμβάλλουν στη βιώσιμη ανάπτυξη στην αφρικανική ήπειρο.
<P>
Στην παρούσα φάση, όλες σχεδόν οι αφρικανικές χώρες σημειώνουν υστέρηση σε ό,τι αφορά την επιστημονική παραγωγή και τις επιστημονικές δυνατότητες. Ας πάρουμε, για παράδειγμα, τον δείκτη των επιστημονικών δημοσιεύσεων. " Αίγυπτος, ως μία από τις ισχυρότερες αφρικανικές χώρες σε αυτόν τον τομέα, αντιπροσωπεύει ένα ισχνό 0,4% επί του συνόλου των δημοσιεύσεων στον κόσμο. " επιστημονική συνεργασία και σύμπραξη παρέχει την ευκαιρία υπέρβασης των ακραίων αναπτυξιακών διαφορών. Ωστόσο, αντιμετωπίζει σοβαρές προκλήσεις σε τομείς όπως είναι τα προβλήματα που άπτονται της παγκόσμιας βιωσιμότητας, π.χ. η φτώχεια, η αλλαγή του κλίματος, η βιοποικιλότητα, το HIV/AIDS, οι μεταδοτικές ασθένειες, η ενέργεια, το καθαρό νερό - ο κατάλογος φαινομενικά είναι ατελείωτος. Προσθέστε σε αυτό τη διαρροή εγκεφάλων, το πρόβλημα της ελεύθερης κυκλοφορίας των επιστημόνων και την περιορισμένη πρόσβαση στις πληροφορίες.
<P>
Στην παρούσα φάση, υπάρχουν περισσότερες ευκαιρίες από ποτέ να συνεργαστούμε επιτυχώς με τους αφρικανούς εταίρους. Τέτοια παραδείγματα είναι στους τομείς της βιοτεχνολογίας, των ΤΠΕ, του διαστήματος και των νανοτεχνολογιών.
<P>
Σε συνδυασμό με τους πλούσιους φυσικούς πόρους και τη βιοποικιλότητα της Αφρικής, αυτά μπορούν να αποδειχθούν λίαν αποτελεσματικά. Επιπλέον, μια ανανεωμένη πολιτική δέσμευση στην Αφρική και μια μεγαλύτερη δέσμευση των εκβιομηχανισμένων χωρών, περιλαμβανομένης της Κίνας, είναι ουσιώδη για την οποιαδήποτε περαιτέρω εξέλιξη σε αυτόν τον τομέα.
<P>
Τα τελευταία 20 χρόνια, η ΕΕ συσσώρευσε σημαντική εμπειρία όσον αφορά την οργάνωση και τη διαχείριση συνεργατικών προγραμμάτων Έρευνας & Τεχνολογίας. Το Έβδομο Πρόγραμμα Πλαίσιο παρέχει ορισμένες πολύ ενδιαφέρουσες ευκαιρίες σε εταίρους από την Αφρική, μπορούν όμως να γίνουν περισσότερα.
<P>
Πρέπει να συνειδητοποιήσουμε το πλήρες δυναμικό που μπορεί να προσφέρει η συνεργασία σε θέματα επιστήμης στις αφρικανικές χώρες και στην ανάπτυξη της αφρικανικής ηπείρου. Οι τομείς της επιστήμης και της τεχνολογίας μπορούν και πρέπει να κάνουν περισσότερα. Πρέπει να δημιουργήσουμε ευρείς διαύλους επικοινωνίας και δίκτυα μεταξύ επιστημόνων και ειδικών της ανάπτυξης ώστε να ανταλλάσσουν γνώσεις.
<P>
" αντίληψη περί διπλωματίας της επιστήμης έχει επανέλθει στην κορυφή της ατζέντας και πρέπει να προσαρμοστεί για μια νέα εποχή του Διαδικτύου, ταξιδιών χαμηλού κόστους, ειδήσεων από τον κόσμο σε 24ωρη βάση, της ισχύος των ΜΚΟ - ο κατάλογος είναι μακρύς.
<P>
Το γεγονός ότι η επιστήμη είναι και πρέπει να παραμείνει εκτός του πεδίου της πολιτικής καθιστά τους επιστήμονες έμπιστους διπλωμάτες. Είναι καιρός να ενισχύσει η επιστημονική κοινότητα τον ρόλο της στη διπλωματία. Μια ισχυρή διπλωματία νέας επιστήμης, που θα απευθύνεται στους αφρικανούς πολίτες, καθώς και στις κυβερνήσεις τους, θα παρέχει ανθρώπινη ευημερία, εκπαίδευση, οικονομική ανάπτυξη και, πρωτίστως, ελπίδα. Μια διπλωματία πράξεων και όχι απλώς λόγων. Οι Αναπτυξιακοί Στόχοι της Χιλιετίας συνιστούν ολοένα και μεγαλύτερη πρόκληση σε αυτό το έτος επιστήμης με την Αφρική.
<SPEAKER ID="452" NAME="Romana Jordan Cizelj" AFFILIATION="PPE-DE">
(SL) " Αφρική έχει περισσότερο από το 13% του συνολικού παγκόσμιου πληθυσμού, μόνο όμως το 1% των επιστημόνων στον κόσμο. Δαπανά μόλις το 0,3% του ΑΕΠ της στην έρευνα και ανάπτυξη. Την ίδια στιγμή, η Ευρώπη έρχεται αντιμέτωπη με δύο μείζονες παγκόσμιες προκλήσεις, που μπορούν να αντιμετωπιστούν επιτυχώς με παγκόσμια δράση. Αυτό ισχύει επίσης και στην επιστημονική έρευνα.
<P>
" πρώτη πρόκληση συνίσταται στους λεγόμενους αναπτυξιακούς στόχους της χιλιετίας για την εξάλειψη της παγκόσμιας φτώχειας. " κακή υγεία ή ο θάνατος ενηλίκων σε μια εποχή όπου θα μπορούσαν να είναι ακόμη ενεργοί ενδέχεται να σπρώξει νεότερες και πρεσβύτερες γενιές της οικογένειάς τους στη φτώχεια. Όταν χρησιμοποιούμε τις διευκολύνσεις του Έβδομου Προγράμματος Πλαίσιο, πρέπει σε περιβάλλον επαρκούς διαφάνειας να μην επενδύουμε πόρους μόνο για την έρευνα ασθενειών που πλήττουν τον ευρωπαϊκό πληθυσμό. Πρέπει να βρούμε και μια ενδεδειγμένη λύση για ασθένειες που αποτελούν παγκόσμια απειλή, όπως είναι το AIDS, το οποίο προκάλεσε τον θάνατο περισσότερων από 2 εκατομμύρια ανθρώπων το 2006.
<P>
" άλλη πρόκληση είναι η αλλαγή του κλίματος. Τα στοιχεία δείχνουν ότι πλήττει κατεξοχήν τους φτωχούς. " Ευρώπη πρέπει να αποδεχθεί το μερίδιο ευθύνης της και να συνεργαστεί σε μέτρα για την προσαρμογή στην αλλαγή του κλίματος, καθώς και σε μέτρα για τον περιορισμό της υπερθέρμανσης του πλανήτη.
<P>
Το Έβδομο Πρόγραμμα Πλαίσιο δύναται, επίσης, να συμπεριλάβει επιστήμονες από αναπτυσσόμενες χώρες. Ωστόσο, το μήνυμα που έρχεται από αυτές είναι ότι οι υποδομές τους γι' αυτήν τη συνεργασία είναι εξαιρετικά ισχνές. Οι μηχανισμοί στα πλαίσια της αναπτυξιακής πολιτικής παρέχουν μεγάλες δυνατότητες για τη μείωση των διαφορών. Ωστόσο, πρέπει να θέσουμε ένα τέρμα στην παραδοσιακή συνεργασία που βασίζεται αποκλειστικά στη βοήθεια. " διαμόρφωση εταιρικής σχέσης σημαίνει ότι πρέπει να συμπεριλάβουμε την επιστήμη, την τεχνολογία και την καινοτομία στις αναπτυξιακές πολιτικές μας.
<SPEAKER ID="453" NAME="Jerzy Buzek" AFFILIATION="PPE-DE">
(PL) Σας ευχαριστώ, κύριε Πρόεδρε. Σας ευχαριστώ, κύριε Επίτροπε. Ζούμε στην εποχή της παγκοσμιοποίησης, πράγμα που σημαίνει οξύ ανταγωνισμό όλων με όλους. " αφρικανική ήπειρος αποτελεί πεδίο ιδιαίτερης αντιπαλότητας. " κινέζικη και η ιαπωνική οικονομία, η Αυστραλία και οι "νωμένες Πολιτείες επιχειρούν όλες τους να κατακτήσουν αυτήν την αγορά.
<P>
Αν κάποιος επιθυμεί να ενθαρρύνει και να ενισχύσει σχέσεις, είθισται να ξεκινά από τον αθλητισμό, και αυτό έχει ήδη συμβεί. Αμέσως μετά από αυτό, όμως, έρχονται οι ανταλλαγές φοιτητών και η επιστημονική συνεργασία. Αν θέλουμε να αρχίσουμε να συνεργαζόμαστε με την Αφρική σε αυτόν τον τομέα σήμερα, τότε σε πέντε ή ενδεχομένως 10 χρόνια θα ανταλλάσσουμε χιλιάδες φοιτητές και επιστήμονες. Αυτοί θα αποτελέσουν χιλιάδες πρέσβεις για την αμοιβαία συνεργασία μας. Τα σημερινά κοινά επιστημονικά μας εγχειρήματα θα ισοδυναμούν σε δέκα χρόνια με μείζονες επενδύσεις, ροή εξειδικευμένων εργαζομένων, άνοιγμα των αγορών και, συνακόλουθα, ανταγωνισμό, ανάπτυξη και νέες θέσεις εργασίας σε Ευρώπη και Αφρική. Αξίζει να κάνουμε αυτήν την προσπάθεια σήμερα για να δώσουμε τη δυνατότητα να συμβούν όλα αυτά.
<SPEAKER ID="454" NAME="Mairead McGuinness" AFFILIATION="PPE-DE">
(EN) Κύριε Πρόεδρε, η επιστημονική συνεργασία με την Αφρική πρέπει να γίνει με στόχο την ανάπτυξη μιας εκπαιδευμένης και ενεργούς επιστημονικής κοινότητας σε αυτήν την ήπειρο προς όφελος αυτής της ηπείρου και όχι, οφείλω να προειδοποιήσω, για να κλέψουμε τους επιστήμονές της, όπως κάνουμε με το εκπαιδευμένο ιατρικό και παραϊατρικό της προσωπικό.
<P>
Αναθάρρησα τα μάλα το 2005, όταν συνάντησα στο Μαλάουι έναν εκπαιδευμένο γεωπόνο. Είχε ζήσει ένα διάστημα στην Ευρωπαϊκή Ένωση και είχε εκπαιδευτεί εκεί, αλλά ήταν υπερήφανος που είχε επιστρέψει κοντά στους συμπολίτες του, δείχνοντάς τους πώς να χρησιμοποιούν το έδαφος και το νερό για να παράγουν τρόφιμα ώστε να εξασφαλίζουν βιώσιμη ζωή.
<P>
Θέλω να τελειώσω λέγοντας ότι ένας από τους τομείς που αμελήθηκαν στην Αφρική είναι οι επενδύσεις στη γεωπονική, το δε σχέδιο έκθεσης της Παγκόσμιας Τράπεζας για φέτος τεκμηριώνει αυτό το πράγμα. Πιστεύω, λοιπόν, ότι πρέπει να συνεργαστούμε σε όλα τα επιστημονικά επίπεδα, αλλά πρέπει να δώσουμε ιδιαίτερη έμφαση στον τομέα της γεωργίας και των φυσικών πόρων.
<SPEAKER ID="455" NAME="Avril Doyle" AFFILIATION="PPE-DE">
(EN) Κύριε Πρόεδρε, ενδεχομένως δοκιμάζω την υπομονή σας, όμως νωρίτερα σήμερα παρατήρησα ένα προηγούμενο, όταν κάποιοι ομιλητές έλαβαν εκ νέου τον λόγο μολονότι δεν επρόκειτο για πέντε έκτακτες παρεμβάσεις σύμφωνα με τη διαδικασία "catch-the-eye", γι' αυτό και σας ευχαριστώ.
<P>
Θέλω να θέσω ένα ειδικό ερώτημα στον Επίτροπο. Μίλησε περί διπλωματίας και διπλωματίας της επιστήμης - μιας διπλωματίας των πράξεων και όχι απλώς των λόγων. Κατά γενική εκτίμηση, η διάσκεψη κορυφής της Λισαβόνας για την ΕΕ και την Αφρική που διεξήχθη πέρυσι ήταν μείζων απογοήτευση και τα λόγια περίσσευαν σε σύγκριση με τα έργα. Θα ήθελα να απαντήσετε συγκεκριμένα σε αυτόν τον ισχυρισμό.
<P>
Μπορείτε να μας επισημάνετε κάποια από τα έργα, ξέχωρα από τα λόγια, που θα προκύψουν από τις εκατοντάδες -αν όχι χιλιάδες- ατόμων που συγκεντρώθηκαν στη Λισαβόνα για να συζητήσουν γι' αυτό το λίαν σημαντικό θέμα, και πότε θα δούμε ίσως να βγαίνει κάτι από αυτήν την ιστορία;
<SPEAKER ID="456" NAME="Vladimír Špidla">
Μέλος της Επιτροπής. - (CS) Κυρίες και κύριοι, η πολιτική της ΕΕ για την Αφρική βασίζεται σε μια περίπλοκη στρατηγική και τμήμα αυτής της στρατηγικής σχετίζεται, βεβαίως, με την πρόσβαση της Αφρικής στην επιστήμη και την τεχνολογία. " Ευρωπαϊκή Ένωση αναγνωρίζει τη σημασία αυτής της πρόσβασης, δεδομένου ότι θα δώσει στην Αφρική τη δυνατότητα να αντιμετωπίσει τις προκλήσεις της αλλαγής του κλίματος. " Επιτροπή πιστεύει ότι οι αφρικανικές χώρες πρέπει οπωσδήποτε να αναπτύξουν τις αναγκαίες πολύπτυχες στρατηγικές προσαρμογή, εξασφαλίζοντας παράλληλα ότι αυτές οι αλλαγές δεν υπονομεύουν τα θετικά αποτελέσματα που πέτυχαν αυτές οι χώρες στην καταπολέμηση της φτώχειας.
<P>
" Επιτροπή θεωρεί ότι η συνεργασία μας στον τομέα της επιστήμης και της τεχνολογίας είναι ιδιαίτερα σημαντική όσον αφορά την έρευνα στη γεωργία και την παρακολούθηση των γεωργικών προϊόντων. " Επιτροπή, επομένως, υποστηρίζει τις προσπάθειες της Αφρικανικής Ένωσης για τη θέσπιση ενός πολύπλοκου προγράμματος επιστημονικής έρευνας στον τομέα της γεωργίας και το εγχείρημα διεθνών οργανισμών για την εναρμόνιση των γεωργικών συστημάτων έγκαιρης προειδοποίησης. Υποστηρίζουμε, επίσης, τη μεταφορά τεχνολογίας ανανεώσιμων πηγών ενέργειας, που είναι ένα θέμα το οποίο σχετίζεται στενά με τη μείωση των εκπομπών διοξειδίου του άνθρακα. Ωστόσο, αυτή η μεταφορά πρέπει να εστιάσει περισσότερο στις προσπάθειες για την επίτευξη βιώσιμου και αποδοτικού ενεργειακού ανεφοδιασμού και στην πρόσβαση στον ανεφοδιασμό, αντί στο ζήτημα της αλλαγής του κλίματος.
<P>
Έναν πολύ σημαντικό ρόλο στο πλαίσιο της μεταφοράς τεχνολογίας διαδραματίζει ο ιδιωτικός τομέας, που τον υποστηρίζει η Επιτροπή μέσω ειδικού προγράμματος. Όσον αφορά τη διάσκεψη της Αντίς Αμπέμπα, που θα πραγματοποιηθεί τον Μάρτιο, η Επιτροπή θα συμμετάσχει και ελπίζουμε ότι θα είναι κομβικό σημείο στην πορεία με στόχο την επιστημονική συνεργασία με την Αφρική και στην ανάπτυξη της επιστήμης και της τεχνολογίας στην αφρικανική ήπειρο.
<P>
Το ζήτημα του AIDS αναφέρθηκε επίσης στη συζήτηση. Επιτρέψτε μου μόνο να αναφέρω εν συντομία ότι η Ευρωπαϊκή Επιτροπή είναι ένας από τους μεγαλύτερους χρηματοδότες του Παγκόσμιου Ταμείου για την Καταπολέμηση του AIDS, της Φυματίωσης και της Ελονοσίας, και πιστεύω ότι έχουμε κάθε δικαίωμα να είμαστε υπερήφανοι γι' αυτό.
<P>
Όπως ήδη ανέφερα, στη διάρκεια της συνόδου κορυφής ΕΕ-Αφρικής στη Λισαβόνα στα τέλη της περασμένης χρονιάς, η Αφρικανική Ένωση και η Ευρωπαϊκή Ένωση συμφώνησαν επίσης για μια εταιρική σχέση μεταξύ Ευρώπης και Αφρικής στον τομέα της κοινωνίας της πληροφορίας, της επιστήμης και της διαστημικής τεχνολογίας. Στην παρούσα φάση προετοιμάζουμε μια ανακοίνωση, που θα θεσπίσει ειδικά σημεία και ένα σχέδιο δράσης για την υλοποίηση αυτής της εταιρικής σχέσης.
<P>
Κυρίες και κύριοι, φοβούμαι ότι δεν μπορώ να συμφωνήσω με τη γνώμη της αξιότιμης βουλευτή του ΕΚ ότι η διάσκεψη της Λισαβόνας ήταν απογοητευτική. Αυτό σίγουρα δεν ίσχυε: η διάσκεψη ήταν το πρώτο βήμα σε ένα ταξίδι όπου, όπως προανέφερα, προβαίνουμε τώρα σε περαιτέρω συγκεκριμένα βήματα, που θα ερείδονται στην ορμή της Λισαβόνας.
<SPEAKER ID="457" NAME="Πρόεδρος">
Προκειμένου να ολοκληρωθεί η συζήτηση, έλαβα μια πρόταση ψηφίσματοςσύμφωνα με το άρθρο 103, παράγραφος 2, του Κανονισμού.
<P>
" συζήτηση έληξε.
<P>
" ψηφοφορία θα διεξαχθεί αύριο, στις 12.00.
<SPEAKER ID="688" NAME="Glyn Ford  " AFFILIATION="PSE">
γραπτώς. - (EN) Το σχόλιο ότι "αν δώσεις σε έναν άνθρωπο ένα ψάρι τον ταΐζεις για μια μέρα, ενώ αν του μάθεις να ψαρεύει τον ταΐζεις για μια ζωή" ταιριάζει απόλυτα σε αυτήν τη συζήτηση. Αν θέλουμε να ξεφύγει η Αφρική από την παγίδα της φτώχειας, θα πρέπει να διευρύνει την εκμετάλλευση των πρώτων υλών της, να ενισχύσει την παραγωγική βάση της και να αυξήσει τις εξαγωγές της, την ίδια στιγμή όμως θα πρέπει να βελτιώσει την επιστημονική της εξειδίκευση. Εμείς στη Δύση πρέπει να ενισχύσουμε τη συμμετοχή αφρικανών επιστημόνων στη διεθνή συνεργατική επιστήμη και στα προγράμματα έρευνας και ανάπτυξης, και να ενισχύσουμε τις υφιστάμενες ερευνητικές υποδομές.

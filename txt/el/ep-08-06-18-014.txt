<CHAPTER ID="014">
Ώρα των ερωτήσεων (ερωτήσεις προς το Συμβούλιο) 
<SPEAKER ID="345" NAME="Πρόεδρος">
" ημερήσια διάταξη προβλέπει την ώρα των ερωτήσεων (B6-0161/2008).
<P>
Οι εξής ερωτήσεις απευθύνονται προς το Συμβούλιο.
<P>

<P>
Θέμα: Επιβάτες με μειωμένη κινητικότητα
<P>
Σε ποιες ενέργειες έχει προβεί και τι μέτρα εποπτείας έχει λάβει το Συμβούλιο, για να διασφαλίσει την ορθή εφαρμογή των διατάξεων που αναφέρονται στην έκθεσή μου σχετικά με τα δικαιώματα των ατόμων με μειωμένη κινητικότητα όταν ταξιδεύουν αεροπορικώς, οι οποίες τέθηκαν σε ισχύ το προηγούμενο καλοκαίρι, σε όλα τα κράτη μέλη;
<SPEAKER ID="347" NAME="Janez Lenarčič">
Προεδρεύων του Συμβουλίου. - (SL) Οι κανόνες σχετικά με την προστασία και την παροχή συνδρομής προς τα άτομα με αναπηρία και εκείνα με μειωμένη κινητικότητα στις εναέριες μεταφορές ορίζονται στον κανονισμό του Ευρωπαϊκού Κοινοβουλίου και του Συμβουλίου αναφορικά με τα δικαιώματα των ατόμων με αναπηρία και με μειωμένη κινητικότητα τα οποία ταξιδεύουν με αεροπλάνο. Ο κανονισμός αυτός εγκρίθηκε το 2006, ορισμένα σημεία του τέθηκαν ήδη σε ισχύ τον Ιούλιο του 2007, ενώ το υπόλοιπο μέρος θα τεθεί σε ισχύ φέτος τον Ιούλιο.
<P>
Θέλω να τονίσω ότι η παρακολούθηση της ορθής εφαρμογής του εν λόγω κανονισμού αποτελεί ευθύνη της Ευρωπαϊκής Επιτροπής, η οποία δύναται να εγκρίνει τα κατάλληλα μέτρα. Τέτοιου είδους μέτρα περιλαμβάνουν ένδικα μέσα, προκειμένου να διασφαλισθεί ότι το κοινοτικό δίκαιο στον τομέα αυτόν εφαρμόζεται ορθά. Για τον λόγο αυτό, το Συμβούλιο δεν είναι αρμόδιο να απαντήσει σε αυτήν την ερώτηση.
<P>
Ωστόσο, θα ήθελα να υπογραμμίσω ότι η Ευρωπαϊκή Ένωση έχει επίγνωση του πόσο σημαντικός είναι ο τομέας της προστασίας και παροχής συνδρομής σε άτομα με αναπηρία και με μειωμένη κινητικότητα. Όπως μπορείτε να διαπιστώσετε στην πράξη, ο κανονισμός που ανέφερα εφαρμόζεται ήδη και αποτελεί σημαντική διευκόλυνση για τα άτομα με αναπηρία και με μειωμένη κινητικότητα όταν ταξιδεύουν.
<SPEAKER ID="348" NAME="Robert Evans" AFFILIATION="PSE">
(EN) Ευχαριστώ την Προεδρία, αλλά γνωρίζω καλά όλη τη νομοθεσία, δεδομένου ότι υπήρξα ο εισηγητής ο οποίος την εισήγαγε στο Κοινοβούλιο.
<P>
Στην πραγματικότητα ευθύνονται οι εθνικές υπηρεσίες. Δεν γνωρίζω την κατάσταση σε όλες τις χώρες, αλλά στον "νωμένο Βασίλειο αρμόδια είναι η Υπηρεσία Πολιτικής Αεροπορίας. Πρόκειται λοιπόν για εθνικές υπηρεσίες και είναι ευθύνη των εθνικών κυβερνήσεων, γι' αυτό έθεσα την ερώτηση προς το Συμβούλιο.
<P>
Σε μια χρονική στιγμή, κατά την οποία η Ευρώπη αγωνίζεται να πείσει τα 500 εκατομμύρια των πολιτών της για την πραγματική αξία της Ευρωπαϊκής Ένωσης, η πρωτοβουλία αυτή είναι αξιόλογη. " νομοθεσία αυτή είναι εξαιρετικά σημαντική για τη στήριξη των ατόμων με αναπηρία και τους επιβάτες με μειωμένη κινητικότητα, γι' αυτό καλώ τον κ. Υπουργό να αναφέρει στο Συμβούλιο, ενώπιον των 26 συναδέλφων του από το Συμβούλιο Μεταφορών και τα μέλη του, ότι πρέπει να εφαρμοσθεί αυτή η νομοθεσία.
<SPEAKER ID="349" NAME="Emanuel Jardim Fernandes" AFFILIATION="PSE">
(PT) Συνεχίζοντας την ερώτηση που υπέβαλε ο συνάδελφος Robert Evans, θέλω να ρωτήσω το Συμβούλιο αν προτίθεται να ενισχύσει τα δικαιώματα των επιβατών με μειωμένη κινητικότητα στον τομέα των θαλάσσιων μεταφορών. Το ρωτώ αυτό γιατί η Επιτροπή στο παρελθόν τάχθηκε υπέρ αυτής της δυνατότητας, για παράδειγμα στην ανακοίνωση του 2005 σχετικά με τα δικαιώματα των επιβατών, και το Κοινοβούλιο εργάζεται προς αυτήν την κατεύθυνση, κυρίως στο πλαίσιο των αρμοδιοτήτων και των συζητήσεων για τη δέσμη μέτρων Erika III.
<SPEAKER ID="350" NAME="Jörg Leichtfried" AFFILIATION="PSE">
(DE) Έχω μια ερώτηση για τον κ. Υπουργό. Άκουσα ότι όσον αφορά τη μεταχείριση των επιβατών με μειωμένη κινητικότητα από τις αεροπορικές εταιρείες, υπάρχουν πράγματι αποκλίσεις, και ότι οι αποκαλούμενες εταιρείες "χαμηλού κόστους" υπολείπονται στον τομέα αυτό σε σύγκριση με άλλες αεροπορικές εταιρείες. Θα ήθελα να μάθω αν το Συμβούλιο διαθέτει συγκεκριμένα στοιχεία επ' αυτού ή αν πρόκειται απλώς για μεμονωμένες ερμηνείες της κατάστασης.
<SPEAKER ID="351" NAME="Janez Lenarčič">
Προεδρεύων του Συμβουλίου. - (SL) Όσον αφορά τη συμπληρωματική ερώτηση του κ. Fernandes: φυσικά δεν μπορώ να αποκλείσω το ενδεχόμενο να ισχύσει κάτι παρόμοιο για τα άτομα με αναπηρία και με μειωμένη κινητικότητα τα οποία ταξιδεύουν διά θαλάσσης. Βεβαίως πρόκειται για ένα ζήτημα το οποίο πρέπει να μελετήσει καταρχάς η Επιτροπή, η οποία στη συνέχεια θα καταθέσει πρόταση. Πάντως, είναι σίγουρα μια άποψη που αξίζει να εξετάσουμε. Αυτή είναι μια πρώτη απάντηση που μπορώ να δώσω.
<P>
Ο κ. Leichtfried αναφέρθηκε στις εταιρείες χαμηλού κόστους. Θέλω να τονίσω ότι ο κανονισμός που ανέφερα και ο οποίος αφορά τη διευκόλυνση των αεροπορικών μετακινήσεων ατόμων με αναπηρία και με μειωμένη κινητικότητα αφορά όλες τις αεροπορικές εταιρείες χωρίς καμία διάκριση. Οι παραβάσεις θα αντιμετωπιστούν φυσικά επί ίσοις όροις, ανεξαρτήτως του αν πρόκειται για χαμηλού κόστους ή άλλου είδους αεροπορικές εταιρείες.
<SPEAKER ID="352" NAME="Πρόεδρος">

<P>
Θέμα: Κοινή μεταναστευτική πολιτική και παράνομη εργασία
<P>
Πώς αξιολογεί η προεδρία του Ευρωπαϊκού Συμβουλίου την, κατά την εξάμηνη θητεία της, πρόοδο προς μια κοινή μεταναστευτική πολιτική, ώστε να παταχθεί η παράνομη εργασία;
<SPEAKER ID="353" NAME="Janez Lenarčič">
Προεδρεύων του Συμβουλίου. - (SL) Όσον αφορά τη μεταναστευτική πολιτική και την παράνομη εργασία κατά την τρέχουσα θητεία, δηλαδή της σλοβενικής Προεδρίας, η Προεδρία συνέχισε τις διαπραγματεύσεις με το Συμβούλιο και το Ευρωπαϊκό Κοινοβούλιο σχετικά με το σχέδιο οδηγίας, όπου προβλέπονται κυρώσεις κατά των εργοδοτών υπηκόων τρίτων χωρών οι οποίοι διαμένουν παρανόμως στην Ευρωπαϊκή Ένωση.
<P>
" οδηγία αυτή απαγορεύει την απασχόληση υπηκόων τρίτων χωρών οι οποίοι διαμένουν παρανόμως στην Ένωση και αυτή είναι φυσικά μια από τις μεθόδους για την πάταξη της παράνομης μετανάστευσης. Προς τούτο, η οδηγία προβλέπει ελάχιστες κοινές κυρώσεις και μέτρα τα οποία πρέπει να λαμβάνουν τα κράτη μέλη κατά των εργοδοτών οι οποίοι απασχολούν υπηκόους τρίτων χωρών που διαμένουν παρανόμως στο έδαφος των κρατών μελών.
<P>
Στο διάστημα αυτό τα αρμόδια όργανα του Συμβουλίου εξακολούθησαν να μελετούν την πρόταση, ενώ πραγματοποιήθηκαν εκ του σύνεγγυς επαφές με το Ευρωπαϊκό Κοινοβούλιο με στόχο τα δύο θεσμικά όργανα να καταλήξουν σε κοινή θέση. Το έργο δεν έχει ολοκληρωθεί ακόμη, αλλά μπορώ να πω ότι η Προεδρία είναι ικανοποιημένη με την πρόοδο που έχει σημειωθεί μέχρι τούδε.
<SPEAKER ID="354" NAME="Μαρία Παναγιωτοπούλου-Κασσιώτου" AFFILIATION="PPE-DE">
Κύριε Πρόεδρε, κύριε Υπουργέ, σας ευχαριστώ για την απάντηση. Είναι γνωστό, όμως, ότι οι χωρίς δικαιολογητικά και νόμιμα έγγραφα εισερχόμενοι στο ευρωπαϊκό έδαφος κάτοικοι τρίτων χωρών, μετά την κράτηση τους, παρέχουν υπηρεσίες σε διάφορους εργοδότες, έτσι ώστε να εξασφαλίσουν τα κόμιστρα και τη δυνατότητα να μεταβούν σε ευρωπαϊκές χώρες όπου θα τους αναγνωρισθεί το δικαίωμα παραμονής. Πώς αντιμετωπίζεται η παράνομη παροχή εργασίας όταν είναι εν μέρει δικαιολογημένη και κατοχυρωμένη;
<SPEAKER ID="355" NAME="Janez Lenarčič">
Προεδρεύων του Συμβουλίου. - (SL) Όταν εγκριθεί η προαναφερθείσα οδηγία, αναμφίβολα θα μπορούμε να λαμβάνουμε μέτρα σε τέτοιες περιπτώσεις, και ελπίζω ότι αυτό θα γίνει το συντομότερο δυνατόν. Σε κάθε περίπτωση θα ληφθούν μέτρα κατά της απασχόλησης ατόμων τα οποία βρίσκονται παρανόμως στο έδαφος κρατών μελών της Ευρωπαϊκής Ένωσης, κάτι το οποίο θα αντιβαίνει φυσικά στην οδηγία, αν και εφόσον εγκριθεί. Επαναλαμβάνω ότι το Συμβούλιο αναμένει ότι αυτό θα συμβεί το συντομότερο δυνατόν και θεωρούμε ότι εντός του τρέχοντος εξαμήνου σημειώθηκε αξιόλογη πρόοδος.
<SPEAKER ID="356" NAME="Πρόεδρος">

<P>
Θέμα: Ασφάλεια των ασθενών
<P>
Δεδομένου ότι για πολλές δεκαετίες η ΕΕ συνέβαλλε ενεργά στη διασφάλιση της κινητικότητας των εργαζομένων, συμμερίζεται το Συμβούλιο την άποψη ότι η ασφάλεια των ασθενών αποτελεί ζήτημα μεγάλης σημασίας το οποίο δεν έχει αντιμετωπιστεί κατάλληλα από τις οδηγίες της ΕΕ; Ειδικότερα, συμφωνεί το Συμβούλιο με την άποψη ότι απαιτείται ένα σύστημα ανταλλαγής πληροφοριών μεταξύ των κρατών μελών και των ρυθμιστικών φορέων τους, για τους επαγγελματίες στον τομέα της υγείας, ώστε να κατοχυρωθεί η ασφάλεια των ασθενών σε όλη την ΕΕ;
<SPEAKER ID="357" NAME="Janez Lenarčič">
Προεδρεύων του Συμβουλίου. - (SL) Ευχαριστώ πολύ την κ. Harkin για την ερώτησή της. Πρόκειται για ένα σημαντικό θέμα, όπως επιβεβαιώνει και το πρόγραμμα της Προεδρίας διάρκειας 18 μηνών, το οποίο καταρτίσαμε από κοινού με τη Γερμανία και την Πορτογαλία. Στο πρόγραμμα αυτό τονίσαμε ότι η ασφάλεια των ασθενών συνιστά πολύ σημαντικό θέμα.
<P>
Προς τούτο, η Ομάδα Εργασίας για την Ασφάλεια των Ασθενών της Ομάδας Υψηλού Επιπέδου για τις Υπηρεσίες Υγείας και την Ιατρική Περίθαλψη συνέταξε έκθεση για τη βελτίωση της ασφάλειας των ασθενών στην Ευρωπαϊκή Ένωση. Στο πλαίσιο των εν λόγω συστάσεων, η εκπαίδευση και κατάρτιση των επαγγελματιών στον τομέα της υγείας αναδείχθηκε ως ένας από τους βασικούς τομείς.
<P>
Οι συστάσεις κατέδειξαν επίσης την ανάγκη προώθησης της διεπιστημονικής εκπαίδευσης για την ασφάλεια των ασθενών σε όλες τις βαθμίδες της εκπαίδευσης των επαγγελματιών στον τομέα της υγείας. " Ομάδα Εργασίας τόνισε ακόμη στις συστάσεις της ότι ένας τρόπος να επιτευχθεί η ασφάλεια των ασθενών είναι να χρησιμοποιείται ένα ενιαίο πλαίσιο δικτύωσης, γνωστό ως EUNetPass, το οποίο θα παρέχει στήριξη στα κράτη μέλη και θα ενισχύει τη συνεργασία στον τομέα της ασφάλειας των ασθενών σε επίπεδο Ευρωπαϊκής Ένωσης.
<P>
" Ευρωπαϊκή Επιτροπή χρηματοδότησε δύο προγράμματα σε ευρωπαϊκό επίπεδο, τα οποία θα συμβάλουν στην καλύτερη κατανόηση της κατάστασης και τη διατύπωση κατευθυντηρίων γραμμών για το μελλοντικό έργο στον τομέα της ασφάλειας των ασθενών. Πρόκειται για τα προγράμματα MARQuIS "Μέθοδοι αξιολόγησης της απάντησης στις στρατηγικές βελτίωσης της ποιότητας" και SIMPATIE - "Βελτίωση της ασφάλειας των ασθενών στην Ευρώπη".
<P>
" ασφάλεια των ασθενών ήταν και στην ημερήσια διάταξη του Συμβουλίου Υπουργών τον Ιούνιο. Αυτόν το μήνα, στις 10 Ιουνίου, το Συμβούλιο ενέκρινε τις αποφάσεις στον τομέα της μικροβιακής αντοχής. Στις αποφάσεις αυτές τάσσεται υπέρ της ανάπτυξης στρατηγικών οι οποίες στοχεύουν στην υπεύθυνη χρήση των αντιμικροβιακών παραγόντων. " εξάπλωση βακτηρίων ανθεκτικών στα αντιμικροβιακά φάρμακα συνήθως οφείλεται στην ακατάλληλη χρήση σε ολόκληρο το σύστημα ιατροφαρμακευτικής περίθαλψης.
<P>
Οι δραστηριότητες που αφορούν την πρόληψη της περαιτέρω εμφάνισης ανθεκτικών παθογόνων είναι εξίσου σημαντικές. Οι δραστηριότητες αυτές συμπεριλαμβάνουν την καθιέρωση ενός αποτελεσματικού συστήματος ελέγχου μεταξύ των κρατών μελών, ενώ, εκτός αυτού, οι επαγγελματίες στον τομέα της υγείας πρέπει να ενημερώνονται καλύτερα σχετικά με αυτό.
<P>
Στην τελευταία συνεδρίαση των Υπουργών Υγείας, στην προαναφερθείσα σύνοδο του Ιουνίου, η Επιτροπή ενημέρωσε σχετικά με τη δέσμη μέτρων στον τομέα της ασφάλειας των ασθενών. Πρόκειται για τη "δέσμη μέτρων για την ασφάλεια των ασθενών" και από αυτήν την άποψη η Επιτροπή δήλωσε ότι σκοπεύει μέχρι το τέλος του 2008 να υποβάλει ειδική έκθεση για την ασφάλεια των ασθενών, καθώς και πρόταση σύστασης σχετικά με την ασφάλεια των ασθενών και την πρόληψη και τον έλεγχο των λοιμώξεων. Όταν θα είναι διαθέσιμα τα εν λόγω έγγραφα, το κράτος μέλος το οποίο θα ασκεί την Προεδρία θα ενημερώσει το Συμβούλιο.
<P>
Τέλος, πρέπει να αναφέρω την οδηγία του Ευρωπαϊκού Κοινοβουλίου και του Συμβουλίου σχετικά με την αναγνώριση των επαγγελματικών προσόντων. " οδηγία αυτή ρυθμίζει με μεγάλη ακρίβεια τον τομέα των επαγγελματικών προσόντων των επαγγελματιών υγείας, προκειμένου να προστατεύονται οι πολίτες της Ευρωπαϊκής Ένωσης, ενώ ορίζει το πεδίο συνεργασίας μεταξύ των κρατών μελών στον εν λόγω τομέα.
<SPEAKER ID="358" NAME="Marian Harkin" AFFILIATION="ALDE">
(EN) Ευχαριστώ τον Προεδρεύοντα για την απάντησή του. Με χαρά πληροφορούμαι για την πρόοδο που έχει συντελεστεί τους τελευταίους έξι μήνες, κυρίως όσον αφορά την ομάδα εργασίας για την ασφάλεια των ασθενών.
<P>
Αυτό που με προβληματίζει ιδιαιτέρως στο θέμα αυτό ήταν ότι, παρότι ισχύει η κινητικότητα των επαγγελματιών στον τομέα της υγείας, δεν έχει θεσπιστεί σε κοινοτικό επίπεδο μια αναγνωρισμένη δομή η οποία θα προβλέπει επίσημη συνεργασία μεταξύ των ρυθμιστικών φορέων των επαγγελματιών στον τομέα της υγείας και των υπηρεσιών υγείας.
<P>
Συμφωνεί ο κ. Υπουργός ότι πρέπει να θεσπίσουμε σε κοινοτικό επίπεδο μια αναγνωρισμένη δομή η οποία θα προβλέπει την επίσημη συνεργασία μεταξύ αυτών των ρυθμιστικών φορέων; Γιατί χωρίς συνοχή και χωρίς αυτή τη δομή, οι μεμονωμένοι ρυθμιστικοί φορείς δεν μπορούν να διασφαλίσουν την ασφάλεια των ασθενών· θα ήθελα λοιπόν να ακούσω τα σχόλιά σας σχετικά.
<SPEAKER ID="359" NAME="Mairead McGuinness" AFFILIATION="PPE-DE">
(EN) Μόνο ένα συμπληρωματικό σχόλιο σε αυτό: ισχύει και η κινητικότητα των ασθενών σε ολόκληρη την Ευρωπαϊκή Ένωση, άνθρωποι οι οποίοι είναι σε διακοπές και υποβάλλονται σε επεμβάσεις - με τρομακτικές συνέπειες.
<P>
Πώς πρέπει να αντιμετωπισθεί το θέμα αυτό, ώστε οι άνθρωποι, πρώτα απ' όλα, να γνωρίζουν τα προβλήματα και, στη συνέχεια, να αποτρέπονται από καλά καταρτισμένους επαγγελματίες στον τομέα της υγείας οι οποίοι μπορούν να εντοπίζονται μέσω του συστήματος;
<SPEAKER ID="360" NAME="Janez Lenarčič">
Προεδρεύων του Συμβουλίου. - (SL) Όσον αφορά την οργάνωση σε κοινοτικό επίπεδο, ανέφερα το δίκτυο EUNetPass, το οποίο είναι μια από τις συστάσεις της προαναφερθείσας Ομάδας Εργασίας για την Ασφάλεια των Ασθενών, και είπα συγκεκριμένα ότι το πλαίσιο EUNetPass θα αποτελέσει έναν από τους πολλούς ίσως, αλλά οπωσδήποτε έναν από τους τρόπους να επιτευχθεί η ασφάλεια των ασθενών.
<P>
Τι περιλαμβάνει λοιπόν αυτό το δίκτυο; Είναι ένα δίκτυο ανταλλαγής πληροφοριών, στηρίζει τις συστάσεις σχετικά με την ασφάλεια των ασθενών με πολλούς τρόπους και αποτελεί κυρίως πλατφόρμα συνεργασίας και δικτύωσης μεταξύ των κρατών μελών και των διεθνών οργανώσεων στον τομέα της ασφάλειας των ασθενών. Το πλαίσιο αυτό προωθεί θετικά την έννοια της ασφάλειας, εισάγει την εκπαίδευση και κατάρτιση των επαγγελματιών υγείας, καθώς και μηχανισμούς αναφοράς και μάθησης μέσω παραδείγματος. Είναι, εντούτοις, ένας μόνο από τους διάφορους τρόπους, αφού υπάρχουν φυσικά και άλλοι, συμπεριλαμβανομένου αυτού που προαναφέρατε.
<SPEAKER ID="361" NAME="Πρόεδρος">

<P>
Θέμα: Επικουρικότητα και ένταξη στην ΕΕ
<P>
Σε διάφορα κράτη μέλη, κυρίως όμως στις υποψήφιες προς ένταξη χώρες διατυπώνεται από πολιτικές δυνάμεις συνεχώς η άποψη, ότι σύμφωνα με τη νομοθεσία της ΕΕ ή/και το κοινοτικό κεκτημένο είναι απαραίτητη η καθιέρωση των αποκαλούμενων "ομοφυλικών γάμων" ή των "δηλωμένων συμβιώσεων" καθώς και η νομιμοποίηση των αμβλώσεων και της ευθανασίας.
<P>
Μπορεί το Συμβούλιο να διευκρινήσει με σαφή τρόπο, εάν και σε ποιό βαθμό ανταποκρίνεται αυτό στην πραγματικότητα ή εάν όλα αυτά τα θέματα εμπίπτουν μόνο στην αρμοδιότητα των κρατών μελών ή/και στην αρχή της επικουρικότητας;
<SPEAKER ID="362" NAME="Janez Lenarčič">
Προεδρεύων του Συμβουλίου. - (SL) Θα ήθελα να επισημάνω ότι η Κοινότητα -και νομίζω ότι ο κ. Posselt το γνωρίζει αυτό- δεν είναι αρμόδια να επιβάλει στα κράτη μέλη την καθιέρωση των "ομοφυλικών γάμων" ή των "δηλωμένων συμβιώσεων" στην εθνική τους νομοθεσία. " Κοινότητα δύναται μόνο να εγκρίνει διατάξεις οι οποίες διέπουν τη συνεργασία μεταξύ των δικαστικών αρχών των κρατών μελών, για παράδειγμα, διατάξεις σχετικά με τις δικαστικές αποφάσεις οι οποίες αναγνωρίζονται ή εκτελούνται από ένα κράτος, αλλά εκδόθηκαν σε άλλο.
<P>
" Κοινότητα δύναται επίσης να εγκρίνει διατάξεις σχετικά με την επίλυση περιπτώσεων σύγκρουσης νόμων σε υποθέσεις με διασυνοριακά στοιχεία. " ισχύουσα κοινοτική διάταξη -δηλαδή ο κανονισμός Βρυξέλλες ΙΙα- δεν αφορά ρυθμίσεις για ομοφυλικές συμβιώσεις. Όπως γνωρίζουμε, τα κράτη μέλη καταφεύγουν σε πολύ διαφορετικές νομοθετικές λύσεις, όσον αφορά τα δικαιώματα και τις υποχρεώσεις που απορρέουν από τις ομοφυλικές συμβιώσεις. Ορισμένα αναγνωρίζουν συμβιώσεις αυτού του είδους, ενώ άλλα δεν έχουν εντάξει καμία από αυτές στο κανονιστικό τους πλαίσιο.
<P>
Δεδομένου ότι η καθιέρωση ομοφυλικών γάμων και δηλωμένων συμβιώσεων δεν απαιτείται από το κοινοτικό δίκαιο, θα ήταν δύσκολο για τα κράτη μέλη να καταλήξουν σε συναίνεση αναφορικά με την τροποποίηση των ισχυουσών διατάξεων, ώστε να συμπεριληφθούν και οι ομοφυλικές συμβιώσεις. Θέλω επίσης να επισημάνω ότι η Κοινότητα δεν είναι αρμόδια για τη ρύθμιση θεμάτων που αφορούν τις αμβλώσεις και την ευθανασία.
<SPEAKER ID="363" NAME="Bernd Posselt" AFFILIATION="PPE-DE">
(DE) Ευχαριστώ το Συμβούλιο για την πολύ σημαντική διευκρίνισή του, δεδομένου ότι το εν λόγω ζήτημα απασχόλησε σε μεγάλο βαθμό και την Ιρλανδία. Θα ήθελα απλώς να απευθύνω μια σύντομη, σαφή, συμπληρωματική ερώτηση αναφορικά με την Κροατία. Είναι αλήθεια ότι οι υποψήφιες προς ένταξη χώρες δεν υποχρεούνται να τροποποιήσουν τη νομοθεσία τους στα θέματα αυτά, αλλά μπορούν να διατηρήσουν την κυρίαρχη θέση τους, αφού ούτε ο τομέας αυτός εμπίπτει στην αρμοδιότητα της ΕΕ σε σχέση με τις υποψήφιες προς ένταξη χώρες;
<SPEAKER ID="364" NAME="Marian Harkin" AFFILIATION="ALDE">
(EN) Ευχαριστώ το Συμβούλιο για την απάντηση και συμφωνώ ότι όλα τα εν λόγω θέματα -ομοφυλικοί γάμοι, δηλωμένες συμβιώσεις κλπ.- θα πρέπει να εμπίπτουν μόνο στον τομέα αρμοδιότητας των κρατών μελών. Ωστόσο, ένα από τα ζητήματα που ανέκυψαν κατά τη συζήτηση για τη Συνθήκη της Λισαβόνας στην Ιρλανδία ήταν το ζήτημα του Χάρτη των Θεμελιωδών Δικαιωμάτων. Θέλω να ρωτήσω τον κ. Υπουργό ποια είναι η εκτίμησή του σχετικά με τον Χάρτη των Θεμελιωδών Δικαιωμάτων, ο οποίος προσαρτήθηκε στη Συνθήκη της Λισαβόνας. Τότε είχαν υποστηρίξει κάποιοι στην Ιρλανδία ότι ο εν λόγω Χάρτης θα διευκόλυνε την καθιέρωση των ομοφυλικών γάμων, των αμβλώσεων, της ευθανασίας κλπ. Θέλω να ρωτήσω τον κ. Υπουργό ποια είναι η άποψή του σχετικά.
<SPEAKER ID="365" NAME="Gay Mitchell" AFFILIATION="PPE-DE">
(EN) " ερώτησή μου κινείται στο ίδιο πνεύμα με αυτήν της Marian Harkin. Μέλος του Ευρωπαϊκού Κοινοβουλίου κυκλοφόρησε φυλλάδιο στο οποίο αναφερόταν ότι αν η Μεταρρυθμιστική Συνθήκη της Λισαβόνας ψηφιζόταν στην Ιρλανδία θα καθιερώνονταν η ευθανασία και οι αμβλώσεις - το φυλλάδιο αυτό περιείχε μια σύριγγα, αν το πιστεύετε! Ο ίδιος ευρωβουλευτής είχε το θράσος να ζητήσει τον λόγο στο Κοινοβούλιο σήμερα και να μιλήσει για αλήθεια και εντιμότητα.
<P>
Θα ήθελα ο κ. Υπουργός να δηλώσει σαφώς στο Κοινοβούλιο ότι, σε περίπτωση υπερψήφισης της Συνθήκης της Λισαβόνας, είναι σαφές ότι δεν θα καθιερωθούν οι αμβλώσεις και η ευθανασία σε κανένα κράτος μέλος.
<SPEAKER ID="366" NAME="Janez Lenarčič">
Προεδρεύων του Συμβουλίου. - (SL) Ευχαριστώ πολύ για τις συμπληρωματικές ερωτήσεις. Καταρχάς, όσον αφορά την ερώτηση του κ. Posselt ως προς το αν όλα ετούτα σημαίνουν ότι οι υποψήφιες προς ένταξη χώρες -η Κροατία ή οποιαδήποτε άλλη- δεν οφείλουν να τροποποιήσουν τη νομοθεσία τους περί ομοφυλικών γάμων, αμβλώσεων ή ευθανασίας, η απάντηση είναι ΝΑΙ. Δεν οφείλουν να το πράξουν αυτό. Δεν οφείλουν γιατί δεν είναι ζήτημα το οποίο εμπίπτει στην αρμοδιότητα της Κοινότητας. Ως εκ τούτου, σε αυτές τις περιπτώσεις η νομοθεσία της υποψήφιας χώρας δεν εξετάζεται, δεδομένου ότι δεν αποτελεί αρμοδιότητα της Κοινότητας στην οποία επιθυμεί να προσχωρήσει η υποψήφια χώρα.
<P>
Όσον αφορά τον Χάρτη των Θεμελιωδών Δικαιωμάτων, η απάντησή μου στις συμπληρωματικές ερωτήσεις της κ. Harkin και του κ. Mitchell έχει ως εξής:
<P>
" Συνθήκη της Λισαβόνας περιέχει ένα άρθρο σχετικά με τη νομικά δεσμευτική φύση του Χάρτη των Θεμελιωδών Δικαιωμάτων, ο οποίος είναι ένα ξεχωριστό έγγραφο. Ωστόσο, μπορώ να επιβεβαιώσω δημοσίως, εδώ και τώρα, ότι η εφαρμογή της Συνθήκης της Λισαβόνας δεν θα επιβάλει σε κανένα κράτος μέλος καμία υποχρέωση σχετικά με θέματα όπως οι αμβλώσεις, η ευθανασία και οι ομοφυλικοί γάμοι. Αυτά είναι ζητήματα τα οποία δεν εμπίπτουν στην αρμοδιότητα της Κοινότητας και η εφαρμογή της Συνθήκης της Λισαβόνας δεν πρόκειται να το αλλάξει αυτό. Τα εν λόγω ζητήματα, θέματα και τομείς θα εξακολουθήσουν να εμπίπτουν στον τομέα αρμοδιότητας έκαστου κράτους μέλους.
<SPEAKER ID="367" NAME="Πρόεδρος">

<P>
Θέμα: Παγκόσμια επισιτιστική κρίση
<P>
Οι εκρηκτικές αυξήσεις σε βασικά αγαθά διατροφής όπως το σιτάρι, το ρύζι, το καλαμπόκι κλπ. έχουν προκαλέσει επισιτιστική κρίση και κοινωνικές ταραχές σε πολλές αναπτυσσόμενες χώρες, ενώ δραματική αύξηση σε είδη διατροφής σημειώνεται και στην Ευρώπη.
<P>
Ποια η εκτίμηση του Συμβουλίου για τις αιτίες της δραματικής αύξησης των διεθνών τιμών βασικών αγαθών διατροφής; Τι μέτρα θα λάβει για την ενθάρρυνση παραγωγής βασικών αγαθών ή για την ενδεχόμενη αποθάρρυνση άλλων π.χ. βιοκαύσιμα);
<SPEAKER ID="368" NAME="Janez Lenarčič">
Προεδρεύων του Συμβουλίου. - (SL) Το Συμβούλιο έχει πλήρη επίγνωση του θέματος των τιμών των αγροτικών προϊόντων και των ειδών διατροφής στις παγκόσμιες αγορές. " Προεδρία πιστεύει ότι απαιτείται ολοκληρωμένη προσέγγιση για την επίλυση αυτού του προβλήματος, μια προσέγγιση η οποία θα περιλαμβάνει όλους τους σχετικούς τομείς, προκειμένου να διασφαλιστεί η αποτελεσματική και μακροπρόθεσμη πολιτική απάντηση της Ευρωπαϊκής Ένωσης. Όσον αφορά τις διάφορες πτυχές του θέματος, οργανώσαμε προσφάτως στις σχετικές συνθέσεις του Συμβουλίου πολλές συζητήσεις με στόχο τη συμβολή σε ανάλογες ολοκληρωμένες λύσεις.
<P>
Παραδείγματος χάριν, στις 19 Μαΐου το Συμβούλιο διεξήγαγε αναλυτική συζήτηση σχετικά με τους παράγοντες που επηρεάζουν την ικανότητα του γεωργικού τομέα να διασφαλίζει επαρκή εφοδιασμό τροφίμων. Στο σημείο αυτό, επεσήμανε την ανάγκη να μελετηθούν οι μακροπρόθεσμες τάσεις της προσφοράς και της ζήτησης. " συζήτηση, που είχε ως στόχο να συμβάλει σε μια κοινή και προσανατολισμένη στη βιωσιμότητα πολιτική απάντηση εκ μέρους της Ευρωπαϊκής Ένωσης, έθιξε όλες τις κύριες πτυχές οι οποίες είναι σημαντικές για τον γεωργικό τομέα και την κοινή γεωργική πολιτική.
<P>
Το Συμβούλιο έχει ήδη εγκρίνει μια απόφαση σχετικά με πολυάριθμα μέτρα για να περιοριστούν οι πιέσεις στις τιμές των ειδών διατροφής στις αγορές της Ευρωπαϊκής Ένωσης. Τα μέτρα αυτά αναμένεται επίσης να επηρεάσουν θετικά τις διεθνείς αγορές. Επιπλέον, το Συμβούλιο ενέκρινε ορισμένα ταχέα μέτρα, όπως είναι η κατάργηση της απαίτησης για υποχρεωτική αγρανάπαυση το 2008, η αύξηση των ποσοστώσεων γάλακτος και η προσωρινή άρση των εισαγωγικών δασμών στα σιτηρά.
<P>
Στο πλαίσιο του "διαγνωστικού ελέγχου" της κοινής γεωργικής πολιτικής, το Συμβούλιο θα εξετάσει επίσης περαιτέρω μέτρα. Τα μέτρα αυτά περιλαμβάνουν, για παράδειγμα, τη μόνιμη κατάργηση της απαίτησης για υποχρεωτική αγρανάπαυση, τη σταδιακή απόσυρση του συστήματος των ποσοστώσεων γάλακτος, την εξάλειψη των οφειλόμενων πριμοδοτήσεων για τα ενεργειακά φυτά και την υποκατάστασή τους με στόχο την προώθηση της παραγωγής βιοκαυσίμων δεύτερης γενιάς - με άλλα λόγια, βιοκαύσιμα τα οποία παράγονται από υποπροϊόντα και δεν ανταγωνίζονται την παραγωγή τροφίμων.
<P>
Στα τέλη Μαΐου το Συμβούλιο επικεντρώθηκε στις αναπτυξιακές διαστάσεις του εν λόγω θέματος και διαπίστωσε ότι ανάλογες συνθήκες, οι τρέχουσες συνθήκες, επιβαρύνουν σημαντικά τις αναπτυσσόμενες χώρες, και κυρίως τις πλέον αδύναμες κοινωνικές ομάδες των χωρών αυτών.
<P>
Στη σύνοδό του της 3ης Ιουνίου, το Συμβούλιο εξέτασε επίσης τις οικονομικές επιπτώσεις και τις ενδεχόμενες λύσεις αναφορικά με τις υψηλές τιμές των τροφίμων. Επέστησε την προσοχή στα βραχυπρόθεσμα μέτρα τα οποία έχει ήδη εγκρίνει, κυρίως στη γεωργία, και υπογράμμισε τη σημασία του να ενισχυθεί ο εμπορικός προσανατολισμός της γεωργίας, διασφαλίζοντας τη βιώσιμη παραγωγή βιοκαυσίμων και αυξάνοντας τον όγκο της μεσοπρόθεσμης και μακροπρόθεσμης παραγωγικότητας της γεωργίας τόσο στην Ευρώπη όσο και στις αναπτυσσόμενες χώρες.
<P>
" σύνοδος του Ευρωπαϊκού Συμβουλίου, η οποία αρχίζει αύριο, θα ασχοληθεί με τις πολιτικές επιπτώσεις των υψηλών τιμών των τροφίμων. Εν ολίγοις, και ολοκληρώνω, η ερώτηση που έθεσε ο κ. Παπαδημούλης εμφανίζεται τακτικά στην ημερήσια διάταξη του Συμβουλίου τους τελευταίους μήνες και εβδομάδες.
<SPEAKER ID="369" NAME="Δημήτριος Παπαδημούλης" AFFILIATION="GUE/NGL">
Κύριε Πρόεδρε, κύριε Προεδρεύοντα διαβάσατε ένα διπλωματικό κείμενο με τη γνωστή γενικολογία και τη ξύλινη γλώσσα των διπλωματών. Σας ερωτώ: αύριο στη Σύνοδο Κορυφής, πέρα από ευχολόγια, θα πάρετε κάποια συγκεκριμένα μέτρα και ποια για κανόνες και ρυθμίσεις που να περιορίζουν την κερδοσκοπία στα καύσιμα και στα τρόφιμα; Θα στηρίξετε τα χαμηλότερα κοινωνικά εισοδήματα; Θα επανεξετάσετε τη διαρκή συρρίκνωση της αγροτικής πολιτικής; Και τελικά, το "όχι" των Ιρλανδών λίγες μέρες πριν πιστεύετε ότι είναι άσχετο από την ακρίβεια και την καθημερινότητα;
<SPEAKER ID="370" NAME="Mairead McGuinness" AFFILIATION="PPE-DE">
(EN) Πρόκειται για ένα παγκόσμιο θέμα και αυτό που κάνουμε με το "διαγνωστικό έλεγχο" της ευρωπαϊκής γεωργίας είναι σημαντικό μεν αλλά λίγο. Τι είδους διάλογο έχουμε με τις "ΠΑ, όπου το 25% της παραγωγής καλαμποκιού καταναλώνεται από τα αυτοκίνητα και όχι από τα βοοειδή; Πρόκειται οπωσδήποτε για ένα τεράστιο ζήτημα, με το οποίο πρέπει να ασχοληθούμε.
<SPEAKER ID="371" NAME="Janez Lenarčič">
Προεδρεύων του Συμβουλίου. - (SL) Θέλω να εξηγήσω στον κ. Παπαδημούλη ότι το Ευρωπαϊκό Συμβούλιο δεν εγκρίνει συγκεκριμένα μέτρα. Το Ευρωπαϊκό Συμβούλιο παρέχει κατευθυντήριες γραμμές για την ανάληψη δράσης. Συγκεκριμένα μέτρα εγκρίνονται σε επίπεδο Συμβουλίου και στον τομέα αυτό το Συμβούλιο είναι δραστήριο και λειτουργικό. Ανέφερα και παρέθεσα σειρά μέτρων τα οποία το Συμβούλιο έχει ήδη εγκρίνει. Παρέθεσα επίσης μια σειρά μέτρων με τα οποία αναμένεται να ασχοληθεί το Συμβούλιο, αλλά ακόμη δεν το έχει πράξει. Δεν μπορώ λοιπόν να αποδεχθώ την κατηγορία ότι πρόκειται μόνο για λόγια γιατί μίλησα για συγκεκριμένα μέτρα τα οποία έχουν ήδη εγκριθεί και γι' αυτά τα οποία μελετώνται σε επίπεδο Συμβουλίου, κυρίως από το Συμβούλιο Γεωργίας και το Συμβούλιο Οικονομικών και Δημοσιονομικών Υποθέσεων.
<P>
Τώρα, στο θέμα των "νωμένων Πολιτειών Αμερικής και των μεθόδων παραγωγής βιοκαυσίμων που εφαρμόζονται εκεί. Πρόκειται φυσικά για ένα θέμα συζήτησης ανάμεσα στην Ευρωπαϊκή Ένωση και τις "νωμένες Πολιτείες. Το θέμα των βιοκαυσίμων είναι επίσης ένα από τα θέματα με τα οποία ασχολούμαστε συχνά. Βεβαίως οι απόψεις διίστανται και καλύπτουν ευρύ φάσμα. Γεγονός είναι ότι πρέπει να λάβουμε υπόψη ότι τα ορυκτά καύσιμα αποτελούν εναλλακτική λύση στα βιοκαύσιμα. Άρα, από αυτήν την άποψη, πρέπει να κρίνουμε ποιο από αυτά παρουσιάζει περισσότερα προβλήματα και ποιο όχι.
<P>
" Ευρωπαϊκή Ένωση γνωρίζει την πιθανή επίδραση της παραγωγής βιοκαυσίμων στις τιμές των τροφίμων. Ακριβώς για τον λόγο αυτό, το Συμβούλιο προσφάτως ενέκρινε μέτρα για την προώθηση της χρήσης και της παραγωγής βιοκαυσίμων δεύτερης γενιάς, με άλλα λόγια εκείνων των βιοκαυσίμων, η παραγωγή των οποίων δεν ανταγωνίζεται την παραγωγή τροφίμων.
<P>
Την ίδια στιγμή, βρίσκεται σε εξέλιξη το έργο της καθιέρωσης βιώσιμων κριτηρίων για την παραγωγή βιοκαυσίμων, τα οποία, όταν εγκριθούν, θα ισχύουν τόσο για την παραγωγή βιοκαυσίμων εντός της Ένωσης, όσο και για τα εισαγόμενα βιοκαύσιμα.
<SPEAKER ID="372" NAME="Πρόεδρος">

<P>
Θέμα: Πρόοδος στην οδική ασφάλεια
<P>
" σημερινή Προεδρία του Συμβουλίου είχε ως έναν από τους πρωταρχικούς στόχους της την πρόοδο στον τομέα της οδικής ασφάλειας σε επίπεδο Συμβουλίου. Ως εκ τούτου, καθώς η σημερινή Προεδρία πλησιάζει στο τέλος της θητείας της, θα μπορούσε το Συμβούλιο να αναφέρει τους τομείς στους οποίους έχει επιτευχθεί η μεγαλύτερη πρόοδος και εκείνους όπου υπήρξε μικρότερη πρόοδος καθώς και για ποιο λόγο;
<SPEAKER ID="373" NAME="Janez Lenarčič">
Προεδρεύων του Συμβουλίου. - (SL) Στο πλαίσιο της νομοθεσίας περί οδικής ασφάλειας η σλοβενική Προεδρία συνέχισε την ανάγνωση της πρότασης οδηγίας του Κοινοβουλίου και του Συμβουλίου σχετικά με τη βελτίωση της ασφάλειας των οδικών υποδομών. Οργάνωσε επίσης μια σειρά από τεχνικές συνεδριάσεις με τον εισηγητή του Ευρωπαϊκού Κοινοβουλίου, με στόχο να επιτύχει συμφωνία με το Ευρωπαϊκό Κοινοβούλιο κατά την πρώτη ανάγνωση τον επόμενο μήνα.
<P>
Από τις προσπάθειες που κατέβαλε η σλοβενική Προεδρία για τη βελτίωση της οδικής ασφάλειας θα ήθελα να αναφέρω επίσης το έργο στο πλαίσιο της πρότασης κανονισμού σχετικά με την προστασία των πεζών και άλλων ανεπαρκώς προστατευόμενων χρηστών των οδών. " πρόταση αυτή περιλαμβάνει βελτιώσεις στο εμπρόσθιο τμήμα των αυτοκινήτων, το οποίο οι κατασκευαστές πρέπει να προσαρμόσουν, ώστε σε ενδεχόμενη σύγκρουση οχήματος με πεζό, να ελαχιστοποιείται ο τραυματισμός του πεζού.
<P>
" σλοβενική Προεδρία άρχισε την ανάγνωση της εν λόγω πρότασης στις ομάδες εργασίας του Συμβουλίου και διεξήγαγε εποικοδομητικές συναντήσεις με τον εισηγητή του Ευρωπαϊκού Κοινοβουλίου. Θα μπορούσαμε να εντάξουμε στο πλαίσιο της βελτίωσης της οδικής ασφάλειας την πρόοδο σχετικά με την έγκριση δέσμης μέτρων για τις οδικές μεταφορές. Θέλω να επισημάνω ότι στις 13 Ιουνίου 2008 το Συμβούλιο Μεταφορών κατέληξε σε πολιτική συναίνεση επί αυτής της δέσμης.
<P>
Στο πλαίσιο της εν λόγω δέσμης θα ήθελα να αναφέρω ιδιαιτέρως την πρόταση κανονισμού για κοινούς κανόνες σχετικά με το επάγγελμα του οδικού μεταφορέα. Θεωρούμε πολύ σημαντικό το γεγονός ότι αυτή η πρόταση θεσπίζει κατάλογο των πλέον σοβαρών παραβάσεων κατά τις οδικές μεταφορές. Σε περίπτωση που ο οδικός μεταφορέας διαπράξει ανάλογη παράβαση, μπορεί να απολέσει την άδεια ασκήσεως επαγγέλματος. Με τον τρόπο αυτόν, τα ειδικά εθνικά μητρώα, τα οποία θα συγκροτηθούν με τον εν λόγω κανονισμό, θα διευκολύνουν τον έλεγχο των οδικών μεταφορέων ο οποίος θα καταστεί πιο αποτελεσματικός και αναμφίβολα θα επηρεάσει θετικά την οδική ασφάλεια.
<P>
Θα ήθελα επίσης να αναφέρω την πρόταση κανονισμού για τη θέσπιση κανόνων πρόσβασης στην αγορά, ο οποίος αποτελεί τμήμα και αυτός της εν λόγω δέσμης. Ο κανονισμός αυτός καθιερώνει τη μείωση του αριθμού των μεταφορών κενού φορτίου φορτηγού οχήματος, υψηλότερο επίπεδο επαγγελματικής κατάρτισης των οδηγών, εξορθολογισμό της αγοράς, βελτίωση της ποιότητας των υπηρεσιών και, δι' αυτού του τρόπου, έμμεση βελτίωση της οδικής ασφάλειας.
<P>
Αυτόν το μήνα η Προεδρία άρχισε επίσης την ανάγνωση της πρότασης οδηγίας σχετικά με τη διευκόλυνση του διασυνοριακού ελέγχου τήρησης της νομοθεσίας στον τομέα της οδικής ασφάλειας. Πρόκειται για μια πρόταση που κατέθεσε η Ευρωπαϊκή Επιτροπή τον περασμένο Απρίλιο.
<P>
Λαμβάνοντας υπόψη τον διαθέσιμο χρόνο και τον αριθμό των προτάσεων της Επιτροπής στον τομέα της οδικής ασφάλειας -εννοώ τον αριθμό των προτάσεων που αναγιγνώσκει αυτή τη στιγμή το Συμβούλιο- πιστεύουμε ότι έχει σημειωθεί αξιόλογη πρόοδος στον τομέα της οδικής ασφάλειας. Βεβαίως πλήρης αποτίμηση των αποτελεσμάτων θα είναι δυνατόν να πραγματοποιηθεί μόνον μετά τη λήξη της θητείας της Προεδρίας μας.
<SPEAKER ID="374" NAME="Jim Higgins" AFFILIATION="PPE-DE">
(GA) Κύριε Πρόεδρε, συγχαίρω τη σλοβενική Προεδρία για την έμφαση που δίδει στην οδική ασφάλεια. Προκάλεσε τη γενική κινητοποίηση των αρχών των κρατών μελών σχετικά με την ανάγκη να ληφθούν μέτρα για την υιοθέτηση πρακτικής πολιτικής, με στόχο τη μείωση των τροχαίων ατυχημάτων, του αριθμού των θανατηφόρων δυστυχημάτων, καθώς και του αριθμού των ανθρώπων που τραυματίζονται στους δρόμους μας.
<P>
Χαιρετίζω, παραδείγματος χάριν, την έκθεση Ferrari η οποία εγκρίθηκε σήμερα από το Κοινοβούλιο και η οποία παρέχει μεγαλύτερη προστασία στους πεζούς και τους ποδηλάτες. Θα ήθελα να ρωτήσω το Συμβούλιο αν μπορούμε να κάνουμε κάτι άλλο -και να λάβουμε περαιτέρω μέτρα- για τη βελτίωση της οδικής ασφάλειας.
<SPEAKER ID="375" NAME="Reinhard Rack" AFFILIATION="PPE-DE">
(DE) Κύριε Προεδρεύων, θα ήθελα να αναφερθώ σε αυτήν την ερώτηση. Αυτήν την εβδομάδα, έκαναν την εμφάνισή τους στην ημερήσια διάταξη ορισμένες εκθέσεις αναφορικά με την οδική ασφάλεια: αναφέρθηκε η έκθεση Ferrari, ενώ αύριο θα δούμε την έκθεση της κ. Gurmai και απόψε την έκθεση Markov. Από την άποψη της Προεδρίας, είναι ικανοποιητικό το αποτέλεσμα του έργου μας ή θα ήθελε η Προεδρία να έχουν επιτευχθεί περισσότερα;
<SPEAKER ID="376" NAME="Gay Mitchell" AFFILIATION="PPE-DE">
(EN) Κύριε Πρόεδρε, θα ήθελα να ρωτήσω τον κ. Υπουργό αν είναι ικανοποιημένος με το γεγονός ότι, ενώ γίνονται επαρκείς και εξελιγμένοι έλεγχοι για την οδήγηση υπό την επήρεια οινοπνεύματος, δεν ισχύει το ίδιο για την οδήγηση υπό την επήρεια ναρκωτικών. Θα μπορούσε ο κύριος Υπουργός να εγγυηθεί ότι υπάρχει ανανεωμένο ενδιαφέρον για το συγκεκριμένο ζήτημα, δεδομένου ότι αυτό φαίνεται να καθίσταται όλο και πιο συνήθης πρακτική;
<SPEAKER ID="377" NAME="Janez Lenarčič">
Προεδρεύων του Συμβουλίου. - (SL) Ως προς την ερώτηση του κ. Higgins: Τι άλλο να κάνουμε; Το βασικό που μπορούν να κάνουν το Συμβούλιο και το Κοινοβούλιο είναι να επιταχύνουν τις διαδικασίες οι οποίες είναι ήδη σε εξέλιξη και να εγκρίνουν τις αποφάσεις που έχουν ήδη ετοιμαστεί, φυσικά εντός της τρέχουσας θητείας του Ευρωπαϊκού Κοινοβουλίου. Το πρώτο θέμα της ημερήσιας διάταξης, πιθανώς τον Ιούλιο, είναι η προαναφερθείσα οδηγία σχετικά με τη διαχείριση της ασφάλειας των οδικών υποδομών. Ωστόσο, υπάρχουν και άλλα μέτρα τα οποία ανέφερα, είναι ήδη σε στάδιο επεξεργασίας και θα ήθελα να δω την ταχεία έγκρισή τους χάρη στην αγαστή συνεργασία Ευρωπαϊκού Κοινοβουλίου και Συμβουλίου.
<P>
" ερώτηση του κ. Rack, πιστεύω, απαιτεί μια περισσότερο πολιτική απάντηση. Δεν θα είμαστε ικανοποιημένοι όσο οι άνθρωποι χάνουν τη ζωή τους στους δρόμους της Ευρωπαϊκής Ένωσης. Και όσο συμβαίνει κάτι τέτοιο, θα πρέπει να αναζητούμε νέα μέτρα, επιπλέον μέτρα για να μειώσουμε τον αριθμό των θυμάτων και των τραυματιών, ο οποίος ιδανικά θα πρέπει να είναι μηδέν.
<P>
Τα ναρκωτικά φυσικά αποτελούν παρεμφερές πρόβλημα με τα οινοπνευματώδη ποτά. Θεωρώ ότι πρέπει να τα αντιμετωπίζουμε με τον ίδιο τρόπο όπως τα οινοπνευματώδη. Το θέμα είναι αν είναι σε θέση κάποιος να οδηγήσει και θεωρώ ότι τα κράτη μέλη δεν πρέπει να κάνουν διακρίσεις ανάμεσα στα διάφορα είδη ναρκωτικών -στα οποία ουσιαστικά εμπίπτει και το οινόπνευμα- με το σκεπτικό ότι κάποιο μπορεί να είναι νόμιμο ναρκωτικό.
<SPEAKER ID="378" NAME="Πρόεδρος">
" ερώτηση 7 κρίνεται μη παραδεκτή.
<P>
Θέμα: Νέο σύστημα διοδίων στη Σλοβενία
<P>
" Σλοβενία εισήγαγε, με ισχύ από 1ης Ιουλίου 2008, ένα νέο σύστημα διοδίων. Σύμφωνα με αυτό, θα πρέπει οι χρήστες των οδών για μια απλή διαδρομή με όχημα διά μέσου της Σλοβενίας, η οποία μέχρι σήμερα κόστιζε περίπου 7 ευρώ, να αγοράσουν σε κάθε περίπτωση ένα σήμα ισχύος έξι μηνών με τιμή 35 ευρώ (πράγμα το οποίο αποτελεί πενταπλασιασμό των διοδίων που ίσχυαν μέχρι σήμερα) είτε ένα ετήσιο σήμα διοδίων το οποίο κοστίζει 55 ευρώ. Αυτό το μέτρο εμφανίζεται ότι πραγματοποιεί διακρίσεις και βρίσκεται σαφώς σε αντίθεση με τις ευρωπαϊκές αρχές.
<P>
Γνωρίζει το Συμβούλιο τα γεγονότα αυτά; Με ποιον τρόπο προτίθεται να αντιδράσει; Τέλος, θα μπορούσε να αναφέρει πώς καταλήξαμε σε αυτή την εξέλιξη;
<SPEAKER ID="379" NAME="Janez Lenarčič">
Προεδρεύων του Συμβουλίου. - (SL) Επαναλαμβάνω ότι βρίσκομαι εδώ ως εκπρόσωπος του Συμβουλίου το οποίο δεν έχει ασχοληθεί με το θέμα που έθεσε ο κ. Leichtfried. Εντούτοις, όπως προανέφερα, στην προηγούμενη συνεδρίαση του Ευρωπαϊκού Κοινοβουλίου έλαβα παρεμφερή ερώτηση. Δεδομένου ότι γνωρίζω αρκετά καλά τη χώρα, μπορώ να απαντήσω, αλλά δεν θα ήθελα να κατηγορηθώ ότι υπερέβην τα όρια της αρμοδιότητάς μου εδώ ενώπιόν σας.
<P>
Θα προσπαθήσω λοιπόν να δώσω ορισμένες συμπληρωματικές διευκρινίσεις. Το νέο σύστημα διοδίων της Σλοβενίας, το οποίο θα τεθεί σε ισχύ την 1η Ιουλίου, δηλαδή η αγορά των σημάτων διοδίων, αφορά μόνο τα οχήματα με τη μέγιστη επιτρεπόμενη μάζα κάτω από 3,5 τόννους. Με άλλα λόγια, πρόκειται για κατηγορία οχημάτων, για τα οποία η ισχύουσα κοινοτική νομοθεσία περί διοδίων δεν προβλέπει κοινούς κανόνες, όπως στην περίπτωση των οχημάτων με μέγιστη επιτρεπόμενη μάζα η οποία υπερβαίνει τους 3,5 τόννους. Κατά συνέπεια, αυτό το σύστημα διοδίων που εισήγαγε η Σλοβενία δεν εμπίπτει στο πεδίο εφαρμογής της κοινοτικής νομοθεσίας που ανέφερα.
<P>
Ένα ακόμη πιο σημαντικό σημείο ενδεχομένως: η μέθοδος του σήματος για την είσπραξη των διοδίων, την οποία εισήγαγε η Σλοβενία, είναι προσωρινή. Θα ισχύσει μόνο για τη μεταβατική περίοδο μέχρι την εισαγωγή των ηλεκτρονικών ή δορυφορικών διοδίων, τα οποία αναμένονται το 2009, αρχικά για τα φορτηγά οχήματα και στη συνέχεια για τα ιδιωτικής χρήσεως.
<P>
Παρακαλώ, κύριε Leichtfried, να εκλάβετε την απάντησή μου ως χειρονομία καλής θέλησης και προθυμία να διευκρινίσω ορισμένα σημεία. Αυτό, ωστόσο, δεν αλλάζει το γεγονός ότι βρίσκομαι εδώ υπό άλλη ιδιότητα και όχι ως εκπρόσωπος της Σλοβενίας.
<SPEAKER ID="380" NAME="Jörg Leichtfried" AFFILIATION="PSE">
(DE) Απ' ό,τι φαίνεται ερμηνεύουμε διαφορετικά τη νομοθεσία. Κατά την άποψή μου, το σύστημα αυτό πραγματοποιεί διακρίσεις κατά των πολιτών της ΕΕ εκτός Σλοβενίας. Θέλω να ρωτήσω τον κ. Υπουργό αν υπάρχει ενδεχόμενο η Ευρωπαϊκή Επιτροπή να κινήσει διαδικασία επί παραβάσει εναντίον της Σλοβενίας. Πιστεύω ότι έχουν ήδη γίνει οι πρώτες κινήσεις. " ερώτησή μου προς εσάς είναι η εξής: ως Προεδρεύων του Συμβουλίου θα συμβουλεύατε τη Σλοβενία να εισαγάγει σήμα διοδίων ισχύος δέκα ημερών, ενδεχομένως, για να αποκατασταθεί η ειρήνη και να αποφευχθεί το ενδεχόμενο της διαδικασίας επί παραβάσει;
<SPEAKER ID="381" NAME="Reinhard Rack" AFFILIATION="PPE-DE">
(DE) Κύριε Υπουργέ, προηγουμένως είπατε για το ζήτημα αυτό ότι μιλάμε για μεταβατικό σύνολο κανόνων. Κανονικά οι κανόνες αυτοί ισχύουν για έναν, δύο ή τρεις μήνες. Όμως αυτό που συμβαίνει εδώ εκτείνεται σε περίοδο ετών και αποτελεί σαφή διάκριση κατά των μη σλοβένων πολιτών και, επομένως, των υπόλοιπων πολιτών της ΕΕ. Ο Επίτροπος Tajani επιβεβαίωσε σαφώς χθες το βράδυ ότι υπάρχει ήδη επιστολή της ΓΔ Μεταφορών η οποία στοχεύει να διευκρινίσει το ζήτημα της διάκρισης.
<P>
Δεν συμφωνείτε ότι έχει έρθει η ώρα να εγκρίνουμε ορισμένα ταχέα μέτρα, ώστε οι τουρίστες να έχουν τη δυνατότητα να διασχίσουν οδικώς τη Σλοβενία καταβάλλοντας λογικές τιμές στα διόδια φέτος το καλοκαίρι; Όλοι μας θα θέλαμε να επισκεφθούμε αυτή τη χώρα.
<SPEAKER ID="382" NAME="Janez Lenarčič">
Προεδρεύων του Συμβουλίου. - (SL) Προς το παρόν δεν έχει αποδειχθεί ότι στην περίπτωση αυτή πραγματοποιούνται διακρίσεις. Αν αποδειχθεί κάτι τέτοιο, θα διαμορφωθεί μια νέα κατάσταση, για την οποία δεν θα ήθελα να προβώ σε υποθέσεις. Αυτήν τη στιγμή δεν φαίνεται πάντως να δικαιολογούνται οι ισχυρισμοί περί διακριτικής μεταχείρισης, δεδομένου ότι το σύστημα των σημάτων διοδίων είναι το ίδιο τόσο για τους πολίτες της Σλοβενίας, όσο και για οποιονδήποτε άλλον. Θα ήθελα, ωστόσο, να τελειώνουμε με αυτό το θέμα και γι' αυτό θέλω να τονίσω ότι βρίσκομαι εδώ ως εκπρόσωπος του Συμβουλίου, το οποίο δεν έχει πραγματοποιήσει καμία σχετική διαβούλευση. Παρακαλώ να ερμηνεύσετε ως χειρονομία καλής θέλησης το γεγονός ότι συμμετείχα στη συζήτηση αυτή, καθώς και το ότι προσπαθώ να σας δώσω καλόπιστες διευκρινίσεις.
<SPEAKER ID="383" NAME="Πρόεδρος">
Οι ερωτήσεις στις οποίες δεν δόθηκε απάντηση ελλείψει χρόνου θα λάβουν γραπτές απαντήσεις (βλ. Παράρτημα).
<P>
Θα ήθελα να προσθέσω κάτι προτού λυθεί η συνεδρίαση. Ο υπουργός Janez Lenarčič εμφανίστηκε ενώπιόν μας για τελευταία φορά ως Προεδρεύων του Συμβουλίου. Θα είναι παρών βεβαίως κατά την έκτακτη περίοδο συνόδου στις Βρυξέλλες, αλλά θα συνοδεύει τον Πρωθυπουργό της χώρας του και, ως εκ τούτου, δεν θα μιλήσει ως Προεδρεύων του Συμβουλίου. Ευχαριστώ τον υπουργό Janez Lenarčič και τη σλοβενική Προεδρία για τη συνεργασία τους με το Ευρωπαϊκό Κοινοβούλιο, κυρίως κατά την ώρα των ερωτήσεων προς το Συμβούλιο, της οποίας προήδρευσα.
<P>
Γνωρίζω επίσης ότι τον Ιούλιο ο υπουργός Janez Lenarčič θα αναλάβει υψηλόβαθμη θέση σε διεθνή οργανισμό ανθρωπίνων δικαιωμάτων με έδρα τη Βαρσοβία. Θα ήθελα να του διαβιβάσω τις ευχές μου, να του πω συγχαρητήρια και να του ευχηθώ το καλύτερο. Πιστεύω ότι υπό αυτήν την ιδιότητα θα έχει ίσως την ευκαιρία να εργαστεί και πάλι με το Ευρωπαϊκό Κοινοβούλιο, κυρίως όσον αφορά την παρακολούθηση εκλογών, δεδομένου ότι ο εν λόγω οργανισμός συνδέεται με τον ΟΑΣΕ. Εύχομαι λοιπόν στον κ. Lenarčič ό,τι καλύτερο για το μέλλον και τον ευχαριστώ για άλλη μια φορά για την παρουσία του εδώ, για την προθυμία του να απαντά αλλά και για την ποιότητα των απαντήσεών του.
<P>
" Ώρα των Ερωτήσεων προς το Συμβούλιο έληξε.
<P>
(" συνεδρίαση διακόπτεται στις 7 μ.μ και επαναλαμβάνεται στις 9 μ.μ.)

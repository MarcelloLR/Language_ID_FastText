<CHAPTER ID="006">
Έκθεση της αποστολής της ανεξάρτητης διεθνούς διερευνητικής επιτροπής για τη σύρραξη στη Γεωργία (συζήτηση) 
<SPEAKER ID="047" NAME="Πρόεδρος">
" ημερήσια διάταξη προβλέπει τη δήλωση της Επιτροπής σχετικά με την έκθεση της αποστολής της ανεξάρτητης διεθνούς διερευνητικής επιτροπής για τη σύρραξη στη Γεωργία.
<SPEAKER ID="048" NAME="Vytautas Landsbergis" AFFILIATION="PPE">
(EN) Κυρία Πρόεδρε, επί της διαδικασίας, θέλω να διαμαρτυρηθώ για λαθροχειρία από κάποιο πρόσωπο στη γραμματεία. Δόθηκε ένας κατάλογος για τη συζήτηση επί της διερευνητικής αποστολής στη Γεωργία, απαλείφθηκαν όμως τα ονόματα ορισμένων ομιλητών, εμού περιλαμβανομένου. Συνεπώς, ζητώ να μου δοθεί ο χρόνος ομιλίας που μου αναλογεί σύμφωνα με ό,τι είχε κανονιστεί μέχρι την τελευταία στιγμή. Ζητώ τον λόγο μετά τον κ. Κασουλίδη.
<SPEAKER ID="049" NAME="Πρόεδρος">
Κύριε Landsbergis, φαίνεται ότι υπάρχουν ομιλητές μόνο εξ ονόματος των Ομάδων και έχετε ήδη έναν ομιλητή εξ ονόματος της Ομάδας του Ευρωπαϊκού Λαϊκού Κόμματος. Παρά ταύτα, εκείνο που μπορώ να κάνω για σας είναι να σας εντάξω στη διαδικασία εκτάκτων παρεμβάσεων.
<SPEAKER ID="050" NAME="Leonard Orban">
μέλος της Επιτροπής. - (RO) Χαίρομαι που έχω σήμερα την ευκαιρία να συζητήσω μαζί σας για τη Γεωργία. Σε λιγότερο από έναν χρόνο μετά την ένοπλη σύρραξη με τη Ρωσία, η Γεωργία αντιμετωπίζει πολλές προκλήσεις, που ενδιαφέρουν άμεσα την Ευρωπαϊκή Ένωση, πρέπει δε να στρέψουμε σε αυτή τη χώρα την αμέριστη προσοχή μας.
<P>
" έκθεση της αποστολής της ανεξάρτητης διεθνούς διερευνητικής επιτροπής για τη σύρραξη στη Γεωργία, που επέβλεπε η ελβετίδα πρέσβειρα Heidi Tagliavini, συντάχθηκε κατόπιν αιτήματος της Ευρωπαϊκής Ένωσης βάσει της απόφασης του Συμβουλίου. Ωστόσο, είναι πλήρως ανεξάρτητη και η Ευρωπαϊκή Ένωση ουδόλως συμμετείχε στη διαδικασία εκπόνησής της, ούτε είχε κάποια ανάμειξη στο περιεχόμενό της. Κατά συνέπεια, δεν θα υπεισέλθω σε λεπτομέρειες για τα αποτελέσματά της.
<P>
Πιστεύουμε ότι η έκθεση πέτυχε τον κύριο στόχο της, που ήταν να παράσχει εξηγήσεις για τα γεγονότα που διαδραματίστηκαν τον Αύγουστο του 2008, καθώς και για τις κύριες αιτίες της σύρραξης. " έκθεση επισημαίνει με σαφήνεια ότι, όπως συχνά συμβαίνει σε καταστάσεις συρράξεων, κανένα από τα μέρη δεν φέρει την αποκλειστική ευθύνη για τη σύρραξη. Τόσο η Γεωργία όσο και η Ρωσία επικρίνονται για τις δράσεις τους. Ένα άλλο δίδαγμα που επισημαίνεται στην έκθεση είναι η ανάγκη για ταχύτερη και αποφασιστικότερη δράση της διεθνούς κοινότητας σε άκρως τεταμένες καταστάσεις, που ενδέχεται να εκφυλιστούν σε βία.
<P>
" Ευρωπαϊκή Ένωση διατηρεί σταθερά τις δεσμεύσεις που ανέλαβε όσον αφορά την εδαφική ακεραιότητα της Γεωργίας. Για την ώρα, πρέπει να επικεντρώσουμε τις προσπάθειές μας στην αποφυγή μελλοντικών συρράξεων και στην επίλυση των συνεχιζόμενων εντάσεων με ειρηνικό τρόπο, καθώς αυτός είναι ο μόνος τρόπος για μακροπρόθεσμη ευημερία και σταθερότητα στην περιοχή.
<P>
Κυρίες και κύριοι, ο πόλεμος σημάδεψε βαθιά τους Γεωργιανούς και η χώρα εξακολουθεί να αντιμετωπίζει θεμελιώδη προβλήματα, όπως είναι η κάλυψη των βασικών αναγκών χιλιάδων εκτοπισμένων προσώπων. Ως εκ τούτου, αναφέρω με ικανοποίηση ότι η υλοποίηση της δέσμης μέτρων βοήθειας μετά τη σύρραξη, δέσμης που ετοίμασε η Ευρωπαϊκή Επιτροπή με τη στήριξη κρατών μελών και άλλων μερών, λειτουργεί ικανοποιητικά. Όπως γνωρίζετε, η δέσμη της Ευρωπαϊκής Επιτροπής παρέχει βοήθεια μέχρι του ποσού των 500 εκατομμυρίων ευρώ για την περίοδο 2008-2010. Ορισμένα από τα πεδία στα οποία επικεντρώνεται η δέσμη είναι οι ανάγκες των εκτοπισμένων εντός της χώρας προσώπων και τα οικονομικά μέτρα που στοχεύουν στη δημιουργία οικονομικής μεγέθυνσης και στην ώθηση για τη δημιουργία θέσεων απασχόλησης. Επιπλέον, η Ευρωπαϊκή Επιτροπή πρότεινε να λάβει η Γεωργία μακροοικονομική βοήθεια, η οποία ανέρχεται στο ποσό των 46 εκατομμυρίων ευρώ, προκειμένου να βοηθηθεί η εν λόγω χώρα να ξεπεράσει τις επιπτώσεις της χρηματοπιστωτικής και οικονομικής κρίσης.
<P>
Επί του παρόντος, η αποστολή επιτήρησης της Ευρωπαϊκής Ένωσης στη Γεωργία εξακολουθεί να είναι η μόνη διεθνής παρουσία, που παρακολουθεί την κατάσταση στη χώρα. Αυτή η αποστολή διαδραματίζει ουσιαστικό ρόλο, θα θέλαμε όμως να δούμε να επεκτείνονται οι δραστηριότητές της σε ολόκληρη την επικράτεια. Οι συνομιλίες στη Γενεύη, με τη συμπροεδρία της Ευρωπαϊκής Ένωσης, του ΟΑΣΕ και του Ο"Ε, προσφέρουν μια μοναδική ευκαιρία για πολιτικό διάλογο με όλους τους εταίρους. Θα συνεχίσουμε να καταβάλλουμε κάθε προσπάθεια για την προώθηση εποικοδομητικών συζητήσεων, που θα οδηγήσουν σε συγκεκριμένα αποτελέσματα.
<P>
Για την ώρα, η ομάδα εργασίας για τα εκτοπισμένα εντός της χώρας πρόσωπα και για τις ανθρωπιστικές πτυχές, υπό την συμπροεδρία της Ευρωπαϊκής Επιτροπής και της Ύπατης Αρμοστείας των "νωμένων Εθνών για τους Πρόσφυγες, συζητά δέσμη μέτρων που προορίζονται για πρόσφυγες που επιστρέφουν και τα εκτοπισμένα εντός της χώρας πρόσωπα, καθώς και τους υπόλοιπους εκτοπισμένους. Την ίδια στιγμή, στην Αμπχαζία και στη Νότια Οσετία, οι δύο μηχανισμοί πρόληψης και απόκρισης σε συμβάντα αποδίδουν μερικά θετικά αποτελέσματα σε ό,τι αφορά τη μείωση του αριθμού των συμβάντων και τη διευκόλυνση της διέλευσης των συνόρων από τα εν λόγω πρόσωπα.
<P>
Λαμβανομένων υπόψη των γεγονότων του πρόσφατου παρελθόντος, είναι σημαντικό να ενισχυθεί η σταθερότητα, η ασφάλεια και η ευημερία στη Γεωργία. Είναι εντονότερη από ποτέ άλλοτε η ανάγκη για οικονομικές και πολιτικές μεταρρυθμίσεις σε αυτή τη χώρα. " ανατολική εταιρική σχέση, που εγκαινιάστηκε στην Πράγα τον Μάιο, είναι ένα σημαντικό πλαίσιο για την ενίσχυση της στήριξης που παρέχουμε στη Γεωργία, τόσο σε διμερή βάση όσο και μέσω πολυμερούς συνεργασίας με άλλους εταίρους στην περιοχή. Ένα κρίσιμο στοιχείο είναι η πρόταση για τη σύναψη ισχυρότερων πολιτικών και εμπορικών σχέσεων. Με βάση την ανατολική εταιρική σχέση, το Συμβούλιο Εξωτερικών Σχέσεων συμφώνησε τον Σεπτέμβριο ότι πρέπει να εκπονηθούν οι οδηγίες για τη διαπραγμάτευση νέων συμφωνιών και για τις τρεις χώρες του Νοτίου Καυκάσου, συμπεριλαμβανομένης της Γεωργίας.
<P>
Πέραν της ενίσχυσης των πολιτικών μας σχέσεων, θα προτείνουμε η νέα συμφωνία με τη Γεωργία να περιλαμβάνει τη δημιουργία μιας εκτεταμένης, ολοκληρωμένης ζώνης ελευθέρων συναλλαγών. Είναι σημαντικό να αναφερθεί ότι μια τέτοια ζώνη θα διασφαλίσει τη σταδιακή ευθυγράμμιση της οικονομίας της Γεωργίας με την εσωτερική αγορά της ΕΕ. Είναι αυτονόητο ότι αυτός ο φιλόδοξος μακροπρόθεσμος στόχος θα εξακολουθήσει να απαιτεί από τη Γεωργία να αναλάβει και να υποστηρίξει προσπάθειες που θα στοχεύουν στην υλοποίηση των μεταρρυθμίσεων. Οι διαπραγματεύσεις για μια εκτεταμένη, ολοκληρωμένη ζώνη ελεύθερων συναλλαγών θα αρχίσουν μόνο αφού εκπληρωθούν οι αναγκαίες προϋποθέσεις.
<P>
Επιτρέψτε μου να προσθέσω ότι όσον αφορά τις σχέσεις με τη Γεωργία η δράση μας για την ενίσχυση των επαφών μεταξύ των πολιτών σημειώνει πρόοδο. " Επιτροπή ολοκλήρωσε τις διαπραγματεύσεις σχετικά με μια συμφωνία για τη διευκόλυνση της απαλλαγής από την υποχρέωση θεώρησης εισόδου και τη διασφάλιση της επανεισδοχής, το δε κείμενό της είναι διαθέσιμο στο Συμβούλιο. Ευελπιστούμε ότι οι διαδικασίας θα περατωθούν το συντομότερο δυνατόν.
<P>
Κυρίες και κύριοι, πιστεύω ότι όλοι συμφωνούμε πως η Γεωργία είναι καίριος παράγοντας στη γειτονιά μας. Κατά συνέπεια, έχει για μας πρωταρχική σημασία να τηρήσουμε τις δεσμεύσεις μας σε αυτή τη χώρα, προκειμένου να τη βοηθήσουμε να επιλύσει τις πολυάριθμες προκλήσεις που αντιμετωπίζει, ειδικά σε σχέση με τη συνέχιση του μεταρρυθμιστικού της προγράμματος. Καθώς η Γεωργία σημειώνει πραγματική πρόοδο στην υλοποίηση πολιτικών και οικονομικών μεταρρυθμίσεων, οι σχέσεις της ΕΕ με τη Γεωργία θα γίνουν βαθύτερες και στενότερες.
<SPEAKER ID="051" NAME="Ιωάννης Κασουλίδης" LANGUAGE="EN">
Κυρία Πρόεδρε, καταρχάς λαμβάνουμε υπόψη την έκθεση που μόλις μας παραδόθηκε σχετικά με την ανεξάρτητη διερευνητική αποστολή. Είναι πολύ δύσκολο σε περιστάσεις όπως αυτές να πει κανείς ποιος άρχισε και ποιος ακολούθησε. Το σημαντικό είναι ότι τα δεδομένα δεν έχουν αλλάξει έναν χρόνο μετά τη σύρραξη αυτή και ότι παραβιάζουν σειρά αρχών, τις οποίες η Ευρωπαϊκή Ένωση οφείλει να υποστηρίξει.
<P>
Πρώτον, όπως είπατε κύριε Επίτροπε, υπάρχει η αρχή της υποστήριξης της εδαφικής ακεραιότητας της Γεωργίας. Όλες οι διπλωματικές και άλλες μας δράσεις ουδέποτε πρέπει να ενθαρρύνουν μονομερείς ανακηρύξεις ανεξαρτησίας ή αποσχιστικά κινήματα. Τετελεσμένα γεγονότα με τη χρήση βίας δεν είναι και ουδέποτε μπορούν να γίνουν αποδεκτά.
<P>
Δεύτερον, υπάρχει το δικαίωμα των εκτοπισμένων προσώπων να επιστρέψουν στις εστίες τους και στις περιουσίες τους: το βασικό δικαίωμα της ελεύθερης κυκλοφορίας, όπως είπατε, να διασχίζει κανείς διαχωριστικές γραμμές. Το ιδιοκτησιακό καθεστώς και το δικαίωμα εγκατάστασης πρέπει να τεθούν στο επίκεντρο των πολιτικών μας και πρέπει να αναληφθούν πρωτοβουλίες για την αντιμετώπιση αυτών των ανθρωπιστικών ζητημάτων και των ζητημάτων των ανθρωπίνων δικαιωμάτων ανεξάρτητα από την έκβαση της όποιας πολιτικής διευθέτησης.
<P>
Τρίτον, οι εχθροπραξίες στη Νότια Οσετία απέδειξαν ότι δεν υφίσταται αυτό που αποκαλείται "παγωμένη" σύγκρουση. Ο όρος "παγωμένη" ενέχει μια έννοια κατευνασμού. Τυχόν απουσία ενδιαφέροντος από πλευράς της διεθνούς κοινότητας ενδέχεται να οδηγήσει σε χρόνιες καταστάσεις και μια ανεπίλυτη διένεξη συνιστά δυνητική απειλή για την ειρήνη και τη σταθερότητα. Έναν χρόνο μετά τη σύγκρουση, υπογραμμίζω για μία ακόμη φορά τον επιτυχή ρόλο της Ευρωπαϊκής Ένωσης και της γαλλικής Προεδρίας στην επίτευξη μιας ταχείας κατάπαυσης του πυρός και της αποστολής που την επιτηρεί. " παρουσία ευρωπαίων παρατηρητών αποτελεί εχέγγυο ότι καμία πλευρά δεν θα μπορεί να ισχυριστεί εφεξής αυθαίρετα ότι η άλλη ξεκίνησε εχθροπραξίες. Οι προσπάθειες πρέπει τώρα να στραφούν σε μια πολιτική διευθέτηση, όσο δύσκολο και αν είναι αυτό, πρέπει δε να ενθαρρυνθεί η συνέχιση των πολιτικών διαπραγματεύσεων που ξεκίνησαν στη Γενεύη αμέσως μετά τις εχθροπραξίες .
<P>
Υποστηρίζουμε τις προσπάθειες για μια νέα συμφωνία σύνδεσης στο πλαίσιο της ανατολικής εταιρικής σχέσης, που προχωρεί πέραν των ευκαιριών για εμπόριο και επενδύσεις. Υποστηρίζουμε επίσης μια συμφωνία για τη διευκόλυνση των διαδικασιών έκδοσης θεωρήσεων εισόδου βραχείας διάρκειας και επανεισδοχής μεταξύ της Ευρωπαϊκής Κοινότητας και της Γεωργίας και μας ικανοποιεί η δέσμη μέτρων βοήθειας μετά τη σύρραξη, που λειτουργεί ικανοποιητικά.
<SPEAKER ID="052" NAME="Zoran Thaler" LANGUAGE="SL">
Κυρία Πρόεδρε, κυρίες και κύριοι, κύριοι εκπρόσωποι της Επιτροπής, επικροτούμε την αμερόληπτη και ανεξάρτητη έρευνα και τη συνακόλουθη έκθεση για τη σύρραξη στη Γεωργία το 2008, που διεξήχθη από τη διεθνή διερευνητική αποστολή με επικεφαλής την ελβετίδα διπλωμάτη Heidi Tagliavini. Πριν από το ξέσπασμα των εχθροπραξιών στη Νότια Οσετία το βράδυ της 7ης και 8ης Αυγούστου 2008, οι οποίες στοίχισαν τη ζωή πολλών αμάχων, υπήρξαμε επί μήνες μάρτυρες προκλήσεων από όλες τις πλευρές. " ρωσική στρατιωτική παρέμβαση, περιλαμβανομένης της εισβολής της στη Γεωργία, ήταν δυσανάλογη και αδικαιολόγητη. Αμφότερα τα αντιμαχόμενα μέρη υπήρξαν ένοχα παραβιάσεων του διεθνούς ανθρωπιστικού δικαίου, γεγονός που επιβεβαιώθηκε και από την έκθεση και από διάφορες οργανώσεις, όπως το Παρατηρητήριο Ανθρωπίνων Δικαιωμάτων.
<P>
Τι πρέπει να κάνουμε τώρα; " Ρωσία πρέπει να σεβαστεί πλήρως την ειρηνευτική συμφωνία. Καταρχάς, πρέπει να αποσυρθεί από τις περιοχές που κατέλαβε μετά τις 7 Αυγούστου 2008. Πρέπει να παράσχει άμεση, ελεύθερη και απρόσκοπτη πρόσβαση στη Νότια Οσετία στα μέλη της Αποστολής Επιτήρησης της ΕΕ και σε διεθνείς οργανισμούς, περιλαμβανομένου του Ο"Ε, ούτως ώστε να μπορέσουν να εποπτεύσουν την κατάπαυση του πυρός και να παράσχουν ανθρωπιστική βοήθεια. Περί τις 25 000 - 30 000 Γεωργιανοί παραμένουν εκτοπισμένοι στη Νότια Οσετία και οι de facto αρχές της Νότιας Οσετίας πρέπει να διευκολύνουν την επιστροφή τους στις εστίες τους.
<P>
" εδαφική ακεραιότητα της Γεωργίας πρέπει να παραμείνει αδιαπραγμάτευτη. Υπάρχουν ωστόσο ανησυχητικά κρούσματα αυταρχισμού στη Γεωργία. " κατάχρηση του νομικού συστήματος από τον Πρόεδρο Saakashvili, η κλιμακούμενη εχθρότητα κατά των όποιων αντίθετων απόψεων, η σταθερά περιστελλόμενη ελευθερία του λόγου και η ενίοτε συγκρουσιακή εθνικιστική ρητορική λειτουργούν όλα τους σε βάρος της Γεωργίας. " Γεωργία θα καταφέρει να επανέλθει στη φιλοευρωπαϊκή και δημοκρατική της πορεία και θα καταστεί ελκυστική για άλλες χώρες στην περιοχή μόνο αν διαφυλάξει τα ιδεώδη που ασπάστηκε κατά τη διάρκεια της Επανάστασης των Ρόδων. Όλοι οι εμπλεκόμενοι θα πρέπει να αδράξουν, καλή τη πίστη, τις ευκαιρίες που παρέχονται στο πλαίσιο των διαπραγματεύσεων της Γενεύης. Πρέπει να δοθεί μεγάλη προσοχή στην κατάσταση στον Καύκασο κατά την επόμενη σύνοδο κορυφής ΕΕ-Ρωσίας.
<SPEAKER ID="053" NAME="Kristiina Ojuland" LANGUAGE="ET">
Κυρία Πρόεδρε, κυρίες και κύριοι, μιλώντας εξ ονόματος της Ομάδας της Συμμαχίας Φιλελευθέρων και Δημοκρατών για την Ευρώπη, έχω την ευκαιρία να εκφράσω την επιδοκιμασία μου στην εισηγήτρια. " έκθεση επιτελεί μια άκρως σημαντική λειτουργία, μόνο και μόνο για το γεγονός ότι καταρρίπτει τον ευρέως διαδεδομένο μύθο -έναν μύθο που διέδωσε η Ρωσική Ομοσπονδία- ότι η Γεωργία ξεκίνησε τον πόλεμο. Την ίδια στιγμή, αυτή η έκθεση κρατά ισορροπημένη στάση και επικρίνει αμφότερα τα αντιμαχόμενα μέρη, λέγοντας μάλιστα ότι δεν θα μπορούσαν να αποτρέψουν τη σύρραξη. " έκθεση είναι οπωσδήποτε σημαντική, διότι αναφέρει ξεκάθαρα το γεγονός ότι η Ρωσική Ομοσπονδία -από την αρχή κιόλας της σύρραξης- οργάνωσε εκπαίδευση στο έδαφος της Νότιας Οσετίας και παρείχε στους Νότιους Οσετούς στρατιωτική τεχνολογία, καθώς και άλλον στρατιωτικό εξοπλισμό.
<P>
Μια άλλη ουσιαστική επισήμανση σε αυτή την έκθεση είναι αναμφίβολα το ζήτημα της πολιτικής για τη χορήγηση διαβατηρίων, που η Ρωσική Ομοσπονδία εφαρμόζει επί πολλά έτη, τόσο στην Αμπχαζία όσο και στη Νότια Οσετία, αντιβαίνοντας με αυτόν τον τρόπο στο διεθνές δίκαιο, για να μην αναφερθούμε στην υπονόμευση των σχέσεων καλής γειτονίας. Μολονότι η έκθεση λέει με μεγάλη σαφήνεια ότι αυτή η πολιτική χορήγησης διαβατηρίων δεν κατέστησε τα άτομα που ζουν στη Νότια Οσετία ή στην Αμπχαζία πολίτες της Ρωσικής Ομοσπονδίας, παραμένουν γεωργιανοί πολίτες μόνο από νομική άποψη και για τον λόγο αυτόν, ο ισχυρισμός της Ρωσικής Ομοσπονδίας ότι προστάτευε ή έστελνε άτομα να προστατεύσουν τους πολίτες της στη Νότια Οσετία αναμφίβολα στερείται λογικής βάσης. Ένα άλλο σημαντικό τμήμα της έκθεσης είναι βεβαίως το γεγονός ότι μιλά για την εθνική εκκαθάριση στα γεωργιανά χωριά στο έδαφος της Νότιας Οσετίας . Αυτή είναι μια πολύ σημαντική επισήμανση. Δυστυχώς, όμως, η έκθεση δεν ασχολείται με την εθνική εκκαθάριση που διεξάγει η Ρωσική Ομοσπονδία στην Αμπχαζία από το 1991 που, λόγω της ανεξαρτησίας της Γεωργίας, σχεδόν 250 000 Γεωργιανοί εκδιώχθηκαν από την Αμπχαζία, από την ίδια τους τη χώρα.
<P>
Τέλος, κυρία Πρόεδρε, θέλω να πω ότι το πλέον σημαντικό σε όλα αυτά είναι βεβαίως η αναφορά της έκθεσης στο γεγονός ότι η ανεξαρτησία, η αυτονομία, η κυριαρχία και η εδαφική ακεραιότητα της Γεωργίας πρέπει να γίνουν σεβαστά. Σε ό,τι μας αφορά, το ερώτημα σήμερα είναι αν αυτό μπορεί να γίνει πραγματικά, εφόσον δε εμείς λίαν προσεχώς θα εορτάσουμε τα 20 χρόνια από την πτώση του Τείχους του Βερολίνου, τότε θα ήθελα να ρωτήσω, κυρίες και κύριοι, πότε θα μπορέσουμε να εορτάσουμε την ημέρα που η Αμπχαζία και η Νότια Οσετία θα ενωθούν με τη Γεωργία;
<SPEAKER ID="054" NAME="Ulrike Lunacek" LANGUAGE="EN">
Κυρία Πρόεδρε, θα ήθελα, κατά το παράδειγμα των προηγούμενων ομιλητών, να συγχαρώ θερμά την κ. Tagliavini και την ομάδα της για την έκθεση που εκπόνησαν.
<P>
" έκθεση κατέστησε λίαν σαφές ότι αμφότερες οι πλευρές ευθύνονται για την κλιμάκωση της σύρραξης, που σημειώθηκε τελικά τον Αύγουστο του 2008. Είναι σαφές ότι η Ρωσία κλιμάκωνε τη στρατιωτική της παρουσία στη Νότια Οσετία, που ήταν γεωργιανό έδαφος. Ωστόσο, είναι επίσης σαφές ότι αυτές οι προκλήσεις οδήγησαν σε υπέρμετρη αντίδραση του προέδρου της Γεωργίας Saakashvili. Είναι σημαντικό που ειπώθηκε ότι ευθύνη φέρουν και τα δύο μέρη και τώρα πρέπει να εξετάσουμε με ποιόν τρόπο μπορούν να εξελιχθούν τα πράγματα στο μέλλον. Αυτό ήταν το πολύ μεγάλο επίτευγμα αυτής της έκθεσης. Συμφωνώ επίσης πολύ με όλους όσοι είπαν ότι πρέπει να είναι σεβαστή η εδαφική ακεραιότητα της Γεωργίας και όλων των χωρών. Πρέπει να είναι σεβαστό το διεθνές δίκαιο.
<P>
Ωστόσο, είναι επίσης σημαντικό να εξετάσουμε προσεκτικά ορισμένους από τους λόγους: την επιθετική γλώσσα, την ξενοφοβική γλώσσα και την εθνικιστική γλώσσα, που αποτέλεσαν σκέλος της κλιμάκωσης αυτής της σύρραξης. Ένα άλλο θέμα είναι να ρωτήσουμε τι θα κάνει τώρα η ΕΕ. Έχουμε μια αποστολή επιτήρησης, που είναι σημαντική, πρέπει όμως να έχει πρόσβαση σε όλα τα μέρη της Γεωργίας για να υποστηρίξει τα εκτοπισμένα πρόσωπα και άλλους.
<P>
Στις συζητήσεις μας τώρα -ο Επίτροπος πρότεινε να δημιουργήσουμε μια ζώνη ελεύθερων συναλλαγών με τη Γεωργία, το δε Κοινοβούλιο θα συζητήσει τη χορήγηση μικροπιστώσεων εν είδει βοήθειας προς τη Γεωργία- είναι σαφές ότι η ΕΕ πρέπει επίσης να εξετάσει την επιβολή όρων στη Γεωργία, επί παραδείγματι, για τη μείωση του ποσοστού του προϋπολογισμού της που διατίθεται για στρατιωτικές δαπάνες. Ο προϋπολογισμός για αμυντικές δαπάνες κλιμακώθηκε τα τελευταία χρόνια στη Γεωργία, επομένως είναι μικρότερος ο προϋπολογισμός για άλλους τομείς, όπως για κοινωνικά ζητήματα, για την κοινωνία των πολιτών και για την ελευθερία των ΜΜΕ. " ΕΕ πρέπει να παρακολουθήσει αυτό το θέμα πολύ στενά. Εν συντομία, είναι σημαντικό να στηρίξει η ΕΕ προσπάθειες για να κατέβουν οι τόνοι της επιθετικής γλώσσας, η δε χρηματοπιστωτική βοήθεια πρέπει να χορηγηθεί υπό προϋποθέσεις.
<SPEAKER ID="055" NAME="Milan Cabrnoch" LANGUAGE="CS">
Κυρία Πρόεδρε, κυρίες και κύριοι, εξ ονόματος της Ομάδας των Ευρωπαίων Συντηρητικών και Μεταρρυθμιστών και εξ ονόματος της αντιπροσωπείας του Ευρωπαϊκού Κοινοβουλίου για τη συνεργασία με το κοινοβούλιο της Γεωργίας, της οποίας προεδρεύω, επικροτώ την έκθεση που υπέβαλε η Επιτροπή. " έκθεση είναι αξιόπιστη και δεν αμφισβητήθηκε από κανένα από τα αντιμαχόμενα μέρη. Παρακολουθούμε την κατάσταση στη Γεωργία εκ του σύνεγγυς και παρακολουθούμε επίσης τις λεπτομέρειες των προπαρασκευών της Γεωργίας για ένταξη στο NATO. Υποστηρίζουμε πλήρως την εδαφική ακεραιότητα και κυριαρχία της Γεωργίας ως ανεξάρτητου κράτους. Δεν μπορούμε να αποδεχθούμε την ιδέα ότι η Γεωργία ή η οποιαδήποτε άλλη χώρα κείται εντός της αποκλειστικής σφαίρας επιρροής της Ρωσικής Ομοσπονδίας ή της όποιας άλλης χώρας. Σε σχέση με την στρατιωτική σύγκρουση που πραγματοποιήθηκε στη Γεωργία πριν από έναν χρόνο, παρακολουθούμε με μεγάλη ανησυχία την κατάσταση ιδιαίτερα στη Νότια Οσετία. Μας ανησυχεί η κατάσταση όσον αφορά την τήρηση των συμφωνιών κατάπαυσης του πυρός και μας ανησυχεί ιδιαίτερα η κατάσταση των προσφύγων, που εκδιώχθηκαν από τις εστίες τους και που αδυνατούν να επιστρέψουν. " ανθρωπιστική βοήθεια της ΕΕ δυστυχώς δεν φθάνει στην Αμπχαζία και τη Νότια Οσετία επί του παρόντος. Τόσο τα άτομα γεωργιανής εθνοτικής καταγωγής όσο και οι άλλοι κάτοικοι υποφέρουν σε αυτές τις περιοχές επί του παρόντος. Μας προξενεί επίσης μεγάλη λύπη το γεγονός ότι οι ανεξάρτητοι παρατηρητές για την ειρήνευση, τους οποίους απέστειλε η ΕΕ στη Γεωργία, δεν μπόρεσαν καν να εργαστούν σε αυτές τις περιοχές.
<P>
" έκθεση αναφέρει ότι αμφότερα τα αντιμαχόμενα μέρη παραβίασαν το διεθνές δίκαιο. Δεν είναι δική μας δουλειά να κρίνουμε, ωστόσο, είναι σαφές από την έκθεση ότι οι ενέργειες στις οποίες προέβη η Ρωσική Ομοσπονδία ξεπερνούν κατά πολύ τη γενική έννοια περί νόμιμης άμυνας. Μας ανησυχεί εξαιρετικά η πληροφορία περί εθνοκάθαρσης και βίας σε βάρος του άμαχου πληθυσμού, που σύμφωνα με την έκθεση σημειώθηκε τόσο κατά τη διάρκεια της σύρραξης όσο και μετά από αυτήν. Στο μελλοντικό έργο της διακοινοβουλευτικής επιτροπής θα υποστηρίξουμε τον άμεσο τερματισμό κάθε μορφής βίας, την άμεση άρση των αποκλεισμών που εμποδίζουν τη διανομή ανθρωπιστικής βοήθειας σε εκείνους που πραγματικά την έχουν ανάγκη, την πρόσβαση των διεθνών παρατηρητών της ειρήνευσης και τη μεγαλύτερη δυνατή ελάφρυνση των επιπτώσεων της σύρραξης στους αθώους αμάχους. Θα υποστηρίξουμε όλες τις ενέργειες που οδηγούν στον τερματισμό της σύρραξης και στην αποκατάσταση της εδαφικής ακεραιότητας και κυριαρχίας της Γεωργίας.
<SPEAKER ID="056" NAME="Bastiaan Belder" LANGUAGE="NL">
Κυρία Πρόεδρε, "δεν υπάρχει κανένας νικητής", λέει η αξιέπαινη έκθεση της διερευνητικής επιτροπής για την ένοπλη σύρραξη στη Γεωργία το θέρος του 2008. Δεν συμμερίζομαι αυτό το συμπέρασμα.
<P>
Βεβαίως υπήρξε και υπάρχει νικητής: η Ρωσία. Με τη βοήθεια του γεωργιανού προέδρου, το Κρεμλίνο ολοκληρώνει με αποφασιστικότητα και με στρατιωτικά μέσα την πολιτική προσάρτηση της Αμπχαζίας και της Νότιας Οσετίας. Ο χαμένος της υπόθεσης είναι το γεωργιανό κράτος, μολονότι παρεμπιπτόντως μπορεί να βρει παραμυθία στην υποστήριξη της ρωσικής ορθόδοξης εκκλησίας, που συνεχίζει να βεβαιώνει ότι οι Αμπχάζιοι και οι Νότιοι Οσέτιοι είναι γεωργιανοί πολίτες. Θα ήθελα να τονίσω με έμφαση αυτή την αξιέπαινη στάση από πλευράς του Πατριαρχείου της Μόσχας, το οποίο είμαι βέβαιος ότι αποτελεί παράδειγμα προς μίμηση για αμφιταλαντευόμενα κράτη μέλη.
<P>
" επιτροπή Tagliavini ορθώς επικρίνει τη μαζική χορήγηση ρωσικών διαβατηρίων σε γεωργιανούς πολίτες στην Αμπχαζία και τη Νότια Οσετία ως αντιβαίνουσα στο διεθνές δίκαιο. Αυτή η διάβρωση της γεωργιανής κυριαρχίας είναι σε απόλυτη αντιστοιχία με τη σημερινή διάβρωση της ουκρανικής εθνικής κυριαρχίας στην Κριμαία, όπου η Ρωσία χορηγεί αφειδώς νέα διαβατήρια σε ουκρανούς πολίτες.
<P>
Συνεπώς, ένα σημαντικό πολιτικό δίδαγμα που θα πρέπει να αντλήσει η Ευρωπαϊκή Ένωση από την έκθεση Tagliavini είναι ότι θα πρέπει να συνδράμει ενεργά το Κίεβο στην προάσπιση της εθνικής του ανεξαρτησίας έναντι του οποιουδήποτε γείτονά του. Τα ευρωπαϊκά έργα στην Κριμαία είναι μια έξοχη ευκαιρία να το πράξει, το ίδιο ισχύει δε και στην περίπτωση της Γεωργίας.
<SPEAKER ID="057" NAME="Franz Obermayr" AFFILIATION="NI">
(DE) Κυρία Πρόεδρε, η σύρραξη στον Καύκασο το 2008, που αποκλήθηκε επίσης ο πόλεμος των 5 ημερών, ήταν μια λυπηρή ένοπλη στρατιωτική σύρραξη επί γεωργιανού εδάφους μεταξύ Γεωργίας και Ρωσίας, που επηρέασε επίσης τις αποκαλούμενες "αποσχισθείσες επαρχίες" της Νότιας Οσετίας και της Αμπχαζίας.
<P>
Λόγω της δυστυχώς πολλές φορές μονομερούς κάλυψης των γεγονότων και του ιστορικού που οδήγησε στον πόλεμο από τα διεθνή ΜΜΕ, θα ήθελα να διευκρινίσω μια σειρά σημείων: οι "ΠΑ προέβησαν σε αυστηρή καταδίκη της στρατιωτικής δράσης της Ρωσίας, περιγράφοντάς την ως επίδειξη καθαρού εκφοβισμού και ισχύος και υπερασπίστηκαν την στάση της Γεωργίας. Το πρώτο πράγμα που πρέπει να ειπωθεί εν προκειμένω είναι ότι η Ρωσία δεν ήταν ο επιτιθέμενος και αντέδρασε στον πόλεμο που ξεκίνησε ο Saakashvili. Αυτός γνώριζε πολύ καλά όταν εφήρμοσε το πρόγραμμά του για επανένωση ότι αντιμετώπιζε έναν παντοδύναμο αντίπαλο, υπολόγιζε όμως στο NATO και στις "ΠΑ για να καλύψει τα νώτα του και αυτός είναι ο λόγος για τον οποίο αποφάσισε να ανακαταλάβει δια της βίας τις αποσχισθείσες επαρχίες.
<P>
" αντίδραση της Ρωσίας ήταν αναμφίβολα υπερβολική, πραγματοποιήθηκε όμως σύμφωνα με το διεθνές δίκαιο στο πλαίσιο της λεγόμενης κατάστασης αυτοάμυνας. Επομένως, η υποστήριξη των "ΠΑ προς τη Γεωργία προφανώς δεν στόχευε μόνο στην προστασία του δημοκρατικού δικαιώματος της αυτοδιάθεσης, αλλά -πρέπει να λεχθεί αυτό- είχε στρατιωτικούς και πολιτικούς στόχους, ιδιαίτερα καθώς η Γεωργία λειτουργούσε ως στρατηγικά υποτελής χώρα στον Καύκασο στα σύνορα με τη Ρωσία.
<P>
Οι Γεωργιανοί θα πρέπει να είναι επιφυλακτικοί όταν επιτρέπουν στις "ΠΑ να καλύψουν τα νώτα τους. Δεν έχει παρά να θυμηθεί κανείς την Ουγγαρία το 1956, όταν οι "ΠΑ προσέφεραν και πάλι την υποστήριξή τους, όπως γνωρίζουμε. Σε κάθε περίπτωση, η έκβαση ήταν ολέθρια: οι Ούγγροι εγκαταλείφθηκαν από τον δυτικό κόσμο στον αγώνα τους για ελευθερία.
<P>
Τέλος, θα ήθελα να αναφερθώ στην έκθεση της 30ής Σεπτεμβρίου 2009, στην οποία η διερευνητική επιτροπή που συγκροτήθηκε από το Συμβούλιο Υπουργών της ΕΕ ανέλυσε διεξοδικά ότι είναι άκυρη η δικαιολόγηση βάσει του διεθνούς δικαίου που επικαλέστηκαν οι Γεωργιανοί για την επίθεση.
<SPEAKER ID="058" NAME="Vytautas Landsbergis" AFFILIATION="PPE">
(EN) Κυρία Πρόεδρε, η κ. Heidi Tagliavini, επικεφαλής της αποστολής, έγραψε τα ακόλουθα σχόλια σε ένα ξεχωριστό δελτίο Τύπου: "Πρέπει να λεχθεί ότι η σύρραξη του 2008 ήταν προβλέψιμη και αποφευκτή"· "Αλλά η διεθνής κοινότητα έστρεψε το βλέμμα της από την άλλη μεριά, σαν να είχε παραιτηθεί από την προσπάθεια όχι μόνο να επιλύσει την υποβόσκουσα διένεξη, αλλά και να διατηρήσει μια ολοένα και πιο εύθραυστη κατάπαυση του πυρός". Ποιος θα προτιμούσε να διατηρήσει την αυξανόμενη αβεβαιότητα και την ένοπλη βία με μια προδήλως επερχόμενη τραγική έκβαση;
<P>
" κ. Tagliavini σημείωσε τρεις νομικές προσωπικότητες που χαρακτήριζαν την αδιάφορη διεθνή κοινότητα: τα "νωμένα Έθνη, τον ΟΑΣΕ και την Ευρωπαϊκή Ένωση. Τώρα εμείς, το Ευρωπαϊκό Κοινοβούλιο, συγκαταλεγόμαστε μεταξύ των τριών μεγάλων υποκριτών που είδαν, γνώριζαν και δεν θέλησαν να αποτρέψουν το πρόσφατο στάδιο αιματοχυσίας αυτού του δεκαεπταετούς πολέμου.
<P>
Άλλα βασικά συμπεράσματα της αποστολής διατηρούν επίσης την καθολική σημασία τους. Αυτά είναι: όχι άλλες ειρηνευτικές δυνάμεις από γειτονική χώρα, καθώς συνήθως προασπίζονται συγκεκριμένες ζώνες κρατικής κυριαρχίας, όχι όμως την ειρήνη. Θα πρέπει να λαμβάνεται υπόψη ο αντίκτυπος των καταναγκαστικών πολιτικών και της διπλωματίας μιας μεγάλης δύναμης απέναντι σε έναν μικρό και ανυπότακτο γείτονα, για να μην αναφερθούμε στην ενδεχόμενη απώλεια σημαντικού τμήματος της επικράτειας μέσω υφέρπουσας προσάρτησης. Δεν υπάρχει κανένας νικητής σε αυτή τη σύρραξη. Αφ' ης στιγμής η διεθνής κοινότητα συγκαταλέγεται μεταξύ των μεγάλων χαμένων της υπόθεσης, έχει δεχθεί πλήγμα το πολιτικό πνεύμα συνεργασίας.
<P>
Δύο ακόμη παραθέσεις: "Αγνοήθηκαν καθιερωμένες αρχές του διεθνούς δικαίου, όπως είναι ο σεβασμός της κυριαρχίας και της εδαφικής ακεραιότητας των κρατών"∙ "αυτό είχε συνέπεια την υπαναχώρηση από τα πολιτισμένα πρότυπα πολιτικής διάδρασης στην Ευρώπη".
<P>
(Ο Πρόεδρος διακόπτει τον ομιλητή)
<SPEAKER ID="059" NAME="Jelko Kacin" AFFILIATION="ALDE">
(SL) Κυρία Πρόεδρε, κύριε Επίτροπε, είχα την ευκαιρία να επισκεφθώ ο ίδιος προσωπικά την Τιφλίδα πέρυσι τον Σεπτέμβριο. Το ζήτημα της εδαφικής ακεραιότητας και της σταθερότητας της Γεωργίας έχει ισχυρό αντίκτυπο στη σταθερότητα της ευρύτερης περιοχής, η οποία δυστυχώς έχει μακραίωνη ιστορία αστάθειας. Δεν υπάρχει μία και μοναδική αλήθεια, υπάρχουν αρκετές και συχνά αντικρουόμενες μεταξύ τους αλήθειες. Όταν οι πολιτικοί που λαμβάνουν αποφάσεις χάνουν τη σωφροσύνη τους, οι συνέπειες είναι απρόβλεπτες και έχουν ευρύ αντίκτυπο. Οι άμεσες και παράπλευρες ζημίες είναι τεράστιες, οι συνέπειες όμως θα πλήξουν πρωτίστως αθώους ανθρώπους.
<P>
Ούτε η ανάμειξη των μειζόνων δυνάμεων ούτε η υποστήριξη της μίας ή της άλλης πλευράς μπορούν να οδηγήσουν σε επιτυχία. Χρειαζόμαστε δράση που θα αποκαταστήσει και θα ενισχύσει την εμπιστοσύνη, η οποία επί του παρόντος είναι ανύπαρκτη. Ο Καύκασος είναι μια περίπλοκη περιοχή και, όπως τα Βαλκάνια, έχει μεγαλύτερη ιστορία από αυτήν που μπορεί να αφομοιώσει και να διαχειριστεί. Οι πρόχειρες λύσεις και η ξενοφοβία δεν οδηγούν ποτέ στην επιτυχία. Ωστόσο, μολονότι η παραγνώριση των δικαιωμάτων και των θεμιτών ελευθεριών των μειονοτήτων είναι η κύρια αιτία της σύρραξης, τα αίτια είναι ευρύτερα και περιλαμβάνουν αίτια οικονομικής φύσης, πρωτίστως την ενέργεια και τη γεωπολιτική. Όμως η γεωπολιτική επιτάσσει οι μεγάλες δυνάμεις να ενεργούν υπεύθυνα, διότι το χορτάρι φύεται πάντα αραιά εκεί όπου πατάνε οι ελέφαντες. Πρέπει να διδάξουμε σε εκείνους τους ελέφαντες το μάθημα ότι δεν είναι και δεν πρόκειται ποτέ να γίνει δικό τους όλο το γρασίδι.
<SPEAKER ID="060" NAME="Paweł Robert Kowal" AFFILIATION="ECR">
(PL) Κυρία Πρόεδρε, πιστεύω ότι η παρούσα συζήτηση έχει εγκλωβιστεί κατά κύριο λόγο στην εστίαση στη θεραπεία των συμπτωμάτων που προέκυψαν από τη σοβαρή κατάσταση στη Γεωργία. " Γεωργία είναι επί του παρόντος μια χώρα όπου διακυβεύεται το κύρος της Ευρωπαϊκής Ένωσης ως μεγάλης δύναμης στη διεθνή σκηνή. " αλήθεια είναι ότι κανένας δεν τήρησε το σχέδιο του κ. Sarkozy, που τέθηκε ήδη στο χρονοντούλαπο της ιστορίας· ότι η Ρωσία επιμένει στην στρατιωτική ενσωμάτωση της Αμπχαζίας και της Οσετίας, και ότι η Ευρωπαϊκή Ένωση δεν θα μπορέσει να οικοδομήσει την εικόνα της ως δύναμης, της οποίας ο λόγος αποπνέει κύρος σε ό,τι αφορά την κατάσταση στη Γεωργία. " καλύτερη απόδειξη γι' αυτό είναι ότι η Επίτροπος Ferrero-Waldner απουσιάζει από τη σημερινή συζήτηση και μόνον ο κ. Orban παρουσιάζει τη θέση της Επιτροπής. " κ. Wallis προφανώς δεν πιστεύει ότι το θέμα είναι αρκούντως σημαντικό, αν κρίνει κανείς από τα αυστηρά χρονικά όρια που επέβαλε στον χρόνο ομιλίας που επέτρεψε για αυτό το ζήτημα.
<SPEAKER ID="061" NAME="Csaba Sógor" AFFILIATION="PPE">
(HU) Πρόκειται για ένα ζήτημα που αφορά τις μεγάλες δυνάμεις, μολονότι πρόκειται για κατάσταση ανθρωπίνων δικαιωμάτων. Ως πιόνια στο παιχνίδι των μεγάλων δυνάμεων, οι άμαχοι, οι μειονότητες και η δημοκρατία είναι πάντοτε τα θύματα αυτής της κατάστασης. Όπου υπάρχει διαχωρισμός και διχοτόμηση, η ασφάλεια αντικαθίσταται από την αβεβαιότητα και μιλάνε τα όπλα αντί της διενέργειας διαπραγματεύσεων. Τι μπορεί να γίνει; " Ευρωπαϊκή Ένωση πρέπει να επιδείξει έναν ορισμένο βαθμό αξιοπιστίας. " ΕΕ πρέπει να υιοθετήσει μια μειονοτική πολιτική, η οποία θα εγγυάται στις μειονότητες το δικαίωμα να χρησιμοποιούν τη μητρική τους γλώσσα, να προωθούν τον πολιτισμό τους και να απολαμβάνουν αυτονομία στη Γαλλία, τη Ρουμανία, την Ελλάδα, καθώς και στη Σλοβακία. Το κλειδί για την κατάσταση στη Ρωσία, τη Γεωργία, τη Νότια Οσετία και την Αμπχαζία το κρατάει η ΕΕ. " ΕΕ πρέπει να παρουσιάσει μια λύση και να μπορέσει να δώσει το παράδειγμα σε αυτές τις χώρες.
<SPEAKER ID="062" NAME="Charles Tannock" AFFILIATION="ECR">
(EN) Κυρία Πρόεδρε, μολονότι είναι πράγματι ορθό ότι ο πρόεδρος Saakashvili όντως επιτέθηκε στη Νότια Οσετία το 2008, αυτό συνέβη μόνο μετά από προκλήσεις που περιελάμβαναν σοβαρές οικονομικές κυρώσεις και κλιμάκωση της ρωσικής στρατιωτικής παρουσίας στα κατεχόμενα εδάφη.
<P>
" έκθεση δεν φαίνεται κατά τη γνώμη μου να αποτυπώνει πλήρως το γεγονός της δυσανάλογης απάντησης των ρωσικών δυνάμεων, που περιελάμβανε τον βομβαρδισμό περιοχών με άμαχο πληθυσμό στη Γεωργία, όπως του Gori, ενώ επέτρεψε τη συστηματική εθνοκάθαρση Γεωργιανών από τη Νότια Οσετία και την κατάληψη γεωργιανού εδάφους από αμπχαζικές δυνάμεις.
<P>
Ο Saakashvili, κατά τη γνώμη μου, όντως επέδειξε αλόγιστη συμπεριφορά όταν επεδίωξε να ανακτήσει τον έλεγχο κυρίαρχου γεωργιανού εδάφους και έκανε ένα τρομερό πολιτικό σφάλμα - έστω και αν τελικά επρόκειτο για κυρίαρχο γεωργιανό έδαφος. Ωστόσο, η Ρωσία είναι τώρα αποφασισμένη να καθιερώσει παράνομα σφαίρα επιρροής σε άλλες χώρες της γειτονιάς της, στο λεγόμενο "εγγύς εξωτερικό", που είναι βεβαίως κυρίαρχα εδάφη, τα οποία θα πρέπει να γίνονται σεβαστά βάσει του διεθνούς δικαίου.
<SPEAKER ID="063" NAME="Tunne Kelam" AFFILIATION="PPE">
(EN) Κυρία Πρόεδρε, υπάρχει ένα συμπέρασμα που πρέπει να αντλήσουμε από τη σύρραξη, το οποίο είναι ότι η διεθνής κοινότητα αποδέχθηκε επί υπερβολικά μεγάλο διάστημα και με υπέρμετρη ετοιμότητα την ύπαρξη των λεγόμενων "παγωμένων" συγκρούσεων που, όπως το έθεσε ο συνάδελφός μου, κ. Κασουλίδης, ισοδυναμεί με κατευνασμό. Το βασικό γεγονός αυτής της σύρραξης είναι ότι η Γεωργία δεν εισέβαλε σε ρωσικό έδαφος, ενώ η Ρωσία εισέβαλε σε γεωργιανό έδαφος με μεγάλη στρατιωτική δύναμη και ετοιμαζόταν να καταλάβει την πρωτεύουσά της. Επρόκειτο για μια άνευ προηγουμένου παραβίαση του διεθνούς δικαίου και υπονομεύει την αξιοπιστία της Ρωσίας ως αξιόπιστου εταίρου.
<P>
Καθώς η διεθνής αντίδραση σε αυτή την εισβολή παραμένει επαμφοτερίζουσα, η Ρωσία μπορεί να θεωρεί εαυτήν νικήτρια, πράγμα που σημαίνει ότι υπάρχει το ενδεχόμενο παρόμοιων επιθέσεων, για παράδειγμα στην Κριμαία ή ακόμη και στην περιοχή της Βαλτικής. Συνεπώς, χρειαζόμαστε μια σαφή δέσμευση της ΕΕ ότι θα είναι παρούσα στη Γεωργία και ότι θα εγγυηθεί την ελεύθερη επιλογή και την εδαφική ακεραιότητα της τελευταίας. Θα είναι εξόχως σημαντικό να υπάρχει παρουσία μας εκεί.
<SPEAKER ID="064" NAME="Leonard Orban">
μέλος της Επιτροπής. - (RO) Θα ήθελα να είμαι πολύ σύντομος και να ξεκινήσω λέγοντας ότι, όπως ανέφεραν πολλοί ομιλητές, η αρχή της εδαφικής ακεραιότητας της Γεωργίας είναι κρίσιμη για τις δράσεις που επιτελούμε. Πρόκειται για ένα θεμελιώδες ζήτημα, το οποίο συνεκτιμούμε σε κάθε μέτρο που λαμβάνουμε.
<P>
Θέλω να το ξεκαθαρίσω αυτό λέγοντας ότι η Επιτροπή θα συνεχίσει να υποστηρίζει σε πολλά διαφορετικά πεδία τη συνεργασία και τους δεσμούς με τη Γεωργία, επιτρέποντας σε αυτή τη χώρα να προχωρήσει και να προσεγγίσει την Ευρωπαϊκή Ένωση. Αυτή η στήριξη και αυτές οι προσπάθειες θα υλοποιηθούν, όπως ειπώθηκε, σε πολλά πεδία.
<P>
Θα συνεχίσουμε να είμαστε παρόντες στις διαπραγματεύσεις στη Γενεύη, όπου διεξάγεται ένας πολιτικός διάλογος, στον οποίο συμμετέχουν όλα τα μέρη. Αυτό είναι ουσιώδες για την εξομάλυνση αυτής της κατάστασης. Θα συνεχίσουμε επίσης να παρέχουμε συνδρομή σε εκτοπισμένα πρόσωπα. Έχουμε επίσης δρομολογήσει την έναρξη διαπραγματεύσεων για τη συμφωνία σύνδεσης, περιλαμβανομένης και μιας συμφωνίας ελευθέρων συναλλαγών, η οποία προφανώς περιλαμβάνει ζητήματα που άπτονται της χαλάρωσης του καθεστώτος χορήγησης θεωρήσεων εισόδου.
<P>
Θα ήθελα, τέλος, να πω ότι κατά την προετοιμασία αυτών των διαπραγματεύσεων θέλουμε βεβαίως οι αρχές της Γεωργίας να εκπληρώσουν ορισμένους όρους και ορισμένες υποχρεώσεις, που απορρέουν από το κράτος δικαίου και από τον σεβασμό των ανθρωπίνων δικαιωμάτων και των θεμελιωδών δικαιωμάτων, οπωσδήποτε από κοινού με άλλες οικονομικές προϋποθέσεις, που συνδέονται με τις εμπορικές συναλλαγές.
<SPEAKER ID="065" NAME="Πρόεδρος.-">
" συζήτηση έληξε.
<P>
(" συνεδρίαση διακόπτεται στις 10.55 και συνεχίζεται στις 11.05)
<P>

<SPEAKER ID="068" NAME="Ana Gomes" AFFILIATION="S&amp;D">
(PT) Κύριε Πρόεδρε, σύμφωνα με το άρθρο 151 του Κανονισμού σχετικά με τις παρεμβάσεις επί προσωπικού ζητήματος, θα ήθελα να πω ότι αισθάνομαι πως το όνομά μου χρησιμοποιείται καταχρηστικά σε τροπολογίες επί του προϋπολογισμού όσον αφορά την υποχρεωτική άμβλωση, οι οποίες κατατέθηκαν από τον κ. Deva και τον κ. Szymański. " τροπολογία στην οποία αναφέρονται και την οποία υπέβαλα σε γνωμοδότηση επί της έκθεσης "Μια ξεχωριστή θέση για τα παιδιά στην εξωτερική δράση της ΕΕ", έλεγε τα ακόλουθα, και την παραθέτω αυτούσια:
<P>
"Ζητεί από την ΕΕ να εργαστεί αποφασιστικά για την εξάλειψη όλων των μορφών διάκρισης σε βάρος των κοριτσιών (από τη στιγμή της σύλληψης) και να διατεθούν επαρκείς πόροι για την καταπολέμηση των ανισοτήτων που προκύπτουν από αυτές".
<P>
(PT) Με το κείμενό μου επιδιώκεται η προστασία των κοριτσιών από τις διακρίσεις πριν από τη γέννηση, συγκεκριμένα από την επιλεκτική, βάσει του φύλου, διακοπή της κύησης, δεν στοχεύει όμως στην αποτροπή κάθε δραστηριότητας που συνδέεται με τη διακοπή της κύησης.
<P>
Το κείμενό μου είναι διαφορετικό στη λεκτική του διατύπωση και στους στόχους του σε σύγκριση με το κείμενο των κ. Deva και κ. Szymański στις τροπολογίες επί του προϋπολογισμού αυτού. Επομένως, δεν είναι σωστό να γίνεται παραλληλισμός μεταξύ τους, ακόμη δε λιγότερο σωστό είναι να αναφέρεται το όνομά μου σε σχέση με αυτό, κάτι που το θεωρώ επιλήψιμη προσπάθεια πολιτικής χειραγώγησης.
<P>
Θα ψηφίσω κατά των τροπολογιών 727, 732 και 734, τις οποίες υπέβαλαν ο κ. Deva και ο κ. Szymański.

<CHAPTER ID="006-25">
25. Ευρωπαϊκή διαδικασία μικροδιαφορών (ψηφοφορία) 
<P>
- Πριν από την ψηφοφορία επί του συνόλου αριθ. 1:
<SPEAKER ID="112" NAME="Hans-Peter Mayer " AFFILIATION="PPE-DE">
εισηγητής. - (DE) Κύριε Πρόεδρε, κυρίες και κύριοι, ζήτησα να μιλήσω για δύο λεπτά, αλλά δεν θα χρειαστώ τόσο χρόνο. Παρόλ' αυτά, θα ήθελα να δώσω ιδιαίτερη έμφαση σε ορισμένα σημεία που αφορούν τη θέσπιση της ευρωπαϊκής διαδικασίας μικροδιαφορών. Καταρχάς, είναι σημαντικό ότι σε περίπτωση αμφιβολιών ο νόμος να ερμηνεύεται στην έκδοση της γερμανικής γλώσσας, δεδομένου ότι αυτή ήταν γενικά η γλώσσα εργασίας του Ευρωπαϊκού Κοινοβουλίου καθώς και η γλώσσα χρησιμοποιείτο από το Συμβούλιο και την Επιτροπή για λόγους προσανατολισμού σε πολλούς τριμερείς διάλογους. Επιπλέον, είναι σημαντικό τα κράτη μέλη να αξιοποιήσουν όλες τις ευκαιρίες που προσφέρει αυτή η διαδικασία και, ως εκ τούτου, να χρησιμοποιήσουν τις δυνατότητες που παρέχουν τα σύγχρονα μέσα επικοινωνίας. Τα κράτη μέλη πρέπει να εγκρίνουν και να προωθήσουν το τηλέφωνο, την ανταλλαγή ηλεκτρονικών μηνυμάτων και τις εικονοδιασκέψεις ως μέσα επικοινωνίας.
<P>
Μια περαιτέρω σημαντική απλοποίηση είναι ότι το έντυπο Δ πρέπει να μεταφραστεί από ένα άτομο, το οποίο είναι εξουσιοδοτημένο να κάνει μεταφράσεις σε ένα από τα κράτη μέλη. Τούτο αποκλείει ρητώς δαπανηρές επικυρώσεις γνησιότητας και την ανάγκη για πιστοποίηση, για παράδειγμα, από έναν συμβολαιογράφο. Θα ήθελα να υπογραμμίσω ότι όσον αφορά όλες τις δικαστικές αποφάσεις στο πλαίσιο της διαδικασίας μικροδιαφορών, πρέπει να θυμόμαστε πάντοτε ότι πρόκειται για μια διαδικασία οικονομική, γρήγορη, απλή και φιλική προς τον πολίτη. Οτιδήποτε αποτελεί εμπόδιο σε αυτό δεν συνάδει επομένως με το στόχο αυτού του κανονισμού.
<P>
Ως εκ τούτου, απευθύνω έκκληση σε όλους τους συναδέλφους μου να εγκρίνουν αυτή τη νέα και φιλική προς τον πολίτη διαδικασία του αστικού δικαίου που θα είναι ίδια σε ολόκληρη την Ευρώπη.
<P>
(" προφορική τροπολογία εγκρίνεται)

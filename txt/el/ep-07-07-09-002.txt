<CHAPTER ID="002">
Δηλώσεις της Προεδρίας
<SPEAKER ID="005" NAME="Πρόεδρος">
Κυρίες και κύριοι, οι πρόεδροι των πολιτικών ομάδων μού ζήτησαν να προβώ σε μια δήλωση για την τρομοκρατία.
<P>
Πριν από μερικές ημέρες, στις 29 και 30 Ιουνίου, υπήρξαν νέες τρομοκρατικές επιθέσεις στο Λονδίνο και στη Γλασκόβη· σημειώθηκαν σχεδόν τρία χρόνια μετά τις βομβιστικές επιθέσεις της 11ης Μαρτίου 2004 στη Μαδρίτη, οι οποίες στοίχισαν τη ζωή σε 192 ανθρώπους και δύο χρόνια μετά τις βομβιστικές επιθέσεις της 7ης Ιουλίου 2005 στο Λονδίνο, στις οποίες σκοτώθηκαν 56 άνθρωποι και τραυματίστηκαν περισσότεροι από 700.
<P>
Μερικές ημέρες αργότερα, στις 2 Ιουλίου, σε μια επίθεση αυτοκτονίας στην Υεμένη υπήρξαν και άλλα θύματα: επτά ισπανοί τουρίστες και δύο πολίτες της Υεμένης σκοτώθηκαν, ενώ 8 ακόμη άτομα τραυματίστηκαν. Υπάρχουν πολλές ενδείξεις ότι το τρομοκρατικό δίκτυο της Αλ Κάιντα συνδέεται με αυτές τις επιθέσεις. Αυτό συνιστά απειλή για όλους μας.
<P>
" τρομοκρατία είναι ένα ευθύ χτύπημα κατά της ελευθερίας, των ανθρωπίνων δικαιωμάτων και της δημοκρατίας. " τρομοκρατία είναι μια απόπειρα να καταστραφούν οι αξίες μας μέσω της χρήσης τυφλής βίας, αξίες που μας ενώνουν στην Ευρωπαϊκή Ένωση και στα κράτη μέλη μας.
<P>
Οπουδήποτε και εάν εμφανίζεται και οποιοσδήποτε και εάν είναι υπεύθυνος, η τρομοκρατία αποτελεί έγκλημα, το οποίο πρέπει να το αντιμετωπίσουμε με αποφασιστικότητα και αλληλεγγύη.
<P>
" Ευρωπαϊκή Ένωση πρέπει να συνασπιστεί με τη διεθνή κοινότητα των εθνών για να καταπολεμήσει κάθε μορφή τρομοκρατίας.
<P>
Σήμερα, το Ευρωπαϊκό Κοινοβούλιο θα συζητήσει την έκθεση της Jeanine Hennis-Plasschaert σχετικά με την πρόταση οδηγίας που κατέθεσε η Επιτροπή πέρυσι, η οποία καλεί τα κράτη μέλη να προσδιορίσουν σημαντικές υποδομές σε τομείς όπως η ενέργεια, η υγεία, οι επικοινωνίες και οι μεταφορές και να τις προστατέψουν από τρομοκρατικές επιθέσεις.
<P>
Αυτό θα καταστήσει εφικτή τη λήψη μακροχρόνιων μέτρων ασφαλείας για το ενδεχόμενο τρομοκρατικής επίθεσης. Αυτή η προτεινόμενη ευρωπαϊκή στρατηγική είναι μια σαφής συνεισφορά στον αγώνα κατά της τρομοκρατίας.
<P>
Πρέπει να λάβουμε όλα τα απαραίτητα μέτρα για να αντιμετωπίσουμε την τρομοκρατία. Σε αυτήν την προσπάθεια, πρέπει να καθοδηγούμαστε από τις αρχές μας περί του κράτους δικαίου. Ο αγώνας κατά της τρομοκρατίας μπορεί να διεξαχθεί μόνον με τρόπο που θα συνάδει με τις αξίες που θέλουμε να υπερασπιστούμε!
<P>
Το Ευρωπαϊκό Κοινοβούλιο εκφράζει την αλληλεγγύη και την υποστήριξή του στα θύματα της τρομοκρατίας και στις οικογένειές τους - σε εκείνους που έχασαν τη ζωή τους αλλά και σε εκείνους που εξακολουθούν να υποφέρουν από ψυχικές και σωματικές συνέπειες.
<P>
Επιτρέψτε μου, κλείνοντας, να αναφέρω τα λόγια του νέου πρωθυπουργού του "νωμένου Βασιλείου, του Gordon Brown: "Δεν πρόκειται ούτε να υποχωρήσουμε, ούτε να τρομοκρατηθούμε".
<P>
Ας τηρήσουμε ενός λεπτού σιγή στη μνήμη των θυμάτων.
<P>
(Το Σώμα, όρθιο, τηρεί ενός λεπτού σιγή)

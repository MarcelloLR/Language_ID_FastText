<CHAPTER ID="010">
Telecom (υπογραφή των πράξεων) 
<SPEAKER ID="255" NAME="Πρόεδρος">
Έχουμε ενώπιόν μας ένα σημαντικό γεγονός, διότι εντός ολίγου η κ. Torstensson και εγώ θα υπογράψουμε μερικά πολύ σημαντικά έγγραφα σχετικά με τη δέσμη μέτρων για τις τηλεπικοινωνίες. Κυρία Torstensson, κύριε Επίτροπε, κυρίες και κύριοι, αγαπητοί συνάδελφοι, οι νομικές πράξεις που απαρτίζουν τη δέσμη μέτρων για τις τηλεπικοινωνίες θεσπίστηκαν στο πλαίσιο της διαδικασίας συναπόφασης. Οι ηλεκτρονικές επικοινωνίες και το Διαδίκτυο έχουν καταστεί τα βασικά εργαλεία των σύγχρονων κοινωνιών μας. " εν λόγω δέσμη νομοθετικών μέτρων συνιστά ένα καλό παράδειγμα του πώς η εργασία μας μπορεί να βοηθήσει τους ανθρώπους και πώς μπορεί να επηρεάσει την καθημερινή τους ζωή.
<P>
Συγκεκριμένα, έχουμε την αναθεωρημένη οδηγία πλαίσιο για δίκτυα και υπηρεσίες ηλεκτρονικών επικοινωνιών. Εισηγήτρια αυτής ήταν η συνάδελφός μας, κ. Trautmann, που είναι μαζί μας σήμερα. " οδηγία εγκρίθηκε κατά την τρίτη ανάγνωση, γεγονός που υποδεικνύει πόση εργασία απαιτήθηκε προκειμένου να επιτύχουμε το καλύτερο για τους πολίτες μας. Τα στοιχεία της εν λόγω οδηγίας που παραμένουν συνιστούν μια πιο αποτελεσματική και, σε μεγαλύτερο βαθμό, στρατηγική διαχείριση των ραδιοσυχνοτήτων, μεγαλύτερο ανταγωνισμό και ευκολότερη επένδυση στο Διαδίκτυο στο μέλλον.
<P>
" οδηγία για την καθολική υπηρεσία και τα δικαιώματα των χρηστών, εισηγητής της οποίας υπήρξε ο συνάδελφός μας, κ. Harbour, αποτελεί, επίσης, ένα σημαντικό βήμα προς την προσφορά καλύτερων υπηρεσιών. Θέλαμε να βελτιώσουμε τα δικαιώματα των καταναλωτών, να προστατεύσουμε την ιδιωτική ζωή και τα δεδομένα προσωπικού χαρακτήρα, καθώς και να καταστήσουμε ευκολότερο για κάθε πολίτη να διατηρεί τον ίδιο αριθμό κινητού τηλεφώνου όταν αλλάζει φορέα εκμετάλλευσης και η διαδικασία αυτή να μην διαρκεί πάνω από μία εργάσιμη ημέρα.
<P>
Τέλος, προκειμένου να υλοποιήσουμε τις εν λόγω αρχές με καλύτερο και συνεκτικότερο τρόπο, το Κοινοβούλιο και το Συμβούλιο αποφάσισαν να θεσπίσουν έναν ευρωπαϊκό οργανισμό στον οποίο θα συμμετέχουν 27 εθνικοί φορείς εκμετάλλευσης. Εισηγήτρια για το Κοινοβούλιο επί του εν λόγω θέματος ήταν η κ. del Castillo Vera.
<P>
Θα ήθελα, επομένως, να εκφράσω την απέραντη εκτίμησή μου για τους εισηγητές, που συνιστούν, ασφαλώς, σε κάθε περίπτωση πρόσωπα κλειδιά. Θα ήθελα, επίσης, να ευχαριστήσω όλους όσοι εργάστηκαν σκληρά για τις εν λόγω οδηγίες και συνέβαλαν στη σημερινή επιτυχία. Συνδυάστηκε η προσπάθεια πολλών ανθρώπων για να παραχθεί αυτό το επιτυχές αποτέλεσμα. Συγκεκριμένα, οι διαδοχικές Προεδρίες, και κυρίως η τσεχική Προεδρία και η τωρινή σουηδική Προεδρία, καθώς ήταν υπεύθυνες για τη δεύτερη και την τρίτη ανάγνωση.
<P>
Θα ήθελα, όμως, πάνω από όλα, αυτήν τη συγκεκριμένη στιγμή, να ευχαριστήσω πάρα πολύ τον Επίτροπο και την Ευρωπαϊκή Επιτροπή για την κατάρτιση της εν λόγω δέσμης, που αποτελεί ένα από τα πολλά θετικά αποτελέσματα που παράχθηκαν κατά την τελευταία πενταετή θητεία. Θα θέλαμε να τους συγχαρούμε. " συνεργασία σας μας βοηθάει πολύ και επηρεάζει, επίσης, τον τρόπο με τον οποίο αντιλαμβάνονται οι πολίτες το έργο μας.
<P>
Φυσικά, πάνω από όλα πρέπει να αποδώσουμε τα εύσημα στους τρεις εισηγητές, καθώς και στον Πρόεδρο της Επιτροπής Βιομηχανίας, Έρευνας και Ενέργειας, τον συνάδελφο κ. Reul, και τον Αντιπρόεδρο του Κοινοβουλίου, κ. Vidal-Quadras, ο οποίος προήδρευσε της αντιπροσωπείας του Ευρωπαϊκού Κοινοβουλίου στην Επιτροπή Συνδιαλλαγής. Επομένως, η σημερινή επιτυχία οφείλεται σε μια μεγάλη ομάδα ανθρώπων.
<P>
Θα ήθελα, μιλώντας από αυτό το έδρανο και εξ ονόματος όλων μας, των βουλευτών του Ευρωπαϊκού Κοινοβουλίου αλλά, πάνω από όλα, των πολιτών της Ευρωπαϊκής Ένωσης, να εκφράσω τον σεβασμό και την εκτίμησή μου, διότι αυτό είναι το καλύτερο παράδειγμα του πώς μπορούμε να κάνουμε κάτι που οι πολίτες θα θεωρήσουν μεγάλη επιτυχία, κάτι που θα διευκολύνει τη ζωή τους. Τα συγχαρητήριά μου σε όλους.
<SPEAKER ID="256" NAME="Εsa Torstensson" LANGUAGE="SV">
Κύριε Πρόεδρε, θα ήθελα να ξεκινήσω επισημαίνοντας πόσο με χαροποιεί το γεγονός ότι είμαστε σε θέση να υπογράψουμε σήμερα μαζί τη δέσμη μέτρων για τις τηλεπικοινωνίες. " δέσμη μέτρων ενισχύει τον ανταγωνισμό και την προστασία των καταναλωτών στην Ευρώπη. Θα αποκτήσουμε σύγχρονους και ενημερωμένους κανονισμούς σε έναν τομέα με πολύ ταχεία ανάπτυξη.
<P>
Θα ήθελα, επίσης, να εκμεταλλευτώ την ευκαιρία και να ευχαριστήσω όλους όσοι συμμετείχαν για την απίστευτα αξιόπιστη και εποικοδομητική τους εργασία και μια πολύ δημιουργική συνεργασία. Θα ήθελα να ευχαριστήσω ιδιαιτέρως τον Αντιπρόεδρο του Ευρωπαϊκού Κοινοβουλίου, κ. Alejo Vidal-Quadras, τον Πρόεδρο της Επιτροπής, κ. Herbert Reul, και τους τρεις εισηγητές του Κοινοβουλίου, την κ. Catherine Trautmann, την κ. Pilar del Castillo Vera και τον κ. Malcolm Harbour, οι οποίοι, όπως οι συνάδελφοί μου στο Συμβούλιο, εκτέλεσαν εξαιρετικά σημαντική εργασία ούτως ώστε να είμαστε σε θέση να δημιουργήσουμε τη δέσμη μέτρων για τις τηλεπικοινωνίες.
<P>
" εν λόγω συνεργασία είχε ως αποτέλεσμα την επιτυχή επίτευξη μιας συμφωνίας που υποδεικνύει με σαφήνεια τη μεγάλη και καίρια σημασία του Διαδικτύου για την ελευθερία της έκφρασης και την ελευθερία της πληροφόρησης και, μάλιστα, χωρίς αυτή να αντίκειται στη Συνθήκη.
<P>
" δέσμη μέτρων για τις τηλεπικοινωνίες είναι μια μεγάλη νίκη για όλους τους καταναλωτές της Ευρώπης. Για άλλη μία φορά, θα ήθελα να τους ευχαριστήσω όλους για την εργασία τους για την επίτευξη αυτής της συμφωνίας.

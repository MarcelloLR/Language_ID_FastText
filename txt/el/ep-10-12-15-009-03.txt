<CHAPTER ID="009-03">
3. Οργανισμοί αξιολόγησης πιστοληπτικής ικανότητας (
<SPEAKER ID="188" NAME="Jean-Paul Gauzès" LANGUAGE="FR">
Κύριε Πρόεδρε, πρόκειται για μια τροπολογία καθαρά τεχνικής φύσεως, για να ληφθεί υπόψη η ημερομηνία κατά την οποία ο κανονισμός σχετικά με τη σύσταση Ευρωπαϊκής Αρχής Κινητών Αξιών και Αγορών θα τεθεί σε ισχύ και ότι ο εν λόγω κανονισμός μπορεί να τεθεί σε ισχύ σε μεταγενέστερο χρόνο.
<P>
Κατά συνέπεια, θα πρέπει να προσαρμόσουμε μία αιτιολογική σκέψη και ένα άρθρο του κειμένου επί του οποίου θα ψηφίσουμε. Στην αιτιολογική σκέψη 22, θα πρέπει να αφαιρέσουμε τη δεύτερη πρόταση και στο άρθρο 2 προτείνω επίσης να αφαιρέσουμε τη δεύτερη πρόταση. " προφορική αυτή τροπολογία αποτελεί αντικείμενο μιας πληροφορίας και μιας συμφωνίας μεταξύ των διάφορων Ομάδων που υπέγραψαν τη συμβιβαστική συμφωνία. Το κείμενο αυτό επί του οποίου ψηφίζουμε σήμερα συμπληρώνει τον κανονισμό για τους οργανισμούς αξιολόγησης και αποτελεί μέρος της πολιτικής της Ευρωπαϊκής Ένωσης για τη βελτίωση του κανονισμού για τις χρηματοπιστωτικές υπηρεσίες.
<P>
Δράττομαι της ευκαιρίας για να ευχαριστήσω τον Επίτροπο Barnier και τη βελγική Προεδρία για την ενεργή συμμετοχή τους σε αυτό το ζήτημα.

<CHAPTER ID="001">
Έναρξη της συνεδρίασης
<P>
(" συνεδρίαση αρχίζει στις 9.05)
<SPEAKER ID="005" NAME="Hannes Swoboda">
εξ ονόματος της Ομάδας PSE. - (DE) Κύριε Πρόεδρε, θέλω να επανέλθω σε μια απόφαση που ελήφθη εχθές το απόγευμα. Ωστόσο, οφείλω να επισημάνω δημοσίως ότι ούτε η Σοσιαλιστική Ομάδα στο Ευρωπαϊκό Κοινοβούλιο, ούτε η Ομάδα του Ευρωπαϊκού Λαϊκού Κόμματος (Χριστιανοδημοκράτες) και των Ευρωπαίων Δημοκρατών, ούτε οποιαδήποτε από τις άλλες πολιτικές ομάδες είχαν ενημερωθεί για την επιθυμία να εγκρίνουμε τώρα ένα ψήφισμα σχετικά με τη Ρωσία, παρότι αυτό είχε απορριφθεί επανειλημμένα στη Διάσκεψη των Προέδρων.
<P>
Πρέπει, φυσικά, να λάβουμε υπόψη αυτή την απόφαση. Εντούτοις, θέλω να σημειώσω εδώ -και θα ενημερώσουμε επίσης τις πολιτικές ομάδες που υπέβαλαν αυτό το αίτημα, ειδικότερα δε την Ομάδα των Πρασίνων / Ευρωπαϊκή Ελεύθερη Συμμαχία και την Ομάδα της Συμμαχίας Φιλελευθέρων και Δημοκρατών για την Ευρώπη- ότι δεν ζητούμε την έγκριση αυτού του ψηφίσματος τώρα, αλλά στην επόμενη συνεδρίαση του Κοινοβουλίου. Θέλω απλώς να το καταστήσω σαφές και από αυτή τη θέση.
<P>
Πρέπει, φυσικά, να τηρήσουμε τους κανόνες που έχουν τεθεί. Θέλουμε, ωστόσο, να δηλώσουμε εδώ, προκειμένου να μην αδικήσουμε τους Πράσινους και τους Φιλελευθέρους, ότι ζητούμε την έγκριση αυτού του ψηφίσματος όχι την τρέχουσα εβδομάδα, αλλά κατά τη διάρκεια της προσεχούς συνεδρίασης της Ολομέλειας. " Σοσιαλιστική Ομάδα θα ψηφίσει οπωσδήποτε υπέρ αυτού του κειμένου, και νομίζω ότι η θέση του ΕΛΚ είναι παρόμοια.
<SPEAKER ID="006" NAME="Joseph Daul">
εξ ονόματος της Ομάδας PPE-DE. - (FR) Κύριε Πρόεδρε, κατ' ουσίαν στηρίζω πλήρως τη θέση του κ. Swoboda, δεδομένου ότι δεν είχαμε ενημερωθεί και επομένως δεν έχουμε προετοιμάσει τίποτε για το συγκεκριμένο ψήφισμα αυτή την εβδομάδα. " Ομάδα μας, όπως και η Ομάδα ΕΣΚ, δεν είχε ενημερωθεί σχετικά, γι' αυτό σας ζητούμε να αναβληθεί η ψηφοφορία έως την επόμενη περίοδο συνόδου.
<SPEAKER ID="007" NAME="Πρόεδρος">
Σας ευχαριστώ, σημειώνουμε το αίτημά σας. Θα μεταφερθεί στις άλλες πολιτικές ομάδες με τον ενδεδειγμένο τρόπο και θα δούμε πώς θα μπορέσουμε να διευθετήσουμε το θέμα.

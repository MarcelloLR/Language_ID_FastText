<CHAPTER ID="006-23">
23. Σύσταση Ευρωπαϊκού Ταμείου Επιστροφών (2008-2013) (ψηφοφορία) 
<P>
- Πριν από την ψηφοφορία
<SPEAKER ID="106" NAME="Barbara Kudrycka " LANGUAGE="PL">
Κύριε Πρόεδρε, θα ήθελα να επιστήσω την προσοχή σας σε μια σημαντική αντιπαράθεση, την απαίτηση που ανακοινώθηκε από την αρχή του Κοινοβουλίου για τη σύσταση ενός Ταμείου Επιστροφών σύμφωνα με την ανάγκη έγκρισης μιας οδηγίας για τις επιστροφές έως το τέλος του έτους.
<P>
Είναι απαραίτητο για το Κοινοβούλιο να συνδέσει το Ταμείο Επιστροφών με μια οδηγία για τις επιστροφές, αλλά δεν έχει ακόμη καταφέρει κάτι τέτοιο. Θα ήθελα επομένως να ενημερώσω το Συμβούλιο ότι, σε περίπτωση που δεν εγκριθεί μια οδηγία για τις επιστροφές, το Κοινοβούλιο ενδέχεται να κάνει χρήση των δημοσιονομικών του απαιτήσεων και να διακόψει τις καταβολές στο Ταμείο Επιστροφών στο πλαίσιο του προϋπολογισμού του 2008. Αυτός είναι ο λόγος για τον οποίο το ζήτημα είναι τόσο σημαντικό.
<P>
Ζητώ επομένως από το Κοινοβούλιο να υπερψηφίσει το Ταμείο Επιστροφών, γιατί το Συμβούλιο μας απείλησε προηγουμένως με την επιβολή βέτο όσον αφορά το Ταμείο Ένταξης. Σας ζητώ λοιπόν να ψηφίσετε από κοινού γι' αυτό το ζήτημα.
<SPEAKER ID="107" NAME="Ulla-Maj Wideroos">
ασκούσα την προεδρία του Συμβουλίου. (FI) Κύριε Πρόεδρε, κυρίες και κύριοι, το Συμβούλιο θα συνεχίσει το έργο του, κατά τη διάρκεια του οποίου θα βρίσκεται σε στενή επαφή με το Ευρωπαϊκό Κοινοβούλιο για να διασφαλίσει ότι θα υπάρξει συναίνεση όσον αφορά την πρόταση οδηγίας του Ευρωπαϊκού Κοινοβουλίου και του Συμβουλίου σχετικά με τα κοινά πρότυπα και διαδικασίες στα κράτη μέλη για την επιστροφή παράνομων υπηκόων τρίτων χωρών.
<P>
Το Συμβούλιο επισημαίνει ότι η συμφωνία όσον αφορά αυτή την πρόταση, αποτελεί μια από τις προτεραιότητες που θέτουν το Συμβούλιο και η Επιτροπή στο πλαίσιο του σχεδίου δράσης για την έγκριση του προγράμματος της Χάγης, το οποίο θεσπίστηκε για να ενισχύσει την ελευθερία, την ασφάλεια και τη δικαιοσύνη στην Ευρωπαϊκή Ένωση. Το Συμβούλιο θα καταβάλει κάθε δυνατή προσπάθεια για την προώθηση αυτού του στόχου και θα υπενθυμίσει σε όλους τον ρόλο του Ευρωπαϊκού Κοινοβουλίου σε οποιαδήποτε συμφωνία αυτής της πρότασης.
<SPEAKER ID="108" NAME="Andris Piebalgs">
Επιτροπή. (EN) Κύριε Πρόεδρε, η Επιτροπή θα συνεχίσει να ενθαρρύνει το Συμβούλιο σε όλα τα σχετικά βήματα διαλόγου προκειμένου να σημειωθεί πρόοδος σχετικά με την πρόταση οδηγίας του Ευρωπαϊκού Κοινοβουλίου και του Συμβουλίου σχετικά με κοινά πρότυπα και διαδικασίες στα κράτη μέλη για την επιστροφή παράνομα διαμενόντων υπηκόων τρίτων χωρών και να εντείνει τις διαπραγματεύσεις με το Ευρωπαϊκό Κοινοβούλιο σχετικά με την εν λόγω πρόταση, με σκοπό να επιτευχθεί συμφωνία έως τα τέλη του 2007.
<P>
" Επιτροπή υπενθυμίζει ότι η συμφωνία επί αυτής της πρότασης αποτελεί μία από τις προτεραιότητες που ορίζονται στο σχέδιο δράσης του Συμβουλίου και της Επιτροπής για την εφαρμογή του προγράμματος της Χάγης σχετικά με την ενίσχυση της ελευθερίας, της ασφάλειας και της δικαιοσύνης στην Ευρωπαϊκή Ένωση.
<P>
" Ευρωπαϊκή Επιτροπή είναι ανοικτή στον διάλογο για βελτιώσεις της πρότασης. Ενεργώντας κατά αυτόν τον τρόπο, η Επιτροπή θα παραμείνει ωστόσο προσηλωμένη στη διατήρηση του διττού στόχου της οδηγίας: να καταστεί ένα αποτελεσματικό μέσο πολιτικής επιστροφής και, ταυτόχρονα, ένα αποτελεσματικό μέσο προστασίας για τους εμπλεκόμενους υπηκόους τρίτων χωρών. Επίσης, η Επιτροπή θα προτείνει τη συμπερίληψη της εφαρμογής της νομοθεσίας στον τομέα των επιστροφών, ιδίως της εν λόγω οδηγίας, στις προτεραιότητες των στρατηγικών κατευθυντήριων γραμμών, για την παρέμβαση του Ταμείου Επιστροφών κατά την περίοδο 2008-2013.

<CHAPTER ID="017">
Κατάσταση στην Ακτή του Ελεφαντοστού
<SPEAKER ID="651" NAME="Πρόεδρος">
" ημερήσια διάταξη προβλέπει τη δήλωση της Αντιπροέδρου της Επιτροπής και Ύπατης Εκπροσώπου της Ένωσης για Θέματα Εξωτερικής Πολιτικής και Πολιτικής Ασφάλειας σχετικά με την κατάσταση στην Ακτή του Ελεφαντοστού.
<SPEAKER ID="652" NAME="Zsolt Németh">
εκ μέρους της Αντιπροέδρου της Επιτροπής/Ύπατης Εκπροσώπου της Ένωσης για Θέματα Εξωτερικής Πολιτικής και Πολιτικής Ασφαλείας. - (EN) Κύριε Πρόεδρε, την περασμένη Δευτέρα, οι επιχειρήσεις των "νωμένων Εθνών στην Ακτή του Ελεφαντοστού και οι γαλλικές στρατιωτικές δυνάμεις Licorne προχώρησαν στην εξουδετέρωση του βαρέος οπλισμού που είχε συσσωρευτεί στα χέρια του πρώην προέδρου Laurent Gbagbo. Αυτά τα όπλα χρησιμοποιήθηκαν συχνά κατά τη διάρκεια των τελευταίων εβδομάδων για να τρομοκρατήσουν τον άμαχο πληθυσμό στο Abidjan, προκαλώντας πολλούς νεκρούς και τραυματίες. " εξουδετέρωση αυτών των όπλων, συνεπώς, ήταν αναγκαία για την προστασία του άμαχου πληθυσμού και έγινε σύμφωνα με την εντολή του Συμβουλίου Ασφαλείας του Ο"Ε στο ψήφισμα του 1975.
<P>
Αμέσως μετά, οι Δημοκρατικές Δυνάμεις που είναι πιστές στον δημοκρατικά εκλεγμένο πρόεδρο Alassane Ouattara εξαπέλυσαν επίθεση εδάφους κατά του τελευταίου οχυρού του Laurent Gbagbo στο Abidjan προκειμένου να τον εξαναγκάσουν να παραδώσει την εξουσία. Λόγω αυτών των συνεχιζόμενων επιχειρήσεων, ευελπιστούμε ότι το σύνολο της Ακτής του Ελεφαντοστού βρίσκεται τώρα υπό τον έλεγχο της νόμιμης κυβέρνησής της. Λυπάμαι μόνο για το γεγονός ότι αυτή η μεταφορά εξουσίας κατέστη δυνατόν να επιτευχθεί μόνο με κόστος ανθρώπινες ζωές και δυστυχία και ότι η ετυμηγορία της εκλογικής κάλπης δεν ήταν αρκετή. Ωστόσο, αυτό αποτελεί νίκη της δημοκρατίας στην Αφρική και στέλνει ένα σημαντικό μήνυμα σε πολλές χώρες που βρίσκονται σε διαδικασία πολιτικών εκλογών σε αυτήν την ήπειρο.
<P>
Μετά την ήττα του στις προεδρικές εκλογές στις 28 Νοεμβρίου 2010, ο κ. Gbagbo αρνήθηκε να παραδώσει την εξουσία παρά το γεγονός ότι οι διεθνείς παρατηρητές περιέγραψαν τις εκλογές ως ελεύθερες και δίκαιες και το σύνολο της διεθνούς κοινότητας, μέσω της πιστοποίησης του Ο"Ε, αναγνώρισε τον αντίπαλό του, Alassane Ouattara, ως νόμιμα εκλεγμένο πρόεδρο.
<P>
Κατά τη διάρκεια των τεσσάρων μηνών που πέρασαν από τότε, αναλήφθησαν πολλές πρωτοβουλίες από την ECOWAS, την Αφρικανική Ένωση και τον Ο"Ε για τη διαπραγμάτευση μιας ειρηνικής παράδοσης της εξουσίας. Θέλω να συγχαρώ αυτές τις οργανώσεις για τις προσπάθειές τους στο όνομα της ειρήνης και της δημοκρατίας. Δυστυχώς, όλες οι προτάσεις για ειρηνική παράδοση της εξουσίας απερρίφθησαν από τον κ. Gbagbo, ο οποίος επέμενε να μένει αγκιστρωμένος στην εξουσία παράνομα. Ως εκ τούτου, η ΕΕ τον θεωρεί προσωπικά υπεύθυνο για τα βάσανα και τις αιματοχυσίες που έχουν υποστεί οι κάτοικοι της Ακτής του Ελεφαντοστού κατά τη διάρκεια αυτών των τεσσάρων τελευταίων μηνών της μετεκλογικής κρίσης. Ο κ. Gbagbo πρέπει να οδηγηθεί στη δικαιοσύνη για να λογοδοτήσει για τις πράξεις του.
<P>
" ΕΕ, μέσω της Ύπατης Εκπροσώπου της, βαρόνης Ashton, συνεχάρη τον πρόεδρο Ouattara για τη νίκη του, αλλά γνωρίζουμε το πλήθος των προκλήσεων που έχει να αντιμετωπίσει. Κέρδισε τον πόλεμο, αλλά τώρα πρέπει να κερδίσει την ειρήνη. " έννομη τάξη πρέπει να αποκατασταθεί προκειμένου οι εκατοντάδες χιλιάδες άνθρωποι που εγκατέλειψαν τα σπίτια τους και έφυγαν μέχρι και από τη χώρα να μπορέσουν να αισθανθούν και πάλι ασφαλείς ώστε να επιστρέψουν. " οικονομία πρέπει να επανεκκινηθεί ούτως ώστε να τεθεί τέλος στη δεκαετή ύφεση και να προαχθεί η ανάπτυξη και η απασχόληση. " διοίκηση πρέπει να αρχίσει να λειτουργεί ξανά ώστε να παρέχονται δημόσιες υπηρεσίες.
<P>
" ΕΕ στήριξε την Ακτή του Ελεφαντοστού κατά τη διάρκεια της μακράς περιόδου κρίσης που βίωσε. " συνεργασία της ΕΕ προέβλεπε ανθρωπιστική βοήθεια, αλλά και ενίσχυση μετά τις συγκρούσεις για ανασυγκρότηση και συμφιλίωση. Από το 2003 έχουν εκταμιευθεί περίπου 500 εκατ. ευρώ. Κατά τη διάρκεια των τελευταίων δραματικών μηνών, η ΕΕ έλαβε μια σειρά περιοριστικών μέτρων κατά ορισμένων προσώπων και οντοτήτων που στήριξαν τον κ. Gbagbo και αυτό αναγνωρίστηκε από τους αφρικανούς εταίρους μας ως ουσιαστική βοήθεια κατά τη διάρκεια της κρίσης. " ΕΕ πρέπει να συνεχίσει να συνοδεύει την Ακτή του Ελεφαντοστού σε αυτό το κρίσιμο διάστημα. Προετοιμάζεται μια δέσμη βοήθειας η οποία θα τεθεί σε εφαρμογή με την πρώτη δυνατή ευκαιρία. Τώρα είναι καιρός να αρχίσουμε να εργαζόμαστε για την εφαρμογή της ειρήνης στην Ακτή του Ελεφαντοστού.
<SPEAKER ID="653" NAME="Cristian Dan Preda" LANGUAGE="FR">
Κύριε Πρόεδρε, τα γεγονότα των τελευταίων 24 ωρών στην Ακτή του Ελεφαντοστού ήταν περίπλοκα. Ακούσαμε ότι ο κ. Gbagbo επρόκειτο να παραιτηθεί, ισχυρισμός που αργότερα διαψεύστηκε. Τώρα, ενώ έχουν κουραστεί να περιμένουν το αποτέλεσμα της αέναης διένεξης, οι Δημοκρατικές Δυνάμεις του προέδρου Ouattara εξαπέλυσαν επίθεση στο Abidjan.
<P>
Μέσα σε όλη αυτήν τη σύγχυση, ας μην ξεχνάμε τι μας οδήγησε στη σημερινή κατάσταση. Επιτρέψτε μου να σας θυμίσω ότι τους τελευταίους τέσσερις μήνες, σημειώθηκαν πολλές εκατοντάδες θάνατοι και δημιουργήθηκαν ένα εκατομμύριο εκτοπισθέντες πρόσφυγες. Δεν πρέπει να χάσουμε τη γενική εικόνα. Ο λόγος για τον οποίο βρισκόμαστε σε αυτήν την κατάσταση είναι ότι ο κ. Gbagbo αρνήθηκε πεισματικά να ακούσει την ετυμηγορία της κάλπης και να δεχθεί την ήττα. Εκτιμώ ότι ήρθε επιτέλους η ώρα, καθώς το καθεστώς του καταρρέει με τις αποστασίες των υποστηρικτών του, να παραδώσει ο κ. Gbagbo την εξουσία στον δικαιωματικό πρόεδρο, Alassane Ouattara.
<P>
Επιπροσθέτως, δεν πρέπει να ξεχνάμε τις παραβιάσεις των ανθρωπίνων δικαιωμάτων και του ανθρωπιστικού δικαίου που διεπράχθησαν στη χώρα, οι οποίες μπορούν να θεωρηθούν εγκλήματα κατά της ανθρωπότητας. Πρέπει να καταβάλουμε κάθε δυνατή προσπάθεια για να προσαγάγουμε τους πρωτεργάτες αυτών των παραβιάσεων στη δικαιοσύνη - περιλαμβανομένης της διεθνούς δικαιοσύνης.
<P>
Τέλος, θέλω να εξάρω τη δράση που ανέλαβε η Επιχείρηση των "νωμένων Εθνών στην Ακτή του Ελεφαντοστού (UNOCI), με την υποστήριξη των γαλλικών δυνάμεων, για την επιβολή της εντολής του Συμβουλίου Ασφαλείας των "νωμένων Εθνών με στόχο να τεθεί τέλος στη χρήση βαρέος οπλισμού και να προστατευθεί ο άμαχος πληθυσμός.
<SPEAKER ID="654" NAME="Thijs Berman" LANGUAGE="NL">
Κύριε Πρόεδρε, το τέλος της μάχης για εξουσία στην Ακτή του Ελεφαντοστού πλησιάζει, αφού πρώτα έχασαν τη ζωή τους περισσότεροι από 1.500 άνθρωποι, δημιουργήθηκαν περίπου ένα εκατομμύριο πρόσφυγες, ολόκληροι δρόμοι με σπίτια λεηλατήθηκαν και η οικονομία οδηγήθηκε σε στασιμότητα. " χώρα βιώνει μια καταστροφή και αυτό είναι το τίμημα που πρέπει να πληρώσει ο Laurent Gbagbo διότι αρνήθηκε να παραδεχθεί την ήττα του. " αδυσώπητη άρνησή του να σεβαστεί τη βούληση των ψηφοφόρων πρέπει να καταδικαστεί αυστηρά.
<P>
Πολλά άλλα πράγματα πρέπει επίσης να καταδικαστούν: όλη η βία των τελευταίων μηνών, οι πολυάριθμες παραβιάσεις των ανθρωπίνων δικαιωμάτων, οι απειλές, η βία κατά προσωπικού των "νωμένων Εθνών, οι ομιλίες για την υποδαύλιση του μίσους και οι απαγωγές. Εξακολουθούν να υπάρχουν ακόμα ορισμένες ανταλλαγές πυρών, αλλά η αποχώρηση του Gbagbo είναι υπό διαπραγμάτευση και αυτή είναι καλή εξέλιξη. Ωστόσο, υπάρχει μια επείγουσα κατάσταση στην Ακτή του Ελεφαντοστού. Πολλοί πολίτες της χώρας ξεμένουν από τρόφιμα και νερό, διότι δεν τόλμησαν να βγουν από τα σπίτια τους.
<P>
Είναι σημαντικό ο πρόεδρος Alassane Ouattara να λάβει κάθε δυνατή υποστήριξη κατά τη διάρκεια της επιστροφής του κράτους δικαίου, βάσει του οποίου οι πολίτες θα μπορούν να ζουν ειρηνικά και χωρίς φόβο και η ελευθερία του Τύπου θα αποκατασταθεί. " επιστροφή του κράτους δικαίου αποτελεί τώρα την ύψιστη προτεραιότητα. Σε αυτό το πλαίσιο, ο πρόεδρος έχει καθήκον να εμποδίσει τη χρήση βίας των στρατευμάτων του κατά του πληθυσμού και είναι θετικό το γεγονός ότι οι Ouattara ζήτησε τη διενέργεια έρευνας σχετικά με τις συνθήκες υπό τις οποίες διεπράχθη η αποτρόπαιη σφαγή στο Duékoué. Όποια μέσα και αν επιλέξουν οι πολίτες της χώρας για την αποκατάσταση του κράτους δικαίου, μέσω της δικαιοσύνης ή μέσω μιας επιτροπής αλήθειας και συμφιλίωσης, ένα πράγμα είναι σαφές: δεν υπάρχουν διατάξεις περί παραγραφής εγκλημάτων πολέμου. Πρέπει να επιτραπεί στο Διεθνές Ποινικό Δικαστήριο να κάνει τη δουλειά του.
<P>
Οι κυρώσεις είχαν αποτέλεσμα: ο Gbagbo υπέστη οικονομική αφαίμαξη. Ωστόσο, πρέπει τώρα να διασφαλίσουμε την άμεση κατάργηση των κυρώσεων αμέσως μόλις ο Ouattara αναλάβει τη δικαιωματική εξουσία του διότι όλα έχουν σταματήσει. Ακόμα και τα προγράμματα για την παροχή φαρμάκων στους πολίτες της Ακτής του Ελεφαντοστού με HIV-AIDS σήμερα κινδυνεύουν. Κύριε Πρόεδρε, οι χορηγοί βοήθειας στην Ακτή του Ελεφαντοστού δεν πρέπει να αφήσουν τώρα τη χώρα εκτεθειμένη.
<SPEAKER ID="655" NAME="Marielle De Sarnez">
εξ ονόματος της Ομάδας ALDE. - (FR) Κύριε Πρόεδρε, αυτήν τη στιγμή, αισίως πλησιάζει το τέλος της κρίσης στην Ακτή του Ελεφαντοστού. Θα ήθελα να ακούσω ότι ο κ. Gbagbo παραδόθηκε εντός των επόμενων ωρών.
<P>
" διεθνής κοινότητα επέδειξε μεγάλη υπομονή, η Αφρικανική Ένωση ανέλαβε πολλούς γύρους διαμεσολάβησης και τα "νωμένα Έθνη επέλεξαν να μην παρέμβουν μεταξύ των δύο πλευρών για πολλούς μήνες. " Επιχείρηση των "νωμένων Εθνών στην Ακτή του Ελεφαντοστού (UNOCI) ανέλαβε τώρα δράση, με την υποστήριξη των γαλλικών στρατιωτικών δυνάμεων Licorne και σύμφωνα με το ψήφισμα του Συμβουλίου Ασφαλείας, αλλά το έκανε για να προστατεύσει τους άμαχους πολίτες από τον βαρύ οπλισμό που χρησιμοποιήθηκε από το επιβαλλόμενο καθεστώς.
<P>
" κρίση στην Ακτή του Ελεφαντοστού πρέπει να αποτελέσει παράδειγμα για όλους όσοι αρνούνται να εγκαταλείψουν την εξουσία παρά την εκλογική ήττα. Αυτά τα άτομα πρέπει να κατανοήσουν ότι, στο εξής, η διεθνής κοινότητα είναι αποφασισμένη να επιβάλει τον νόμο. Ωστόσο, σε χώρες ταλαιπωρημένες από συγκρούσεις, όπου η έννοια της εθνικής ταυτότητας είναι ακόμα υπό εξέλιξη, δεν μπορούμε να είμαστε ικανοποιημένοι με την ανακήρυξη ενός νικητή. Πρέπει να επιδιώξουμε την εθνική συμφιλίωση. Αυτό είναι το μήνυμα που πρέπει να στείλουμε τώρα στον κ. Ouattara, ο οποίος θα είναι υπεύθυνος για τον σχηματισμό μιας κυβέρνησης εθνικής ενότητας.
<P>
Καθώς κάθε πλευρά κατηγόρησε την άλλη για σφαγές και εγκλήματα κατά της ανθρωπότητας, πρέπει να διεξαχθούν έρευνες με σκοπό να επιμεριστούν ευθύνες και να αποδοθεί δικαιοσύνη. " δικαιοσύνη μπορεί να περιλαμβάνει εκδίκηση, αλλά μπορεί επίσης να φέρει την ειρήνη. Απευθύνω έκκληση για τη δεύτερη εξέλιξη, αν αυτό επιτρέψει στην Ακτή του Ελεφαντοστού να ανακαλύψει εκ νέου την ειρήνη και τη σταθερότητα και να ανακτήσει την ανάπτυξη.
<SPEAKER ID="656" NAME="Judith Sargentini" LANGUAGE="NL">
Κύριε Πρόεδρε, έχω μπερδευτεί τώρα. Άκουσα την ουγγρική Προεδρία να λέει: "Ο κ. Ouattara κέρδισε τον πόλεμο, τώρα πρέπει να κερδίσει και την ειρήνη". Ωστόσο, παρακολουθούσα τηλεόραση όλη την ημέρα, μαθαίνοντας όλες τις ειδήσεις, και έχω την εντύπωση ότι ο Ouattara βρίσκεται ακόμα στη διαδικασία διεκδίκησης της νίκης στον πόλεμο. Φαίνεται ότι θα γίνει, αλλά ακόμα δεν έχει φτάσει αυτή η στιγμή.
<P>
Όταν τελικά καταφέρει να αναλάβει το αξίωμα του προέδρου της χώρας, θα αφήσει πίσω του τέσσερις μήνες δυστυχίας οι οποίοι οδήγησαν τη χώρα σε μια κατάσταση κατάρρευσης, έκαναν την οικονομία χάος, άφησαν πίσω νεκρούς και δημιούργησαν διαμάχες μεταξύ ομάδων του πληθυσμού. Τι αρχή για μια νέα περίοδο διακυβέρνησης! Αν χρησιμοποιούμε εκφράσεις όπως "μια νίκη για τη δημοκρατία στην Αφρική" για να περιγράψουμε εκλογές που οδήγησαν σε πολέμους, τότε φαίνεται ότι μάλλον μπερδεύουμε τα λόγια μας. Ωστόσο, αυτό που είναι πολύ πιο σοβαρό είναι το γεγονός ότι η χώρα ανταποκρίθηκε στις εκλογές με αυτόν τον τρόπο.
<P>
Τι πρέπει εμείς, στην Ευρώπη, να κάνουμε τώρα αν ο κ. Ouattara αποκτήσει την ευκαιρία να αναλάβει το αξίωμά του; Πιστεύω ότι, με το μποϊκοτάζ στο κακάο δείξαμε ότι είμαστε ικανοί να αναλάβουμε ταχεία δράση και ότι μπορούμε να χρησιμοποιήσουμε το εμπόριο για να προαγάγουμε τη δημοκρατία. " Ακτή του Ελεφαντοστού είναι μία από τις χώρες ΑΚΕ· ως εκ τούτου, λαμβάνει αναπτυξιακή βοήθεια από εμάς και, γι' αυτό, πρέπει να ενσωματωθεί ένας πολιτικός διάλογος. Πρέπει να εισέλθουμε σε αυτόν τον πολιτικό διάλογο με έναν άνθρωπο που είναι ικανός να δείξει ότι μπορεί να ξαναφέρει κοντά όλες τις πλευρές της χώρας. Πρέπει να δείξει σε εμάς και στον υπόλοιπο κόσμο, αλλά, πάνω από όλα, στον ίδιο του τον λαό, ότι μπορεί να προχωρήσει πέρα από αυτήν τη βία και ότι είναι πρόθυμος να επανορθώσει.
<SPEAKER ID="657" NAME="Marie-Christine Vergiat" LANGUAGE="FR">
Κύριε Πρόεδρε, είναι δύσκολο να σχολιάσω την κατάσταση στην Ακτή του Ελεφαντοστού όταν μεταβάλλεται διαρκώς και είναι εξαιρετικά αβέβαιη.
<P>
Επιτρέψτε μου ξεκινώντας να ευχαριστήσω τους σκιώδεις εισηγητές, οι οποίοι αφιέρωσαν τη σημερινή μέρα στην εκπόνηση της πρότασης ψηφίσματος που θα υποβληθεί αύριο. Όλοι εργαστήκαμε από κοινού για να διασφαλίσουμε ότι η πρόταση θα είναι ισορροπημένη και προορατική. Γνωρίζουμε σήμερα ότι διεπράχθησαν θηριωδίες πιθανώς και από τα δύο στρατόπεδα και ότι οι ένοχοι θα πρέπει να προσαχθούν στη δικαιοσύνη, όποιοι και αν είναι.
<P>
Ο πληθυσμός της χώρας ήταν το κύριο θύμα της κατάστασης στην Ακτή του Ελεφαντοστού. " παρουσία των "νωμένων Εθνών στην περιοχή, με τη μορφή της επιχείρησης των "νωμένων Εθνών στην Ακτή του Ελεφαντοστού (UNOCI), δεν κατάφερε να προστατεύσει τον άμαχο πληθυσμό. Το χειρότερο είναι ότι ανέλαβε δράση, με την υποστήριξη από τις γαλλικές στρατιωτικές δυνάμεις, κατά της μίας πλευράς, υπό την αιγίδα του ψηφίσματος του Ο"Ε, το οποίο όμως χρονολογείται από το 1975, δηλαδή είναι 36 ετών. Ο πρόεδρος της Αφρικανικής Ένωσης, κ. Obiang Nguema, το κατήγγειλε αυτό ξεκάθαρα χθες. Ευτυχώς, η UNOCI δεν φαίνεται να είχε συμμετοχή στην τελευταία επίθεση που όπως μαθαίνουμε εξαπολύεται τώρα από τα στρατεύματα του κ. Ouattara.
<P>
Λαμβάνοντας υπόψη όλα αυτά, δεν θέλαμε να συσχετιστούμε με το ψήφισμα και δεν θα το υπερψηφίσουμε. Όλοι γνωρίζουμε τον ρόλο της Γαλλίας στην Αφρική. Το δόγμα Françafrique προκάλεσε πολλά προβλήματα και συνεχίζει να προκαλεί. Επιπλέον, οι γαλλικές αρχές δεν κρύβουν αυτήν την πολιτική, ισχυριζόμενες ότι θέλουν να προστατεύσουν και να διατηρήσουν τα συμφέροντα της Γαλλίας.
<SPEAKER ID="658" NAME="Bruno Gollnisch" AFFILIATION="NI">
(FR) Κύριε Πρόεδρε, το τρομερό στις σύγχρονες κοινωνίες μας και, συγκεκριμένα, στην ευρωπαϊκή κοινωνία και, ακόμα πιο συγκεκριμένα, στο Κοινοβούλιό μας, είναι η γενικευμένη νοοτροπία του όχλου· η τάση μας να συμπεριφερόμαστε σαν πρόβατα.
<P>
Εκτός από τους τελευταίους δύο ομιλητές, όλοι απλώς παπαγάλισαν αυτά που διάβασαν στην εφημερίδα, άκουσαν στο ραδιόφωνο ή είδαν στην τηλεόραση. Όλοι μας λένε ότι ο κ. Ouattara κέρδισε τις εκλογές, το οποίο είναι πιθανόν, αλλά σίγουρα δεν ήταν ξεκάθαρο.
<P>
Όλοι μας λένε ότι η βάρβαρη στρατιωτική παρέμβαση χθες ήταν ένα μέσο εξουδετέρωσης βαρέος οπλισμού. Αυτά τα συμβάντα παρουσιάζονται με τον πιο ρόδινο τρόπο. " εξουδετέρωση βαρέος οπλισμού είναι ένας διαφορετικός τρόπος να περιγράψει κανείς έναν βομβαρδισμό. Είδα με τα ίδια μου τα μάτια τα αποτελέσματα των βομβαρδισμών: είμαι έφεδρος αξιωματικός και μπορώ να σας πω ότι ένας βομβαρδισμός συνεπάγεται τον θάνατο ανθρώπων, την πυρπόληση ανθρώπων, την ανατίναξη ανθρώπων. Με άλλα λόγια, πρόκειται για στρατιωτική δράση που διενεργείται υπέρ μίας πλευράς και κατά της άλλης. Μπορεί να είναι αιτιολογημένη, αλλά εδώ, μεταξύ κοινοβουλευτικών, μεταξύ πολιτικών αντιπροσώπων, πρέπει να έχουμε το θάρρος να πούμε την αλήθεια.
<P>
Μας λένε επίσης ότι αυτά τα όπλα επρόκειτο να χρησιμοποιηθούν για να τρομοκρατήσουν τον άμαχο πληθυσμό. Ωστόσο, τελικά, σε έναν εμφύλιο πόλεμο κάποιοι πολίτες είναι οπλισμένοι, ιδίως όταν το ένα στρατόπεδο διαθέτει Kalashnikov και τη στήριξη του μισού κρατικού στρατού. Πιστεύω λοιπόν ότι πρέπει να θέσουμε τέλος σε αυτήν την υποκρισία. Αναλάβαμε βάρβαρη δράση υπέρ του ενός στρατοπέδου και εις βάρος του άλλου. Ήταν αυτή η δράση αιτιολογημένη; Ίσως.
<P>
Επιτρέψτε μου ολοκληρώνοντας να πω ότι δεν μπορώ να καταλάβω πώς μπορεί ο κ. Ouattara να είναι αθώος για τις θηριωδίες που διεπράχθησαν από τα στρατεύματά του ενώ ο κ. Gbagbo φέρει πάντα το βάρος για τις θηριωδίες που διέπραξαν τα δικά του στρατεύματα.
<P>
(Ο ομιλητής δέχεται να απαντήσει σε ερώτηση στο πλαίσιο της διαδικασίας της γαλάζιας κάρτας σύμφωνα με το άρθρο 149, παράγραφος 8, του Κανονισμού)
<SPEAKER ID="659" NAME="Cristian Dan Preda" AFFILIATION="PPE">
(FR) Κύριε Πρόεδρε, θέλω απλώς να ρωτήσω τον κ. Gollnisch τι πιστεύει ότι σηματοδοτεί το αποτέλεσμα των εκλογών και αν σημαίνει ότι η νίκη του κ. Ouattara πρέπει τελικά να οδηγήσει στην ανάληψη της εξουσίας από την πλευρά του. Πρόκειται για ένα καθαρό ερώτημα δημοκρατικής νομιμότητας.
<P>
Μετέβην στην Ακτή του Ελεφαντοστού ως επικεφαλής της αποστολής εκλογικών παρατηρητών και μπορώ να σας διαβεβαιώσω ότι οι εκλογές ήταν έγκυρες και υπήρχε σαφής και αδιαμφισβήτητος νικητής.
<SPEAKER ID="660" NAME="Bruno Gollnisch" AFFILIATION="NI">
(FR) Κύριε Πρόεδρε, κύριε Preda, είπα ότι ο κ. Ouattara μπορεί να κέρδισε τις εκλογές, αλλά δεν πιστεύω ότι ήταν τόσο σαφής νίκη όσο ισχυρίζεστε. Εν πάση περιπτώσει, το συνταγματικό δικαστήριο της Ακτής του Ελεφαντοστού δεν το έλαβε αυτό υπόψη, μολονότι το δικαστήριο συγκροτήθηκε βάσει πολιτικών γραμμών, όπως το γαλλικό συνταγματικό δικαστήριο. Από την πλευρά μου, θα ήμουν ικανοποιημένος αν εστιάζαμε στις γαλλικές εκλογές. Εκπροσωπώ μια ομάδα που έχει εκατομμύρια ψηφοφόρους, με έναν ηγέτη που έφτασε στον τελευταίο γύρο των προεδρικών εκλογών, αλλά που δεν έχει ούτε ένα μέλος στο κοινοβούλιο, ούτε καν έναν γερουσιαστή στο εθνικό μας κοινοβούλιο. Ωστόσο, δεν φαίνεται να επηρεάζεστε από αυτό το συγκεκριμένο σκάνδαλο.
<P>
(Εκκλήσεις από την Αίθουσα ότι ο ομιλητής είναι "εκτός θέματος")
<SPEAKER ID="661" NAME="Filip Kaczmarek" AFFILIATION="PPE">
(PL) Κύριε Πρόεδρε, αναφέρεται ότι ο πρώην πρόεδρος της Ακτής του Ελεφαντοστού, Laurent Gbagbo, ανέφερε χθες ότι προτίθεται να παραιτηθεί και ότι ζήτησε προστασία από τα "νωμένα Έθνη. Οι διαπραγματεύσεις για την παράδοση του Gbagbo είναι υπό εξέλιξη. " διεξαγωγή τους ξεκίνησε αφού δυνάμεις που πρόσκεινται στον δημοκρατικά εκλεγμένο πρόεδρο Ouattara κατέλαβαν την προεδρική κατοικία στο Abidjan. Σύμφωνα με τον πρωθυπουργό Soro, το τέλος της κυριαρχίας του Gbagbo είναι θέμα ωρών. Δεν είμαι βέβαιος για αυτό, αλλά ελπίζω ότι έτσι θα εξελιχθούν τα πράγματα. Ωστόσο, δεν γνωρίζουμε με βεβαιότητα αν σκοτώνονται στις ένοπλες συγκρούσεις και άμαχοι πολίτες, περιλαμβανομένων γυναικών και παιδιών. Στις συγκρούσεις μεταξύ των υποστηρικτών των δύο πολιτικών, έχασαν τη ζωή τους περίπου 1.500 άνθρωποι και ένα εκατομμύριο υποχρεώθηκαν να εγκαταλείψουν τις οικίες τους. Πριν από λίγες ημέρες, ένας από τους συμβούλους του Gbagbo δήλωσε ότι ακόμα και μια ενδεχόμενη σφαγή στο Abidjan δεν θα πείσει τον πρώην πρόεδρο να παραδεχθεί την ήττα του στις προεδρικές εκλογές και παραδώσει την εξουσία. Συνεπώς, είναι εύκολο να προβλέψουμε τι πρέπει να γίνει στην Ακτή του Ελεφαντοστού: ένα γρήγορο τέλος στις εχθροπραξίες, αποχώρηση του πρώην προέδρου από τη χώρα, γεγονός που θα σταθεροποιήσει σημαντικά την κατάσταση, απονομή δικαιοσύνης σε όλους όσοι διέπραξαν εγκλήματα πολέμου ή δολοφονίες και σταθεροποίηση της χώρας. " Ευρωπαϊκή Ένωση πρέπει να υποστηρίξει όλα αυτά τα μέτρα.
<SPEAKER ID="662" NAME="Mitro Repo" AFFILIATION="S&amp;D">
(FI) Κύριε Πρόεδρε, σπεύσαμε να βοηθήσουμε τη Λιβύη, αλλά με την Ακτή του Ελεφαντοστού παραμείναμε αδρανείς από τον Νοέμβριο. Οι κυρώσεις που επέβαλε το Συμβούλιο αποτελούν ένα βήμα προς τη σωστή κατεύθυνση, αλλά πότε θα αρθούν; Γιατί χρησιμοποιήθηκαν για να εμποδίσουν την εξαγωγή κόκκων κακάο της λιμενικής αρχής του Abidjan και να κλείσουν το διυλιστήριο πετρελαίου; Αν δεν προσφέρουμε βοήθεια, τουλάχιστον ας μην προκαλούμε περισσότερα προβλήματα. Τα αθώα θύματα θα είναι η οικονομία της χώρας και, μακροπρόθεσμα, και οι ευρωπαίοι καταναλωτές.
<P>
Ο Laurent Gbagbo πρέπει να υποχωρήσει και πρέπει να υπάρξει υποστήριξη για την ταχεία επιστροφή των προσφύγων στα σπίτια τους. Οι γειτονικές χώρες δεν μπορούν να αντιμετωπίσουν τους σημερινούς όγκους προσφύγων. " ΕΕ πρέπει να βοηθήσει στη διοργάνωση εκλογών και στην οικοδόμηση δημοκρατικών θεσμών. Ωστόσο, οι κανονικές επιχειρηματικές δραστηριότητες δεν πρέπει να αποτρέπονται. " Ακτή του Ελεφαντοστού είναι η πιο πλούσια οικονομία στη δυτική Αφρική. " οικονομική ανάκαμψη και η επιτυχία των αγορών της ΕΕ για τα εξαγόμενα προϊόντα αποτελούν τον πραγματικό βασικό παράγοντα για την εκ νέου σταθεροποίηση της χώρας. Περιμένω μια απάντηση από την Επιτροπή.
<SPEAKER ID="663" NAME="Charles Goerens" AFFILIATION="ALDE">
(FR) Κύριε Πρόεδρε, σε αντίθεση με τον κ. Gollnisch, είμαι της άποψης ότι δεν πρέπει να αφήνουμε πολίτες να πεθαίνουν μέσα στη γενική αδιαφορία, καθώς είναι εκτεθειμένη στη δύναμη και τη βία που χρησιμοποιεί ένας παράνομος αρχηγός κράτους.
<P>
Το ψήφισμα του 1975 του Συμβουλίου Ασφαλείας των "νωμένων Εθνών εξουσιοδοτεί τη διεθνή κοινότητα να εμποδίσει ένα καθεστώς που χρησιμοποιεί όπλα κατά του ίδιου του λαού του. Στην προκειμένη αυτό συνιστά πρόοδο, δεδομένου ότι δεν είμαστε πλέον υποχρεωμένοι να στέκουμε άπρακτοι καθώς άμαχοι πληθυσμοί υφίστανται τις θηριωδίες που διαπράττουν οι ηγέτες τους.
<P>
Ωστόσο, αν και θα έπρεπε να επιδοκιμάζουμε το γεγονός ότι μπορούμε πλέον να σπάσουμε το τείχος της αδιαφορίας δυνάμει του διεθνούς δικαίου, πρέπει επίσης να διασφαλίσουμε τη λήψη όλων των απαραίτητων προφυλάξεων ώστε να βεβαιωθούμε ότι η στρατιωτική βία θα παραμείνει η ύστατη λύση. Δυστυχώς, στην Ακτή του Ελεφαντοστού, ο πρόεδρος Gbagbo δεν έλαβε μέτρα για να αποφύγει αυτό το έσχατο αποτέλεσμα.
<P>
Σε τελική ανάλυση, τολμώ να ελπίζω ότι το ψήφισμα 1975 για την Ακτή του Ελεφαντοστού, μαζί με το ψήφισμα 1973 για την Λιβύη, θα χρησιμεύσουν για να αποτρέψουν κάποιους από το να χρησιμοποιήσουν το επιχείρημα της κρατικής κυριαρχίας ως δικαιολογία για να σκοτώνουν τους ίδιους τους πολίτες τους. Ο συνδυασμός του Διεθνούς Ποινικού Δικαστηρίου και της πρόσφατης στάσης που υιοθέτησε το Συμβούλιο Ασφαλείας των "νωμένων Εθνών συνεπάγεται ότι οι βάρβαρες πράξεις που διαπράττονται με ατιμωρησία σύντομα δεν θα είναι πλέον ο κανόνας, αλλά αισίως θα γίνουν η εξαίρεση.
<SPEAKER ID="664" NAME="Sabine Lösing" AFFILIATION="GUE/NGL">
(DE) Κύριε Πρόεδρε, σε μια βαθιά διχασμένη χώρα όπως η Ακτή του Ελεφαντοστού, μπορεί να επιτευχθεί διαρκής ειρήνη με βίαια μέσα και μπορεί ο νικητής των προεδρικών εκλογών να νομιμοποιηθεί; Αυτό φαίνεται εξαιρετικά αμφίβολο, ιδίως καθώς οι πραγματικές αιτίες της σύγκρουσης δεν έχουν επιλυθεί. " χώρα αποσταθεροποιήθηκε ως αποτέλεσμα των οικονομικών προβλημάτων που επήλθαν κυρίως από τα προγράμματα διαρθρωτικής προσαρμογής της Παγκόσμιας Τράπεζας. Οι κυρώσεις που επιβλήθηκαν άμεσα με στόχο την αποδυνάμωση της κυβέρνησης Gbagbo επιδείνωσαν την κατάσταση και προκάλεσαν μια ανθρωπιστική κρίση στην Ακτή του Ελεφαντοστού. " νομιμότητα και των δύο διεκδικητών της προεδρίας τίθεται υπό αμφισβήτηση. Οι στρατοί και των δύο πλευρών ευθύνονται για τη σφαγή του άμαχου πληθυσμού.
<P>
Για άλλη μια φορά, η Δύση πήρε θέση υπέρ της μίας εκ των δύο πλευρών και τώρα τα "νωμένα Έθνη εξαπολύουν πόλεμο μαζί με τα γαλλικά στρατεύματα για να προσπαθήσουν να διασφαλίσουν τη νίκη της μίας πλευράς στη σύγκρουση. Θα αποφασίσουν οι ευρωπαϊκές δυνάμεις για άλλη μια φορά τη μοίρα του αφρικανικού λαού όπως το έκαναν την περίοδο της αποικιοκρατίας, αλλά αυτήν τη φορά με την υποστήριξη του Ο"Ε; Τι συνέβη στις αρχές του διεθνούς δικαίου; Αυτή είναι η ιδέα στην οποία βασίστηκε ο Ο"Ε; Αντί να στοχεύει σε ειρηνική επίλυση των συγκρούσεων, ο Ο"Ε φαίνεται ότι υποστηρίζει τους εμφύλιους πολέμους ή παίρνει θέση σε αυτούς. Ποιους ωφελεί αυτό;
<SPEAKER ID="665" NAME="Michèle Striffler" AFFILIATION="PPE">
(FR) Κύριε Πρόεδρε, κυρίες και κύριοι, θέλω να τονίσω ότι, πέρα από την πολιτική κρίση στην Ακτή του Ελεφαντοστού, αντιμετωπίζουμε μια πραγματική ανθρωπιστική κρίση που μπορεί να διαρκέσει καιρό.
<P>
" μετεκλογική βία είχε ως αποτέλεσμα περισσότερους από ένα εκατομμύριο εκτοπισθέντες και πρόσφυγες. Επιπλέον, το κύμα μεταναστών μπορεί να αναζωπυρώσει υποβόσκουσες εντάσεις στην περιοχή. " ανθρωπιστική κρίση, κυρίες και κύριοι, δεν θα επιλυθεί με την πολιτική συμφωνία που διαμορφώνεται επί του παρόντος. Πρέπει να είμαστε σε θέση να ανταποκριθούμε άμεσα εφόσον θέλουμε να αποφύγουμε το χειρότερο σενάριο. Ό,τι και αν συμβεί, το χάος στο Abidjan θα διαρκέσει πολλούς μήνες.
<P>
Θέλω να συγχαρώ την Επιτροπή για την απόφαση να αυξήσει τον προϋπολογισμό ανθρωπιστικής βοήθειας στο πενταπλάσιο του αρχικού ποσού, αυξάνοντας την ευρωπαϊκή στήριξη σε περισσότερα από 30 εκατ. ευρώ. " Ευρωπαϊκή Ένωση πρέπει να κινητοποιήσει όλους τους αναγκαίους πόρους προκειμένου να βοηθήσει τις πιο ευάλωτες ομάδες του πληθυσμού και να εποπτεύσει πώς θα εξελιχθούν οι απαιτήσεις τους.
<P>
Πρέπει επίσης να διασφαλίσουμε ότι η μεγαλύτερη κάλυψη των μέσων μαζικής ενημέρωσης για την κατάσταση στη Λιβύη δεν θα επισκιάσει τη βαρύτητα της ανθρωπιστικής κρίσης στην Ακτή του Ελεφαντοστού. Επιπροσθέτως, η τρέχουσα κατάσταση της ασφάλειας δεν επιτρέπει στους εργαζομένους της ανθρωπιστικής βοήθειας να λειτουργήσουν και να προσεγγίσουν τους ανθρώπους και αυτό είναι θλιβερό.
<P>
Θέλω να κλείσω λέγοντας ότι δεν πρέπει να υπάρξει ατιμωρησία: πρέπει να κάνουμε ό,τι μπορούμε για να διασφαλίσουμε την απόδοση δικαιοσύνης.
<SPEAKER ID="666" NAME="Bernd Posselt" AFFILIATION="PPE">
(DE) Κύριε Πρόεδρε, θέλω καταρχάς να εκφράσω την έκπληξή μου για το γεγονός ότι η βαρόνη Ashton είναι για άλλη μια φορά απούσα. Ωστόσο, χαίρομαι που εκπροσωπείται από τον φίλο μου, τον κ. Németh. Θα ήθελα να δω εκείνον, τον κ. Füle ή κάποιον άλλο να συντονίζει μόνιμα την εξωτερική πολιτική της Ευρωπαϊκής Ένωσης και όχι κάποια που συνεχώς απουσιάζει από το Ευρωπαϊκό Κοινοβούλιο.
<P>
Επί του ίδιου του θέματος, θέλω να καταστήσω σαφές ότι η Ακτή του Ελεφαντοστού έχει βέβαια πολλά προβλήματα που πρέπει να επιλυθούν. Ωστόσο, ο πρόεδρος Ouattara ήταν σαφώς ο νικητής των εκλογών και είναι το άτομο που έχει δημοκρατική νομιμότητα. Αυτή είναι η άποψη της Αφρικανικής Ένωσης και πολλών άλλων οργάνων. Συνεπώς, πρέπει να είμαστε ευγνώμονες για το γεγονός ότι τα "νωμένα Έθνη και, πάνω από όλα, ο Γενικός Γραμματέας του Ο"Ε και ο πρόεδρος Sarkozy, απέτρεψαν μια σφαγή όπως αυτές που σημειώθηκαν σε άλλα αφρικανικά κράτη, όπως στη Ρουάντα και στη Λαϊκή Δημοκρατία του Κονγκό. Γι' αυτόν τον λόγο, δεν πρέπει να διαφωνούμε επί αυτού του θέματος.
<P>
Φυσικά, αυτό δεν λύνει τα προβλήματα. Ωστόσο, όταν ο κ. Putin αρχίζει να επικρίνει τον Ο"Ε και να λέει ότι ο Γενικός Γραμματέας του Ο"Ε υπερέβη την εντολή του, αυτό αποσταθεροποιεί τον Ο"Ε σε μια περίοδο που είναι απολύτως απαραίτητος. " Αφρικανική Ένωση δεν πρέπει να εκφράζει τις απόψεις της τόσο ηχηρά, διότι απέτυχε παταγωδώς να βοηθήσει σε αυτήν την κρίση. " Αφρικανική Ένωση έπρεπε να είχε βοηθήσει για την αποκατάσταση της δημοκρατίας στην Ακτή του Ελεφαντοστού. Εμείς οι Ευρωπαίοι έχουμε κάνει πολλά λάθη στο παρελθόν και συνεχίζουμε να κάνουμε. Ωστόσο, σε αυτήν την περίπτωση, τα λάθη είναι ευθύνη κάποιου άλλου.
<SPEAKER ID="667" NAME="Πρόεδρος">
Οι υπηρεσίες μας με ενημέρωσαν, και πιστεύω ότι είναι σημαντικό να το γνωρίζετε αυτό, ότι στην αρχή του έτους, το γραφείο της Αντιπροέδρου/Ύπατης Εκπροσώπου απέστειλε έναν κατάλογο των συνόδων Ολομέλειας στις οποίες θα μπορούσε να παρίσταται. Ήταν γνωστό από τότε ότι δεν θα μπορούσε να παραβρεθεί στη σημερινή Ολομέλεια, επομένως είναι προφανές ότι αν έχουμε συζητήσεις που περιλαμβάνουν θέματα όπως αυτό που συζητάμε, πρέπει να την εκπροσωπήσει κάποιος άλλος και αυτό πρέπει να είναι σαφές.
<P>
Περνάμε τώρα στη διαδικασία παρεμβάσεων χωρίς προηγούμενη εγγραφή στον κατάλογο. Υπάρχουν τρεις ομιλητές.
<SPEAKER ID="668" NAME="Mariya Nedelcheva" AFFILIATION="PPE">
(FR) Κύριε Πρόεδρε, η βία πραγματικά κλιμακώνεται στην Ακτή του Ελεφαντοστού. " πολιτική σύγκρουση μεταξύ δύο ατόμων οδήγησε, δυστυχώς, σε ανθρωπιστική κρίση.
<P>
Είναι σαφές ότι η βασική δημοκρατική αρχή του σεβασμού των εκλογικών αποτελεσμάτων πρέπει να τηρείται. Συνεπώς, η απομάκρυνση του κ. Gbagbo είναι αναπόφευκτη. Το ερώτημα είναι: τι ακολουθεί; Υπάρχει ο κίνδυνος να ενισχυθούν οι εντάσεις μεταξύ των δύο στρατοπέδων. Τι σκοπεύουμε να κάνουμε αν ξεσπάσει εμφύλιος πόλεμος; Πρέπει να εργαστούμε με σκοπό να επιτύχουμε τρία πράγματα.
<P>
" κορυφαία προτεραιότητά μας πρέπει να είναι η διατήρηση της ειρήνης και της σταθερότητας, η οποία είναι απαραίτητη προκειμένου να μπορέσουν οι πολίτες της Ακτής του Ελεφαντοστού να συνεχίσουν την καθημερινότητά τους: να τρώνε, να έχουν περίθαλψη, να εργάζονται και να πηγαίνουν στο σχολείο. Πρέπει να δημιουργηθεί μια ανεξάρτητη επιτροπή που θα διερευνήσει τις βιαιότητες που έχουν διαπραχθεί από τότε που ξεκίνησε η σύγκρουση.
<P>
Δεύτερον, η Επιχείρηση των "νωμένων Εθνών στην Ακτή του Ελεφαντοστού και η Αφρικανική Ένωση πρέπει να συνεχίσουν τις δραστηριότητές τους. Ωστόσο, πρέπει επίσης να εξετάσουμε τη θέσπιση ενός μηχανισμού διαλόγου που θα περιλαμβάνει όλες τις πλευρές, τόσο εντός της χώρας όσο και από την ευρύτερη διεθνή κοινότητα.
<P>
Τέλος, επιτρέψτε μου να σας θυμίσω ότι η Ευρωπαϊκή Ένωση έστειλε μια αποστολή εκλογικών παρατηρητών. " Ένωση πρέπει τώρα να ασκήσει πίεση ώστε να ληφθούν υπόψη οι συστάσεις στις οποίες προέβη και να ενσωματωθούν στη διαδικασία μετά την κρίση.
<SPEAKER ID="669" NAME="Catherine Bearder" AFFILIATION="ALDE">
(EN) Κύριε Πρόεδρε, με τη βοήθεια της σύγχρονης τεχνολογίας, παρακολουθώ την εξέλιξη της κατάστασης στην Ακτή του Ελεφαντοστού ενώ βρίσκομαι εδώ. Αυτός ο εξοπλισμός διαδραματίζει σημαντικό ρόλο στην Ακτή του Ελεφαντοστού, όπως έγινε και στη βόρεια Αφρική, με τους ανθρώπους που έστελναν μηνύματα για βοήθεια και ιατρική περίθαλψη.
<P>
Τους τελευταίους έξι μήνες, η υπομονή των φίλων της Ακτής του Ελεφαντοστού δοκιμάστηκε έντονα. Ήταν σαν αυτοκινητιστικό δυστύχημα σε αργή κίνηση καθώς παρακολουθούσαμε τη χώρα να βυθίζεται στην κατάσταση στην οποία βρίσκεται τώρα - και πάντα υποφέρουν οι πιο ευάλωτοι. Μιλούσαμε εδώ αυτήν την εβδομάδα για τους πρόσφυγες που έρχονται από τη βόρεια Αφρική στην Ευρώπη, αλλά ακούσαμε και αναφορές για σχεδόν ένα εκατομμύριο άτομα που φεύγουν για γειτονικές χώρες οι οποίες είναι σχεδόν εξίσου φτωχές, ή ακόμα και φτωχότερες, από την Ακτή του Ελεφαντοστού. Οι φίλοι αυτής της χώρας πρέπει να είμαστε έτοιμοι να βοηθήσουμε, το συντομότερο δυνατόν, προκειμένου να την επαναφέρουμε στην κανονική της κατάσταση και στην εξυγίανση και να παράσχουμε στον λαό εκεί την προοπτική της καλής τύχης στο μέλλον.
<SPEAKER ID="670" NAME="Ilda Figueiredo" AFFILIATION="GUE/NGL">
(PT) Κύριε Πρόεδρε, η κατάσταση του εμφυλίου πολέμου στην Ακτή του Ελεφαντοστού παραμένει ανησυχητική, με τη χώρα να παραλύει οικονομικά, και με υψηλά επίπεδα βιαιοτήτων που έπληξαν τους πολίτες της και τη μετέτρεψαν σε ανθρωπιστική κρίση. Είναι καιρός να σταματήσει αυτό. Γνωρίζουμε ότι υπάρχουν μακροχρόνιες αιτίες για τη σοβαρή κατάσταση που επικρατεί εκεί, ιδίως η φτώχεια και η κοινωνική ανισότητα που έμειναν από την αποικιοκρατία του παρελθόντος ή από τα σχέδια διαρθρωτικής προσαρμογής που επέβαλε για χρόνια το Διεθνές Νομισματικό Ταμείο (ΔΝΤ). Ωστόσο, τους τέσσερις τελευταίους μήνες δυστυχίας που ακολούθησαν μετά τις εκλογές έδειξαν πόσο λυπηρό είναι το γεγονός ότι η διεθνής κοινότητα, καθώς και η Ευρωπαϊκή Ένωση, δεν έκαναν επαρκή χρήση των διπλωματικών διαύλων ώστε να βρεθεί μια ειρηνική και πολιτική λύση για την κρίση.
<P>
Ο ρόλος της Γαλλίας σε αυτό το θέμα είναι επίσης λυπηρός, καθώς προτίμησε τη στρατιωτική παρέμβαση αντί να επιμείνει μέσω διπλωματικών διαύλων. Ζητούμε λοιπόν να τεθεί τέλος στον πόλεμο και στη βία από όλες τις πλευρές και καλούμε την ΕΕ να δράσει αναλόγως.
<SPEAKER ID="671" NAME="Zsolt Németh" LANGUAGE="HU">
Κύριε Πρόεδρε, κυρίες και κύριοι, για να παραθέσω τα λόγια ενός γνωστού ούγγρου ποιητή: "Μεταξύ δολοφόνων, εκείνος που παραμένει σιωπηλός είναι συνένοχος". Όταν βλέπουμε ότι χιλιάδες πεθαίνουν και άνθρωποι εγκαταλείπουν τη χώρα κατά εκατομμύρια, δεν πρέπει να εφησυχάζουμε με φράσεις που παραπέμπουν στο περιστέρι της ειρήνης, αλλά πρέπει να αναλαμβάνουμε δράση. Συνεπώς, πριν παραλληλίσει κανείς τη δράση στη Λιβύη και στην Ακτή του Ελεφαντοστού με τη δράση στο Ιράκ, θέλω να υπενθυμίσω σε όλους ότι η τρέχουσα κατάσταση δεν μοιάζει με αυτήν του Ιράκ ή ακόμα και του Αφγανιστάν, αλλά με αυτήν της Ρουάντα ή του Κοσσυφοπεδίου, και δεν είναι σύμπτωση ότι μιλάμε τόσο πολύ τις τελευταίες εβδομάδες για το γεγονός ότι έχουμε, όπως το διατυπώσαμε, "δικαίωμα και ευθύνη να προστατεύουμε" τον άμαχο πληθυσμό, τους πολίτες.
<P>
Στο ίδιο πλαίσιο, θέλω να επαναλάβω ότι ναι, ο κ. Gbagbo έχασε αυτήν τη μάχη, είναι μόνος στο καταφύγιό του και περιμένει τη μοίρα του. Θέλω επίσης να τονίσω ότι η νομική βάση γι' αυτήν τη δράση είναι αδιαμφισβήτητη στην τρέχουσα κατάσταση. Το Συμβούλιο Ασφαλείας του Ο"Ε ενέκρινε το ψήφισμα 1975 και αυτό το ψήφισμα παρέχει μια απολύτως σαφή εντολή για δράση. Τρίτον, θέλω επίσης να τονίσω ότι τα εγκλήματα που διεπράχθησαν δεν πρέπει να παραμένουν πλέον κρυμμένα στο σκοτάδι και χωρίς διερεύνηση. Με μεγάλη ικανοποίηση έμαθα ότι ο νόμιμα εκλεγμένος πρόεδρος Ouattara, καθώς και ο πρωθυπουργός, συμφώνησαν να διεξαχθεί, και την υποστηρίζουν πλήρως, μια διεθνής έρευνα για τις σφαγές που διεπράχθησαν. " έρευνα για τις σφαγές αυτές αποτελεί, συνεπώς, ήδη μέρος τυχόν συμβιβασμού καθώς και μια πολύ καλή προϋπόθεση για κάτι τέτοιο.
<P>
Όσον αφορά τη συνδρομή της Ευρωπαϊκής Ένωσης, η ECHO έχει ήδη σε αυτό το σημείο προβλέψει 30 εκατ. ευρώ για ανθρωπιστική βοήθεια και, όπως ανέφερα και στην εναρκτήρια ομιλία μου, θα προετοιμαστεί μια δέσμη από την Ευρωπαϊκή Ένωση στο εγγύς μέλλον η οποία θα παράσχει τη στήριξη της Ευρωπαϊκής Ένωσης στους οικονομικούς στόχους και στους στόχους οικοδόμησης θεσμών του νομίμως εκλεγμένου προέδρου και της αντίστοιχης κυβέρνησης.
<SPEAKER ID="672" NAME="Πρόεδρος">
Έλαβα επτά προτάσεις ψηφίσματος που κατατέθηκαν σύμφωνα με το άρθρο 110, παράγραφος 2, του Κανονισμού.
<P>
" συζήτηση έληξε.
<P>
" ψηφοφορία θα διεξαχθεί αύριο στις 12.00 το μεσημέρι.
<P>
(" συνεδρίαση διακόπτεται στις 20.35 και επαναλαμβάνεται στις 21.00)

<CHAPTER ID="004">
Παρουσίαση του Σώματος των Επιτρόπων και δήλωση σχετικά με τη συμφωνία-πλαίσιο για τις σχέσεις μεταξύ του Ευρωπαϊκού Κοινοβουλίου και της Επιτροπής (συζήτηση)
<SPEAKER ID="008" NAME="Πρόεδρος">
Θέλω να καλωσορίσω θερμά στη συνεδρίασή μας τον Πρόεδρο της Ευρωπαϊκής Επιτροπής, κ. Barroso, και τους προτεινόμενους Επιτρόπους. Καλωσορίσατε όλοι. Καλωσορίσατε, αγαπητοί μας προσκεκλημένοι.
<P>
Βρισκόμαστε μπροστά σε μία από τις πιο σημαντικές αποφάσεις της τρέχουσας κοινοβουλευτικής περιόδου. Διότι σε εμάς ανέθεσαν οι πολίτες της Ευρώπης το καθήκον να εκλέξουμε την καλύτερη Ευρωπαϊκή Επιτροπή. Ολοκληρώσαμε τις ακροάσεις και έλαβα 26 συστατικές επιστολές. Για πρώτη φορά στην ιστορία, εκλέγουμε την Ευρωπαϊκή Επιτροπή ως ισότιμος νομοθέτης. Αυτό μας δημιουργεί την υποχρέωση να εργαστούμε ιδιαίτερα στενά με την Ευρωπαϊκή Επιτροπή. Εκπροσωπούμε δύο θεσμούς της Ευρωπαϊκής Ένωσης. Σε αυτό το πλαίσιο, συνάψαμε, προσωρινά, μια νέα συμφωνία-πλαίσιο και σήμερα θα την επικυρώσουμε. Θα ψηφίσουμε επ' αυτής της συμφωνίας στις 12.00. " ψηφοφορία θα διεξαχθεί στις 12.00. Πριν από την ψηφοφορία, ενδέχεται να κάνουμε ένα σύντομο διάλειμμα, αν ολοκληρώσουμε τη συζήτηση νωρίς.
<P>
Θέλουμε να εκπροσωπείται η Ένωση από θεσμικά όργανα που θα είναι πιο δυναμικά, και γι' αυτό η συμφωνία είναι τόσο σημαντική για εμάς. Έχουμε επίσης την καλή εμπειρία των τελευταίων μηνών. " ώρα της άμεσης συζήτησης με τον Πρόεδρο της Ευρωπαϊκής Επιτροπής, εδώ στην Ολομέλεια, ήταν πολύ επιτυχής. Θα έχουμε ανάλογες επαφές και με τους Επιτρόπους, με τους Αντιπροέδρους της Ευρωπαϊκής Επιτροπής, και συνεπώς θα έχουμε μια ώρα ερωτήσεων και απαντήσεων που θα μας βοηθήσουν να κατανοήσουμε το έργο της Επιτροπής. Υπάρχουν επίσης πολλές λύσεις στη νέα μας συμφωνία-πλαίσιο που δεν είχαμε στο παρελθόν. Στο έργο τους, η Ευρωπαϊκή Επιτροπή και το Ευρωπαϊκό Κοινοβούλιο πρέπει επίσης να λαμβάνουν υπόψη τις γνωμοδοτήσεις των εθνικών κοινοβουλίων, οι οποίες συνιστούν την αρχή της επικουρικότητας στην Ευρωπαϊκή Ένωση.
<P>
Είμαι βέβαιος ότι αυτή δεν είναι μόνο η αρχή της νέας δεκαετίας, αλλά και ενός νέου τρόπου εργασίας στην Ευρωπαϊκή Ένωση. Όλοι το πιστεύουμε αυτό. Τριάντα χρόνια μετά τις πρώτες άμεσες εκλογές στο Ευρωπαϊκό Κοινοβούλιο, βρισκόμαστε μπροστά σε άλλη μία μεγάλη αλλαγή. Ξεκινά μια νέα εποχή στο έργο του Ευρωπαϊκού Κοινοβουλίου - ενός ευρωπαϊκού θεσμικού οργάνου.
<P>
Στην αρχή της συζήτησής μας, θέλω να ζητήσω από τον κ. Barroso να λάβει τον λόγο.
<SPEAKER ID="009" NAME="José Manuel Barroso">
Πρόεδρος της Επιτροπής. - (FR) Κύριε Πρόεδρε, κυρίες και κύριοι, η Επιτροπή προάγει το κοινό συμφέρον της Ένωσης και αναλαμβάνει τις κατάλληλες πρωτοβουλίες για τον σκοπό αυτό. Μεριμνά για την εφαρμογή των Συνθηκών καθώς και των μέτρων που θεσπίζονται βάσει αυτών από τα θεσμικά όργανα. Επιβλέπει την εφαρμογή του δικαίου της Ένωσης υπό τον έλεγχο του Δικαστηρίου της Ευρωπαϊκής Ένωσης. Εκτελεί τον προϋπολογισμό και διαχειρίζεται τα προγράμματα. Ασκεί συντονιστικά, εκτελεστικά και διαχειριστικά καθήκοντα σύμφωνα με τους όρους που προβλέπουν οι Συνθήκες. Εξασφαλίζει την εξωτερική εκπροσώπηση της Ένωσης, πλην της κοινής εξωτερικής πολιτικής και πολιτικής ασφαλείας και άλλων περιπτώσεων που προβλέπονται στις Συνθήκες. Αναλαμβάνει πρωτοβουλίες για τον ετήσιο και πολυετή προγραμματισμό της Ένωσης με στόχο την επίτευξη διοργανικών συμφωνιών.
<P>
Κυρίες και κύριοι, όπως γνωρίζετε, αυτό είναι το κείμενο του άρθρου 17, παράγραφος 1, της Συνθήκης για την Ευρωπαϊκή Ένωση, της Συνθήκης της Λισαβόνας. Το διάβασα αυτολεξεί διότι υποδεικνύει τη σημασία της Επιτροπής ως προς την εφαρμογή του ευρωπαϊκού σχεδίου, μιας Επιτροπής η οποία, σύμφωνα με το ίδιο άρθρο, λογοδοτεί ως Σώμα στο Κοινοβούλιό σας.
<P>
Ως εκ τούτου, σήμερα, βλέπουμε την ευρωπαϊκή δημοκρατία εν δράσει. Σήμερα, το Κοινοβούλιό σας, αποτελούμενο από αντιπροσώπους άμεσα εκλεγμένους από τους ευρωπαίους πολίτες, καλείται να δώσει την ετυμηγορία του σχετικά με το νέο Σώμα των Επιτρόπων.
<P>
Συμπληρώνοντας την ψηφοφορία επί της εκλογής του Προέδρου της Επιτροπής, η οποία διεξήχθη στις 16 Σεπτεμβρίου 2009, αυτή η ψηφοφορία αποτελεί ουσιαστικό τμήμα της δημοκρατικής νομιμότητας της Επιτροπής και, ως εκ τούτου, του ευρωπαϊκού σχεδίου εν γένει.
<P>
" ομάδα που βρίσκεται σήμερα μπροστά σας είναι έτοιμη να ανταποκριθεί στις προκλήσεις που την περιμένουν. Συνδυάζει την εμπειρία με τις νέες ιδέες και αντικατοπτρίζει το ευρύ φάσμα προσεγγίσεων και ευαισθησιών που κάνουν την Ευρώπη αυτήν την υπέροχη γη ιδεών. Είναι μια ομάδα υπέρ της οποίας μπορείτε να ψηφίσετε με σιγουριά, μια ομάδα που αξίζει την υποστήριξή σας.
<P>
Και μετά; Μετά τι γίνεται; Θα επιστρέψουν τα πράγματα στην κατάσταση που ήταν πριν; Όχι, αρνούμαι να πιστέψω -και οι συμπολίτες μας δεν θα το κατανοήσουν- ότι, μετά από τόσα χρόνια θεσμικών συζητήσεων, θα συνεχίσουμε ουσιαστικά να λειτουργούμε όπως στο παρελθόν. Πράγματι, ζούμε σε ιδιαίτερους καιρούς.
<P>
Οι προκλήσεις που γεννιούνται από την οικονομική και χρηματοπιστωτική κρίση, την αλλαγή του κλίματος και την ενεργειακή ασφάλεια -για να αναφέρω λίγα μόνο παραδείγματα- είναι υπερβολικά μεγάλες για να μην αλλάξουμε την προσέγγισή μας.
<P>
(EN) Είναι καιρός για τόλμη. Είναι καιρός να δείξουμε στους πολίτες μας ότι ενδιαφερόμαστε και ότι η ενεργοποίηση της Συνθήκης της Λισαβόνας θα κάνει πραγματικά τη διαφορά στη δυνατότητά μας να υπηρετούμε τα συμφέροντά τους. Πιστεύω ότι η οικονομική και κοινωνική μας κατάσταση απαιτεί μια ριζική μετατόπιση από το ισχύον καθεστώς και η νέα συνθήκη το επιτρέπει αυτό.
<P>
Έργο μας είναι να χρησιμοποιήσουμε τη νέα μηχανική για να δημιουργήσουμε νέα δυναμική. Ας φύγουμε, λοιπόν, από την πνευματική αίγλη του πεσιμισμού και της συνεχούς δυσφήμησης της Ευρωπαϊκής Ένωσης που τόσο βλάπτει την εικόνα της Ευρώπης. Ας προχωρήσουμε τη συζήτηση από τη θεσμική συνδρομή στον πολιτικό αντίκτυπο.
<P>
Αυτό που χρειάζεται η Ευρώπη για να πετύχει είναι πολιτικές επικεντρωμένες στα αποτελέσματα, καλύτερες δομές διακυβέρνησης και εμπιστοσύνη στην ικανότητά μας να επιλύουμε τα προβλήματα που αντιμετωπίζουμε. Το κοινό μας νόμισμα, το ευρώ, θα συνεχίσει να αποτελεί σημαντικό μέσο για την ανάπτυξή μας και εκείνοι που πιστεύουν ότι μπορεί να αμφισβητηθεί πρέπει να συνειδητοποιήσουν ότι θα εμμείνουμε στην πορεία μας. " Ευρωπαϊκή Ένωση διαθέτει το απαραίτητο πλαίσιο για να ανταποκριθεί σε όλες τις προκλήσεις που μπορούν να εμφανιστούν σε αυτό το θέμα.
<P>
Μπορούμε να ξεκινήσουμε διερωτώμενοι: μετράει η Ευρωπαϊκή Ένωση στον κόσμο; Και η απάντηση είναι "ναι". Αλλά μετράει η Ευρωπαϊκή Ένωση όσο θα έπρεπε στον κόσμο; " απάντηση είναι "όχι ακόμα".
<P>
" Ευρώπη μετράει όταν μιλάμε με ισχυρή και ενωμένη φωνή, όταν το ευρωπαϊκό συμφέρον καθορίζεται με σαφήνεια και προστατεύεται με πάθος: στο εμπόριο, για παράδειγμα, και στην πολιτική ανταγωνισμού. Είναι λιγότερο επιτυχής όταν ενεργούμε βάσει περιορισμένων εθνικών συμφερόντων, με ασυντόνιστο τρόπο ή σε τομείς όπου, συλλογικά, η Ευρωπαϊκή Ένωση δεν είναι σε θέση να προστατεύσει και να προάγει το συλλογικό της συμφέρον.
<P>
Συνοψίζοντας, πρέπει να αναρωτηθούμε: κάνουμε ό,τι μπορούμε για να καθορίσουμε και να προασπίσουμε το ευρωπαϊκό συμφέρον - ένα συμφέρον που είναι μεγαλύτερο από το άθροισμα των μερών του; Ειλικρινά, πιστεύω ότι πρέπει να κάνουμε περισσότερα. Πρέπει να οργανώσουμε το έργο μας βάσει ενός γενικού, μεγαλεπήβολου οράματος για το πού θέλουμε να πάει η Ευρωπαϊκή Ένωση. Αυτό θα διασφαλίσει τη συνοχή και θα προσφέρει μια αίσθηση κατεύθυνσης που οι φορείς σε όλη την Ευρώπη θα μπορέσουν να αναγνωρίσουν και να υποστηρίξουν.
<P>
Οι πολιτικές κατευθυντήριες γραμμές που παρουσίασα σε αυτό το Σώμα αποτελούν το σημείο εκκίνησης για αυτό το όραμα της "Ευρώπης 2020". Είναι ο καρπός της εμπειρίας μας των τελευταίων πέντε ετών. Και, μάλιστα, αποτελούν τον καρπό εντατικών συζητήσεων με αυτό το Σώμα. Χάρη στην ισχυρή υποστήριξή σας για αυτές τις κατευθυντήριες γραμμές, τις θεωρώ ένα χρήσιμο σημείο εκκίνησης για εμάς.
<P>
Οι γενικές προτεραιότητες είναι σαφείς: επιτυχής έξοδος από την κρίση, πρωτοπορία στη δράση για το κλίμα και την ενεργειακή απόδοση, ενίσχυση νέων πόρων ανάπτυξης και κοινωνικής συνοχής για την ανανέωση της κοινωνικής οικονομίας της αγοράς, προώθηση μιας Ευρώπης των πολιτών με ελευθερία και ασφάλεια και άνοιγμα μιας νέας εποχής για την παγκόσμια Ευρώπη. Πιστεύω σε μια Ευρώπη ανοιχτή και γενναιόδωρη, μια Ευρώπη ιδιαίτερα επικεντρωμένη στους αναπτυξιακούς στόχους της χιλιετίας.
<P>
Πιστεύω σε μια Ευρώπη που δείχνει αλληλεγγύη στους άλλους, όπως επιδείξαμε πρόσφατα στην Αϊτή, όπου συμβάλαμε με σημαντικό τρόπο με έκτακτη βοήθεια και θα συνεχίσουμε να συμβάλουμε με σημαντική βοήθεια ανασυγκρότησης. Αλλά μπορούμε να επιτύχουμε περισσότερα με καλύτερο συντονισμό σε ευρωπαϊκό επίπεδο, και εγώ θα κάνω προτάσεις προς αυτήν την κατεύθυνση, εξερευνώντας τις νέες ευκαιρίες που προσφέρει η συνθήκη. Επίσης, η Ευρωπαϊκή Υπηρεσία Εξωτερικής Δράσης θα αποτελέσει ένα πολύ σημαντικό μέσο για να καταστεί η εξωτερική μας πολιτική πιο συνεκτική και αποτελεσματική.
<P>
Μπορώ να σας υποσχεθώ ότι, αν αυτό το Σώμα λάβει την υποστήριξή σας, θα ξεκινήσουμε δουλειά αμέσως, μετατρέποντας τις πολιτικές κατευθυντήριες γραμμές σε ένα φιλόδοξο πρόγραμμα εργασίας - ένα πρόγραμμα εργασίας το οποίο θέλω να συζητήσω μαζί σας.
<P>
Το όραμά μας "Ευρώπη 2020" είναι μια διαρθρωτική και ολοκληρωμένη στρατηγική μεταρρύθμισης, καθώς επίσης μια στρατηγική εξόδου από την κρίση και μια στρατηγική ανάκαμψης. Θα διασφαλίσουμε, λοιπόν, την ενσωμάτωση βραχυπρόθεσμων μέτρων στους μακροπρόθεσμους στόχους μας προκειμένου να θέσουμε εκ νέου σε λειτουργία την Ευρώπη, προωθώντας τις θέσεις εργασίας μέσω της αειφόρου ανάπτυξης.
<P>
Θα αφιερώσουμε τα προσεχή πέντε έτη στην προσπάθεια να κάνουμε το όραμά μας πραγματικότητα: να καταστήσουμε την Ευρώπη μια περιεκτική και κοινωνική οικονομία της αγοράς με επάρκεια πόρων - ακολουθώντας αυτό το στοιχείο που μας κάνει ιδιαίτερους, τον ευρωπαϊκό τρόπο ζωής. Αυτό σημαίνει ανάπτυξη βασισμένη στη γνώση και στην καινοτομία, βελτίωση της παραγωγικότητάς μας αυξάνοντας την απόδοσή μας στην Ε&Α και στην καινοτομία, καλύτερη αξιοποίηση του δυναμικού των ΤΠΕ και δημιουργία μιας ψηφιακής ενιαίας αγοράς, ενίσχυση των αποτελεσμάτων της εκπαίδευσης και προώθηση των ικανοτήτων.
<P>
Αυτό σημαίνει μια κοινωνία χωρίς αποκλεισμούς με υψηλούς δείκτες απασχόλησης: ενδυνάμωση των εργαζομένων μέσω υψηλών επιπέδων απασχόλησης, χρήση της "ευελισφάλειας", εκσυγχρονισμό των αγορών εργασίας και της κοινωνικής προστασίας, καταπολέμηση της φτώχειας με στόχο την οικοδόμηση μιας πιο αλληλέγγυας κοινωνίας.
<P>
Αυτό σημαίνει πιο πράσινη ανάπτυξη: οικοδόμηση μιας ανταγωνιστικής και αειφόρου οικονομίας, αντιμετώπιση της αλλαγής του κλίματος, επιτάχυνση της δρομολόγησης ευφυών πλεγμάτων και αυθεντικών δικτύων ευρωπαϊκής κλίμακας, εκσυγχρονισμό της βιομηχανικής βάσης της ΕΕ και μετατροπή της Ευρωπαϊκής Ένωσης σε μια οικονομία με επάρκεια πόρων.
<P>
Για να επιτευχθούν αυτοί οι στόχοι, πρέπει να αναγνωρίσουμε ότι η αλληλεξάρτηση των οικονομιών μας απαιτεί καλύτερο και μεγαλύτερο συντονισμό. Ορισμένοι εθνικοί πολιτικοί, ας το δεχθούμε, δεν είναι υπέρ μιας πιο συντονισμένης προσέγγισης στην οικονομική πολιτική. Αλλά, αν θέλουμε να ξεπεράσουμε την κρίση, να ενισχύσουμε την κοινωνική διάσταση και να δημιουργήσουμε μια καλή βάση για ένα ισχυρό οικονομικό μέλλον για την Ευρώπη σε έναν παγκοσμιοποιημένο κόσμο, αν θέλουμε να ενισχύσουμε τη βιομηχανική μας βάση και να ξεκινήσουμε νέα κοινά ευρωπαϊκά σχέδια και όχι μόνο διμερή, τότε ο ισχυρότερος οικονομικός συντονισμός είναι ο μόνος δρόμος.
<P>
Και άλλες πολύ σημαντικές προκλήσεις πρέπει να αντιμετωπιστούν κατά τη διάρκεια αυτής της εντολής. Έχουμε ήδη σχεδιάσει ένα πολύ φιλόδοξο και μεγαλεπήβολο πρόγραμμα στον τομέα της δικαιοσύνης και των εσωτερικών υποθέσεων. Σε αυτό τον πρόγραμμα δεν περιλαμβάνεται μόνο η καταπολέμηση της τρομοκρατίας και του εγκλήματος, αλλά και η αντιμετώπιση της πολύ σημαντικής προτεραιότητας μιας κοινής προσέγγισης στη μετανάστευση. Σε αυτόν τον τομέα, δείξαμε στους πολίτες μας τη δέσμευσή μας τόσο στην ελευθερία όσο και στην ασφάλεια.
<P>
Κατά τη διάρκεια ισχύος της εντολής μας, θα εστιάσουμε επίσης στην αναθεώρηση του προϋπολογισμού και στις νέες δημοσιονομικές προοπτικές. Πιστεύουμε ότι πρέπει να επικεντρωθούμε στην ποιότητα των δαπανών, στην ευρωπαϊκή προστιθέμενη αξία τους και στην αποτελεσματικότητά τους, έτσι ώστε οι δημοσιονομικές προοπτικές να γίνουν ένα μέσο για την πραγματοποίηση των φιλοδοξιών της Ευρώπης: για τη στρατηγική μας για την ανάπτυξη και τις θέσεις εργασίας και επίσης για τους στόχους της οικονομικής, κοινωνικής και εδαφικής συνοχής.
<P>
Αυτό μπορεί να προκύψει μόνο από ισχυρά ευρωπαϊκά θεσμικά όργανα και από τη βούληση να ανεβάσουμε το επίπεδο της φιλοδοξίας μας, να επιτύχουμε την αλλαγή. Είναι, λοιπόν, πολύ θετικό το γεγονός ότι μια βασική αλλαγή στη συνθήκη είναι η ενίσχυση όλων των ευρωπαϊκών θεσμικών οργάνων.
<P>
Σκοπεύω να το χρησιμοποιήσω αυτό για να εντείνω τη συνδρομή που μπορούμε όλοι να έχουμε στο ευρωπαϊκό σχέδιο, από κοινού. Δεν είναι καιρός για να ακολουθούν τα θεσμικά μας όργανα διαφορετικές κατευθύνσεις. Αλλά, φυσικά, η Επιτροπή θα έχει πάντα μια ιδιαίτερη σχέση με το Κοινοβούλιο, καθώς, σύμφωνα με την κοινοτική λογική, είμαστε τα δύο θεσμικά όργανα με τον συγκεκριμένο ρόλο να προσδιορίζουμε, να εκφράζουμε και να υλοποιούμε το ευρωπαϊκό συμφέρον.
<P>
Αυτό μας καθιστά τα δύο κατεξοχήν κοινοτικά θεσμικά όργανα, με μια ιδιαίτερη ευθύνη να διασφαλίζουμε ότι η Ευρωπαϊκή Ένωση είναι κάτι περισσότερο από το σύνολο των μερών της. Υπό αυτό το πρίσμα, προσέφερα στις πολιτικές κατευθυντήριες γραμμές που σας παρουσίασα μια ειδική σχέση με το Κοινοβούλιο. Υπό αυτό το πρίσμα, συζητήσαμε μια νέα συμφωνία-πλαίσιο, οι αρχές της οποίας περιλαμβάνονται στο ψήφισμα που υποβάλλεται σήμερα στο Σώμα.
<P>
Αυτή η συμφωνία-πλαίσιο πρέπει να προωθήσει τις κοινές μας προσπάθειες για επίτευξη ειλικρινών ευρωπαϊκών απαντήσεων στα προβλήματα που αντιμετωπίζουν οι Ευρωπαίοι σήμερα. Συνεπώς, πέρα από την επικαιροποίηση της συμφωνίας ώστε να αντικατοπτρίζει τη Συνθήκης της Λισαβόνας, πρέπει να καθορίζει νέους τρόπους με τους οποίους θα καταστήσουμε τη συνεργασία μια καθημερινή πραγματικότητα.
<P>
Πρέπει να μας βοηθήσει να δημιουργήσουμε μια νέα κουλτούρα εταιρικής σχέσης και σκοπού, να χρησιμοποιήσουμε την κοινή μας επιρροή για να προσφέρουμε πραγματική πρόοδο για το ευρωπαϊκό σχέδιο. Επίσης, πολλά από αυτά τα θέματα συνεπάγονται τη συνεργασία με το Συμβούλιο. Χαιρετίζω, λοιπόν, μια ευρύτερη συμφωνία που θα ενώνει τους συννομοθέτες, μαζί με την Επιτροπή, για μια σειρά αρχών για διοργανική συνεργασία.
<P>
Είπα ότι πρέπει να είμαστε τολμηροί. Είπα ότι δεν μπορούμε να συνεχίσουμε σαν να μην έχει συμβεί τίποτα. Επεσήμανα πολλές καινοτομίες και τις προτεραιότητές μας για την αντιμετώπιση της κοινωνικής κατάστασης. Είμαι πεπεισμένος ότι θα ενισχύσουν τα θεσμικά μας όργανα και θα μας βοηθήσουν να επιτύχουμε τους στόχους μας, σεβόμενες πλήρως τις αξίες μας. Διότι ας μην ξεχνάμε ότι η Ένωσή μας βασίζεται σε αξίες: στον σεβασμό για την ανθρώπινη αξιοπρέπεια, στην ελευθερία, στη δημοκρατία, στην ισότητα, στο κράτος δικαίου και στον σεβασμό για τα ανθρώπινα δικαιώματα.
<P>
Σήμερα ανοίγει ένα νέο κεφάλαιο στην ευρωπαϊκή μας περιπέτεια. Ας εργαστούμε από κοινού για να είναι πραγματικά επιτυχημένο - για όλους τους πολίτες μας.
<P>
(Χειροκροτήματα)
<SPEAKER ID="011" NAME="Πρόεδρος">
Αυτή ήταν η παρουσίαση του Σώματος των Επιτρόπων και μια δήλωση για τη συμφωνία-πλαίσιο σχετικά με τις σχέσεις μεταξύ του Ευρωπαϊκού Κοινοβουλίου και της Ευρωπαϊκής Επιτροπής. " παρουσίαση έγινε από τον κ. Barroso. Συζητάμε και τα δύο αυτά θέματα. " ψηφοφορία επί της συμφωνίας-πλαίσιο θα διεξαχθεί ακριβώς στις 12.00, στη συνέχεια θα διακόψουμε μέχρι τις 13.30 και κατόπιν θα προχωρήσουμε με την ψηφοφορία επί του Σώματος των Επιτρόπων - αυτή είναι η σημερινή διάταξη των εργασιών.
<P>
Θα ήθελα επίσης να χαιρετήσω τους εκπροσώπους του Ευρωπαϊκού Συμβουλίου, την εκ περιτροπής Προεδρία και την ισπανική κυβέρνηση. Καλωσορίζουμε όλους όσοι παρίστανται σήμερα εδώ και παρακολουθούν τη συζήτησή μας. Καλωσορίσατε.
<SPEAKER ID="012" NAME="Joseph Daul" LANGUAGE="FR">
Κύριε Πρόεδρε, κύριε López Garrido, κύριε Πρόεδρε της Επιτροπής, κυρίες και κύριοι, σήμερα θα δώσουμε την ετυμηγορία μας σχετικά με τον διορισμό της νέας Ευρωπαϊκής Επιτροπής. Πρόκειται για μια ουσιαστική πράξη που επιβεβαιώνει τα προνόμια αυτού του Κοινοβουλίου και που θα καθορίσει τον τρόπο με τον οποίο θα λειτουργεί η Ένωση για πολλά χρόνια.
<P>
Ωστόσο, πριν καταγραφεί στα πρακτικά η εμπιστοσύνη που η Ομάδα μου και εγώ έχουμε στην Επιτροπή Barroso II, θέλω να εκφράσω την άποψή μου για το πλαίσιο στο οποίο θα κληθεί να εργαστεί αυτή η Επιτροπή. Επ' αυτού του θέματος, πρέπει να πω ότι οι πολίτες της Ευρώπης δεν έχουν πειστεί ακόμα ότι η Συνθήκη της Λισαβόνας λειτουργεί σωστά. Περιμένουμε πολλά από αυτήν τη συνθήκη και πρέπει να κάνουμε ό,τι μπορούμε για να διασφαλίσουμε ότι θα αποτελέσει ένα νέο, θετικό στάδιο στην ευρωπαϊκή περιπέτεια.
<P>
Ωστόσο, η νομοθεσία δεν είναι το παν. Οι άνθρωποι που την εφαρμόζουν πρέπει να ανταποκρίνονται στις φιλοδοξίες μας. Πρέπει να διασφαλίζουν ότι το διαμέτρημα της Ευρώπης στον κόσμο είναι ανάλογο με το μήνυμά της, τον πλούτο της και τις επιτυχίες της. " αλήθεια είναι ότι ο ευρωπαϊκός μηχανισμός χρειάζεται προφανώς ορισμένες προσαρμογές.
<P>
Έτσι, αποκτήσαμε τώρα μια Ύπατη Εκπρόσωπο, η οποία είναι και Αντιπρόεδρος της Ευρωπαϊκής Επιτροπής και, κατ' επέκταση, λογοδοτεί στο Κοινοβούλιο. Αυτή η αποφασιστικής σημασίας προσωπικότητα πρέπει να είναι η φωνή της Ευρώπης στον κόσμο. " παρουσία της και η φιλοδοξία της πρέπει να αντιστοιχούν με αυτές τις Ένωσης, της μεγαλύτερης οικονομίας στον κόσμο όσον αφορά το ΑΕγχΠ, της μεγαλύτερης αγοράς στον κόσμο, του μεγαλύτερου συνεισφέροντα στη διεθνή βοήθεια.
<P>
" αλήθεια είναι ότι, από την Αϊτή μέχρι το Ιράν, από το Αφγανιστάν μέχρι την Υεμένη, από την Κούβα μέχρι τις διατλαντικές σχέσεις που τόσο σημαντικές είναι για εμάς, η φωνή της Ευρώπης δεν έχει σταθεί άξια των ελπίδων μας μέχρι στιγμής. " Ομάδα μας απευθύνει έκκληση για δραστικά μέτρα προκειμένου να διασφαλιστεί η αλλαγή της προσέγγισής μας και η σωστή αρχή αυτήν τη φορά. Λαμβάνοντας αυτά υπόψη, κύριε Barroso, υπολογίζουμε και στη δική σας προσωπική δέσμευση και στην ανάληψη ηγεσίας από την πλευρά σας.
<P>
Βασιζόμαστε επίσης στον νέο Πρόεδρο του Ευρωπαϊκού Συμβουλίου για να εκπροσωπεί την Ένωση στη διεθνή σκηνή, να αναλαμβάνει πρωτοβουλίες και να προεδρεύει σε συνεδριάσεις αρχηγών κρατών και κυβερνήσεων και να λειτουργεί ως σημείο αναφοράς. Πρέπει να του δώσουμε χρόνο για να αφήσει το στίγμα του, αλλά ήδη επισημαίνω με ικανοποίηση ότι τα πρώτα του βήματα ακολουθούν τη σωστή κατεύθυνση.
<P>
Από το Συμβούλιο των Υπουργών, δεν περιμένω τίποτα λιγότερο από στενή συνεργασία, επί ίσοις όροις -και εννοώ επί ίσοις όροις- με αυτό το Σώμα. Ωστόσο, το παράδειγμα του συστήματος SWIFT μας δείχνει τον βαθμό της προόδου που πρέπει να επιτευχθεί.
<P>
Τέλος, από την Επιτροπή -και γνωρίζω ότι ο Πρόεδρος Barroso συμμερίζεται αυτήν την άποψη- περιμένω μια υποδειγματική σχέση συνεργασίας και εμπιστοσύνης. Επιπλέον, η συμφωνία-πλαίσιο επί της οποίας θα ψηφίσουμε σήμερα το μεσημέρι αντικατοπτρίζει αυτήν την κοινή βούληση των δύο θεσμικών οργάνων μας.
<P>
Κυρίες και κύριοι, φτάσαμε στο τέλος μιας άσκησης με την οποία ελέγξαμε διεξοδικά τα μέλη της Επιτροπής, και θέλω να επαινέσω αυτήν την άσκηση σύγχρονης δημοκρατίας που, μέχρι σήμερα, δεν διεξάγει κανένα άλλο κοινοβούλιο στη Ευρώπη.
<P>
Εντούτοις, έχουμε ακόμα πολλά να κάνουμε προκειμένου να φανούμε αντάξιοι του έργου μας, το οποίο είναι να μπορούμε να κρίνουμε τους πολιτικούς από πολιτική άποψη. Πρέπει να βελτιώσουμε τις διαδικασίες μας ακόμα περισσότερο και να τις καταστήσουμε πιο συναφείς και στοχοθετημένες στο περιεχόμενο των ευρωπαϊκών πολιτικών.
<P>
Κυρίες και κύριοι, γνωρίζω καλά ότι, σε αυτό το πρώιμο στάδιο της εισαγωγής της νέας συνθήκης, δεν μπορούν να γίνουν όλα αμέσως. Ωστόσο, πρέπει να είμαστε φιλόδοξοι. Αυτό είναι το πνεύμα με το οποίο προσεγγίζουμε αυτήν τη συζήτηση, η οποία πρέπει να οδηγήσει στον διορισμό της νέας Επιτροπής: μιας Επιτροπής που, υπό την ηγεσία του κ. Barroso και με έμπειρους επιτρόπους, είναι ικανή να αντιμετωπίσει τα προβλήματα των Ευρωπαίων· μιας Επιτροπής με την οποία μοιραζόμαστε τόσο τους βασικούς πολιτικούς στόχους όσο και τις προγνώσεις σχετικά με τα προβλήματα που πρέπει να αντιμετωπιστούν ή τις λύσεις που πρέπει να εφαρμοστούν σε αυτά τα προβλήματα· μιας Επιτροπής που αντικατοπτρίζει τα αποτελέσματα των ευρωεκλογών του 2009 και στην οποία η πολιτική μου οικογένεια, η Ομάδα του Ευρωπαϊκού Λαϊκού Κόμματος (Χριστιανοδημοκράτες), ασκεί τη μεγαλύτερη επιρροή· μιας Επιτροπής, τέλος, της οποίας η κύρια προτεραιότητα είναι να ανταποκριθεί στις προσδοκίες των Ευρωπαίων που επλήγησαν από την κρίση, των Ευρωπαίων που συχνά πάσχουν επίσης από απαισιοδοξία και που τους απασχολεί η ικανότητα των ηγετών τους να προστατεύσουν και να προωθήσουν το ευρωπαϊκό μοντέλο στον κόσμο.
<P>
Γι' αυτούς τους λόγους, η Ομάδα PPE θα ψηφίσει για τον διορισμό της Επιτροπής.
<P>
(Χειροκροτήματα)
<SPEAKER ID="013" NAME="Martin Schulz" LANGUAGE="DE">
Κύριε Πρόεδρε, κύριε Barroso, κυρίες και κύριοι, κατά τη διάρκεια των ακροάσεων, η εντύπωση που αποκόμισα από την Επιτροπή μού θύμισε τον ηγούμενο José Manuel με τους 26 δόκιμους μοναχούς του από το Τάγμα της Σιωπής. Πρόκειται για ένα τάγμα που έχει πάρει όρκο σιωπής. Είναι σαν να είπε ο ηγούμενος στους δόκιμους μοναχούς του "καλύτερα να μην μιλάτε παρά να πείτε κάτι λάθος". Αυτό ήταν επιζήμιο στις ακροάσεις για ορισμένους από τους νέους ανθρώπους. Προκάλεσε έκπληξη το γεγονός ότι κάποια σαν τη Neelie Kroes, η οποία είναι τόσο ευφράδης κατά τα άλλα, ξαφνικά αναμασούσε τετριμμένες εκφράσεις. Άλλοι, όπως ο Joaquín Almunia, ο Michel Barnier, ο νέος Επίτροπος Maroš Šefčovič, ακόμα και η κ. Georgieva, δεν πήραν τον όρκο σιωπής και, μόλις άρθηκε αυτός ο όρκος σιωπής, απέδειξαν ότι, αν έχεις την τόλμη να εμπλακείς σε διάλογο με το Κοινοβούλιο, μπορείς να αποκτήσεις υψηλότερο κύρος από ό,τι αν επιτρέψεις να χειραγωγηθείς.
<P>
(Χειροκροτήματα)
<P>
Παράλληλα, ο κ. Almunia και ο κ. Barnier αποκάλυψαν τους ρόλους που σκοπεύουν να διαδραματίσουν στη μελλοντική Επιτροπή. Είχε ενδιαφέρον να παρακολουθεί κανείς τον διαμοιρασμό των χαρτοφυλακίων μεταξύ των μελών της Επιτροπής, ακόμα και κατά τη διάρκεια των ακροάσεων. Υπάρχουν τόσες πολλές αντιφατικές αναθέσεις καθηκόντων, τόσες πολλές διαρθρώσεις ώστε καθιστούν τις συγκρούσεις αρμοδιοτήτων σχεδόν αναπόφευκτες και θα χρειαστεί διαμεσολαβητής για να αποφασιστεί τελικά η κατεύθυνση προς την οποία πρέπει να προχωρήσουν - αυτό ήταν ενδιαφέρον.
<P>
Αφενός, οι Επίτροποι ακούνε "εγώ θα μιλήσω εδώ" και, αφετέρου, "σε περιπτώσεις συγκρούσεων αρμοδιοτήτων, εγώ θα αποφασίσω τελικά". Ασφαλώς δεν θέλω να αδικήσω τον ρωμαίο αυτοκράτορα, αλλά αυτή η κατάσταση, κύριε Barroso, μοιάζει πολύ σαν να θέλετε να λειτουργήσετε σύμφωνα με την αρχή "διαίρει και βασίλευε". Αυτή, ωστόσο, είναι η λάθος προσέγγιση. Πρέπει να καταλάβετε ότι όποιος θέλει να μετατρέψει ένα Σώμα Επιτρόπων σε προεδρικό σύστημα αναλαμβάνει ένα τεράστιο έργο και, στο τέλος, πρέπει να είναι προετοιμασμένος να ακούσει ότι η αποποίηση ευθυνών σταματά εδώ και ότι πρέπει να αναλάβει την ευθύνη για τις ελλείψεις.
<P>
" Επιτροπή είναι ισχυρή όταν ενεργεί ως συλλογικό όργανο. Είναι ισχυρή όταν δεν λειτουργεί ως τεχνοκρατικός διοικητικός ηγέτης, αλλά κατανοεί ότι οι προκλήσεις που αντιμετωπίζουμε απαιτούν διακρατικές ευρωπαϊκές λύσεις. Το ερώτημα που θέσατε στην αρχή της ομιλίας σας -μετράει η Ευρωπαϊκή Ένωση στον κόσμο;- είναι πράγματι επίκαιρο. Αυτό το ερώτημα δεν θα απαντηθεί με το να προσαρμόζετε τα πάντα στις δικές σας ανάγκες, αλλά με το να οργανώσετε τις αρμοδιότητες της Επιτροπής σας τόσο αποδοτικά ώστε, σε συνεργασία με εμάς, το Ευρωπαϊκό Κοινοβούλιο, η Επιτροπή να μπορέσει να δώσει τις απαντήσεις.
<P>
" οικονομική και χρηματοπιστωτική κρίση, η περιβαλλοντική κρίση και η κοινωνική κρίση που αντιμετωπίζει αυτή η ήπειρος χρειάζονται διακρατικές ευρωπαϊκές απαντήσεις. Δεν χρειάζονται επανεθνικοποίηση. Γι' αυτό χρειαζόμαστε μια ισχυρή Επιτροπή που θα έχει τη στήριξη μιας ισχυρής πλειοψηφίας στο Κοινοβούλιο. Ωστόσο, δεν πρέπει να είναι προσαρμοσμένη στον José Manuel Durão Barroso, αλλά αντ' αυτού πρέπει να αντικατοπτρίζει τις ικανότητες όλων των Επιτρόπων.
<P>
(Χειροκροτήματα)
<P>
Μια απάντηση στο ερώτημα για το αν η Ευρωπαϊκή Ένωση μετράει στον κόσμο μπορεί να βρεθεί στην Κοπεγχάγη. Αν κατακερματιστούμε όσον αφορά την περιβαλλοντική νομοθεσία και αν η Ευρώπη επιδιώξει την επανεθνικοποίηση αντί να ακολουθήσει μια φιλόδοξη ευρωπαϊκή προσέγγιση, τότε θα δούμε και σε άλλους τομείς αυτό που είδαμε στην Κοπεγχάγη, δηλαδή να λαμβάνονται αποφάσεις από τον Barack Obama και τον Hu Jintao, χωρίς ευρωπαϊκή συμμετοχή. Όποιος δεν θέλει να καταλήξει ο κόσμος σε μια νέου τύπου διπολικότητα χρειάζεται μια ισχυρή Ευρώπη και μια φιλόδοξη Ευρώπη. Κατά συνέπεια, χρειαζόμαστε και μια αποτελεσματική Επιτροπή που θα αναλάβει αυτόν τον ρόλο.
<P>
Κύριε Barroso, στη συζήτηση για τη διοργανική συμφωνία, κάνατε δύο παραχωρήσεις, οι οποίες, κατά τη γνώμη μου, είναι καίριας σημασίας. " εκτίμηση των επιπτώσεων, και η εκτίμηση των κοινωνικών επιπτώσεων συγκεκριμένα, είναι για εμάς ως Σοσιαλδημοκράτες και ως Σοσιαλιστές και Δημοκράτες ένα βασικό στοιχείο. " Επιτροπή πρέπει να συνειδητοποιήσει, και αυτό σημαίνει όλα τα μέλη αυτής της Επιτροπής, ότι αυτό που έκανε μεγάλα μέρη του ευρωπαϊκού πληθυσμού να απομακρυνθούν από την ευρωπαϊκή ιδέα είχε να κάνει με το γεγονός ότι οι πολίτες της Ευρώπης είχαν την αίσθηση ότι αυτή η Επιτροπή ενδιαφερόταν μόνο για την αγορά και όχι, επί παραδείγματι, για την κοινωνική προστασία των πολιτών της. Όλο και περισσότεροι πολίτες έχουν την αίσθηση ότι η ψυχρή τεχνοκρατία και όχι η κοινωνική πρόνοια είναι αυτή που καθορίζει τις κινήσεις της Επιτροπής. Αν αυτή η τάση αλλάξει τώρα κατεύθυνση με την εκτίμηση κοινωνικών επιπτώσεων επί της οποίας συμφωνούμε, τότε θα έχουμε σημειώσει μεγάλη πρόοδο.
<P>
Παρεμπιπτόντως, αυτό ισχύει και για τα μέτρα σε αυτήν τη διοργανική συμφωνία με τα οποία συμφωνούμε, δηλαδή ότι τα μελλοντικά νομοθετικά ψηφίσματα του Ευρωπαϊκού Κοινοβουλίου θα μετατρέπονται σε πρωτοβουλίες της Επιτροπής εντός ενός έτους. Πρόκειται επίσης για ένα τεράστιο βήμα προόδου στη συνεργασία μεταξύ των δύο θεσμικών οργάνων. Ένας ηγούμενος του Τάγματος της Σιωπής, ο οποίος, μαζί με τον Herman "Μη-Χώρα", τον Πρόεδρο του Ευρωπαϊκού Συμβουλίου, θα εκπροσωπούν την Ευρώπη στον κόσμο - κύριε Daul, αυτό δεν είναι σωστό. Αυτό που χρειαζόμαστε είναι αποτελεσματική συνεργασία μεταξύ των ευρωπαϊκών θεσμικών οργάνων.
<P>
Ωστόσο, δεν μπορούμε να κατηγορούμε τον κ. Barroso για όλα. Υπάρχουν και 27 αρχηγοί κυβερνήσεων στην Ευρώπη που πιστεύουν ότι η Επιτροπή είναι η προέκταση των κυβερνητικών υπηρεσιών τους. " απάντηση που χρειαζόμαστε σε αυτό είναι η στενή συνεργασία μεταξύ του Ευρωπαϊκού Κοινοβουλίου και μιας Επιτροπής που αισθάνεται το καθήκον να εργαστεί για την κοινωνική και την περιβαλλοντική πρόοδο στην Ευρώπη. Αυτό είναι που θα κάνει την Ευρωπαϊκή Ένωση να μετράει στον κόσμο. Αν το αντιμετωπίσουμε αυτό μαζί, τότε, ακολουθώντας την απάντησή σας, κύριε Barroso, η Ομάδα της Προοδευτικής Συμμαχίας των Σοσιαλιστών και Δημοκρατών στο Ευρωπαϊκό Κοινοβούλιο θα συζητήσει στο διάλειμμα τι θα αποφασίσουμε τελικά να κάνουμε. Μετά από τη συζήτηση στην Ομάδα μας, και σύμφωνα με την απάντησή σας, θα σας παρουσιάσω κατόπιν αυτήν την απόφαση στον δεύτερο γύρο.
<P>
(Χειροκροτήματα)
<SPEAKER ID="014" NAME="Guy Verhofstadt" LANGUAGE="FR">
Κύριε Πρόεδρε, εξ ονόματος της Ομάδας μου, χαίρομαι που βρίσκομαι σήμερα εδώ και που έχουμε επιτέλους μπροστά μας την Επιτροπή Barroso II. Πιστεύω ότι αυτό είναι καλό, διότι θέτουμε τέλος σε μια κακή περίοδο για την Ευρωπαϊκή Ένωση. " απουσία, για έξι μήνες, μιας Επιτροπής με πραγματικές αρμοδιότητες είναι κάτι που δεν πρέπει να επαναληφθεί στο μέλλον, ειδικά σε αυτήν την περίοδο της οικονομικής και χρηματοπιστωτικής κρίσης, στην οποία δεσπόζουν σημαντικά ζητήματα όπως η αλλαγή του κλίματος, η Κοπεγχάγη, κλπ.
<P>
Εν πάση περιπτώσει, εμπιστευτείτε την εμπειρία μου όταν λέω ότι, στο μέλλον, δεν πρέπει να υπάρχουν άλλες περίοδοι χωρίς πραγματική διακυβέρνηση από την Επιτροπή, ειδικά όταν διαρκούν τόσο πολύ. Ελπίζω αυτή η Επιτροπή να ξεκινήσει το έργο της το ταχύτερο δυνατόν, αμέσως μόλις ψηφίσουμε.
<P>
Από την πλευρά μας, κύριε Barroso, περιμένουμε τρία πράγματα από εσάς. Πρώτον, αυτή η νέα Επιτροπή να γίνει η κινητήριος δύναμη για την Ευρωπαϊκή Ένωση. Πιστεύουμε ότι αυτό δεν ίσχυε τα τελευταία πέντε χρόνια. Αυτήν τη φορά, θέλουμε μια Επιτροπή που θα αφήσει πίσω τα τελευταία πέντε χρόνια και θα γίνει η πραγματική κινητήριος δύναμη για μια πιο εντατική ολοκλήρωση της Ευρωπαϊκής Ένωσης. Πράγματι, όλα όσα συνέβησαν τις τελευταίες εβδομάδες και τους τελευταίους μήνες δείχνουν ότι αυτό που καθιστά τη θέση της Ευρώπης σε αυτόν τον πολυπολικό κόσμο προβληματική είναι το γεγονός ότι δεν υπάρχει κοινή οπτική και επαρκής ευρωπαϊκή ολοκλήρωση - αναφέρομαι στην Κοπεγχάγη και στην έλλειψη συντονισμού στην Αϊτή. Απευθύνουμε λοιπόν έκκληση για μια Επιτροπή που, σε αντίθεση με ό,τι έχουμε δει τα τελευταία έτη, δεν θα επιδιώκει πάντα έναν άμεσο συμβιβασμό με το Συμβούλιο αν πρώτα δεν προσέλθει να τον παρουσιάσει σε εμάς και να προσπαθήσει να μας κάνει να τον δεχθούμε.
<P>
Ελπίζουμε ότι η Επιτροπή θα υποβάλλει φιλόδοξα σχέδια στο Συμβούλιο -έστω και αν γνωρίζουμε προκαταβολικά ότι δεν θα λάβουν 100% υποστήριξη- και ότι στη συνέχεια θα ζητά τη βοήθεια του Ευρωπαϊκού Κοινοβουλίου, ως σημαίνοντα σύμμαχό της, για να πείσει το Συμβούλιο.
<P>
(Χειροκροτήματα)
<P>
Το δεύτερο πράγμα που περιμένουμε από την Επιτροπή -και θα επαναλάβω αυτό που ήδη ανέφερε ο κ. Schulz, αλλά πιστεύω ότι είναι σημαντικό- είναι να εργαστεί ως Σώμα. Ένας ισχυρός Πρόεδρος της Επιτροπής είναι κάτι πολύ καλό, αλλά ένα Σώμα, μια Επιτροπή που είναι ισχυρή και επιδεικνύει τη συνοχή της, είναι ουσιαστική και ακόμα πιο σημαντική. Ως εκ τούτου, πραγματικά περιμένουμε αυτού του είδους την Επιτροπή, διότι, για πρώτη φορά -και το αναγνωρίσατε αυτό, κύριε Barroso- είναι μια Επιτροπή αποτελούμενη από τις τρεις κύριες πολιτικές οικογένειες του Κοινοβουλίου. Χαίρομαι που υπάρχουν οκτώ φιλελεύθεροι Επίτροποι επικεφαλής ορισμένων πολύ σημαντικών χαρτοφυλακίων. Αυτή η Επιτροπή πρέπει τώρα να λειτουργήσει εσωτερικά ως συνασπισμός μεταξύ αυτών των τριών κινημάτων και αυτών των τριών πολιτικών κομμάτων και πρέπει να προσπαθήσει να επιτύχει συμβιβασμούς με την υποστήριξη του συνόλου της Επιτροπής και του συνόλου του Σώματος των Επιτρόπων.
<P>
Τέλος, η τρίτη προτεραιότητα αυτής της Επιτροπής, κατά την άποψή μας, είναι προφανώς η καταπολέμηση της οικονομικής κρίσης, και πιστεύω ότι το πιο επιτακτικό έργο είναι να υποβάλει το συντομότερο δυνατόν στο Κοινοβούλιο και στο Συμβούλιο μια αξιόπιστη στρατηγική για την Ευρώπη 2020. Αυτό είναι το πιο σημαντικό έργο. Φανείτε φιλόδοξοι σε αυτό το θέμα, κύριε Barroso. Μην ακούτε πολύ τα κράτη μέλη. Ακούστε αντ' αυτού την ισπανική Προεδρία, διότι έχει ορισμένες καλές ιδέες επ' αυτού του θέματος. Ελάτε οπλισμένοι με φιλόδοξα σχέδια. Μην σκεφτείτε ότι ο ασθενής συντονισμός των εθνικών οικονομικών στρατηγικών είναι επαρκής. Στον κόσμο του αύριο και στον πολυπολικό κόσμο, χρειαζόμαστε πολύ περισσότερα. Χρειαζόμαστε κοινωνικοοικονομική διαχείριση της Ευρωπαϊκής Ένωσης. Δεν αρκεί να έχουμε έναν νομισματικό πυλώνα όπως η ευρωζώνη. Απαιτείται και ένας οικονομικός και κοινωνικός πυλώνας στην ευρωζώνη και στην Ευρωπαϊκή Ένωση. Αυτή είναι η στρατηγική που περιμένουμε από εσάς, διότι θα είναι καίριας σημασίας για το μέλλον της Ευρώπης και για το μέλλον των συμπολιτών μας.
<P>
(Χειροκροτήματα)
<SPEAKER ID="015" NAME="Daniel Cohn-Bendit">
εξ ονόματος της Ομάδας Verts/ALE. - (FR) Κύριε Πρόεδρε, κυρίες και κύριοι, πρέπει να ομολογήσω ότι αυτό είναι απίστευτο. Έχουμε ενώπιόν μας τη συμμαχία των υποκριτών. Λίγο πριν από την ημέρα του Αγίου Βαλεντίνου, ο κ. Barroso ακούει: "Σ' αγαπώ, αλλά δεν σ' αγαπώ. Δεν σε πιστεύω, αλλά θα σε ψηφίσω έτσι και αλλιώς". Αυτό είναι πραγματικά...
<P>
Ναι, κύριε Schulz, κάνετε σπουδαία δήλωση λέγοντας "θα το σκεφτούμε", ενώ όλοι γνωρίζουν ότι θα ψηφίσετε υπέρ της Επιτροπής. Φοβερή πολιτική στρατηγική, πράγματι!
<P>
(Χειροκροτήματα)
<P>
Θέλω να πω κάτι... Δεν ξέρω γιατί εκνευρίζεστε, κύριε Schulz! Δεν είστε ακόμα ο Πρόεδρος του Κοινοβουλίου! "ρεμήστε, φίλε μου, ηρεμήστε!
<P>
Από την πλευρά μου -και ο χρόνος ομιλίας του κ. Schulz έπρεπε να περικοπεί κατά 30 δευτερόλεπτα- θέλω να πω ορισμένα πολύ απλά πράγματα, μεταξύ μας. Έχουμε κάποιες μεγάλες Ομάδες που θα υποστηρίξουν την Επιτροπή Barroso. Είναι ανίκανες να εκπονήσουν ένα ψήφισμα από κοινού για να εξηγήσουν γιατί υποστηρίζουν την Επιτροπή.
<P>
Ανίκανες! Γιατί; Διότι δεν είναι υπέρ της Επιτροπής - και τουλάχιστον ο κ. Verhofstadt είναι σαφής και λέει "είμαι υπέρ των Φιλελευθέρων" και ο άλλος είναι υπέρ της Ομάδας PPE και ο άλλος είναι υπέρ των Σοσιαλιστών...
<P>
(Σχόλιο εκτός μικροφώνου από τον κ. Verhofstadt: "και εσείς είστε υπέρ των Πρασίνων")
<P>
Εγώ; Όχι, δεν υπάρχει κανένας. Αλλά, ναι... όπως γνωρίζετε, κύριε Verhofstadt, η δική μας Ομάδα είναι η μόνη που άσκησε κριτική, ακόμα και όταν υπήρχε ένας Πράσινος στην Επιτροπή. Δεν είναι αυτός ο τρόπος με τον οποίο εμείς ασκούμε πολιτική. Πρέπει να γνωρίζουμε αν αυτή η Επιτροπή θα έχει όραμα, φιλοδοξία και αποφασιστικότητα.
<P>
Αυτό που ειπώθηκε είναι αλήθεια. " πλειοψηφία των προτεινόμενων Επιτρόπων -δεν λέω όλοι- δεν είχαν αποφασιστικότητα, όραμα ή φιλοδοξία. Ωστόσο, εξετάζοντας την Επιτροπή στο σύνολό της, το σύνολο των αρνητικών είναι θετικό. Αυτός είναι ο νέος μαθηματικός τύπος της Επιτροπής Barroso.
<P>
Όχι, δεν λειτουργεί έτσι. Γι' αυτό, κύριε Barroso, μου αρέσει όταν μας διαβάζετε το κείμενο της Συνθήκης: πρωτοβουλίες, ποιες πρωτοβουλίες; Ποια πρωτοβουλία ανέλαβε η Επιτροπή για να αντιμετωπίσει την κρίση στην Ελλάδα; Αλληλεγγύη, πού είναι; Στην Ισπανία, πού είναι; Εγώ δεν την είδα, ούτε την άκουσα.
<P>
Επιτρέψτε μου να σας δώσω μια συμβουλή. Ένα από τα προβλήματα της Ελλάδας είναι ο προϋπολογισμός της για την άμυνα. Το 4,3% του ΑΕγχΠ της Ελλάδας πηγαίνει στην άμυνα. Ποιο είναι το πρόβλημα; Το πρόβλημα είναι η Κύπρος, είναι η σχέση με την Τουρκία. Πού είναι η πρωτοβουλία της Επιτροπής όσον αφορά την επίλυση του κυπριακού ζητήματος, ώστε να ανακουφιστεί επιτέλους το ΑΕγχΠ της Ελλάδας από αυτήν την ανόητη, ηλίθια διαμάχη που εμείς, ως Ευρωπαίοι, θα έπρεπε να επιλύσουμε; " πρωτοβουλία της Επιτροπής; Δεν έχει καμία!
<P>
Το ίδιο θέμα προέκυψε και με την περίπτωση της Αϊτής. Βαρόνη Ashton, ξέρω ότι δεν είστε πυροσβέστης, μαία ή κάτι ανάλογο. Ωστόσο, θέλω να σκεφτείτε ιδέες, θέλω να υπερασπιστείτε κάτι. Πάντα μας λέτε: "είναι σημαντικό, πρέπει να συντονίσουμε, θα συντονίσω...". Δεν ξέρουμε γιατί είναι σημαντικό, δεν ξέρουμε την ιεραρχία του τι είναι σημαντικό, αλλά ξέρουμε ότι εσείς τα θεωρείτε όλα σημαντικά. Δεν θα σημειώσουμε πρόοδο έτσι.
<P>
Συνεπώς, πιστεύω ότι έχουμε πρόβλημα. Έχουμε ένα θεμελιώδες πρόβλημα εδώ και αυτό είναι ότι εμείς, ως Κοινοβούλιο, πρέπει επιτέλους να επιδείξουμε την αρμονική μας σχέση με την Επιτροπή. Και, φυσικά, θα συνεργαστούμε με την Επιτροπή, φυσικά θα συνεργαστούμε με τους επιτρόπους, φυσικά -το ξέρω- θα υπάρξει πλειοψηφία.
<P>
Αυτό που θα ήθελα, όμως, για μία φορά είναι να σταματήσουμε όλα τα τετριμμένα σχόλια, να σταματήσουμε όλες τις ασήμαντες δηλώσεις. Θέλουμε μια πολιτική Ευρώπη. Κάθε φορά που μας δίνεται η ευκαιρία να έχουμε μια πολιτική Ευρώπη, τα κάνουμε θάλασσα! Όταν, στην Κοπεγχάγη, η Ευρώπη ήταν έτοιμη να σημειώσει πρόοδο, τα κάναμε θάλασσα!
<P>
Θα ήθελα, κάποια στιγμή, ο κ. Barroso και οι Επίτροποι -παλιοί και νέοι- να μας έλεγαν γιατί τα έκαναν θάλασσα, γιατί η Ευρώπη δεν είναι πολιτική, γιατί η Ευρώπη δεν είναι παγκόσμιος φορέας. Ο κ. Verheugen αφήνει την Επιτροπή. Ήταν ο υπ' αριθμόν δύο στην Επιτροπή και λέει στη Γερμανία και σε όποιον είναι διατεθειμένος να ακούσει ότι η Ευρώπη δεν ήταν παγκόσμιος παράγοντας, ότι η Ευρώπη δεν διαδραμάτισε τον ρόλο της. Δεν λέει γιατί εκείνος δεν διαδραμάτισε τον ρόλο του.
<P>
Πάντα φταίει κάποιος άλλος και θα ήθελα, για μία φορά, σε αυτήν την Επιτροπή, σε αυτήν τη συζήτηση, να μην ακούγαμε τα ασήμαντα σχόλια του κ. Schulz, του κ. Verhofstadt και του κ Daul: "το καλύτερο θα ήταν να απορρίπταμε αυτήν την Επιτροπή, έτσι ώστε, μαζί, να μπορέσουμε επιτέλους να αντιμετωπίσουμε αυτό που συμβαίνει πραγματικά στον κόσμο".
<P>
Αυτό που συμβαίνει πραγματικά στον κόσμο είναι ότι η Ευρώπη αδυνατεί να αντιμετωπίσει την οικονομική κρίση, την περιβαλλοντική κρίση και τη χρηματοπιστωτική κρίση. Είναι αρκετοί. Είναι αρκετοί εκείνοι που δεν αντέχουν να εξαπατώνται από τα παρηγορητικά λόγια τους - μας έχουν ήδη εξαπατήσει, μας λένε: "είμαστε κατά, είμαστε κατά" και στο τέλος, απέχουν. "Είμαστε κατά, είμαστε κατά, αλλά θα ψηφίσουμε υπέρ". Το Κοινοβούλιο δεν το αξίζει αυτό. Ας ξυπνήσουμε, γιατί η Ευρώπη το χρειάζεται!
<P>
(Χειροκροτήματα)
<SPEAKER ID="016" NAME="Jan Zahradil" LANGUAGE="CS">
Κυρίες και κύριοι, Πρόεδρε Barroso, η Ομάδα μου, η Ομάδα ECR, σας υποστήριξε μαζί με τους Φιλελεύθερους και το Λαϊκό Κόμμα, και χωρίς αυτήν την υποστήριξη δεν θα βρισκόσασταν εδώ. Σας υποστηρίξαμε όταν οι άλλοι δεν το έκαναν και σας υποστηρίξαμε λόγω της μακρόχρονης φήμης σας ως μεταρρυθμιστή. Θα μας χαροποιούσε ιδιαίτερα αν ανταποκρινόσασταν πλήρως σε αυτήν τη φήμη κατά τη διάρκεια της τρέχουσας εκλογικής περιόδου.
<P>
Θυμάμαι όταν, το 2005, προτείνατε μια ενδιαφέρουσα ιδέα για την απλούστευση της ευρωπαϊκής νομοθεσίας και τον περιορισμό της τώρα αδιαπέραστης βλάστησης του κοινοτικού δικαίου. Θέλω να επιστρέψετε σε αυτήν την ιδέα, καθώς ήταν καλή. Διανύουμε την περίοδο της Συνθήκης της Λισαβόνας, διανύουμε μια περίοδο όπου η έγκριση της νέας νομοθεσίας θα είναι ακόμα ευκολότερη, και γι' αυτό θα ήθελα να σας ζητήσω να μην επιτρέψετε να πνιγεί η ευρωπαϊκή οικονομία από την πυκνή βλάστηση των αδικαιολόγητων και αβάσιμων κανονισμών, να μην επιτρέψετε τη νίκη των μοντέρνων, πολιτικώς ορθών θεμάτων που θα μπορούσαν να αποτελέσουν αφορμή για περαιτέρω συγκεντρωτισμό, περαιτέρω ρύθμιση και περαιτέρω γραφειοκρατικοποίηση της Ευρωπαϊκής Ένωσης.
<P>
Αν ακολουθήσετε αυτήν την οδό, μπορείτε να στηρίζεστε σε εμάς. Αν ακολουθήσετε την οδό της μεταρρύθμισης, αν φανείτε πραγματικός μεταρρυθμιστής, τότε μπορείτε να βασίζεστε στην υποστήριξη και στη συνεργασία μας. Αν, ωστόσο, εμμείνετε στους παλιούς τρόπους και ακολουθήσετε τα εύκολα και πεπατημένα μονοπάτια, τότε επιφυλασσόμεθα να διαφωνήσουμε μαζί σας, ακόμα και να σας αντιταχθούμε. Θέλω να ελπίζω, κύριε Πρόεδρε, ότι θα συμβεί περισσότερο το πρώτο παρά το δεύτερο και ότι θα μπορέσουμε να συνεργαστούμε σε πολύ μεγαλύτερο βαθμό και να βρεθούμε στην ίδια πλευρά των χαρακωμάτων και όχι σε αντίπαλα στρατόπεδα. Σας εύχομαι κάθε επιτυχία σε αυτήν την προσπάθεια.
<SPEAKER ID="017" NAME="Lothar Bisky" LANGUAGE="DE">
Κύριε Πρόεδρε, κύριε Barroso, τον Σεπτέμβριο του 2009, όφειλα να σας πω ότι οι πολιτικές κατευθυντήριες γραμμές σας συνέχιζαν μια αποτυχημένη κοινοτική πολιτική. Οι νεοφιλελεύθερες κατευθυντήριες γραμμές σας δεν αποκαλύπτουν μια στρατηγική για περισσότερη κοινωνική δικαιοσύνη, ούτε παρέχουν καλύτερη προστασία για την Ευρώπη έναντι των κρίσεων. Δεν παρέχουν καμία βάση για την επιτυχή καταπολέμηση της φτώχειας και του κοινωνικού αποκλεισμού στην Ευρώπη. Τώρα μας παρουσιάζετε το Σώμα των Επιτρόπων που ταιριάζει καλύτερα με το πρόγραμμά σας. Μην περιμένετε χειροκρότημα γι' αυτό από την Ομάδα μου.
<P>
Ήδη κατά τη διάρκεια αυτής της νέας κοινοβουλευτικής περιόδου, το Κοινοβούλιο επέδειξε ότι αντιμετωπίζει με σοβαρότητα τον δημοκρατικό έλεγχο και τη συναπόφαση, και χαιρετίζω ιδιαίτερα αυτήν την εξέλιξη. Αναφέρομαι στη νέα συμφωνία-πλαίσιο μεταξύ του Κοινοβουλίου και της Επιτροπής και στην απόρριψη ενός από τους υποψήφιους Επιτρόπους και ελπίζω ότι, αύριο, το Κοινοβούλιο θα επιδείξει για άλλη μία φορά ευσυνειδησία στην εξέταση της συμφωνίας SWIFT.
<P>
" διαφάνεια και η δικαιοσύνη είναι ζωτικής σημασίας στις συμφωνίες μεταξύ των θεσμικών οργάνων - μόνο όταν υπάρχουν αυτά τα στοιχεία μπορούμε να αρχίσουμε να συζητάμε για πολιτικές. Το θέμα είναι οι πολίτες της Ευρώπης και του υπόλοιπου κόσμου, το θέμα είναι οι καλές θέσεις εργασίας και τα περισσότερα δικαιώματα σε καλή εκπαίδευση και δίκαιη αμοιβή, το θέμα είναι τα δικαιώματά τους για ειρηνική ανάπτυξη και για ένα καθαρό περιβάλλον. Ως εκ τούτου, κύριε Barroso, η Ομάδα μου δεν θα υποστηρίξει τις κατευθυντήριες γραμμές σας ή την πρόταση στελέχωσης που υποβάλατε. Προετοιμαστείτε για σκληρή, αλλά δίκαιη, ανταλλαγή απόψεων μαζί μας, τόσο εσείς όσο και το Σώμα των Επιτρόπων σας.
<SPEAKER ID="018" NAME="Nigel Farage">
εξ ονόματος της Ομάδας EFD. - (EN) Κύριε Πρόεδρε, έχουμε μπροστά μας τη νέα κυβέρνηση της Ευρώπης, μια κυβέρνηση που, με τη Συνθήκη της Λισαβόνας, έχει τώρα τεράστιες αρμοδιότητες, όχι μόνο έναν υπουργό Εξωτερικών και πρεσβείες, όχι μόνο τη δυνατότητα να συνάπτει συνθήκες, αλλά και τη δυνατότητα τώρα να χρησιμοποιεί έκτακτες εξουσίες για να καταλαμβάνει κυριολεκτικά χώρες και, παρά ταύτα, αυτό που ακούσαμε σήμερα από τους ηγέτες των μεγάλων ομάδων του Ευρωπαϊκού Κοινοβουλίου είναι το αίτημα να αναλάβετε ακόμα περισσότερες εξουσίες και να το πράξετε ακόμα πιο γρήγορα.
<P>
Ίσως αξίζει να θυμηθούμε ότι αυτή η συνθήκη που παραχωρεί σε αυτήν την Επιτροπή αυτές τις εξουσίες δεν έχει καμία δημοκρατική νομιμότητα στην Ευρωπαϊκή Ένωση. Αγνοήσατε δημοψηφίσματα, αρνηθήκατε δημοψηφίσματα και τρομοκρατήσατε τους καημένους τους Ιρλανδούς για να ψηφίσουν δεύτερη φορά.
<P>
Με εντυπωσιάζει το γεγονός ότι ο κοινός παρονομαστής σε αυτήν την Επιτροπή είναι ο μεγάλος αριθμός εκείνων που ήταν κομμουνιστές ή ήταν πολύ κοντά στον κομμουνισμό. Ο ίδιος ο κ. Barroso ήταν μαοϊστής. Ο κ. Siim Kallas, εκτός από το γεγονός ότι ήταν ακτιβιστής φοιτητής, υπήρξε ακόμα και μέλος του Ανώτατου Σοβιέτ - έχουμε κορυφαίους κομμουνιστές σε αυτό το Σώμα. " βαρόνη Ashton εργάστηκε για την Εκστρατεία για τον Πυρηνικό Αφοπλισμό και ακόμα αρνείται να μας πει αν πήρε χρήματα από το Κομμουνιστικό Κόμμα της Μεγάλης Βρετανίας.
<P>
Θα μπορούσα να συνεχίσω, αλλά θα μας πάρει πολύ ώρα. Έχουμε τουλάχιστον 10 κομμουνιστές σε αυτήν την Επιτροπή και πρέπει να θυμίζει λίγο επιστροφή στις παλιές καλές εποχές. Θα πρέπει να υπάρχει ένας βαθμός νοσταλγίας μεταξύ των κομμουνιστών. Μολονότι, πριν από 60 χρόνια, έπεσε ένα Σιδηρούν Παραπέτασμα στην Ευρώπη, σήμερα έχουμε τη σιδηρά γροθιά της Ευρωπαϊκής Επιτροπής. Την είδαμε με το άρθρο 121 και με τη μετατροπή της Ελλάδας σε προτεκτοράτο.
<P>
Καημένη Ελλάδα, παγιδευμένη στην οικονομική φυλακή του ευρώ! Καημένη Ελλάδα, παγιδευμένη μέσα στη σύγχρονη "φυλακή των λαών" από την οποία δεν φαίνεται να υπάρχει διαφυγή! Αυτό που χρειάζεται η Ελλάδα, κύριε Barroso, είναι υποτίμηση, όχι σαδο-μονεταρισμό. Ένας Θεός ξέρει τι επιπτώσεις θα έχει αυτός για τη χώρα.
<P>
Το 1968, είχαμε το δόγμα Μπρέζνιεφ περί περιορισμένης εθνικής κυριαρχίας. Σήμερα έχουμε "κοινές αξίες". Έχουμε μια "διαρκώς στενότερη ένωση των λαών της Ευρώπης" και "συγκέντρωση κυριαρχίας" και αυτό χρησιμοποιήσατε, αλλά φυσικά δεν θα είναι μόνο η Ελλάδα, διότι το ίδιο θα συμβεί στην Ισπανία, στην Πορτογαλία και στην Ιρλανδία. Το άρθρο 121 θα τεθεί σε εφαρμογή με όλες αυτές τις χώρες.
<P>
Κύριε Barroso, είπατε νωρίτερα ότι θα εμμείνουμε στην πορεία μας και αυτό σημαίνει ότι εκατομμύρια άνθρωποι στην Ευρώπη θα υποφέρουν στην προσπάθειά σας να διατηρήσετε στη ζωή αυτό το καταστροφικό σχέδιο του ευρώ. Θα καταρρεύσει, αυτό είναι το μόνο βέβαιο. Τόσο βέβαιο όσο ήταν για τη Βρετανία κατά τη διάρκεια του μηχανισμού συναλλαγματικής ισοτιμίας το 1992. Μπορείτε να γελάτε, μπορείτε να χαμογελάτε. Δεν θα λειτουργήσει. Δεν μπορεί να λειτουργήσει. Θα καταρρεύσει και, όσον αφορά τους πολίτες της Ευρώπης, όσο νωρίτερα τόσο το καλύτερο.
<P>
Χρειαζόμαστε δημοκρατικές λύσεις σε αυτό το πρόβλημα. Αν συνεχίσετε να ασκείτε πιεστικά τον ακραίο ευρω-εθνικισμό σας, αυτό θα οδηγήσει στη βία. Πρέπει να ψηφίσουμε κατά αυτής της Επιτροπής. Πρέπει να αφήσουμε το μέλλον της Ευρώπης στους πολίτες κάθε κράτους μέλους με ελεύθερα και δίκαια δημοψηφίσματα.
<SPEAKER ID="019" NAME="Zoltán Balczó" AFFILIATION="NI">
(HU) " Ευρωπαϊκή Επιτροπή είναι το καθοριστικό όργανο λήψης αποφάσεων της Ευρωπαϊκής Ένωσης. Οι προϋποθέσεις όσον αφορά τους Επιτρόπους πρέπει να είναι οι εξής: το κατάλληλο άτομο, με βάση τη σταδιοδρομία και την ετοιμότητά του, στην κατάλληλη θέση. Ωστόσο, ο τρόπος με τον οποίο προτείνονται και εκλέγονται οι Επίτροποι διασφαλίζει ότι αυτό το θετικό αποτέλεσμα επιτυγχάνεται μόνο ευκαιριακά. Οι κυβερνήσεις δεν προτείνουν άτομα για μια συγκεκριμένη θέση, αλλά για ένα αξίωμα. Όποιος προταθεί -εκτός αν αποσυρθεί- θα γίνει Επίτροπος της ΕΕ. Ο Πρόεδρος της Επιτροπής προσπαθεί να βρει μια θέση για το εν λόγω άτομο και έτσι η σειρά αντιστρέφεται. Αυτό είναι σαν να ψάχνει κανείς να βρει ένα παλτό που θα ταιριάζει με το κουμπί. Κάτι άλλο που αξίζει να αναφερθεί: οι ακροάσεις των ειδικών επιτροπών δεν συνοδεύονται από ψηφοφορία, αλλά, αντ' αυτού, ένας μικρός κύκλος ανθρώπων συντάσσουν επιστολές σχετικά με την ακρόαση. Μιλάτε πάντα για τη δημοκρατία, αλλά, ωστόσο, εξακολουθείτε να φοβάστε τις άμεσες εκλογές. Είτε πρόκειται για το Σύνταγμα της ΕΕ, για ένα δημοψήφισμα ή για μια συνεδρίαση επιτροπής σχετικά με έναν πιθανό υποψήφιο. Στην πορεία των ακροάσεων, οι προτεινόμενοι Επίτροποι δεν είπαν σχεδόν τίποτα συγκεκριμένο. Δεν ήθελαν να αναλάβουν καμία δέσμευση, να δεχθούν καμία ευθύνη. Έστω και έτσι, όμως, κατέστη σαφές ότι δεν κόβουν τους δεσμούς με την προηγούμενη Επιτροπή, αλλά θέλουν μια συγκεντρωτική Ευρώπη· δεν διδάχθηκαν τα μαθήματα της χρηματοπιστωτικής κρίσης, αλλά συνεχίζουν να ακολουθούν φιλελεύθερη οικονομική πολιτική. Πολλοί από εμάς, λοιπόν, δεν θα ψηφίσουν υπέρ αυτής της Επιτροπής και αυτό δεν μας καθιστά αντι-ευρωπαίους. Κάνουμε απλώς αυτό που οι ψηφοφόροι μας -πολλά εκατομμύρια ευρωπαίων πολιτών- περιμένουν από εμάς.
<SPEAKER ID="020" NAME="József Szájer" AFFILIATION="PPE">
(HU) Κύριε Πρόεδρε, κύριε Barroso, σε σημαντικό αριθμό ευρωπαϊκών γλωσσών, η έννοια ότι κάτι λειτουργεί -ότι μπορεί να λειτουργήσει- και ότι κάτι δουλεύει, εκφράζεται με παρόμοιους όρους. Βρισκόμαστε τώρα σε μια στιγμή στην Ευρωπαϊκή Ένωση όπου μπορούμε να πούμε "επιστρέφουμε στη δουλειά, Ευρώπη"· ας επιστρέψουμε, ας εργαστούμε, ας λειτουργήσουμε. " βάση για να γίνει αυτό διασφαλίζεται από τη νέα συνθήκη για τη λειτουργία της Ευρωπαϊκής Ένωσης, τη Συνθήκη της Λισαβόνας, ένα πρόσφατα εκλεγμένο Κοινοβούλιο και από τη νέα Επιτροπή που τώρα διαμορφώνεται.
<P>
Είναι καιρός να αφήσουμε πίσω τις μέρες των θεσμικών διενέξεων και της καθιέρωσης θεσμικών κανόνων και να στρέψουμε πραγματικά την προσοχή μας και να επικεντρωθούμε στα προβλήματα και τα ερωτήματα των ευρωπαίων πολιτών. Αυτό είναι θεμελιώδους σημασίας διότι πρέπει να ανακτήσουμε την υποστήριξη αυτών των ανθρώπων που χάσαμε στην πορεία. Κυρίες και κύριοι, αξιότιμοι βουλευτές του Κοινοβουλίου, πρέπει όλοι να εργαστούμε προς αυτήν την κατεύθυνση. Οι διαδικασίες των τελευταίων εβδομάδων και μηνών δεν ήταν πάντα τιμητικές. Για παράδειγμα, το Κοινοβούλιο δεν έδωσε σε έναν από τους προτεινόμενους Επιτρόπους μια δίκαιη ευκαιρία να ακουστεί. Ας κρίνουμε λοιπόν την Επιτροπή, ας κρίνουμε το Συμβούλιο, ας συνεργαστούμε μαζί του, αλλά ας βλέπουμε ορισμένες φορές και τον εαυτό μας. " στενή συνεργασία αυτών των θεσμικών οργάνων είναι απαραίτητη προκειμένου να επιτευχθούν αποτελέσματα.
<P>
Κύριε Πρόεδρε της Επιτροπής, κυρίες και κύριοι, θέλω και εξ ονόματος της Ομάδας μου να σας ευχηθώ κάθε επιτυχία, διότι όταν ευχόμαστε για επιτυχία, δεν το κάνουμε για ορισμένα μεμονωμένα άτομα, αλλά για τους πολίτες της Ευρώπης. Ας γίνει επιτέλους η Ευρώπη, τουλάχιστον στα μάτια των ευρωπαίων πολιτών, αληθινό παράδειγμα δημιουργίας θέσεων εργασίας, ευημερίας, ανάπτυξης, ενεργής παρουσίας στον κόσμο, αμεροληψίας, και τώρα, με βάση αυτό το νέο Σύνταγμα, τη Συνθήκη της Λισαβόνας, ας αναπτυχθεί η Ευρώπη και ας εκμεταλλευτεί το δυναμικό της.
<P>
Κυρίες και κύριοι, όταν ο ηλεκτρονικός υπολογιστής μου δεν λειτουργεί, πατάω το κουμπί επανεκκίνησης. Τώρα έχουμε ακόμα και νέο λογισμικό σε αυτόν τον υπολογιστή, τη Συνθήκη της Λισαβόνας. Κυρίες και κύριοι, ας πατήσουμε αυτό το κουμπί επανεκκίνησης.
<SPEAKER ID="021" NAME="Hannes Swoboda" AFFILIATION="S&amp;D">
(DE) Κύριε Πρόεδρε, κύριε Barroso, η Επιτροπή σας έχει ασφαλώς ισχυρά και ασθενή σημεία. Θέλω να εστιάσω στα ισχυρά σημεία.
<P>
Έχουμε μια ομάδα εξωτερικής πολιτικής που δύσκολα θα μπορούσατε να βρείτε οπουδήποτε αλλού, όσον αφορά τόσο την εξωτερική πολιτική όσο και την αναπτυξιακή πολιτική. Κύριε Szájer, δεν μπορείτε να αρνηθείτε ότι έχουμε καλύτερη ομάδα τώρα σε σχέση με αυτή που είχαμε κατά την πρώτη ακρόαση του πρώτου υποψηφίου από τη Βουλγαρία. Πιστεύω επίσης ακράδαντα ότι η βαρόνη Ashton θα συνεργαστεί καλά με αυτήν την ομάδα.
<P>
Αναφέρεται επανειλημμένα ο ένας και μοναδικός τηλεφωνικός αριθμός που λέγεται ότι ζητούσε ο Henry Kissinger. Μπορεί να μην έχουμε αυτόν τον έναν και μοναδικό τηλεφωνικό αριθμό, αλλά κάνοντας τη σύγκριση με τις "νωμένες Πολιτείες -σε σχέση με την προστασία του κλίματος, για παράδειγμα- ποιον θα πρέπει να καλέσουμε; Τον πρόεδρο Obama ή τη Γερουσία, η οποία μέχρι στιγμής αρνείται να βρει μια λύση; Όσον αφορά το θέμα του αφοπλισμού, πρέπει να επικοινωνήσουμε με τον πρόεδρο Obama, ο οποίος είναι υπέρ του αφοπλισμού, ή με τη Γερουσία που δεν έχει βρει καμία λύση; Ας μην παρουσιάζουμε πάντα τους εαυτούς μας χειρότερους από ό,τι είμαστε! Έχουμε μια ευκαιρία τώρα να κάνουμε καλή εντύπωση.
<P>
(Χειροκροτήματα)
<P>
Όσον αφορά την οικονομική πολιτική, έχουμε μια ισχυρή ομάδα. Ελπίζω και πιστεύω ότι οι συνάδελφοί μας στην Επιτροπή οι οποίοι δεν ακούστηκαν τόσο δυνατά στις ακροάσεις θα αναπτύξουν αυτήν τη δύναμη εν καιρώ. Όσον αφορά την κοινωνική πολιτική, έχουμε έναν Επίτροπο που παίρνει σοβαρά τα θέματα και έναν Πρόεδρο της Επιτροπής που μας υποσχέθηκε ότι θα δώσει προτεραιότητα στις κοινωνικές υποθέσεις και στην κοινωνική πολιτική. Βασιζόμαστε σε αυτό. Δεν βασιζόμαστε απλά σε αυτό, αλλά θα ασκήσουμε και πιέσεις για να γίνει αυτό πραγματικότητα.
<P>
Μαζί, βρήκαμε λύσεις σε διάφορους τομείς στη συμφωνία-πλαίσιο. Διαφωνήσαμε ορισμένες φορές, αλλά εργαστήκαμε καλά μαζί. Πρόκειται για μια πολύ καλή συμφωνία αν την λάβουμε σοβαρά υπόψη - εσείς στην Επιτροπή και εμείς στο Ευρωπαϊκό Κοινοβούλιο. Αν καταφέρουμε να κάνουμε το Συμβούλιο να λάβει σοβαρά υπόψη τις αρχές της διαφάνειας που αναφέρονται στη συμφωνία, τότε θα μπορέσουμε πραγματικά να επιτύχουμε κάτι εκπληκτικό.
<P>
Ως αποτέλεσμα της Συνθήκης της Λισαβόνας και της συμφωνίας-πλαίσιο, από την αρχή της νομοθετικής διαδικασίας μέχρι και το τέλος της, την εφαρμογή, θα υπάρχει ένα επίπεδο διαφάνειας που ίσως δεν υπάρχει σε πολλά εθνικά κοινοβούλια. Ως εκ τούτου, απευθύνω έκκληση στην Επιτροπή και στο Συμβούλιο να το λάβουν αυτό σοβαρά υπόψη.
<P>
Στην περίπτωση του συστήματος SWIFT, η διαφάνεια δεν ελήφθη σοβαρά υπόψη - ούτε από την Επιτροπή ούτε από το Συμβούλιο. Τώρα έχουμε ένα μέλος της Επιτροπής που ήταν υπεύθυνο για το Συμβούλιο. Πρόκειται για μια πρακτική που εμείς στο Κοινοβούλιο δεν μπορούμε πλέον να ανεχθούμε. Ο λόγος γι' αυτό το χάος δεν είναι ότι το Κοινοβούλιο ενδεχομένως είναι επίμονο. Ο λόγος γι' αυτό είναι ότι, ακόμα και κατά τη διάρκεια της μεταβατικής περιόδου, όταν ήταν ήδη σαφές ότι το Κοινοβούλιο είχε περισσότερα να πει, το Συμβούλιο και η Επιτροπή -ειδικά το Συμβούλιο- δεν κατανόησαν ότι έπρεπε να προάγουν τη συμμετοχή του Κοινοβουλίου. Αυτό είναι το συμπέρασμα. Σε αυτό το πλαίσιο, κύριε Barroso, με τα νομοθετικά ψηφίσματα και την υποχρέωση από την πλευρά της Επιτροπής να ανταποκριθεί -είτε με δικό της σχέδιο νομοθεσίας είτε με μια σαφή επεξήγηση για τους λόγους για τους οποίους δεν προτίθεται να αναλάβει δράση- σημειώσαμε σημαντική πρόοδο. Ας μην υποκρινόμαστε ότι το κοινοβουλευτικό δικαίωμα της πρωτοβουλίας ήταν πάντα σημαντικό στα εθνικά κοινοβούλια. Αυτά κυριαρχούνται κατά βάση από τις κυβερνήσεις, και αυτό που προτείνει η κυβέρνηση είναι συχνά και αυτό που εφαρμόζεται στα κοινοβούλια. Εδώ δεν ισχύει αυτό. Οι προτάσεις της Επιτροπής δεν αποτελούν ακόμα νομοθεσία για εμάς. Τις επεξεργαζόμαστε ώστε να ενσωματωθούν σε αυτές τις προτάσεις και οι δικές μας ιδέες.
<P>
Ας εκμεταλλευτούμε αυτήν την ευκαιρία με τη νέα Επιτροπή, μια νέα συνθήκη και μια νέα συμφωνία-πλαίσιο. Ας έχουμε, ως Κοινοβούλιο, εμπιστοσύνη στις σχέσεις μας με την Επιτροπή.
<SPEAKER ID="022" NAME="Πρόεδρος">
Ο λόγος τώρα για πρώτη φορά στη σημερινή συζήτηση σε μια κυρία. Κρίμα που συμβαίνει αυτό τόσο αργά.
<SPEAKER ID="023" NAME="Diana Wallis" AFFILIATION="ALDE">
(EN) Κύριε Πρόεδρε, ελπίζω να άξιζε η αναμονή. Θέλω να επικεντρωθώ στο ψήφισμα σχετικά με τη συμφωνία-πλαίσιο, καθώς υπήρξα μέλος της διαπραγματευτικής ομάδας του Κοινοβουλίου.
<P>
Πρόεδρε Barroso, είχαμε, νομίζω θα συμφωνήσετε, ορισμένες πολύ ενδιαφέρουσες συζητήσεις σχετικά με τη σημασία των λέξεων, ειδικά στη γλώσσα μου, αλλά μία από τις φράσεις που χρησιμοποιήσατε στην αρχή των συνεδριάσεών μας ήταν ότι μιλήσατε για την απόλυτη αφοσίωσή σας στην "κοινοβουλευτική διάσταση" της Ευρωπαϊκής Ένωσης, και πιστεύω ότι ήσασταν απόλυτα ειλικρινής και θετικός στη χρήση αυτής της φράσης, αλλά ποτέ δεν συζητήσαμε αυτό το θέμα. Μετά τη Λισαβόνα και μετά το ψήφισμα επί της νέας συμφωνίας-πλαίσιο, το Κοινοβούλιο είναι πολύ περισσότερα από μια απλή "διάσταση" - είναι μια πραγματικότητα, μια πραγματική δύναμη, ένα αληθινό κοινοβούλιο άξιο αυτού του ονόματος.
<P>
Θα μπορούσατε, ενδεχομένως, να αποκαλέσετε την πρώτη κοινοβουλευτική συνέλευση "διάσταση", αλλά όχι αυτό το κοινοβούλιο. Αυτό το κοινοβούλιο είναι τώρα ένας πλήρης νομοθετικός εταίρος, σύμφωνα με το ψήφισμα, ο οποίος πρέπει να αντιμετωπίζεται σε ισότιμη, περιεκτική και ενημερωμένη βάση με το Συμβούλιο και όχι να παρακάμπτεται καταφεύγοντας στο ενδοτικό δίκαιο ή σε άλλα μέσα, όσο άξιο και αν είναι· ένα κοινοβούλιο απολύτως και δικαίως ικανό να καταλογίζει στην Επιτροπή σας, ως εκτελεστική εξουσία, ευθύνες. Ανυπομονούμε να δούμε όχι μόνο εσάς τον ίδιο, κύριε Barroso, αλλά και όλους τους συναδέλφους σας Επιτρόπους εδώ για μια ώρα των ερωτήσεων σε αυτήν την Αίθουσα.
<P>
Το Κοινοβούλιο θα εμμείνει στο δικαίωμα εποπτείας που έχει όσον αφορά τυχόν αλλαγές στην ομάδα σας· το Κοινοβούλιο είναι έτοιμο να διαδραματίσει τον ρόλο του ως το μόνο διακρατικό, άμεσα εκλεγμένο κοινοβούλιο στις διεθνείς σχέσεις. Αλλά, πάνω από όλα, αυτό το νέο ισχυρό Κοινοβούλιο, το οποίο αποτελείται από μια φιλοευρωπαϊκή πλειοψηφία θέλει -σας παρακαλώ- να αναλάβετε την ηγεσία, και σε αυτήν την προσπάθεια θα είμαστε πρόθυμος εταίρος και υποστηρικτής σας. Αλλά, σας παρακαλώ, δεν είμαστε απλώς μια "διάσταση"· είμαστε ένα πραγματικό, αληθινό Κοινοβούλιο.
<SPEAKER ID="024" NAME="Jill Evans" AFFILIATION="Verts/ALE">
(EN) Κύριε Πρόεδρε, η πρόταση ψηφίσματος από την Ομάδα των Πρασίνων/Ευρωπαϊκή Ελεύθερη Συμμαχία απευθύνει έκκληση για μια νέα πολιτική προσέγγιση σε εθνικό και ευρωπαϊκό επίπεδο και για νέες ιδέες και αποφασιστική δράση. Δεν μπορούμε να ξεπεράσουμε την οικονομική, κοινωνική και κλιματική κρίση που αντιμετωπίζουμε χρησιμοποιώντας τις ίδιες πολιτικές και την ίδια νοοτροπία που τις δημιούργησε· δεν μπορούμε να οικοδομήσουμε μια δημοκρατικότερη και αποτελεσματικότερη Ευρώπη αν δεν το πράξουμε εντός του αληθινού και μεταβαλλόμενου πολιτικού κλίματος.
<P>
Σήμερα, στην Ουαλία, η εθνοσυνέλευση ξεκινά τη διαδικασία δημοψηφίσματος για περισσότερες νομοθετικές αρμοδιότητες. Στην Καταλονία, στη Σκωτία, στη Φλάνδρα και αλλού λαμβάνουν χώρα αλλαγές. Αύριο, συζητούμε τη διεύρυνση της ΕΕ σε χώρες που επί του παρόντος βρίσκονται πέραν των συνόρων της, αλλά ακόμα δεν έχουμε αρχίσει να αντιμετωπίζουμε την εσωτερική διεύρυνση, τη διαδικασία με την οποία οι χώρες εντός των συνόρων της ΕΕ αποκτούν ανεξαρτησία. Αυτά τα ζητήματα δεν έχουν απαντηθεί στις συζητήσεις για την εκλογή της νέας Επιτροπής, παρά τις αλλαγές που συμβαίνουν γύρω μας. Ζητώ από τον Πρόεδρο Barroso, για άλλη μία φορά, να ασχοληθεί με αυτά τα ζητήματα.
<SPEAKER ID="025" NAME="Adam Bielan" AFFILIATION="ECR">
(PL) Κύριε Barroso, πριν από πέντε μήνες, ψήφισα υπέρ της ανάθεσης σε εσάς της αποστολής για τη δημιουργία της Ευρωπαϊκής Επιτροπής, διότι πίστευα ότι ήσασταν ο καλύτερος από τους υπό εξέταση υποψηφίους. Δεν μετανιώνω γι' αυτήν την ψήφο, αλλά σήμερα, καθώς συζητούμε για το Σώμα των Επιτρόπων που παρουσιάστηκε σε εμάς, δεν μπορώ να κρύψω την απογοήτευσή μου. Μετά την ολοκλήρωση των ακροάσεων των προτεινόμενων Επιτρόπων, ξέρω ότι υπάρχουν πολλοί από αυτούς που είναι εξαιρετικά ικανοί, αλλά, δυστυχώς, ξέρουμε επίσης ότι ανάμεσά τους υπάρχουν άλλοι χωρίς καθόλου εμπειρία, οι οποίοι τα πήγαν πολύ άσχημα στις ακροάσεις.
<P>
Κατανοώ ότι, κατά τη διαδικασία εκλογής των μελών της Επιτροπής, έχετε περιορισμένο περιθώριο ελιγμών. Υποστηρίζω πλήρως το δικαίωμα των εθνικών κυβερνήσεων να προτείνουν τους υποψηφίους τους, όμως, παρά ταύτα, δεν πιστεύω ότι η προτεινόμενη σύνθεση της Επιτροπής είναι η βέλτιστη. Στην ομιλία σας, ρωτήσατε αν η Ευρωπαϊκή Ένωση μετράει στον κόσμο. " καλύτερη απάντηση σε αυτήν την ερώτηση είναι η πρόσφατη απόφαση να ακυρωθεί η διάσκεψη κορυφής Ευρωπαϊκής Ένωσης"νωμένων Πολιτειών. Πιστεύετε πραγματικά ότι αυτή η σύνθεση του Σώματος θα επιτρέψει στην Ένωση να ενισχύσει τη θέση της;
<P>
Τέλος, θέλω επίσης να εκφράσω την απογοήτευσή μου για το γεγονός ότι, κατά τη διάρκεια των ακροάσεων, δεν λάβαμε επαρκείς απαντήσεις στις ερωτήσεις σχετικά με το θέμα της ενεργειακής ασφάλειας.
<SPEAKER ID="026" NAME="Søren Bo Søndergaard" AFFILIATION="GUE/NGL">
(DA) Κύριε Πρόεδρε, θέλω να ξεκινήσω ευχόμενος στον κ. Barroso καλή τύχη, διότι ο Πρόεδρος της Επιτροπής κατάφερε πραγματικά να συνθέσει μια Επιτροπή που αντικατοπτρίζει το πολιτικό του σχέδιο για την ΕΕ. Στην Ομάδα μου, ωστόσο, διαφωνούμε απόλυτα με το πολιτικό του σχέδιο. Επιτρέψτε μου να δώσω ένα παράδειγμα. Οι εργαζόμενοι σε πολλές χώρες διαπιστώνουν ότι η ΕΕ γίνεται όλο και περισσότερο συνώνυμη με την υπονόμευση των αμοιβών και των εργασιακών συνθηκών για τις οποίες αγωνίστηκαν. Ρωτήσαμε επανειλημμένα τον Πρόεδρο της Επιτροπής τι θα κάνει συγκεκριμένα για να διασφαλίσει ότι οι μετανάστες εργαζόμενοι δεν θα παίρνουν πλέον χαμηλότερες αμοιβές, δεν θα υφίστανται πλέον διακρίσεις και δεν θα χρησιμοποιούνται πλέον ως φθηνή εργατική δύναμη. Το πρόβλημα είναι ότι δεν λάβαμε συγκεκριμένη απάντηση, ούτε μας δόθηκε κάποια συγκεκριμένη απάντηση στις ακροάσεις. Ως εκ τούτου, εξάγω το συμπέρασμα ότι αυτή η Επιτροπή αποδέχεται το κοινωνικό ντάμπινγκ. Είναι μια Επιτροπή για την οποία η εσωτερική αγορά είναι πιο σημαντική από την προστασία των συμφερόντων του απλού εργαζόμενου. Από μία άποψη, ωστόσο, υπάρχει ελπίδα, καθώς κατά τη διάρκεια της συνεδρίασης με την Ομάδα μας, ο κ. Barroso κατέβαλε μεγάλες προσπάθειες να τονίσει πόσο μεγάλος υποστηρικτής της ισότητας των φύλων είναι. Τα λόγια δεν είναι αρκετά, όμως. Όταν διορίστηκε η πρώτη Επιτροπή Barroso το 2004 υπήρχαν 9 γυναίκες Επίτροποι από ένα σύνολο 25 Επιτρόπων. Σήμερα ο κ. Barroso υποβάλει για έγκριση μια Επιτροπή που έχει μόνο οκτώ γυναίκες μεταξύ των 27 μελών. Συνεπώς, αυτή η κατάσταση έχει επιδεινωθεί. Το μόνο που μπορούμε να κάνουμε είναι να συμπεράνουμε ότι, και σε αυτόν τον τομέα, ο κ. Barroso είναι μόνο λόγια και όχι πράξεις. Πολύ απλά, αυτό δεν είναι αρκετό.
<SPEAKER ID="027" NAME="Timo Soini" AFFILIATION="EFD">
(FI) Κύριε Πρόεδρε, στη Φινλανδία τιμούμε την επέτειο του Χειμερινού Πολέμου. Πριν από εβδομήντα χρόνια, η κομμουνιστική Σοβιετική Ένωση επιτέθηκε στη Φινλανδία. Υπερασπιστήκαμε την ανεξαρτησία μας και το δικαίωμα της αυτοδιάθεσής μας.
<P>
Αυτό συνεχίστηκε και κατά τη διάρκεια του Δεύτερου Παγκόσμιου Πολέμου, ο οποίος αποτέλεσε τρομερή δοκιμασία για την Ευρώπη εν γένει. Μας άφησε με μια έντονη επιθυμία για ανεξαρτησία και για μια έντονη επιθυμία να αποφασίζουμε για τις δικές μας υποθέσεις. Το Ελσίνκι, η Μόσχα και το Λονδίνο ήταν οι μόνες πρωτεύουσες που δεν τέλεσαν υπό κατοχή στον Δεύτερο Παγκόσμιο Πόλεμο. Γι' αυτόν τον λόγο, θέλω κάθε κράτος να μπορεί να αποφασίζει ελεύθερα για τις δικές του υποθέσεις.
<P>
Όσον αφορά την Επιτροπή, έχετε βεβαίως καλές προθέσεις και υπάρχουν καλοί άνθρωποι στην Επιτροπή, συμπεριλαμβανομένου του Olli Rehn, ο οποίος είναι Φινλανδός και ηθικός άνθρωπος με ισχυρό χαρακτήρα. Οι πολίτες της Ευρώπης, ωστόσο -οι Φινλανδοί, οι Γερμανοί, οι Βρετανοί, οι Δανοί- πού ήταν σε θέση να ψηφίσουν και να εκλέξουν αυτούς τους Επιτρόπους; Πουθενά. Πώς μπορούν να απορριφθούν; Δεν μπορούν. " ΕΕ είναι γραφειοκρατία και όχι δημοκρατία.
<P>
Είμαι υπέρ της συνεργασίας μεταξύ ανεξάρτητων κρατών. Είμαι Φινλανδός, είμαι Ευρωπαίος και αγαπώ την ήπειρό μας, αλλά αυτό δεν σημαίνει ότι είμαι υποστηρικτής της Ευρωπαϊκής Ένωσης. Κάθε ένας από εμάς έλαβε έναν αριθμό ψήφων· εγώ έλαβα 130.000 ψήφους στη Φινλανδία. Πόσες ψήφους έλαβαν οι Επίτροποι και από πού; Εδώ μπορεί να λάβουν 300 ψήφους, αλλά αυτό είναι όλο.
<P>
Τι υπάρχει στην καρδιά της δημοκρατίας; " εθνική κυριαρχία. Αυτό σημαίνει ότι μόνο ένας λαός που δημιουργεί το δικό του έθνος, ανεξάρτητο από όλα τα άλλα, έχει το αιώνιο και απεριόριστο δικαίωμα να αποφασίζει πάντα για τις δικές του υποθέσεις. Αυτή είναι βασική αρχή.
<P>
(Χειροκροτήματα)
<SPEAKER ID="028" NAME="Bruno Gollnisch" AFFILIATION="NI">
(FR) Κύριε Πρόεδρε, φτάσαμε στο τέλος της διαδικασίας που προηγείται του διορισμού των Επιτρόπων, με ακροάσεις εντελώς κοινότοπες. Οι προτεινόμενοι Επίτροποι ήρθαν να μας πουν ότι είναι πιστοί στην Ευρωπαϊκή Ένωση, ότι θα κάνουν ό,τι καλύτερο για να ενημερωθούν για τα θέματα με τα οποία δεν είναι εξοικειωμένοι και ότι θα συνεργαστούν στενά με το Κοινοβούλιο.
<P>
Τίποτα από αυτά δεν είναι πολύ σημαντικό ή πολύ ενδιαφέρον. Παρά ταύτα, και για να επιδείξει το Κοινοβούλιο την ανεξαρτησία του, έπρεπε να υπάρχει ένας αποδιοπομπαίος τράγος, ένα εξιλαστήριο θύμα. Το θύμα ήταν η κ. Jeleva, εναντίον της οποίας, θα έλεγα, υπήρχαν στο τέλος σχετικά λίγες κατηγορίες. Αν το θέμα είναι η σύγκρουση συμφερόντων, τότε το παρελθόν ορισμένων Επιτρόπων, οι οποίοι θα παραμείνουν ανώνυμοι -ο Επίτροπος αρμόδιος για θέματα ανταγωνισμού, ο Επίτροπος αρμόδιος για θέματα γεωργίας, ο Επίτροπος αρμόδιος για θέματα διεθνούς εμπορίου- ήταν ασφαλώς πολύ πιο ανησυχητικό, αλλά δεν αποτέλεσε αυτό ιδιαίτερο πρόβλημα για το Κοινοβούλιο.
<P>
Στην πραγματικότητα, κύριε Barroso, σας λυπάμαι κάπως γιατί αποτελείτε τώρα μέρος αυτού του συστήματος της Συνθήκης της Λισαβόνας - και η Λισαβόνα είναι η πρωτεύουσα της χώρας σας, μια όμορφη πόλη που αξίζει κάτι καλύτερο από το να δώσει το όνομά της σε ένα τέτοιο έγγραφο. Θα έχετε να αντιμετωπίσετε πολλούς ανθρώπους. Από τώρα και στο εξής, με τη συμφωνία-πλαίσιο, θα έχετε τον Πρόεδρο του Κοινοβουλίου και τη Διάσκεψη των Προέδρων, από την οποία αποκλείονται οι ανένταχτοι βουλευτές, σε κατάφωρη παράβαση των διατάξεων του Κανονισμού. Θα έχετε τον νέο -και μόνιμο- Πρόεδρο της Ένωσης, ο διορισμός του οποίου, ωστόσο, δεν σήμανε το τέλος των εκ περιτροπής Προέδρων. Θα έχετε τη βαρόνη Ashton, την Ύπατο Εκπρόσωπο της Ένωσης για τις Εξωτερικές Υποθέσεις και την Πολιτική Ασφάλειας, η οποία ήταν καθαρόαιμη ειρηνίστρια στα νιάτα της όταν εμφανίστηκε η αληθινή σοβιετική απειλή, αλλά η οποία δεν έχουμε καμία αμφιβολία ότι θα είναι εξαιρετικά μαχητική ως προς το Ιράν.
<P>
Θα είναι μια δύσκολη πολιτική. Ακούστηκαν γέλια πριν από λίγο όταν κάποιος θυμήθηκε το μαρξιστικό παρελθόν ορισμένων από εσάς. Στην πραγματικότητα, είστε ακόμα διεθνιστές, αλλά σε καμία περίπτωση δεν είστε πλέον προλετάριοι. Γίνατε εντελώς αδιάφοροι για τη μοίρα των ευρωπαίων εργαζομένων.
<P>
(Ο ομιλητής συμφωνεί να δεχθεί ερώτηση στο πλαίσιο της διαδικασίας της γαλάζιας κάρτας, σύμφωνα με το άρθρο 149, παράγραφος 8, του Κανονισμού)
<SPEAKER ID="029" NAME="William" AFFILIATION="The Earl of) Dartmouth  (EFD">
(EN) Κύριε Πρόεδρε, ίσως μπορώ να διορθώσω τον κ. Gollnisch. Γνωρίζει ο κ. Gollnisch ότι η βαρόνη Ashton ήταν ειρηνίστρια όχι μόνο στα χρόνια της νεότητάς της, αλλά και ότι υπήρξε αντιπρόεδρος της Εκστρατείας για τον Πυρηνικό Αφοπλισμό τουλάχιστον μέχρι το 1983, το οποίο είναι κάτι που η ίδια δεν αποκάλυψε;
<SPEAKER ID="030" NAME="Bruno Gollnisch" AFFILIATION="NI">
(FR) Κύριε Πρόεδρε, δεν απαντώ σε μια ερώτηση για το παρελθόν της βαρόνης Ashton. Γνωρίζω ότι, και στη χώρα μου, "ειρηνιστής" ήταν ο χαρακτηρισμός που δίνονταν στην πραγματικότητα στους πολεμοκάπηλους, οι οποίοι ήταν υπέρ μιας νίκης των κομμουνιστών.
<SPEAKER ID="031" NAME="Jaime Mayor Oreja" AFFILIATION="PPE">
(ES) Κύριε Πρόεδρε, εξ ονόματος της Ομάδας του Ευρωπαϊκού Λαϊκού Κόμματος (Χριστιανοδημοκράτες), θέλω να εκφράσω τη θερμή, σταθερή και ανεπιφύλακτη υποστήριξή μου στον κ. Barroso. Αυτή η υποστήριξη δεν βασίζεται μόνο σε όσα είπε σήμερα, αλλά και σε ομιλίες που έδωσε στο Κοινοβούλιο οι οποίες μας ενθάρρυναν να τον υποστηρίξουμε πιο έντονα και σημαντικά από ποτέ.
<P>
Θέλω να πω ότι ο βασικός λόγος γι' αυτήν την υποστήριξη δεν είναι ο αριθμός των Επιτρόπων που έχει η Ομάδα μας, ή η πολιτική μας οικογένεια, στην Επιτροπή, αλλά είναι κυρίως η πεποίθηση ότι πρόκειται για μια μοναδική και ξεχωριστή στιγμή για την Ευρωπαϊκή Ένωση. Αυτή η Επιτροπή δεν είναι οποιαδήποτε Επιτροπή και αυτό το Κοινοβούλιο δεν είναι οποιοδήποτε Κοινοβούλιο, όχι μόνο λόγω της Συνθήκης της Λισαβόνας, αλλά και διότι βιώνουμε μια κρίση άνευ προηγουμένου στην Ευρωπαϊκή Ένωση: μια οικονομική και κοινωνική κρίση.
<P>
Δεν πιστεύουμε ότι η Συνθήκη της Λισαβόνας είναι το πιο σημαντικό ζήτημα. Το πιο σημαντικό είναι να υπάρξει αλλαγή στάσης όσον αφορά την καθοδήγηση όλων των ευρωπαϊκών θεσμικών οργάνων προς μεγαλύτερη πολιτική φιλοδοξία. Ως εκ τούτου, υποστηρίζουμε ανεπιφύλακτα την Επιτροπή υπό την ηγεσία του κ. Barroso. Υποστηρίζουμε επίσης την Επιτροπή διότι, αν και επί του παρόντος βιώνουμε μια οικονομική και χρηματοπιστωτική κρίση, πρόκειται να περάσουμε σε μια άλλη φάση: στην κοινωνική κρίση. Οι διαφορές μεταξύ ορισμένων χωρών και άλλων θα αυξηθούν και θα υπάρξει αυξημένη κοινωνική αναταραχή. " οικονομική και κοινωνική κρίση θα προκαλέσει αναμφισβήτητα αυξημένη κοινωνική αναταραχή. Ένας άλλος λόγος είναι ότι βιώνουμε μια κρίση αξιών και αυτό καθιστά αναγκαίο για όλους μας, όχι μόνο για την Επιτροπή, να αλλάξουμε την προσωπική μας στάση. Όλοι πρέπει να αλλάξουμε τη στάση μας.
<P>
Συνεπώς, η Ομάδα μας πιστεύει ότι ο καλύτερος τρόπος για αλλαγή, μεταμόρφωση και βελτίωση είναι η υποστήριξη στην Ευρωπαϊκή Επιτροπή υπό την ηγεσία του κ. Barroso.
<P>
Ως εκ τούτου, πιστεύω ότι στο πλαίσιο αυτού του έργου, και του έργου που εμείς πρέπει να επιτελέσουμε, η Ομάδα PPE είναι η Ομάδα που θέλει περισσότερο να αλλάξουμε όλοι. Και το Ευρωπαϊκό Κοινοβούλιο πρέπει να αλλάξει. Δεν μπορεί να θεωρείται υπεύθυνη μόνο η Επιτροπή για τη συχνή έλλειψη ενότητας σε αυτό το Σώμα, η οποία αποτελεί σε μεγάλο βαθμό τον λόγο για τον οποίο δεν υπάρχει μια ευρωπαϊκή φωνή στον κόσμο.
<SPEAKER ID="032" NAME="Kader Arif" AFFILIATION="S&amp;D">
(FR) Κύριε Πρόεδρε, κυρίες και κύριοι, η πολιτική εμπορίου θα είναι ένας σημαντικός παράγοντας στην εξωτερική πολιτική της Ένωσης. Δυστυχώς, αυτή η πολιτική εμπορίου είναι σήμερα το σύμβολο της εξαφάνισης του κοινοτικού συμφέροντος, διότι δεν είναι τίποτε άλλο παρά το άθροισμα των εθνικών συμφερόντων.
<P>
Σε μια εποχή όπου θέλουμε η Ευρώπη να προστατέψει τις αξίες της -αλληλεγγύη, κοινωνική δικαιοσύνη- όπου θέλουμε η Ευρώπη να μπορέσει να ενσωματώσει στις εμπορικές συμφωνίες της τα κοινωνικά δικαιώματα, τα περιβαλλοντικά δικαιώματα, την προστασία των ανθρωπίνων δικαιωμάτων και την προστασία των δικαιωμάτων των συνδικάτων, συνειδητοποιούμε ότι η μόνη πρόταση της Επιτροπής προς εμάς είναι να συνάπτει συμφωνίες με τις οποίες γίνεται κατανοητό ότι δεν υπάρχει εναλλακτική λύση στην αγορά και στο εμπόριο και ότι αποτελούν αυτοσκοπό. Αυτό, όσον αφορά την πολιτική μου οικογένεια, είναι απαράδεκτο.
<P>
Σε μια εποχή όπου θέλουμε αυτή η εμπορική πολιτική να μπορεί να ενσωματώνει τη βιομηχανική πολιτική και τις επιπτώσεις που μπορεί να έχει στις πολιτικές απασχόλησης, συνειδητοποιούμε ότι η Επιτροπή δεν παρέχει καμία εγγύηση επ' αυτών των θεμάτων στα σχόλια που έκανε σήμερα το πρωί ο Πρόεδρος της Επιτροπής. Δυστυχώς, όμως, αυτό δεν μου προκαλεί έκπληξη. Τίποτα δεν αναφέρθηκε για την οριζόντια κοινωνική ρήτρα, για την προστασία των δημόσιων υπηρεσιών, για τον τρόπο με τον οποίο η Ευρώπη θα μπορούσε να αλλάξει πολιτική ξανά ή να έχει μια εντελώς διαφορετική πολιτική.
<P>
Ολοκληρώνοντας τις παρατηρήσεις μου επ' αυτών των θεμάτων, κύριε Barroso, πιστεύω ότι η εμπιστοσύνη χτίζεται σε μια αμφίδρομη σχέση. Με τα σχόλιά σας σήμερα το πρωί, δεν μας προσφέρατε αυτό που χρειαζόμαστε για να σας δείξουμε την εμπιστοσύνη μας. Λάβετε υπόψη ότι, επειδή δεν παρείχατε αυτές τις εγγυήσεις, δεν μπορώ να σας εγγυηθώ ότι θα σας δείξουμε την εμπιστοσύνη μας.
<SPEAKER ID="033" NAME="Alexander Graf Lambsdorff" AFFILIATION="ALDE">
(DE) Κύριε Πρόεδρε, έχω επιτέλους την αίσθηση ότι αρχίζουν να συμβαίνουν πράγματα. Μας πήρε πάνω από οκτώ χρόνια, σχεδόν εννέα, για να αποκτήσουμε τη νέα Συνθήκη και τον ίδιο αριθμό μηνών για να αποκτήσουμε τη νέα Επιτροπή. Αυτή δεν είναι μια Ευρώπη που αναλαμβάνει δράση, αλλά η δράση είναι αυτό που χρειαζόμαστε. Οι πολίτες αναζητούν εργασία, οι επιχειρήσεις αναζητούν αγορές, οι καταναλωτές αναζητούν αξιοπιστία, η Ελλάδα αναζητά σταθερότητα και η Ευρώπη αναζητά τον ρόλο της στον κόσμο. Είναι, λοιπόν, θετικό το γεγονός ότι ο καιρός των πολύπλοκων συζητήσεων που μόνο οι εμπειρογνώμονες μπορούσαν να κατανοήσουν έχει τελειώσει και, γι' αυτόν τον λόγο, είναι επίσης θετικό το γεγονός ότι η Επιτροπή μπορεί τώρα να εργαστεί με τρόπο που θα ωφελήσει ξανά πραγματικά τους πολίτες.
<P>
Υπάρχουν δύο πράγματα που θέλω από εσάς, κύριε Barroso. Σας παρακαλώ φανείτε θαρραλέος και καταστήστε την Ευρώπη ισχυρή, τόσο εντός όσο και εκτός των συνόρων της. Θέλουμε να είστε θαρραλέος και θέλουμε επίσης η Ευρώπη να εμπλακεί περισσότερο σε τομείς που ίσως διαφέρουν από αυτούς που θέλουν τα κράτη μέλη ή οι άνθρωποι που απαντούν στις δημοσκοπήσεις - στην οικονομία και στις δημοσιονομικές υποθέσεις, στη δικαιοσύνη και στις εσωτερικές υποθέσεις, αλλά και στην εξωτερική πολιτική και πολιτική ασφάλειας. Αυτό το σχόλιο απευθύνεται σε εσάς συγκεκριμένα, βαρόνη Ashton. Οι ελλείψεις είναι σαφείς. " εσωτερική αγορά δεν λειτουργεί αρκετά καλά για τις μικρές και μεσαίες επιχειρήσεις. Αυτό συχνά οφείλεται στην κρατική, και όχι στην ευρωπαϊκή, γραφειοκρατία.
<P>
" Ελλάδα χρειάζεται βοήθεια, ασφαλώς. Γι' αυτό, χρειαζόμαστε μια ισχυρή Ευρώπη. Χαίρομαι που η Επιτροπή υπέβαλε τώρα μια πρόταση. Όποιος πίστευε ότι είχαμε επιτύχει ήδη αρκετά στην εξωτερική πολιτική θα έχει πειστεί σίγουρα για το αντίθετο υπό το πρίσμα της Κοπεγχάγης. Συνεπώς, επαναλαμβάνουμε: κύριε Barroso, καταστήστε την Ευρώπη ισχυρή, τόσο εντός όσο και εκτός των συνόρων της. Έχετε την υποστήριξή μας για να το πράξετε.
<SPEAKER ID="034" NAME="Timothy Kirkhope" AFFILIATION="ECR">
(EN) Κύριε Πρόεδρε, η Ομάδα μας υποστηρίζει σθεναρά τον κ. Barroso και τη μεταρρυθμιστική ατζέντα του για μια Ευρώπη που επικεντρώνεται στην αντιμετώπιση των πραγματικών ανησυχιών των συμπολιτών μας και στη δράση εκεί όπου μπορεί να προσθέσει αξία στις προσπάθειες των κρατών μελών μας. Συνεπώς, πιστεύουμε ότι άξιζε να λάβει έναν κατάλογο υποψηφίων Επιτρόπων με το ταλέντο και την ικανότητα να βοηθήσουν στην πραγματοποίηση των φιλόδοξων σχεδίων του.
<P>
Όμως, για ορισμένες από αυτές τις υποψηφιότητες η απογοήτευση είναι έκδηλη. Τίποτα δεν μπορεί να κρύψει το γεγονός ότι η εμπειρία και οι ικανότητες των υποψηφίων παρουσιάζουν μεγάλες διαβαθμίσεις, και αυτό κατέστη προφανές στις ακροάσεις μας. Είναι απαράδεκτο ότι οι ηγέτες ορισμένων κρατών μελών εξακολουθούν να αντιμετωπίζουν τον σχηματισμό της Επιτροπής ως μια ευκαιρία να ανταμείψουν έναν συνάδελφο για την υποστήριξή του στο παρελθόν, να επιλύσουν μια τοπική πολιτική δυσκολία ή να διευκολύνουν έναν κυβερνητικό φίλο να περάσει σε ένα άνετο προσυνταξιοδοτικό στάδιο.
<P>
Είναι σαφές ότι ορισμένα κράτη μέλη εκμεταλλεύονται το γεγονός ότι έχουμε μόνο μία ενιαία ψηφοφορία επί του συνόλου της Επιτροπής, προκειμένου να εντάξουν με ευκολία υποψηφίους που δεν θα επετύγχαναν με τις δικές τους δυνάμεις. " ενιαία ψηφοφορία πρέπει να τελειώσει. Πρέπει να ψηφίζουμε τον κάθε υποψήφιο μεμονωμένα, διότι μόνο τότε θα λάβουν όλα τα κράτη μέλη σοβαρά υπόψη την ευθύνη τους όσον αφορά αυτήν τη διαδικασία και θα στέλνουν στην Επιτροπή τους πιο ικανούς υποψηφίους που έχουν διαθέσιμους.
<SPEAKER ID="035" NAME="Miguel Portas" AFFILIATION="GUE/NGL">
(PT) Κύριε Πρόεδρε, θέλω να ρωτήσω τον κ. Barroso για τη σημασία της ευθύνης υπό το πρίσμα των γεγονότων που έθεσαν το ευρώ υπό επίθεση από τους κερδοσκόπους. Σήμερα το απόγευμα, θα συζητήσουμε εκτενέστερα τους λόγους πίσω από αυτό το γεγονός, αλλά, προς το παρόν, θέλω να εστιάσω στις δηλώσεις του Joaquín Almunia, διότι αυτές προκάλεσαν την άμεση αύξηση των διαφορών επιτοκίων στις διεθνείς πιστωτικές αγορές και στα επιτόκια για την Πορτογαλία και την Ισπανία, οι οποίες αποδυνάμωσαν περαιτέρω τη θέση του ίδιου του ευρώ την περασμένη εβδομάδα. Δεν έχει νόημα να μου πείτε ότι ο Joaquín Almunia δεν είπε αυτό που είπε. Ό,τι άκουσαν οι δημοσιογράφοι το άκουσαν και οι κερδοσκόποι και δεν έχασαν τον χρόνο τους.
<P>
Πρόεδρε Barroso, ο ρόλος ενός Επιτρόπου δεν είναι να ρίχνει λάδι στη φωτιά. Αυτό το Σώμα δεν μπορεί να δώσει την έγκρισή του σε κάποιον που, την κρίσιμη στιγμή, δεν ανταποκρίνεται στις απαιτήσεις της δουλειάς του. Αυτό είναι το πρώτο πρόβλημα, και το δεύτερο είναι τα μηνύματα. Υπό το πρίσμα της επίθεσης στο ελληνικό, το ισπανικό και το πορτογαλικό δημόσιο χρέος, τι έχουν κάνει μέχρι τώρα τα ευρωπαϊκά θεσμικά όργανα; Ο κ. Trichet περιορίστηκε στο να πει ότι κανένα κράτος δεν θα πρέπει να υπολογίζει σε ειδική μεταχείριση, όταν το μήνυμα θα έπρεπε να είναι ακριβώς το αντίθετο: δηλαδή, να πει στους κερδοσκόπους ότι δεν θα διχαστούμε, διότι εδώ είναι η Ευρώπη της αλληλεγγύης. Αυτό είναι το πολιτικό ερώτημα που ανέκυψε, και γι' αυτόν τον λόγο περιμένουμε σοβαρές απαντήσεις δεδομένου του τι συνέβη με τις δηλώσεις του υποψηφίου σας για την Επιτροπή.
<SPEAKER ID="036" NAME="Klaus-Heiner Lehne" AFFILIATION="PPE">
(DE) Κύριε Πρόεδρε, κυρίες και κύριοι, επιτρέψτε μου να κάνω ένα σύντομο σχόλιο όσον αφορά τη διοργανική συμφωνία και το ψήφισμα που έχουμε ανά χείρας. Καταρχάς, χαιρετίζω το γεγονός ότι η Επιτροπή φαίνεται τώρα να είναι προετοιμασμένη, με πιο ρεαλιστικό τρόπο, να δεχθεί το έμμεσο δικαίωμα πρωτοβουλίας του Ευρωπαϊκού Κοινοβουλίου. Για να το θέσω απλά, αυτό σημαίνει ότι, στο μέλλον, θα υπάρχουν συγκεκριμένες προθεσμίες εντός των οποίων η Επιτροπή θα είναι υποχρεωμένη να ανταποκρίνεται στις αποφάσεις μας. Αυτό είναι καλό και βάσει των εμπειριών που είχαμε κατά τη διάρκεια της τελευταίας κοινοβουλευτικής περιόδου. Στην πραγματικότητα είναι αυτονόητο, αλλά αυτή η συμφωνία σημαίνει επίσης ότι θα αντιμετωπιζόμαστε επί ίσοις όροις με το Συμβούλιο για όλα τα θέματα. Αυτή είναι η λογική συνέπεια της ενεργοποίησης της Συνθήκης της Λισαβόνας.
<P>
Επιπροσθέτως, χαιρετίζω το γεγονός ότι καταφέραμε επίσης να δημιουργήσουμε μια στενότερη σχέση συνεργασίας μεταξύ του Κοινοβουλίου και της Επιτροπής στον τομέα του νομοθετικού προγραμματισμού. Στο μέλλον, θα πρέπει να καταρτίζουμε ένα είδος κοινού νομοθετικού προγράμματος για τα τρία θεσμικά όργανα και, σε αυτό το πλαίσιο, θα ήταν χρήσιμο αν η Επιτροπή και το Κοινοβούλιο, ως παραδοσιακοί θεματοφύλακες των συμφερόντων της Ένωσης, έφταναν σε συμφωνία, εκ των προτέρων, το συντομότερο δυνατόν.
<P>
Δεν είμαι απόλυτα ικανοποιημένος με τα αποτελέσματα της εκτίμησης επιπτώσεων. Σε αυτό το πλαίσιο, το Κοινοβούλιο θα πρέπει να εξετάσει πώς θα κάνει ποιοτικές βελτιώσεις στον δικό του τομέα της εκτίμησης επιπτώσεων λαμβάνοντας υπόψη το γεγονός ότι η Ευρωπαϊκή Επιτροπή δεν θέλει να εκπονήσει την πραγματικά ανεξάρτητη εκτίμηση επιπτώσεων που ζήτησε το Κοινοβούλιο. Χαιρετίζω το γεγονός ότι έχει ήδη ανακοινωθεί στις δηλώσεις ότι θα υπάρξει στενή συνεργασία όσον αφορά τη νομοθεσία σχετικά με την Υπηρεσία Εξωτερικής Δράσης. Και εδώ, η Επιτροπή και το Κοινοβούλιο έχουν σε μεγάλο βαθμό κοινό συμφέρον, το οποίο πρέπει επίσης να προσδιορίσουμε πριν μιλήσουμε στο Συμβούλιο.
<P>
Πιστεύω επίσης ότι είναι θετικό -και αυτό είναι πάλι κάτι που αποτελεί, στην πραγματικότητα, απαραίτητη συνέπεια της Συνθήκης της Λισαβόνας- το γεγονός ότι η θέση του Κοινοβουλίου στον τομέα των διεθνών διαπραγματεύσεων σε σχέση με τις διεθνείς συμφωνίες θα βελτιωθεί σημαντικά και το Κοινοβούλιο θα αποκτήσει πρόσβαση σε όλες τις πληροφορίες και σε όλες τις συσκέψεις. Αυτό ήταν απολύτως καίριο ζήτημα, και χαίρομαι που καταφέραμε επίσης να επιτύχουμε αυτό που θέλαμε σε αυτόν τον τομέα.
<SPEAKER ID="037" NAME="Evelyne Gebhardt" AFFILIATION="S&amp;D">
(DE) Κύριε Πρόεδρε, κύριε Barroso, είμαστε ιδιαίτερα ικανοποιημένοι διότι καταφέραμε να θέσουμε σε ισχύ τη Συνθήκη της Λισαβόνας την 1η Δεκεμβρίου και, μαζί με αυτήν, μια ισχυρότερη κοινωνική πολιτική και μια ενδυνάμωση της θέσης των καταναλωτών στον τομέα της εσωτερικής πολιτικής στην Ευρωπαϊκή Ένωση. Ωστόσο, τώρα διαπιστώνουμε ότι εσείς -σε αντίθεση με όσα αναφέρονται στη Συνθήκη της Λισαβόνας, δηλαδή την οριζόντια δέσμευση για την προστασία των καταναλωτών- κάνατε ακριβώς το αντίθετο με τον διαχωρισμό των χαρτοφυλακίων στην Ευρωπαϊκή Επιτροπή σας, διότι τώρα δεν είναι μόνο ένας Επίτροπος αρμόδιος για την προστασία των καταναλωτών, αλλά πολλοί.
<P>
Θέλω να σας ρωτήσω πώς προτίθεστε να χειριστείτε αυτό το θέμα. Πώς σκοπεύετε να επιτύχετε τη συνοχή σε αυτόν τον τομέα πολιτικής, έναν τομέα που είναι εξαιρετικά σημαντικός για τους ευρωπαίους πολίτες; Οι αρμοδιότητες διαμοιράστηκαν. Ποιος Επίτροπος θα παράσχει αυτήν τη συνοχή; Παρακαλώ, μην μας πείτε ότι θα αποφασίζει το Σώμα των Επιτρόπων. Χρειαζόμαστε σαφείς τομείς ευθύνης. Παρακαλώ, ούτε να μας πείτε ότι τελικά εσείς θα αποφασίζετε σε περίπτωση διαφωνίας μεταξύ των διαφόρων Επιτρόπων. Δεν είστε παντοδύναμος και ανήκετε σε ένα Σώμα Επιτρόπων.
<P>
Αντιμετωπίζω σοβαρές δυσκολίες με αυτό το θέμα, κύριε Barroso. Πρέπει να μου εξηγήσετε πώς μπορείτε πραγματικά να χειριστείτε αυτόν τον κατακερματισμό πολιτικής στον τομέα της προστασίας των καταναλωτών, αλλά και σε άλλους τομείς, όπως στην εξωτερική πολιτική, ώστε να έχουμε μια πολιτική που, μετά από πέντε χρόνια, θα μας επιτρέψει να πούμε "ναι, άξιζε να έχουμε μια Επιτροπή σαν αυτήν". Δεν ξέρω ακόμα πώς θα ψηφίσω αργότερα. Θα εξαρτηθεί σε μεγάλο βαθμό από τις απαντήσεις σας στις ερωτήσεις μας.
<SPEAKER ID="038" NAME="Adina-Iona Vălean" AFFILIATION="ALDE">
(EN) Κύριε Πρόεδρε, πιστεύω ότι γνωρίζετε πολύ καλά ότι η Ευρώπη βρίσκεται σε ένα σημείο καμπής, και εσείς έχετε την ευκαιρία να την οδηγήσετε προς τη μία την άλλη κατεύθυνση: είτε προς την απαισιόδοξη οδό, με βαθύτερες οικονομικές κρίσεις, κακό περιβάλλον ανταγωνιστικότητας για τις ευρωπαϊκές εταιρείες, περισσότερες ρυθμίσεις και γραφειοκρατικά βάρη, είτε προς την οδό της γενναιότητας, αξιοποιώντας όλες τις ευκαιρίες που παρέχει η Συνθήκη της Λισαβόνας για να καταστεί η Ευρώπη ισχυρότερη και ακολουθώντας μια συνεκτική προσέγγιση στις παγκόσμιες αγορές και στις προκλήσεις.
<P>
Ευκαιρίες και λύσεις στις παγκόσμιες προκλήσεις μπορούν να βρεθούν σε τομείς όπως η ψηφιακή ατζέντα των ΤΠΕ, η έρευνα και ανάπτυξη και η ενέργεια. Μια νέα συνθήκη, επικυρωμένη επιτέλους από όλα τα κράτη μέλη, σας δίνει -σε χρυσό δίσκο- τα μέσα για να επιτύχετε αυτούς τους στόχους.
<P>
Αυτό που φοβάμαι περισσότερο είναι το αυξανόμενο χάσμα ανάμεσα στις προσδοκίες των πολιτών και στον μικρόκοσμο των Βρυξελλών. " εμπιστοσύνη και η σιγουριά που αξιώνουμε από τους πολίτες μας σβήνει. Σε πόσες περιπτώσεις έχω παρατηρήσει την ασυμφωνία ανάμεσα στην προσπάθεια επίτευξης ενός ξερού στόχου πολιτικής από την ευρωπαϊκή διοίκηση και στις πραγματικές ανησυχίες των πολιτών; Ποιος είναι ο σκοπός κατάρτισης μιας κοινής ενεργειακής πολιτικής αν δεν μπορούμε να παράσχουμε στους πολίτες μας ασφαλή, προσιτή και πράσινη ενέργεια; Ποιος είναι ο σκοπός της συλλογής δεδομένων για τις ενεργειακές υποδομές;
<P>
Πιστεύω ότι δεν μπορούμε να επιβάλουμε γενικευμένες λύσεις. " Επιτροπή πρέπει να λάβει υπόψη τις διαφορές, τις ευκαιρίες και τα μέσα κάθε κράτους μέλους. Πρέπει να φανείτε οραματιστές και δημιουργικοί για να βγάλετε την Ευρώπη από το απαισιόδοξο παρελθόν. Σε αυτήν την προσπάθεια, το Κοινοβούλιο θα σας στηρίξει. Αν χάσουμε την ευκαιρία, η Ευρώπη δεν θα έχει δεύτερη ευκαιρία σε πέντε χρόνια.
<SPEAKER ID="039" NAME="Lajos Bokros" AFFILIATION="ECR">
(EN) Κύριε Πρόεδρε, η Ελλάδα βρίσκεται στο χείλος της δημοσιονομικής κατάρρευσης. " Ισπανία και η Πορτογαλία επίσης παλεύουν με αυξανόμενες δυσκολίες. Αν η Ευρωπαϊκή Επιτροπή, η Ευρωπαϊκή Κεντρική Τράπεζα και το Ευρωπαϊκό Συμβούλιο δεν δράσουν, τότε απειλούμαστε με διάλυση της ευρωζώνης.
<P>
Αυτό που βλέπουμε σε αυτήν την κατάσταση είναι η κατώτερη του βέλτιστου ανάθεση χαρτοφυλακίων στους Επιτρόπους. Ο Joaquín Almunia, ο οποίος αποτελούσε την ασφαλή λύση για τη διαχείριση των νομισματικών και οικονομικών θεμάτων, μεταφέρεται τώρα στον ανταγωνισμό, που δεν είναι ο τομέας του. Ο Olli Rehn, ο οποίος διετέλεσε ιδιαίτερα επιτυχημένος Επίτροπος για τη διεύρυνση, ασχολείται τώρα με τα οικονομικά και νομισματικά θέματα που δεν είναι η ειδικότητά του.
<P>
Γιατί είναι προς όφελος της Ευρώπης να αποδυναμωθεί η πνευματική ισχύς της Επιτροπής ειδικά σε περίοδο κρίσης;
<SPEAKER ID="040" NAME="Werner Langen" AFFILIATION="PPE">
(DE) Κύριε Πρόεδρε, κυρίες και κύριοι, έχουμε τώρα μια δεύτερη Επιτροπή Barroso. Ο τρόπος με τον οποίο άλλαξε το σύστημα έχει ήδη αναφερθεί. Είναι η τέταρτη Επιτροπή από τότε που ήλθα στο Κοινοβούλιο. Οι πρώτες δύο Επιτροπές, υπό την ηγεσία του κ. Santer και του κ. Prodi, ήταν και οι δύο συλλογικά όργανα. " πρώτη Επιτροπή Barroso διακρινόταν για τους μεμονωμένους Επιτρόπους της - όπως ο κ. Δήμας, η κ. Kroes ή ακόμα και ο κ. McGreevy, ο οποίος παρέμενε ανενεργός για χρόνια υπό την ηγεσία σας. Αν τώρα εισαγάγετε το προεδρικό σύστημα, κύριε Πρόεδρε, θα σας συνιστούσα να αναλάβετε την ηγεσία, αλλά να επιστρέψετε στο συλλογικό σύστημα. Είναι καλύτερο για την Ευρώπη και για τη συνεργασία με το Κοινοβούλιο.
<P>
Οι πολίτες έχουν προσδοκίες -μιλήσατε για τόλμη- όσον αφορά την ευρωπαϊκή ατζέντα. Πρώτον, πρέπει να σταθεροποιήσετε το ευρώ, να διευρύνετε τη ζώνη του ευρώ και να κάνετε τις εθνικές κυβερνήσεις να τηρήσουν τις υποχρεώσεις τους. Δεύτερον, πρέπει να δημιουργήσετε σύγχρονες, βασισμένες στην τεχνολογία θέσεις εργασίας που θα ανταποκρίνονται στα παγκόσμια πρότυπα, διότι η Στρατηγική της Λισαβόνας από το 2000 απέτυχε, αν και οι στόχοι ήταν σωστοί. Τρίτον, πρέπει να συνεχίσετε να αναπτύσσετε την Ευρώπη με βάση τις προηγούμενες επιτυχίες της, όχι με βάση τις κραυγές καταστροφής και τα σενάρια αποκήρυξης, και να καταστήσετε την Ευρώπη ισότιμο εταίρο με τις "ΠΑ και την Κίνα και, τέταρτον, πρέπει όχι μόνο να θέτετε ερωτήματα για το μέλλον, αλλά και να δίνετε απαντήσεις σε αυτά μαζί με το Κοινοβούλιο.
<P>
Οι ανοιχτές αγορές και η περισσότερη εκπαίδευση, η ανάπτυξη και η ευημερία δεν πρέπει να είναι θέματα του παρελθόντος· πρέπει να παραμείνουν θέματα του μέλλοντος, όπως και η κοινωνική ασφάλιση, μια βιομηχανική βάση και η μη επέκταση των χρηματοπιστωτικών αγορών.
<P>
Θέλουμε δίκαιη συνεργασία μαζί σας και με την Επιτροπή. Σε αυτήν την προσπάθεια, η Επιτροπή πρέπει να είναι η κινητήριος δύναμη και όχι ο αφέντης της Ευρώπης. Δύο Ομάδες αποφάσισαν να σας αντιταχθούν πλήρως - οι Πράσινοι και οι Κομμουνιστές. Μαζί αντιστοιχούν σε μόλις 13% των βουλευτών. Αν ο Πρόεδρος της Επιτροπής και η Επιτροπή συνεργαστούν καλά με το υπόλοιπο Κοινοβούλιο, τότε, μαζί, θα έχουμε την επιτυχία που χρειαζόμαστε.
<SPEAKER ID="041" NAME="Alejandro Cercas" AFFILIATION="S&amp;D">
(ES) Κύριε Πρόεδρε της Επιτροπής, όπως γνωρίζετε, οι βουλευτές που ανήκουν στην Ομάδα της Προοδευτικής Συμμαχίας των Σοσιαλιστών και Δημοκρατών στο Ευρωπαϊκό Κοινοβούλιο θέλουν μια πραγματική αλλαγή στην κοινωνική ατζέντα της Ευρώπης και μια ανανεωμένη κοινωνική ατζέντα.
<P>
Πολλοί από εμάς έχουμε την ελπίδα ότι υπάρχουν ορισμένα μικρά "πράσινα βλαστάρια" στην ομιλία σας, στις υποσχέσεις που δώσατε στην Ομάδα μας, στην ομιλία του Επιτρόπου Andor και στη θεσμική συμφωνία ότι πρέπει να υποβάλουμε τη μελλοντική ευρωπαϊκή νομοθεσία για εκτίμηση περιβαλλοντικών επιπτώσεων. Υπάρχει μια ελπίδα ότι αντλήσατε διδάγματα από τις τελευταίες εκλογές και την εκκωφαντική σιωπή των οργανώσεων εργαζομένων σχετικά με τη νέα Επιτροπή.
<P>
Ως εκ τούτου, κύριε Barroso, περιμένουμε με ανυπομονησία να γίνει πραγματικότητα μια κάπως αόριστη προς το παρόν υπόσχεση και να φέρει η Επιτροπή την προστιθέμενη αξία της αληθινής αλλαγής. Επιθυμούμε διακαώς η Επιτροπή Barroso II να μην είναι ίδια με την Επιτροπή Barroso I.
<P>
Κύριε Πρόεδρε της Επιτροπής, ακούσαμε τον Επίτροπο Andor και έχουμε αυτό το όνειρο, αυτήν την ελπίδα. Μπορούμε να σας υποσχεθούμε αφοσίωση αν υπάρχει μια δέσμευση που θα τηρηθεί σχετικά με αυτά που ανακοινώσατε όταν κάνατε τις εμφανίσεις σας και στη συμφωνία που συνάψατε με το Κοινοβούλιο.
<P>
Αυτό που χρειαζόμαστε κύριε Barroso -επειδή είστε έξυπνος άνθρωπος- είναι να καλύψουν αυτές οι εκτιμήσεις περιβαλλοντικών και κοινωνικών επιπτώσεων την αειφορία του οικονομικού μοντέλου που υποστηρίζετε. Διαφορετικά, η Ευρώπη δεν θα έχει μέλλον. " Ευρώπη πρέπει να συνδυάσει την ατζέντα της με αυτήν των πολιτών και των εργαζομένων της, διαφορετικά δεν θα επιτύχει την οικονομική ολοκλήρωση και σίγουρα δεν θα επιτύχει την πολιτική ολοκλήρωση, η οποία είναι το σχέδιό μας. Το σχέδιό μας είναι να οικοδομήσουμε μια Ευρώπη με μεγάλη πολιτική φιλοδοξία ικανή να προκαλέσει ξανά το ενδιαφέρον των πολιτών της, να γίνει συναφής στον κόσμο ξανά...
<P>
(Ο Πρόεδρος διακόπτει τον ομιλητή)
<SPEAKER ID="042" NAME="Mirosław Piotrowski" AFFILIATION="ECR">
(PL) Κύριε Πρόεδρε, οι προτεινόμενοι Επίτροποι προτείνονται από τις κυβερνήσεις των κρατών μελών της ΕΕ. Μετά την έγκρισή τους από το Ευρωπαϊκό Κοινοβούλιο, απαλλάσσονται από τις υποχρεώσεις προς τη χώρα τους. Καταρχήν, οφείλουν να εργάζονται για ισότιμη ανάπτυξη σε όλη την Ευρώπη. Γι' αυτό, απαιτούνται ικανότητες και εμπιστοσύνη. " πρώτη πτυχή τέθηκε εν αμφιβόλω κατά τη διάρκεια των ακροάσεων. Οι απαντήσεις των υποψηφίων ήταν συχνά συμφωνημένες εκ των προτέρων και εκφράστηκαν με απρεπείς γενικολογίες. " κ. Ashton άγγιξε ορισμένες λεπτομέρειες, αλλά οι απαντήσεις της ήταν απογοητευτικές. Επί του συνόλου, η ομάδα των Επιτρόπων που επέδειξε τη γενναιότητά της στις ακροάσεις είναι αδύναμη και οι λίγοι σωστά καταρτισμένοι υποψήφιοι δεν είναι ικανοί να αλλάξουν αυτήν την εικόνα. Ωστόσο, είμαστε υποχρεωμένοι να ψηφίσουμε ενιαία επί του συνόλου της Επιτροπής και αυτή δεν μας παρουσίασε μια σαφή στρατηγική δράσης.
<P>
Μπορούμε να εμπιστευθούμε την Επιτροπή; Στην Ομάδα των Ευρωπαίων Συντηρητικών και Μεταρρυθμιστών έγινε η εξής ερώτηση: θα θέταμε στα χέρια αυτής της Επιτροπής τον προϋπολογισμό και την τύχη της οικογένειάς μας; Πολλοί από εμάς απάντησαν, και απαντούν και σήμερα, αρνητικά.
<SPEAKER ID="043" NAME="Mario Mauro" AFFILIATION="PPE">
(IT) Κύριε Πρόεδρε, κύριε Πρόεδρε της Επιτροπής, κυρίες και κύριοι, αν εμμέναμε στην εκδοχή των γεγονότων που πρότεινε ο κ. Cohn-Bendit, το κλειδί στην ερμηνεία των οποίων είναι η υποκρισία, η Ομάδα του Ευρωπαϊκού Λαϊκού Κόμματος (Χριστιανοδημοκράτες) θα αποφάσιζε να ψηφίσει υπέρ διότι έχει δεκατρείς Επιτρόπους, και οι Φιλελεύθεροι διότι έχουν εννέα, ενώ οι Σοσιαλιστές ίσως θα έπρεπε να απόσχουν διότι το κέρδος τους είναι ελάχιστο.
<P>
Όμως, δεν είναι έτσι τα πράγματα. Στην πραγματικότητα, οι ψήφοι πολλών από εμάς εξαρτώνται από την απάντηση σε μια βαθύτερη ερώτηση: ποιον ρόλο καλείται να διαδραματίσει η Επιτροπή Barroso σε αυτήν την ιστορική στιγμή;
<P>
Καλείται, κύριε Πρόεδρε, να επαναφέρει την ελπίδα σε εκατομμύρια ανθρώπους και επιχειρήσεις που αντιμετωπίζουν δυσκολίες και να σπάσει το αίσθημα αδυναμίας που έχουν μπροστά σε κεκτημένα συμφέροντα και κυβερνήσεις μέσω της πεισματικής αποφασιστικότητας και με τη δύναμη των ιδεών.
<P>
Καλείται, κύριε Πρόεδρε, να δώσει ένα ευρωπαϊκό πρόσωπο στη μεταναστευτική και την ενεργειακή πολιτική και να εκδώσει ευρωομόλογα προκειμένου να διασφαλίσει την ανάκαμψη. Καλείται, κύριε Πρόεδρε, να εδραιώσει με πεποίθηση μια ευρωπαϊκή εξωτερική πολιτική και πολιτική ασφάλειας, αγαπητή βαρόνη Ashton, η οποία θα αξίζει αυτό το όνομα.
<P>
Σύμφωνα με τον κ. Schulz, εσείς, κυρίες και κύριοι, είστε σαν μοναχοί που έχουν πάρει τον όρκο της σιωπής. Σε αυτό το ιδανικό μονοπάτι αγιότητας που ακολουθείτε, προτείνω να πάρετε έναν διαφορετικό όρκο: τον όρκο της δράσης. Υπάρχουν, πράγματι, πολλά που πρέπει να γίνουν. Κύριε Πρόεδρε, ας τα κάνουμε γρήγορα, ας τα κάνουμε καλά και ας τα κάνουμε μαζί. Έχετε τις καλύτερες ευχές μου, Πρόεδρε Barroso!
<SPEAKER ID="044" NAME="Gianluca Susta" AFFILIATION="S&amp;D">
(IT) Πρόεδρε της Επιτροπής, οι προοδευτικοί που βρίσκονται ανάμεσά μας σας δίνουν σήμερα ψήφο εμπιστοσύνης για να μην σας αφήσουν εκτεθειμένο στον εκβιασμό εκείνων που δεν έχουν πίστη σε αυτήν την κοινότητα της Ευρώπης και για να μην επιτρέψουν να γίνετε υποτελής στις κυβερνήσεις των είκοσι επτά.
<P>
Πίστη στην κοινότητα της Ευρώπης σημαίνει σπάσιμο της εκκωφαντικής σιωπής και ανάληψη κεντρικού ρόλου στα μεγάλα διεθνή ζητήματα· προστασία των ευρωπαϊκών συμφερόντων στη βιομηχανική και οικονομική αρένα· ενίσχυση της κοινωνικής πολιτικής και μεγαλύτερη επένδυση στην προσπάθεια καταπολέμησης της παγκόσμιας φτώχειας· εδραίωση της συμμαχίας μας με τις "νωμένες Πολιτείες αλλά επί ίσοις όροι· ενίσχυση της θέσης της Ευρωπαϊκής Ένωσης στους διεθνείς οργανισμούς, ξεκινώντας από το Συμβούλιο Ασφαλείας του Ο"Ε· ανανέωση του πολυμερισμού στο παγκόσμιο εμπόριο· και καθορισμό της ατζέντας για την καταπολέμηση της παγκόσμιας ρύπανσης.
<P>
" ψήφος μας σήμερα θα είναι ψήφος εμπιστοσύνης υπό προϋποθέσεις, χωρίς εξαίρεση, στην Επιτροπή και στους Επιτρόπους μεμονωμένα, προκειμένου να επιτευχθεί πλήρως η νέα Ευρώπη που γεννήθηκε στη Λισαβόνα, ένας πολιτικός φορέας ανάμεσα στις μεγάλες παγκόσμιες δυνάμεις, και προκειμένου να γίνει, πάνω από όλα, μια κοινότητα πεπρωμένου αφοσιωμένη στην οικονομική και πολιτική της πρόοδο, η οποία θα αναλάβει μια αποστολή ειρήνης, δικαιοσύνης και ελευθερίας στον κόσμο· μια κοινότητα που δεν θα μένει αποκλειστικά στο παρελθόν, αλλά θα ζει στο παρόν με τον δικό της πλούτο και με τη δόξα του παρελθόντος που τώρα έχει ξεθωριάσει.
<SPEAKER ID="045" NAME="Alain Lamassoure" AFFILIATION="PPE">
(FR) Κύριε Πρόεδρε, κύριε Barroso, η επιτυχία της Συνθήκης της Λισαβόνας εξαρτάται τώρα από εσάς και την ομάδα σας.
<P>
Όλως παραδόξως, ο πρώτος μόνιμος Πρόεδρος του Ευρωπαϊκού Συμβουλίου αποφάσισε να εξαφανιστεί μετά την εκλογή του. Το κατάφερε. Κανείς έξω από τη χώρα του δεν γνώριζε τίποτα γι' αυτόν μέχρι πριν από δυόμισι μήνες και κανείς δεν έχει μάθει τίποτα περισσότερο γι' αυτόν από τότε. Ο πρωθυπουργός της ισπανικής κυβέρνησης είχε την ευγένεια να παραστεί εδώ και να μας παρουσιάσει τις προτεραιότητες της Ισπανίας για την εξάμηνη θητεία της ισπανικής Προεδρίας. Αυτό είναι ακριβώς το αντίθετο από ό,τι ήθελαν οι συντάκτες της Συνθήκης της Λισαβόνας - πολλοί εκ των οποίων είναι παρόντες σε αυτήν την Αίθουσα. Κανείς -ούτε οι πολίτες της Ευρώπης, ούτε ο Πρόεδρος των "νωμένων Πολιτειών- δεν γνωρίζει ποιος είναι στο τιμόνι της Ευρώπης πια.
<P>
Σε έναν κόσμο που έχει γυρίσει ανάποδα από την κρίση, σε μια ήπειρο που έχει χάσει όλα της τα στηρίγματα, η οποία έχει πάνω από 20 εκατομμύρια ανέργους, η οποία διατρέχει τον κίνδυνο μιας μακροχρόνιας ύφεσης μπροστά στις αναδυόμενες δυνάμεις, η Ευρώπη χρειάζεται έναν πιλότο, μια κατεύθυνση, μια φιλοδοξία, ένα μεγάλο ενοποιητικό σχέδιο που θα μπορέσει να κινητοποιήσει τα 27 κράτη μας και μισό δισεκατομμύριο ελεύθερους πολίτες. Γι' αυτό, κύριε Barroso, μην φοβάστε, φανείτε τολμηρός! Στόχοι, στρατηγική, μέθοδος, χρηματοδότηση - όλα χρειάζονται μια εντελώς νέα προσέγγιση. " προοπτική μιας επιστροφής στην ισχυρή ανάπτυξη δεν υπήρξε ποτέ τόσο μακρινή. " αλληλεγγύη μεταξύ των κρατών μελών δεν υπήρξε ποτέ πιο απαραίτητη. " διαφορά ανάμεσα στις αρμοδιότητές μας και στους δημοσιονομικούς μας πόρους δεν υπήρξε ποτέ τόσο μεγάλη. Οι προσδοκίες των πολιτών δεν ήταν ποτέ τόσο υψηλές. Και, αναμφίβολα, το Ευρωπαϊκό Κοινοβούλιο δεν ήταν ποτέ πιο πρόθυμο να υποστηρίξει μια φιλόδοξη πολιτική για να αναπληρωθούν τα 10 χρόνια που χάθηκαν στην αέναη θεσμική συζήτηση. Ως φίλος, σας λέω: η υποστήριξη του Κοινοβουλίου θα είναι ανάλογη όχι προς τη σύνεσή σας αλλά προς την τόλμη σας.
<P>
(Χειροκροτήματα)
<SPEAKER ID="046" NAME="Dagmar Roth-Behrendt" AFFILIATION="S&amp;D">
(DE) Κύριε Πρόεδρε, κύριε Barroso, οι περιστάσεις μας είναι διαφορετικές και έχουμε διαφορετική θεσμική διάρθρωση. Τώρα που τέθηκε σε ισχύ η Συνθήκη της Λισαβόνας, τα τρία θεσμικά όργανα -το Κοινοβούλιο, το Συμβούλιο και η Ευρωπαϊκή Επιτροπή- θα πρέπει να εργαστούμε μαζί με διαφορετικό τρόπο από αυτόν που εφάρμοζαν μέχρι τώρα. Πιστεύω ότι όλοι πρέπει να ενδιαφερθούμε για να στεφθεί η προσπάθεια με επιτυχία. " συμμετοχή σας στο πρώτο μέρος της διοργανικής συμφωνίας μού δίνει την εντύπωση -και δεν είμαι πάντα επιεικής μαζί σας- ότι το θέλετε και εσείς αυτό.
<P>
Το πρώτο μέρος αυτής της συμφωνίας που διαπραγματευτήκαμε μαζί σας περιέχει σημαντικά στοιχεία για τον ρόλο του Ευρωπαϊκού Κοινοβουλίου σε συνεργασία μαζί σας, ειδικά, αλλά και με το Συμβούλιο. Αυτά τα στοιχεία είναι η ενίσχυση του διαλόγου μεταξύ του Κοινοβουλίου και της Ευρωπαϊκής Επιτροπής, η δυνατότητα λήψης περισσότερων πληροφοριών από ό,τι είχαμε στο παρελθόν, με άλλα λόγια, να μπορούμε να είμαστε ισότιμος εταίρος στη νομοθετική διαδικασία και να έχουμε μια αληθινή ώρα των ερωτήσεων, στην οποία οι Επίτροποι, που εντέλει είναι πολιτικοί, θα έρχονται εδώ και θα απαντούν σε ερωτήσεις και θα δίνουν ομιλίες και απαντήσεις, χωρίς να κρύβονται όπως έκαναν στο παρελθόν. Στο παρελθόν, μόνο εσείς, κύριε Barroso, είχατε το θάρρος να το κάνετε αυτό. Τώρα, θα το κάνουν όλοι. Αυτό είναι πολύ καλό. Θα μας ωφελήσει όλους και επίσης θα είναι ευεργετικό για την ευρωπαϊκή δημοκρατία και, ας ελπίσουμε, θα είναι και προς όφελος των πολιτών αυτό που κάνουμε, δηλαδή το νομοθετικό μας έργο για όλους.
<P>
Τέλος, κύριε Barroso, όσον αφορά το θέμα της νομοθετικής πρωτοβουλίας, πιστεύω ακράδαντα ότι, με αυτά που καταφέραμε να επιτύχουμε στις διαπραγματεύσεις με εσάς σχετικά με τη συνεργασία μας και με αυτά που σήμερα διαμορφώσαμε σε ένα ψήφισμα, πλησιάσαμε όσο μπορούμε περισσότερο στο δικαίωμα της πρωτοβουλίας για το Ευρωπαϊκό Κοινοβούλιο. Επιπλέον, αποκλείει το sui generis οικοδόμημα. Εργαστήκατε μαζί μας σε αυτό και εργαστήκατε με ειλικρίνεια. Το σέβομαι αυτό και εκτιμώ ιδιαίτερα τη συνδρομή σας.
<P>
Οι εκτιμήσεις επιπτώσεων αναφέρθηκαν ήδη από άλλους βουλευτές. Αναλάβετε να τις καταστήσετε διαφανείς και να δράσετε με συνεργατικό τρόπο. Είπατε ότι οι εκτιμήσεις κοινωνικών επιπτώσεων είναι σημαντικές για εσάς. Αυτό είναι ουσιαστικό στοιχείο, κατά την άποψή μας. Είμαι απόλυτα ικανοποιημένος με αυτό. Πιστεύω ότι πρέπει να ξεκινήσουμε τη δουλειά σήμερα, είναι πια καιρός.
<SPEAKER ID="047" NAME="Jacek Saryusz-Wolski" AFFILIATION="PPE">
(EN) Κύριε Πρόεδρε, θέλω να αναφερθώ στη συμφωνία-πλαίσιο και στην ειδική εταιρική σχέση μεταξύ της Επιτροπής και του Κοινοβουλίου, στην οποία εσείς αναφερθήκατε και εμείς ασφαλώς χαιρετίζουμε.
<P>
Το Κοινοβούλιο αγωνίζεται για την αρμοδιότητά του όχι για χάρη της υπερηφάνειας και της δόξας αυτού του Σώματος. Θέλουμε να συμπληρώσουμε το κενό της δημοκρατικής νομιμότητας μετά από όλη τη δυστυχία που βιώσαμε όταν διεξήχθησαν τα δημοψηφίσματα. Μπαίνουμε σε μια νέα περίοδο της κοινοτικής μεθόδου, γι' αυτό, παρακαλώ, μην προασπίζετε τις αρμοδιότητες της Επιτροπής, καθώς εμείς, το Κοινοβούλιο, δεν ήμασταν μέρος αυτής της κοινοτικής μεθόδου. Αναφέρομαι εδώ στο νομοθετικό μονοπώλιο της Επιτροπής. Αυτό το μονοπώλιο υπήρχε όταν το Ευρωπαϊκό Κοινοβούλιο δεν ήταν αυτό που είναι σήμερα, γι' αυτό χαιρετίζω την ενδιάμεση λύση, η οποία λαμβάνει υπόψη τις πρωτοβουλίες μας στα νομοθετικά θέματα και την οποία αποδεχθήκατε. Αυτό το Σώμα θα παρακολουθεί πολύ στενά την εφαρμογή αυτής της ενδιάμεσης λύσης, δεδομένου του αιτήματός μας προς την Επιτροπή να αναλάβει νομοθετική δράση.
<P>
" δεύτερη παρατήρησή μου αφορά την κοινή Υπηρεσία Εξωτερικής Δράσης. Πρέπει να αντλεί την αξιοπιστία της από δύο πηγές -όχι μόνο από το Συμβούλιο αλλά και από το Ευρωπαϊκό Κοινοβούλιο- και μέχρι στιγμής, δεν είμαστε απόλυτα ικανοποιημένοι. Αναφέρομαι στην Αντιπρόεδρό σας, τη λαίδη Ashton. Λυπούμαστε για το γεγονός ότι είμαστε απόντες από την ομάδα υψηλού επιπέδου. Πιστεύουμε ότι θα έπρεπε να συμμετέχουμε στη διαδικασία και αυτό είναι κάτι που το Κοινοβούλιο πάντα ζητούσε. Θα έπρεπε να συμμετέχουμε στον διορισμό των πρεσβευτών και των ειδικών εντεταλμένων της Ευρωπαϊκής Ένωσης. Ίσως υπάρχει ακόμα περιθώριο ελιγμών διότι δεν πρόκειται για τη δική μας δόξα, αλλά για να δώσουμε σε αυτήν την υπηρεσία αληθινή αξιοπιστία στα μάτια των Ευρωπαίων. Διαφορετικά, θα είναι ασθενέστερη, ενώ και οι δύο πλευρές θέλουν να γίνει ισχυρότερη.
<SPEAKER ID="048" NAME="Luis Manuel Capoulas Santos" AFFILIATION="S&amp;D">
(PT) Κύριε Πρόεδρε, κύριε Πρόεδρε της Επιτροπής, άκουσα με ιδιαίτερο ενδιαφέρον τις ακροάσεις σχετικά με τους προτεινόμενους Επιτρόπους για τη γεωργία και την αλιεία, τομείς τους οποίους παρακολουθώ με ιδιαίτερη προσοχή στο Ευρωπαϊκό Κοινοβούλιο. Το υπόβαθρό τους, και στις δύο περιπτώσεις, θεωρώ ότι είναι κατάλληλο. Ωστόσο, πέρα από προσωπικότητες και ικανότητες, είναι σημαντικό να γνωρίζουμε τη φύση των πολιτικών συνθηκών στις οποίες θα πρέπει να επιτελέσουν την αποστολή τους. Για να μπορέσουμε τόσο η πολιτική μου Ομάδα όσο και εγώ να ψηφίσουμε, με καθαρή συνείδηση, υπέρ του χρίσματος της Επιτροπής, είστε σε θέση, κύριε Barroso, να μου εγγυηθείτε ότι θα δώσετε όλη την υποστήριξή σας σε αυτούς τους δύο Επιτρόπους ώστε να διασφαλιστεί ότι οι βαθιές μεταρρυθμίσεις που θα ξεκινήσετε σε αυτές τις πλέον κοινές πολιτικές, τη γεωργία και την αλιεία, θα διατηρήσουν τον κοινοτικό χαρακτήρα τους και θα απορρίψουν τυχόν επανεθνικοποίηση;
<SPEAKER ID="049" NAME="Paulo Rangel" AFFILIATION="PPE">
(PT) Κύριε Πρόεδρε, δράττομαι αυτής της ευκαιρίας, καταρχήν, για να επισημάνω στην Επιτροπή και στον Πρόεδρο της Επιτροπής τον τρόπο με τον οποίο συνεργάστηκαν με το Κοινοβούλιο κατά τη διάρκεια αυτών των μηνών του χρίσματος. Δεν υπάρχει άλλο όργανο στον κόσμο με αρμοδιότητες εκτελεστικής και νομοθετικής πρωτοβουλίας που να υπόκειται σε αυτές τις απαιτήσεις: ο Πρόεδρός του πρέπει να υποβάλει ένα πρόγραμμα στο Κοινοβούλιο· πρέπει να παρακολουθεί τις ακροάσεις με όλες τις κοινοβουλευτικές Ομάδες· υπόκειται σε ψηφοφορία απόλυτης πλειοψηφίας· και πρέπει να φέρνει όλους τους Επιτρόπους εδώ έναν προς έναν για να ακούμε τα προγράμματά τους και να τους υποβάλλουμε σε τρεις ή τέσσερις ώρες άμεσων ερωτήσεων που πρέπει να απαντηθούν.
<P>
" Επιτροπή συμφώνησε να αναλάβει να διαπραγματευτεί μια συμφωνία-πλαίσιο με το Κοινοβούλιο, με την οποία, πρώτον, συμφώνησε να αιτιολογήσει και να αυξήσει τις αρμοδιότητες του Κοινοβουλίου όσον αφορά τη νομοθετική πρωτοβουλία· δεύτερον, αποδέχθηκε την αρχή της απολύτως ελεύθερης πρόσβασης στην πληροφορία είτε πρόκειται για τη νομοθετική και πολιτική δράση είτε για τις διεθνείς διαπραγματεύσεις· και, τέλος, συμφώνησε να λάβει υπόψη τη γνωμοδότηση του Κοινοβουλίου σχετικά με τους Επιτρόπους και την αναδιοργάνωση των Επιτρόπων.
<P>
Κατά τη γνώμη μου, αυτό αποτελεί οριστική απόδειξη ότι η Επιτροπή έχει επιδείξει από τον Ιούλιο ότι προτίθεται να αναπτύξει στενούς δεσμούς με το Κοινοβούλιο και ότι, έτσι, επέδειξε με σαφή, προφανή και αναμφισβήτητο τρόπο ότι η στρατηγική συμμαχία στο πλαίσιο της Συνθήκης της Λισαβόνας για την προώθηση της κοινοτικής μεθόδου, για την οποία μίλησε ο κ. Saryusz-Wolski, είναι η συμμαχία μεταξύ του Κοινοβουλίου και της Επιτροπής. Γι' αυτούς τους λόγους, τόσο η Επιτροπή όσο και η συμφωνία-πλαίσιο αξίζουν την πλήρη στήριξη της Ομάδας του Ευρωπαϊκού Λαϊκού Κόμματος (Χριστιανοδημοκράτες).
<SPEAKER ID="050" NAME="Othmar Karas" AFFILIATION="PPE">
(DE) Κύριε Πρόεδρε, κυρίες και κύριοι, σε μια δημοκρατία, μια έγκριση δεν αποτελεί ποτέ λευκή επιταγή, αποτελεί πίστωση εμπιστοσύνης που πρέπει πρώτα να αιτιολογηθεί. Ας ανοίξουμε λοιπόν ένα νέο κεφάλαιο μαζί, ας μην συνεχίσουμε απλώς όπως παλιά, όπως είπατε εσείς, Πρόεδρε της Επιτροπής. " συνθήκη, η κρίση και η παγκοσμιοποίηση καθιστούν αναγκαία την αλλαγή του τρόπου με τον οποίο λειτουργούμε όλοι μας. Χρειαζόμαστε μεγαλύτερη ευρωπαϊκή ευαισθητοποίηση στα κράτη μέλη, περισσότερη ειλικρίνεια προς την Ευρωπαϊκή Ένωση, περισσότερη ΕΕ στην Ευρώπη και περισσότερη ΕΕ στον κόσμο. Αυτό απαιτεί ηγετική ικανότητα από κάθε Επίτροπο και την ετοιμότητα να μετατρέπουμε τις συζητήσεις της Ευρωπαϊκής Ένωσης σε πολιτική.
<P>
Το Ευρωπαϊκό Κοινοβούλιο και η Επιτροπή πρέπει να εισέλθουν σε μια νέα εταιρική σχέση - μια εταιρική σχέση για μια Ευρώπη των πολιτών, μια εταιρική σχέση για την αντιμετώπιση του εθνικισμού, του προστατευτισμού και του εξτρεμισμού, της ανεντιμότητας, της υπεραπλούστευσης, της ανευθυνότητας και της έλλειψης σεβασμού. Εκτός από το σύμφωνο σταθερότητας για το νόμισμα, χρειαζόμαστε ένα σύμφωνο αειφορίας για όλους τους τομείς πολιτικής προκειμένου να γίνουμε πιο αξιόπιστοι και να ανακτήσουμε τη χαμένη εμπιστοσύνη Θα πρέπει να αναπτύξουμε τη διαδικασία των υπερβολικών ελλειμμάτων, τη στρατηγική εξόδου και την Ευρώπη 2020 σε μία ενιαία ιδέα, για να μειώσουμε το εθνικό χρέος, να αντιμετωπίσουμε τα ελλείμματα, να προωθήσουμε την καινοτομία και την ανάπτυξη και να δημιουργήσουμε μακροπρόθεσμες θέσεις εργασίας.
<P>
Τέλος, κύριε Πρόεδρε, σας ζητώ να καταρτίσετε έναν ισολογισμό έναρξης και να υποβάλετε προτάσεις για τον συντονισμό της οικονομικής, κοινωνικής, και δημοσιονομικής πολιτικής, καθώς και της πολιτικής έρευνας, καινοτομίας και εκπαίδευσης, διότι χρειαζόμαστε περισσότερη Ευρώπη.
<SPEAKER ID="051" NAME="Gunnar Hökmark" AFFILIATION="PPE">
(EN) Κύριε Πρόεδρε, η βασική πρόκληση γι' αυτήν την Επιτροπή δεν θα είναι η καταπολέμηση της κρίσης που βιώσαμε. Βαθμιαία εξερχόμαστε από την κρίση και, μολονότι θα εξακολουθήσει να αποτελεί σημαντικό έργο η εκπλήρωση των πολιτικών που αποφασίσαμε, η κύρια πρόκληση πρέπει να είναι η προετοιμασία του εδάφους για τη μελλοντική οικονομία της Ευρώπης, η διασφάλιση ότι θα είναι μια δυναμική οικονομία ικανή να ανταγωνιστεί και να διαδραματίσει ηγετικό ρόλο στην παγκόσμια οικονομία.
<P>
Αυτό προϋποθέτει πολιτικές για νέες θέσεις εργασίας, επενδύσεις και δυναμική οικονομική ανάπτυξη. Διαφορετικά, θα συνεχίσουμε να αντιμετωπίζουμε τα προβλήματα που προκαλεί η κρίση - την ανεργία και τα ελλείμματα. Είναι σημαντικό η Επιτροπή που θα εγκριθεί σήμερα εδώ στο Κοινοβούλιο να αναλάβει με σοβαρότητα αυτήν την πρόκληση.
<P>
Οι ευρωπαίοι ψηφοφόροι έδωσαν ένα πολύ σαφές μήνυμα τον Ιούνιο. Δεν θέλουν το σοσιαλιστικό μοντέλο που βασίζεται στη ρύθμιση, αλλά ένα μοντέλο βασισμένο στο άνοιγμα, στην προετοιμασία του εδάφους για ένα ισότιμο πλαίσιο και μια κοινωνική Ευρώπη και αυτό σημαίνει θέσεις εργασίας, ανάπτυξη, ευκαιρίες και διασυνοριακή ολοκλήρωση. Αυτό είναι το έργο αυτής της νέας Επιτροπής - η προετοιμασία του εδάφους για την οικονομία, την ευημερία και την κοινωνική ασφάλεια, διατηρώντας ανοικτό πνεύμα και λέγοντας "ναι" στις καινοτομίες.
<SPEAKER ID="052" NAME="Tunne Kelam" AFFILIATION="PPE">
(EN) Κύριε Πρόεδρε, η Ευρωπαϊκή Κοινότητα είναι πάνω από 50 ετών τώρα. Κάποιοι λένε ότι περνά μια κρίση μέσης ηλικίας - αισθάνεται κάπως κουρασμένη, ηθικά εξαντλημένη, διστακτική για περαιτέρω διεύρυνση.
<P>
Σε αυτό το πλαίσιο, κύριε Barroso, έχετε μια ιστορική ευκαιρία για επίδειξη πολιτικής δεινότητας, για αληθινές μεταρρυθμίσεις και μακροπρόθεσμο όραμα. " δεύτερη θητεία σας συμπίπτει με την 60η επέτειο της δήλωσης Schuman. " μόνη λύση για τους ιδρυτές της Ευρώπης δεν ήταν οι πολιτικές αψιμαχίες, αλλά η υπέρβαση των εθνικών συμφερόντων για να καθιερώσουν υπερεθνικές ευρωπαϊκές πολιτικές βασισμένες σε μια ανοικτή και γενναιόδωρη στάση, όπως αναφέρατε και εσείς.
<P>
Καταρχάς, περιμένουμε πραγματική εφαρμογή των κοινών ευρωπαϊκών πολιτικών, ειδικά την ολοκλήρωση της κοινής ενεργειακής αγοράς. " Ευρωπαϊκή Επιτροπή αποτέλεσε τον κύριο σύμμαχο και συνεργάτη του Ευρωπαϊκού Κοινοβουλίου. Ευχόμαστε σε εσάς και σε όλο το Σώμα των Επιτρόπων ό,τι καλύτερο.
<SPEAKER ID="053" NAME="Marian-Jean Marinescu" AFFILIATION="PPE">
(RO) Πιστεύω ότι το βασικό έργο της νέας Επιτροπής είναι να εφαρμόσει τη Συνθήκη της Λισαβόνας. " δουλειά σας είναι να επιδείξετε στους πολίτες της Ευρώπης ότι η νέα συνθήκη ανταποκρίνεται στις προσδοκίες τους και να ενσταλάξετε σε αυτούς εμπιστοσύνη για αυτήν τη συνθήκη.
<P>
Τα προσεχή έτη, μεταξύ των πολλών άλλων σημαντικών θεμάτων με τα οποία θα ασχοληθεί, η Επιτροπή πρέπει να καταθέσει για αναθεώρηση δύο ζωτικής σημασίας πολιτικές: την κοινή γεωργική πολιτική και την πολιτική συνοχής. Πιστεύω ότι η δημοσιονομική πολιτική για την περίοδο 2014-2021 μπορεί να αναπτυχθεί και να δομηθεί μετά την ολοκλήρωση αυτών των πολιτικών. Αυτός είναι ο λόγος για τον οποίο το πρόγραμμα-πλαίσιο της νέας Επιτροπής πρέπει να θέσει αυτό το θέμα σε απόλυτη προτεραιότητα. Ελπίζω ότι η αναθεώρηση αυτών των δύο ευρωπαϊκών πολιτικών θα βοηθήσει, μεσοπρόθεσμα και μακροπρόθεσμα, να εξισορροπηθεί η οικονομική, δημοσιονομική και κοινωνική κατάσταση σε όλα τα κράτη μέλη, προκειμένου να προληφθούν οι ανισορροπίες που βλέπουμε αυτήν τη στιγμή και θέτουν σε κίνδυνο την αειφόρο ανάπτυξη της Ευρωπαϊκής Ένωσης εν γένει.
<SPEAKER ID="054" NAME="Csaba Sándor Tabajdi" AFFILIATION="S&amp;D">
(HU) Τα νέα κράτη μέλη ορθώς φοβούνται ότι ο εθνικός εγωισμός και η επανεθνικοποίηση ανακτούν δυνάμεις στην Ευρωπαϊκή Ένωση. " Ευρωπαϊκή Ένωση δεν μπορεί να υπάρξει χωρίς αλληλεγγύη, συνοχή ή κάλυψη της απόστασης από τα λιγότερο αναπτυγμένα νέα κράτη μέλη. Το πρόγραμμα 2020 πρέπει να διαμορφωθεί από την Επιτροπή υπό την ηγεσία του κ. Barroso με τέτοιον τρόπο ώστε να μην μειώσουμε, αλλά να διατηρήσουμε -αναμορφώνοντας ταυτόχρονα- και να ενισχύσουμε τις κοινοτικές πολιτικές που έχουμε επιδιώξει μέχρι σήμερα, ειδικά, την πολιτική συνοχής και την περιφερειακή πολιτική, καθώς και την κοινή γεωργική πολιτική. Βλέπουμε τρομακτικές προθέσεις με τις οποίες ορισμένοι προσπαθούν να καταργήσουν σταδιακά αυτές τις πολιτικές και, ειδικά, να μειώσουν τον προϋπολογισμό της κοινής γεωργικής πολιτικής. Το Συμβούλιο πρέπει να αναπτύξει συγκεκριμένα μέτρα προκειμένου να μην γίνει η παγκόσμια κρίση μια εργασιακή και κοινωνική κρίση. Τέλος, δεν πρέπει να επιτρέψουμε στην τραγική ελληνική κατάσταση να οδηγήσει στο συμπέρασμα ότι δεν πρέπει να συνεχίσουμε να ενισχύουμε την ευρωζώνη και ότι δεν πρέπει να συνεχίσουμε την επέκταση προς τα δυτικά Βαλκάνια.
<SPEAKER ID="055" NAME="Lena Ek" AFFILIATION="ALDE">
(EN) Κύριε Πρόεδρε, ο Albert Einstein είπε ότι η ζωή είναι σαν να κάνεις ποδήλατο: για να διατηρήσεις την ισορροπία σου, πρέπει να συνεχίσεις να κινείσαι. Αυτό ακριβώς περιμένουμε από τη νέα Επιτροπή. Ταυτόχρονα, υπάρχουν ανησυχίες. Το θέμα της αλλαγής του κλίματος, για παράδειγμα, μοιράζεται ανάμεσα σε διάφορα χαρτοφυλάκια, και αυτό είναι ιδιαίτερα ανησυχητικό. Στο μεταξύ, τα θέματα της βιομηχανικής πολιτικής και της ενεργειακής πολιτικής θα αντιμετωπιστούν από τους Επιτρόπους από μία μόνο πολιτική Ομάδα και αυτό είναι επίσης ανησυχητικό. Αυτό που χρειαζόμαστε τώρα είναι ισορροπία και υποστήριξη για την αειφόρο οικονομική ανάπτυξη και είναι σημαντικό ότι αυτό αντικατοπτρίζεται στη στρατηγική ΕΕ 2020.
<P>
Οι πρώτες λέξεις κατά τη συγγραφή ενός μυθιστορήματος είναι οι πιο δύσκολες να βρεθούν. " εντύπωση που δημιουργεί η Επιτροπή και ο τρόπος με τον οποίο θα λειτουργήσει θα αντικατοπτρίζονται και θα αναφέρονται στη στρατηγική ΕΕ 2020 και αυτό θα αποτελέσει ένδειξη του έργου και της ποιότητας της νέας Επιτροπής. Ελπίζω να είναι αειφόρα.
<SPEAKER ID="056" NAME="Ulrike Lunacek" AFFILIATION="Verts/ALE">
(DE) Κύριε Πρόεδρε, κυρίες και κύριοι του νέου Σώματος των Επιτρόπων, κυρίες και κύριοι εδώ στην Ολομέλεια και στο θεωρείο, σε αυτές τις εποχές οικονομικής, δημοσιονομικής και κλιματικής κρίσης, οι πολίτες της Ευρώπης περιμένουν από εσάς να αναλάβετε ηγετικό ρόλο. Περιμένουν τολμηρά και σαφή σχέδια. Κύριε Barroso, είπατε αρκετές φορές σήμερα ότι δεν μπορούμε να συνεχίσουμε σαν να μην συμβαίνει τίποτα και ότι πρέπει να είμαστε τολμηροί και θαρραλέοι. Αυτό δεν είναι κάτι που είδαμε στις κατευθυντήριες γραμμές σας ή στις ακροάσεις των περισσότερων Επιτρόπων.
<P>
Ας πάρουμε για παράδειγμα την εξωτερική πολιτική. Βαρόνη Ashton, εσείς πρέπει να είστε η ενωμένη φωνή της Ευρώπης. Δεν είναι μόνο θέμα καλού συντονισμού ή διαβούλευσης με τα κράτη μέλη. Πρέπει να υποβάλετε τολμηρά, συγκεκριμένα σχέδια στο Συμβούλιο, επί παραδείγματι, για την ευρωπαϊκή πρόληψη πολιτικών καταστροφών σύμφωνα με την έκθεση Barnier. Πρέπει να ηγηθείτε της προσπάθειας, και στα θέματα σχετικά με τη χρηματοπιστωτική κρίση. Χρειαζόμαστε εποπτεία των κοινών χρηματοπιστωτικών αγορών και έναν φόρο χρηματοπιστωτικών συναλλαγών.
<P>
Υποβάλετε αυτές τις προτάσεις στο Συμβούλιο. Σας παρακαλώ προβείτε σε αυτήν την ενέργεια και μην περιμένετε από το Συμβούλιο να πει "ναι" ή "όχι" ή να αρχίσουν να σας ασκούν πιέσεις τα μεμονωμένα κράτη μέλη. Αν δούμε αυτήν την ηγετική διάθεση από εσάς, τότε θα λάβετε την υποστήριξη του Ευρωπαϊκού Κοινοβουλίου. Δεν την έχετε ακόμα.
<SPEAKER ID="057" NAME="John Bufton" AFFILIATION="EFD">
(EN) Κύριε Πρόεδρε, πρέπει να θέσω ένα θέμα που πιστεύω ότι είναι πολύ σημαντικό σε σχέση με το "νωμένο Βασίλειο.
<P>
Επί του παρόντος στο "Β, απολαμβάνουμε μια παρέκκλιση από την εβδομάδα εργασίας των 48 ωρών. Ωστόσο, ακούγοντας τον κ. Andor στις ακροάσεις -δεν έχω τίποτα προσωπικό με τον κ. Andor- ανησυχώ ιδιαίτερα για την κατεύθυνση προς την οποία πιστεύω ότι θα μας πάει. Πολύ πιθανόν, κατά τη γνώμη μου, το "Β να χάσει την παρέκκλιση. Αν γίνει αυτό, τρία εκατομμύρια άνθρωποι στη χώρα μας θα έχουν απώλειες. Τους αρέσει να εργάζονται υπερωρίες. " υπηρεσία έκτακτων πυροσβεστών μας στο "Β -ειδικά στην περιφέρειά μου, την Ουαλία, όπου το 75% καλύπτεται από έκτακτους πυροσβέστες- είναι υπό απειλή.
<P>
Σύντομα θα έχουμε γενικές εκλογές, και απευθύνω έκκληση προς όλους τους βρετανούς βουλευτές του Κοινοβουλίου που παρίστανται σήμερα να καταψηφίσουν τη νέα Επιτροπή διότι, αν χαθεί αυτή η παρέκκλιση της εργασίας των 48 ωρών για τους καλούς πολίτες της χώρας μου, αυτό θα έχει σοβαρές συνέπειες για εμάς. Εξαρτάται από αυτούς. Τα τρία εκατομμύρια πολιτών θα παρακολουθούν πώς θα ψηφίσουν, όπως και εγώ.
<SPEAKER ID="058" NAME="Andreas Mölzer" AFFILIATION="NI">
(DE) Κύριε Πρόεδρε, η Συνθήκη της Λισαβόνας έχει σκοπό να ενισχύσει την Ευρωπαϊκή Ένωση και με αυτό, φυσικά, κυρίως την Ευρωπαϊκή Επιτροπή και επίσης το Κοινοβούλιό μας. Είναι ντροπή, ωστόσο, το γεγονός ότι, παρά ταύτα, οι αδύναμοι πολιτικά αντιπρόσωποι τοποθετούνται στην κορυφή των θεσμικών οργάνων της ΕΕ. Οι πολιτικοί παρατηρητές συμφωνούν ότι η νέα Επιτροπή δεν περιλαμβάνει πραγματικά πολιτικούς βαρέων βαρών. Αν ο Πρόεδρος της Επιτροπής είναι ήδη ο μικρότερος κοινός παρονομαστής από τις δυνάμεις των μεγάλων κρατών της ΕΕ, αυτή η κατάσταση συνεχίζεται σαφώς ανεξέλεγκτη για τους μεμονωμένους Επιτρόπους. Ο νέος Προεδρεύων του Συμβουλίου και η Ύπατη Εκπρόσωπος, ειδικά, μοιάζουν επίσης περισσότερο με πολιτικούς ελαφρών βαρών. Οι σημαντικοί πολιτικοί εταίροι μας, όπως οι "ΠΑ, ήδη μας ενημερώνουν γι' αυτό και δεν γνωρίζουμε τι θα συμβεί με τους άλλους εταίρους μας όπως η Ρωσία, για παράδειγμα.
<P>
Ως αποτέλεσμα, προκύπτει το ερώτημα αν ένα ενισχυμένο Ευρωπαϊκό Κοινοβούλιο σε συνεργασία με μια αδύναμη Επιτροπή μπορεί να πραγματικά να επιτελέσει θετικό έργο όσον αφορά την ολοκλήρωση και την ικανοποίηση των συμφερόντων των ευρωπαίων πολιτών.
<SPEAKER ID="059" NAME="Paul Rübig" AFFILIATION="PPE">
(DE) Κύριε Πρόεδρε, το αίτημά μου προς τη νέα Επιτροπή είναι να κάνει περισσότερα για τις μικρές και μεσαίες επιχειρήσεις. Τα δύο τρίτα των εργαζομένων μας απασχολούνται σε αυτές τις επιχειρήσεις και παράγουν το 50% του ακαθάριστου εγχώριου προϊόντος. Πρέπει, πάνω από όλα, να φροντίσουμε ώστε να αυξηθεί η πιστοληπτική ικανότητα των μικρών και μεσαίων επιχειρήσεων, διότι, ειδικά σε περιόδους κρίσης, το κεφάλαιο υψηλού επιχειρηματικού κινδύνου είναι ιδιαίτερου ενδιαφέροντος προκειμένου να συνεχιστούν οι πληρωμές καλών αμοιβών. Πρέπει να είμαστε πιο ανταγωνιστικοί και γι' αυτό πρέπει να παράσχουμε καλύτερη υποστήριξη για τις υποδομές. Τα διευρωπαϊκά δίκτυα ειδικά πρέπει να βελτιωθούν.
<P>
Πρέπει να φροντίσουμε ώστε να έχουν οι μικρές και μεσαίες επιχειρήσεις ερευνητικές ευκαιρίες, προκειμένου να μπορέσουν να προσφέρουν νέα προϊόντα και υπηρεσίες μέσω του Ευρωπαϊκού Ινστιτούτου Καινοτομίας και Τεχνολογίας. Πρέπει επίσης να βελτιώσουμε την επαγγελματική εκπαίδευση και κατάρτιση. Αυτό είναι ένα σημαντικό έργο για την Ευρωπαϊκή Επιτροπή. Εύχομαι στη νέα Ευρωπαϊκή Επιτροπή κάθε επιτυχία και καλή τύχη για το μέλλον.
<SPEAKER ID="060" NAME="Milan Zver" AFFILIATION="PPE">
(SL) Είμαι με εκείνους που πιστεύουν ότι σήμερα είναι μια σπουδαία ημέρα για την ευρωπαϊκή δημοκρατία, όχι μόνο διότι θα ολοκληρώσουμε τα νέα ευρωπαϊκά θεσμικά όργανα και τις διαρθρώσεις, αλλά και διότι θα εγκρίνουμε αυτήν τη διοργανική συμφωνία, η οποία, μαζί με τη Συνθήκη της Λισαβόνας, αυξάνει την επιρροή που μπορούν να ασκούν οι ευρωπαίοι πολίτες στην ευρωπαϊκή πολιτική.
<P>
Για εμένα, αυτό είναι ιδιαίτερα συναφές αυτήν τη στιγμή, καθώς έχουμε ήδη δει, ή μπορούμε να αρχίσουμε να βλέπουμε, τα σημάδια της πρώτης κρίσης της ευρωπαϊκής δημοκρατίας. Αυτό γίνεται φανερό από τη συρρικνούμενη συμμετοχή στις εκλογές, τη διαρκώς μειούμενη εμπιστοσύνη των πολιτών στους θεμελιώδεις δημοκρατικούς θεσμούς και από το γεγονός ότι, σε ορισμένες ευρωπαϊκές πρωτεύουσες, οι διαδηλωτές αντιμετωπίζονται με βία και, σε άλλες, τιμώνται τα σύμβολα του ολοκληρωτισμού και παρόμοια καθεστώτα.
<P>
Εν συντομία, πιστεύω ότι είναι καιρός η ευρωπαϊκή πολιτική να κάνει κάτι για να αναπτύξει τη δημοκρατία στο επίπεδο της δημιουργίας θεσμών, αλλά αυτό δεν θα είναι αρκετό. Πρέπει επίσης να καταβάλουμε προσπάθεια για να ανεβάσουμε το επίπεδο της δημοκρατικής πολιτικής κουλτούρας, ειδικά στις μετα-κομμουνιστικές χώρες.
<SPEAKER ID="061" NAME="Juan Fernando López Aguilar" AFFILIATION="S&amp;D">
(ES) Κύριε Πρόεδρε, τα μέλη της ισπανικής αντιπροσωπείας της Ομάδας της Προοδευτικής Συμμαχίας των Σοσιαλιστών και Δημοκρατών στο Ευρωπαϊκό Κοινοβούλιο θα ψηφίσουν υπέρ της εντολής της Επιτροπής που ονομάστηκε Barroso II. Έχουμε καλούς λόγους για να το πράξουμε. Ένας από αυτούς είναι ότι είμαστε βέβαιοι πως ούτε καν ο κ. Barroso δεν θα μπορούσε να συμφωνήσει με τους επικριτές της Επιτροπής Barroso I όταν έχει εντολή για την Επιτροπή Barroso II.
<P>
Ο καθένας μπορεί να κατανοήσει τους λόγους. " Ευρώπη έχει αλλάξει, ο κόσμος έχει αλλάξει και έχει εισέλθει σε κρίση. Ένας παγκοσμιοποιημένος κόσμος που αντιμετωπίζει μια παγκόσμια κρίση, ο οποίος χρειάζεται μια παγκοσμίως συναφή Ευρώπη. Αντί να απαντήσουμε στην κρίση με περαιτέρω κρίσεις, πρέπει να αναλάβουμε δράση και πρέπει να το κάνουμε τώρα. Πρέπει να αναλάβουμε δράση για να ανταποκριθούμε στην αλλαγή του κλίματος, στους νέους ενεργειακούς πόρους, στη σημασία της εξωτερικής πολιτικής μας σε παγκόσμια κλίμακα και στη συνδρομή μας σε έναν ασφαλέστερο κόσμο με την καταπολέμηση της εγκληματικότητας και της τρομοκρατίας. Πρέπει να αναλάβουμε αυτήν τη δράση τώρα.
<P>
Έχουν περάσει έξι μήνες από τις εκλογές και είναι καιρός να αποκτήσουμε μια Επιτροπή σε πλήρη ανάπτυξη και απολύτως λειτουργική. Αυτό περιμένουν από εμάς τώρα τα 500 εκατομμύρια Ευρωπαίων που μας παρακολουθούν. Είμαστε λοιπόν πεπεισμένοι ότι, καθώς η μη δράση αποκλείεται, η μόνη επιλογή είναι η Επιτροπή Barroso II να εκπλήξει τους επικριτές της Επιτροπής Barroso I με δράση, με αποφασιστική δράση.
<SPEAKER ID="062" NAME="Cristian Dan Preda" AFFILIATION="PPE">
(RO) Θα ήθελα και εγώ να πω ότι σήμερα είναι μια σημαντική ημέρα, καθώς θα ψηφίσουμε για μια Επιτροπή όχι μόνο για 27 κράτη μέλη, αλλά και για μια ενιαία Ευρώπη. Ειπώθηκε σε αυτήν την Αίθουσα ότι η εφαρμογή της Συνθήκης της Λισαβόνας είναι ζήτημα επιτακτικό. Είναι ένα επιτακτικό ζήτημα που επισκιάζεται από μια μεγάλη δυσκολία, διότι η τρέχουσα κρίση δεν συντελεί καθόλου στην εφαρμογή αυτής της συνθήκης, η οποία πρέπει να δημιουργήσει μια ενιαία Ευρώπη 27 χωρών και μια Ευρώπη, την οποία, ταυτόχρονα, κάθε Ευρωπαίος θα θεωρεί αξιόπιστη.
<P>
Θέλω να τονίσω ότι, κατά τη γνώμη μου, η μεγαλύτερη πρόκληση που αντιμετωπίζει η Ευρωπαϊκή Ένωση είναι στην πραγματικότητα η αίσθηση αλληλεγγύης μεταξύ των Ευρωπαίων από τις παλιές και τις νέες χώρες, με άλλα λόγια, η αλληλεγγύη μεταξύ των Ευρωπαίων από την Ανατολή και από τη Δύση. Αυτός είναι ο μόνος τρόπος με τον οποίο μπορούμε να κάνουμε την Ευρώπη αξιόπιστη για εκείνους που φιλοδοξούν, αργά ή γρήγορα, να προσχωρήσουν στην Ένωσή μας, ανεξάρτητα από το αν πρόκειται για τα δυτικά Βαλκάνια, τη Μολδαβία, την Τουρκία ή την Ισλανδία.
<SPEAKER ID="063" NAME="Liisa Jaakonsaari" AFFILIATION="S&amp;D">
(FI) Κύριε Πρόεδρε, σίγουρα χρειάστηκε υπερβολικά πολύς χρόνος για να σχηματιστεί η Επιτροπή. Οι ιστορικοί του μέλλοντος σίγουρα θα αναρωτιούνται πώς ήταν δυνατόν να αφιερώθηκαν έξι μήνες για να δημιουργηθεί η Επιτροπή, ενώ στην Ευρώπη βιώνουμε τη μεγαλύτερη ύφεση στην οικονομική ιστορία μας.
<P>
Πιστεύω ότι αυτή η διαδικασία, στο σύνολό της, ενδυνάμωσε και ενίσχυσε την Επιτροπή και το Κοινοβούλιο. Γι' αυτό μου προκαλεί έκπληξη το γεγονός ότι η Ομάδα των Πρασίνων/Ευρωπαϊκή Ελεύθερη Συμμαχία αποφάσισε ομόφωνα να καταψηφίσει τη νέα Επιτροπή, ειδικά καθώς οι ίδιοι έχουν δηλώσει αρκετές φορές ότι αποκόμισαν πολλά από τη διαδικασία και ότι οι στόχοι τους έγιναν αποδεκτοί. Ειλικρινά, πιστεύω ότι πρόκειται για περίπτωση ακραία λαϊκισμού.
<P>
" βιωσιμότητα της εσωτερικής αγοράς και μια κοινωνική Ευρώπη είναι σαν αδέλφια: το ένα συνοδεύει το άλλο. Είναι πολύ σημαντικό ότι μια εκτίμηση των κοινωνικών επιπτώσεων είναι ένα βήμα προς την κατεύθυνση μιας κοινωνικής Ευρώπης.
<SPEAKER ID="064" NAME="Eva Lichtenberger" AFFILIATION="Verts/ALE">
(DE) Κύριε Barroso, κύριε Πρόεδρε, είμαι απογοητευμένη όχι μόνο από τα άτομα στην Επιτροπή, αλλά και από τη δική σας ανάθεση των χαρτοφυλακίων. Χωρίσατε ορισμένα από αυτά με τέτοιον τρόπο που, στο μέλλον, θα είναι πολύ δύσκολο να διεξάγουμε ειδικές διαπραγματεύσεις στις επιτροπές. Επιπλέον, πήρατε από ορισμένους Επιτρόπους ένα χαρτοφυλάκιο μέσω του οποίου είχαν αποδείξει πραγματικά την αξία τους και τους δώσατε ένα με το οποίο δεν είναι τόσο ικανοποιημένοι. Εξετάζοντας το αυτό από ψυχολογικής άποψης, ένας μη ικανοποιημένος Επίτροπος, κύριε Barroso, μπορεί να κάνει πολύ κακό, διότι, ειδικά στην αρχή του έργου του, θα αντιμετωπίσει πολλούς ανθρώπους που θα υποβάλλουν προτάσεις τις οποίες δεν θα είναι ικανός να διαχειριστεί. Κατά την άποψή μου, πρόκειται για λάθος απόφαση.
<P>
" δεύτερη παρατήρηση που θέλω να κάνω αφορά τη διοργανική συμφωνία. Σίγουρα θα αγωνιστούμε για την εφαρμογή της, καθώς η Συνθήκη της Λισαβόνας είναι πλέον σε ισχύ. Θα επιβάλουμε την άποψή μας για τις διεθνείς συνθήκες και θα επιτύχουμε σε αυτό, έστω και αν πρέπει να αντιμετωπίσουμε τακτικές καθυστέρησης τόσο από το Συμβούλιο όσο και από την Επιτροπή. " Επιτροπή πρέπει να είναι προετοιμασμένη γι' αυτό.
<SPEAKER ID="065" NAME="Czesław Adam Siekierski" AFFILIATION="PPE">
(PL) Κύριε Πρόεδρε, η Ευρωπαϊκή Ένωση βρίσκεται σε μια εντελώς νέα κατάσταση. " Συνθήκη της Λισαβόνας εισήγαγε σημαντικές αλλαγές. Τι μπορούμε να πούμε μετά από δύο μήνες λειτουργίας της; Λοιπόν, αν το σκεφτούμε βαθύτερα, πρόκειται μόνο για μια καλή και σημαντική αρχή. Τώρα μόνο έχει έρθει η στιγμή να δώσουμε σε αυτές τις διατάξεις και τα ψηφίσματα πραγματικό νόημα. Πρέπει να κάνουμε σωστό διαχωρισμό των αρμοδιοτήτων μεταξύ των θεσμικών οργάνων ή των νέων σημαντικών υψηλών θέσεων και να καθιερώσουμε πολιτικές αρχές και κανόνες για συνεργασία. Πρέπει, επίσης, να διατηρήσουμε την αρχή της πραγματικής ισότητας μεταξύ των κρατών μελών, αλλά και μεταξύ των κρατών μελών και της Ένωσης. Είναι σημαντικό να μην μειώσουμε τη σημασία της Προεδρίας που αναλαμβάνουν μεμονωμένα τα κράτη μέλη.
<P>
Μόνο μια συνεκτική Ένωση, η οποία θα μιλά με ομοφωνία, θα έχει τη θέση που της αξίζει στον κόσμο. " αρχική εμπειρία που αποκομίσαμε τους τελευταίους δύο μήνες προκαλεί διάφορες αμφιβολίες. Αυτά τα προβλήματα, λοιπόν, πρέπει να εξεταστούν εις βάθος και πρέπει να ληφθούν μέτρα που θα μας επιτρέψουν να επιτύχουμε τα αναμενόμενα αποτελέσματα και μια νέα ποιότητα λειτουργίας της Ευρωπαϊκής Ένωσης.
<SPEAKER ID="066" NAME="Csaba Sógor" AFFILIATION="PPE">
(HU) " ερώτηση που κάποτε απηύθυνε ο Kissinger επαναλαμβάνεται συχνά - ποιος θα σηκώσει το τηλέφωνο; Υπό την έννοια ότι χρειαζόμαστε ισχυρές προσωπικότητες και ισχυρά πρόσωπα. Όχι! Χρειαζόμαστε ισχυρά θεσμικά όργανα. Χρειαζόμαστε ένα Συμβούλιο, ένα Κοινοβούλιο, μια Ένωση στην οποία ο καθένας θα μπορούσε να σηκώσει το τηλέφωνο στο Συμβούλιο, διότι θα είναι ικανός να δώσει μια αρμόδια απάντηση και μια αρμόδια λύση. Θα ήθελα τώρα να απευθύνω και εγώ ένα τηλεφωνικό αίτημα: θέλουμε μια Ευρώπη στην οποία τα δικαιώματα των παραδοσιακών εθνικών μειονοτήτων θα είναι επίσης σεβαστά, όπου δεν θα υπάρχουν νόμοι για τη σλοβακική γλώσσα. Με την ενεργοποίηση αυτού του νόμου για την εθνική γλώσσα, όχι μόνο παραβιάζονται τα θεμελιώδη δικαιώματα της ΕΕ και οι διατάξεις των ευρωπαϊκών συμβάσεων για τα ανθρώπινα δικαιώματα, αλλά τίθεται σε κίνδυνο και ένα από τα σπουδαιότερα επιτεύγματα της ευρωπαϊκής ολοκλήρωσης, η λειτουργία μιας ενοποιημένης εσωτερικής αγοράς. Ζητώ να προχωρήσει η Επιτροπή στα απαραίτητα μέτρα, σύμφωνα με τη γνωμοδότηση της νομικής υπηρεσίας, προκειμένου να διασφαλίσει τη σθεναρή συνέχιση της κυριαρχίας του κοινοτικού δικαίου.
<SPEAKER ID="067" NAME="Derek Vaughan" AFFILIATION="S&amp;D">
(EN) Κύριε Πρόεδρε, τα διαρθρωτικά ταμεία υπήρξαν πολύ σημαντικά για περιφέρειες όπως η Ουαλία στο παρελθόν και σήμερα. Βοήθησαν πολλά άτομα, κοινότητες και επιχειρήσεις. Υπήρξαν ιδιαίτερα σημαντικά κατά τη διάρκεια της πρόσφατης δύσκολης οικονομικής συγκυρίας.
<P>
Ως εκ τούτου, είναι ζωτικής σημασίας όλες αυτές οι ομάδες να μπορούν να επωφελούνται από τα διαρθρωτικά ταμεία και στο μέλλον. Πιστεύω ότι θα έπρεπε να είναι διαθέσιμο ένα διαρθρωτικό ταμείο σε όλες τις περιφέρειες της Ευρώπης αν είναι επιλέξιμες μετά το 2013. Πιστεύω ότι πρέπει να αποκλείσουμε την επανεθνικοποίηση των διαρθρωτικών ταμείων και χαιρέτισα ιδιαίτερα τα σχόλια του προτεινόμενου Επιτρόπου για τον προϋπολογισμό και τον δημοσιονομικό προγραμματισμό, ο οποίος εξέφρασε τη θέση του για την επανεθνικοποίηση της πολιτικής συνοχής και των διαρθρωτικών ταμείων.
<P>
Εκτιμώ επίσης ότι είναι σημαντικό να μην σταματήσει ξαφνικά η χρηματοδότηση το 2013 για όλες τις ομάδες που ανέφερα. Ως εκ τούτου, πιστεύω ότι είναι σημαντικό να εφαρμοστεί ένα μεταβατικό καθεστώς για τις περιφέρειες που είναι εκτός σύγκλισης μετά το 2013. Ελπίζω η Επιτροπή να δώσει στην πολιτική συνοχής και στα διαρθρωτικά ταμεία την προτεραιότητα που τους αξίζει τις προσεχείς εβδομάδες και μήνες.
<SPEAKER ID="068" NAME="Gay Mitchell" AFFILIATION="PPE">
(EN) Κύριε Πρόεδρε, θέλω να εγείρω ένα ζήτημα εδώ το οποίο εγείρω και στη χώρα μου με την ελπίδα ότι, εγείροντάς το από την κορυφή προς τα κάτω και από κάτω προς την κορυφή, ενδέχεται να δούμε την ανάληψη δράσης ως προς αυτό.
<P>
Μιλάμε διαρκώς για την τραπεζική κρίση και για το τι μπορούμε να κάνουμε για τις μικρές και μεσαίες επιχειρήσεις. Το πρόβλημα είναι ότι υπάρχουν πολλές μικρές και μεσαίες επιχειρήσεις που απλώς δεν μπορούν να πάρουν δάνεια, παρά το γεγονός ότι έχουν βιώσιμες επιχειρήσεις και προσφέρουν απασχόληση. Ο μεγαλύτερος λόγος γι' αυτό, βάσει της εμπειρίας μου, είναι η απουσία των διευθυντών των τραπεζών. Φτάσαμε σε αυτήν την κρίση διότι το τραπεζικό σύστημα λειτουργούσε με αυτόματο πιλότο - και, σε πολλές περιπτώσεις, ακόμα λειτουργεί με αυτόματο πιλότο. " Ευρωπαϊκή Κεντρική Τράπεζα και η Ευρωπαϊκή Επιτροπή παρείχαν μεγάλη υποστήριξη στα χρηματοπιστωτικά ιδρύματα. Είναι καιρός τώρα να επιστρέψουμε, και χρησιμοποιήσαμε κάθε επιρροή που έχουμε για να επιστρέψουμε, στον παραδοσιακό διευθυντή της τράπεζας, ο οποίος μπορεί να αναλάβει ένα υπολογισμένο ρίσκο με βάση τον χαρακτήρα, την ικανότητα και το ιστορικό.
<P>
Πραγματικά πιστεύω ότι αυτό θα έκανε τη διαφορά και το λέω αυτό στους 27 Επιτρόπους που παρίστανται εδώ: μην υποτιμάτε την ικανότητά σας να επηρεάζετε...
<P>
(Ο Πρόεδρος διακόπτει τον ομιλητή)
<SPEAKER ID="069" NAME="Jörg Leichtfried" AFFILIATION="S&amp;D">
(DE) Κύριε Πρόεδρε, κύριε Barroso, θέλω να αναφέρω δύο πράγματα που, για εμένα, είναι απολύτως καίριας σημασίας. Πολλά έχουν ειπωθεί σήμερα για την αντιμετώπιση της κρίσης. Σε αυτό το πλαίσιο, πρέπει να γνωρίζουμε ένα πράγμα: αυτή η κρίση δεν θα ξεπεραστεί αν αρχίσουν να δίνονται ξανά πριμοδοτήσεις μόλις οι τράπεζες ανακτήσουν τη σταθερότητά τους. Αυτή η κρίση θα ξεπεραστεί μόνο όταν εκείνοι που έμειναν τώρα άνεργοι ξαναγυρίσουν στις θέσεις εργασίας τους και όταν εκείνοι που, μέχρι τώρα, δεν είχαν δουλειά καταφέρουν να εργαστούν. Τότε θα έχουμε ξεπεράσει την κρίση.
<P>
Είναι, λοιπόν, ζωτικής σημασίας για την Επιτροπή σας να επιτύχετε τον στόχο της δημιουργίας και της προστασίας των θέσεων εργασίας και της διασφάλισης ότι όσοι εργάζονται σκληρά θα λαμβάνουν επαρκή αμοιβή για τη δουλειά τους και θα έχουν μεγαλύτερο μερίδιο στη γενική ευημερία από ό,τι στο παρελθόν. Αν καταφέρετε να το επιτύχετε αυτό, κύριε Barroso, τότε, κατά τη γνώμη μου, η μελλοντική Επιτροπή θα είναι πιο επιτυχημένη από την προηγούμενη.
<SPEAKER ID="070" NAME="Seán Kelly" AFFILIATION="PPE">
(EN) Κύριε Πρόεδρε, όπως με την εκλογή ενός Πάπα, ελπίζω ότι θα μπορέσουμε να πούμε σήμερα το απόγευμα "Habemus Papam, habemus Επιτροπή", αλλά ένας τομέας που απασχολεί εμένα και πολλούς άλλους είναι ότι, σύμφωνα με τη Συνθήκη της Λισαβόνας, ο σκοπός του διορισμού Προέδρου του Συμβουλίου είναι για να υπάρχει σαφήνεια. Δεν είμαι βέβαιος αν υπάρχει η σαφήνεια και ίσως ο Πρόεδρος Barroso θα μπορούσε να μας το απαντήσει αυτό.
<P>
Όταν τα πράγματα σοβαρεύουν, σε μια εποχή κρίσης, ποιος θα είναι εκείνη η ενιαία φωνή που θα εκπροσωπεί την Ευρώπη; Θα είναι ο κ. Van Rompuy; Θα είναι η βαρόνη Ashton; Θα είναι ένας από τους Επιτρόπους; Θα είναι η εκ περιτροπής Προεδρία ή θα είναι ο ίδιος ο Πρόεδρος Barroso; Θα ήθελα μια απάντηση σε αυτό.
<SPEAKER ID="071" NAME="José Manuel Barroso" LANGUAGE="EN">
Κύριε Πρόεδρε, θα προσπαθήσει να αρχίσω δίνοντας απαντήσεις σε ορισμένες συγκεκριμένες ερωτήσεις και, στη συνέχεια, θα αναφερθώ στις πιο γενικές.
<P>
Πρώτον, σχετικά με τη ζώνη του ευρώ, ορισμένοι βουλευτές του Κοινοβουλίου έθεσαν ζητήματα σχετικά με την ευρωζώνη και ορισμένα τρέχοντα προβλήματα που αντιμετωπίζουμε σε κράτη μέλη της ευρωζώνης. Καταρχάς, επιτρέψτε μου να υπενθυμίσω ότι το ευρώ είναι μία από τις μεγάλες επιτυχίες της ευρωπαϊκής ιστορίας. Από την εποχή της δημιουργίας της, με 11 συμμετέχοντες, η ζώνη του ευρώ επεκτάθηκε και περιλαμβάνει 16 κράτη μέλη. " ζώνη του ευρώ υπήρξε μια περιοχή σταθερότητας και δημιουργίας θέσεων εργασίας. Φυσικά, δέχθηκε πλήγμα από την κρίση. Και οι χώρες εκτός ευρωζώνης επλήγησαν από την κρίση. Δεν χρειάζεται να σας υπενθυμίσω ότι, μόλις πριν από λίγες ημέρες, δέχθηκα τον πρωθυπουργό της Ισλανδίας, μιας χώρας που βρίσκεται πολύ κοντά μας -και είναι μέλος εκτός ευρωζώνης- η οποία βιώνει αυτήν την κρίση. Θέλω να επαναλάβω ότι αυτή η κρίση δεν δημιουργήθηκε στη ζώνη του ευρώ, αλλά προήλθε εκτός ευρωζώνης.
<P>
Αλλά η αλήθεια είναι ότι το ευρώ πράγματι προστάτευσε τις χώρες που έχουν το ενιαίο νόμισμα. Πιστεύω ότι η ευρωπαϊκή κατάσταση θα ήταν πολύ πιο δύσκολη σήμερα αν δεν είχαμε το ευρώ. Ακόμα δεν έχουμε αντλήσει όλα τα οφέλη του ευρώ. Για να γίνει αυτό, πρέπει να ενισχύσουμε τον οικονομικό συντονισμό στη ζώνη του ευρώ. Είναι αλήθεια ότι δεν έχουμε απλώς μια νομισματική ένωση. Θα έπρεπε να έχουμε μια πραγματική οικονομική ένωση. " συνθήκη προσφέρει νέες ευκαιρίες, τις οποίες σκοπεύω να αξιοποιήσω. Ο κ. Olli Rehn, ο νέος Επίτροπος αρμόδιος γι' αυτά τα θέματα -αν λάβουμε την υποστήριξή σας- θα αναπτύξει αυτήν τη γραμμή.
<P>
Το να βλέπουμε μπροστά για το πώς θα ενισχύσουμε την ευρωζώνη είναι πολύ σημαντικό, αλλά φυσικά αυτό δεν μας εμποδίζει να βλέπουμε και το παρόν. " περίοδος που διανύει η ευρωζώνη είναι δύσκολη. Δεν έχει νόημα να το αρνούμαστε. Άλλες χώρες εκτός της ευρωζώνης βιώνουν επίσης πολύ δύσκολους καιρούς. Ας το αναγνωρίσουμε και αυτό. Εντούτοις, οφείλω να πω ότι η κατάσταση στις χρηματοπιστωτικές αγορές περιγράφεται ορισμένες φορές με έναν τρόπο που μεγεθύνει τα προβλήματα και δεν δίνει πάντα μια αντικειμενική εκτίμηση της κατάστασης. Αυτές οι αναλύσεις προέρχονται συχνά από χώρες εκτός της ευρωζώνης.
<P>
Αλλά η ευρωζώνη έχει την ικανότητα να αντιμετωπίζει τις δυσκολίες που βιώνει αυτήν τη στιγμή. Έχουμε το σύστημα δημοσιονομικών κανόνων μας, το Σύμφωνο Σταθερότητας και Ανάπτυξης, το οποίο πρέπει να εφαρμόζεται σωστά. Στην περίπτωση της Ελλάδας, έχουμε την ικανότητα να αξιολογήσουμε και να εποπτεύσουμε το πρόγραμμα δημοσιονομικής προσαρμογής της. Έχουμε τη δυνατότητα να προτείνουμε τολμηρές διαρθρωτικές μεταρρυθμίσεις στην Ελλάδα, οι οποίες θα παρακολουθούνται στενά και από την Επιτροπή.
<P>
Στις 3 Φεβρουαρίου, η Επιτροπή ενέκρινε μια δέσμη μέτρων για την Ελλάδα, η οποία θα πάει στο Συμβούλιο στις αρχές της προσεχούς εβδομάδας. Φυσικά, η λύση προϋποθέτει, πάνω από όλα, δράση από την ελληνική πλευρά. " υποστήριξη για την αποφασιστικότητα των ελληνικών αρχών θα αυξήσει την εμπιστοσύνη στην επιτυχή ολοκλήρωση του φιλόδοξου προγράμματος που έχουν υιοθετήσει.
<P>
Τα κράτη μέλη, ειδικά εκείνα που ανήκουν στην ευρωζώνη, πρέπει πάντα να έχουν υπόψη ότι οι οικονομικές πολιτικές κάθε μεμονωμένου κράτους έχουν επιπτώσεις στις οικονομίες των άλλων. Χαιρετίζω τις σαφείς ενδείξεις ότι όλα τα κράτη μέλη έχουν επίγνωση της πρόκλησης και θα ενεργήσουν αναλόγως.
<P>
Τέθηκε μια συγκεκριμένη ερώτηση για την πολιτική προστασίας των καταναλωτών, νομίζω από την κ. Gebhardt. Υπάρχει ένα άτομο στην Επιτροπή με σαφή αρμοδιότητα για την πολιτική προστασίας των καταναλωτών, ο Επίτροπος Dalli. Εκείνος θα είναι επικεφαλής αυτής της πολιτικής, θα προτείνει πρωτοβουλίες σε αυτόν τον τομέα και θα τις συζητά μαζί σας στην επιτροπή IMCO και στην Ολομέλεια. " διάσταση που θα αφορά ειδικά το αστικό δίκαιο θα υπόκειται στην αρμοδιότητα της Επιτρόπου για τη δικαιοσύνη, της Αντιπροέδρου Reding. Αυτό είναι φυσιολογικό για τα περισσότερα εκτελεστικά όργανα στην Ευρώπη, όπου αυτά τα ειδικά θέματα άπτονται της αρμοδιότητας του υπουργού Δικαιοσύνης.
<P>
Φυσικά, όλες οι αποφάσεις για νέες πρωτοβουλίες θα πρέπει να εγκρίνονται από το Σώμα των Επιτρόπων. Είμαι εξαιρετικά πιστός στη συλλογικότητα. Μάλιστα, πολλοί από εσάς ζητήσατε από την Επιτροπή να διατηρήσει έναν έντονο χαρακτήρα συλλογικότητας. Σύμφωνα με τις συνθήκες, ο Πρόεδρος της Επιτροπής είναι ο θεματοφύλακας της συλλογικότητας. Στις σημερινές πολιτικές, αυτή είναι η συνήθης τάση. Όλο και περισσότερα θέματα είναι εγκάρσιου ή οριζόντιου χαρακτήρα. Χρειάζονται έναν κοινό σκοπό και προϋποθέτουν την ενσωμάτωση διαφορετικών τομεακών πολιτικών.
<P>
Αυτό που συμβαίνει στην Επιτροπή είναι περίπου το ίδιο με αυτό που συμβαίνει στην εθνική διακυβέρνηση και στην παγκόσμια διακυβέρνηση. Βλέπουμε τώρα ότι, πολύ συχνά, οι αρχηγοί κρατών και κυβερνήσεων καλούνται να χειριστούν, με συντονισμένο και συνεκτικό τρόπο, θέματα που στο παρελθόν αντιμετωπίζονταν χωριστά από τους αρμόδιους στις διάφορες κυβερνήσεις.
<P>
Αυτό ακριβώς, λοιπόν, σκοπεύουμε να κάνουμε. Θέλω να τονίσω αυτό το σημείο με ιδιαίτερη υπερηφάνεια, διότι δημιουργούμε τώρα αυτήν τη νέα Επιτροπή βασισμένοι στην εμπειρία της προηγούμενης. " προηγούμενη ήταν η πρώτη Επιτροπή αυτής της διευρυμένης Ευρώπης - ήταν η πρώτη φορά που είχαμε Επιτροπή με 27 μέλη από 27 διαφορετικές χώρες. Το γεγονός ότι αυτή η Επιτροπή εργάστηκε με αληθινό πνεύμα συλλογικότητας και με ένα αίσθημα σκοπού αποτελεί πράγματι μια απόδειξη ότι η διευρυμένη Ευρωπαϊκή Ένωση μπορεί να λειτουργήσει με 27 μέλη ή και περισσότερα. Πιστεύω ότι αυτό είναι επίσης πολύ σημαντικό για το μέλλον.
<P>
Υπάρχουν ορισμένα σαφή ερωτήματα για την πολιτική συνοχής και για ορισμένες κοινοτικές πολιτικές όπως η αλιεία και η γεωργία - για παράδειγμα, η ερώτηση του κ. Capoulas Santos. " πολιτική συνοχής διαφυλάσσεται στη Συνθήκη της Λισαβόνας. Από τη φύση της, είναι μια ευρωπαϊκή πολιτική. Πρέπει να δούμε πώς μπορούμε να συνεχίσουμε τη διαδικασία της μεταρρύθμισης για να μπορέσουμε να συνεχίσουμε να βελτιώνουμε τη χρηστή διαχείριση των πόρων της πολιτικής και να διασφαλίσουμε ότι η πολιτική συνοχής και η περιφερειακή πολιτική μεταφράζονται σε πραγματική αύξηση της ανταγωνιστικότητας όλων των περιφερειών της Ευρώπης. Πρέπει να βεβαιωθούμε ότι η πολιτική μπορεί να το επιτύχει αυτό για να έχουμε ισχυρά επιχειρήματα στην επόμενη συζήτηση για τη χρηματοδότηση. Επιτρέψτε μου να σας βεβαιώσω για την πλήρη αφοσίωσή μου -και, νομίζω πως μπορώ να πω, για την πλήρη αφοσίωση της νέας Επιτροπής- στις αρχές της κοινωνικής, οικονομικής και εδαφικής συνοχής που επίσης διαφυλάσσονται στη Συνθήκη της Λισαβόνας. Φυσικά, θα κάνουμε ό,τι μπορούμε για να προάγουμε τις κοινές πολιτικές της Ευρώπης.
<P>
Τέθηκαν ορισμένες συγκεκριμένες ερωτήσεις σχετικά με την εκτίμηση των κοινωνικών επιπτώσεων - η ερώτηση του κ. Cerca. Θέλω να καταστήσω σαφές αυτό που έχω δηλώσει δημόσια και στο παρελθόν. Δεσμευόμαστε για την εισαγωγή αυτής της εκτίμησης κοινωνικών επιπτώσεων στο έργο μας μέσω του συμβουλίου εκτίμησης επιπτώσεων. Πιστεύουμε ότι έχουμε σημειώσει μεγάλη πρόοδο σχετικά με την εκτίμηση των επιπτώσεων. Είμαστε πάντα έτοιμοι να βελτιώσουμε αυτό το έργο και πιστεύουμε ότι η κοινωνική διάσταση πρέπει να αντιμετωπίζεται σωστά στο έργο μας.
<P>
Ορισμένοι βουλευτές μού απηύθυναν ερωτήσεις σχετικά με την ενεργειακή ασφάλεια. Θέλω να τονίσω ότι θα συμπεριλάβουμε την ενεργειακή ασφάλεια στην πρότασή μας για μια στρατηγική της Ευρωπαϊκής Ένωσης 2020. Μία από τις καινοτομίες της στρατηγικής Ευρωπαϊκή Ένωση 2020 είναι ακριβώς να φέρνει κοντά κάποιες πολιτικές που στο παρελθόν αντιμετωπίζονταν ξεχωριστά. Πιστεύω ότι η προώθηση της ενεργειακής ασφάλειας και της ενεργειακής απόδοσης πρέπει να αποτελέσει σημαντικό μέρος της ατζέντας μας για την ανταγωνιστικότητα και για πιο πράσινη, αειφόρο και αποδοτική ως προς την αξιοποίηση πόρων ανάπτυξη στην Ευρώπη. Αυτό δείχνει πόσο σημαντική πιστεύουμε ότι είναι αυτή η ατζέντα.
<P>
Κάποιοι από εσάς με ρώτησαν για τις ΜΜΕ και για την αξία της εσωτερικής αγοράς - ο κ. Hökmark και άλλοι. Είναι πολύ σημαντικό να δώσουμε νέα ώθηση στην εσωτερική αγορά τώρα. Είναι σημαντικό να καταστήσουμε σαφές ότι η εσωτερική αγορά δεν είναι απλώς μια αγορά, έστω και αν οι αγορές είναι σημαντικές.
<P>
Κάποιοι πιστεύουν ότι προστατεύουμε τις αγορές διότι είμαστε φονταμενταλιστές της αγοράς. Τίποτα δεν θα μπορούσε να απέχει περισσότερο από την αλήθεια. Πιστεύουμε ότι η εσωτερική αγορά είναι, πάνω από όλα, η βάση για το ευρωπαϊκό σχέδιο. Χωρίς μια εσωτερική αγορά, δεν θα έχουμε μια ισχυρή Ευρωπαϊκή Ένωση. Αν επιτρέψετε τον κατακερματισμό της εσωτερικής αγοράς, θα δούμε το άσχημο πρόσωπο του οικονομικού εθνικισμού ξανά στην Ευρώπη. Πρέπει να μιλήσουμε με γενναιότητα και να πούμε ότι η εσωτερική αγορά υπάρχει για να προστατεύει τους ασθενέστερους - τους καταναλωτές, να προστατεύει τις μικρές και μεσαίες εταιρείες απέναντι στα μονοπώλια και, φυσικά, να προστατεύει το ευρωπαϊκό σχέδιο εν γένει. Γι' αυτό ζήτησα από τον κ. Monti να εκπονήσει μια έκθεση ώστε να προτείνουμε ορισμένες νέες ιδέες και επίσης να δημιουργήσουμε μεγαλύτερη συναίνεση για τη νέα ώθηση και την εμβάθυνση της εσωτερικής αγοράς ως ένα από τα σπουδαιότερα επιτεύγματα του ευρωπαϊκού σχεδίου μας για το παρελθόν και για το μέλλον.
<P>
(FR) Θα ήθελα τώρα να μιλήσω για ορισμένα γενικά θέματα που ανέφεραν κάποιοι από εσάς. Ο κ. Daul, ο κ. Schulz, ο κ. Lamassoure -ο οποίος τόνισε στην ομιλία του τη σημασία της τόλμης- ο κ. López Aguilar, ο κ. Mayor Oneja και πολλοί άλλοι έθιξαν το ζήτημα της φιλοδοξίας. Κατά τη γνώμη μου, πρόκειται για ένα εξαιρετικά σημαντικό θέμα και πρέπει να διεξαγάγουμε μια ειλικρινή συζήτηση σχετικά με αυτό.
<P>
Ορισμένοι από εσάς, συγκεκριμένα ο κ. Schulz, με ρώτησαν ξανά για το θέμα της αγοράς και της κοινωνικής πολιτικής. Θα σας πω και πάλι: δεν χρειάζεται να πείσετε την Επιτροπή για την ανάγκη ύπαρξης ενός κοινωνικού σκοπού. Θα πρέπει να συνεργαστείτε μαζί μας για να πείσουμε ορισμένες κυβερνήσεις, διότι η αλήθεια είναι πολύ σαφής: ορισμένες κυβερνήσεις πιστεύουν ότι η Ευρώπη αφορά μόνο την αγορά και ότι, σύμφωνα με την αρχή της επικουρικότητας, αυτές είναι υπεύθυνες για την κοινωνική πολιτική. Διαφωνώ. Πιστεύω ότι, προκειμένου να υπάρχει και ένα συναισθηματικό δέσιμο με την Ευρώπη, πρέπει να έχουμε μια κοινωνική διάσταση. Χρειαζόμαστε μια κοινωνική διάσταση που θα συνδυάζει αυτά που μπορούν να γίνουν σε ευρωπαϊκό επίπεδο με αυτά που μπορούν να γίνουν σε εθνικό επίπεδο. Κανείς δεν θέλει να δημιουργήσει ένα ευρωπαϊκό σύστημα κοινωνικής ασφάλισης ή ένα κεντρικό σύστημα υγείας στην Ευρώπη. Δεν προτείνουμε κάτι τέτοιο.
<P>
Επιπλέον, αυτό δεν πρέπει να αντιμετωπιστεί ως ανταγωνισμός μεταξύ εθνικού και ευρωπαϊκού επιπέδου. Ωστόσο, αν, κατ' επέκταση του έργου μας για την εσωτερική αγορά, τον ανταγωνισμό, την πολιτική κρατικών ενισχύσεων και άλλες πολιτικές, όπως η πολιτική εξωτερικού εμπορίου, δεν υπάρχει κοινωνική διάσταση στην Ευρώπη, θα δυσκολευτούμε να διασφαλίσουμε τη νομιμότητα του ευρωπαϊκού σχεδίου.
<P>
Συνεπώς, επισημαίνω το εξής: δεν χρειάζεται να πείσετε εμάς για την ανάγκη για κοινωνική διάσταση. Συνεργαστείτε μαζί μας για να ενισχύσουμε την κοινωνική διάσταση της Ευρώπης -την οικονομία της κοινωνικής αγοράς- η οποία, επιπλέον, διαφυλάσσεται στη Συνθήκη της Λισαβόνας. Είμαι πολύ προσηλωμένος σε αυτό και πρέπει να προσπαθήσουμε για να το επιτύχουμε μαζί. Δεν υπάρχει αμφιβολία γι' αυτό.
<P>
(Χειροκροτήματα)
<P>
Όσον αφορά το θέμα της διακυβέρνησης -ένα αγαπημένο θέμα του κ. Verhofstadt και δικό μου- επαναλαμβάνω, βοηθήστε μας, υποστηρίξτε μας. Είμαι υπέρ της ενισχυμένης διακυβέρνησης της Ευρώπης, και η Ευρώπη χρειάζεται αυτήν την ενισχυμένη διακυβέρνηση. " ομιλία μου - θα την χαρακτηρίσετε ομιλία, είναι ομιλία, αλλά ταυτόχρονα είναι και μια ομιλία που εκφωνώ εξ ονόματος του νέου Σώματος των Επιτρόπων και αντικατοπτρίζει μια πολιτική φιλοδοξία, μια πολιτική στάση- είναι σαφής. Ζούμε σε πρωτοφανείς καιρούς. Όπως είπα, τόσο εντός όσο και εκτός της Ευρώπης, χρειαζόμαστε περισσότερη αποφασιστικότητα όσον αφορά τα ευρωπαϊκά θέματα. Είμαι απόλυτα πεπεισμένος, πνευματικά και πολιτικά, ότι, αν η Ευρώπη δεν δράσει με συντονισμένο τρόπο, κινδυνεύουμε να περιοριστούμε μόνο σε έναν ασήμαντο ρόλο σε διεθνές επίπεδο στο μέλλον. Το ανέφερα αυτό στις κατευθυντήριες γραμμές μου, προς του αρχηγούς κρατών και κυβερνήσεων, και θα το επαναλάβω στο άτυπο Ευρωπαϊκό Συμβούλιο, μεθαύριο, διότι είμαι πεπεισμένος γι' αυτό.
<P>
Πιστεύω ότι οι πρόσφατες εξελίξεις τόνισαν απλώς αυτήν την κατάσταση εντονότερα. " διεθνής χρηματοπιστωτική κρίση έδειξε πόσο αλληλένδετες είναι οι οικονομίες μας. Τα προβλήματα που αντιμετωπίζει η ζώνη του ευρώ αυτήν τη στιγμή επίσης δείχνουν πόσο αλληλένδετες είναι οι οικονομίες μας. Ως εκ τούτου, πρέπει να εντείνουμε τις προσπάθειές μας για ευρωπαϊκό συντονισμό και διακυβέρνηση. Οι Βρυξέλλες δεν χρειάζεται απαραίτητα να αναλάβουν εθνικές αρμοδιότητες: αυτή είναι μια συζήτηση του 20ου αιώνα και πιστεύω ότι είναι πλέον ξεπερασμένη. Είναι λάθος να μετατρέψουμε αυτήν τη συζήτηση σε συζήτηση τύπου "είναι για τις Βρυξέλλες, είναι για την Επιτροπή, είναι κατά των κρατών μελών ...", διότι αυτό θα ήταν παράλογο.
<P>
Είναι σαφές ότι, μολονότι θέλουμε να έχουμε έναν ρόλο στον σημερινό κόσμο, τα κράτη μέλη μας δεν έχουν την απαιτούμενη επιρροή για να διαπραγματευτούν επί ίσοις όροις με τις "νωμένες Πολιτείες, τη Ρωσία ή την Κίνα. Χρειαζόμαστε, λοιπόν, αυτήν τη διάσταση, όχι για να ενισχύσουμε τις Βρυξέλλες, αλλά για να ενισχύσουμε την Ευρώπη και, κυρίως, για να επικεντρωθούμε στα πραγματικά συμφέροντα κάθε πολίτη μας. Επ' αυτού πρέπει να εργαστούμε από κοινού και επ' αυτού και πάλι σας λέω: υποστηρίξτε μας. Χρειαζόμαστε την υποστήριξή σας, όχι σε μια πορεία που θα οδηγήσει αναπόφευκτα σε πόλεμο μεταξύ των θεσμικών οργάνων -τώρα περισσότερο από ποτέ χρειαζόμαστε τη θεσμική εταιρική σχέση- αλλά στην προστασία των συμφερόντων της Ευρώπης στον κόσμο.
<P>
Τέλος, όσον αφορά τις εξωτερικές σχέσεις, ας είμαστε και εδώ απολύτως σαφείς. Πού στον κόσμο μετράει η Ευρώπη; " Ευρώπη μετράει στον κόσμο εκεί όπου έχει συντονισμένη θέση. Είναι σεβαστή όσον αφορά το εμπόριο, μπορώ να σας βεβαιώσω γι' αυτό. Οι νόμοι μας περί ανταγωνισμού είναι σεβαστοί από όλες τις μεγάλες διεθνείς κοινοπραξίες. Έχουμε μια κοινή πολιτική. Έχουμε θεσμούς. Έχουμε τη βάση επί της οποίας πρέπει να δράσουμε. Έχετε υπόψη, όμως, ότι ζούμε σε μια εποχή, ειδικά όσον αφορά τη διεθνή ασφάλεια, όπου η Ευρώπη δεν έχει τα γεωπολιτικά και αμυντικά μέσα που έχουν οι άλλοι. Μπορώ να δω πολύ καθαρά, όταν μιλώ με κάποιους από τους διεθνείς εταίρους μας, ότι σκέφτονται πάνω από όλα με βάση την ασφάλεια. Σκέφτονται με βάση τη στρατηγική ισορροπία. Και ως προς αυτό, πρέπει να το πούμε καθαρά, η Ευρώπη δεν πρέπει να είναι αφελής.
<P>
Το πρόβλημα στην Κοπεγχάγη δεν ήταν η έλλειψη φιλοδοξίας από την Ευρώπη, όπως λένε ορισμένοι. Αντιθέτως, ήμασταν οι πιο φιλόδοξοι με διαφορά. Για εμένα, αυτό που μας έδειξε η Κοπεγχάγη ήταν ότι έπρεπε να εκφράσουμε ένα ευρωπαϊκό συμφέρον στους διάφορους τομείς και να το υπερασπιστούμε σταθερά και στρατηγικά με όλους τους εταίρους μας. Συνεπώς, δεν πρέπει να διεξαγάγουμε απλώς μια γενναιόδωρη πολιτική, όσο σημαντικό και αν είναι αυτό· πρέπει επίσης να έχουμε τη δύναμη να υπερασπιστούμε τη γενναιοδωρία μας και την πεποίθηση να προστατεύσουμε τα συμφέροντά μας. Αυτό σκοπεύω να κάνω και ελπίζω να έχω την υποστήριξή σας και σε αυτό το πλαίσιο.
<P>
Τέλος, κάποιοι βουλευτές -ο κ. Lehne και ο κ. Swoboda, η κ. Roth-Behrendt, η κ. Wallis και ο κ. Rangel, μεταξύ άλλων- μίλησαν εκτενώς για το θεσμικό ζήτημα και, συγκεκριμένα, για τη συμφωνία-πλαίσιο. Θέλω να σας πω ότι αυτό που έκανα στις διαπραγματεύσεις μαζί σας ήταν ακριβώς να μεταφέρω το πνεύμα και το γράμμα της Συνθήκης της Λισαβόνας.
<P>
Ορισμένοι δεν έχουν συνειδητοποιήσει ακόμα ότι το Ευρωπαϊκό Κοινοβούλιο έχει σήμερα αρμοδιότητες που δεν είχε πριν από τη Συνθήκη της Λισαβόνας. Πιστεύω στην ευρωπαϊκή διάσταση του κοινοβουλευτισμού και όταν χρησιμοποιώ τη λέξη "διάσταση" -τα αγγλικά μου δεν είναι τόσο καλά όσο τα δικά σας, κύριε Wallis- δεν το κάνω για να πω κάτι αόριστο. Για εμένα "διάσταση" σημαίνει βάθος, σημαίνει εμβέλεια. Πρόκειται για κάτι πολύ φιλόδοξο, εν πάση περιπτώσει.
<P>
Θέλω να εργαστώ με το Κοινοβούλιο σε αυτό το πνεύμα. Όχι εις βάρος ενός άλλου θεσμικού οργάνου, διότι πιστεύω -και πρέπει να το πω εδώ- ότι χρειαζόμαστε ένα πολύ ισχυρό Συμβούλιο και Ευρωπαϊκό Συμβούλιο. Χαιρετίζω τις καινοτομίες στη Συνθήκη της Λισαβόνας, ειδικά την παρουσία μιας μόνιμης Προεδρίας του Ευρωπαϊκού Συμβουλίου, διότι αυτό προσδίδει συνέχεια και συνέπεια σε μακροπρόθεσμο επίπεδο.
<P>
Χαιρετίζω ιδιαίτερα τη δημιουργία του ρόλου του Ύπατου Εκπροσώπου, ο οποίος είναι, ταυτόχρονα, Αντιπρόεδρος της Ευρωπαϊκής Επιτροπής. Αυτό δεν έχει σκοπό να κάνει τα πράγματα δυσκολότερα· το αντίθετο μάλιστα! Αντί να έχουμε δύο κέντρα για τις εξωτερικές σχέσεις, ένα από την πλευρά του Συμβουλίου και ένα από την πλευρά της Επιτροπής, τώρα έχουμε μία εξέχουσα προσωπικότητα -σε αυτήν την περίπτωση, τη βαρόνη Ashton- η οποία θα προασπίζει το ευρωπαϊκό συμφέρον με διακυβερνητική νομιμότητα, που παραμένει πολύ σημαντική στα εξωτερικά θέματα, αλλά και με ευρωπαϊκή νομιμότητα.
<P>
Ως εκ τούτου, το λέω αυτό με μεγάλη βεβαιότητα. Πιστεύω ότι θα ήταν λάθος να ξεκινήσουμε μια συζήτηση ή μια θεσμική διένεξη τώρα. Χρειαζόμαστε τα θεσμικά όργανα. Κάποιοι αισθάνθηκαν την ανάγκη να απευθύνουν το αιώνιο ερώτημα για τον κ. Kissinger και τον τηλεφωνικό αριθμό. Το έχω ήδη πει μία φορά: ο κ. Kissinger ήταν υπουργός Εξωτερικών. Πιστεύω ότι, από τώρα και στο εξής, ο αντίστοιχος αριθμός του υπουργού Εξωτερικών των "ΠΑ θα είναι ο αριθμός της βαρόνης Ashton. Εκείνη έχει την ευθύνη και την ικανότητα να διαδραματίσει αυτόν τον ρόλο.
<P>
Ωστόσο, σε επίπεδο αρχηγών κρατών και κυβερνήσεων, πέρα από τις σχέσεις με τα κράτη μέλη μας, έχουμε, στη Συνθήκη της Λισαβόνας, τον Πρόεδρο του Συμβουλίου, ο οποίος εκπροσωπεί την Ευρώπη σε θέματα εξωτερικής πολιτικής και κοινής ασφάλειας, και την Επιτροπή, η οποία, σύμφωνα με το άρθρο 17, εκπροσωπεί την Ευρώπη σε κάθε άλλη πτυχή των εξωτερικών σχέσεων. Αυτό είναι το σύστημά μας.
<P>
Κάποιοι θα ήθελαν ένα πλήρως ενοποιημένο σύστημα. Όπως είπαν ορισμένοι, ούτε οι "νωμένες Πολιτείες έχουν πάντα ένα πλήρες ενοποιημένο σύστημα. Ορισμένες φορές, διαπραγματευόμαστε με την κυβέρνηση των "ΠΑ και, στη συνέχεια, ανακαλύπτουμε ότι το Κογκρέσο δεν ακολουθεί ακριβώς την ίδια γραμμή με την κυβέρνηση των "ΠΑ.
<P>
Είναι επίσης σημαντικό να γίνει κατανοητό εδώ ότι αποτελούμαστε από 27 κράτη μέλη. Έχουμε ένα σύστημα που αποτελεί βελτίωση του εσωτερικού συστήματος. Αντί να έχουμε μια Προεδρία που αλλάζει κάθε έξι μήνες, έχουμε μια μόνιμη Προεδρία του Συμβουλίου. Τώρα έχουμε την Ύπατο Εκπρόσωπο και Αντιπρόεδρο της Επιτροπής. Πρόκειται για ένα βήμα προόδου, είναι αλήθεια, αλλά ο δυναμισμός είναι πιο σημαντικός από τον μηχανισμό, και με αυτόν τον τρόπο πρέπει να προσθέσουμε μια νέα διάσταση στη δράση μας.
<P>
Ολοκληρώνω την ομιλία μου απευθύνοντας μια έκκληση στο Κοινοβούλιο. " εξουσία συνοδεύεται από την ευθύνη. Θα είμαι πολύ ειλικρινής μαζί σας εδώ, κυρίες και κύριοι: το Ευρωπαϊκό Κοινοβούλιο απέκτησε μεγάλο αριθμό αρμοδιοτήτων με αυτήν την αναθεώρηση. Ελπίζω ότι αυτές οι αρμοδιότητες θα χρησιμοποιηθούν όχι μόνο για ευχάριστες πολιτικές, αλλά και ως μέρος της ευθύνης της διακυβέρνησης της Ευρώπης μαζί με τα άλλα θεσμικά όργανα. Αυτή είναι μια μεγάλη δοκιμασία για την ευθύνη όλων των θεσμικών οργάνων - του Ευρωπαϊκού Κοινοβουλίου, της Επιτροπής και του Ευρωπαϊκού Συμβουλίου.
<P>
Κάποιοι μου ζητήσατε -με ειλικρίνεια, πιστεύω- να επιδείξω περισσότερη τόλμη. Μπορώ να σας πω ότι είμαι διατεθειμένος να κάνω προσπάθειες προς αυτήν την κατεύθυνση. Ωστόσο, η Επιτροπή μόνη της δεν θα είναι ικανή να τις πραγματοποιήσει. Ας είμαστε σαφείς όσον αφορά αυτό το θέμα. Θα ήταν μια ψευδαίσθηση και η Επιτροπή δεν μπορεί να εδραιώσει την επιρροή της, τη δύναμή της, την κατεύθυνσή της εις βάρος της βούλησης των κρατών μελών μας, τα οποία είναι δημοκρατικά κράτη.
<P>
Πρέπει να τα εδραιώσουμε αυτά μαζί, με μια κοινοβουλευτική συνέλευση -σε αυτήν την περίπτωση, με το Ευρωπαϊκό Κοινοβούλιο- το οποίο θα αναλάβει πραγματικά την ευθύνη του, που δεν είναι απλή, καθώς κάποιοι θέλουν ένα μέρος όπου θα μπορούν να διαμαρτυρηθούν. Επιπροσθέτως, παρατήρησα ότι ορισμένοι άνθρωποι μιλούν δυνατότερα διότι είναι πιο αδύναμοι! Συνεπώς, αυτό που χρειαζόμαστε είναι όλες οι ευρωπαϊκές πολιτικές Ομάδες που βρίσκονται στην εξουσία να εργαστούν μαζί.
<P>
Ορισμένες πολιτικές Ομάδες είπαν ότι θα μας καταψηφίσουν. Όσον αφορά τα άκρα, μπορώ να σας πω ότι θα ανησυχούσα αν μας υπερψήφιζαν. Δεν χρειάζομαι αυτού του είδους την υποστήριξη. " Επιτροπή δεν θέλει την υποστήριξή τους. Ωστόσο, η Επιτροπή θέλει και απαιτεί την υποστήριξη όλων των ευρωπαϊκών δυνάμεων. Αυτό, πράγματι, το ζητώ από εσάς. Το ζητώ με μετριοπάθεια, αλλά και με την ακράδαντη πεποίθηση ότι χρειαζόμαστε την υποστήριξή σας και ότι εσείς μπορείτε να μας βοηθήσετε να αναπληρώσουμε το κενό που υπάρχει σήμερα.
<P>
Ποιο είναι το πραγματικό πρόβλημα; Ας είμαστε σαφείς και σε αυτό το θέμα. Όταν το συζητάμε με τους συμπολίτες μας, υπάρχει σήμερα στην Ευρώπη -και αυτή είναι η τελευταία μου παρατήρηση, κύριε Πρόεδρε- ένα θεμελιώδες χάσμα μεταξύ των εκφρασμένων φιλοδοξιών μας και των αποτελεσμάτων που καταφέρνουμε να επιτύχουμε.
<P>
Ορισμένοι τώρα θέλουν να χρησιμοποιήσουν αυτό το χάσμα για να μειώσουν τη σημασία των φιλοδοξιών μας. Άλλοι -και εμείς ανήκουμε σε αυτό το στρατόπεδο- θέλουμε να βελτιώσουμε τα αποτελέσματά μας προκειμένου να είναι ανάλογα προς τις φιλοδοξίες μας. Υπολογίζω στο Κοινοβούλιο για την εκπλήρωση της φιλοδοξίας μας, μιας φιλοδοξίας για μια ισχυρότερη Ευρώπη σε έναν όλο και πιο απαιτητικό κόσμο.
<P>
Σας ζητώ να δώσετε την υποστήριξή σας στη νέα Επιτροπή ούτως ώστε, με τη φιλοδοξία μας, να μπορέσουμε να κάνουμε το ευρωπαϊκό όνειρο πραγματικότητα.
<P>
(Χειροκροτήματα)
<SPEAKER ID="073" NAME="Πρόεδρος">
Σας ευχαριστούμε, κύριε Barroso, για τις λεπτομερείς απαντήσεις σας στις ερωτήσεις και τις παρατηρήσεις που σας απηύθυνε το Κοινοβούλιο, αλλά και για την πολύ ολοκληρωμένη αντιμετώπιση των αμοιβαίων σχέσεών μας - της Ευρωπαϊκής Επιτροπής και του Ευρωπαϊκού Κοινοβουλίου. Έχουμε επίγνωση της ευθύνης που βαρύνει το Ευρωπαϊκό Κοινοβούλιο. " συμφωνία μας είναι κάτι νέο και ερχόμαστε πιο κοντά με τη συνεργασία μας από ό,τι στο παρελθόν. " κοινή ευθύνη μας, των δύο κοινοτικών θεσμικών οργάνων -του Ευρωπαϊκού Κοινοβουλίου και της Ευρωπαϊκής Επιτροπής- είναι ιδιαίτερα σημαντική. Σας ευχαριστούμε, επίσης, για την παρουσίαση του οράματός σας για το έργο της Ευρωπαϊκής Επιτροπής και για τους στόχους αυτού του έργου. Θέλω να ευχαριστήσω και πάλι τον κ. López Garrido, ο οποίος εκπροσωπεί την ισπανική Προεδρία, και όλη την ισπανική αντιπροσωπεία, για την παρουσία τους εδώ στο Κοινοβούλιο κατά τη διάρκεια των διαδικασιών και της συζήτησής μας.
<P>
Έλαβα πέντε προτάσεις ψηφίσματος που κατατέθηκαν σύμφωνα με το άρθρο 106, παράγραφος 4, του Κανονισμού.
<P>
" συζήτηση έληξε.
<P>
" ψηφοφορία θα διεξαχθεί την Τρίτη, 9 Φεβρουαρίου 2010.
<P>
Γραπτές δηλώσεις (άρθρο 149 του Κανονισμού)
<SPEAKER ID="074" NAME="Carlo Casini  " LANGUAGE="IT">
Θέλω να πω πόσο ικανοποιημένος είμαι, ως Πρόεδρος της Επιτροπής Συνταγματικών Υποθέσεων, για τη συμφωνία που επετεύχθη σχετικά με τις κύριες γραμμές μιας νέας συμφωνίας-πλαίσιο μεταξύ της Επιτροπής και του Κοινοβουλίου.
<P>
Οφείλω, ωστόσο, να καταστήσω σαφές ότι πρέπει να σκεφτούμε βαθύτερα τη φύση της σχέσης μεταξύ αυτών των δύο θεσμικών οργάνων. " προοπτική για τη δημοκρατική ανάπτυξη στην Ένωση εξακολουθεί να είναι μια προοπτική σύμφωνα με την οποία το Κοινοβούλιο θεωρείται ότι αντιπροσωπεύει τους πολίτες και το Συμβούλιο, ως δεύτερη βουλή κατά κάποιον τρόπο, να θεωρείται ότι αντιπροσωπεύει τα κράτη. Σε αυτό το πλαίσιο, η Επιτροπή θα έπρεπε να θεωρείται κυβέρνηση και είναι σαφές ότι αυτή η μορφή προϋποθέτει κανόνες που είναι σημαντικά πιο λεπτομερείς από τις ρυθμίσεις που ορθώς περιγράφηκαν σήμερα.
<P>
Θέλω να προσθέσω μια σκέψη για το δικαίωμα πρωτοβουλίας των πολιτών. Οι συναφείς κανόνες θα πρέπει να προσαρμοστούν στις συνέπειες που πιστεύουμε ότι θα πρέπει να ακολουθήσουν ως αποτέλεσμα. Αυτές οι συνέπειες πρέπει να εξεταστούν σε σύγκριση με εκείνες τις συνέπειες που προκύπτουν από το ισχύον δικαίωμα κάθε πολίτη να υποβάλει αναφορά στο Ευρωπαϊκό Κοινοβούλιο και σε εκείνες που συνδέονται με τις περιορισμένες αρμοδιότητες του Κοινοβουλίου. Το Κοινοβούλιο δεν έχει καμία αρμοδιότητα πρωτοβουλίας, αλλά έχει την αρμοδιότητα να αιτείται από την Επιτροπή να αναλαμβάνει νομοθετικές πρωτοβουλίες.
<SPEAKER ID="075" NAME="Edite Estrela  " LANGUAGE="PT">
Τώρα που επιλύθηκε το θεσμικό πρόβλημα, με την έναρξη ισχύος της Συνθήκης της Λισαβόνας και την εκλογή της νέας Επιτροπής, ξεκινά ένα νέο στάδιο στην ιστορία της Ένωσης. Μια νέα εποχή που έχει στόχο να είναι φιλόδοξη στην ικανότητά της για ανάληψη πρωτοβουλιών και στην πρόνοιά της όσον αφορά τις μεγάλες προκλήσεις του καιρού μας. Μια νέα εποχή στην οποία η Επιτροπή θα εργαστεί σε απόλυτη αρμονία με το Κοινοβούλιο προς εξεύρεση λύσεων για τα προβλήματα που αντιμετωπίζουν οι ευρωπαίοι πολίτες, όπως προβλέπεται στη διοργανική συμφωνία. Μια νέα εποχή ευρωπαϊκής ηγεσίας σε σχέση με τα σημαντικά ζητήματα του σύγχρονου κόσμου και τις κατάλληλες απαντήσεις στις προκλήσεις του μέλλοντος. Μια νέα εποχή στην ολοκλήρωση μιας δικαιότερης Ευρώπης, η οποία επιδεικνύει μεγαλύτερη αλληλεγγύη.
<P>
Το νέο Σώμα των Επιτρόπων, με βάση τα στοιχεία που δόθηκαν κατά τη διάρκεια των ακροάσεων, πληροί τα απαραίτητα κριτήρια για να ανταποκριθεί στις σημερινές ανάγκες. Πρόκειται για μια ισορροπημένη Επιτροπή, η οποία συνδυάζει την εμπειρία των βετεράνων της με τη φρεσκάδα των υπόλοιπων μελών της. Και επίσης είναι ισορροπημένη ως προς την εκπροσώπηση των φύλων, δεδομένου ότι το ένα τρίτο των μελών της είναι γυναίκες, σημειώνοντας μικρή αύξηση σε σύγκριση με το παρελθόν. " ισορροπία δυνάμεων μεταξύ των τριών θεσμικών οργάνων δεν αποδυναμώνει κανένα, αλλά ενισχύει την Ευρώπη.
<SPEAKER ID="076" NAME="Ilda Figueiredo  " LANGUAGE="PT">
Υποβάλλοντας τη νέα Ευρωπαϊκή Επιτροπή προς έγκριση, ο Πρόεδρος Barroso παρουσίασε ένα πρόγραμμα που αποτελεί συνέχεια της νεοφιλελεύθερης, φεντεραλιστικής και μιλιταριστικής πολιτικής της παλαιάς Επιτροπής. Το Σώμα των Επιτρόπων που παρουσίασε θα συνεχίσει προς την ίδια κατεύθυνση, όπως είδαμε να επιβεβαιώνεται κατά τη διάρκεια των ακροάσεων που έλαβαν χώρα στις κοινοβουλευτικές επιτροπές. Θα διανύσουμε μια περίοδο προτάσεων για την εμβάθυνση της ευρωπαϊκής καπιταλιστικής ολοκλήρωσης που βιώνουμε αυτήν τη στιγμή.
<P>
" προηγούμενη Επιτροπή άφησε μια σημαντική ποσότητα έτοιμου έργου, συμπεριλαμβανομένων των γενικών κατευθύνσεων και της δημόσιας διαβούλευσης για τη στρατηγική που θα δώσει συνέχεια στη λεγόμενη στρατηγική της Λισαβόνας. Προς το παρόν, την αποκαλούν στρατηγική ΕΕ 2020, αλλά έχουν ήδη πει ότι, στην πραγματικότητα, είναι "εκπλήρωση των στόχων μας, προσαρμόζοντας τα υπάρχοντα μέσα σε μια νέα προσέγγιση". Για να το θέσουμε αλλιώς, αυτό που γνωρίζουμε αυτήν τη στιγμή είναι ότι θα έχουμε περισσότερο από τα ίδια.
<P>
Αγνοούν την ανάγκη να υπολογιστεί ο βαθμός στον οποίο εφαρμόστηκαν τα μέτρα που εγκρίθηκαν στο όνομα της Συνθήκης της Λισαβόνας και ο βαθμός στον οποίο οι στόχοι που ανακοινώθηκαν τότε έχουν επιτευχθεί ή να εξεταστούν οι συνέπειες που είχε η εφαρμογή του συμφώνου σταθερότητας. Αποκρύπτουν το γεγονός ότι έχουμε πάνω από 23 εκατομμύρια ανέργους στην ΕΕ συνολικά και ότι οι νεότεροι άνθρωποι πλήττονται ιδιαίτερα, καθώς ο δείκτης ανεργίας τους υπερβαίνει τώρα το 21%, καθώς και το γεγονός ότι πάνω από 85 εκατομμύρια άνθρωποι ζουν σε συνθήκες φτώχειας. Δεν μπορούμε παρά να καταψηφίσουμε αυτήν τη νέα Επιτροπή.
<SPEAKER ID="077" NAME="Lidia Joanna Geringer de Oedenberg  " LANGUAGE="PL">
Κύριε Πρόεδρε, η Ευρωπαϊκή Επιτροπή, με επικεφαλής τον κ. Barroso, κατάφερε σήμερα να αποσπάσει μεγαλύτερη υποστήριξη από ό,τι το 2004. Ωστόσο, στη συζήτηση που προηγήθηκε της ψηφοφορίας, εκφράστηκαν πολλές επιφυλάξεις, τόσο σχετικά με τη σύνθεση της Επιτροπής όσο και σχετικά με τον ασαφή διαχωρισμό αρμοδιοτήτων στο πλαίσιο του νέου Σώματος των Επιτρόπων. Για παράδειγμα, η προστασία των καταναλωτών αποτελεί μέρος του χαρτοφυλακίου έξι διαφορετικών Επιτρόπων. Επί του παρόντος, είναι δύσκολο να φανταστεί κανείς πώς αυτές οι κοινές αρμοδιότητες θα επηρεάσουν, στην πράξη, την αποτελεσματικότητα του έργου των αντίστοιχων Επιτρόπων. " Ευρωπαϊκή Επιτροπή, η οποία εξελέγη σήμερα, 9 Φεβρουαρίου 2010, θα πρέπει να ξεκινήσει δουλειά άμεσα, διότι από τον περσινό Οκτώβριο, όταν υποτίθεται ότι θα διεξάγονταν οι εκλογές για τη νέα Επιτροπή, η παλαιά Επιτροπή κρατούσε απλώς το οχυρό και δεν αναλάμβανε καμία νέα πρωτοβουλία. " διατήρηση της συμφωνίας-πλαίσιο σχετικά με τις επαφές με το Κοινοβούλιο θα αποτελέσει μια δοκιμασία για τη νέα Επιτροπή, ειδικά η αρχή της ίσης μεταχείρισης για το Κοινοβούλιο και το Συμβούλιο.
<P>
Θέλω επίσης να επισημάνω ότι, κατά τη διάρκεια της θητείας της παρούσας Επιτροπής, θα αναθεωρηθεί η διοργανική συμφωνία του 2003 σχετικά με τη βελτίωση της νομοθεσίας. Ως εισηγήτρια για την Επιτροπή Νομικών Θεμάτων, εργάζομαι επί του παρόντος γι' αυτό το θέμα και ελπίζω ότι η εποικοδομητική συνεργασία με τη νέα Επιτροπή θα οδηγήσει σε ουσιαστικά αποτελέσματα σε αυτόν τον τομέα.
<SPEAKER ID="078" NAME="Rareş-Lucian Niculescu  " LANGUAGE="RO">
Το νέο Σώμα των Επιτρόπων είναι η πρώτη ολοκληρωμένη ομάδα της Ευρωπαϊκής Ένωσης αποτελούμενη από 27 κράτη μέλη. " Ρουμανία και η Βουλγαρία, οι οποίες προσχώρησαν στην Ευρωπαϊκή Ένωση την 1η Ιανουαρίου 2007, μόλις τώρα είχαν την ευκαιρία να προτείνουν Επίτροπο για μια ολόκληρη πενταετή θητεία.
<P>
Συγχαίρω τη Ρουμανία για την επιλογή του κ. Cioloş. Πιστεύω ότι η απόδοσή του κατά τη διάρκεια των ακροάσεων που έλαβαν χώρα στην Επιτροπή Γεωργίας και Ανάπτυξης της Υπαίθρου έκανε έντονη εντύπωση σε όλους όσοι συμμετείχαν. Πιστεύω επίσης ότι ο επαγγελματισμός του αποτελεί καλή αρχή αν σκεφτούμε τις μεγάλες προκλήσεις που μας περιμένουν στον τομέα που θα διαχειριστεί. Αναφέρομαι κυρίως στις προσεχείς συζητήσεις για το μέλλον της κοινής γεωργικής πολιτικής.
<P>
Προκειμένου να βρει τις καταλληλότερες λύσεις, προσαρμοσμένες στις ανάγκες και τα συμφέροντα όλων των κρατών μελών, ο νέος Επίτροπος θα πρέπει να διαθέτει βαθιά γνώση της ευρωπαϊκής γεωργίας, ισχυρό εργασιακό ρυθμό και πολύ διπλωματία, ιδιότητες που γνωρίζω ότι κατέχει. Εύχομαι στο σύνολο του Σώματος των Επιτρόπων κάθε επιτυχία και ελπίζω το έργο που θα επιτελέσει κατά τη διάρκεια της μελλοντικής εντολής του να καταφέρει να φέρει την Ευρωπαϊκή Ένωση εγγύτερα στους πολίτες της.
<SPEAKER ID="079" NAME="Rafał Kazimierz Trzaskowski  " LANGUAGE="PL">
Συγχαίρω τον κ. Barroso και όλο το Σώμα των Επιτρόπων αλλά, ταυτόχρονα, ελπίζω ότι θα έχουμε τώρα μια πιο ανεξάρτητη και δυναμική Επιτροπή. Μια Επιτροπή που θα διαφυλάσσει, πάνω από όλα, το κοινό συμφέρον και που θα αναλάβει τολμηρές μεταρρυθμίσεις των κοινοτικών πολιτικών, στις οποίες πρέπει να προχωρήσουμε μετά από τα χρόνια που αφιερώσαμε μεταρρυθμίζοντας τα θεσμικά μας όργανα. Όσον αφορά τις σχέσεις μεταξύ της Επιτροπής και του Κοινοβουλίου, είμαστε μάρτυρες ενός νέου ανοίγματος, το οποίο δεν προέρχεται μόνο από τις νέες αρμοδιότητες του Κοινοβουλίου, αλλά και, όπως ακούσαμε το περασμένο φθινόπωρο, από την επιθυμία του κ. Barroso να εδραιώσει μια ειδική εταιρική σχέση με το Κοινοβούλιο. Είναι γεγονός ότι συγκεκριμένες διατάξεις της προκαταρκτικής συμφωνίας-πλαίσιο σχετικά με τη συνεργασία των δύο θεσμικών οργάνων ενισχύουν σημαντικά τον ρόλο του Κοινοβουλίου στη διαδικασία λήψης αποφάσεων, καθιστώντας αυτήν τη διαδικασία πιο δημοκρατική. Ωστόσο, ο διάβολος κρύβεται στις λεπτομέρειες· γι' αυτό ακριβώς θα παρακολουθούμε τις διαπραγματεύσεις πολύ στενά προκειμένου να διασφαλίσουμε ότι οι υποσχέσεις, όπως η ένταξη του Κοινοβουλίου στη διαδικασία ανάπτυξης της διπλωματίας της ΕΕ, θα τηρηθούν.
<P>
(" συνεδρίαση διακόπτεται στις 11.50 και συνεχίζεται στις 12.05)

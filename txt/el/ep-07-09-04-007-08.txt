<CHAPTER ID="007-08">
8. Επανεξέταση της ενιαίας αγοράς: εξάλειψη των εμποδίων και της αναποτελεσματικότητας με τη βελτίωση της υλοποίησης και της εφαρμογής (ψηφοφορία)
<P>
- Έκθεση Jacques Toubon
<SPEAKER ID="093" NAME="Monica Frassoni" AFFILIATION="Verts/ALE">
(IT) Κύριε Πρόεδρε, κυρίες και κύριοι, είχα ζητήσει να μιλήσω για ένα θέμα που σχετίζεται με το πρόγραμμα εργασίας μας: το γεγονός ότι το νέο σχολικό έτος συμπίπτει εδώ και μερικά χρόνια, και δυστυχώς θα συμπίπτει και το επόμενο έτος, με την Ολομέλειά μας δημιουργεί σοβαρά οικογενειακά προβλήματα για τους βουλευτές μας και για πολλούς από τους υπαλλήλους μας. Κατά τη γνώμη μου, το Κοινοβούλιο οφείλει να συζητήσει το θέμα αυτό, καθότι η ευτυχία των παιδιών μας, τα οποία πρέπει να πηγαίνουν οι γονείς τους στο σχολείο, είναι ένα θέμα που αξίζει να συζητήσει το Ευρωπαϊκό Κοινοβούλιο.
<P>
(Χειροκροτήματα)
<SPEAKER ID="094" NAME="Πρόεδρος">
Σας ευχαριστούμε, κυρία Frassoni, είμαι βέβαιος ότι έχετε δίκιο, όμως ήρθατε καθυστερημένη· πηγαίνετε λοιπόν, σας παρακαλώ, στο γραφείο του διευθυντή!
<P>
(Γέλια)
<SPEAKER ID="095" NAME="Thomas Wise" AFFILIATION="IND/DEM">
(EN) Κύριε Πρόεδρε, δεν ξέρω σε ποιο άρθρο του Κανονισμού υπάγεται το θέμα, όμως στην κατάσταση ψηφοφορίας που έχω στη διάθεσή μου αναφέρεται διαφορετική έκθεση προς ψήφιση - η έκθεση Ayala Sender. Θα συνεχίσουμε μήπως τη συνεδρίαση στις 12.30;
<SPEAKER ID="096" NAME="Πρόεδρος">
" συζήτηση δεν έχει πραγματοποιηθεί και η ψηφοφορία θα διεξαχθεί αύριο. Σας ευχαριστούμε γι' αυτήν την επισήμανση.

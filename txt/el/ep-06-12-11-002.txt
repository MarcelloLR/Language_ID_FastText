<CHAPTER ID="002">
Έγκριση των συνοπτικών πρακτικών της προηγούμενης συνεδρίασης
<SPEAKER ID="006" NAME="Πρόεδρος">
Τα συνοπτικά πρακτικά της συνεδρίασης της Πέμπτης 30 Νοεμβρίου 2006 έχουν διανεμηθεί.
<P>
Υπάρχουν παρατηρήσεις;
<SPEAKER ID="007" NAME="Margrietus van den Berg" AFFILIATION="PSE">
(NL) Κύριε Πρόεδρε, όπως θα θυμάστε και όπως φαίνεται επίσης από τα συνοπτικά πρακτικά, διεξήγαμε τη συζήτηση σχετικά με την Παγκόσμια "μέρα κατά του AIDS και τα μέτρα της Ευρώπης σε αυτόν τον τομέα την Πέμπτη, στην οποία το εξέχον θέμα ήταν το Παγκόσμιο Ταμείο Υγείας και η χρηματοδότηση. Στη συζήτηση με την Επιτροπή, κατέστη προφανές ότι το Κοινοβούλιο ανησυχούσε ιδιαίτερα για την έλλειψη χρηματοδότησης. Ο λόγος για τον οποίο ρώτησε την Επιτροπή σχετικά με το μέσο ανάπτυξης -το οποίο θα είναι το θέμα της αυριανής συζήτησης- ήταν διότι αυτό το μέσο διέτρεχε τον κίνδυνο να χρησιμοποιηθεί υπέρ του Παγκόσμιου Ταμείου Υγείας, με την πιθανότητα επανάληψης του ίδιου λάθους για δεύτερη φορά.
<P>
Μπορώ να σας πληροφορήσω ότι εμείς στην Επιτροπή Ανάπτυξης λάβαμε μια επιστολή από την Επιτροπή στις 3 Δεκεμβρίου, στην οποία εξακολουθεί να δεσμεύεται ότι θα αντλήσει τους πόρους για το Παγκόσμιο Ταμείο Υγείας από το Ευρωπαϊκό Ταμείο Ανάπτυξης και ότι θα αφήσει κατά μέρος τον προγραμματισμό της θεματικής ενότητας του μέσου ανάπτυξης. Θα συνεχίσουμε αυτήν τη συζήτηση αύριο, αλλά είναι καλό να το έχουμε αυτό υπόψη.
<SPEAKER ID="008" NAME="Πρόεδρος">
Κύριε Van den Berg, με συγχωρείτε, αλλά δεν καταλαβαίνω τι σχέση έχει αυτό που είπατε με τα συνοπτικά πρακτικά της συνεδρίασης.
<P>
Προτείνετε κάποια τροποποίηση στα συνοπτικά πρακτικά;
<SPEAKER ID="009" NAME="Margrietus van den Berg" AFFILIATION="PSE">
(NL) Όχι, κύριε Πρόεδρε, δεν θέλω να κάνω κανένα σχόλιο σχετικά με το περιεχόμενο των συνοπτικών πρακτικών.
<SPEAKER ID="010" NAME="Πρόεδρος">
Ενδώσατε σε λίγη κοινοβουλευτική κωλυσιεργία, αλλά ό,τι έγινε έγινε, δεν μπορούμε να κάνουμε τίποτα γι' αυτό τώρα. Θα καταγραφεί στα πρακτικά, φυσικά.
<P>
(Εγκρίνονται τα συνοπτικά πρακτικά της προηγούμενης συνεδρίασης)

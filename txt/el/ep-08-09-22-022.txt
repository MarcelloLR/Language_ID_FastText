<CHAPTER ID="022">
Προσαρμογή ορισμένων πράξεων στην απόφαση 1999/468/ΕΚ του Συμβουλίου όπως τροποποιήθηκε με την απόφαση 2006/512/ΕΚ - Προσαρμογή στην κανονιστική διαδικασία με έλεγχο (Μέρος δεύτερο) - Προσαρμογή των νομικών πράξεων στη νέα απόφαση για την επιτροπολογία (συνοπτική παρουσίαση) 
<SPEAKER ID="159" NAME="Πρόεδρος">
Το επόμενο σημείο της ημερήσιας διάταξης είναι η κοινή συζήτηση επί των ακόλουθων εκθέσεων:
<P>
από τον Jozsef Szajer, εκ μέρους της Επιτροπής Νομικών Θεμάτων, για την πρόταση για μια ρύθμιση του Ευρωπαϊκού Κοινοβουλίου και του Συμβουλίου που προσαρμόζει ορισμένες πράξεις, οι οποίες υπόκεινται στη διαδικασία που αναφέρεται στο Άρθρο 251 της Συνθήκης, προς την απόφαση του Συμβουλίου 1999/468/ΕΚ, όπως τροποποιήθηκε από την απόφαση 2006/512/EΚ, ως προς την κανονιστική διαδικασία με έλεγχο - Μέρος δεύτερο - C6-0476/2007 - και
<P>
από τον Jozsef Szajer, εκ μέρους της Επιτροπής Νομικών Θεμάτων, με συστάσεις προς την Επιτροπή για την προσαρμογή νομικών πράξεων στη νέα απόφαση για την επιτροπολογία.
<SPEAKER ID="160" NAME="József Szájer">
εισηγητής. - (HU) Επί μακρόν, η ανθρωπότητα έκανε τη διαπίστωση ότι μια αρχή λήψης αποφάσεων, και ιδίως οι αρχές σε καταστάσεις υλοποίησης, δεν μπορεί να λειτουργεί χωρίς κοινοβουλευτική εποπτεία. Σήμερα, ειδικά σε σύνδεση με την κατάρτιση της Συνθήκης της Λισαβόνας, ακούμε πολύ συχνά για το λεγόμενο δημοκρατικό έλλειμμα της Ευρωπαϊκής Ένωσης, καθώς επίσης έχουμε ακούσει πολλά για τη γραφειοκρατία στις Βρυξέλλες.
<P>
Είναι ενδιαφέρον ότι η Συνθήκη της Λισαβόνας δεν υποστηρίζεται σήμερα από εκείνους ακριβώς των οποίων τα συμφέροντα θα εξυπηρετούνταν κατά τον καλύτερο τρόπο από όλη αυτή την αλλαγή, καθώς και από εκείνους που δεν έχουν πειστεί ότι η Συνθήκη της Λισαβόνας διασφαλίζει ακριβώς πιο αποτελεσματική εποπτεία της αρχής υλοποίησης, της Ευρωπαϊκής Επιτροπής και της αποκαλούμενης ευρωπαϊκής γραφειοκρατίας. Θέλω αυτό να ληφθεί υπόψη από όλους εκείνους που νομίζουν ότι η Συνθήκη της Λισαβόνας δεν χρειάζεται.
<P>
Είμαι πεπεισμένος ότι, διασφαλίζοντας ευρύτερες εξουσίες για το Ευρωπαϊκό Κοινοβούλιο, που εκλέγεται απευθείας από τους πολίτες, έναντι της Ευρωπαϊκής Επιτροπής, θα εξυπηρετήσουμε αυτόν το στόχο. Ιδίως όταν το Κοινοβούλιο και το Συμβούλιο ή η νομοθετική αρχή μεταβιβάζουν όλο και περισσότερες εξουσίες στην αρχή υλοποίησης στην Ευρώπη, επιφορτίζουν την Ευρωπαϊκή Επιτροπή, από όλο και περισσότερες απόψεις, με τη θέσπιση των λεπτομερών κανόνων.
<P>
Εφόσον, σε πολυάριθμες περιπτώσεις, πρέπει να αντιδράσουμε αμέσως όταν ο πολύπλοκος ευρωπαϊκός νομοθετικός μηχανισμός δεν λειτουργεί, όταν το Συμβούλιο και το Κοινοβούλιο δεν μπορούν να συνεδριάσουν, και σε αυτή την περίπτωση δεν υπάρχει άλλη εναλλακτική εκτός από την εξουσιοδότηση της Επιτροπής σε τέτοια θέματα προς όφελος της ταχείας, αποτελεσματικής δράσης.
<P>
Αυτό εξακολουθεί να συμβαίνει. Αυτές οι δύο εκθέσεις αφορούν το γεγονός ότι, στο πλαίσιο της συμφωνίας που συνάφθηκε το 2006 από το Ευρωπαϊκό Κοινοβούλιο και την Επιτροπή, η σφαίρα επιρροής και οι εξουσίες του Ευρωπαϊκού Κοινοβουλίου θα επεκταθούν στην εποπτεία των ενεργειών της Επιτροπής εντός της σφαίρας της υλοποίησης και της νομοθεσίας. Μέχρι τώρα, μόνο ένα νομοθετικό σώμα, το Συμβούλιο, είχε αυτή την ευκαιρία.
<P>
" Ευρωπαϊκή Επιτροπή έχει δημιουργήσει τέσσερα πακέτα, εκ των οποίων υιοθετήσαμε δύο στη διάρκεια της θερινής συνόδου μας. Το τρίτο έρχεται τώρα και η δική μου έκθεση πρωτοβουλίας αφορά τις αρχές μέσω των οποίων πρέπει να υλοποιηθεί αυτή η διαδικασία και τον τρόπο με τον οποίο πρέπει να καταγραφεί αυτή η εποπτεία.
<P>
Συγχρόνως, θα ήθελα να τεκμηριώσω ότι οι συζητήσεις έδωσαν αφορμή για θετικό συμβιβασμό, αλλά θα ήθελα να διασαφηνίσω πλήρως, εκ μέρους του Κοινοβουλίου, ότι αυτό δεν το θεωρούμε προηγούμενο, είτε για τις διαδικασίες της Επιτροπής που αυτήν τη στιγμή βρίσκονται σε εξέλιξη είτε για το μέλλον.
<P>
Αυτές οι εποπτικές εξουσίες θα είναι καθήκον του Κοινοβουλίου, ανεξάρτητα από τη Συνθήκη της Λισαβόνας. Με άλλα λόγια, η Συνθήκη της Λισαβόνας, που διασφαλίζει παρόμοιες εξουσίες, έχει προαχθεί και ήδη αντιλαμβανόμαστε αυτές τις εξουσίες στο πλαίσιό της.
<P>
Πρόκειται για γιγαντιαία ποσότητα έργου για το Κοινοβούλιο και πρέπει να υπάρξει εγγύηση προς το Κοινοβούλιο για τα απαραίτητα μέσα για κάτι τέτοιο. Για αυτόν ακριβώς το λόγο, ανέλαβα δράση και όσον αφορά τον προϋπολογισμό, ώστε, απομακρύνοντάς τον από τη γραφειοκρατία, να μπορούμε να διασφαλίσουμε για το Κοινοβούλιο τις ευκαιρίες που είναι απαραίτητες για την ολοκλήρωση αυτού του νέου έργου. Δηλαδή, το Κοινοβούλιο πρέπει επίσης να προετοιμαστεί για την ολοκλήρωση αυτού του έργου και νομίζω ότι, κάνοντας αυτό το βήμα, η Ευρωπαϊκή Ένωση θα γίνει επίσης πιο δημοκρατική και πιο διαφανής. Με άλλα λόγια, θα κάνουμε ένα σημαντικό βήμα προς την κατεύθυνση της εποπτείας της αρχής υλοποίησης από τη νομοθετική αρχή και, συνεπώς, από την ανώτατη αρχή, εντός των ευρωπαϊκών θεσμικών οργάνων. Σας ευχαριστώ για την προσοχή σας.
<SPEAKER ID="161" NAME="Ján Figeľ">
Μέλος της Επιτροπής. - Κύριε Πρόεδρε, εκ μέρους της Επιτροπής, χαιρετίζω τις δύο εκθέσεις του κ. Szajer, και ευχαριστώ τον εισηγητή για το έργο του. Koszonom szepen Joska.
<P>
Με τη συμφωνία κατά την πρώτη ανάγνωση που επιτεύχθηκε στην αποκαλούμενη "δεύτερη γενική απόφαση", ένα πρόσθετο σύνολο νομοθετικών πράξεων θα ευθυγραμμιστεί με την αναθεωρημένη απόφαση για την επιτροπολογία. Αυτό συνεπάγεται ισχυρότερο λόγο για το Κοινοβούλιο - για εσάς - και προσεκτικότερο δημοκρατικό έλεγχο. " Επιτροπή είναι πραγματικά ικανοποιημένη με το γεγονός ότι διαπιστώνει ότι η εργασία προχωρεί με αρκετά καλό ρυθμό και δίκαιες λύσεις έχουν επιτευχθεί μεταξύ των τριών θεσμικών ιδρυμάτων - του Συμβουλίου, του Κοινοβουλίου και της Επιτροπής.
<P>
Με τη δεύτερη έκθεση, το Κοινοβούλιο στην πραγματικότητα προσκάλεσε την Επιτροπή να παρουσιάσει νέες προτάσεις, για να προσαρμόσει έναν περαιτέρω περιορισμένο αριθμό πράξεων. Μπορώ να σας διαβεβαιώσω για την πρόθεση της Επιτροπής να εξετάσει λεπτομερώς τις συστάσεις που έγιναν στην έκθεσή σας. Όταν ολοκληρωθεί αυτή η αξιολόγηση, θα είμαστε σε θέση να αποφασίσουμε πώς θα ανταποκριθούμε καλύτερα στις συστάσεις του Κοινοβουλίου.
<P>
Τέλος, επιτρέψτε μου επίσης να εκφράσω την ελπίδα ότι η εξέταση από το Συμβούλιο και το Κοινοβούλιο της επόμενης γενικής απόφασης θα προχωρήσει επίσης γρήγορα και ομαλά.
<SPEAKER ID="162" NAME="Πρόεδρος">
" συζήτηση έληξε.
<P>
" ψηφοφορία θα διεξαχθεί αύριο.

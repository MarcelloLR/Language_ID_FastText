<CHAPTER ID="005">
Κοινοτικές εισαγωγές τομάτας από το Μαρόκο (συζήτηση) 
<SPEAKER ID="074" NAME="Πρόεδρος">
" ημερήσια διάταξη προβλέπει τη συζήτηση της προφορικής ερώτησης της κ. Erminia Mazzoni, εξ ονόματος της Επιτροπής Αναφορών, προς την Επιτροπή (Αναφορά 1565/2009 του José Maria Pozancos, ισπανικής ιθαγένειας, σχετικά με τις κοινοτικές εισαγωγές τομάτας από το Μαρόκο) (B7-0211/2011).
<SPEAKER ID="075" NAME="Erminia Mazzoni" LANGUAGE="IT">
Κύριε Πρόεδρε, κυρίες και κύριοι, η ερώτηση που καταθέσαμε ως Επιτροπή Αναφορών δείχνει ότι η επιτροπή μας δεν ήταν ικανοποιημένη με την απάντηση που έδωσε η Επιτροπή στο ζήτημα το οποίο έθεσε η ισπανική ομοσπονδία παραγωγών και εξαγωγέων οπωροκηπευτικών, λουλουδιών και ζώντων φυτών.
<P>
Στην πραγματικότητα, η Επιτροπή εστίασε την προσοχή της στην ευθύνη των κρατών μελών όσον αφορά τον καθορισμό των τιμών, χωρίς να εξετάσει το συγκεκριμένο θέμα που έθιγε η αναφορά, ήτοι την καταγγελία των αντικανονικών εισαγωγών τομάτας και άλλων οπωροκηπευτικών από το Μαρόκο.
<P>
Αυτές οι υποτιθέμενες παρατυπίες έχουν ήδη διαπιστωθεί, στην πραγματικότητα, από τη ρυθμιστική αρχή OLAF, η οποία έχει επισημάνει την καταχρηστική εφαρμογή της μεθόδου αφαίρεσης που προβλέπεται στον κανονισμό (ΕΚ) αριθ. 3223/94, βάσει του οποίου καθορίζονται τρεις διαφορετικές μέθοδοι υπολογισμού. Οι συνέπειες της κατάστασης αυτής είναι η απώλεια εσόδων για την Ευρωπαϊκή Ένωση, ο αθέμιτος ανταγωνισμός και η παραβίαση των κανόνων της αγοράς, καθώς και η σταδιακή εξαθλίωση των ευρωπαίων παραγωγών και εξαγωγέων, με εξαιρετικά ανησυχητικές καταστάσεις να καταγράφονται, ειδικότερα, στην Ισπανία, την Ελλάδα, την Πορτογαλία, την Γαλλία και την Ιταλία.
<P>
" Επιτροπή διαπραγματεύεται μια νέα διμερή συμφωνία με το Μαρόκο, και για μία ακόμη φορά η συμφωνία αυτή φαίνεται να μην λαμβάνει υπόψη αυτά τα ανησυχητικά γεγονότα, αλλά να συνεχίζει στην ίδια κατεύθυνση μιας ροής εξαγωγών από το Μαρόκο στην Ευρωπαϊκή Ένωση η οποία είναι εντελώς άναρχη και δεν συμμορφώνεται με το ευρωπαϊκό δίκαιο.
<P>
Πιστεύω ότι είναι ένα θέμα στο οποίο θα πρέπει να επικεντρωθούμε. Είναι ένα θέμα που αφορά και αγγίζει ένα ευαίσθητο επί του παρόντος νεύρο, τις μεταναστευτικές ροές. Στην πραγματικότητα, αυτή η μεγάλη μάζα ανθρώπων που φθάνουν από τις χώρες κατά μήκος της ακτής της Βόρειας Αφρικής, συμπεριλαμβανομένου του Μαρόκου, στην Ευρωπαϊκή Ένωση περιλαμβάνει συχνά απασχολούμενους στον αγροτικό τομέα, όπως δείχνουν τα πρόσφατα γεγονότα στο Rosarno.
<P>
Καταβάλλουμε τεράστιες προσπάθειες για να τους υποδεχθούμε. Πρωτίστως, πασχίζουμε ως Ευρωπαϊκή Ένωση, και ιδιαίτερα ως Ιταλία, να τους προσφέρουμε μέσα διαβίωσης. " περαιτέρω μείωση του δυναμικού για γεωργική παραγωγή στις χώρες μας, και ως εκ τούτου στη Γαλλία, την Ισπανία, την Ιταλία και την Πορτογαλία, οι οποίες αντιμετωπίζουν σοβαρά προβλήματα αυτήν τη στιγμή, θα προκαλούσε πολλές ζημίες. Θα ήθελα να μάθω τι σκοπεύει να κάνει η Επιτροπή γι' αυτό.
<SPEAKER ID="076" NAME="Maroš Šefčovič" LANGUAGE="EN">
Κύριε Πρόεδρε, αν μου επιτρέπετε, θα προσπαθήσω να απαντήσω σε αρκετά ζητήματα που τέθηκαν σε αυτήν την αναφορά. Θα ήθελα να ευχαριστήσω την κ. Mazzoni που κατέθεσε αυτήν την ερώτηση και έτσι μπορούμε να διευκρινίσουμε τη θέση μας επί του θέματος αυτού.
<P>
Καταρχάς, θα ήθελα να διαβεβαιώσω το Σώμα ότι η Επιτροπή παρακολουθεί στενά και προσεκτικά την ποσότητα των τοματών που εισάγονται από το Μαρόκο με τη χρήση ενός συστήματος διασταυρωμένων ελέγχων βάσει του προσδιορισμού των ποσοτήτων που εισάγονται από μαροκινές επιχειρήσεις και των ημερήσιων εγγραφών εισαγωγών που τηρούν οι εθνικές τελωνειακές αρχές. " Επιτροπή, μέχρι σήμερα, δεν διαθέτει καμία απόδειξη συστημικής απάτης ή συστημικής αποτυχίας του συστήματος που εφαρμόζεται. Έχουμε πληροφορίες όσον αφορά μία περίπτωση στην οποία θα επανέλθω λίγο αργότερα. Αυτό αφορά το έτος 2007, όταν η OLAF πράγματι υπογράμμισε ότι το σύστημα, με τη μορφή που έχει σήμερα, θα μπορούσε να καταλήξει σε καιροσκοπική συμπεριφορά αλλά όχι κατ' ανάγκη παράτυπη συμπεριφορά.
<P>
Υπενθυμίζεται ότι η εφαρμογή του συστήματος τιμής εισόδου και η επιβολή πιθανών εισαγωγικών δασμών σε σχέση με αυτόν τον μηχανισμό υπάγονται στην αποκλειστική αρμοδιότητα των τελωνειακών αρχών των κρατών μελών.
<P>
Μία άλλη πτυχή αυτού του ζητήματος, το οποίο είναι πολύ σημαντικό, είναι το διεθνές πλαίσιο αυτού του θέματος, όπου κυριαρχεί πραγματικά ο Γύρος της Ντόχα, ο οποίος δεν έχει ακόμη ολοκληρωθεί. Οποιαδήποτε αλλαγή στο σύστημα τιμής εισόδου και στον τρέχοντα μηχανισμό εφαρμογής του θα μπορούσε να έχει επιζήμιο αντίκτυπο στα αποτελέσματα που έχουν επιτευχθεί μέχρι στιγμής. " νέα διμερής συμφωνία με το Μαρόκο διαφυλάσσει τα συμφέροντα των ευρωπαίων παραγωγών διατηρώντας το σύστημα των μηνιαίων δασμολογικών ποσοστώσεων της τομάτας και τον αυστηρό έλεγχο των εισαγόμενων ποσοτήτων.
<P>
Επιπλέον, η έκθεση προβλέπει βελτιωμένη συνεργασία και μεγαλύτερη διαφάνεια από την άποψη των δεδομένων της αγοράς στον τομέα των οπωροκηπευτικών. " ποσοτική αύξηση στην ποσόστωση της τομάτας έχει περιοριστεί στους 52.000 τόνους, ένα επίπεδο που είναι πολύ χαμηλότερο από τα παραδοσιακά εμπορικά επίπεδα, και η αύξηση είναι προοδευτική και κλιμακώνεται στη διάρκεια τεσσάρων περιόδων εμπορίας, διαφυλάσσοντας ως εκ τούτου τα σημερινά μερίδια της αγοράς και τον παραδοσιακό εφοδιασμό της Ευρωπαϊκής Ένωσης. " Επιτροπή θεωρεί, συνεπώς, ότι οποιαδήποτε αλλαγή στο τρέχον σύστημα τιμής εισόδου πρέπει να σέβεται τους όρους των σχετικών διεθνών συμφωνιών.
<P>
" Επιτροπή διασφαλίζει ότι ο κανονισμός εφαρμόζεται ορθά και, ως εκ τούτου, έχει διεξαγάγει την έρευνα μέσω της OLAF. Αυτή είναι πιθανότατα η περίπτωση στην οποία αναφέρεται η κ. Mazzoni· κατά πόσον υπάρχουν παρατυπίες ως αποτέλεσμα της λανθασμένης ερμηνείας του εκτελεστικού κανονισμού. Ωστόσο, αποτελεί ευθύνη των εθνικών τελωνειακών αρχών να δώσουν συνέχεια στα αποτελέσματα της έρευνας. " ανάκτηση διαφυγόντων εσόδων είναι σε εξέλιξη, αλλά η δημοσίευση των δεδομένων είναι αυστηρά ευθύνη των αρμόδιων τελωνειακών αρχών.
<P>
Όσον αφορά τη διοργάνωση της εποπτείας, αυτό ήταν ένα από τα σημεία που έθιξε η κ. Mazzoni. Στο σημείο αυτό πρέπει να πω ότι η Επιτροπή, όπως προείπα, παρακολουθεί τις εισαγωγές τομάτας από το Μαρόκο με τη χρήση ενός συστήματος διασταυρωμένων ελέγχων. Οι ποσότητες που εισάγονται και αναφέρονται από τις μαροκινές αρχές σε εβδομαδιαία βάση παρακολουθούνται. Τα δεδομένα συγκρίνονται στη συνέχεια με τα δεδομένα που παρέχουν οι εθνικές τελωνειακές αρχές, οι οποίες επιτηρούν το σύστημα, καθώς και η Eurostat. Πιστεύω ότι έχουμε πολύ καλές και ακριβείς πληροφορίες και αν υπήρχε κάποια συστηματική απάτη και συστηματικές παρατυπίες, σίγουρα θα τις εντοπίζαμε και θα αναλαμβάναμε δράση.
<SPEAKER ID="077" NAME="Esther Herranz García" LANGUAGE="ES">
Κύριε Πρόεδρε, θα ήθελα καταρχάς να εκφράσω την ευγνωμοσύνη μου στην Επιτροπή Αναφορών για την επίπονη εργασία της κατόπιν της καταγγελίας που υπέβαλε η ισπανική ομοσπονδία παραγωγών και εξαγωγέων οπωροκηπευτικών, λουλουδιών και ζώντων φυτών βάσει της έκθεσης που δημοσιεύτηκε από την OLAF, την Ευρωπαϊκή Υπηρεσία Καταπολέμησης της Απάτης, το 2007. Πιστεύω ότι τα συμπεράσματα αυτής της έκθεσης είναι εξαιρετικά σαφή και δικαιολογούν απόλυτα την ανάληψη δράσης εκ μέρους της Ευρωπαϊκής Επιτροπής -η οποία θα έπρεπε να έχει αντιμετωπίσει το ζήτημα αυτό πριν από πολύ καιρό- προκειμένου να αποσαφηνιστεί η λειτουργία του συστήματος τιμής εισόδου, τουλάχιστον σε σχέση με τον κλάδο της τομάτας.
<P>
Ωστόσο, η Επιτροπή όχι μόνο δεν ανέλαβε καμία δράση για να αποτρέψει τις διάφορες μορφές απάτης που καθιστά δυνατές ο τρέχων κανονισμός τιμής εισόδου, αλλά έχει διαπραγματευτεί μια νέα γεωργική συμφωνία με το Μαρόκο χωρίς να έχει πρώτα επιλύσει τις ελλείψεις του ισχύοντος καθεστώτος εισαγωγής.
<P>
Κυρίες και κύριοι, είναι καιρός η Ευρωπαϊκή Επιτροπή να αναλάβει με σοβαρότητα τις ευθύνες της, να αρχίσει να ερευνά το πού και πώς διαπράττεται απάτη και, ενδεχομένως, να απαιτήσει την καταβολή τυχόν μη καταβληθέντων δασμών. Πιστεύω ότι σε καμία περίπτωση δεν θα πρέπει να επικυρωθεί μια νέα συμφωνία με το Μαρόκο αν δεν επιλυθούν πρώτα όλες οι λεπτομέρειες που έχουμε προσδιορίσει.
<P>
Στόχος μας δεν είναι να παρακωλύσουμε νέες διεθνείς συμφωνίες, αλλά να διασφαλίσουμε ότι οι συμφωνίες αυτές δεν θα πλήξουν σοβαρά τα συμφέροντα των ευρωπαίων παραγωγών και ότι οι κανόνες που θεσπίζονται σε αυτές τις συμφωνίες θα τηρηθούν.
<P>
Όσον αφορά τη νέα συμφωνία με το Μαρόκο, το μόνο που ζητάει ο ευρωπαϊκός τομέας οπωροκηπευτικών είναι μια εγγύηση ότι θα τηρηθούν οι συμφωνηθέντες όροι. Αυτό θα καταστεί δυνατό μόνο με τη μεταρρύθμιση του καθεστώτος τιμής εισόδου. Δεν μπορούμε να έχουμε μια νέα συμφωνία με το Μαρόκο αν δεν έχουμε ένα νέο σύστημα για τις τιμές εισόδου. Δεν θα μπορέσουμε να επικυρώσουμε τη νέα συμφωνία που έχει ήδη συνάψει η Επιτροπή.
<P>
Επιπλέον, αν αυτόν τον εποπτικό ρόλο πρόκειται να τον διαδραματίσουν τα κράτη μέλη, θα πρέπει να απαιτηθεί από αυτά να προβούν σε μια σημαντική οικονομική συνεισφορά. Ωστόσο, είναι επίσης αλήθεια ότι εδώ και καιρό ζητάμε ένα ευρωπαϊκό σύστημα συνόρων και τελωνείων παρόμοιο με αυτό των "νωμένων Πολιτειών, προκειμένου να διασφαλίζεται ο αποτελεσματικός έλεγχος.
<SPEAKER ID="078" NAME="Lidia Joanna Geringer de Oedenberg" LANGUAGE="PL">
Σύμφωνα με τους ισπανούς αγρότες που υπέβαλαν αναφορά στο Ευρωπαϊκό Κοινοβούλιο, οι υποτιμολογημένες εισαγόμενες τομάτες από το Μαρόκο συνιστούν απειλή για τους ευρωπαίους παραγωγούς τροφίμων. Οι αγρότες αναφέρονται στον υποτιμολογημένο ελάχιστο συντελεστή που καθορίστηκε στα 46 ευρώ περίπου ανά 100 κιλά σε μια προτιμησιακή συμφωνία εισαγωγών-εξαγωγών μεταξύ της ΕΕ και του Μαρόκου. Σύμφωνα με την EUROSTAT, το Μαρόκο εξήγαγε πάνω από 70.000 τόνους τομάτας τον Δεκέμβριο του 2010, ποσότητα υπερδιπλάσια της ποσόστωσης που προβλέπεται στη συμφωνία μεταξύ της ΕΕ και του Μαρόκου. Αυτό έχει προκαλέσει μεγάλες απώλειες στους ευρωπαίους παραγωγούς, χώρια τις απώλειες από τις πληρωμές των δασμών. " OLAF έχει ήδη σχολιάσει το θέμα αυτό, δηλώνοντας στην έκθεσή της του 2007 ότι ενδέχεται να υπάρξουν παρατυπίες στην εισαγωγή τομάτας από το Μαρόκο αναφορικά με την υποτιμολόγηση σε σύγκριση με την αρχική τιμή που συμφωνήθηκε από την ΕΕ, η οποία, στην πραγματικότητα, επιτρέπει τη μη καταβολή επιπρόσθετων δασμών. Συντασσόμενη με τα υπόλοιπα μέλη της Επιτροπής Αναφορών θα ήθελα, ωστόσο, να ρωτήσω αν η Επιτροπή έχει την πρόθεση να αναθεωρήσει αυτού του είδους τους κανόνες και να ανακτήσει ενδεχομένως τους μη καταβληθέντες δασμούς.
<SPEAKER ID="079" NAME="Ramon Tremosa i Balcells" LANGUAGE="EN">
Κύριε Πρόεδρε, τον περασμένο Οκτώβριο, κατέθεσα μια γραπτή ερώτηση στην Επιτροπή όσον αφορά τις διαφορές μεταξύ των αριθμητικών στοιχείων που δίνουν οι διάφορες υπηρεσίες της ΕΕ όσον αφορά τις εισαγωγές τομάτας από το Μαρόκο στην ΕΕ.
<P>
Το 2008, η διαφορά μεταξύ της ΓΔ Φορολογίας και Τελωνειακής Ένωσης και της Eurostat ήταν περίπου 100.000 τόνοι. " Επιτροπή απάντησε ότι είχε διαπιστώσει το πρόβλημα και θα επιλαμβανόταν της επίλυσής του, αλλά δεν μου είναι ξεκάθαρο αν η Επιτροπή θα καταφέρει να κάνει αυτό που πρέπει για τους ευρωπαίους πολίτες και τους ευρωπαίους παραγωγούς.
<P>
Στην Ευρωπαϊκή Ένωση, εισάγουμε τομάτες όχι μόνο από το Μαρόκο αλλά και από άλλες τρίτες χώρες. Θα πρέπει να βρούμε έναν τρόπο ώστε οι διαπραγματεύσεις να είναι πολύ δίκαιες για όλους και να μην αποβαίνουν εις βάρος του ευρωπαϊκού γεωργικού τομέα. Θα πρέπει επίσης να βρούμε έναν τρόπο να ελέγξουμε τι εισάγουμε από άλλες χώρες εκτός της ΕΕ, ιδίως σε ορισμένους λιμένες της Νότιας Ευρώπης. Χωρίς αποτελεσματικούς συνοριακούς ελέγχους, το μέλλον του ευρωπαϊκού γεωργικού τομέα προοιωνίζεται ζοφερό.
<P>
Αν η ευρωπαϊκή παραγωγή τομάτας καταστραφεί από τη συμφωνία ΕΕ-Μαρόκου, θα είναι πολύ δύσκολο να επανέλθει η παραγωγή στο έδαφος της ΕΕ. Οι κανόνες και οι υποχρεώσεις θα πρέπει να εφαρμόζονται σε όλους, πράγμα που σημαίνει ότι θα υπάρχει θεμιτός ανταγωνισμός. Αυτό που δεν μπορούμε να δεχθούμε είναι η εφαρμογή διαφορετικών κανόνων και υποχρεώσεων σε έναν ευρωπαίο παραγωγό και έναν παραγωγό γεωργικών προϊόντων εκτός ΕΕ. " αποδοχή αυτού σημαίνει αποδοχή της απώλειας της ανταγωνιστικότητας του αγροτικού τομέα μας και τεράστιες επιπτώσεις στο εργατικό δυναμικό στην Ευρώπη. Είμαι υπέρ του ελεύθερου εμπορίου, αλλά υπό συμμετρικές συνθήκες παραγωγής και πληροφόρησης. Αν αυτές δεν υπάρχουν, το ελεύθερο εμπόριο δεν είναι δίκαιο εμπόριο και ο ανταγωνισμός δεν είναι θεμιτός ανταγωνισμός.
<P>
Τέλος, δεν πιστεύω ότι το Κοινοβούλιο θα πρέπει να επικυρώσει τη συμφωνία ΕΕ-Μαρόκου χωρίς τη συμπερίληψη ρητρών που αφορούν την αγορά εργασίας, την κοινωνική διάσταση και το περιβάλλον στο Μαρόκο. Αν αυτό δεν συμβεί, μπορεί να χάσουμε την ευρωπαϊκή γεωργική μας δραστηριότητα και τη βιομηχανία τροφίμων μας.
<SPEAKER ID="080" NAME="João Ferreira" LANGUAGE="PT">
Κύριε Πρόεδρε, εκφράσαμε αρκετές προειδοποιήσεις κατά τη διάρκεια της συζήτησης για τις εμπορικές συμφωνίες σχετικά με τη γεωργική παραγωγή μεταξύ του Μαρόκο και άλλων μεσογειακών χωρών, όπως η Αίγυπτος και το Ισραήλ. Προειδοποιήσαμε ότι αν αυτές οι συμφωνίες συνάπτονταν, θα αύξαναν περαιτέρω την πίεση που ασκείται στους αγρότες της ΕΕ να μειώσουν τις τιμές παραγωγής τους, ιδίως σε χώρες όπως η Πορτογαλία, και θα επιδείνωναν τις πρόσθετες δυσκολίες στη διάθεση των προϊόντων τους. Καταδικάζουμε την ελευθέρωση του εμπορίου στον τομέα των οπωροκηπευτικών, τα οποία είναι χαρακτηριστικά μεσογειακά προϊόντα, καθώς αυτό θα οδηγούσε σε μεγάλες υπεραγορές που έχουν αποθέματα από προϊόντα με χαμηλές τιμές, για τα οποία συχνά δεν ισχύουν οι ίδιοι κανόνες και τα ίδια πρότυπα με αυτά που επιβάλλονται στους αγρότες στην ΕΕ. Θα θέλαμε να επισημάνουμε ότι η ελευθέρωση του εμπορίου για τα γεωργικά προϊόντα προωθεί μοντέλα εντατικής παραγωγής για εξαγωγή τα οποία ευνοούν τις μεγάλες γεωργικές επιχειρήσεις εις βάρος των μικρών και μεσαίων γεωργικών εκμεταλλεύσεων, των οικογενειακών γεωργικών εκμεταλλεύσεων και του εφοδιασμού των τοπικών και περιφερειακών αγορών. Όλα αυτά έχουν αρνητικές συνέπειες στην επισιτιστική κυριαρχία, ασφάλεια και ποιότητα, καθώς και στο περιβάλλον.
<P>
" κατάσταση αυτή ήταν η αιτία για τις προειδοποιήσεις που απευθύναμε, τις οποίες δυστυχώς η Επιτροπή αγνόησε, και εξακολουθεί να το κάνει. Έχει αγνοήσει την ανάγκη προάσπισης των συμφερόντων των παραγωγών της ΕΕ, διασφαλίζοντας δίκαιες τιμές για την παραγωγή και τη συνέχεια των επιχειρηματικών δραστηριοτήτων, ιδίως για τις μικρές και μεσαίες γεωργικές εκμεταλλεύσεις. Επιπλέον, γνωρίζουμε τώρα ότι η Επιτροπή αγνόησε επίσης την έκθεση της Ευρωπαϊκής Υπηρεσίας Καταπολέμησης της Απάτης (OLAF), η οποία κατήγγειλε τις παρατυπίες κατά την εισαγωγή τομάτας από το Μαρόκο, σε μια έκθεση που αναγνώριζε τον αντίκτυπο αυτών των εισαγωγών στη μείωση των τιμών της τομάτας στην αγορά της ΕΕ. " Επιτροπή δεν αρκέστηκε σε αυτό και, στο νέο γεωργικό κεφάλαιο στη συμφωνία σύνδεσης με το Μαρόκο, αποφάσισε να αυξήσει περαιτέρω τις εισαγωγές τομάτας στην ΕΕ.
<P>
Πότε θα κατασταλεί επιτέλους αυτός ο φιλελεύθερος φονταμενταλισμός που θυσιάζει τα πάντα στα συμφέροντα λίγων μεγάλων ευρωπαϊκών εταιρειών και πολυεθνικών εξαγωγέων; Πώς σκοπεύει η Επιτροπή να δείξει την έμπρακτη μεταμέλειά της στους ευρωπαίους παραγωγούς για τη ζημία που τους έχει σαφέστατα προκαλέσει; Θα σας αφήσουμε με αυτά τα ερωτήματα.
<SPEAKER ID="081" NAME="Gabriel Mato Adrover" AFFILIATION="PPE">
(ES) Κύριε Πρόεδρε, οι τοματοπαραγωγοί των Κανάριων Νήσων, της Μούρθια, της Ανδαλουσίας και της Κοινότητας της Βαλένθια, που είναι όλοι τους παραγωγοί της Ευρωπαϊκής Ένωσης, απαιτούν από την Επιτροπή να αναλάβει δυναμική δράση όσον αφορά μια άδικη κατάσταση που τους προκαλεί σοβαρή ζημία. Διαπράττεται απάτη, και το γνωρίζετε.
<P>
Χάρη στη συμφωνία του με την ΕΕ, το Μαρόκο επωφελείται από μια τιμή εισόδου με την οποία δεν συμμορφώνεται. Επιπλέον, δεν θα πρέπει να κοιτάμε μόνο το 2007, αλλά και το 2010. " Επιτροπή γνωρίζει πολύ καλά ότι οι ισπανοί τοματοπαραγωγοί πρέπει να ανταγωνιστούν τους μαροκινούς παραγωγούς υπό αθέμιτες συνθήκες, δεδομένου ότι έχουν να αντιμετωπίσουν πολύ υψηλότερα κόστη παραγωγής λόγω των αυστηρών ευρωπαϊκών προτύπων για την ποιότητα, την ασφάλεια των τροφίμων και την ασφάλεια στον χώρο εργασίας, καθώς και λόγω των περιορισμών στα φυτοφάρμακα που δεν ισχύουν για τις τρίτες χώρες.
<P>
Ακόμη και υπό αυτές τις συνθήκες, οι παραγωγοί μας, με μεγάλες προσπάθειες και προσήλωση στην ποιότητα, εξακολουθούν να εργάζονται σκληρά για να σώσουν τις καλλιέργειές τους. Συνεπώς, είναι απαράδεκτο να αγνοεί η Επιτροπή τη δυσλειτουργία του καθεστώτος τιμής εισόδου, η πολυπλοκότητα του οποίου ενθαρρύνει την απάτη, όπως κάνει και η ίδια η Ευρωπαϊκή Υπηρεσία Καταπολέμησης της Απάτης, και να αποστρέφει το βλέμμα όταν οι συμφωνηθείσες ποσοστώσεις τομάτας με το Μαρόκο καταστρατηγούνται.
<P>
Δεν αρκεί να μας λέει η Επιτροπή ότι η εποπτεία είναι ευθύνη των κρατών μελών. Αν δεν εκπληρώσουν τις υποχρεώσεις τους, η Επιτροπή πρέπει να δράσει. Είναι απαράδεκτο να παραβιάζονται οι κανονισμοί για τις μαροκινές ποσοστώσεις εισαγωγής και να μην καταβάλλονται οι ισχύοντες δασμοί, ενώ η Επιτροπή δεν αναλαμβάνει καμία δράση.
<P>
" Επιτροπή θέλει να εγκρίνουμε μια νέα συμφωνία με το Μαρόκο. Αν δεν μας δώσουν διαβεβαιώσεις ότι το σύστημα τιμών θα τροποποιηθεί ώστε να αποτραπεί ο αθέμιτος ανταγωνισμός μεταξύ των μαροκινών και ισπανών παραγωγών, είναι βέβαιο ότι δεν θα υποστηρίξουμε αυτήν την πρωτοβουλία.
<P>
Είναι υποχρέωσή σας να διασφαλίσετε την τήρηση των συμφωνιών, αλλά είναι επίσης υποχρέωσή σας να υπερασπιστείτε τα συμφέροντα των παραγωγών στα Κανάρια Νησιά, τη Μούρθια, τη Βαλένθια και την Ανδαλουσία. Κάντε το πριν να είναι πολύ αργά.
<SPEAKER ID="082" NAME="Josefa Andrés Barea" AFFILIATION="S&amp;D">
(ES) Κύριε Πρόεδρε, οι εκκλήσεις για την τροποποίηση του κανονισμού για την τιμή εισόδου άρχισαν το 2003. Το έχουμε ζητήσει όλοι: το Κοινοβούλιο αυτό, τα κράτη μέλη, η Ισπανία και η Γαλλία, με την υποστήριξη της Ιταλίας, της Ελλάδας και της Πορτογαλίας.
<P>
Ο λόγος γι' αυτό είναι ότι ο κανονισμός δεν εφαρμόζεται δεόντως, ενώ ορισμένοι δασμοί δεν καταβάλλονται και χρησιμοποιείται μια μεροληπτική μέθοδος υπολογισμού. Κατά συνέπεια, ο κλάδος υποφέρει, έχουμε αθέμιτο ανταγωνισμό, και τα κράτη μέλη έχουν απώλεια εσόδων από τους μη καταβληθέντες δασμούς.
<P>
Το ειδικό σώμα ελεγκτών στον τομέα των οπωροκηπευτικών το έχει επιβεβαιώσει, επισημαίνοντας ότι το άρθρο 5 του κανονισμού επιτρέπει τη μεροληπτική εφαρμογή και, όπως ειπώθηκε νωρίτερα στο Σώμα, η OLAF, η Ευρωπαϊκή Υπηρεσία Καταπολέμησης της Απάτης, έχει δηλώσει ότι η μέθοδος υπολογισμού που χρησιμοποιείται επιτρέπει τη μη καταβολή των πρόσθετων δασμών.
<P>
Εναπόκειται στην Επιτροπή να επιλύσει αυτό το ζήτημα. Πρέπει να βρούμε μια λύση για το σύστημα παραγωγής και για τα κράτη μέλη. Αυτή η κατάσταση συνεχίζεται εδώ και 16 χρόνια.
<P>
Ο κλάδος υποφέρει. Ο ευρωπαϊκός τομέας οπωροκηπευτικών, μαζί με τον ισπανικό τομέα οπωροκηπευτικών στη Βαλένθια, τη Μούρθια και την Ανδαλουσία, έχουν πληγεί και είναι απαραίτητο να βρεθεί μια λύση. Οι καταναλωτές πλήττονται επίσης από αυτήν την κατάσταση.
<SPEAKER ID="083" NAME="Paolo De Castro" AFFILIATION="S&amp;D">
(IT) Κύριε Πρόεδρε, κυρίες και κύριοι, η αναφορά για την οποία συζητούμε σήμερα υποβλήθηκε σε μια περίοδο κατά την οποία η Επιτροπή Γεωργίας και Ανάπτυξης της Υπαίθρου και η Επιτροπή Διεθνούς Εμπορίου του Κοινοβουλίου συζητούν το νέο κεφάλαιο για τη γεωργία στη συμφωνία με το Μαρόκο.
<P>
" Ευρωπαϊκή Υπηρεσία Καταπολέμησης της Απάτης (OLAF) επιβεβαιώνει ότι υπήρξαν παρατυπίες στον υπολογισμό των δασμών για την εισαγωγή τομάτας και ότι το γεγονός αυτό είχε καταστροφικές συνέπειες για τους ευρωπαίους παραγωγούς, τους ίδιους παραγωγούς που εκφράζουν την ανησυχία τους σχετικά με την αναμενόμενη αύξηση των εισαγωγών τομάτας και οπωροκηπευτικών γενικά, η οποία θα προκύψει αν υπογραφεί η συμφωνία.
<P>
Είμαστε προφανώς ευαισθητοποιημένοι όσον αφορά τις ανησυχίες που προκαλούν οι διμερείς συμφωνίες στις οποίες το στοιχείο της γεωργίας θυσιάζεται συχνά χάριν των ευρύτερων βιομηχανικών συμφερόντων. Δεν μπορούμε να συνεχίσουμε αυτήν την πορεία, και θα συνεχίσουμε να το επαναλαμβάνουμε στην Ευρωπαϊκή Επιτροπή. Ωστόσο, θα ήθελα να επισημάνω ότι η τρέχουσα οικονομική και πολιτική κρίση σε ολόκληρη την περιοχή του Μαγκρέμπ θα πρέπει να μας οδηγήσει να εξετάσουμε αυτήν τη συμφωνία με προσοχή και μεγαλύτερη αλληλεγγύη.
<SPEAKER ID="084" NAME="Iratxe García Pérez" AFFILIATION="S&amp;D">
(ES) Κύριε Πρόεδρε, όπως ζήτησαν οι αναφέροντες από την ισπανική ομοσπονδία παραγωγών και εξαγωγέων οπωροκηπευτικών, λουλουδιών και ζώντων φυτών, η Επιτροπή πρέπει να τροποποιήσει -και εν προκειμένω επαναλαμβάνω το αίτημα της Ισπανίας και άλλων κρατών μελών- κάποια από τα άρθρα του κανονισμού στον οποίο αναφερόμαστε.
<P>
" εστίαση στη μέθοδο υπολογισμού για τον καθορισμό των τιμών εισόδου, μίας εκ των τριών μεθόδων που χρησιμοποιούνται επί του παρόντος, πρέπει να αφαιρεθεί, ιδίως η μέθοδος που είναι γνωστή ως μέθοδος αφαίρεσης. Αυτή είναι η πλέον απαραίτητη αλλαγή, λαμβάνοντας υπόψη ότι οι εισαγωγείς επιλέγουν τη μέθοδο που τους επιτρέπει ανά πάσα στιγμή να αποφύγουν την καταβολή πρόσθετων δασμών.
<P>
Τώρα που η έγκριση της νέας συμφωνίας με το Μαρόκο από το Κοινοβούλιο εκκρεμεί προκειμένου αυτή να τεθεί σε ισχύ, η Επιτροπή θα αποδείκνυε ασφαλώς την αξία της διορθώνοντας το σύστημα μια για πάντα. Για μία ακόμη φορά σήμερα απευθύνουμε έκκληση γι' αυτό, καθώς οι λειτουργικές τιμές εισόδου είναι η ανταμοιβή που οι παραγωγοί μας μπορούν λογικά να περιμένουν όταν εγκριθεί η θέση σε ισχύ της συμφωνίας.
<SPEAKER ID="085" NAME="Giovanni La Via" AFFILIATION="PPE">
(IT) Κύριε Πρόεδρε, κύριε Επίτροπε, κυρίες και κύριοι, πιστεύω ότι η σημερινή συζήτηση σχετικά με την αναφορά που υποβλήθηκε από την ισπανική ομοσπονδία παραγωγών και εξαγωγέων οπωροκηπευτικών, λουλουδιών και ζώντων φυτών είναι εύστοχη και επίκαιρη, λόγω του ότι η εμπορική συμφωνία με το Μαρόκο συζητείται ταυτόχρονα στο Κοινοβούλιο.
<P>
Είναι σαφές ότι η αναφορά εγείρει ένα ζήτημα στο οποίο η Επιτροπή δεν φαίνεται ακόμη να έχει παράσχει απάντηση. Το Σώμα αυτό ζητεί μετ' επιτάσεως να δοθεί η απάντηση πριν υπογραφεί η νέα συμφωνία, διότι δεν είναι αποδεκτό οι ευρωπαίοι αγρότες να συνεχίζουν να πληρώνουν το τίμημα αυτής της επιθυμίας για το ελεύθερο εμπόριο που διαπνέει την Ευρώπη.
<P>
Πρέπει να υπερασπιστούμε και να προστατεύσουμε τους αγρότες μας, όχι μόνο σε σχέση με την παραγωγή τομάτας, αλλά και σε σχέση με την παραγωγή όλων των οπωροκηπευτικών, η οποία θα πληττόταν σοβαρά από αυτό το γενικευμένο άνοιγμα της αγοράς.
<SPEAKER ID="086" NAME="Pier Antonio Panzeri" AFFILIATION="S&amp;D">
(IT) Κύριε Πρόεδρε, κυρίες και κύριοι, η κριτική που ακούσαμε εδώ σήμερα το πρωί σε σχέση με την αναφορά που υποβλήθηκε είναι κατανοητή. Πιστεύω ότι έχουμε ακόμη πολύ δρόμο μπροστά μας προτού μπορέσουμε να εξασφαλίσουμε ότι μια πιθανή γενική συμφωνία για τα γεωργικά προϊόντα με το Μαρόκο θα εγκριθεί με συναίνεση. Από τη μία πλευρά, η συμφωνία πρέπει να σέβεται την ανάγκη εξισορρόπησης και να μην προκαλεί σοβαρές δυσκολίες για τους ευρωπαίους παραγωγούς γεωργικών προϊόντων. Από την άλλη, πρέπει να σέβεται την ανάγκη για σαφείς και διαφανείς κανόνες ανταγωνισμού στις γεωργικές αγορές. Αυτή είναι η τακτική που πρέπει να ακολουθήσουμε, προκειμένου να διασφαλίσουμε ότι η σχέση μεταξύ της Ευρωπαϊκής Ένωσης και του Μαρόκου θα είναι εποικοδομητική.
<P>
Καλώ, ως εκ τούτου, την Επιτροπή να αναζητήσει κατάλληλες λύσεις που θα λαμβάνουν υπόψη τα συμφέροντα των παραγωγών, αλλά επίσης θα λαμβάνουν υπόψη μια ανανεωμένη πολιτική γενναιοδωρίας προς το Μαρόκο, ιδίως υπό το πρίσμα των γεγονότων που λαμβάνουν χώρα στο Μαγκρέμπ.
<P>
Θα ήταν πολύ χρήσιμο να κατανοήσουμε την κατάσταση, και δεν θέλω να φτάσουμε στο σημείο να εισαγάγουμε ουσιαστικά συλλεκτικές μηχανές τομάτας αντί για γεωργικά προϊόντα και τομάτες. Είναι, ως εκ τούτου, σημαντικό να διεξαγάγουμε μια διεξοδική έρευνα προκειμένου να καταρτίσουμε μια νέα ευρωπαϊκή πολιτική.
<SPEAKER ID="087" NAME="Raül Romeva i Rueda" AFFILIATION="Verts/ALE">
(ES) Κύριε Πρόεδρε, πιστεύω ότι η πολιτική της συνήθους τακτικής (business as usual) υπήρξε ήδη η αιτία πολλών δεινών για εμάς στο παρελθόν. Ως εκ τούτου, πρέπει να είμαστε πολύ προσεκτικοί, ιδίως σε σχέση με τη σημερινή κατάσταση στη Βόρεια Αφρική. Ακριβώς εξαιτίας αυτού, θα ήθελα να συνταχθώ με όσους είπαν ότι, υπό τις παρούσες περιστάσεις, δεν είναι ενδεδειγμένο να προχωρήσουμε σε μια εμπορική συμφωνία με το Μαρόκο.
<P>
Ως συντάκτης γνωμοδότησης της Επιτροπής Αλιείας, πιστεύω ότι χρειαζόμαστε λεπτομερή διασαφήνιση της προόδου που έχει σημειωθεί στο τρέχον πλαίσιο. Πρέπει επίσης να απαιτήσουμε ξεκάθαρα η τομάτα -ή οποιοδήποτε άλλο προϊόν- να εισέρχεται στην Ευρωπαϊκή Ένωση υπό τις ίδιες συνθήκες που πρέπει να πληρούν οι εγχώριοι παραγωγοί. Ελλείψει μιας τέτοιας διαβεβαίωσης, οφείλουμε -ουσιαστικά πρέπει- να επανεξετάσουμε το όλο πλαίσιο, και αυτό ελπίζω να κάνει επίσης το παρόν Σώμα.
<P>
Αντί να ακολουθούμε μια προστατευτική πολιτική, πιστεύω ότι απαιτείται μια σθεναρή δέσμευση για το δίκαιο εμπόριο. Πρέπει επίσης να απαλλαγούμε από οιαδήποτε αμφιβολία ως προς το ποιο είναι το πλαίσιο, έτσι ώστε να μπορούμε να γνωρίζουμε και να ενεργούμε με όσο το δυνατόν πιο υπεύθυνο τρόπο.
<SPEAKER ID="088" NAME="Cristina Gutiérrez-Cortines" AFFILIATION="PPE">
(ES) Κύριε Πρόεδρε, πρέπει να ευχαριστήσω όλους τους συναδέλφους μου που κατανόησαν το πρόβλημα της περιοχής της Μεσογείου, την ισπανική αντιπροσωπεία, και όλους εκείνους που κατανοούν ότι εμείς, στα Κανάρια Νησιά, τη Μούρθια, τη Βαλένθια και την Αλμερία, πέραν του ότι είμαστε απογοητευμένοι λόγω της αδυναμίας της Επιτροπής να τιμήσει τις συμφωνίες της και του ότι είδαμε πολλές εταιρείες να διακόπτουν τις δραστηριότητές τους, παραμένουμε το σημείο εισόδου για τους μετανάστες από την υποσαχάρια Αφρική, το σημείο εισόδου για τους μαροκινούς μετανάστες, και ένας παράγοντας μετριασμού της κρίσης. Αυτό συμβαίνει επειδή υποστηρίζουμε σήμερα, σε μια εποχή οικονομικής εξαθλίωσης, τους ανθρώπους που έρχονται να εργαστούν για να μπορέσουν να στείλουν χρήματα στις πατρίδες και στις οικογένειές τους.
<P>
Ως εκ τούτου, πιστεύω ότι η Επιτροπή πρέπει επίσης να συμπεριφέρεται υπεύθυνα σε σχέση με τις αρμοδιότητες που της εκχωρούν οι Συνθήκες. Πιστεύω ότι η Επιτροπή δεν έχει λάβει στα σοβαρά υπόψη την ανάγκη υπεράσπισης των συμφερόντων των πολιτών ή την ανάγκη αποτροπής μιας γενικευμένης πολιτικής η οποία, επιπλέον, θα μας κάνει να εισάγουμε προϊόντα που έχουν παραχθεί σε εξαιρετικά αμφίβολες φυτοϋγειονομικές συνθήκες.
<SPEAKER ID="089" NAME="Peter Jahr" AFFILIATION="PPE">
(DE) Κύριε Πρόεδρε, ένας από τους λόγους δημιουργίας της εσωτερικής αγοράς ήταν να παράσχει καλύτερη προστασία στους ευρωπαίους καταναλωτές. Οι καταναλωτές έχουν το δικαίωμα να μπορούν να αγοράζουν υγιεινά προϊόντα που παράγονται με έντιμο τρόπο σε ολόκληρη την Ευρωπαϊκή Ένωση.
<P>
Το άνοιγμα της αγοράς -με άλλα λόγια, μια ελεγχόμενη ποσόστωση εισαγωγής- πρέπει, συνεπώς, να υπόκειται στην εκπλήρωση τουλάχιστον τριών απαιτήσεων. Πρώτον, πρέπει να υπάρχει σαφής έλεγχος της ποσότητας των επιτρεπόμενων εισαγωγών. Αυτό αφορά κυρίως την ποσοτική πτυχή. Δεύτερον, η ποιότητα των προϊόντων πρέπει επίσης να ελέγχεται. Τρίτον, πρέπει να λαμβάνεται υπόψη ο αντίκτυπος στους αγρότες στην Ευρωπαϊκή Ένωση. Οι επιχειρήσεις που βλάπτουν τρίτα μέρη -και εν προκειμένω αυτό γενικά σημαίνει επιχειρήσεις που ευνοούν τη βιομηχανία εις βάρος της γεωργίας- πρέπει να αποτρέπονται.
<P>
Ζητώ, συνεπώς, από την Επιτροπή να υποβάλει τη συμφωνία με το Μαρόκο σε περαιτέρω προσεκτικό έλεγχο και να μην την υπογράψει αν δεν υποβληθεί σε περαιτέρω επανεξέταση.
<SPEAKER ID="090" NAME="Michel Dantin" AFFILIATION="PPE">
(FR) Κύριε Πρόεδρε, θα ήθελα να ευχαριστήσω τους ισπανούς παραγωγούς που μας υπέβαλαν αυτήν την επίκαιρη αναφορά.
<P>
Πράγματι, εδώ και μήνες, εμείς στο Κοινοβούλιο προειδοποιούσαμε την Επιτροπή για τον κίνδυνο που συνιστούν διάφορες διμερείς συμφωνίες για την εσωτερική μας αγορά. Σαφέστατα, είμαστε ευαισθητοποιημένοι όσον αφορά το ζήτημα της ανάπτυξης του Μαρόκου. Σαφέστατα, γνωρίζουμε ότι η δημιουργία σταθερότητας για τον πληθυσμό του Μαρόκου στη χώρα τους είναι η καλύτερη δυνατή λύση και ότι θα μας απαλλάξει από την αντιμετώπιση πολυάριθμων μεταναστευτικών προβλημάτων στο μέλλον. Ωστόσο, όταν η Επιτροπή μάς λέει ότι μια νέα συμφωνία θα επικυρώσει απλώς μια κατάσταση, μπορούμε ξεκάθαρα να διαπιστώσουμε, μέσω των εκθέσεων της Ευρωπαϊκής Υπηρεσίας Καταπολέμησης της Απάτης, ότι η κατάσταση στην οποία αναφέρεται η Επιτροπή δεν είναι η πραγματική λύση.
<P>
Επίσης, θα ήθελα να επιστήσω την προσοχή της Επιτροπής σε ένα ακόμη σημείο. Ακούσαμε ότι οι υπό διαπραγμάτευση -οι υπό επαναδιαπραγμάτευση- συμφωνίες θα μας δώσουν τη δυνατότητα να υποστηρίξουμε τους μαροκινούς παραγωγούς. Για ποιους παραγωγούς μιλάμε, ωστόσο; Οι εξαγωγείς είναι κατά κύριο λόγο μεγάλες εταιρείες γεωργικών τροφίμων που έχουν δημιουργήσει τεράστιες φάρμες στο Μαρόκο. Οι μικροί μαροκινοί παραγωγοί δεν είναι αυτοί που επωφελούνται από τις συμφωνίες μας, καθώς δεν έχουν την ικανότητα να παράγουν σε συνθήκες αποδεκτές από την ευρωπαϊκή αγορά. Ας μην περιπλέκουμε το ζήτημα, αλλά ούτε να αποπροσανατολίζουμε τους βουλευτές του ΕΚ: αυτό είναι το αίτημά μου προς την Επιτροπή.
<SPEAKER ID="091" NAME="Maroš Šefčovič" LANGUAGE="EN">
Κύριε Πρόεδρε, αν μου επιτρέπετε, θα ξεκινήσω με ορισμένα αριθμητικά στοιχεία, επειδή αναφέρθηκαν από αρκετούς ομιλητές στις παρεμβάσεις τους. Θα χρησιμοποιήσω τα δεδομένα Comext για τον σκοπό αυτόν.
<P>
Οι εισαγωγές τομάτας από το Μαρόκο στην ΕΕ αυξήθηκαν από 185.000 τόνους την περίοδο 1999-2000 σε 295.000 τόνους την περίοδο 2009-2010, ακολουθώντας τη συνήθη πορεία των εισαγωγών οπωροκηπευτικών από ολόκληρο τον κόσμο. Ταυτόχρονα, οι συνολικές επιπρόσθετες εισαγωγές τομάτας στην ΕΕ αυξήθηκαν από 242.000 τόνους σε 493.000 τόνους. Πρέπει να υπογραμμίσω ότι το μερίδιο του Μαρόκου στις συνολικές εισαγωγές της ΕΕ μειώθηκε στην πραγματικότητα από 76% σε 59%. " παραγωγή τομάτας στην ΕΕ κυμαίνεται μεταξύ 16 και 18 εκατομμυρίων τόνων ετησίως, εκ των οποίων 6,5 με 7,5 εκατομμύρια τόνοι προορίζονται για την αγορά νωπών προϊόντων. Νομίζω ότι είναι πολύ καλό να έχουμε υπόψη αυτά τα αριθμητικά μεγέθη, ώστε να μπορούμε να κρατούμε τη συζήτηση αυτή και το μέγεθος του προβλήματος στις σωστές του διαστάσεις.
<P>
Όσον αφορά τη νέα συμφωνία με το Μαρόκο, εμείς στην Επιτροπή πιστεύουμε ότι είναι μετριοπαθής και ισορροπημένη. Αν εγκριθεί, η Επιτροπή θα διασφαλίσει φυσικά ότι όλοι οι όροι και οι κανόνες της γίνονται απολύτως σεβαστοί. Οι επιπρόσθετες ποσότητες βάσει της δασμολογικής ποσόστωσης θα διατηρηθούν κάτω από τον παραδοσιακό μέσο όρο των προμηθειών στην ΕΕ. Το τρέχον μέσο ετήσιο επίπεδο είναι 300.000 τόνοι. Με 52.000 τόνους επιπλέον, θα υπάρξουν 285.000 τόνοι εντός της δασμολογικής ποσόστωσης, έτσι θα υπάρχει ακόμη περιθώριο για 15.000 τόνους εισαγωγών σύμφωνα με το σύνηθες καθεστώς erga omnes.
<P>
Στρεφόμενος σε ένα άλλο πρόβλημα που θίχτηκε, ήτοι τον ισχυρισμό ότι δεν δράσαμε, δεν μπορώ πραγματικά να το δεχτώ αυτό, επειδή δεν βρήκαμε καμία συστημική αδυναμία στο σύστημα. Υπήρξε μία περίπτωση που παρουσιάστηκε εδώ σήμερα στην οποία η OLAF διερεύνησε το πρόβλημα και διαβίβασε τον φάκελο με τα πορίσματα στο γαλλικό δικαστήριο, το οποίο δεν στήριξε τα πορίσματα της OLAF στο σύνολό τους, αλλά εντούτοις έχει ξεκινήσει η μερική ανάκτηση των μη καταβληθέντων δασμών.
<P>
Θα ήθελα επίσης να διαβεβαιώσω το Σώμα αυτό ότι, όσον αφορά τον έλεγχο των φυτοϋγειονομικών προτύπων, η Επιτροπή εξασφαλίζει τον καλύτερο δυνατό έλεγχο και το ύψιστο δυνατό επίπεδο προτύπων για κάθε εισαγωγή φρέσκων οπωροκηπευτικών στην Ευρωπαϊκή Ένωση. Ταυτόχρονα, πρέπει να πω ότι κατανοώ την επαγρύπνηση βουλευτών του Ευρωπαϊκού Κοινοβουλίου και την επαγρύπνηση του γεωργικού τομέα γι' αυτά τα πολύ συναφή ζητήματα. Θα ήθελα να τους διαβεβαιώσω ότι, αν οι οργανώσεις έχουν συγκεκριμένα αποδεικτικά στοιχεία απάτης, καλούνται να τα καταθέσουν στην Επιτροπή, η οποία θα τα αναλύσει προσεκτικά και θα αναλάβει κατάλληλη δράση, αν κριθεί αναγκαίο.
<SPEAKER ID="092" NAME="Πρόεδρος">
" συζήτηση έληξε.
<P>
(" συνεδρίαση διακόπτεται στις 11.35 και επαναλαμβάνεται στις 12.00)

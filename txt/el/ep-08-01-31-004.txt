<CHAPTER ID="004">
Ετήσια συζήτηση για την πρόοδο που έχει επιτευχθεί στον Κοινό Χώρο Ελευθερίας, Ασφάλειας και Δικαιοσύνης (άρθρα 2 και 39 της Συνθήκης ΕΕ) (συζήτηση) 
<SPEAKER ID="011" NAME="Πρόεδρος">
" ημερήσια διάταξη προβλέπει τη συζήτηση επί
<P>
της προφορικής ερώτησης - B6-0006/2008) του βουλευτή Jean-Marie Cavada, εξ ονόματος της Επιτροπής Πολιτικών Ελευθεριών, Δικαιοσύνης και Εσωτερικών Υποθέσεων, προς το Συμβούλιο: Ετήσια συζήτηση του 2007 σχετικά με την πρόοδο που έχει επιτευχθεί στον Χώρο Ελευθερίας, Ασφάλειας και Δικαιοσύνης (Άρθρα 2 και 39 της Συνθήκης ΕΕ), και επί
<P>
της προφορικής ερώτησης - B6-0007/2008) του βουλευτή Jean-Marie Cavada, εξ ονόματος της Επιτροπής Πολιτικών Ελευθεριών, Δικαιοσύνης και Εσωτερικών Υποθέσεων, προς την Επιτροπή: Ετήσια συζήτηση του 2007 σχετικά με την πρόοδο που έχει επιτευχθεί στον Χώρο Ελευθερίας, Ασφάλειας και Δικαιοσύνης (Άρθρα 2 και 39 της Συνθήκης ΕΕ).
<SPEAKER ID="012" NAME="Gérard Deprez">
αναπληρωτής συντάκτης. - (FR) Κύριε Πρόεδρε, κύριε Πρόεδρε του Συμβουλίου, κύριε Επίτροπε, κυρίες και κύριοι, η συζήτηση που διεξάγουμε σήμερα λαμβάνει χώρα, όπως γνωρίζετε, σε ένα πλαίσιο που χαρακτηρίζεται από δύο ουσιώδη στοιχεία.
<P>
Το πρώτο από αυτά -δεν χρειάζεται να σας υπενθυμίσω- είναι το χρονοδιάγραμμα των συνεδριάσεων. Χονδρικά, στην καλύτερη περίπτωση μας απομένουν 16 λειτουργικοί μήνες πριν από το τέλος της τρέχουσας περιόδου του Ευρωπαϊκού Κοινοβουλίου. Άρα βλέπετε ότι, με ένα τόσο περιορισμένο χρονοδιάγραμμα, είναι ανάγκη να συμφωνήσουμε για τα θέματα που ελπίζουμε να οριστικοποιήσουμε από κοινού στον χρόνο που απομένει. Δεν μπορούμε να κάνουμε τα πάντα· θα χρειαστεί να επιλέξουμε και να παραμείνουμε στην απόφασή μας.
<P>
Το δεύτερο στοιχείο, κύριε Πρόεδρε, είναι ακόμη πιο σημαντικό κατά τη δική μας άποψη. Αυτό είναι ότι η προοπτική έναρξης ισχύος της νέας συνθήκης, το γνωρίζετε όπως και εμείς, θα οδηγήσει σε σημαντικές διαρθρωτικές αλλαγές στον τομέα της αρμοδιότητάς μας. Θα αναφέρω ιδιαίτερα την κατάργηση του τεχνητού διαχωρισμού των πολιτικών του πρώτου πυλώνα από αυτές του τρίτου πυλώνα, η οποία θα έχει ως αποτέλεσμα, συγκεκριμένα, τη θέσπιση της συναπόφασης και την υπαγωγή σε πραγματικό δικαστικό έλεγχο μέτρων τα οποία έως ώρα ήσαν προνομιακός χώρος του Συμβουλίου και δεν ενέπιπταν στην αρμοδιότητα του Δικαστηρίου των Ευρωπαϊκών Κοινοτήτων.
<P>
Κατά συνέπεια, θα κατανοήσετε την ανυπομονησία μας να δούμε τη νέα Συνθήκη να τίθεται σε ισχύ το συντομότερο δυνατό, δεδομένου ότι αυτή αντιπροσωπεύει τόσο την ενίσχυση του δημοκρατικού ελέγχου όσο και την ενίσχυση των δικαιωμάτων των πολιτών. Και θα κατανοήσετε επίσης υπό το πρίσμα αυτών των δύο κριτηρίων, τα οποία είναι -επαναλαμβάνω- η ενίσχυση του δημοκρατικού ελέγχου και η ενίσχυση των δικαιωμάτων των πολιτών, την επιφυλακτικότητα που αισθανόμαστε καταρχήν όσον αφορά το χειρισμό, με βάση τις ρυθμίσεις της ισχύουσας Συνθήκης, ευαίσθητων θεμάτων τα οποία θα έχουμε σύντομα τη δυνατότητα να χειριστούμε βάσει των διατάξεων της νέας Συνθήκης.
<P>
Αυτή η καταρχήν επιφυλακτικότητα είναι πολύ πραγματική. Είναι βαθιά, και την συμμερίζονται ευρέως οι διάφορες πολιτικές ομάδες που εκπροσωπούντα τόσο στην Επιτροπή Πολιτικών Ελευθεριών, Δικαιοσύνης και Εσωτερικών Υποθέσεων όσο και στο γενικότερο πλαίσιο της Συνέλευσής μας. " επιφυλακτικότητα αυτή όσο και αν είναι βαθιά, είναι επίσης, τουλάχιστον σήμερα, πολύ μετρημένη. Δεν παρακινούμαστε, κύριε Πρόεδρε του Συμβουλίου, κύριε Επίτροπε, από την παράλογη πρόθεση καθυστέρησης ανάληψης δράσης για σημαντικά θέματα που έχουν ωριμάσει και των οποίων ο επείγων χαρακτήρας δεν αμφισβητείται.
<P>
Το αντίθετο, είμαστε διατεθειμένοι να προσπαθήσουμε να καταλήξουμε σε ένα είδος συμφωνίας κυρίων, με πραγματικό διάλογο, η οποία θα παρείχε σε έκαστο από τα θεσμικά όργανά μας τις ασφαλιστικές δικλείδες και τις εγγυήσεις που αυτή θεωρεί απαραίτητες. Κατά την άποψή μας, θα ήταν δυνατόν να έλθουμε σε συμφωνία πολύ γρήγορα για κάποιου είδους διοργανικό νομοθετικό πρόγραμμα για το 2008 και το πρώτο εξάμηνο του 2009, το οποίο θα περιείχε περιορισμένο αριθμό κοινών προτεραιοτήτων σε ευαίσθητα θέματα, θα συμφωνείτο με αμοιβαίες δεσμεύσεις, και θα μας έδινε τη δυνατότητα να επωφεληθούμε από τις θετικές διατάξεις της νέας Συνθήκης, χωρίς αυτές να τεθούν σε ισχύ πρόωρα.
<P>
Το Κοινοβούλιο ήδη πρότεινε μια πιθανή μέθοδο απάντησης σε αυτό το αίτημα κατά τη διάρκεια της ψηφοφορίας στην τελευταία Ολομέλεια στο Στρασβούργο σχετικά με την τροποποίηση των κανονισμών υπηρεσιακής κατάστασης και των αποστολών της Europol. Πράγματι, κύριε Πρόεδρε του Συμβουλίου, κύριε Επίτροπε, με συντριπτική πλειοψηφία 537 ψήφων το Κοινοβούλιο ενέκρινε τροπολογία που ορίζει ότι αυτή η απόφαση θα αναθεωρείτο εντός έξι μηνών από την ημερομηνία έναρξης ισχύος της Συνθήκης της Λισαβόνας.
<P>
Φυσικά, ακόμη και αν έχει εγκριθεί με συντριπτική πλειοψηφία, αυτή η μονομερής τροπολογία δεν είναι δεσμευτική. Ωστόσο, όπως θα έχετε καταλάβει, αποτελεί μια πολύ σαφής εκδήλωση της πολιτικής βούλησής μας να αρχίσουμε τη συζήτηση και να βρούμε λύσεις. Στο πνεύμα αυτό, η επιτροπή μας επιβεβαιώνει τόσο την αποφασιστικότητά της όσο και τη διαθεσιμότητά της για έναν πραγματικό διοργανικό διάλογο.
<SPEAKER ID="013" NAME="Dragutin Mate">
Προεδρεύων. - (SL) Χαίρομαι που βρίσκομαι σήμερα μαζί σας εδώ και συμμετέχω σε μια τόσο σημαντική συζήτηση. " υλοποίηση των πολιτικών στον τομέα της δικαιοσύνης και των εσωτερικών υποθέσεων είναι εξαιρετικά σημαντική για τους πολίτες μας. Με την ανάπτυξη της κοινωνίας και των σύγχρονων τεχνολογιών, το θέμα της ασφάλειας έχει καταστεί ένα από τα πλέον σημαντικά ζητήματα για τους πολίτες μας. Θεωρώ ότι, ως εκπρόσωποι του Συμβουλίου, της Επιτροπής και του Κοινοβουλίου, έχουμε κοινούς στόχους: να διασφαλίσουμε εκείνες τις συνθήκες για συνεργασία των κρατών μελών που θα προσφέρουν στους πολίτες μας κατάλληλο επίπεδο ασφάλειας.
<P>
Πριν από δύο έτη, αρχίσαμε να συζητούμε δύο νομοθετικά μέτρα που επιδίωκαν να δημιουργήσουν τις συνθήκες για ένα τεράστιο άλμα στην ποιότητα της συνεργασίας μας. Το πρώτο ήταν η απόφαση να μετατραπεί η Europol σε ευρωπαϊκή υπηρεσία, και το δεύτερο να ενσωματωθεί η Συνθήκη του Προυμ στο ευρωπαϊκό δίκαιο. Σύμφωνα με τη νέα νομική βάση, η Europol θα μπορεί να ανταποκρίνεται ταχύτερα στις μεταβαλλόμενες τάσεις όσον φορά την τρομοκρατία και το οργανωμένο έγκλημα, ενώ θα βελτιωθεί περαιτέρω η δυνατότητά της για ανάλυση και η ικανότητά της να στηρίζει τα κράτη μέλη. Αυτό θα συμβάλλει σημαντικά σε έναν αποτελεσματικότερο αγώνα κατά του οργανωμένου εγκλήματος και των τρομοκρατικών οργανώσεων που δραστηριοποιούνται σε αρκετά κράτη μέλη της Ευρωπαϊκής Ένωσης. " ενσωμάτωση της Συνθήκης του Προυμ θα επιτρέψει την ταχύτερη ανταλλαγή δεδομένων σχετικά με DNA, δακτυλικά αποτυπώματα και αριθμούς κυκλοφορίας οχημάτων από εθνικές βάσεις δεδομένων.
<P>
Οι δύο προηγούμενες Προεδρίες, της Γερμανίας και της Πορτογαλίας, κατέβαλαν κάθε δυνατή προσπάθεια για την έγκριση και των δύο αυτών νομοθετικών μέτρων έως τη λήξη των τριών Προεδριών μας. Σύμφωνα με το πρόγραμμα που παρουσίασα στους συναδέλφους σας στην Επιτροπή Πολιτικών Ελευθεριών, Δικαιοσύνης και Εσωτερικών Υποθέσεων, προγραμματίζεται να επιτευχθεί συναίνεση και για τα δύο μέτρα έως φέτος τον Ιούνιο. Λαμβάνοντας υπόψη τη σημασία τους, τυχόν καθυστέρηση της έγκρισής τους δεν θα ήταν δικαιολογημένη, ιδιαίτερα καθώς τα έχουμε ήδη εγκρίνει και εναρμονίσει στα κράτη μέλη και στα τρία θεσμικά όργανα σε αυτό το τρέχον επίπεδο. Όσον αφορά τη νομοθεσία για την οποία ακόμα αναμένεται να διεξαχθεί συζήτηση, η Προεδρία είναι πρόθυμη να συνεργαστεί στενά με το Κοινοβούλιο για κάθε μεμονωμένη περίπτωση και στο πνεύμα της κοινής ευθύνης για την ψήφισή της. Ως εκ τούτου, τα δύο θεσμικά όργανα θα μοιράζονται την ευθύνη για την ασφάλεια των πολιτών της ΕΕ και για άλλους τομείς.
<P>
Το Συμβούλιο συζητά επί του παρόντος προτάσεις για νομοθετικές πράξεις γενικής ισχύος σχετικά με την καταπολέμηση όλων των μορφών οργανωμένου εγκλήματος και τρομοκρατίας. Αυτό αφορά κυρίως τις διαδικασίες συγκέντρωσης και ανταλλαγής δεδομένων, καθώς και τη συνεργασία εντός της Europol. Συζητούμε επίσης νομοθετικά μέτρα σχετικά με συγκεκριμένα προβλήματα και συγκεκριμένες εγκληματικές δραστηριότητες.
<P>
Πέρα από την πρόταση ενσωμάτωσης της Συνθήκης του Προυμ και την απόφαση για την Europol, αναπτύσσουμε επί του παρόντος μέτρα για την αποτροπή της εισόδου ανεπιθύμητων προσώπων στο έδαφος της Ευρωπαϊκής Ένωσης. Συμμετέχω προσωπικά στις προσπάθειες για επίσπευση της ανάπτυξης της δεύτερης γενιάς του συστήματος πληροφοριών Σένγκεν. Ετοιμαζόμαστε να επισπεύσουμε την έγκριση του νόμου ώστε να διευκολυνθεί η χρήση του συστήματος πληροφοριών για τις θεωρήσεις. Στον τομέα των εξωτερικών υποθέσεων, εργαζόμαστε σκληρά μαζί με τις χώρες των δυτικών Βαλκανίων και την Ρωσία για την προετοιμασία περιφερειακών αξιολογήσεων των απειλών από το οργανωμένο έγκλημα.
<P>
Αυτόν τον μήνα, το Συμβούλιο άρχισε να συζητά την πρώτη από τις δύο προτάσεις οδηγιών σχετικά με τη νόμιμη μετανάστευση. Μετά την πρώτη συνεδρίαση των ομάδων εργασίας, όπου η συζήτηση αφορούσε τους υψηλά ειδικευμένους εργαζόμενους, η Προεδρία έχει την αίσθηση ότι επετεύχθη ευρεία συναίνεση για την εφαρμογή της οδηγίας. Ευελπιστούμε ότι με περαιτέρω συζήτηση θα αντιμετωπιστούν τα καίρια πολιτικά ζητήματα έως τη λήξη της Προεδρίας μας, και στη συνέχεια θα παραδώσουμε τον φάκελο στη γαλλική Προεδρία ώστε να μπορέσουν να συνεχιστούν αποτελεσματικά οι εργασίες.
<P>
Εδώ και δύο έτη, το Κοινοβούλιο και το Συμβούλιο συζητούν την πρόταση οδηγίας σχετικά με την επιστροφή πολιτών τρίτων χωρών που διαμένουν παράνομα στην Ευρωπαϊκή Ένωση. " συζήτηση επικεντρώνεται σε αρκετά ειδικά ζητήματα επί των οποίων οι απόψεις των θεσμικών οργάνων διαφέρουν πολύ. " Προεδρία θα συνεχίσει να καταβάλει κάθε δυνατή προσπάθεια για την επίτευξη συμφωνίας με το Κοινοβούλιο ώστε να επιτραπεί η ταχύτερη δυνατή ψήφιση της οδηγίας, κατά προτίμηση σε πρώτη ανάγνωση. Ωστόσο, πρέπει να προσέξουμε να μην δυσχεράνει αυτή η οδηγία τις διαδικασίες επιστροφής και, με αυτόν τον τρόπο, να μειώσει την αποτελεσματικότητα των πολιτικών μας στον αγώνα κατά της παράνομης μετανάστευσης.
<P>
Στο πλαίσιο της εμβάθυνσης του διαλόγου αυτού με τις χώρες προέλευσης και διέλευσης, το Συμβούλιο θα συνεχίσει τον αγώνα για τη συνεχή υιοθέτηση παγκόσμιων προσεγγίσεων στα προβλήματα της μετανάστευσης, δίνοντας έμφαση στο γεγονός ότι πρέπει να συμπεριληφθούν και ότι πρέπει να επιτευχθεί γεωγραφική ισορροπία. Ως εκ τούτου, η προσοχή μας θα επικεντρωθεί στη βόρεια Αφρική και την νοτιοανατολική Ευρώπη.
<SPEAKER ID="014" NAME="Franco Frattini">
Αντιπρόεδρος της Επιτροπής. - (IT) Κύριε Πρόεδρε, κυρίες και κύριοι, θα ήθελα να καλωσορίσω τον Πρόεδρο του Συμβουλίου και να ευχαριστήσω τον πρόεδρο της Επιτροπής, κ. Deprez, για την εισαγωγή του.
<P>
Είναι σαφές ότι σήμερα δεν διενεργούμε απλώς μια αξιολόγηση των αποτελεσμάτων του 2007, τα οποία όσον αφορά συγκεκριμένα τον τομέα μας είναι, κατά τη γνώμη μου, θετικά: ανοίξαμε τα εσωτερικά σύνορα σε περισσότερους από 400 εκατομμύρια πολίτες της ΕΕ με τη διεύρυνση του χώρου Σένγκεν· ιδρύσαμε και θέσαμε σε λειτουργία τον Οργανισμό Θεμελιωδών Δικαιωμάτων· καταλήξαμε σε μια πολύ σημαντική συμφωνία με το Κοινοβούλιο σχετικά με το σύστημα πληροφοριών για τις θεωρήσεις· εργαστήκαμε πάνω σε θέματα μετανάστευσης, όπως ανέφερε ο σλοβένος υπουργός κ. Mate , και τρομοκρατίας.
<P>
Για να δώσω απλώς ορισμένα στατιστικά στοιχεία, το 2007 οι προτάσεις που αφορούσαν το πεδίο της αρμοδιότητάς μου και τις οποίες σας παρουσίασα αντιστοιχούσαν στο 20% όλων των στρατηγικών πρωτοβουλιών της Ευρωπαϊκής Επιτροπής, κάτι που σημαίνει ότι αυτός ο τομέας ήταν και εξακολουθεί να είναι πραγματικά εξαιρετικά σημαντικός. Επιτύχαμε όλα όσα περιλαμβάνονταν στο στρατηγικό πρόγραμμα.
<P>
Σήμερα, το 2008, αντιμετωπίζουμε μια πρόκληση εξίσου σημαντική. Όπως γνωρίζετε, η Επιτροπή όρισε 26 στρατηγικές προτάσεις για το 2008, εκ των οποίων οκτώ, δηλαδή περίπου το 30%, αφορούν τον χώρο ελευθερίας, ασφάλειας και δικαιοσύνης.
<P>
Φέτος, θα ασχοληθούμε με τα εξωτερικά σύνορα: προβλέπεται να υποβληθεί μια δέσμη προτάσεων τον Φεβρουάριο για ενίσχυση της ασφάλειας στα εξωτερικά μας σύνορα, στο ίδιο πνεύμα και χρησιμοποιώντας τα ίδια κριτήρια με αυτά του συστήματος πληροφοριών Σένγκεν και του συστήματος πληροφοριών για τις θεωρήσεις· θα διεξαγάγουμε αναλυτική αξιολόγηση του Frontex, η οποία θα επιτρέψει σε όλους μας να αποκομίσουμε διδάγματα και για το μέλλον· ευελπιστώ ότι θα υποβάλλουμε προοδευτικές και φιλόδοξες προτάσεις για θέματα αστικής δικαιοσύνης· συζητούμε με τη σλοβενική Προεδρία σχετικά με την αποκαλούμενη "ηλεκτρονική δικαιοσύνη", ή αλλιώς το πώς θα προσφέρουμε στους πολίτες μας καλύτερη πρόσβαση στην αστική και ποινική δικαιοσύνη μέσω της χρήσης των πιο σύγχρονων τεχνολογιών.
<P>
Φυσικά, θα συνεχίσουμε να ασχολούμαστε με τη μετανάστευση. Οι πρωτοβουλίες του περασμένου έτους, επί των οποίων επιτεύχθηκε ευρεία πολιτική συναίνεση, θα δρομολογηθούν και θα αναπτυχθούν κατά τη διάρκεια αυτού του έτους. Φέτος, θα καταρτιστεί το σχέδιο δράσης για το άσυλο, τους αιτούντες άσυλο και το ευρωπαϊκό σύστημα για τη μεταχείριση των προσφύγων. Τον Ιούλιο και τον Νοέμβριο θα έχουμε τις δύο ολοκληρωμένες προτάσεις.
<P>
Θα υποβάλουμε πρόταση για μια ευρωπαϊκή στρατηγική για την πρόληψη της βίαιης ριζοσπαστικοποίησης, κάτι που αποτελεί έναν από τους βασικούς παράγοντες μιας πολιτικής στρατηγικής για την καταπολέμηση της τρομοκρατίας· αυτό θα γίνει τον Ιούνιο.
<P>
Ωστόσο, πιστεύω ότι το πολιτικό θέμα που έθεσε ο κ. Deprez αξίζει μια πολιτική απάντηση, την οποία θα δώσω με μεγάλη ευχαρίστηση. Το 2008 είναι ένα μεταβατικό έτος. Είναι το έτος της μετάβασης στη Συνθήκη της Λισαβόνας και της επικύρωσής της, με σκοπό να τεθεί σε ισχύ -κάτι που θα επιθυμούσαμε όλοι μας- τον Ιανουάριο του 2009. Στη συνέχεια, είναι σαφές ότι πρέπει να λάβουμε υπόψη μας και τις τρεις απαιτήσεις, από τη μία να συνεργαστούμε με το Κοινοβούλιο για να συνδράμουμε σε αυτήν τη μετάβαση, και από την άλλη να μην επιβραδύνουμε τις πρωτοβουλίες που είναι έτοιμες να δρομολογηθούν και για τις οποίες υπάρχει συναίνεση, ενώ ταυτόχρονα να μην περιμένουμε τι θα υπαγορεύσει η Συνθήκη της Λισαβόνας όταν τεθεί σε εφαρμογή. Ως εκ τούτου, πιστεύω ότι μια διοργανική πολιτική συμφωνία είναι απαραίτητη.
<P>
Σαφώς, κάτι τέτοιο μπορεί να επιτευχθεί μόνο εάν το Συμβούλιο, η Επιτροπή και το Κοινοβούλιο συμφωνήσουν επί της μεθόδου εργασίας, ακόμα και προτού συμφωνήσουν επί των συγκεκριμένων προτεραιοτήτων. Εάν επιτευχθεί πολιτική συμφωνία επί της μεθόδου εργασίας, μπορούμε να ορίσουμε μαζί κοινές προτεραιότητες, και οι προτεραιότητες θα πρέπει να είναι πρωτοβουλίες που παρέχουν άμεση προστιθέμενη αξία για τους πολίτες, συγκεντρώνουν επαρκή συναίνεση και επιτυγχάνουν την επιθυμητή ισορροπία μεταξύ των συμφερόντων που διακυβεύονται: ασφάλεια, διασφάλιση της ασφάλειας των πολιτών και επίσης προαγωγή και προστασία των πολιτικών ελευθεριών - η συνήθης πράξη πολιτικής εξισορρόπησης που αποτελεί την πρόκληση που καλούμαστε όλοι μας να αντιμετωπίσουμε.
<P>
Πιστεύω ότι η καλύτερη μέθοδος εργασίας είναι αυτή που είχαμε ξεκινήσει να διερευνούμε με το Συμβούλιο: να μην εργαζόμαστε ανά εξάμηνες περιόδους, αλλά να συνεργάζεται η τριάδα των Προεδριών, κάτι που έκαναν η σημερινή και η προηγούμενη Προεδρία, εξετάζοντας τις πρωτοβουλίες σε διάστημα δεκαοκτώ μηνών και όχι έξι, καθώς είναι σαφές ότι εάν εργαζόμαστε μόνο με πρωτοβουλίες εντός περιορισμένου χρονοδιαγράμματος, δεν θα διαθέτουμε τη διορατικότητα που οφείλουμε εύλογα -πιστεύω- να διαθέτουμε για να φτάσουμε τουλάχιστον μέχρι τον Ιούνιο του 2009, καθώς η ημερομηνία διεξαγωγής των εκλογών του Ευρωπαϊκού Κοινοβουλίου είναι η μόνη, κατά τη γνώμη μου, πραγματική προθεσμία που πρέπει να λάβουμε υπόψη.
<P>
Έτσι, είμαι προετοιμασμένος για κάτι τέτοιο, είμαι προετοιμασμένος για πολιτικό διάλογο με το Συμβούλιο και το Κοινοβούλιο προκειμένου να εντοπίσουμε αυτά που μπορούμε να προσφέρουμε στους πολίτες μας ως άμεση απάντηση από τις προτεραιότητες του 2008 και του 2009, και αυτά που αξίζει να εξεταστούν λεπτομερέστερα. Με αυτόν τον τρόπο, πιστεύω ότι θα αποδείξουμε, με την επιφύλαξη της Συνθήκης, ότι όταν τα θεσμικά όργανα συνεργάζονται επιτυγχάνουν τους στόχους τους ταχύτερα και με καλύτερα πολιτικά αποτελέσματα. Αυτή είναι η οδός που πιστεύω ότι πρέπει όλοι μας να ακολουθήσουμε.
<SPEAKER ID="015" NAME="Manfred Weber">
εξ ονόματος της Ομάδας PPE-DE. - (DE) Κύριε Πρόεδρε, κύριε Προεδρεύων του Συμβουλίου, κύριε Επίτροπε, κυρίες και κύριοι, η σημερινή συζήτηση αφορά την ευρωπαϊκή εσωτερική πολιτική, και θεωρώ σωστό να κάνουμε αυτό που ήδη έκανε ο Αντιπρόεδρος της Επιτροπής κ. Frattini, δηλαδή μια συνοπτική ανασκόπηση. Το 2007 ήταν μια μεγάλη χρονιά για την ευρωπαϊκή εσωτερική πολιτική. Το άνοιγμα του χώρου Σένγκεν ήταν μια μεγάλη επιτυχία και μπορούμε να διαβεβαιώσουμε τους πολίτες μας ότι η ασφάλεια δεν θα μειωθεί, αλλά θα αυξηθεί αν έχουν πρόσβαση σε ένα σύστημα βάσεων δεδομένων όλες οι ανακριτικές αρχές της Ευρώπης.
<P>
Παρ' όλα αυτά, πρέπει φυσικά να κοιτάζουμε και στο μέλλον. Διαβάζω εδώ ότι το SIS II συζητήθηκε κατά την άτυπη συνεδρίαση του Συμβουλίου στη Σλοβενία υπό τη σλοβενική Προεδρία. Από όσα γνωρίζω, τώρα παροπλίζεται και πάλι το κεντρικό σύστημα. Τμήματα της Επιτροπής φαίνεται να είναι έτοιμα, αλλά τώρα συστήνεται μια νέα πολιτική ομάδα εξειδικευμένων υπουργών Εσωτερικών που θα ασχοληθεί με το SIS II. Στόχος τους ως προς το SIS II είναι να γίνει πραγματικά πρόοδος στην πράξη ως προς την καταπολέμηση του οργανωμένου εγκλήματος και του εγκλήματος στην Ευρώπη. Γιατί, λοιπόν, πρέπει να υπάρξει και άλλη καθυστέρηση; Φοβάμαι ότι μετά από τη διεύρυνση πέφτουμε σε τέλμα γιατί όλοι είναι ευχαριστημένοι που η διεύρυνση πέτυχε. Θα ήθελα να υπογραμμίσω ότι εμείς εδώ στο Σώμα προβήκαμε σε αξιολόγηση των συστημάτων μετά από έξι μήνες και θα εμμείνουμε σε αυτό.
<P>
Ένα δεύτερο συγκεκριμένο θέμα για το οποίο ζητώ να αναληφθεί δράση είναι η αστυνομική συνεργασία. Όπως γνωρίζετε, δεν έχουν δυστυχώς ενσωματωθεί όλα τα τμήματα της Συνθήκης του Προυμ στο κοινοτικό δίκαιο, ειδικά δε ουσιώδη θέματα της αστυνομικής συνεργασίας δεν εγκρίθηκαν. Γι' αυτό απαιτείται και εδώ περαιτέρω πρόοδος.
<P>
Στον τομέα της προστασίας των συνόρων περιμένουμε προτάσεις της Επιτροπής. Περιμένω προτάσεις για τα συστήματα εισόδου και εξόδου, γιατί θα είναι πολύ ενδιαφέρον να διαπιστώσουμε πόσα άτομα παραμένουν παράνομα στην Ευρώπη.
<P>
Και ένα τελικό σημείο: θα έχουμε μια νέα συνθήκη. Συνεπώς, θα ήθελα να ενθαρρύνω τον πρόεδρο της επιτροπής μας κ. Deprez. Την εμπιστοσύνη των πολιτών στη συνθήκη αυτή θα την κερδίσουμε αν φέρουμε από τα άδυτα του Συμβουλίου στο άπλετο φως της Ολομέλειας τις αποφάσεις που ισχύουν στον τομέα της εσωτερικής πολιτικής. Εδώ ο κόσμος θα δει πώς λαμβάνονται οι αποφάσεις. Ως εκ τούτου, σας ζητώ να πιάσετε το χέρι που σας απλώνει το Σώμα. Είμαστε έτοιμοι για συνεργασία.
<SPEAKER ID="016" NAME="Claudio Fava">
εξ ονόματος της Ομάδας PSE. - (IT) Κύριε Πρόεδρε, κύριε Πρόεδρε του Συμβουλίου, κύριε Αντιπρόεδρε της Επιτροπής, κυρίες και κύριοι, συμμερίζομαι την προσέγγιση του Επιτρόπου Frattini στη συζήτηση. Οφείλουμε να ατενίσουμε το μέλλον, οφείλουμε να κατανοήσουμε πώς μπορούμε να διαχειριστούμε τον χρόνο που μας απομένει με αίσθηση ευθύνης και την αφοσίωση που είναι κοινή σε όλα τα ευρωπαϊκά θεσμικά όργανα.
<P>
Πιστεύουμε ότι μετά από πολυετείς συζητήσεις για τον χώρο της ελευθερίας, της ασφάλειας και της δικαιοσύνης, στο πλαίσιο του οποίου το Κοινοβούλιο επέκρινε το σαφές δημοκρατικό έλλειμμα -ένας τόσο ακανθώδης τομέας για τα θεμελιώδη δικαιώματα των πολιτών- μπορούμε να επικροτήσουμε την υπογραφή της νέας συνθήκης, η οποία προσδίδει επιτέλους μια ευρωπαϊκή διάσταση σε αυτόν τον χώρο και η οποία εκχωρεί στο Κοινοβούλιο πλήρεις νομοθετικές εξουσίες, συμπεριλαμβανομένων όσων σχετίζονται με τη δικαστική, ποινική και αστυνομική συνεργασία και τις πολιτικές εισόδου και διαμονής.
<P>
Για τον λόγο αυτόν, η Ομάδα μου πιστεύει επίσης ότι, ακόμα και κατά τη διάρκεια της ευαίσθητης φάσης της επικύρωσης, κανένα θεσμικό όργανο δεν μπορεί να παραβλέψει το γεγονός ότι το πλαίσιο έχει αλλάξει πλήρως. Γνωρίζουμε ότι δεν είναι δυνατό να προτείνουμε απλώς την έναρξη ισχύος της Συνθήκης, αλλά πιστεύουμε ότι θα ήταν πολιτικό σφάλμα να συνεχίσουμε να ασχολούμαστε με ιδιαίτερα ευαίσθητα θέματα με τρόπο που παραβλέπει το δημοκρατικό πλαίσιο της Συνθήκης της Λισαβόνας.
<P>
Για τον λόγο αυτόν, η Ομάδα μας θεωρεί επίσης ότι είναι απαραίτητη μια κοινή δέσμευση του Κοινοβουλίου, του Συμβουλίου και της Επιτροπής προκειμένου να εντοπιστούν τυχόν ζητήματα που είναι ιδιαιτέρως σημαντικά, να μην παρεμποδιστεί η ψήφισή τους, αλλά να διασφαλιστεί ότι μπορεί να ζητηθεί η γνώμη του Κοινοβουλίου με την έναρξη ισχύος της Συνθήκης της Λισαβόνας, και να ενσωματωθούν στο νέο θεσμικό πλαίσιο. Συγκεκριμένα, πιστεύω ότι τα σημαντικά ζητήματα για τα οποία ελάχιστα έχει ζητηθεί η γνώμη μας, όπως η πρόταση του ευρωπαϊκού συστήματος για τις καταστάσεις με τα ονόματα των επιβατών (PNR), η πρόταση για αναθεώρηση της απόφασης πλαισίου για την τρομοκρατία, η οδηγία για την εισδοχή υψηλά ειδικευμένων εργατών και η οδηγία για ενιαία διαδικασία για την εισδοχή οικονομικών μεταναστών.
<P>
Θα ήθελα να αφιερώσω λίγο χρόνο, κύριε Πρόεδρε, για να εκφράσω τις ανησυχίες μου για όσα ειπώθηκαν από το Συμβούλιο σχετικά με την οδηγία για την επιστροφή προσώπων. Εκτιμούμε τη διαθεσιμότητα και τη συνεργασία του Συμβουλίου, αλλά πιστεύουμε ότι υπάρχουν ορισμένα εξαιρετικά ευαίσθητα σημεία. Ένα εξ αυτών είναι ότι η 18μηνη κράτηση δεν θεωρείται βελτίωση της αποτελεσματικότητας της εν λόγω οδηγίας, αλλά μέτρο καταπίεσης για το οποίο πάρα πολλοί στο Κοινοβούλιο θα συνεχίσουν να εκφράζουν τη δυσαρέσκειά τους.
<SPEAKER ID="017" NAME="Sarah Ludford">
εξ ονόματος της Ομάδας ALDE. - (ΕΝ) Κύριε Πρόεδρε, εξετάζουμε την πρόοδο που έχει σημειώσει η Ευρωπαϊκή Ένωση προκειμένου να καταστεί χώρος ελευθερίας, ασφάλειας και δικαιοσύνης. Αυτό συνεπάγεται πρόοδο προς μια Ευρώπη όπου και τα πολιτικά δικαιώματα υποστηρίζονται και τα σύνθετα ζητήματα επιβολής του νόμου, όπως η τρομοκρατία και το διακρατικό έγκλημα, αντιμετωπίζονται.
<P>
Αλλά, δυστυχώς, αυτό την τελευταία δεκαετία δεν επιτύχαμε τη σωστή ισορροπία μεταξύ ασφάλειας, ελευθερίας και δικαιοσύνης, και αντ' αυτού δώσαμε έναν μάλλον στενό ορισμό της ασφάλειας.
<P>
" επιβολή του νόμου πρέπει να στοχοθετηθεί καλύτερα και οι πολιτικές ελευθερίες πρέπει να αναβαθμιστούν. Για παράδειγμα, η αποτυχία -μέσα σε 10 χρόνια- να καταλήξουμε σε ένα μέτρο για την προστασία των ελάχιστων δικαιωμάτων των υπόπτων και των κατηγορουμένων αποτελεί πραγματικά μια μαύρη τρύπα.
<P>
Ο γενικός εισαγγελέας Maduro, στο πλαίσιο γνωμοδότησης για τις μαύρες λίστες των τρομοκρατών -πρόκειται, νομίζω, για απόσπασμα από το Ανώτατο Δικαστήριο του Ισραήλ- δήλωσε: "Τους νόμους τους χρειαζόμαστε πρωτίστως όταν ηχούν τα τύμπανα του πολέμου". Δεν υπάρχουν μαύρες τρύπες. Ο πόλεμος κατά της τρομοκρατίας είναι και πόλεμος του νόμου κατά όσων τον αμφισβητούν".
<P>
Είναι λυπηρό το γεγονός ότι το Συμβούλιο των κρατών μελών δεν το έλαβε αυτό υπόψη του κατά την εξέταση της έκθεσής μας από την Προσωρινή Επιτροπή για τις Έκτακτες Παραδόσεις. Δεν λάβαμε ουσιαστική απάντηση στην εν λόγω έκθεση.
<P>
Συμφωνώ με τον Επίτροπο Frattini, ότι δηλαδή χρειάζεται να επιτευχθεί συμφωνία μεταξύ της Επιτροπής, του Συμβουλίου και του Κοινοβουλίου σχετικά με το πώς θα κινηθούμε για τη μετάβαση από τις μη ικανοποιητικές διακυβερνητικές διαδικασίες του συστήματος της ποινικής δικαιοσύνης στη φυσιολογική λήψη αποφάσεων από την Κοινότητα. Για να επιτευχθεί αυτό, θα χρειαστεί να αλλάξει η νοοτροπία και η στάση μας, καθώς και οι διαδικασίες. Ορισμένα από τα μέτρα του τρίτου πυλώνα που έχουν δρομολογηθεί, όπως το Προυμ, η προστασία των δεδομένων, η Ε&Σ της ΕΕ, είναι χαμηλής ποιότητας όσον αφορά τον δημοκρατικό έλεγχο και τη διασφάλιση των πολιτικών ελευθεριών.
<P>
Μεγάλη είναι η εμπιστοσύνη προς τα τεχνολογικά προγράμματα, είτε σχετικά με την ανταλλαγή δεδομένων μεταξύ των κρατών μελών είτε σχετικά με τη δημιουργία νέων κοινοτικών βάσεων δεδομένων. Τάσσομαι υπέρ της σωστής ανταλλαγής δεδομένων, αλλά είμαι επιφυλακτική απέναντι στην υπερβολική εξάρτηση από τεχνολογικές βεβιασμένες και επιφανειακές λύσεις. Ας μην λησμονούμε την παραδοσιακή αστυνόμευση που βασίζεται στη συλλογή πληροφοριών· έστω και εάν είναι ακόμα δυσκολότερο να λειτουργήσει εκτός των συνόρων, δεν πρέπει να υποβαθμίζεται σε δευτερεύουσα προσπάθεια υπό το πρίσμα της εκτυφλωτικής γοητείας των βάσεων δεδομένων, καθώς αυτό εγείρει σημαντικά ερωτήματα σχετικά με την προστασία και την ασφάλεια των δεδομένων.
<P>
Ζήτησα από τον Επίτροπο Frattini να εξετάσει το ενδεχόμενο σύνταξης μιας πράσινης βίβλου σχετικά με το εάν το καθεστώς της ασφάλειας δεδομένων είναι επαρκές, ιδίως λαμβάνοντας υπόψη τη σκανδαλώδη απώλεια δεδομένων στο "νωμένο Βασίλειο. Μέχρι στιγμής, το έχει απορρίψει. Ευελπιστώ ότι θα το ξανασκεφτεί.
<P>
Επίσης, μπορεί ο Επίτροπος να εξετάσει την ανάγκη για κάτι τέτοιο λαμβάνοντας υπόψη το "φακέλωμα" προς το οποίο οδηγούμαστε; Ο Επίτροπος Frattini δεν το παραδέχεται, αλλά η κυβέρνηση του "νωμένου Βασιλείου δηλώνει αρκετά ανοικτά: "φακελώνουμε". Ας κάνουμε μια συζήτηση για το ποιες διασφαλίσεις χρειαζόμαστε.
<P>
Τέλος, σχετικά με τη μη συμμετοχή του "νωμένου Βασιλείου, πιστεύω ότι οι συνάδελφοι στο Κοινοβούλιο θα το εκτιμούσαν -και σίγουρα εγώ, ως βρετανίδα βουλευτής του ΕΚ- εάν ενημερώνονταν για το ποια θα είναι η στρατηγική του "νωμένου Βασιλείου όσον αφορά τις ρήτρες συμμετοχής και μη συμμετοχής, καθώς θεωρώ ότι κάτι τέτοιο θα βοηθούσε σημαντικά προκειμένου να καταστεί σαφές ότι το "νωμένο Βασίλειο σκοπεύει να συμμετάσχει ενεργά στη δικαιοσύνη και τις εσωτερικές υποθέσεις τα επόμενα έτη.
<SPEAKER ID="018" NAME="Seán Ó Neachtain">
εξ ονόματος της Ομάδας UEN. - (GA) Κύριε Πρόεδρε, η ιρλανδική κυβέρνηση διαδραματίζει ενεργό, κεντρικό ρόλο στην Ευρώπη, στον αγώνα για την καταπολέμηση του διεθνούς οργανωμένου εγκλήματος. Οι αστυνομικές δυνάμεις της Ιρλανδίας συνεισφέρουν μέσω της Ευρωπαϊκής Αστυνομικής Υπηρεσίας, της Europol.
<P>
Με πληθυσμό 500 εκατομμύρια, σε 27 πλέον χώρες, είναι ιδιαίτερα σημαντικό τα διεθνή σύνορα να λειτουργούν ως προστασία έναντι των παράνομων δραστηριοτήτων εγκληματιών. Για να συμβεί αυτό, πρέπει να υπάρχουν γερές βάσεις για τη στενή συνεργασία μεταξύ της αστυνομίας, των τελωνείων, του ναυτικού και των μυστικών υπηρεσιών, συμπεριλαμβάνοντας όλα τα κράτη μέλη.
<P>
Θα ήθελα να τονίσω ότι η Μεταρρυθμιστική Συνθήκη της Λισαβόνας δεν πρόκειται με κανέναν τρόπο να επηρεάσει την ουδετερότητα της Ιρλανδίας. " Ιρλανδία είναι ουδέτερη χώρα, και οι ιρλανδικές στρατιωτικές δυνάμεις δεν μπορούν να χρησιμοποιηθούν σε υπερπόντια εδάφη εκτός εάν έχει εγκριθεί ανάλογο ψήφισμα από τα "νωμένα Έθνη και εάν ληφθεί η απαραίτητη συναίνεση -μετά από ψηφοφορία στο Dáil Éireann- από την ιρλανδική κυβέρνηση.
<SPEAKER ID="019" NAME="Jean Lambert">
εξ ονόματος της Ομάδας Verts/ALE. - (EN) Κύριε Πρόεδρε, η Ομάδα μου συμφωνεί με πολλά από όσα ελέχθησαν, με ιδιαίτερη έμφαση στην ανάγκη προστασίας των θεμελιωδών δικαιωμάτων ως κεντρική βάση πολλών αποφάσεων που θα επιθυμούσαμε να ληφθούν κατά την εναπομείνασα περίοδο θητείας του Κοινοβουλίου.
<P>
" Ομάδα μου συμφωνεί επίσης ότι μια διοργανική συμφωνία θα ήταν χρήσιμη προκειμένου να αποφευχθεί η αυθαίρετη χρήση της συναπόφασης που έχουμε δει ορισμένες φορές, αυτή η αυθαίρετη χρήση κατ' εντολήν του Συμβουλίου όταν πολλοί από εμάς διαπίστωναν ότι το Κοινοβούλιο χρησιμοποιούνταν ως ένα είδος άλλοθι, επειδή δεν μπορούσε να ληφθεί ομόφωνη απόφαση. Θα προτιμούσαμε αυτές οι ρυθμίσεις να τεθούν εντός ενός κατάλληλου πλαισίου - και εντός ενός πλαισίου που δεν πρόκειται να καθυστερήσει για πέντε χρόνια μεγάλο μέρος της προόδου που επιθυμούμε να επιτευχθεί.
<P>
Όσον αφορά τα ζητήματα των θεμελιωδών δικαιωμάτων, εκφράζουμε τη βαθιά μας ανησυχία για το γεγονός ότι ένα από τα ζητήματα που φαίνεται να μην έχει επιλυθεί στο Συμβούλιο είναι οι διαδικαστικές εγγυήσεις.
<P>
Πολλοί στο Κοινοβούλιο συμφώνησαν με την εισαγωγή του ευρωπαϊκού εντάλματος σύλληψης, πιστεύοντας ότι σύντομα θα ακολουθήσουν διαδικαστικές εγγυήσεις. Άλλοι που ήταν προφανώς πιο επιφυλακτικοί δήλωσαν ότι θα ήθελαν να δουν πρώτα τις εγγυήσεις και μετά θα εξέταζαν το θέμα της μεγαλύτερης συνεργασίας μεταξύ των κρατών μελών. Θα θέλαμε να γνωρίζουμε, παρακαλώ, πότε να αναμένουμε αυτά τα μέτρα, τα οποία είναι εξαιρετικά σημαντικά για όλους τους πολίτες μας.
<P>
Συμμεριζόμαστε επίσης την ανησυχία που εκφράστηκε το πρωί στις ερωτήσεις για την προστασία των δεδομένων. Εκφράζονται ολοένα και μεγαλύτερες ανησυχίες για την έλλειψη διαφάνειας και, αναμφίβολα, αυξάνονται συνεχώς οι ανησυχίες του κοινού για τον τρόπο με τον οποίο γίνεται η χρήση και η ανταλλαγή των δεδομένων χωρίς να παρέχονται σαφείς πληροφορίες στους πολίτες για το τι ακριβώς συμβαίνει.
<P>
Ανησύχησα κάπως, για να εκφραστώ επιεικώς, όταν άκουσα το Συμβούλιο να συζητά τα θέματα της οδηγίας για την επιστροφή προσώπων, αναφέροντας ότι ορισμένα κράτη μέλη δεν επιθυμούν να γίνει δυσκολότερη η επιστροφή. Ορισμένοι από εμάς μπορεί να πιστεύουν ότι αυτό σημαίνει ότι το Συμβούλιο δεν επιθυμεί την εφαρμογή μιας ασφαλούς, προστατευτικής και ανοικτής διαδικασίας που να διασφαλίζει τα δικαιώματα των προσώπων και αντ' αυτού, όπως συμβαίνει σε ορισμένα κράτη μέλη, να προσπαθεί απλώς να επιτύχει τους στόχους μέσω της επιστροφής.
<P>
Δεν επιθυμούμε να γίνει η επιστροφή απαραιτήτως δυσκολότερη. Επιθυμούμε να καταστεί μια πιο ανοικτή διαδικασία που να προστατεύει τα δικαιώματα. Ένα από τα θέματα για το οποίο ανησυχούμε είναι, για παράδειγμα, η χρήση από ορισμένα κράτη μέλη της αυτόματης απαγόρευσης επανεισόδου. Συμμεριζόμαστε επίσης τις ανησυχίας για τη διάρκεια της κράτησης.
<P>
Επικροτώ τη δήλωση σχετικά με την πρόταση για μετανάστες υψηλής ειδίκευσης. Εντέλει, μπορεί να δούμε ένα θετικό μέτρο σε μια μεταναστευτική πολιτική, απομακρυνόμενοι από την πολιτική που ακολουθούσε η Ένωση για αρκετό διάστημα και πολλοί από εμάς θεωρούν πολιτική εκφοβισμού. Εντέλει, θα καταλήξουμε σε συμφωνία για κάτι πιο θετικό και πιο ανοικτό, ακόμα και εάν αφορά μόνο ένα μικρό μέρος όσων εισέρχονται στην Ευρωπαϊκή Ένωση.
<P>
Αλλά θα ήθελα, σας παρακαλώ, να ακούσω ένα σχόλιο για όσα συμβαίνουν με τις κυρώσεις κατά των εργοδοτών. Τέλος, θα ήθελα να δοθεί μια απάντηση στο ερώτημα που τέθηκε και στο Συμβούλιο και στην Επιτροπή σχετικά με το σχόλιο για τη θέση του "νωμένου Βασιλείου όσον αφορά τη Μεταρρυθμιστική Συνθήκη.
<SPEAKER ID="020" NAME="Giusto Catania">
εξ ονόματος της Ομάδας GUE/NGL. - (IT) Κύριε Πρόεδρε, κυρίες και κύριοι, εκτίμησα ιδιαιτέρως την προθυμία της Επιτροπής και του Συμβουλίου να επιτύχουν γρήγορα διοργανική πολιτική συμφωνία ενόψει των νέων μεταβατικών αλλαγών που θα γίνουν τους προσεχείς μήνες. Από τον Ιανουάριο του 2009, το Κοινοβούλιο θα μπορεί να διαδραματίζει σημαντικό ρόλο στον χώρο ελευθερίας, ασφάλειας και δικαιοσύνης, ιδιαίτερα όσον αφορά την ανάγκη των ευρωπαίων πολιτών να μπορούν να ασκούν δημοκρατικό έλεγχο στις επιλογές που γίνονται στον χώρο ελευθερίας, ασφάλειας και δικαιοσύνης στην Ευρωπαϊκή Ένωση.
<P>
Πιστεύουμε ότι το 2008 θα είναι ένα έτος μετάβασης, κατά τη διάρκεια του οποίου πρέπει, επομένως, να προσδιοριστούν αρκετές προτεραιότητες όσον αφορά την ελευθερία, την ασφάλεια και τη δικαιοσύνη. Θεωρώ ότι πρέπει να προχωρήσουμε με θέματα για τα οποία δεν υπάρχει επιστροφή, θέματα στα οποία πρέπει να επιμείνουμε. Σκέφτομαι την ανάγκη να υιοθετηθεί μια κοινή πολιτική ασύλου μέχρι το 2010 και την ανάγκη να επιταχυνθεί η διαδικασία που θα μπορούσε να οδηγήσει στον καθορισμό αυτής της κοινής πολιτικής· σκέφτομαι ακόμη την ανάγκη να καταρτιστεί γρήγορα ένα γενικό σχέδιο για τη νόμιμη μετανάστευση, να μην ενθαρρύνεται μόνο η εισδοχή ειδικευμένων ή υψηλά ειδικευμένων μεταναστών, αλλά να καταρτιστεί ένα σχέδιο που να καλύπτει κάθε εισδοχή στην Ευρωπαϊκή Ένωση. Πιστεύω ακόμη ότι πρέπει να επικεντρωθούμε στην ελεύθερη κυκλοφορία ανδρών και γυναικών εντός του χώρου Σένγκεν, επωφελούμενοι από τα αποτελέσματα που επιτεύχθηκαν το 2007, και να προσπαθήσουμε να αξιοποιήσουμε αυτές τις πτυχές.
<P>
Επίσης, θεωρώ ότι οφείλουμε να προσπαθήσουμε κατά τη διάρκεια του 2008 να αξιολογήσουμε ορισμένες από τις επιλογές που ήδη έχουν γίνει. Συγκεκριμένα, σκέφτομαι δύο σημαντικά ερωτήματα. Πιστεύω ότι πρέπει να γίνει μια πραγματική εκτίμηση της χρησιμότητας και της αποτελεσματικότητας του Frontex. Μου φαίνεται ότι μια αντικειμενική αξιολόγηση θα μπορούσε αθόρυβα να μας κάνει να παραδεχτούμε ότι τελικά δεν είχε τον αντίκτυπο που η συντριπτική πλειονότητα του Κοινοβουλίου και των πολιτών της Ευρώπης ήλπιζαν ότι θα είχε. Παρομοίως, πιστεύω ότι πρέπει να αξιολογηθεί η τεράστια ποσότητα βάσεων δεδομένων που διαθέτουμε. Πολύ συχνά, η ανταλλαγή πληροφοριών δεν έχει καμία αξία και ενίοτε οι πληροφορίες χάνονται.
<P>
Ολοκληρώνοντας, πιστεύω, κύριε Πρόεδρε, ότι ενδεχομένως να πρέπει να κάνουμε μια τελική αξιολόγηση της οδηγίας για την επιστροφή προσώπων. Φαίνεται ότι έχουμε φτάσει πλέον στο σημείο από το οποίο δεν υπάρχει επιστροφή, και μάλλον πρέπει να αλλάξουμε τη στρατηγική μας: πρέπει να καταρτίσουμε ένα σχέδιο δράσης και ένα σχέδιο για τη νόμιμη μετανάστευση, και μόνο τότε θα μάθουμε πώς να εκδιώκουμε, να απελαύνουμε και να θέτουμε υπό κράτηση μετανάστες.
<SPEAKER ID="021" NAME="Johannes Blokland">
εξ ονόματος της Ομάδας IND/DEM. - (NL) Κύριε Πρόεδρε, κύριε Προεδρεύων του Συμβουλίου, κύριε Επίτροπε, κυρίες και κύριοι, τα ερωτήματα που τέθηκαν στο Συμβούλιο απαιτούν να δοθεί ιδιαίτερη προσοχή στις εξελίξεις όσον φορά τον Frontex. Στο παρελθόν, επέστησα επανειλημμένα την προσοχή σε αυτό το ζήτημα. Επομένως, αυτή η συζήτηση αποτελεί μια καλή ευκαιρία να εκφράσουμε τις ανησυχίες μας για τον Frontex για μία ακόμη φορά. Ως προς αυτό, επικροτώ τα λόγια του κ. Catania.
<P>
Πολλά εθνικά κοινοβούλια προέτρεψαν τις κυβερνήσεις των κρατών μελών να παράσχουν ανθρώπινο δυναμικό και υλικό για τις δραστηριότητες του Frontex. Προφανώς, τα κράτη μέλη δεν ανυπομονούν καθόλου να συμμετάσχουν σε επιχειρησιακές δραστηριότητες, και για αυτό τον λόγο είμαι ευχαριστημένος που οι Κάτω Χώρες συμφώνησαν επιτέλους να χρησιμοποιήσουν μια φρεγάτα. " ερώτησή μου είναι η εξής: τι θα συμβεί με το πλήρωμα του πλοίου και τους μετανάστες αφού τους περισυλλέξουν;
<P>
Μπορεί ο Προεδρεύων να μας πει πώς θα αντιμετωπίζονται οι άνθρωποι που αναχαιτίζονται σε πλοία στη θάλασσα; Λαμβάνουμε τακτικά αναφορές για αναχαίτιση πλοίων με μετανάστες. Κατά κανόνα, οι άνθρωποι αυτοί οδηγούνται αρχικά στην ακτή και λαμβάνουν φροντίδα. Είναι το κράτος μέλος στο οποίο ανήκει το πλοίο του ναυτικού αυτό που έχει την υποχρέωση να παράσχει άσυλο ή να φροντίσει για την υποδοχή των ανθρώπων που βρίσκονται στο αναχαιτισμένο πλοίο;
<P>
Από την αντίδραση του ολλανδού υφυπουργού Δικαιοσύνης αυτήν την εβδομάδα, μπορεί να εξαχθεί το συμπέρασμα ότι δεν υπάρχει ακόμα μια σαφής απάντηση σε αυτό το ερώτημα. Θα ήθελα να αποσαφηνιστεί περαιτέρω αυτό το ζήτημα, καθώς, φυσικά, δεν είναι σωστό τα κράτη μέλη που παρέχουν υλικό και ανθρώπινο δυναμικό να πρέπει να επωμιστούν ολόκληρο το βάρος. Κύριε Προεδρεύων, εάν δεν μπορέσετε να μας απαντήσετε σε αυτό το ερώτημα κατά τη διάρκεια της συζήτησης, θα μπορέσετε να μας παράσχετε μια γραπτή απάντηση;
<P>
Έχω άλλη μία ερώτηση προς τον Επίτροπο Frattini. Είναι εύκολο για τους υπουργούς Δικαιοσύνης να υπόσχονται την παροχή πλοίων του ναυτικού, για παράδειγμα, αλλά η υλοποίηση εξαρτάται από τους υπουργούς Άμυνας, που συχνά θεωρούνται τυχεροί εάν έστω πληροφορηθούν τις υποσχέσεις που δίνουν οι υπουργοί Δικαιοσύνης. Είναι σαφές ότι αυτό δημιουργεί σημαντικά προβλήματα συντονισμού.
<P>
Το ερώτημά μου προς τον Επίτροπο Frattini είναι το εξής: τι σκοπεύετε να κάνετε για να αποφύγετε αυτό το πρόβλημα στο μέλλον; Εξάλλου, έχει μεσολαβήσει τόσο μεγάλο διάστημα από τότε που δόθηκαν αυτές οι υποσχέσεις μέχρι να αρχίσουν να διαφαίνονται ελάχιστα αποτελέσματα.
<SPEAKER ID="022" NAME="Koenraad Dillen" AFFILIATION="NI">
(NL) Κύριε Πρόεδρε, πολύ ορθά συζητείται εκτενώς σε αυτό το ημικύκλιο η ανάγκη να ληφθεί κάθε είδους μέτρο για να αυξηθεί η ασφάλεια των πολιτών μας. Ένα πρώτο παράδειγμα εν προκειμένω είναι ο Frontex. Ωστόσο, ας μην κρυβόμαστε πίσω από το δάκτυλό μας, καθώς η ίδια η Ευρώπη έχει γίνει πολύ λιγότερο ασφαλής ακριβώς λόγω της πολιτικής των ανοικτών συνόρων που ακολούθησε. Είναι γεγονός ότι αυτή η πολιτική έχει αυξήσει αισθητά τη δύναμη του διεθνούς οργανωμένου εγκλήματος χωρίς να έχουν ληφθεί επαρκή μέτρα για την καταπολέμησή του.
<P>
Και δεν είναι μόνο αυτό. Επιπλέον, οι ευρωπαίοι πολίτες έχουν πέσει θύματα των αλλεπάλληλων νομιμοποιήσεων του καθεστώτος των παράνομων μεταναστών, στις οποίες αποφάσισαν να προβούν ορισμένες χώρες. Αυτό είναι σίγουρο ότι δεν θα μειώσει την επαίσχυντη εμπορία ανθρώπων. Ο χώρος της ασφάλειας για τον οποίο συζητούμε εδώ είναι, δυστυχώς, σε κάποιον βαθμό ένας χώρος στον οποίο κυριαρχούν εγκληματίες - ιδίως ισλαμιστές εξτρεμιστές.
<P>
Οι ουσιώδεις κρατικές αρμοδιότητες στον τομέα αυτόν μειώνονται ολοένα και περισσότερο, όπως η αρμοδιότητα όσον αφορά τη νόμιμη μετανάστευση. Αυτό είναι απαράδεκτο. Τα κράτη μέλη πρέπει να διατηρήσουν τον πλήρη και άνευ όρων έλεγχο των δικών τους αγορών εργασίας, και πρέπει να μην επιβάλλεται κανένας απολύτως περιορισμός στον τρόπο με τον οποίο ασκούν την πολιτική τους για την αγορά εργασίας.
<SPEAKER ID="023" NAME="Agustín Díaz de Mera García Consuegra" AFFILIATION="PPE-DE">
(ES) Κύριε Πρόεδρε, πιστεύω ότι ο κ. Deprez ανέλυσε σωστά το πρόβλημα και ότι ο Αντιπρόεδρος Frattini έδωσε τη λύση σε αυτό το πρόβλημα.
<P>
Βρισκόμαστε ουσιαστικά μπροστά σε ένα έτος μετάβασης, αλλά κατά τη διάρκεια αυτού του έτους μετάβασης, στο οποίο πρέπει να προσθέσουμε έξι ακόμη μήνες ώς το τέλος της κοινοβουλευτικής θητείας, έχουμε να λάβουμε μερικές ώριμες αποφάσεις που δεν μπορούμε να αγνοήσουμε. Γι' αυτόν τον λόγο, πιστεύω ότι η διοργανική συμφωνία είναι απολύτως απαραίτητη προκειμένου να μπορέσουμε να εναρμονίσουμε τις ώριμες πρωτοβουλίες με την τόσο απαραίτητη και τόσο επιθυμητή συναπόφαση.
<P>
Επομένως, κύριε Πρόεδρε, πιστεύω ότι η σημασία πρωτοβουλιών όπως εκείνες στο πλαίσιο του χώρου ελευθερίας, ασφάλειας και δικαιοσύνης -ας έχουμε υπόψη ότι, από τις 26 στρατηγικές προτάσεις της Επιτροπής, το ένα τρίτο ανήκει στον Χώρο Ελευθερίας, Ασφάλειας και Δικαιοσύνης- μας επιφορτίζουν με τεράστια ευθύνη όταν εξετάζουμε τα νομοθετικά σχέδια που είναι υπό εξέλιξη.
<P>
Αυτός είναι ο λόγος που η πολυαναμενόμενη αξιολόγηση της Ευρωπαϊκής Υπηρεσίας για τη Διαχείριση της Επιχειρησιακής Συνεργασίας στα Εξωτερικά Σύνορα αξίζει όλη την προσοχή μας, όπως και όλα τα ζητήματα που σχετίζονται με τα μεταναστευτικά φαινόμενα, και αφορούν τόσο τη νόμιμη όσο και την παράνομη μετανάστευση.
<P>
" αστική και ποινική δικαιοσύνη για την παροχή καλύτερων υπηρεσιών για τους πολίτες, η Europol, μια αναθεωρημένη Ευρωπαϊκή Υπηρεσία στο νέο πλαίσιο της Συνταγματικής Συνθήκης -χωρίς να λησμονούμε, κύριε Πρόεδρε, την προστασία των δεδομένων στον τρίτο πυλώνα- όλα αυτά αξίζουν να εναρμονιστεί ο χώρος ελευθερίας, ασφάλειας και δικαιοσύνης από την άποψη τόσο των μεθόδων όσο και του χρόνου.
<SPEAKER ID="024" NAME="Σταύρος Λαμπρινίδης" AFFILIATION="PSE">
Κύριε Πρόεδρε, το διαδίκτυο, το Internet είναι το νέο πεδίο μάχης. Κατά την Επιτροπή και το Συμβούλιο, πεδίο μάχης για την καταπολέμηση της τρομοκρατίας -σωστό είναι αυτό- αλλά για πολλούς από μας επίσης, πεδίο μάχης για την προστασία θεμελιωδών δικαιωμάτων των πολιτών. Σίγουρα το Internet το χρησιμοποιούν τρομοκράτες -το ξέρουμε αυτό- αλλά το χρησιμοποιούν επίσης και εκατομμύρια αθώοι πολίτες για να συζητούν. Ακόμα και για την τρομοκρατία, την οποία χωρίς να τη δικαιολογούν, προσπαθούν να την καταλάβουν, κάτι που εμείς εδώ σπανίως κάνουμε, δυστυχώς, Έτσι, το να έχουμε μια νομοθετική πρωτοβουλία η οποία καταπολεμά τη διακίνηση προπαγάνδας υπέρ της τρομοκρατίας στο διαδίκτυο είναι κάτι ενδεχομένως σημαντικό, αλλά και φοβερά ευαίσθητο.
<P>
Κύριε αντιπρόεδρε της Επιτροπής, κύριε εκπρόσωπε του Συμβουλίου, πρέπει να σας πω ότι αυτή η νομοθετική πρωτοβουλία έχει ένα σημαντικότατο πρόβλημα, ως είναι σήμερα γραμμένη. Δεν απαιτεί κάποιος ο οποίος προωθεί προπαγάνδα για την τρομοκρατία να το κάνει εσκεμμένα και.... "και" να υπάρχει πιθανότητα αυτή η προπαγάνδα να καταλήξει σε τρομοκρατική πράξη. Αντί για το "και", το κείμενό σας έχει "ή". Μπορεί δηλαδή κάποιος πολίτης ο οποίος προσπαθεί να δικαιολογήσει και να καταλάβει την τρομοκρατία που συμβαίνει κάπου στη γη, να κατηγορηθεί μόνο και μόνο επειδή "κάποιος" θεωρεί ότι αυτά του τα λόγια κατέληξαν σε κάποια τρομοκρατική ενέργεια, έστω και αν δεν είχε καμία διάθεση να το πράξει. Αυτό πρέπει να το διορθώσετε.
<P>
Επίσης, παρακαλώ εξηγείστε: θα ελέγχεται το περιεχόμενο των ηλεκτρονικών μας μηνυμάτων, των e-mails; Και από ποιους, προκειμένου να μπορεί να κρίνει κατόπιν η αστυνομική αρχή αν έχει παραβιασθεί αυτός ο νέος νόμος που προωθείτε. Διότι υπενθυμίζω, ότι στην περίπτωση του data retention, της διατήρησης στοιχείων τηλεφωνικών επικοινωνιών, είχατε δηλώσει επανειλημμένα -για να μας καθησυχάσετε- ότι το περιεχόμενο των SMS μας και των τηλεφωνημάτων μας δεν θα παρακολουθείται. Θα παρακολουθείται εδώ το περιεχόμενο των e-mails, κατ' εφαρμογή αυτού του μέτρου που προωθείτε;
<P>
Ένα άλλο σημείο το οποίο θέλω να τονίσω είναι η πρωτοβουλία για ευρωπαϊκό PNR. Αγαπητοί φίλοι, δεν το έχουμε ανάγκη. Τουλάχιστον δεν μας έχετε εξηγήσει γιατί; Έχουμε το APIS, έχουμε -πολύ σωστά είπε ο κ. Frattini- το VIS, μια επιτυχία συμφωνίας μας, έχουμε το Σένγκεν, ξέρουμε λοιπόν μια χαρά ποιος ταξιδεύει πού ανά τη γη σήμερα και ποιος έρχεται στην Ευρώπη.
<P>
Εξ άλλου, μόνο τρεις χώρες, σήμερα στην Ευρώπη, από τις 27 έχουν μέτρα που προβλέπουν την πιθανή εφαρμογή PNR στη χώρα τους. Πού είναι η πίεση για εναρμόνιση, αυτή τη στιγμή, της νομοθεσίας PNR;
<P>
Επίσης, οι προστάτες δεδομένων της Ευρώπης έχουν διαφωνήσει με αυτό το μέτρο. Γιατί το προωθείτε με τόσο φανατισμό; Γιατί δεν κάθεσθε να συζητήσετε με το Κοινοβούλιο, με άτομα που φλέγονται να καταπολεμήσουν την τρομοκρατία, αλλά που ενδεχομένως ενδιαφέρονται εξίσου -ίσως και περισσότερο, όπως καμιά φορά μας κατηγορούν- για την προστασία των δικαιωμάτων;
<SPEAKER ID="025" NAME="Alexander Alvaro" AFFILIATION="ALDE">
(DE) Κύριε Πρόεδρε, είναι αλήθεια ότι το Συμβούλιο και η Επιτροπή δεν δίνουν μόνο μεγαλύτερη έμφαση στον όρο "ασφάλεια" στα έγγραφά τους, αλλά φαίνεται και να έχουν συνειδητοποιήσει περισσότερο τις θεμελιώδεις ελευθερίες και δικαιώματα των πολιτών. Ωστόσο, όσο και αν εργαζόμαστε στην Ευρώπη για τον κοινό χώρο ελευθερίας, ασφάλειας και δικαιοσύνης, θα είναι μάταιο αν μας εμποδίζουν όπως φαίνεται τα νομικά συστήματα τρίτων χωρών.
<P>
Πιστεύω ότι η Επιτροπή, και ειδικά και τα κράτη μέλη, θα πρέπει να παρακολουθούν πιο εντατικά κατά πόσον π.χ. το νομικό σύστημα των "ΠΑ έχει επιρροή που φθάνει ως τα σπίτια των ευρωπαίων πολιτών. " Επιτροπή και το Συμβούλιο θα πρέπει να απαντήσουν μια ερώτηση δική μου και ορισμένων συναδέλφων μου για το πώς είναι δυνατόν να διαβιβάζονται στις αρχές ασφαλείας στοιχεία μεταφοράς δεδομένων αλληλογραφίας από τις "ΠΑ που θεωρητικά πρέπει να χρησιμοποιούνται μόνο για τελωνειακούς σκοπούς.
<P>
Το απόρρητο της αλληλογραφίας είναι ένα από τα τελευταία οχυρά που έχουμε καταφέρει να προστατεύσουμε. Ελπίζω ότι η Επιτροπή θα μπορέσει να λύσει σε συνεργασία με το Συμβούλιο το πρόβλημα μιας σφαιρικής προσέγγισης της καταπολέμησης της τρομοκρατίας και του οργανωμένου εγκλήματος από τη σκοπιά όχι μόνο της ασφάλειας, αλλά και της ελευθερίας, της προστασίας των πολιτών και της απάλειψης των προβλημάτων της σύγκρουσης μεταξύ νομικών συστημάτων.
<SPEAKER ID="026" NAME="Mario Borghezio" AFFILIATION="UEN">
(IT) Κύριε Πρόεδρε, κυρίες και κύριοι, ο αναπληρωτής αρχισυντάκτης της Corriere della Sera, Magdi Allam, ο οποίος πολύ δύσκολα θα μπορούσε να κατηγορηθεί για ρατσισμό και ισλαμοφοβία, έθεσε ένα σοβαρό ζήτημα: οι ιμάμηδες και όλες οι ανάγκες ενός μεγάλου τεμένους στη Ρώμη -χρηματοδότηση και πληρωμές- υποστηρίζονται από πρεσβείες διαφόρων ισλαμικών χωρών.
<P>
Αυτό παρέχει ασφάλεια στην Ευρώπη, σε μία από τις μεγαλύτερες πρωτεύουσές της, έναντι του απτού κινδύνου της διάδοσης των εξτρεμιστικών ισλαμικών δογμάτων; Δεν νομίζω. Αντιθέτως, πιστεύω ότι πρέπει να ελεγχθεί η διάδοση των φονταμενταλιστικών ισλαμικών ιδεών που συνδέονται στενά με την τρομοκρατία, και αυτό είναι που πρέπει να εξετάσει πολύ προσεκτικά η Ευρωπαϊκή Ένωση.
<P>
Τρομοκρατία: τι συμπέρασμα να εξαχθεί από την άποψη που εξέφρασε πρόσφατα ο Γενικός Εισαγγελέας του Ευρωπαϊκού Δικαστηρίου Poiares Maduro, ο οποίος θεωρεί παράνομο τον κανονισμό (ΕΚ) αριθ. 881/2002 για τη δέσμευση των περιουσιακών στοιχείων όσων περιλαμβάνονται στη μαύρη λίστα των μελών της Αλ Κάιντα και των Ταλιμπάν; Θα ήθελα να επαναλάβω ότι αυτός ο κανονισμός δεν είναι τίποτα άλλο παρά η εφαρμογή του ψηφίσματος 1390 των "νωμένων Εθνών, που ενέκρινε ολόκληρη η διεθνής κοινότητα ως απάντηση στις επιθέσεις της 11ης Σεπτεμβρίου. Ο πολιτισμένος κόσμος θέλει να προστατευτεί από τον κίνδυνο της τρομοκρατίας: δεν πρέπει ποτέ να επαναπαυόμαστε έναντι της θανάσιμης απειλής της ισλαμικής τρομοκρατίας!
<SPEAKER ID="027" NAME="Jana Bobošíková" AFFILIATION="NI">
(CS) Κυρίες και κύριοι, πιστεύω ότι δεν έχουμε σημειώσει σημαντική πρόοδο σε θέματα ελευθερίας, ασφάλειας και δικαιοσύνης. Αντιθέτως, οι κυβερνήσεις δεν επιτρέπουν στους πολίτες τους να εκφέρουν άποψη για τη Συνθήκη της Λισαβόνας μέσω δημοψηφισμάτων και, επομένως, απομακρυνόμαστε από την αρχή της ελευθερίας.
<P>
Γιατί οι πολίτες δεν είναι ελεύθεροι να αποφασίσουν εάν επιθυμούν να μειωθεί η συμμετοχή της χώρας τους στη διαδικασία λήψης αποφάσεων της ΕΕ; Γιατί οι πολίτες δεν είναι ελεύθεροι να αποφασίσουν εάν επιθυμούν να αρθεί το δικαίωμα αρνησικυρίας των κυβερνήσεών τους στους τομείς της μετανάστευσης, της ενέργειας και των μεταφορών, καθώς και όσον αφορά τον έλεγχο επί της Ευρωπαϊκής Κεντρικής Τράπεζας; Γιατί οι πολίτες των κρατών μελών, ιδίως των μικρότερων, να μην γνωρίζουν ότι πρόκειται να καταστεί πρακτικώς αδύνατον να αναλάβουν τα κράτη τους την εκ περιτροπής Προεδρία του Ευρωπαϊκού Συμβουλίου; Αλήθεια, τους έχει ενημερώσει κανείς ότι μέσα σε έξι χρόνια η χώρα τους θα χάσει το αυτόματο δικαίωμα να ορίζει Επίτροπο στην Ευρωπαϊκή Επιτροπή; " Μεταρρυθμιστική Συνθήκη αλλάζει ριζικά τα βασικά έγγραφα της Ευρωπαϊκής Ένωσης. Εάν ψηφιστεί μόνο από τα κοινοβούλια, χωρίς τη διεξαγωγή δημοψηφισμάτων και συζητήσεων σε εθνικό επίπεδο, αντί για ελευθερία το αποτέλεσμα θα είναι η ανεξέλεγκτη αλαζονεία της εξουσίας. " Ευρωπαϊκή Επιτροπή οφείλει να το υπενθυμίσει αυτό στις κυβερνήσεις.
<SPEAKER ID="028" NAME="Mihael Brejc" AFFILIATION="PPE-DE">
(SL) Καταρχάς, θα ήθελα να σας ευχαριστήσω για τις πολύ καλές παρουσιάσεις σχετικά με αυτό το αρκετά πολύπλοκο ζήτημα που συζητούμε σήμερα.
<P>
Θα ήθελα, επ' ευκαιρία, να επιστήσω την προσοχή σε έναν άλλο τομέα, τον οποίο δεν έχουμε αντιμετωπίσει ακόμη με αρκετή σαφήνεια. Αναφέρομαι στα εξωτερικά σύνορα της Ευρωπαϊκής Ένωσης. Όλα τα κράτη μέλη που είναι πλέον υπεύθυνα για τα νέα εξωτερικά σύνορα της Ευρωπαϊκής Ένωσης έχουν καταβάλλει μεγάλες προσπάθειες για την κατάλληλη διασφάλιση αυτών των συνόρων, προκειμένου να τα προστατέψουν και να εξασφαλίσουν ότι η υποδομή είναι η κατάλληλη και διευκολύνει την εφαρμογή των προτύπων Σένγκεν. Ωστόσο, διαπιστώσαμε παράλληλα ότι η κατάσταση της ζωής στα σύνορα επιδεινώθηκε. Θα ήθελα να επιστήσω την προσοχή σας στη μείωση της ποιότητας της ζωής των ανθρώπων που ζουν στα σύνορα, ιδίως σε λιγότερο ανεπτυγμένες περιφέρειες, και θα ήθελα να ρωτήσω εάν το Συμβούλιο και η Επιτροπή προτίθενται να λάβουν πρόσθετα μέτρα για τη βελτίωση της ποιότητας της ζωής στις παραμεθόριες περιοχές, ώστε να αποτραπεί η εγκατάλειψή των περιοχών αυτών από τους κατοίκους τους. Γνωρίζουμε όλοι ότι εάν οι άνθρωποι αυτοί εγκαταλείψουν τις παραμεθόριες περιοχές, δηλαδή εάν υπάρξουν μη κατοικημένες περιοχές, η προστασία τους θα είναι δύσκολη.
<P>
Το δεύτερο ερώτημά μου είναι το εξής: στη συνεδρίαση της επιτροπής, ο Πρόεδρος του Συμβουλίου ανέφερε ότι η συνεργασία με τις χώρες των Βαλκανίων είναι μία ακόμη σημαντική αποστολή στην οποία επικεντρώνει την προσοχή του το Συμβούλιο. Στο πλαίσιο αυτό, ενδιαφέρομαι ιδιαιτέρως να μάθω εάν η εφαρμογή των προτύπων Σένγκεν και η εγγύηση της ασφάλειάς μας θα παρεμποδίσουν τη συνεργασία των αστυνομικών μας δυνάμεων με τις αστυνομικές δυνάμεις των βαλκανικών χωρών.
<SPEAKER ID="029" NAME="Martine Roure" AFFILIATION="PSE">
(FR) Κύριε Πρόεδρε, βρισκόμαστε σε μια αποφασιστική καμπή για το Ευρωπαϊκό Κοινοβούλιο όσον αφορά την οργάνωση ενός πραγματικού χώρου ελευθερίας, ασφάλειας και δικαιοσύνης, και η έγκριση της Συνθήκης της Λισαβόνας μας επιτρέπει να ενισχύσουμε τον δημοκρατικό και δικαιοδοτικό έλεγχο. Προφανώς επιθυμώ να στηρίξω τα αιτήματα των συναδέλφων μου βουλευτών να καταλήξουμε σε μια λίστα προτεραιοτήτων επί των οποίων μπορούμε να εργαστούμε κάνοντας χρήση μιας πρόωρης διαδικασίας συναπόφασης, στη βάση μιας διοργανικής πολιτικής συμφωνίας.
<P>
Πράγματι, η πλήρης συμμετοχή του Ευρωπαϊκού Κοινοβουλίου μπορεί μόνον να βελτιώσει την ποιότητα των αποφάσεων και, ορισμένες φορές, όπως έχουμε ήδη διαπιστώσει, να καταστήσει δυνατή την επίτευξη συμφωνίας. Προφανώς αυτό δεν μπορεί να συμβεί χωρίς τη συμμετοχή των εθνικών κοινοβουλίων σε αυτήν τη συζήτηση, και προτείνω να προωθήσουμε επίσης τον ενισχυμένο ρόλο ο οποίος τους ανατίθεται με τη νέα συνθήκη.
<P>
Μια άλλη από τις προτεραιότητές μας, φυσικά, θα πρέπει να είναι η προστασία των δεδομένων. Δεν πρέπει να σας εκπλήσσει που επανέρχομαι στο θέμα αυτό. Όντως, γνωρίζετε ότι ενθαρρύναμε την έγκριση της απόφασης πλαισίου σχετικά με την προστασία των δεδομένων στον τρίτο πυλώνα. Φυσικά, είμαστε ευχαριστημένοι που ζητείται εκ νέου η γνώμη του Ευρωπαϊκού Κοινοβουλίου επί του θέματος αυτού. Ωστόσο, ανησυχούμε ιδιαίτερα όσον αφορά τα μέτρια αποτελέσματα που επιτεύχθηκαν στο Συμβούλιο επ' αυτού του κειμένου, ακριβώς λόγω του κανόνα της ομοφωνίας.
<P>
Δεδομένου ότι οι πυλώνες σύντομα θα καταργηθούν, και για να διασφαλιστεί η πραγματική προστασία της ιδιωτικής ζωής των συμπολιτών μας, δεν πιστεύετε ότι μια λύση θα ήταν η τροποποίηση των υφιστάμενων οδηγιών σχετικά με την προστασία των δεδομένων έτσι ώστε να ισχύουν για την αστυνομική και δικαστική συνεργασία; Είναι ιδιαίτερα σημαντικό να διασφαλίζεται υψηλό επίπεδο προστασίας επειδή αυτό πρέπει επίσης να διέπει την πρόταση για τη θέσπιση ευρωπαϊκού καταλόγου με τα ονόματα των επιβατών. Αυτό είναι ένα σημαντικό ζήτημα που σας θέτω και θα ήθελα πραγματικά μια απάντηση.
<SPEAKER ID="031" NAME="Sophia in 't Veld" AFFILIATION="ALDE">
(NL) Κύριε Πρόεδρε, καταρχάς, θα επιθυμούσα πλήρη διαφάνεια από την Επιτροπή και το Συμβούλιο σχετικά με τις εν εξελίξει διαπραγματεύσεις με τις "νωμένες Πολιτείες για το διατλαντικό πρόγραμμα προστασίας των δεδομένων. Φαίνεται ότι τώρα -στο τέλος της διαδικασίας διαπραγματεύσεων- η Επιτροπή θα ζητήσει από το Συμβούλιο εντολή. Ακολουθήθηκε αντίστροφη πορεία.
<P>
Δεύτερον, ο φάκελος των καταστάσεων με τα ονόματα των επιβατών (PNR) αρχίζει να μετατρέπεται σε χαοτικό θέμα. " ανάγκη για το όλο πρόγραμμα είναι κάθε άλλο παρά σαφώς καθορισμένη. " νομική βάση δεν είναι ξεκάθαρη. Δεν περιλαμβάνεται ακόμα σύστημα για την προστασία των προσωπικών δεδομένων στον τρίτο πυλώνα. Και όμως, αυτό φαίνεται ότι δεν εμπόδισε τους υπουργούς Εσωτερικών να αποφασίσουν για ένα ευρωπαϊκό πρόγραμμα PNR. Επιπλέον, ο εκπρόσωπος του Ευρωπαϊκού Κοινοβουλίου, ο κ. Deprez, δεν προσκλήθηκε.
<P>
Αναρωτιέμαι πώς ο γερμανός υπουργός Δικαιοσύνης δήλωσε την ίδια στιγμή ότι ένα ευρωπαϊκό πρόγραμμα PNR θα ήταν αντίθετο με το γερμανικό Σύνταγμα. Κατά τη γνώμη μου, αυτός ο φάκελος δεν είναι καθόλου έτοιμος· το Ευρωπαϊκό Κοινοβούλιο πρέπει πρώτα να ενημερωθεί για ποιον λόγο αυτό το πρόγραμμα είναι απαραίτητο.
<SPEAKER ID="032" NAME="Konrad Szymaρski" AFFILIATION="UEN">
- (PL) Κύριε Πρόεδρε, το σημαντικότερο γεγονός του 2007 στον χώρο ελευθερίας, ασφάλειας και δικαιοσύνης ήταν σαφώς η διεύρυνση του χώρου Σένγκεν. Σήμερα, μπορούμε να πούμε ότι οι προσδοκίες για ευκολότερη διασυνοριακή κυκλοφορία δεν επιβεβαιώνονται σε καμία περίπτωση από την πραγματικότητα.
<P>
" κυκλοφορία στα σύνορα Πολωνίας-Γερμανίας μεταξύ της Σαξονίας και της Κάτω Σιλεσίας είναι τώρα προβληματική λόγω της διεύρυνσης του χώρου Σένγκεν. Άνθρωποι κατηγορούνται στα τυφλά για διακίνηση λαθρομεταναστών και κρατούνται από την αστυνομία για ώρες σαν να πρόκειται για κοινούς εγκληματίες. Αυτές οι κατηγορίες στρέφονται εναντίον οδηγών ταξί στην παραμεθόρια περιοχή. Κατά παράβαση του νόμου, τους ζητείται να ελέγχουν τα έγγραφα των επιβατών. Τα οχήματα με πολωνικές πινακίδες υφίστανται ελέγχους που διαρκούν αρκετές ώρες.
<P>
" Συμφωνία του Σένγκεν εισάγεται στα σύνορα Πολωνίας-Γερμανίας με τρόπο που αποτρέπει τους πολίτες να περάσουν τα σύνορα. Αυτό δεν συνάδει με τον στόχο της εν λόγω συμφωνίας και απαιτείται επείγουσα δράση από την πλευρά της Ευρωπαϊκής Επιτροπής.
<SPEAKER ID="033" NAME="Marian-Jean Marinescu" AFFILIATION="PPE-DE">
(RO) Οι προσπάθειες της Επιτροπής και του Συμβουλίου να διασφαλιστεί η ελεύθερη κυκλοφορία των προσώπων στην Ευρώπη καρποφόρησαν τον Δεκέμβριο του 2007 με τη διεύρυνση του χώρου Σένγκεν. Στον τομέα της παράνομης μετανάστευσης, το σχέδιο νομοθεσίας για τη θέσπιση κοινών προτύπων για τον επαναπατρισμό παράνομων μεταναστών από τρίτες χώρες και την επιβολή κυρώσεων σε εργοδότες παράνομων μεταναστών είναι σίγουρο ότι θα βοηθήσει στη μείωση αυτού του φαινομένου.
<P>
Όσον αφορά τη νόμιμη μετανάστευση, η Επιτροπή ξεκίνησε την ανάληψη νομοθετικών μέτρων υποβάλλοντας στο Κοινοβούλιο το σχέδιο νομοθεσίας για τους όρους εισόδου και διαμονής των υψηλά ειδικευμένων εργαζομένων και τη διαδικασία ενιαίας άδειας διαμονής για υπηκόους τρίτων χωρών.
<P>
Θα ήθελα να επιστήσω την προσοχή σε ένα ζήτημα που θεωρώ ότι είναι ύψιστης σημασίας: τα μεταβατικά μέτρα εξακολουθούν να ισχύουν, και επιβάλλονται από ορισμένα κράτη μέλη με σκοπό να περιοριστεί η κυκλοφορία εργατικού δυναμικού από άλλα κράτη μέλη της Ευρωπαϊκής Ένωσης. Είναι καλό να προωθείται μια ενιαία πολιτική για την αντιμετώπιση της νόμιμης μετανάστευσης από τις τρίτες χώρες, αλλά δεν είναι φυσιολογικό να επιβάλλονται περιορισμοί σε υπηκόους της ΕΕ. Δεν μπορούμε να ομιλούμε για χώρο ελευθερίας όταν επιβάλλονται περιορισμοί στην ελεύθερη κυκλοφορία του εργατικού δυναμικού.
<P>
Κατά τη γνώμη μου, είναι προφανές ότι οι οδηγίες για τη νόμιμη μετανάστευση από τρίτες χώρες πρέπει να εφαρμοστούν, αλλά ταυτόχρονα να αρθούν οι περιορισμοί που ισχύουν σε ορισμένα κράτη μέλη. Αυτό μπορεί να γίνει σταδιακά, καλώντας τα κράτη μέλη να εφαρμόσουν την οδηγία για τη νόμιμη μετανάστευση για να άρουν τυχόν περιορισμούς εργασίας που επιβάλλονται σε υπηκόους άλλων κρατών μελών που αναφέρονται στην οδηγία.
<P>
Επιπλέον, πρέπει να εφαρμοστεί η αρχή της προτίμησης, ώστε να δίνεται προτεραιότητα στους ευρωπαίους πολίτες όσον αφορά την κάλυψη των αναγκών της αγοράς εργασίας. Επίσης, πιστεύω ότι πρέπει να γίνει περαιτέρω διάκριση σχετικά με τις τρίτες χώρες, δίνοντας προτεραιότητα στους υπηκόους γειτονικών χωρών, ιδιαίτερα όσων περιλαμβάνονται στην πολιτική γειτονίας, Ευελπιστώ η συζήτηση μεταξύ του κ. Frattini και του κ. Deprez που άνοιξε τη συζήτησή μας να οδηγήσει σε πρακτικά αποτελέσματα και θετική δράση από τη δική μας πλευρά.
<SPEAKER ID="034" NAME="Genowefa Grabowska" AFFILIATION="PSE">
- (PL) Κύριε Πρόεδρε, η γέννηση της Συνθήκης της Λισαβόνας και η μεταρρύθμιση της Ευρωπαϊκής Ένωσης επιφέρουν σημαντικές αλλαγές στον χώρο ελευθερίας, ασφάλειας και δικαιοσύνης, αν και οι πολίτες της ΕΕ ανέμεναν αυτές τις αλλαγές. Συγκεκριμένα, η υπαγωγή του χώρου αυτού στη δικαιοδοσία του Ευρωπαϊκού Δικαστηρίου απαιτεί καλή προετοιμασία από την πλευρά τόσο των χωρών όσο και των θεσμικών οργάνων της ΕΕ. Το Κοινοβούλιο το γνωρίζει αυτό και προετοιμάζεται για την ανάληψη νέων καθηκόντων, και ιδιαίτερα για την κοινή λήψη της πλειονότητας των αποφάσεων.
<P>
Στο πλαίσιο αυτό, θα ήθελα να ρωτήσω το Συμβούλιο: προτιθέμεθα να ξεκινήσουμε να εργαζόμαστε για έναν κοινό κατάλογο προτεραιοτήτων στον χώρο ελευθερίας, ασφάλειας και δικαιοσύνης και, εάν ναι, πότε θα γίνει αυτό; Γνωρίζω ότι και το Συμβούλιο και η Επιτροπή έχουν προγράμματα. Το Κοινοβούλιο, διαμέσου της επιτροπής στην οποία συμμετέχω, της Επιτροπής Πολιτικών Ελευθεριών, Δικαιοσύνης και Εσωτερικών Υποθέσεων, επίσης γνωρίζει τι πρέπει να γίνει. Ωστόσο, χρειαζόμαστε κοινή, αποτελεσματική και διαφανή δράση, και έναν κοινό κατάλογο προτεραιοτήτων προς όφελος των πολιτών μας.
<P>
Θα ήθελα επίσης να εκμεταλλευτώ αυτήν την ευκαιρία για να ευχαριστήσω την πορτογαλική Προεδρία για τη διεύρυνση του χώρου Σένγκεν, και ταυτόχρονα να απευθύνω έκκληση για τακτική αξιολόγηση της λειτουργίας αυτού του συστήματος. Λίγες μόλις εβδομάδες μετά την εφαρμογή του, μπορούμε ήδη να διακρίνουμε ορισμένες δευτερεύουσες αρνητικές επιπτώσεις μαζί με τα εξαιρετικά πλεονεκτήματα. Σε αυτές περιλαμβάνονται το απαγορευτικό κόστος των θεωρήσεων για πολίτες τρίτων χωρών, και ιδίως για τους Λευκορώσους. Το κόστος για την έκδοση θεώρησης -60 ευρώ- αποτελεί εμπόδιο και καθιστά αδύνατο να επισκεφτούν αυτοί οι υπήκοοι τους γείτονές τους στην ΕΕ. Ταυτόχρονα, δυσχεραίνει και εμάς κατά τη διεξαγωγή της πολιτικής γειτονίας, η οποία εξάλλου περιλαμβάνεται στη Μεταρρυθμιστική Συνθήκη.
<P>
Κύριε Επίτροπε, αυτό απαιτεί κάτι περισσότερο από απλή παρακολούθηση· κυρίες και κύριοι, αυτό πρέπει να αλλάξει.
<SPEAKER ID="035" NAME="Ignasi Guardans Cambó" AFFILIATION="ALDE">
(ES) Κύριε Πρόεδρε, θέλω να επικεντρωθώ σε κάτι που μπορεί να φαίνεται ασήμαντο, αλλά έχει επιδεινωθεί σοβαρά κατά τη διάρκεια του 2007 και επηρεάζει εκατομμύρια ανθρώπους: την ασφάλεια στα ευρωπαϊκά αεροδρόμια.
<P>
" Ευρωπαϊκή Επιτροπή και το Συμβούλιο έχουν επιτρέψει και επιτρέπουν τη διαχείριση της πρόληψης της τρομοκρατίας στα αεροδρόμια σαν να ήταν πολιτική μεταφορών.
<P>
Οι ελευθερίες και τα δικαιώματα περιορίζονται μέσω διαδικασιών που σχεδιάζονται για τις λογιστικές και τεχνικές προδιαγραφές για αεροπλάνα και τρένα. Ως αποτέλεσμα, οι πολίτες μένουν απροστάτευτοι απέναντι σε καταχρήσεις και περιορισμοί των δικαιωμάτων τους εγκρίνονται χωρίς καμία εκτίμηση της αναλογικότητας ή αξιολόγηση της αποτελεσματικότητάς τους. Άντρες και γυναίκες αντιμετωπίζονται, μερικές φορές, σαν κοπάδια ζώων στα σημεία ελέγχου από τους υπαλλήλους ασφαλείας που δεν γνωρίζουν τους κανονισμούς που εφαρμόζουν ή τις εξαιρέσεις σε αυτούς τους κανονισμούς, διότι οι κανονισμοί θεωρούνται μυστικοί.
<P>
Ζητώ από την Επιτροπή -και από τον κ. Frattini συγκεκριμένα- να αποκαταστήσει την εξουσία της σε αυτόν τον τομέα· και ζητώ από το Συμβούλιο να εξετάσει σοβαρά το θέμα.
<P>
Έχουμε μετατρέψει τα αεροδρόμια σε χώρους που βρίσκονται σε κατάσταση εκτάκτου ανάγκης, όπου δεν ισχύουν ούτε ο νόμος ούτε οι πιο βασικές εγγυήσεις, αλλά μόνο η αστυνομική εξουσία χωρίς κανένα είδος ελέγχου.
<SPEAKER ID="036" NAME="Roselyne Lefrançois" AFFILIATION="PSE">
(FR) Κύριε Πρόεδρε, θα ήθελα να αναφέρω τρία θέματα τα οποία με ενδιαφέρουν ιδιαίτερα. Το πρώτο αφορά τον τρόπο με τον οποίο πρόκειται να χειριστούμε τη φάση η οποία οδηγεί στη θέση σε ισχύ της Συνθήκης της Λισαβόνας. Όπως όλοι οι συνάδελφοί μου στην Επιτροπή Πολιτικών Ελευθεριών, Δικαιοσύνης και Εσωτερικών Υποθέσεων, θα ήθελα να καταλήξουμε σε μια διοργανική συμφωνία για την επίσπευση της συζήτησης των εφαρμοστέων διατάξεων για τον δικό μας τομέα αρμοδιότητας. Πράγματι, αυτό μου φαίνεται ότι είναι απολύτως απαραίτητο για μια αποτελεσματική και διαφανή συνεργασία. Οι νέοι κανόνες σχετικά με τον ρόλο των εθνικών κοινοβουλίων θα πρέπει επίσης να δοκιμαστούν αυτό το έτος. Ως εισηγήτρια της απόφασης πλαισίου για την καταπολέμηση της τρομοκρατίας, ανέλαβα τη δέσμευση να έχω στενή και διαρθρωμένη συνεργασία με τα εθνικά κοινοβούλια.
<P>
Σχετικά με το θέμα της τρομοκρατίας, μια συνολική θεώρηση των διαφόρων κειμένων που έχουν εγκριθεί θα παρείχε μια καλύτερη εικόνα του αντίστοιχου πεδίου εφαρμογής τους και του τρόπου με τον οποίο συνδέονται μεταξύ τους. Επιπλέον, ενώ η καταπολέμηση της τρομοκρατίας πρέπει να αποτελεί προτεραιότητα για την Ευρωπαϊκή Ένωση, το ίδιο πρέπει να ισχύει και για την προστασία των θεμελιωδών ελευθεριών. Κατά συνέπεια, θα είμαι εξαιρετικά προσεκτική, όταν εργάζομαι πάνω στην απόφαση πλαίσιο, όσον αφορά τη σαφήνεια των ορισμών και των όρων που χρησιμοποιούνται, προκειμένου να αποκλειστεί οιοσδήποτε δυνητικός κίνδυνος παραβίασης αυτών των ελευθεριών, ιδιαίτερα δε της ελευθερίας της έκφρασης.
<P>
Τέλος, θα ήθελα να πω λίγα λόγια για τη μελλοντική δράση μας σχετικά με τη μετανάστευση. Από μακρού χρόνου η ΕΕ ενδιαφέρεται κυρίως να εξοπλιστεί με ένα πραγματικό οπλοστάσιο νόμων για να καταπολεμήσει την παράνομη μετανάστευση, παρότι αυτή η προστατευτική στάση έναντι των συνόρων της δεν έχει εξισορροπηθεί από μια άξια του όρου πολιτική για τη νόμιμη μετανάστευση. Κατά συνέπεια, είμαι ευτυχής με τις πρωτοβουλίες που εγκρίθηκαν κατά τη διάρκεια των τελευταίων ετών στον τομέα αυτόν, και ελπίζω ότι η πολιτική βούληση για στήριξη μιας φιλόξενης Ευρώπης θα είναι τόσο ισχυρή όσο και η βούληση για την προστασία της Ευρώπης φρούριο.
<SPEAKER ID="037" NAME="Πρόεδρος">
Θα περάσουμε τώρα στην πρακτική που οι Άγγλοι αποκαλούν "catch the eye". Εν πάση περιπτώσει, καθώς είμαι επίσης ο αρμόδιος Αντιπρόεδρος για την πολυγλωσσία, θα προσπαθήσω να μιλήσω στους διερμηνείς, στους φίλους μου διερμηνείς, για να δω πώς μπορεί να μεταφραστεί ο όρος "catch the eye" στις υπόλοιπες γλώσσες.
<P>
Για την ώρα, θα πούμε ότι όποιος επιθυμεί να μιλήσει μπορεί να το κάνει, αν ο Πρόεδρος του παραχωρήσει χρόνο ομιλίας με τη διαδικασία "catch the eye". Με τη διαδικασία "catch the eye" λοιπόν, δίνω τον λόγο στον κ. Cavada, ο οποίος είμαι σίγουρος ότι έχει πολλά να μας πει επί του θέματος αυτού.
<SPEAKER ID="038" NAME="Jean-Marie Cavada" AFFILIATION="ALDE">
(FR) Κύριε Πρόεδρε, θα ήθελα αρχικά να σας παρακαλέσω να συγχωρήσετε αυτήν τη διατάραξη της ημερήσιας διάταξης, ή ακριβέστερα της σειράς προτεραιότητας. Μια βλάβη τρένου μεταξύ Παρισιού και Βρυξελλών λίγο έλειψε να με βγάλει από την Ευρώπη, όμως τώρα η κατάσταση διορθώθηκε, σας ευχαριστώ.
<P>
Κάθε χρόνο, συζητούμε την πρόοδο που έχει επιτευχθεί όσον αφορά την οικοδόμηση του χώρου ελευθερίας, ασφάλειας και δικαιοσύνης. Σήμερα, ωστόσο, αυτή η συζήτηση έχει ιδιαίτερη σημασία, και γι' αυτό θέλω να παρουσιάσω τους λόγους που οδήγησαν την Επιτροπή Πολιτικών Ελευθεριών Δικαιοσύνης και Εσωτερικών Υποθέσεων να καταθέσει αυτές τις δύο προφορικές ερωτήσεις, στο Συμβούλιο και στην Επιτροπή αντίστοιχα, και να πιέσει τους εκπροσώπους αυτών των θεσμικών οργάνων να παράσχουν σαφείς απαντήσεις στις ερωτήσεις που θέτουμε.
<P>
Αν αυτή η συζήτηση είναι σημαντική, είναι γιατί με την υπογραφή της Συνθήκης της Λισαβόνας τον περασμένο Δεκέμβριο και τη θέση της σε ισχύ που προγραμματίζεται για την 1η Ιανουαρίου 2009, οι πολιτικές που συνδέονται με τα θεμελιώδη δικαιώματα και η πρόοδος που σημειώνεται στον τομέα της ελευθερίας, της ασφάλειας και της δικαιοσύνης πρέπει και θα υποστούν σημαντικές αλλαγές, αλλαγές τις οποίες το Κοινοβούλιο -όπως γνωρίζετε, κυρίες και κύριοι- ζητεί συνεχώς εδώ και αρκετά χρόνια.
<P>
Μεταξύ αυτών, θα αναφέρω το τέλος της δομής πυλώνων, επιτρέποντας τη διαχείριση σε κοινοτικό επίπεδο των περισσότερων διαδικασιών του τρέχοντος τρίτου πυλώνα, τη γενίκευση της ψηφοφορίας με ειδική πλειοψηφία, την επέκταση της δικαιοδοσίας του Δικαστηρίου των Ευρωπαϊκών Κοινοτήτων και την ενίσχυση του ρόλου του Κοινοβουλίου ως συνομοθέτη· ο Χάρτης Θεμελιωδών Δικαιωμάτων της Ευρωπαϊκής Ένωσης θα είναι δεσμευτικός.
<P>
Προκειμένου να επωφεληθούμε πλήρως από τις δυνατότητες που προσφέρει αυτή η νέα συνθήκη, χρειάζεται από τώρα να προετοιμάσουμε μια κοινή διοργανική στρατηγική η οποία θα μας επιτρέπει να συντάξουμε μια λίστα με τις προτάσεις οι οποίες θα αποτελέσουν αντικείμενο πολιτικής διαπραγμάτευσης το 2008 και θα εγκριθούν επίσημα κατά τη διάρκεια της περιόδου Ιανουαρίου 2008-Μαΐου 2009.
<P>
Ολοκληρώνοντας, κύριε Πρόεδρε, θα ήθελα να πω ότι μια στρατηγική αυτού του είδους θα σήμαινε ότι, άπαξ και η νέα συνθήκη τεθεί σε ισχύ, δεν θα είμαστε υποχρεωμένοι να τροποποιούμε διαρκώς προτάσεις που έχουν μόλις εγκριθεί, και αυτό θα εγγυάται τον πλήρη δικαιοδοτικό έλεγχο εκ μέρους του Δικαστηρίου των Ευρωπαϊκών Κοινοτήτων και την πλήρη και αμέριστη συμμετοχή του Κοινοβουλίου στον καθορισμό πολιτικών οι οποίες αφορούν τον ίδιο τον πυρήνα των δικαιωμάτων των πολιτών.
<P>
Ως προς την ερώτηση που μου θέσατε, θα την δω ο ίδιος και θα σκεφτώ, προκειμένου να σας βοηθήσω με τα δικά μου ταπεινά μέσα.
<SPEAKER ID="039" NAME="Dragutin Mate">
Προεδρεύων. - (SL) Σας ευχαριστώ για τα ερωτήματα που θέσατε εδώ σήμερα. Δυστυχώς, δεν υπάρχει αρκετός χρόνος για να απαντήσω σε όλα λεπτομερώς, επομένως θα προσπαθήσω να θίξω τα πιο σημαντικά. Αρχικά, θα ασχοληθώ με το ερώτημα του κ. Weber σχετικά με το σύστημα πληροφοριών Σένγκεν SIS II.
<P>
Θα ήθελα να δηλώσω ρητά ότι στο Συμβούλιο πιστεύουμε ότι η ασφάλεια κατά τη μετάβαση από το "SIS I για όλους" στο σύστημα SIS II είναι υψίστης σημασίας και ότι δεν μπορούμε να επιτρέψουμε την απώλεια δεδομένων με οποιονδήποτε τρόπο ή την έκθεση της λειτουργίας του συστήματος σε οποιοδήποτε είδος απειλής. Γι' αυτό αποφασίσαμε τη σταδιακή μετάβαση από το ένα σύστημα στο άλλο, κάτι που, φυσικά, περιλαμβάνει την ανάπτυξη του συστήματος μετατροπής. Κατά συνέπεια, αυτό θα παρατείνει κάπως το διάστημα που απαιτείται για να τεθεί το σύστημα SIS II σε λειτουργία. Πιστεύω ότι πρόκειται για μια πολύ καλή απόφαση, καθώς θα διασφαλιστεί η ασφάλεια των δεδομένων και, φυσικά, η βελτίωση της ποιότητας των δεδομένων που θα παρέχει το νέο σύστημα, κάτι που αποτελεί τη σημαντικότερη πτυχή του συστήματος SIS II.
<P>
Εν συνεχεία, θα ήθελα να ασχοληθώ με το ζήτημα που έθεσαν αρκετοί βουλευτές του ΕΚ σχετικά με τη συνεργασία μεταξύ του Συμβουλίου, της Επιτροπής και του Ευρωπαϊκού Κοινοβουλίου. Πιστεύω ότι είναι απαραίτητο αυτή η συνεργασία να είναι στενή στις περισσότερες περιπτώσεις. Βέβαια, θα χρειαστούμε κάποιο είδος πολιτικής συναίνεσης και αμοιβαίας σχέσης προκειμένου να δημιουργήσουμε και να διασφαλίσουμε επαρκές επίπεδο ασφάλειας, καθώς και την προστασία των ανθρωπίνων δικαιωμάτων. Χρειαζόμαστε μια έγκυρη και ισόρροπη προσέγγιση, και σε αυτό ακριβώς το σημείο το Ευρωπαϊκό Κοινοβούλιο διαδραματίζει εξαιρετικά σημαντικό ρόλο, και δύσκολα μπορώ να φανταστώ πώς θα μπορούσαμε να λειτουργήσουμε χωρίς αυτήν τη στενή συνεργασία με το Κοινοβούλιο.
<P>
Φυσικά, πρέπει να ξεκαθαρίσουμε ότι η Συνθήκη της Λισαβόνας δεν έχει τεθεί ακόμα σε ισχύ. " διαδικασία επικύρωσης έχει δρομολογηθεί. Πρόκειται για μια σχετικά ευαίσθητη διαδικασία, ίσως περισσότερο ευαίσθητη σε ορισμένες χώρες από ό,τι σε άλλες. Ωστόσο, πρέπει να εργαστούμε και να λειτουργήσουμε με έναν τρόπο ο οποίος δεν θα απειλήσει τη διαδικασία επικύρωσης σε κανένα κράτος μέλος της Ευρωπαϊκής Ένωσης. Συνεπώς, πιστεύω ότι θα ήταν συνετό, κατά τη διάρκεια αυτού του έτους που οδηγεί στην εφαρμογή της Συνθήκης της Λισαβόνας, να συνεργαστούμε μεταξύ μας και να χωρίσουμε τη νομοθεσία για την οποία συζητούμε σε δύο ομάδες. " μία ομάδα αποτελείται από τη νομοθεσία που πλησιάζει προς την ολοκλήρωσή της και για την οποία έχουμε λάβει τη γνώμη του Κοινοβουλίου, ή η οποία έχει ολοκληρωθεί ή βρίσκεται στα τελικά στάδια ολοκλήρωσης. " άλλη ομάδα αποτελείται από τη νομοθεσία που εισαγάγουμε τώρα ή θα εισαγάγουμε σύντομα και για την οποία χρειαζόμαστε τη στενή και τακτική συνεργασία με το Κοινοβούλιο. Θεωρώ ότι αυτός είναι ένας τρόπος για να βρούμε την κατάλληλη μορφή συνεργασίας προκειμένου να διασφαλίσουμε επαρκή ασφάλεια και μια αρκετά αποτελεσματική μέθοδο λειτουργίας και να καθορίσουμε μελλοντικές πρακτικές εργασίας.
<P>
Θα ήθελα επίσης να αναφερθώ εν συντομία στην οδηγία για την επιστροφή προσώπων και τον Frontex. Οι τεχνικές συζητήσεις και διαπραγματεύσεις σχετικά με την οδηγία για την επιστροφή προσώπων θα συνεχιστούν κατά τη διάρκεια της σλοβενικής Προεδρίας, ενώ έχουμε επίσης συμφωνήσει να διεξαγάγουμε πολιτικές διαπραγματεύσεις. Συνεπώς, ευελπιστώ ότι θα επιτύχουμε τον απαραίτητο και τον κατάλληλο πολιτικό συμβιβασμό. Ακόμα πιστεύω ότι αυτό θα επιτευχθεί και είμαστε ήδη σε επαφή με τον εισηγητή, κ. Weber, κάτι που με κάνει να πιστεύω ότι το ζήτημα προχωρά καλά.
<P>
Σχετικά με τον Frontex, θα ήθελα να πω απλώς ότι η αξιολόγηση των εργασιών του Frontex βρίσκεται σε εξέλιξη και ότι η Προεδρία προτίθεται να διεξαγάγει λεπτομερέστερη συζήτηση σε υπουργικό επίπεδο κατά τη διάρκεια της διάσκεψης στις αρχές Μαρτίου, όπου θα συζητήσουμε για τον Frontex και το μέλλον του και θα αξιολογήσουμε τις εργασίες του μέχρι σήμερα. Μετά τη συζήτηση αυτή, θα μπορέσουμε να παράσχουμε στο Κοινοβούλιο μια λεπτομερέστερη έκθεση.
<SPEAKER ID="040" NAME="Franco Frattini">
Αντιπρόεδρος της Επιτροπής. - (IT) Κύριε Πρόεδρε, κυρίες και κύριοι, πιστεύω ότι η πρωινή συζήτηση κατέδειξε την κοινή θέληση και των τριών θεσμικών οργάνων να συνεργαστούν. Ως εκ τούτου, δεν είναι μόνο η μέθοδος εργασίας σημαντική, αλλά και η ουσία. Επομένως, η επιθυμία που εξέφρασε στην αρχή ο κ. Deprez, για την οποία θα έλεγα ότι υπάρχει ευρεία συναίνεση, συμπεριλαμβανομένου του Προέδρου του Συμβουλίου, και με την οποία συμφωνώ προσωπικά, είναι η ορθή μέθοδος εργασίας που πρέπει να χρησιμοποιήσουμε.
<P>
Όπως ανέφερα στην αρχή, η ιδέα της εργασίας με χρονοδιάγραμμα που δεν περιορίζεται στους έξι μήνες αποδείχτηκε επιτυχής στο Συμβούλιο. Πρέπει να προσπαθήσουμε το ίδιο και εδώ, καθώς πιστεύω, από ό,τι έχει ειπωθεί, ότι αναδείχτηκαν πολλά θέματα που αποτελούν σαφώς προτεραιότητα. Το γεγονός ότι δεν μπορούμε να επιβραδύνουμε τις εργασίες για τη δημιουργία του SIS II -της νέας γενιάς του συστήματος SIS- είναι προφανές σε όλους. Πρέπει να προχωρήσουμε και, πέρα από τη συζήτηση σχετικά με το χρονοδιάγραμμα, αυτό που μας ενδιαφέρει είναι ότι η διαδικασία δοκιμής αυτού του νέου συστήματος δείχνει ότι παρέχει πραγματικά προστιθέμενη αξία στην ασφάλεια των εξωτερικών μας συνόρων.
<P>
Αντί να αναφερθώ στην καθυστέρηση, θα ήθελα να αναφερθώ στην ανάγκη να δοκιμάσουν τα κράτη μέλη -κάτι με το οποίο συμφωνώ-το σύστημα εις βάθος για να διαπιστωθεί πώς λειτουργεί και πώς θα μπορούσε να λειτουργήσει καλύτερα, προτού πραγματικά το εφαρμόσουν. Τα χρονοδιαγράμματα για τα οποία συζητούμε με την Προεδρία, και τα οποία θα οριστικοποιήσουμε στο Συμβούλιο Υπουργών σε λίγες εβδομάδες, τον Φεβρουάριο, είναι χρονοδιαγράμματα που αποδεικνύουν την αφοσίωσή μας στην προστιθέμενη αξία από τη νέα γενιά του SIS, κάτι που αποτελεί σαφή προτεραιότητα.
<P>
Πολλοί μίλησαν για την αξιολόγηση της αποτελεσματικότητας των μέτρων ασφαλείας, και ιδίως των αντιτρομοκρατικών μέτρων. Πρόκειται για κάτι που ζήτησε το Κοινοβούλιο και για το οποίο συμφώνησα έναν χρόνο πριν. Σήμερα, έχουμε δρομολογήσει μια άσκηση. Τον Δεκέμβριο, όλα τα κράτη μέλη έλαβαν λεπτομερές ερωτηματολόγιο για τα αποτελέσματα που επιτεύχθηκαν από την εφαρμογή των αντιτρομοκρατικών μέτρων. Μπορώ να πω, όχι μόνο στη Βαρόνη Ludford αλλά και σε όλους σας, ότι στα μέσα του Απριλίου θα είμαι σε θέση να δημοσιεύσω λεπτομερώς τα αποτελέσματα αυτής της ανάλυσης και για τα 27 κράτη μέλη. Αυτό, πιστεύω, αποτελεί άλλο ένα θέμα προτεραιότητας προς συζήτηση, κάτι που ανέκαθεν ενδιέφερε το Κοινοβούλιο.
<P>
Ορισμένοι μίλησαν για διαδικαστικές διασφαλίσεις. Γνωρίζετε ότι δεν επιτεύχθηκε συμφωνία επ' αυτού του θέματος, καθώς ορισμένα κράτη μέλη θέτουν ανυπέρβλητα εμπόδια, αλλά τώρα η σλοβενική Προεδρία έθιξε ένα ζήτημα που θεωρώ ότι θα μπορούσε να αντιμετωπιστεί ως προτεραιότητα: το ζήτημα των ερήμην εκδιδομένων αποφάσεων. Αποτελεί μία από τις πτυχές που σχετίζονται με τις διαδικαστικές διασφαλίσεις. Δεν καλύπτει ολόκληρη τη συζήτηση, αλλά αποτελεί εξαιρετικά σημαντική πτυχή: η εναρμόνιση των κανόνων για τις ερήμην εκδιδόμενες αποφάσεις -ένα ζήτημα που νομίζω ότι έθιξε η κ. Lambert- είναι ένα ζήτημα που αξίζει να αντιμετωπιστεί ως προτεραιότητα το 2008.
<P>
Αναφερθήκαμε ήδη στην αξιολόγηση του Frontex. Στις 13 Φεβρουαρίου, θα δημοσιεύσουμε την πρώτη μας ολοκληρωμένη αξιολόγηση για τον Frontex. Είναι σαφές ότι το έγγραφο της Επιτροπής θα συζητηθεί στο Συμβούλιο και στο Κοινοβούλιο, και θα αποτελέσει τη βάση για ανάληψη δράσης, η οποία θα έλεγα ότι επίσης αποτελεί προτεραιότητα, το 2008: πώς εργάστηκε ο Frontex, πώς μπορούμε να τον βελτιώσουμε, πώς μπορούμε να ενθαρρύνουμε να κράτη μέλη να συμμετέχουν περισσότερο.
<P>
Από πολλούς αναφέρθηκε η τρομοκρατία. " τρομοκρατική προπαγάνδα στο Διαδίκτυο και η βίαιη ριζοσπαστικοποίηση είναι δύο ζητήματα που θα αποτελέσουν αντικείμενο μη νομοθετικών πρωτοβουλιών. Ορισμένα νομοθετικά μέτρα έχουν ήδη σχεδιαστεί, θα υπάρξουν ανακοινώσεις από την Επιτροπή και αξίζει να τα συζητήσουμε.
<P>
Εκτίμησα ιδιαιτέρως αυτό που ανέφερε η κ. Roure για το ευρωπαϊκό PNR. Πρόκειται για μια συζήτηση που θα συνεχιστεί καθ' όλη τη διάρκεια του 2008. Δεν πιστεύω ότι θα έχουμε εγκρίνει το ευρωπαϊκό PNR έως το τέλος του έτους. Ωστόσο, πιστεύω ότι αυτά τα τρία κριτήρια -που, αν δεν κάνω λάθος, τα ανέφερε η κ. Roure- πρέπει να καθοδηγούν τις ενέργειές μας: η αναλογικότητα κατά τη συγκέντρωση αυτών των δεδομένων και η προστιθέμενη αξία τους για τον αγώνα κατά της τρομοκρατίας, καθώς αυτό καλούμαστε να αντιμετωπίσουμε. Εάν αυτό το μέσο φέρει αποτελέσματα, θα το υιοθετήσουμε, εάν δεν φέρει αποτελέσματα θα το προσαρμόσουμε ή δεν θα το υιοθετήσουμε. Προσωπικά πιστεύω ότι θα είναι χρήσιμο, αλλά νομίζω ότι πρέπει να το συζητήσουμε εδώ. Και μετά, τίθεται και το ζήτημα του πώς θα προστατεύουμε τα δεδομένα που συγκεντρώνονται και πώς θα τιμωρούμε όσους κάνουν κατάχρηση αυτών των δεδομένων. Αυτά είναι θέματα προς συζήτηση, προφανώς ανοικτή, με τα οποία μπορούμε να ασχοληθούμε το 2008.
<P>
Τέλος, η μετανάστευση. Πιστεύω ότι πρέπει τώρα να συνεχίσουμε με τη γενική προσέγγιση στο θέμα της μετανάστευσης, καθώς το Ευρωπαϊκό Συμβούλιο τον Δεκέμβριο κάλεσε να σκεφτούμε, ενόψει της μελλοντικής γαλλικής Προεδρίας, αυτό που προτίθεται να προτείνει η γαλλική κυβέρνηση ως ευρωπαϊκό σύμφωνο για τη μετανάστευση, και έχω ήδη προγραμματίσει η Επιτροπή να είναι πλήρως διαθέσιμη για να εργαστεί επ' αυτού.
<P>
Τέλος και πάλι, η πολιτική ασύλου. Το 2008 θα είναι καθοριστικό, καθώς το 2010 λήγει η προθεσμία για τη θέσπιση ευρωπαϊκού συστήματος ασύλου. Το 2008 θα είναι το έτος που το σχέδιο δράσης θα παρουσιαστεί στην Επιτροπή.
<P>
Έχω δώσει παραδείγματα προκειμένου να δείξω πώς, σε αυτό το πνεύμα, η πρόταση του κ. Deprez, την οποία πιστεύω ότι πρέπει να επικροτήσουμε, πρόκειται να εφαρμοστεί και πώς θα ορίσουμε με σαφείς όρους τι μπορεί να γίνει άμεσα καθώς είναι έτοιμο -και υπάρχουν πολλά που μπορούμε να ολοκληρώσουμε κατά τη διάρκεια της σλοβενικής Προεδρίας- και τι μπορούμε να συνεχίσουμε να συζητούμε από σήμερα έως, για παράδειγμα, τον Ιούνιο του 2009.
<SPEAKER ID="041" NAME="Sophia in 't Veld" AFFILIATION="ALDE">
(EN) Κύριε Πρόεδρε, επισημαίνω με κάποια έκπληξη και λύπη ότι, καταρχάς, το Συμβούλιο δεν απάντησε σε καμία ερώτηση για τις καταστάσεις με τα ονόματα των επιβατών (PNR). Διερωτώμαι εάν θα συμφωνούσε να μας δοθούν γραπτές απαντήσεις σε όλες τις ερωτήσεις που τέθηκαν σχετικά.
<P>
Δεύτερον, επισημαίνω -και πάλι με λύπη- ότι εδώ και έναν χρόνο ζητούμε πληροφορίες για την ομάδα επαφών υψηλού επιπέδου και τις διαπραγματεύσεις μεταξύ της Επιτροπής και των Αμερικανών για την προστασία των δεδομένων. Και πάλι, δεν λάβαμε απάντηση. Διαπραγματεύονται έναν χρόνο, και πιστεύω ότι ήρθε η ώρα να μας πουν τι ακριβώς διαπραγματεύονται. Θα επιθυμούσα να δοθεί γραπτή απάντηση.
<SPEAKER ID="042" NAME="Πρόεδρος">
Σας ευχαριστούμε κυρία in 't Veld. Πιστεύω ότι τόσο η Επιτροπή όσο και το Συμβούλιο έχουν σημειώσει όσα είπατε και είμαι σίγουρος ότι θα δώσουν γραπτές απαντήσεις στα αιτήματα που μόλις διατυπώσατε.
<P>
" συζήτηση έληξε.
<P>
" ψηφοφορία θα διεξαχθεί κατά την περίοδο συνόδου του Μαρτίου.

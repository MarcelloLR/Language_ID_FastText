<CHAPTER ID="019">
Επέκταση του πεδίου εφαρμογής της οδηγίας 2003/109/ΕΚ στους δικαιούχους διεθνούς προστασίας (συζήτηση)
<SPEAKER ID="165" NAME="Πρόεδρος">
" ημερήσια διάταξη προβλέπει τη συζήτηση της έκθεσης του Claude Moraes, εξ ονόματος της Επιτροπής Πολιτικών Ελευθεριών, Δικαιοσύνης και Εσωτερικών Υποθέσεων, σχετικά με την επέκταση του πεδίου εφαρμογής της οδηγίας 2003/109/ΕΚ στους δικαιούχους διεθνούς προστασίας - C6-0196/2007 -.
<SPEAKER ID="166" NAME="Claude Moraes" LANGUAGE="EN">
Κύριε Πρόεδρε, φοβούμαι ότι μόλις ξεκινήσω την πρώτη παράγραφο της ομιλίας μου, οι μόνοι που θα παραμείνουμε στην Αίθουσα θα είμαστε ο υποφαινόμενος, ως συντονιστής της Ομάδας PPE, και η κ. Επίτροπος. Σας θαυμάζω για το ηθικό σας σθένος, κυρία Επίτροπε. Εάν συνεχίσω έτσι, δεν πρόκειται ποτέ να ξεκινήσω την ομιλία μου, αλλά δεν γινόταν να παραλείψω αυτό το σχόλιο. Ευχαριστώ την Ομάδα PPE που παρευρίσκεται επίσης, παρότι είναι τόσο αργά το βράδυ.
<P>
Κυρία Επίτροπε, εσείς και το Συμβούλιο επιτελέσατε άρτιο έργο με τη διάσωση της παρούσας πρότασης, η οποία τώρα ωφελεί εκείνους οι οποίοι δεν θα έπρεπε να έχουν εξαιρεθεί ποτέ από την αρχική οδηγία για τους επί μακρόν διαμένοντες. Το 2008, παρουσιάστηκε άλλη μια ευκαιρία να συμπεριληφθούν, αλλά και πάλι, δυστυχώς, λόγω της μη επίτευξης ομοφωνίας στο Συμβούλιο, αυτό δεν κατέστη δυνατόν. " σημερινή ημέρα, λοιπόν, είναι ιδιαίτερα ευχάριστη, εφόσον η πρόταση την οποία απεδέχθη η προκάτοχός μου ως συντονίστρια της Ομάδας μου, Martine Roure, αποτελεί πλέον αντικείμενο συμφωνίας. Είμαι ευγνώμων, επίσης, προς το Συμβούλιο. Στην προηγούμενη συζήτηση, επεσήμανα ότι δεν παρίστατο, αλλά εάν παρίστατο σήμερα, θα ευχαριστούσα και το Συμβούλιο, διότι κατά τη διάρκεια της βελγικής Προεδρίας κατορθώσαμε να σημειώσουμε αξιόλογη πρόοδο. Είμαι ιδιαίτερα ευγνώμων για αυτό.
<P>
" πρόταση θα ωφελήσει άμεσα όλους τους δικαιούχους διεθνούς προστασίας, οι οποίοι βρίσκονται στην ΕΕ για περίοδο άνω των πέντε ετών, αλλά επί του παρόντος δεν μπορούν να αποκτήσουν το καθεστώς του επί μακρόν διαμένοντος. Θα δώσει πλέον τέλος στη διαφορετική μεταχείρισή τους σε σύγκριση με άλλους υπηκόους τρίτων χωρών και θα τους παράσχει μεγαλύτερη βεβαιότητα όσον αφορά την κατάστασή τους στην ΕΕ.
<P>
Το κύριο ζήτημα των διαπραγματεύσεων συνοψίσθηκε στον υπολογισμό της χρονικής περιόδου νόμιμης διαμονής, η οποία θα ανέρχεται στα πέντε έτη. Στηρίξαμε την Επιτροπή ως προς την αναγκαιότητα να λαμβάνεται υπόψη η πλήρης διάρκεια της διαδικασίας. Ωστόσο, το Συμβούλιο αντιτάχθηκε έντονα σε αυτό. Το γεγονός αυτό μας προβλημάτισε ιδιαίτερα, επειδή οι διαδικασίες χορήγησης ασύλου μπορεί να διαρκούν πολλά έτη σε ορισμένα κράτη μέλη. Ο συμβιβασμός τον οποίο επιτύχαμε στις διαπραγματεύσεις είναι ότι θα λαμβάνεται υπόψη τουλάχιστον το ήμισυ της διαδικασίας χορήγησης ασύλου και, εάν η διαδικασία διαρκεί περισσότερο από 18 μήνες, θα λαμβάνεται τότε υπόψη ολόκληρη η διαδικασία.
<P>
Διστάζω να προχωρήσω στο ζήτημα των πινάκων αντιστοιχίας, αλλά το καθήκον με δεσμεύει να αναφερθώ και σε αυτούς - αν και θα προτιμούσα να μην το έκανα. Παρ' όλα αυτά, θα ήθελα να παρακαλέσω θερμά τα θεσμικά όργανα να καταλήξουμε σε οριζόντια συμφωνία επί του ζητήματος αυτού. Θα παρότρυνα ειδικότερα το Συμβούλιο να αναγνωρίσει τη σημασία των πινάκων αντιστοιχίας για την επιτήρηση της εφαρμογής της νομοθεσίας. Αντιμετωπίσαμε μια ιδιαίτερα δύσκολη κατάσταση, κατά την οποία πολλά από τα θέματα τα οποία θεωρούνται μείζονος σημασίας από όλες τις Ομάδες ολόκληρου του Κοινοβουλίου, θα μπορούσαν να έχουν καθυστερήσει εξαιτίας του ζητήματος αυτού.
<P>
Είμαι επίσης ιδιαίτερα χαρούμενος για το γεγονός ότι το πεδίο εφαρμογής της πρότασης περιλαμβάνει τόσο τους πρόσφυγες όσο και τους δικαιούχους επικουρικής προστασίας. Είναι ζωτικής σημασίας να συνεχιστεί η τάση αυτή προς την ευθυγράμμιση των προτύπων προστασίας και των δικαιωμάτων που εκχωρούνται και στις δύο κατηγορίες, όπως στην αναδιατύπωση της οδηγίας για την αναγνώριση. " συμφωνία περιέχει επίσης πολλές δικλείδες ασφαλείας κατά της επαναπροώθησης. Δεδομένου ότι οι δικαιούχοι θα επιτρέπεται πλέον να μετακινούνται μεταξύ των κρατών μελών, είναι σημαντικό να μην λησμονείται ποτέ το ιστορικό της προστασίας των δικαιούχων. Επομένως, τα κράτη μέλη θα πρέπει να συμπεριλαμβάνουν ένα σχόλιο στην άδεια διαμονής μακράς διαρκείας και θα υποχρεούνται να διαβουλεύονται με το κράτος μέλος το οποίο έχει χορηγήσει το καθεστώς προστασίας σε περιπτώσεις πιθανής απέλασης. " πρόταση λαμβάνει υπόψη επίσης τη μεταβίβαση της προστασίας σε άλλο κράτος μέλος σύμφωνα με τις εθνικές ρυθμίσεις. " άδεια διαμονής μακράς διαρκείας πρέπει να τροποποιηθεί αναλόγως, προκειμένου να διασφαλισθεί έναντι της επαναπροώθησης.
<P>
Έχουμε επίσης διασφαλίσει τη διατήρηση της ενότητας της οικογένειας σε περίπτωση απέλασης σε άλλο κράτος μέλος, είναι όμως επίσης σαφές ότι δεν θα πρέπει να αποτελεί αυτόματη διαδικασία σε περιπτώσεις στις οποίες ενδεχομένως να μην είναι προς το συμφέρον των μελών της οικογένειας να ακολουθήσουν το απελαθέν μέλος.
<P>
" συμφωνία στην οποία καταλήξαμε επί του θέματος αυτού αποτελεί ένδειξη της νέας συνεργασίας η οποία μπορεί να υπάρξει μεταξύ των τριών θεσμικών οργάνων στον τομέα του ασύλου και της νόμιμης μετανάστευσης, τομέας ο οποίος επικουρείται πλέον από το νέο πλαίσιο που περιλαμβάνεται στη Συνθήκη της Λισαβόνας. Καταδεικνύει ότι μπορούμε να επιτύχουμε συμφωνία με τα κράτη μέλη επί της θέσπισης σταδιακής νομοθεσίας σχετικά με το άσυλο.
<P>
Θα ήθελα να ευχαριστήσω για ακόμα μια φορά τους σκιώδεις εισηγητές από όλες τις Ομάδες, τις κκ. Nedelcheva και Wikström, καθώς και άλλους συναδέλφους βουλευτές, οι οποίοι συνεισέφεραν στη διεξαγωγή αυτού του ευχάριστου τριμερούς διαλόγου - εάν η συγκεκριμένη διατύπωση αυτή δεν αποτελεί σχήμα οξύμωρο. Θα ήθελα να ευχαριστήσω όλους όσοι συνέβαλαν ώστε να πραγματοποιηθεί αυτός ο διάλογος.
<SPEAKER ID="167" NAME="Cecilia Malmström" LANGUAGE="EN">
Κύριε Πρόεδρε, θα ήθελα να ξεκινήσω ευχαριστώντας τον εισηγητή του Ευρωπαϊκού Κοινοβουλίου, κ. Claude Moraes. Έχει επιτελέσει εξαιρετικό έργο μαζί με την ομάδα των σκιωδών εισηγητών. Το Κοινοβούλιο, η Επιτροπή και το Συμβούλιο έχουν πράγματι επιτύχει συμφωνία. Ο υπουργός βοήθησε επίσης σημαντικά.
<P>
Ο συμβιβασμός που επετεύχθη είναι αρκετά ισορροπημένος και σύμφωνος με την πρόταση του 2007. " επέκταση του καθεστώτος κατοίκου μακράς διάρκειας σε δικαιούχους διεθνούς προστασίας θα διασφαλίσει υψηλότερο επίπεδο προστασίας και ασφάλειας δικαίου για τους πρόσφυγες στην Ευρώπη, και θα επιτρέψει την καλύτερη ένταξή τους στις κοινωνίες μας.
<P>
Πρόκειται επίσης για το πρώτο δομικό στοιχείο της δέσμης μέτρων μας για το άσυλο -το πρώτο από τα έξι συναφή νομοθετήματα- και αποτελεί το πρώτο βήμα προς την επίτευξη ενός κοινού ευρωπαϊκού συστήματος ασύλου έως το 2012, που αποτελεί κοινό μας στόχο. Θα σηματοδοτήσει πολιτικά την ικανότητά μας να συμφωνούμε, την προθυμία μας να διανύσουμε αυτόν τον δύσβατο, αλλά αναγκαίο δρόμο και να σημειώσουμε πρόοδο, και την ικανότητά μας να ενεργήσουμε εύλογα και εποικοδομητικά. Θα ήθελα πραγματικά να σας ευχαριστήσω για αυτό.
<P>
Όσον αφορά το πολυσυζητημένο ζήτημα των πινάκων αντιστοιχίας, η Επιτροπή υπέβαλε δήλωση στο Συμβούλιο. Θα ήθελα, με την άδειά σας, να σας την διαβάσω: "" Επιτροπή υπενθυμίζει τη δέσμευσή της να διασφαλίζει ότι τα κράτη μέλη καταρτίζουν πίνακες αντιστοιχίας, συνδέοντας τα μέτρα μεταφοράς που εγκρίνουν με την οδηγία της ΕΕ, και τους κοινοποιούν στην Επιτροπή στο πλαίσιο της μεταφοράς της νομοθεσίας της ΕΕ, προς όφελος των πολιτών, της καλύτερης θέσπισης νομοθεσίας και της αύξησης της νομικής διαφάνειας, και να συνδράμει στον έλεγχο της συμμόρφωσης των εθνικών κανόνων με τις διατάξεις της ΕΕ.
<P>
"" Επιτροπή εκφράζει τη λύπη της για την έλλειψη υποστήριξης προς τη διάταξη η οποία περιλαμβάνεται στην πρόταση 2007 COM, για την τροποποίηση της οδηγίας για τους επί μακρόν διαμένοντες, η οποία αποσκοπούσε στην υποχρεωτική καθιέρωση των πινάκων αντιστοιχίας.
<P>
"" Επιτροπή, στο πνεύμα συμβιβασμού και προκειμένου να διασφαλίσει την άμεση έγκριση της πρότασης για τους επί μακρόν διαμένοντες, δύναται να αποδεχθεί την υποκατάσταση της υποχρεωτικής διάταξης για τους πίνακες αντιστοιχίας που περιλαμβάνεται στο κείμενο από συναφή αιτιολογική σκέψη, η οποία θα ενθαρρύνει τα κράτη μέλη να ακολουθήσουν αυτήν την πρακτική.
<P>
"Ωστόσο, η θέση την οποία ακολουθεί η Επιτροπή στον παρόντα φάκελο δεν συνιστά προηγούμενο. " Επιτροπή θα συνεχίσει να καταβάλλει προσπάθειες με στόχο την εξεύρεση, από κοινού με το Ευρωπαϊκό Κοινοβούλιο και το Συμβούλιο, κατάλληλης λύσης σε αυτό το οριζόντιο θεσμικό ζήτημα".
<P>
Νομίζω ότι μπορούμε να συμφωνήσουμε επ' αυτού. Είναι σημαντικό το ότι η δήλωση αυτή περιλαμβάνεται στο πρωτόκολλο και έχει ακουστεί. Όπως ανέφερα στην προηγούμενη συζήτηση, η Επιτροπή επαναλαμβάνει αυτό το επιχείρημα.
<P>
Παρ' όλα αυτά, όσον αφορά τη συγκεκριμένη έκθεση, είναι πολύ σημαντικό το γεγονός ότι καταλήξαμε σε συμφωνία. Σας ευχαριστώ και πάλι όλους για τη συμβολή σας.
<SPEAKER ID="168" NAME="Mariya Nedelcheva" LANGUAGE="FR">
Κύριε Πρόεδρε, κυρία Επίτροπε, κύριε Moraes, κυρίες και κύριοι, καταρχάς θα ήθελα να συγχαρώ τον εισηγητή, κ. Moraes, για το εξαιρετικό του έργο και για το υποδειγματικό πνεύμα συνεργασίας που επέδειξε με τους σκιώδεις εισηγητές, την Επιτροπή και το Συμβούλιο.
<P>
Με την παρούσα έκθεση σημειώσαμε σημαντική πρόοδο προς ένα εναρμονισμένο ευρωπαϊκό σύστημα ασύλου. " συμφωνία η οποία επετεύχθη με το Συμβούλιο ήταν απαραίτητη, και είμαι ιδιαίτερα χαρούμενη που καταφέραμε να σημειώσουμε πρόοδο στο ζήτημα αυτό. " δέσμη μέτρων για το άσυλο είναι πολύ μεγαλύτερη και, πράγματι, πρέπει να γίνουν πολλά ακόμα. Επομένως, δεν πρέπει να πάψουμε να είμαστε επιφυλακτικοί, και ελπίζω ότι το Συμβούλιο θα είναι εξίσου συνεργάσιμο στις διαπραγματεύσεις σχετικά με μελλοντικά ζητήματα. Αυτά ήθελα να πω ως εισαγωγικό σχόλιο.
<P>
Όσον αφορά το περιεχόμενο της νομοθετικής πράξης, χωρίς να επαναλαμβάνω τα λόγια του εισηγητή, θα ήθελα να σταθώ σε δύο σημεία. Πρώτα από όλα, θα ήθελα να τονίσω τη σημασία της ένταξης υπηκόων τρίτων χωρών στις κοινωνίες μας. Οι μετανάστες που έρχονται στις χώρες μας αποτελούν σημαντικό πλεονέκτημα για τις οικονομίες μας. Δεν μπορούμε, ωστόσο, να δεχθούμε τους πάντες υπό οποιεσδήποτε συνθήκες. Πολλές κυβερνήσεις έχουν συνειδητοποιήσει τους τελευταίους μήνες ότι το ενταξιακό μοντέλο τους έχει αποτύχει.
<P>
(Ο Πρόεδρος διακόπτει την ομιλήτρια)
<SPEAKER ID="169" NAME="Cecilia Wikström" LANGUAGE="SV">
Κύριε Πρόεδρε, καταρχάς θα ήθελα να ευχαριστήσω τον κ. Moraes, ο οποίος συνέταξε την έκθεση βάσει της οποίας καλούμαστε να εκφράσουμε τις απόψεις μας επί των δικών του, αξιολογότατων, ως είθισται, απόψεων και με την ειλικρινή επιθυμία διαφύλαξης των ανθρωπιστικών αρχών και της αρχής του σεβασμού των συνανθρώπων μας.
<P>
Οι δικαιούχοι διεθνούς προστασίας σε ένα κράτος μέλος συνήθως διαμένουν σε αυτό για μεγάλο χρονικό διάστημα, ενδεχομένως και για το υπόλοιπο της ζωής τους, διότι η ευάλωτη κατάστασή τους και ο κίνδυνος διώξεώς τους στη χώρα από την οποία διέφυγαν διατηρούνται εξίσου για μεγάλο χρονικό διάστημα. Επομένως, πολλοί δικαιούχοι διεθνούς προστασίας βρίσκονται στην ίδια κατάσταση με εκείνους που υπάγονται στην κατηγορία των προσφύγων. Είναι επίσης εύλογο να υπάγονται οι άνθρωποι αυτοί στην κατηγορία των κατοίκων μιας χώρας μετά την παρέλευση πέντε ετών από την παραμονή τους στην εν λόγω χώρα, και αυτή ήταν η προσέγγιση τη οποία ακολούθησε τόσο η Επιτροπή όσο και το Κοινοβούλιο. Το Συμβούλιο ήθελε να ακολουθήσει διαφορετική προσέγγιση, γεγονός το οποίο θεωρώ λυπηρό.
<P>
Θα ήθελα επίσης να τονίσω ότι τα μέλη της οικογένειας του ατόμου που είναι δικαιούχος διεθνούς προστασίας πρέπει να έχουν την ευκαιρία να διαμορφώσουν τη δική τους ζωή. Για παράδειγμα, σε περίπτωση απέλασης, η οικογένεια πρέπει να μπορεί να επιλέξει εάν θα ακολουθήσει ή εάν θα παραμείνει όπου βρίσκεται. Χαίρομαι που το Κοινοβούλιο θα εγκρίνει τώρα αυτήν την έκθεση. Είναι λυπηρό όμως που το Συμβούλιο δεν έχει εγκρίνει τους πίνακες αντιστοιχίας, αλλά επικροτώ το γεγονός ότι ασκούμε πιέσεις με τις εκθέσεις που πρόκειται να συμπεριληφθούν στο κοινό ευρωπαϊκό σύστημα ασύλου.
<P>
Ας ελπίσουμε ότι το Συμβούλιο θα ανταποκριθεί πλέον περισσότερο. Όλοι πρέπει να τηρήσουμε την ίδια προθεσμία, δηλαδή το 2012. Τώρα πρέπει να εγκαταλείψουμε τις παλαιές, βαθειά ριζωμένες απόψεις μας, και να επιδιώξουμε μια πανευρωπαϊκή προσέγγιση και την καλύτερη λύση για όλους, όσον αφορά το άσυλο και τη μετανάστευση. Διαφορετικά, η λέξη "αλληλεγγύη" σύντομα δεν θα έχει κανένα νόημα.
<P>
Θα ήθελα να ευχαριστήσω για ακόμα μια φορά τον εισηγητή, κ. Moraes, για το εξαιρετικό έργο του και την ιδιαίτερα καλή, εξαιρετική θα έλεγα, συνεργασία του επί της παρούσας έκθεσης.
<SPEAKER ID="170" NAME="Judith Sargentini" LANGUAGE="NL">
Κύριε Πρόεδρε, την προηγούμενη εβδομάδα, επισκεφθήκαμε την Αθήνα μαζί με την Επιτροπή Πολιτικών Ελευθεριών, Δικαιοσύνης και Εσωτερικών Υποθέσεων και, ενώ βρισκόμουν εκεί, μίλησα με τον Mamuth. Ο Mamuth είναι 26 ετών και κατάγεται από την Ερυθραία. Εισήλθε στην Ευρωπαϊκή Ένωση μέσω της Ελλάδας και συνέχισε το ταξίδι του έως τις Κάτω Χώρες, όπου θα προτιμούσε να έμενε, επειδή εκεί είχε γνωστούς, αλλά τον έστειλαν πίσω στην Ελλάδα. Ο Mamuth ανέφερε ότι, όταν τελικά θα λάμβανε καθεστώς πρόσφυγα στην Ελλάδα, δεν θα μπορούσε να ταξιδεύει ελεύθερα και θα χρειαζόταν μια αιωνιότητα για να αποκτήσει την ελληνική ιθαγένεια.
<P>
Χάριν νέων ανθρώπων όπως ο Mamuth, οι οποίοι έχουν δικαίωμα σε μια νέα ζωή, και στους οποίους δεν αξίζει να μετακινούνται συνεχώς κατά μήκος των συνόρων, χαίρομαι που το Σώμα πρόκειται τώρα να αλλάξει αυτήν την κατάσταση και που ο εισηγητής κ. Claude Moraes κατόρθωσε να προβεί σε ένα πρώτο βήμα προόδου ως προς τις δέσμες μέτρων μας για το άσυλο. Είναι επίσης σημαντικό που ο Mamuth, ο οποίος ουσιαστικά θα προτιμούσε να ζει στις Κάτω Χώρες, έχει μια αξιοπρεπή βάση σύγκρισης, επειδή ο νεαρός αυτός άνδρας έχει δικαίωμα να βλέπει πώς αντιμετωπίζονται διάφορα ζητήματα στην Ελλάδα και τις Κάτω Χώρες ή οπουδήποτε αλλού επιθυμεί να φτιάξει τη ζωή του.
<P>
Σας ευχαριστώ, κύριε Moraes, σας ευχαριστώ για τη συνεργασία σας, και ας δούμε πόσο θα διαρκέσει η διαδικασία για τον Mamuth.
<SPEAKER ID="171" NAME="Simon Busuttil" AFFILIATION="PPE">
(MT) Κύριε Πρόεδρε, θα ήθελα να ξεκινήσω ευχαριστώντας και συγχαίροντας τον Claude Moraes για την έκθεσή του. Συμφωνώ με την έκθεση και την επικροτώ με ικανοποίηση, διότι θα παραχωρήσει νέα δικαιώματα σε όσους αιτούνται διεθνή προστασία, συμπεριλαμβανομένων των προσφύγων. Θα τους προσφέρει δικαιώματα, τα οποία, εξάλλου, δίδονται ήδη σε πολίτες τρίτων χωρών που κατοικούν νόμιμα σε μια χώρα της Ευρωπαϊκής Ένωσης επί πέντε έτη. Υπάρχουν, ωστόσο, ορισμένες δυσκολίες στην έκθεση αυτή. Κατάγομαι από μια χώρα η οποία έχει γνωρίσει τις δυσκολίες αυτές, ότι δηλαδή μια πενταετία είναι υπερβολικά μεγάλο διάστημα αναμονής για την απόκτηση του δικαιώματος που χορηγείται με αυτόν τον νόμο. Τούτο αφορά ιδίως τις χώρες οι οποίες φιλοξενούν μεγάλο αριθμό ανθρώπων που εγκλωβίζονται σε αυτές, αποκλεισμένοι στην πρώτη χώρα μέσω της οποίας εισέρχονται στην ΕΕ. Πέραν της γενέτειράς μου, υπάρχουν και άλλες χώρες οι οποίες έχουν πρόσφατη εμπειρία παρόμοιων καταστάσεων, μεταξύ των οποίων και η Ελλάδα. Φιλοξενούν μεγάλους αριθμούς ατόμων που πρέπει να περιμένουν πέντε έτη για να επωφεληθούν από αυτά τα δικαιώματα, όπως προβλέπεται από τον εν λόγω νόμο. Φυσικά, στο τέλος επωφελούνται από τα πλεονεκτήματα της επί μακρόν διαμονής και μπορούν ακόμα και να μετακινηθούν σε άλλες χώρες της Ευρωπαϊκής Ένωσης, γεγονός το οποίο θα μπορούσε να βοηθήσει σημαντικά χώρες όπως την Ελλάδα, τη Μάλτα, την Κύπρος και άλλες. Επομένως, πιστεύω ότι ο συγκεκριμένος νόμος, αν και ικανοποιητικός, θα μπορούσε να βελτιωθεί, μειώνοντας την προβλεπόμενη πενταετή περίοδο αναμονής. Στο σημείο αυτό, θα ήθελα να ολοκληρώσω, ευχαριστώντας τον εισηγητή κ. Claude Moraes, ο οποίος το αναγνώρισε αυτό και κατέβαλε κάθε δυνατή προσπάθεια, προκειμένου να εισαγάγει μια παραπομπή, αν και συμβολική για αυτόν, σε επεξηγηματικό σημείωμα στο τέλος.
<SPEAKER ID="172" NAME="Ioan Enciu" AFFILIATION="S&amp;D">
(RO) Κύριε Πρόεδρε, οφείλω και εγώ να ευχαριστήσω τον συνάδελφο βουλευτή κ. Claude Moraes για την έκθεση αυτή. Θα ήθελα επίσης να τον ευχαριστήσω για τις εξαιρετικές προσπάθειες τις οποίες καταβάλλει ως συντονιστής στην Επιτροπή Πολιτικών Ελευθεριών, Δικαιοσύνης και Εσωτερικών Υποθέσεων.
<P>
Πιστεύω ότι είναι εξαιρετικό το γεγονός ότι η παρούσα νέα οδηγία συμπληρώνει επιτέλους ένα νομικό κενό όσον αφορά το δικαίωμα διαμονής, το οποίο αφορά δικαιούχους διεθνούς προστασίας σε ολόκληρη την Ευρωπαϊκή Ένωση. Τα άτομα αυτά τα οποία έχουν εγκατασταθεί σε ένα από τα κράτη μέλη βρίσκονται επί του παρόντος σε επισφαλή κατάσταση ασφάλειας του δικαίου, λόγω του ότι δεν είναι επιλέξιμοι, στις παρούσες περιστάσεις, να λάβουν άδειες μακράς διαμονής, κάτι για το οποίο άλλοι υπήκοοι τρίτων χωρών είναι επιλέξιμοι. Το δικαίωμα της μακράς διάρκειας διαμονής πρέπει να τους χορηγείται χωρίς διακρίσεις, με μοναδικό όρο την εκ των προτέρων νόμιμη διαμονή, όπως ισχύει και για τους υπόλοιπους υπηκόους τρίτων χωρών. Πιστεύω ότι θα ήταν καλύτερο να λαμβάνεται υπόψη κατά τον υπολογισμό αυτόν ολόκληρη η διάρκεια νόμιμης διαμονής στην Ευρωπαϊκή Ένωση, από τη στιγμή της υποβολής της αίτησης χορήγησης διεθνούς προστασίας.
<P>
Ταυτόχρονα, θα πρέπει να ληφθεί υπόψη το γεγονός ότι οι άνθρωποι αυτό είναι μόνιμα ευάλωτοι εκτός των συνόρων της Ευρωπαϊκής Ένωσης, οπότε, οιαδήποτε κίνηση ανάκλησης της διεθνούς προστασίας ή του δικαιώματος κατοικίας πρέπει να διεξάγεται με πλήρη σεβασμό των θεμελιωδών δικαιωμάτων τους και της αρχής της μη επαναπροώθησης .
<P>
" οδηγία αυτή παρέχει τις απαραίτητες επιπρόσθετες διατάξεις όσον αφορά τις εφαρμοστέες διαδικασίες ως προς την απέλαση ή τον τερματισμό της διεθνούς προστασίας. Εκτιμώ ότι πρέπει να υπερψηφίσουμε την έκθεση του κ. Claude Moraes, διότι εντάσσεται στη γενική δέσμη μέτρων που διέπουν το σύστημα της Ευρωπαϊκής Ένωσης για το άσυλο και τη μετανάστευση.
<SPEAKER ID="173" NAME="Franz Obermayr" AFFILIATION="NI">
(DE) Κύριε Πρόεδρε, προσωπικά δεν εξετάζω μόνο τα θετικά στοιχεία αυτής της έκθεσης. Την εξετάζω σκόπιμα μέσα από τα μάτια των πολιτών στις πατρίδες μας που τους αφορά, διότι μετά από διαμονή πέντε ετών σε ένα κράτος μέλος, οι πρόσφυγες μπορούν να λάβουν καθεστώς επί μακρόν διαμένοντος. Αυτό, επομένως, θα ισχύει σε ολόκληρη την επικράτεια της ΕΕ. Μόλις, λοιπόν, ένας πρόσφυγας εγκατασταθεί σε μια χώρα με σχετικά χαλαρή νομοθεσία για το άσυλο, μετά από πέντε έτη θα μπορεί να μεταφέρει τον τόπο κατοικίας του σε οιοδήποτε άλλο κράτος μέλος επιλέξει -και, φυσικά, θα επιλέξει αρχικά μια χώρα όπου οι κανονισμοί παρουσιάζουν νομικά κενά ή είναι ηπιότεροι- και εν συνεχεία θα εγκατασταθεί επί μακρόν οπουδήποτε τα κοινωνικά πρότυπα είναι προφανώς υψηλά. Οι συνέπειες θα είναι η δευτερογενής μετανάστευση και η κατάχρηση. Ακόμα και η συσσώρευση διάρκειας πέντε ετών στο σύστημα ασύλου είναι προβληματική, αφού συχνά οι διοικητικές διαδικασίες υπόκεινται σε εσκεμμένες καθυστερήσεις και έρευνες. " επέκταση της οδηγίας θα οδηγήσει σε ακόμα μεγαλύτερη επιβάρυνση των κρατών μελών με υψηλά κοινωνικά πρότυπα, τα οποία ήδη αντιμετωπίζουν εν πάση περιπτώσει τεράστια προβλήματα, δυσχεραίνοντας την ένταξη ακόμα και προσφύγων. Είμαι εξαιρετικά επικριτικός απέναντι στην έκθεση αυτή.
<SPEAKER ID="174" NAME="Cecilia Malmström" LANGUAGE="EN">
Κύριε Πρόεδρε, δεν έχω να προσθέσω πολλά. Διαπιστώνεται ευρεία συναίνεση στο Σώμα υπέρ του έργου του κ. Moraes σχετικά με αυτήν την ιδιαίτερα σημαντική οδηγία.
<P>
Θα ήθελα για άλλη μια φορά να δεσμευθώ έναντι του κ. Moraes και των λοιπών παρισταμένων, δηλώνοντας ότι η παρούσα έκθεση αποτελεί σημαντικό δομικό στοιχείο. Πιστεύω ότι στην αυριανή ψηφοφορία θα υποστηριχθεί σθεναρά. Πρόκειται για το πρώτο μας βήμα επί της κοινής μας πορείας προς το 2012 και τη δέσμη μέτρων για το άσυλο. Ευελπιστώ απλώς να διατηρηθεί αυτό το πνεύμα εποικοδομητικής συνεργασίας, διότι χρειάζομαι την υποστήριξή σας -και υπολογίζω σε αυτήν - για τις υπόλοιπες οδηγίες.
<SPEAKER ID="175" NAME="Claude Moraes" LANGUAGE="EN">
Κύριε Πρόεδρε, θα ήθελα να ευχαριστήσω επισήμως, για μια ακόμα φορά, την κ. Επίτροπο για το έργο της εν προκειμένω.
<P>
Ένας από τους λόγους για τους οποίους ελπίζουμε ότι το πρώτο βήμα για το άσυλο μπορεί να ολοκληρωθεί στην αυριανή ψηφοφορία -και ελπίζω ότι θα είναι μια ηχηρή ψηφοφορία- συνίσταται στο ότι, παρόλο που το άσυλο παραμένει ένα από τα εξαιρετικά ευαίσθητα ζητήματα για το Σώμα, όπως ανέφερε ο κ. Busuttil ειδικότερα για τις μικρότερες χώρες, κάθε νομοθέτημα σχετικά με το άσυλο μπορεί να έχει δυσανάλογο αποτέλεσμα, όχι μόνο για τις μικρές χώρες, αλλά και για χώρες όπου η κατάσταση είναι έκρυθμη, όπως η Ελλάδα.
<P>
Θα πρέπει όλοι να προχωρήσουμε προσεκτικά, όπως και στην παρούσα έκθεση, και υπάρχουν ορισμένα στοιχεία στην αιτιολογική έκθεση τα οποία διασφαλίζουν ότι οι ανησυχίες των βουλευτών του ΕΚ λαμβάνονται πολύ σοβαρά υπόψη, ειδικότερα όταν προέρχονται από σοβαρούς βουλευτές. Για παράδειγμα, νομίζω ότι καταφέραμε να ενσωματώσουμε τους προβληματισμούς της κ. Nedelcheva σχετικά με την ένταξη και τους προβληματισμούς της κ. Wikström, η οποία αναφέρθηκε στα μέλη οικογενειών και την απέλαση, καθώς και τα ζητήματα ενδοοικογενειακής βίας και άλλα ζητήματα. Όταν υπάρχει τέτοια συνεργασία, οι διαπραγματεύσεις εξελίσσονται πολύ καλά στο υψηλότερο επίπεδο της Επιτροπής και του Συμβουλίου χάρη στο έργο μας στο Κοινοβούλιο με συναδέλφους.
<P>
Τέλος, κυρία Sargentini, ήθελα πραγματικά να βρω έναν ευρηματικό τρόπο ώστε να δηλώσω ότι οι πίνακες αντιστοιχίας είναι εξαιρετικά σημαντικοί. " δήλωση, όμως, ότι οι αιτούντες άσυλο αναμένουν τώρα την εφαρμογή των πινάκων αντιστοιχίας είναι ενδεχομένως ο πλέον ευρηματικός και ευφάνταστος τρόπος άσκησης πιέσεων για την υλοποίησή τους, και ελπίζω, επομένως, ότι το Συμβούλιο παρακολουθούσε προσεκτικά. Ευχαριστώ και πάλι όλους τους συναδέλφους για τη στήριξή τους στην έκθεση αυτή μετά από τόσο καιρό.
<SPEAKER ID="176" NAME="Πρόεδρος">
" συζήτηση έληξε.
<P>
" ψηφοφορία θα διεξαχθεί την Τρίτη 14 Δεκεμβρίου 2010.

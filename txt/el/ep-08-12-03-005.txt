<CHAPTER ID="005">
Δηλώσεις της Προεδρίας
<SPEAKER ID="009" NAME="Πρόεδρος">
Πριν από μια εβδομάδα, στις 26 Νοεμβρίου, στη Βομβάη της Ινδίας έλαβε χώρα μια δραματική αλληλουχία συντονισμένων τρομοκρατικών επιθέσεων. Σύμφωνα με το Υπουργείο Εσωτερικών της Ινδίας, το αποτέλεσμα αυτών των τρομακτικών επιθέσεων ήταν η απώλεια της ζωής περίπου 190 ανθρώπων, 22 εκ των οποίων ξένοι. Διακόσιοι άνθρωποι τραυματίστηκαν σε αυτές τις επιθέσεις και δεν είναι ακόμη βέβαιο ότι πολλοί από αυτούς θα ζήσουν.
<P>
Εξ ονόματος του Ευρωπαϊκού Κοινοβουλίου θα ήθελα να δηλώσω την οργή μου σχετικά με αυτή την τερατώδη επίθεση σε αθώους ανθρώπους και να εκφράσω τη βαθειά μας συμπάθεια στις οικογένειες όλων των αποθανόντων.
<P>
Θα ήθελα επίσης να διαβεβαιώσω τους τραυματίες των επιθέσεων και τις οικογένειες τους για την υποστήριξη μας και την εγκάρδια συμπάθειά μας.
<P>
Το Ευρωπαϊκό Κοινοβούλιο καταδικάζει πέρα για πέρα αυτές τις τρομοκρατικές πράξεις και θα ήθελε την ώρα αυτή του πένθους να εκφράσει τη συμπαράστασή του στην Ινδία, στους πολίτες και στις δημόσιες αρχές της. Όλοι σήμερα αισθανόμαστε Ινδοί.
<P>
" τρομοκρατία αποτελεί άμεση επίθεση στην ελευθερία, τα ανθρώπινα δικαιώματα και τη δημοκρατία. " τρομοκρατία μέσω της γενικευμένης βίας αποτελεί προσπάθεια καταστροφής των αξιών μας - αξίες που μας ενώνουν στην Ευρωπαϊκή Ένωση και στα κράτη μέλη μας.
<P>
Κυρίες και κύριοι, γνωρίζετε ότι ακριβώς τη στιγμή των επιθέσεων βρισκόταν στη Βομβάη μια αντιπροσωπεία της Επιτροπής Διεθνούς Εμπορίου του Ευρωπαϊκού Κοινοβουλίου.
<P>
Ωστόσο, εν μέσω της όλης της κατάστασης θρήνου για τις τραγικές επιθέσεις θα θέλαμε να εκφράσουμε τη χαρά και την ανακούφιση μας που όλοι οι συμμετέχοντες σε αυτό το ταξίδι της κοινοβουλευτικής αντιπροσωπείας, βρίσκονται ξανά μαζί μας, σώοι και αβλαβείς, διότι κάποια από τα μέλη της αντιπροσωπείας του Ευρωπαϊκού Κοινοβουλίου την ώρα των επιθέσεων βρισκόντουσαν στα ξενοδοχεία που χτυπήθηκαν και βρέθηκαν σε άμεσο θανάσιμο κίνδυνο.
<P>
Καλωσορίσατε όλοι σας πίσω στις Βρυξέλλες.
<P>
Κυρίες και κύριοι, θα ήθελα να απευθύνω χαιρετισμό συγκεκριμένα στα ακόλουθα άτομα. Στον Ignasi Guardans, που ηγήθηκε της αντιπροσωπείας, στον Daniel Caspary, στη Béla Glattfelder, στον Syed Kamall, στον Sajjad Karim, στην Erika Mann, στον Jan Tadeusz Masiel και στη Mia De Vits. Είναι υπέροχο που είστε ξανά όλοι εδώ.
<P>
(Χειροκροτήματα)
<P>
Είμαι επίσης ευτυχής που τα ακόλουθα μέλη του Ευρωπαϊκού Κοινοβουλίου βρίσκονται ξανά μαζί μας και τους χαιρετίζω με την ίδια θέρμη: τους Alberto Rodas, Christopher Ford, Levente Csaszi και Vladymyr Dedobbeleer, και τα μέλη των πολιτικών Ομάδων Arielle Rouby και Barbara Melis, καθώς και τους διερμηνείς Vincent Capet από το Ευρωπαϊκό Κοινοβούλιο και τους δύο διερμηνείς ελεύθερους επαγγελματίες, την Karen Twidle και τον Michael Hill.
<P>
(Χειροκροτήματα)
<P>
Είμαστε όλοι ανακουφισμένοι που είστε όλοι καλά και ελπίζω να μπορέσετε σύντομα να συνέλθετε και πνευματικά από αυτή την τρομερή εμπειρία.
<P>
Απευθύνω τις ιδιαίτερες ευχαριστίες μου και την αναγνώρισή μου στους ανθρώπους στην Ινδία, σε αυτούς που σας προσέφεραν προστασία και υποστήριξη παρά την αβέβαιη τοπική κατάσταση.
<P>
Οι ευχαριστίες μου απευθύνονται επίσης στους προξένους των κρατών μελών της Ευρωπαϊκής Ένωσης οι οποίοι, σύμφωνα με το γράμμα και το νόμο της Ευρωπαϊκής Συνθήκης, επέδειξαν αλληλεγγύη, προσφέροντας σας υποστήριξη σε μια επείγουσα κατάσταση.
<P>
Θα ήθελα να υπενθυμίσω σε όλους τους πολίτες της Ευρωπαϊκής Ένωσης των οποίων η χώρα καταγωγής δεν έχει τοπική αντιπροσώπευση - όπως στην περίπτωση της Βομβάης - ότι μπορούν να επικοινωνήσουν με το προξενείο οποιουδήποτε κράτους μέλους της ΕΕ. Τέτοιες υποθέσεις αντιπροσωπεύουν τη γνήσια έκφραση μιας ουσιαστικής αλληλεγγύης μεταξύ των ανθρώπων στην Ευρωπαϊκή Ένωση.
<P>
(Χειροκροτήματα)
<P>
Ωστόσο, συνάδελφοι, οι σκέψεις μας σήμερα είναι σε όλα τα θύματα των επιθέσεων στην Ινδία και στις οικογένειες τους. Ο θάνατος και οι συνθήκες που οδήγησαν σ' αυτόν αποτελούν υπό οποιεσδήποτε συνθήκες απαράδεκτα εγκλήματα.
<P>
" τρομοκρατία - οπουδήποτε και από οποιονδήποτε διαπράττεται - πρέπει να αντιμετωπίζεται με αποφασιστική δράση και αλληλεγγύη. " Ευρωπαϊκή Ένωση καλείται μαζί με τη διεθνή κοινότητα να καταπολεμήσει την τρομοκρατία σε οποιαδήποτε μορφή.
<P>
Σ' αυτό έχουμε οδηγό τις αρχές του κράτους δικαίου. " μάχη κατά της τρομοκρατίας μπορεί να πραγματοποιηθεί μόνο με αυτές τις αρχές τις οποίες προασπίζουμε.
<P>

<P>
Μόλις πληροφορήθηκα τα τρομερά νέα ότι λιγότερο από μια ώρα πριν, δολοφονήθηκε ένας εβδομηντάχρονος επιχειρηματίας, ο κύριος Ignacio Uría Mendizabal - φημολογείται από την ETA αν και ακόμη δεν επιβεβαιώθηκε - στην ισπανική πόλη Azpeitia, στη χώρα των Βάσκων.
<P>
Θα ήθελα να καταδικάσω αυτή την τρομοκρατική επίθεση και να εκφράσω τη βαθειά μου λύπη και θλίψη στο οικογενειακό και φιλικό περιβάλλον του κυρίου Uría. Θέλω, επίσης, να εκφράσω την αλληλεγγύη μου στον ισπανικό λαό, τις δημόσιες αρχές και τους δημοκρατικούς θεσμούς του.
<P>
Θα ήθελα να σας ζητήσω να σηκωθείτε από τις θέσεις σας εις μνήμη των θυμάτων στη Βομβάη και των δολοφονημένων πολιτών της Ευρωπαϊκής Ένωσης στην Ισπανία και να τιμήσουμε το θάνατό τους.
<P>
(Έγερση της Συνέλευσης και τήρηση ενός λεπτού σιγής)
<P>

<P>
Κυρίες και κύριοι, αρκετοί από εσάς φοράτε αυτήν τη στιγμή το μικρό κόκκινο φιόγκο. Την περασμένη Δευτέρα, η 1η Δεκεμβρίου 2008, χαρακτηρίστηκε ως Παγκόσμια ημέρα για το AIDS.
<P>
Το Aids-HIV είναι μια φοβερή αρρώστια από την οποία μολύνονται - χωρίς να το γνωρίζουν - καθημερινά, 7000 άνθρωποι σε όλο τον κόσμο. " Αφρική με 33 εκατομμύρια να έχουν ήδη μολυνθεί από τον ιό του HIV, είναι η πλέον σοβαρά πληγείσα.
<P>
Αλλά και στην Ευρώπη, επίσης, οι άνθρωποι προσβάλλονται καθημερινά από τον ιό. Σύμφωνα με επίσημα νούμερα του Παγκόσμιου Οργανισμού Υγείας (ΠΟΥ), μεταξύ του 1999 και του 2006 επιβεβαιώθηκαν στην Ευρώπη περισσότερες από 800.000 νέες μολύνσεις - και μόλις λίγο λιγότερες από 270.000 από αυτές στα κράτη μέλη της Ευρωπαϊκής Ένωσης.
<P>
Τουλάχιστον ένα στα δέκα από τα μολυσμένα άτομα είναι μικρότερο των 25 ετών. Αυτό το γεγονός υπογραμμίζει την επείγουσα ανάγκη για ενισχυμένη πληροφόρηση και εκστρατείες πρόληψης και για εθελοντική προσφορά, όπως και για - ανώνυμες - εξετάσεις.
<P>
Πρέπει να προβούμε σε ένα πολιτικό εγχείρημα για την αύξηση των τρόπων καταπολέμησης αυτής της αρρώστιας και να λάβουμε μέτρα για την έγκαιρη ανίχνευσή της, παρέχοντας έτσι την πιο έγκαιρη δυνατή φροντίδα και θεραπεία.
<P>
Εξ ονόματος του Ευρωπαϊκού Κοινοβουλίου, θα ήθελα να ζητήσω ειδικά από τα κράτη μέλη να λάβουν μέτρα για να αποτραπεί οποιαδήποτε διάκριση και στιγματισμός αυτών που έχουν μολυνθεί.
<P>
(Χειροκροτήματα)

<CHAPTER ID="016">
Γενική αναθεώρηση του Κανονισμού (συζήτηση)
<SPEAKER ID="423" NAME="Πρόεδρος">
" ημερήσια διάταξη προβλέπει την έκθεση του κ. Corbett, εξ ονόματος της Επιτροπής Συνταγματικών Υποθέσεων, για τη γενική αναθεώρηση του Εσωτερικού Κανονισμού του Κοινοβουλίου.
<SPEAKER ID="424" NAME="Richard Corbett">
εισηγητής. - Κύριε Πρόεδρε, πρόκειται να χρησιμοποιήσω κάπως λιγότερο χρόνο από τα τέσσερα λεπτά μου τώρα κατά την παρουσίαση της έκθεσης και πιθανώς λίγο περισσότερο όταν θα απαντώ στο τέλος, εάν υπάρχουν ερωτήσεις που χρειάζονται διευκρίνιση.
<P>
Αυτή η έκθεση είναι προϊόν μεγάλης εργασίας. Οι πηγές των μεταρρυθμίσεων που ελπίζουμε να εισαγάγουμε στον Κανονισμό μας προέρχονται εν μέρει από την εργασία της Ομάδας Εργασίας Μεταρρυθμίσεων που ιδρύθηκε από τη Διάσκεψη των Προέδρων, υπό την ικανή προεδρεία της συναδέλφου μου κ. Dagmar Roth-Behrendt, που υπέβαλε αρκετές προτάσεις οι οποίες εγκρίθηκαν από τη Διάσκεψη των Προέδρων και προωθήθηκαν σε εμάς για τις μεταφράσουμε όσο καλύτερα μπορούμε σε Εσωτερικό Κανονισμό.
<P>
" δεύτερη πηγή είναι πολλές μικρότερες αλλαγές, οι οποίες, κατά μία έννοια, ήταν στη διαδικασία της παραγωγής εδώ και καιρό, αλλά αντί να έχουμε μια σειρά εκθέσεων που θα τροποποιήσουν τα άρθρα σε ελάσσονα σημεία, τις ομαδοποιήσαμε. Κάποιες από αυτές είναι τεχνικής φύσεως, κάποιες αποσαφηνιστικής και καταστούν τους κανόνες μας πιο ευανάγνωστους, όπως αυτή που ενοποιεί τα Άρθρα 141, 142 και 143 σε ένα μοναδικό κωδικοποιημένο κείμενο που καθορίζει στην ουσία πώς θα οργανώνουμε τις συζητήσεις μας στην ολομέλεια. Σχετική με αυτό είναι η καινοτόμα τροπολογία που προβλέπει ότι θα πρέπει να έχουμε τη διαδικασία της μπλε κάρτας για να έχουμε τη δυνατότητα να διακόπτουμε ο ένας τον άλλο. Για παράδειγμα, ο κ. Duff μπορεί να θέλει να μου θέσει μια ερώτηση σχετικά με όσα είπα και σύμφωνα με αυτόν τον κανόνα θα του επέτρεπα να το κάνει για 30 δευτερόλεπτα, εφόσον εγκριθεί. Είμαι βέβαιος κ. Πρόεδρε ότι θα του επιτρέπατε και τώρα να το κάνει εφόσον το επιθυμούσε, αλλά ευτυχώς δεν το επιθυμεί.
<P>
Υπάρχουν λοιπόν κάποια καινοτόμα χαρακτηριστικά τα όποια θα κάνουν τις συζητήσεις μας πιο ζωντανές. Θυμάμαι την πρώτη φορά που πρότεινα την περίοδο "προσέλκυσης της προσοχής του προέδρου" (catch-the-eye) στο τέλος των τακτικών μας συζητήσεων, όλοι έλεγαν: όχι, δεν μπορούμε να το κάνουμε αυτό, θα προκαλέσει προβλήματα σχετικά με τον χρόνο ομιλίας των κομμάτων κ.λπ. Ωστόσο τώρα το κάνουμε και αποτελεί ένα αποδεκτό μέρος των διαδικασιών μας και πολύ ευπρόσδεκτο νομίζω από τους περισσότερους Βουλευτές. Θεωρώ ότι η διαδικασία της μπλε κάρτας θα είναι παρόμοια: υπάρχουν κάποιοι δισταγμοί αυτήν τη στιγμή, αλλά ας το δοκιμάσουμε, ας δούμε πώς λειτουργεί και είμαι βέβαιος πως μπορούμε να τα καταφέρουμε.
<P>
Έγιναν επίσης κάποιες τροπολογίες που προέκυψαν κατά τη συζήτησή μας επ' αυτού, είτε στο στάδιο της επιτροπής είτε εδώ στην ολομέλεια. Για παράδειγμα, υπήρξε μια πρόταση, όλες οι τελικές νομοθετικές ψηφοφορίες να γίνονται αυτόματα με ονομαστική ψηφοφορία - νομίζω ότι προτάθηκε από την κ. Dahl. Καλωσορίζω αυτήν την τροπολογία και συμπεριλαμβάνεται στην έκθεσή μου. Υπήρξαν προτάσεις από πολλούς Βουλευτές να συμπεριλάβουμε κάτι στον κανονισμό σχετικά με τις διακομματικές ομάδες, ακόμα και εάν πρόκειται μόνο να οροθετήσουμε με απόλυτη σαφήνεια τι ακριβώς είναι ή δεν είναι, να δείξουμε ότι είναι ανεπίσημες και ότι δεν μπορούν να αναλάβουν τις αρμοδιότητες των κοινοβουλευτικών φορέων.
<P>
Υπάρχουν λοιπόν αρκετά ενδιαφέροντα πράγματα εδώ. Υπάρχει επίσης η τροπολογία σχετικά με το περίεργο σύστημα που ισχύει, στην εναρκτήρια σύνοδο να προεδρεύει ο πρεσβύτερος Βουλευτής, αντί, για παράδειγμα, ο απερχόμενος Πρόεδρος, όπως συμβαίνει σε ορισμένα Κοινοβούλια - ή ένας απερχόμενος Αντιπρόεδρος, ακόμα και αν ο Πρόεδρος δεν έχει επανεκλεγεί, ίσως. Αυτή είναι μία μάλλον λογική βελτίωση των διαδικασιών μας.
<P>
Θα κλείσω εδώ. Δεν χρησιμοποίησα όλο τον χρόνο μου, αλλά, ευχαρίστως, εφόσον χρειαστεί, θα επανέλθω στο τέλος για να απαντήσω σε ερωτήσεις.
<SPEAKER ID="425" NAME="József Szájer">
εξ ονόματος της Ομάδας PPE-DE. - Κύριε Πρόεδρε, θα ήθελα να καλωσορίσω αυτήν την πρόταση και επίσης να ευχαριστήσω τον Richard Corbett για αυτήν τη σκληρή και όχι πάντα ευχάριστη, εργασία.
<P>
Πολύ συχνά όταν τροποποιούμε τον Εσωτερικό Κανονισμό οι συνάδελφοι μας αναρωτιούνται για αυτά που συμβαίνουν. Οι περισσότεροι συνειδητοποιούν τι συνέβη και τι αλλαγές κάναμε μόνο όταν τίθενται σε εφαρμογή, οπότε πλέον δεν μπορούν να αλλάξουν. Υποστηρίζω σταθερά τις περισσότερες από τις προτάσεις που υποβλήθηκαν και ειδικά επειδή δεν αντανακλούν μόνο τη δική σας σκληρή εργασία, αλλά επίσης - όπως αναφέρατε και της κοινοβουλευτικής μεταρρυθμιστικής ομάδας με πρόεδρο την κ. Dagmar Roth-Behrendt, που προετοίμασε πολύ καλά αυτήν την πρόταση.
<P>
Ωστόσο, κατά την κοινοβουλευτική μεταρρυθμιστική διαδικασία, κατέστησα σαφές στην ομάδα μου στη διάρκεια των συζητήσεών μας ότι αυτή η πρόταση για την κοινοβουλευτική μεταρρύθμιση πρέπει να εγκριθεί με αλλαγές στον Εσωτερικό Κανονισμό. Αυτή είναι μια δημοκρατική διαδικασία που ολοκληρώνεται με ψηφοφορία. Τίποτα δεν μπορούσε να αλλάξει μόνο με συζητήσεις σε εκείνη την ομάδα και δουλέψαμε πολύ σε αυτό το πλαίσιο.
<P>
Θα ήθελα επίσης να αναφέρω ότι τήρησα σχετικά κριτική στάση απέναντι σε αυτό που μόλις αναφέρθηκε, δηλαδή ότι κάποιες από τις ανεπίσημες διαδικασίες που έχουμε στο Κοινοβούλιο έχουν θεσμοθετηθεί. Ανησυχώ κάπως, διότι εάν έχουμε κάποια συνήθεια, είναι καλύτερα να την κρατήσουμε ως συνήθεια και να μην αλλάξουμε απαραίτητα τους κανόνες.
<P>
Για την ομάδα μας,, το πλέον σημαντικό σημείο είναι η αναλογικότητα. Στο Κοινοβούλιό μας, οι επιτροπές έχουν πολύ ισχυρούς ρόλους. Προετοιμάζοντας τις ψηφοφορίες εδώ στο Κοινοβούλιο, απαλλάσσουν από μεγάλο φορτίο αυτό το Κοινοβούλιο με την ψηφοφορία στην επιτροπή. Δεν πρόκειται απλά για ένα ζήτημα διαδικασίας, αλλά για ένα θέμα δημοκρατίας το ότι οι επιτροπές αντανακλούν τις αναλογίες που υπάρχουν στην ολομέλεια όταν αποφασίζονται σημαντικά θέματα. Θεωρώ ότι πρόκειται για ένα βασικό ζήτημα δημοκρατίας και εξ ονόματος της Ομάδας PPE-DE, υποστηρίζω την έκθεση.
<SPEAKER ID="426" NAME="Κώστας Μποτόπουλος">
εξ ονόματος της Ομάδας PSE. - Κύριε Πρόεδρε, είμαι ένα από εκείνα τα περίεργα συνταγματικά όντα που πιστεύουν ότι ο Εσωτερικός Κανονισμός αντικατοπτρίζει τη δική μας εργασία εδώ στο δικό μας Κοινοβούλιο. Οπότε πιστεύω πως αυτό αποτελεί μια σημαντική εργασία του κ. Richard Corbett, ο οποίος είναι ο επιφανής ειδικός σε αυτόν τον τομέα. Σε αναγνώρισή του πρέπει να αναφέρω πως αυτή είναι η δεύτερη τροποποίηση του Εσωτερικού Κανονισμού. Υπάρχουν πράγματα που άλλαξαν πολύ πρόσφατα και τα αλλάζουμε πάλι διότι διαπιστώσαμε πως η πρακτική του Κοινοβουλίου μας απαιτεί να γίνουν αυτές οι αλλαγές.
<P>
Έχω μια γενική παρατήρηση και τρεις ειδικότερες που θέλω να σας υποβάλλω απόψε. " γενική παρατήρηση είναι ότι πιστεύω πως είναι επίσης πολύ σημαντικό να μιλήσουμε για τη δεύτερη πλευρά της έκθεσης του κ. Corbett: τον αντίκτυπο της Συνθήκης της Λισσαβώνας στον Εσωτερικό μας Κανονισμό. Είναι πολύ σημαντικό να μιλήσουμε και για αυτό, διότι μια αλλαγή στον Εσωτερικό Κανονισμό χωρίς αυτήν τη δεύτερη πλευρά θα ήταν ατελής.
<P>
Οι τρεις ειδικότερες παρατηρήσεις μου: η πρώτη αφορά μια τροποποίηση στην οποία έπαιξα και εγώ έναν μικρό ρόλο. Είναι το γεγονός ότι προσπαθούμε να εισαγάγουμε στον Εσωτερικό Κανονισμό της ιδέα της αγοράς, τη δυνατότητα των πολιτών να απευθύνονται και εκείνοι στο Ευρωπαϊκό Κοινοβούλιο και να συμμετέχουν σε συζητήσεις ενώπιον του Ευρωπαϊκού Κοινοβουλίου. Νομίζω πως αποτελεί μια σημαντική συμβολική πρωτοβουλία την οποία πήραμε από κοινού με τον φίλο μου και συνάδελφο Gérard Onesta και πιστεύω ότι θα ήταν καλό να αποτυπωθεί στον Εσωτερικό Κανονισμό.
<P>
Το δεύτερο που θεωρώ σημαντικό είναι η αλλαγή που κάναμε στις εκθέσεις πρωτοβουλίας: το γεγονός ότι, έχοντας διαπιστώσει πώς είναι οι εκθέσεις πρωτοβουλίας στην πράξη, επανεισάγουμε τη δυνατότητα για τροπολογίες, έστω και από το ένα δέκατο των βουλευτών. Το τρίτο θέμα είναι η διαδικασία της μπλε κάρτας. Είμαι υπέρ οποιασδήποτε διαδικασίας θα αναζωογονήσει τις κοινοβουλευτικές μας συζητήσεις, οπότε αυτή η δυνατότητα των βουλευτών να διακόπτουν ο ένας τον άλλο με πολιτισμένο τρόπο και να ομιλούν με αυτόν τον τρόπο, είναι καλή ιδέα.
<SPEAKER ID="427" NAME="Andrew Duff">
εξ ονόματος της Ομάδας ALDE. - Κύριε Πρόεδρε, κατ' αρχάς θα ήθελα να ευχαριστήσω τον κ. Corbett για την εργασία του. " Ομάδα ALDE θα υποστηρίξει το πακέτο. Αποτελεί μια εκσυγχρονιστική μεταρρύθμιση του Κοινοβουλίου, την οποία εκτιμούμε: θα μας καταστήσει πιο αποτελεσματικούς και πλουραλιστικούς και ελπίζω ότι τελικά θα μας κάνει πιο ελκυστικούς στην κοινή γνώμη και, μάλιστα και στον τύπο.
<P>
Έχω ωστόσο δύο ή τρεις μικρές αντιρρήσεις. " πρώτη αφορά το σημείο που ανέφερε ο κ. Szájer: την απόπειρα να εξαναγκάσουμε τις επιτροπές να έχουν αυστηρή αναλογία με τη σύνθεση των κομμάτων στο Κοινοβούλιο. Θεωρώ πως είναι απόλυτα ορθό για μια πολιτική ομάδα να εκφράζει την προτίμηση να τοποθετεί περισσότερα μέλη της σε μια επιτροπή την οποία θεωρεί ιδιαίτερα σημαντική. Πιστεύω πως αν εγκριθεί η τροπολογία 42, τότε οι Ομάδες και οι Βουλευτές θα το βρουν ενοχλητικό και τελικά θα απαιτήσει μεγαλύτερη ευελιξία.
<P>
Θα ήθελα επίσης να υπερασπιστώ σθεναρά τις αλλαγές που συμφωνήθηκαν στην Επιτροπή Συνταγματικών Υποθέσεων για το Άρθρο 45(2) στο οποίο μόλις αναφέρθηκε ο Κώστας Μποτόπουλος. Πιστεύω πως πρέπει να έχουμε μια εναλλακτική λύση για τη βελτίωση των εκθέσεων πρωτοβουλίας εφόσον απαιτείται και η εμπειρία μας από τον Ιούλιο, όταν εισήχθη η προηγούμενη αλλαγή, έχει αποκαλύψει το γεγονός ότι συχνά χρειάζονται βελτίωση στην ολομέλεια.
<P>
Θα ήθελα επίσης να σχολιάσω την Τροπολογία 68 που αφορά τη διαδικασία αναδιατύπωσης. Πιστεύω πως το Κοινοβούλιο περιορίστηκε πάρα πολύ και ότι θα πρέπει να αντικατοπτρίσουμε ορθότερα τη διοργανική συμφωνία του 2001 στις διαδικασίες μας προκειμένου να επιτρέψουμε στις επιτροπές να συζητούν για ουσιαστικές αλλαγές σε μέρη των οδηγιών ή κανονισμών που η Επιτροπή επιθυμεί να αναδιατυπώσει, αλλά με πολύ περιορισμένη μορφή.
<P>
Τέλος, επιθυμώ την απόσυρση της προσθήκης της ξεχωριστής ψηφοφορίας κατά τμήματα στη διαδικασία που θα επιτρέπει στον Πρόεδρο να στέλνει πίσω στην Επιτροπή μια έκθεση η οποία δέχτηκε περισσότερες από 50 ουσιαστικές τροπολογίες.
<SPEAKER ID="428" NAME="Monica Frassoni">
εξ ονόματος της Ομάδας Verts/ALE. - (IT) Κύριε Πρόεδρε, κυρίες και κύριοι, η Ομάδα των Πρασίvωv/ Ευρωπαϊκή Ελεύθερη Συμμαχία δεν είχε ποτέ αρκετό χρόνο για τις σπουδαίες κοινοβουλευτικές μεταρρυθμίσεις που προτείνει ο κ Corbett - είναι φίλος μου και έχουμε εργαστεί μαζί για πολλά χρόνια, το γνωρίζει και δεν θα ενοχληθεί από αυτό - διότι έχουν την τάση να μετατρέψουν το Κοινοβούλιό μας σε μια γραφειοκρατική μηχανή όπου ο ρόλος των μεμονωμένων Βουλευτών και των ομάδων μειοψηφίας και ακόμα και των επιτροπών πρέπει να υπόκειται στην αυξανόμενη, εν μέρει αυθαίρετη, εξουσία λήψης αποφάσεων της Διάσκεψης των Προέδρων και της διοίκησης. Επιπλέον, καθιστούν τη σχέση μεταξύ της κύριας επιτροπής και των επιτροπών από τις οποίες ζητήθηκε γνωμοδότηση κατά τη νομοθετική διαδικασία, συγκεχυμένη και κατά βάση αντικρουόμενη.
<P>
Πρέπει να ομολογήσω ότι είμαι κατάπληκτη που απόψε σε αυτήν τη συζήτηση, δεν συζητάμε για τα πράγματα που θεωρούμε ως τα θεμελιώδη προβλήματα αυτής της μεταρρύθμισης της διαδικασίας. Το πρώτο πράγμα είναι η σύγχυση η οποία θα επικρατήσει αναπόφευκτα μεταξύ της κύριας και της γνωμοδοτικής επιτροπής, διότι όταν η κύρια επιτροπή απορρίψει τις τροπολογίες της γνωμοδοτικής επιτροπής, αυτές οι τροπολογίες μπορεί να καταλήξουν κατευθείαν στο Κοινοβούλιο, προφανώς δημιουργώντας ένα εξαιρετικά επικίνδυνο ενδεχόμενο για νομική σύγχυση - όπως συμπτωματικά είδαμε στην περίπτωση της REACH.
<P>
Καμιά γνωμοδοτική επιτροπή, δεν θα είναι, πλέον, ελεύθερη να συνεχίσει το έργο της, εξαιτίας του συγκεχυμένου και απολύτως απαράδεκτου μηχανισμού που αντιπροσωπεύει η πιθανότητα διενέργειας κοινών ψηφοφοριών και ύπαρξης κοινών εισηγητών για θέματα ιδιαίτερα σημαντικά για τη νομοθετική μας εξουσία.
<P>
Τέλος, κύριε Πρόεδρε, υπάρχει άλλο ένα στοιχείο που μας ανησυχεί ιδιαίτερα. Ένα από τα αποτελέσματα της ομάδας εργασίας για την εσωτερική μεταρρύθμιση, της οποίας ήμουν μέλος, που θεωρήσαμε αρχικά θετικό, ήταν η πρόταση ενίσχυσης των εξουσιών και του ρόλου της Επιτροπής Αναφορών με τρόπο σημαντικό. Σε αυτήν τη μεταρρύθμιση όμως, ο ρόλος της Επιτροπής Αναφορών δολοφονήθηκε, με την έννοια ότι δεν θα είναι πλέον δυνατόν στην Επιτροπή Αναφορών να φτάσει κατευθείαν στο Κοινοβούλιο, παρεκτός μετά από ανομολόγητες πολυπλοκότητες και πιθανές σύγκρουσης με την αρμόδια επιτροπή.
<P>
Για όλους αυτούς τους λόγους, η ομάδα μας θεωρεί ότι αυτή η μεταρρύθμιση δεν είναι έτοιμη και θα ήταν λάθος εκ μέρους της πλειοψηφίας του Κοινοβουλίου μας να την εγκρίνει.
<SPEAKER ID="429" NAME="Πρόεδρος">
Ευχαριστώ, κ. Frassoni. Ο κ. Corbett φυσικά θα έχει το δικαίωμα να απαντήσει, αλλά δεν μπορώ παρά να παρατηρήσω ότι η κ. Frassoni χρησιμοποίησε κόκκινη κάρτα περιμένοντας να χρησιμοποιήσει την μπλε κάρτα.
<SPEAKER ID="430" NAME="Hanne Dahl">
εξ ονόματος της Ομάδας IND/DEM. - (DA) Κύριε Πρόεδρε, ο εσωτερικός κανονισμός αποτελεί τη βάση όλης τη εργασίας σε ένα δημοκρατικά εκλεγμένο Κοινοβούλιο. Οι σαφείς κανόνες διασφαλίζουν ότι οποιοσδήποτε συμμετέχει στην πολιτική διαδικασία θα έχει ίση μεταχείριση. Δεν μπορούμε να αλλάζουμε τις απαιτήσεις προκειμένου να αποτρέψουμε ορισμένες ομάδες, άτομα ή συμπεριφορές από το έχουν επιρροή. Δεν μπορούμε να διαστρεβλώνουμε τους κανόνες επειδή μας βολεύει..
<P>
Την προηγούμενη εβδομάδα, για παράδειγμα, η Διάσκεψη των Προέδρων συζήτησε μια εφαρμογή για να παρακάμψει την ψηφοφορία για την έκθεση Staes. Ευτυχώς, η Νομική Υπηρεσία το απέρριψε. Το αποτέλεσμα μιας ψηφοφορίας πρέπει να ισχύει. Συνεπώς και η ομάδα μου, έχει καταθέσει τροπολογίες για να γίνουν όλες οι ψηφοφορίες ηλεκτρονικές. Αυτό θα μας επιτρέψει να αποφύγουμε τα σφάλματα και να εξασφαλίσουμε ταυτόχρονα ότι έχουμε απαρτία. Προσκαλώ τους Βουλευτές να ψηφίσουν υπέρ αυτών των τροπολογιών.
<SPEAKER ID="431" NAME="Jo Leinen" AFFILIATION="PSE">
(DE) Κύριε Πρόεδρε, η μεταρρύθμιση της Ευρωπαϊκής Ένωσης είναι δύσκολη, αλλά η μεταρρύθμιση του Ευρωπαϊκού κοινοβουλίου είναι ακόμα πιο δύσκολη όπως είδαμε με τη συζήτηση για την αναθεώρηση του Εσωτερικού Κανονισμού και την εργασία του συναδέλφου Βουλευτού Richard Corbett. Θα ήθελα να ευχαριστήσω τον κ. Corbett για την πραγματικά μεγάλη αφοσίωση που έδειξε για να φέρει πολλά διαφορετικά συμφέροντα κάτω από την ίδια ομπρέλα και να φέρει αυτήν την αναθεώρηση του Εσωτερικού Κανονισμού στην ολομέλεια. Σοσιαλιστική Ομάδα στο Ευρωπαϊκό Κοινοβούλιο θα υποστηρίξει αυτήν την έκθεση.
<P>
Αναμένουμε τη Συνθήκη της Λισσαβώνας. Κατόπιν το Κοινοβούλιο θα έχει περισσότερες νομοθετικές εξουσίες και πρέπει να προετοιμαστεί ώστε να κάνει τη νομοθεσία το επίκεντρο της εργασίας μας. Οι εκθέσεις πρωτοβουλίας θα πρέπει να έρθουν σε δεύτερη μοίρα, η νομοθεσία θα πρέπει να έρθει σε πρώτη.
<P>
Πρέπει επίσης να είμαστε περισσότερο στιβαροί στην εργασία μας σε ολόκληρο τον κόσμο. Τα ταξίδια των κοινοβουλευτικών αντιπροσωπειών σε διαφορετικές χώρες, σε διαφορετικά μέρη του κόσμου θα πρέπει να είναι συνδεδεμένα με τις τεχνικές επιτροπές του Κοινοβουλίου. Εάν κάποια αντιπροσωπεία χειρίζεται ένα θέμα σχετικό με την αλλαγή του κλίματος ή την κοινωνική προστασία, θα πρέπει να συμμετέχουν και ειδικοί από τη σχετική τεχνική επιτροπή.
<P>
Καλωσορίζω το γεγονός ότι κάνουμε τις συζητήσεις μας πιο ελκυστικές: στο μέλλον δεν είναι η κόκκινη κάρτα αλλά η μπλε που θα φέρει μεγαλύτερο δυναμισμό. Αυτό είναι εξαιρετικό. " συνεργασία μεταξύ των επιτροπών, αυτές οι μεικτές επιτροπές, αυτή είναι μια δοκιμή γιατί η προηγούμενη πρακτική δεν ήταν ικανοποιητική. Ας είμαστε ειλικρινείς, η συμβουλευτική επιτροπή δεν είχε σχεδόν καμιά ευκαιρία. Από αυτήν την άποψη, η δοκιμή με τις μεικτές επιτροπές είναι μια νέα απόπειρα να επινοήσουμε κάτι καλύτερο.
<P>
Αυτή η μεταρρύθμιση είναι βασική. Είναι επίσης καλό ότι την κάνουμε πριν από τις εκλογές και δεν την αναβάλλουμε μέχρι την επόμενη νομοθετική περίοδο. Θα ήθελα για άλλη μια φορά να ευχαριστήσω τον κ. Corbett και όλους όσοι συμμετείχαν.
<SPEAKER ID="432" NAME="Andrzej Wielowieyski" AFFILIATION="ALDE">
(FR) Κύριε Πρόεδρε, παρά το ότι είναι εξαιρετική, η έκθεση του κ. Corbett δυστυχώς περιλαμβάνει ένα σοβαρό λάθος. Ο στόχος μας είναι να παρέχουμε υψηλής ποιότητας κοινοβουλευτικές υπηρεσίες. Για αυτό πρέπει να αποφεύγουμε τα λάθη και να είμαστε σε θέση να βελτιώνουμε τα κείμενα.
<P>
Μόνο η Τροπολογία 8, η οποία αφορά το Άρθρο 45, θα δώσει τη δυνατότητα, με την υποστήριξη 75 Βουλευτών - που δεν θα είναι εύκολο να την έχουμε - να υποβάλλουμε τροπολογίες στην Αίθουσα. Ο εισηγητής και η Επιτροπή των Συνταγματικών Υποθέσεων αποφάσισαν να απορρίψουν αυτήν τη διαδικασία λόγω του ότι ανησύχησαν ότι θα κατακλυστούν από τροπολογίες.
<P>
Οι αλλαγές που προτείναμε, εξ ονόματος της Ομάδας http://alde.europarl.europa.eu και της Ομάδας τωv Πρασίvωv/Ευρωπαϊκή Ελεύθερη Συμμαχία, επεδίωκαν να παραχωρήσουν αυτό το δικαίωμα σε δύο ή τρεις πολιτικές ομάδες. Έχουμε συντονιστές και σκιώδεις εισηγητές που είναι ικανοί και ακολουθούν τη νομοθετική διαδικασία.
<P>
" απόρριψη της αλλαγής που προτείνεται από την Επιτροπή Συνταγματικών Υποθέσεων ισοδυναμεί με μη παραχώρηση της εξουσίας βελτίωσης ενός κειμένου στο πλαίσιο της κανονικής διαδικασίας, πράγμα το οποίο αποτελεί ένα σοβαρό σφάλμα.
<SPEAKER ID="433" NAME="Nils Lundgren" AFFILIATION="IND/DEM">
. - (SV) Ευχαριστώ, κ. Πρόεδρε. " χαιρεκακία είναι μόνη αληθινή ευτυχία, λέει ο κυνικός. Ωστόσο, ακόμα και εκείνοι από εμάς που δεν είναι κυνικοί φυσικά παραδέχονται ότι η χαιρεκακία είναι μια μορφή χαράς και αυτό είναι το είδος της χαράς που αισθάνομαι τώρα. Γιατί; Λοιπόν, πέρυσι, εμείς της
<P>
Λίστας του Ιουνίου και της http://indemgroup.org" \t "_blank" αρχίσαμε να ζητάμε ονομαστικές ψηφοφορίες σε όλες τις τελικές ψηφοφορίες. Θυμάμαι πως μας επέπληξε ο Πρόεδρος Pöttering, μας ειρωνεύτηκε και ισχυρίστηκε ότι έχει τεράστιο κόστος. Τώρα η επιτροπή προτείνει όλες οι ψηφοφορίες για τις νομοθετικές προτάσεις να γίνονται με ονομαστική ψηφοφορία. Και πολύ σωστά! Προκειμένου να είναι σε θέση να απαιτήσουν πολιτική υπευθυνότητα από τους Βουλευτές τους, οι ψηφοφόροι πρέπει να είναι σε θέση να ελέγξουν πώς ψήφισαν. Πώς ψήφισαν ο κ. Hannan, η κ. Wallis ή η κ. Svensson, για να αναφέρω μόνο κάποιους από τους αγαπημένους μου Βουλευτές; Αυτή η πρόταση αποτελεί ένα σημαντικό βήμα προς μια δημοκρατική διαδικασία και ενισχύει τον έλεγχο των ψηφοφόρων επάνω στα φερέφωνα αυτού του Κοινοβουλίου. Θα ήθελα να ευχαριστήσω τον κ. Corbett και να ευχαριστήσω και τον Πρόεδρο που μου επέτρεψε να μιλήσω.
<SPEAKER ID="434" NAME="Bruno Gollnisch" AFFILIATION="NI">
(FR) Κύριε Πρόεδρε, στην πραγματικότητα, εάν θα έπρεπε να εφαρμόζεται απαρτία στις συσκέψεις μας, φανταστείτε τι θα συνέβαινε. Σήμερα είμαστε μόνο 11 παρόντες που λαμβάνουμε μέρος σε συζητήσεις για εξαιρετικά σημαντικά θέματα, που αφορούν το επόμενο Κοινοβούλιο. Για αυτό πιστεύω ότι η ίδια η υποκείμενη αρχή αυτών των αλλαγών είναι εξαιρετικά ύποπτη.
<P>
Αυτό που είναι ακόμα πιο ύποπτο - ανεξάρτητα από την εργασία του κ. Corbett - είναι που μια τροπολογία που απορρίφθηκε από την Επιτροπή Συνταγματικών Υποθέσεων υποβάλλεται πάλι σε εμάς από τις δύο κύριες ομάδες αυτού του Κοινοβουλίου προκειμένου να τροποποιήσουμε - υπό συνθήκες που γνωρίζουμε πολύ καλά πως αφορούν ένα συγκεκριμένο άτομο - την παραδοσιακή διάταξη που είναι κοινή σε όλα τα κοινοβούλια του κόσμου σύμφωνα με την οποία η εναρκτήρια σύνοδος προεδρεύεται από το πρεσβύτερο Μέλος.
<P>
Αυτή η διάταξη είναι ιδιαίτερα έγκυρη και το να θέλουμε να την αλλάξουμε επειδή το επόμενο πρεσβύτερο Μέλος μπορεί να μην είναι αρεστό στις ομάδες πλειοψηφίας, είναι ένα ιδιαίτερα ύπουλο μέτρο. Για αυτόν το λόγο, αυτό συνοψίζει το πρόβλημα του Κοινοβουλίου. Σύντομα θα συμπληρώσω 20 χρόνια ως Βουλευτής. Έχω παρατηρήσει πώς κάθε φορά που η μειοψηφία εξασκεί ένα δικαίωμα, αλλάζει ο Εσωτερικός Κανονισμός. Θα ήταν καλύτερα να ανακαλέσουμε τον Εσωτερικό Κανονισμό και απλά να αποδεχτούμε τη βούληση των ομάδων πλειοψηφίας.
<SPEAKER ID="435" NAME="Richard Corbett">
εισηγητής. - Κύριε Πρόεδρε, θα ήθελα να ξεκινήσω ευχαριστώντας τους σκιώδεις εισηγητές μου, που κατανόησαν τις λεπτομέρειες αυτού του θέματος: τον κ. Szájer, τον κ. Duff, την κ. Frassoni και την κ. Dahl. Χωρίς τη βοήθειά τους δεν θα ήμασταν σε θέση να ολοκληρώσουμε αυτήν την εργασία.
<P>
Θα ήθελα στη συνέχεια να επιβεβαιώσω ότι αναφέρθηκε ήδη. Αυτή η έκθεση στην πραγματικότητα χωρίστηκε στα δύο. Υπάρχει άλλη μια αναφορά την οποία δεν έχουμε ακόμα φέρει στην ολομέλεια - την οποία θα πρέπει να επανεξετάσουμε στο επόμενο Κοινοβούλιο - που αφορά πώς θα προσαρμόσουμε τις διαδικασίες μας στη Συνθήκη της Λισσαβώνας εάν ισχύσει. Φυσικά, το αντιμετωπίζαμε ως προετοιμασία, χωρίς να προκαταλαμβάνουμε την επικύρωση, η οποία ευελπιστώ ότι θα λάβει χώρα αύριο στην Τσέχικη Βουλή και αργότερα μέσα στον χρόνο στην Ιρλανδία, αλλά θα επιστρέψουμε σε αυτό με την προετοιμασία να έχει ήδη γίνει, εφόσον επικυρωθεί η Συνθήκη.
<P>
Δεύτερον, θα ήθελα να επιβεβαιώσω ότι πραγματικά υπάρχουν κανόνες εδώ που επανεξετάζουμε, όπως επεσήμανε ο κ. Szájer, πρόσφατες μεταρρυθμίσεις που απορρέουν από την πρώτη έκθεση ομάδας εργασίας μεταρρυθμίσεων της Dagmar Roth-Behrendt. Αφορά το ζήτημα των εκθέσεων πρωτοβουλίας, όπου έχουμε μια διαδικασία την οποία πολλοί Βουλευτές θεωρούν αρκετά άκαμπτη. Την καταστήσαμε κάπως πιο ευέλικτη. Κατ' αρχήν, η συζήτηση δεν θα είναι απλά μια σύντομη παρουσίαση από τον εισηγητή, μια απάντηση από την Επιτροπή και αυτό ήταν. Θα υπάρχει χρόνος μέχρι και 10 λεπτά για τη διαδικασία "προσέλκυσης της προσοχής του προέδρου" (catch-the-eye) για αυτές τις περιπτώσεις.
<P>
Δεύτερον, όταν πρόκειται για τροπολογίες, αυτές τώρα απαγορεύονται για τις εκθέσεις πρωτοβουλίας. Αντίθετα, οι ομάδες μπορούν να υποβάλλουν μια εναλλακτική πρόταση για ψήφισμα. Αυτό το δικαίωμα θα εξακολουθούσε να υφίσταται, αλλά επιπλέον θα επιτρέπαμε τροπολογίες αν υποβάλλονται από το ένα δέκατο των Μελών του Κοινοβουλίου. Ο κ. Wielowieyski, ο οποίος μόλις έφυγε, επέκρινε αυτό το σημείο, αλλά αυτήν τη στιγμή δεν υπάρχει κανένα δικαίωμα για τροποποίηση των εκθέσεων πρωτοβουλίας. Αυτό παρέχει τη δυνατότητα για ένα περιορισμένο δικαίωμα.
<P>
Δεν θέλουμε να ανοίξουμε τις πύλες και να έχουμε εκατοντάδες τροπολογίες που θα επανασυντάσσουν μακροσκελή ψηφίσματα από μια επιτροπή αποτελούμενη από περισσότερα από 700 Μέλη, αλλά από την άλλη πλευρά θεωρήσαμε ότι ένα περιορισμένο δικαίωμα τροπολογίας όταν υπάρχει έντονη επιθυμία για αυτό, αποτελούσε έναν λογικό συμβιβασμό και μια σωστή ισορροπία.
<P>
Ένας άλλος τρόπος κατά τον οποίο αναθεωρείται μια προηγούμενη μεταρρύθμιση από παλιότερα είναι η τροπολογία από την Ομάδα ALDE που αφορά την επαναδιατύπωση. Πιστεύω ότι και αυτή είναι μια ευπρόσδεκτη ρύθμιση στις διαδικασίες που έχουμε αυτήν τη στιγμή.
<P>
Θα ήθελα επίσης να επιβεβαιώσω ότι πολλές νέες ιδέες προήλθαν από άλλα Μέλη. Ανέφερα κάποιους προηγουμένως. Ξέχασα να αναφέρω το άρθρο για την αγορά, του οποίου την πατρότητα μπορούν να διεκδικήσουν ο κ. Μποτόπουλος και ο κ. Onesta. Υπάρχουν άλλες ιδέες σχετικά με την ονομαστική ψηφοφορία για τις νομοθετικές εκθέσεις - όχι για όλες τις ψηφοφορίες αλλά για τις τελικές ψηφοφορίες πράγμα που νομίζω ότι ανέφερα προηγουμένως.
<P>
Τέλος, τα σημεία όπου διαφωνώ με κάποια Μέλη. Κύριε Duff, ο κανόνας όπου όταν υπάρχει μεγάλος αριθμό τροπολογιών στην ολομέλεια και ο Πρόεδρος μπορεί να ζητήσει μια επιτροπή να το εξετάσει: δεν πρόκειται για παραπομπή στην επιτροπή προς επανεξέταση της έκθεσης. " επιτροπή απλά δρα ως φίλτρο για τις τροπολογίες στην ολομέλεια ώστε να μην χρειάζεται να αφιερώσουμε πολλές ώρες στην ψηφοφορία, αλλά μόνο για εκείνες τις τροπολογίες που έχουν έναν βαθμό υποστήριξης. Δεν πρόκειται για διαβίβαση προς επανεξέταση.
<P>
Δεύτερον, το σημείο που ανέφερε η κ.Frassoni σχετικά με το να έχουν το δικαίωμα οι γνωμοδοτικές επιτροπές να υποβάλλουν τροπολογίες στην ολομέλεια. Εγώ ο ίδιος αμφιβάλλω σοβαρά για το αν είναι καλή ιδέα ή όχι αλλά προήλθε από την ομάδα εργασίας στην οποία συμμετείχατε. Υιοθετήθηκε από τη Διάσκεψη των Προέδρων. Αποτελεί κάτι το οποίο διέθετε ένα βαθμό συναίνεσης και για αυτόν το λόγο το υποβάλλουμε στο Κοινοβούλιο για έγκριση ή απόρριψη. Θα δούμε πώς θα ψηφίσει αύριο το Κοινοβούλιο.
<P>
Τέλος, δεν θα αναφερθώ στα θέματα της Επιτροπής Αναφορών, γιατί πρόκειται να έχουμε μια ξεχωριστή συζήτηση σχετικά με αυτό και θα επανέλθω σε αυτό το σημείο τότε. Τέλος θα πω, απαντώντας στον κ. Gollnisch, ότι κάνει λάθος σε δύο σημεία. Αυτή δεν είναι η ίδια τροπολογία που απορρίφθηκε από την επιτροπή. Πρόκειται για άλλη, μια διαφορετική προσέγγιση στο θέμα. Είχα σημαντικές επιφυλάξεις για την τροπολογία που υποβλήθηκε στην επιτροπή. Υποστηρίζω αυτήν που υποβλήθηκε στην ολομέλεια.
<P>
Δεύτερον, το πρεσβύτερο μέλος δεν είναι κοινό σε όλα τα κοινοβούλια του κόσμου, όπως ανέφερε. Είναι σε πολλά, αλλά σίγουρα δεν είναι το μόνο σύστημα που υπάρχει και είναι απολύτως θεμιτό για εμάς, ως Ευρωπαϊκό Κοινοβούλιο, να εξετάσουμε τα διάφορα συστήματα και να επιλέξουμε κάποιο που είναι κατάλληλο για τις περιστάσεις μας. Θα αποφασίσει σχετικά το Κοινοβούλιο.
<SPEAKER ID="436" NAME="Πρόεδρος">
" συζήτηση έληξε.
<P>
" ψηφοφορία θα λάβει χώρα την Τετάρτη 6 Μαΐου2009.

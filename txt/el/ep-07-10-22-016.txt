<CHAPTER ID="016">
Κοινοτική στρατηγική για τη μείωση των εκπομπών CO2 από τα επιβατηγά αυτοκίνητα και τα ελαφρά εμπορικά οχήματα (συζήτηση) 
<SPEAKER ID="141" NAME="Πρόεδρος">
" ημερήσια διάταξη προβλέπει την έκθεση του κ. Chris Davies, εξ ονόματος της Επιτροπής Περιβάλλοντος, Δημόσιας Υγείας και Ασφάλειας των Τροφίμων, σχετικά με την κοινοτική στρατηγική για τη μείωση των εκπομπών CO2 από τα επιβατηγά αυτοκίνητα και τα ελαφρά εμπορικά οχήματα.
<SPEAKER ID="142" NAME="Chris Davies  " AFFILIATION="ALDE">
εισηγητής. - (ΕΝ) Κυρία Πρόεδρε, επιτρέψτε μου να ξεκινήσω με μια κατηγορητική ερώτηση προς τον Επίτροπο. Μερικοί από εμάς έχουν επισημάνει επανειλημμένα κατά τη διάρκεια των τελευταίων ετών ότι οι κατασκευαστές αυτοκινήτων αποτύγχαναν να συμμορφωθούν με τους όρους της εθελοντικής συμφωνίας για τη μείωση των εκπομπών. Επομένως, γιατί, περίπου πέντε έτη αφού αυτό έγινε προφανές, δεν διαθέτουμε ακόμη τη νομοθεσία η οποία θα απαιτεί από τους κατασκευαστές να εκπληρώνουν τους συμφωνηθέντες στόχους, επειδή με κάθε μήνα καθυστέρησης γίνεται δυσκολότερο να επιτευχθούν οι φιλοδοξίες που ήταν αρχικά δυνατές;
<P>
Αυτό θέτει το πλαίσιο της σημερινής συζήτησης. Οι μέσες εκπομπές από νέα αυτοκίνητα βρίσκονται αυτή τη στιγμή σε λίγο λιγότερο από τα 160g CO2 ανά χιλιόμετρο - που πολύ απέχει από τον στόχο των 140 g έως το 2008. Επομένως, δεν μας εκπλήσσει το γεγονός ότι οι βουλευτές εδώ θέλουν να τιμωρηθούν οι κατασκευαστές αυτοκινήτων οι οποίοι δεν τήρησαν τη δέσμευσή τους. Και όμως, γεγονός είναι ότι οι κατασκευαστές δεν παραβίασαν κανέναν νόμο και ωστόσο ευχόμαστε πολλά να είχαν γίνει διαφορετικά, αλλά το επίπεδο των εκπομπών βρίσκεται εκεί που βρίσκεται.
<P>
" Επιτροπή ανακοίνωσε ότι θέλει να παραμείνει στον μεσοπρόθεσμο στόχο που θέτει αυτή την εθελοντική συμφωνία των 120 g έως το 2012, αλλά λέει πως 10 g από αυτά θα επιτευχθούν τώρα μέσω συμπληρωματικών μέτρων. Θεωρώ όλα αυτά πολιτικές σαχλαμάρες: μείωσε τη διαφάνεια του στόχου και ενθάρρυνε ορισμένους κατασκευαστές να πιστέψουν πως μπορούν να χρησιμοποιήσουν βιοκαύσιμα ως μέσα για να αποφευχθούν σημαντικές αλλαγές σχεδιασμού.
<P>
Δεδομένου όμως του που βρισκόμαστε, είναι ο στόχος και το χρονοδιάγραμμα που έχει τεθεί από την Επιτροπή ακόμη σωστά γιατί, πρόσφατα, η μείωση των μέσων εκπομπών υπήρξε μόλις περισσότερο από 1 g ανά έτος; " Επιτροπή προτείνει την άμεση μετατροπή του σε 5 g ανά έτος. Λοιπόν, αυτό μπορεί να επιτευχθεί -και η τεχνολογία υπάρχει για να το επιτύχει- με ποιο όμως κόστος;
<P>
Οι μειώσεις των εκπομπών πρέπει να αποτελέσουν προτεραιότητα για τους κατασκευαστές αυτοκινήτων, αλλά πρέπει να επιτευχθούν με τις μικρότερες δυνατές δαπάνες. Αυτό σημαίνει να δίνονται στη βιομηχανία συγκεκριμένοι στόχοι και επαρκής χρόνος για την πραγματοποίηση των αλλαγών. Αυτές οι βελτιώσεις μπορεί να αυξήσουν την τιμή των νέων αυτοκινήτων αλλά τότε, οι μειωμένες εκπομπές μπορεί να σημαίνουν βελτιωμένη οικονομία καυσίμων, ώστε αυτοί που αγοράζουν αυτοκίνητα να κάνουν οικονομία καθώς τα οδηγούν. Αν το προσεγγίσουμε σωστά θα λάβουμε μέτρα που θα είναι θετικά για το περιβάλλον, θετικά για τον καταναλωτή και θετικά για το μέλλον της αυτοκινητοβιομηχανίας.
<P>
Υπάρχει μια συζήτηση στο Κοινοβούλιο για το αν, σε μια προ-νομοθετική έκθεση αυτού του είδους, οι οικολόγοι πρέπει να πιέσουν προκειμένου να στείλουν ένα ηχηρό μήνυμα στην Επιτροπή να είναι σκληρή, ή αν πρέπει να προσπαθήσουμε να είμαστε ρεαλιστές όσον αφορά τον καθορισμό μέτρων που στην πραγματικότητα θα είναι εκείνα που πλησιάζουν στην τελική μορφή στο τέλος της ημέρας. Για αυτόν τον λόγο, ζητώ από το Κοινοβούλιο να απομακρυνθεί από τη θέση της Επιτροπής και να προτείνει ο στόχος των μέσων εκπομπών για τα νέα αυτοκίνητα να τεθεί όχι το 2012 αλλά το 2015 και να τεθεί στα 125 g για να επιτευχθεί μόνο με τεχνικά μέσα.
<P>
Ας ενθαρρύνουμε με κάθε τρόπο τη χρήση συμπληρωματικών μέτρων για τη μείωση των εκπομπών, αλλά ως συμπλήρωμα και όχι υποκατάστατο, για αυτές τις τεχνικές βελτιώσεις. Για τους βουλευτές που θεωρούν ότι αυτό είναι ανεπαρκές, επιτρέψτε μου απλώς να πω πως τον επόμενο μήνα θα ψηφίσουμε την έκθεση της CARS 21 και μέσα σε αυτήν, η σύσταση είναι 135 g έως το 2015. Μπορεί να καταλήξουμε να ψηφίσουμε για ένα πράγμα αυτόν τον μήνα και κάτι άλλο τον επόμενο μήνα. Αν μπορώ να βοηθήσω να συγκεντρώσουμε τις διάφορες θέσεις της Επιτροπής Βιομηχανίας Έρευνας και Ενέργειας και της Επιτροπής Περιβάλλοντος, Δημόσιας Υγείας και Ασφάλειας των Τροφίμων, τότε πιστεύω πως αυτό θα ισχυροποιήσει τη θέση και την επιρροή του Κοινοβουλίου.
<P>
Πιστεύω πως οι κατασκευαστές πρέπει να θέσουν απολύτως σαφείς στόχους χωρίς περιθώριο ελιγμών. " έκθεση επιμένει ότι η αποτυχία συμφωνίας θα επιφέρει την εφαρμογή σκληρών οικονομικών κυρώσεων. Προτείνω έναν εσωτερικό εμπορικό μηχανισμό ο οποίος θα προσφέρει στους κατασκευαστές μεγάλη ευελιξία και θα προσφέρει κίνητρα στους κατασκευαστές των αυτοκινήτων μειωμένων εκπομπών. Τελικά όμως, το καθεστώς κυρώσεων είναι αυτό που έχει σημασία και το οποίο υποψιάζομαι ότι θα θέσει υπό δοκιμή την απόφαση της Επιτροπής.
<P>
Εξίσου σημαντική είναι η ανάγκη να τεθούν μακροπρόθεσμοι στόχοι για τη μείωση των εκπομπών κάτω από τα 100 g έως το 2020. Δεδομένου του επαρκούς χρόνου και μιας απόλυτης απαίτησης, δεν έχω καμία αμφιβολία πως οι κατασκευαστές μπορούν να επιτύχουν μειώσεις περίπου κατά 40% τα επόμενα 13 χρόνια.
<P>
Τέλος, επιτρέψτε μου να αναφερθώ στον τρόπο κατά τον οποίον προωθούνται τα αυτοκίνητα. Οι κατασκευαστές ισχυρίζονται πάντα ότι ανταποκρίνονται στις απαιτήσεις του καταναλωτή, αλλά δεν το πιστεύω αυτό. Πιστεύω πως διαμορφώνουν τις απαιτήσεις των καταναλωτών. Μελέτες έχουν δείξει πως εξαιρετικά μεγάλο ποσοστό διαφημιστικών δαπανών χρησιμοποιούνται για την προώθηση αυτοκινήτων βάσει της ισχύος, του μεγέθους και της ταχύτητας.
<P>
" αυτοκινητοβιομηχανία υποτίθεται πως διαμορφώνει έναν εθελοντικό κώδικα διαφημιστικής συμπεριφοράς αλλά έχουμε καεί από εθελοντικούς κώδικες και κάθε τέτοιο μέτρο θα πρέπει να αντιμετωπίζεται με καχυποψία. Είναι ώρα οι διαφημίσεις να δώσουν στους καταναλωτές περισσότερες λεπτομέρειες για την οικονομία καυσίμων και την απόδοση των εκπομπών των υπό πώληση αυτοκινήτων. " ενημέρωση αυτή θα πρέπει να είναι σαφής και να μην περάσει στα ψιλά γράμματα. Πρέπει να ενθαρρύνουμε τους κατασκευαστές αυτοκινήτων να ανταγωνίζονται όσον αφορά το αν τα αυτοκίνητά τους είναι ασφαλή και κομψά και φιλικά προς το περιβάλλον.
<P>
Θα ήθελα να τελειώσω με τις παρακάτω παρατηρήσεις. Οι κατασκευαστές αυτοκινήτων της Ευρώπης παράγουν άψογα οχήματα. " τεχνογνωσία των ίδιων των εταιρειών είναι αξιοθαύμαστη, αλλά για αρκετό καιρό αγνοούσαν τη συμβολή των προϊόντων τους όσον αφορά την απειλή που συνιστούν οι κλιματικές αλλαγές. Για το καλό του πλανήτη, για το καλό μιας βιομηχανίας που πρέπει να παραμείνει στην αιχμή της τεχνολογίας σε παγκόσμιο επίπεδο, είναι η κατάλληλη στιγμή οι μικροί κατασκευαστές να προχωρήσουν στενά προς μια πιο οικολογική κατεύθυνση.
<SPEAKER ID="143" NAME="Σταύρος Δήμας">
Μέλος της Επιτροπής. - Κυρία Πρόεδρε, οι οδικές μεταφορές, όπως και οι άλλοι τομείς της οικονομίας, πρέπει να συμβάλουν στην προσπάθεια περικοπής των εκπομπών διοξειδίου του άνθρακα, ώστε να μπορέσουμε να επιτύχουμε τους στόχους του Πρωτοκόλλου του Κιότο και τις μελλοντικές μας δεσμεύσεις για το 2020 και μετέπειτα.
<P>
Οι οδικές μεταφορές αποτελούν τη δεύτερη μεγαλύτερη πηγή εκπομπών αερίων θερμοκηπίου στην Ευρωπαϊκή Ένωση. Μόνο τα επιβατηγά αυτοκίνητα ευθύνονται για ποσοστό 12% των συνολικών εκπομπών της Ευρωπαϊκής Ένωσης. Είναι αξιοσημείωτο ότι ενώ οι συνολικές εκπομπές στην Ευρωπαϊκή Ένωση των 27 κρατών μελών υποχώρησαν σχεδόν κατά 8% στο διάστημα μεταξύ 1990 και 2005, οι εκπομπές από τις οδικές μεταφορές αυξήθηκαν στο ίδιο χρονικό διάστημα κατά 25%. Εδώ να υπενθυμίσω ότι από το 1995 η Επιτροπή έχει θέσει το στόχο των 120 γραμμαρίων, επομένως η αυτοκινητοβιομηχανία το γνώριζε, και επίσης να υπενθυμίσω ότι υπήρχε εθελοντική συμφωνία για την επίτευξη της μείωσης των εκπομπών διοξειδίου του άνθρακα στα 140 γραμμάρια ανά χιλιόμετρο το 2008. Όταν λοιπόν η Επιτροπή αντελήφθη ότι ο στόχος αυτός δεν θα επιτυγχάνετο από την αυτοκινητοβιομηχανία και όταν και η ίδια η αυτοκινητοβιομηχανία το ομολόγησε, τότε βεβαίως τον περασμένο Φεβρουάριο η Ευρωπαϊκή Επιτροπή ολοκλήρωσε την επανεξέταση της κοινοτικής στρατηγικής για τη μείωση των εκπομπών διοξειδίου του άνθρακα από τα νέα αυτοκίνητα με νομοθεσία η οποία είναι υποχρεωτική, και βασίζεται σε μια ολοκληρωμένη προσέγγιση με την οποία θα επιτευχθεί ο ευρωπαϊκός στόχος της μείωσης -από τα νέα αυτοκίνητα- σε 120 γραμμάρια το 2012.
<P>
" αντιμετώπιση του προβλήματος εκπομπών διοξειδίου του άνθρακα από τα αυτοκίνητα αναμένεται να συμβάλει επίσης στην επιδιωκόμενη ενίσχυση της ενεργειακής ασφάλειας της Ευρωπαϊκής Ένωσης, μειώνοντας την εξάρτησή μας από εισαγόμενα ορυκτά καύσιμα. Αυτό, βέβαια, θα οδηγήσει και σε μείωση της δαπάνης αγοράς καυσίμων από τους καταναλωτές.
<P>
Κυρία Πρόεδρε, με χαρά διαπιστώνω ότι η έκθεσή σας επιδοκιμάζει την πρωτοβουλία μας να προτείνουμε νομοθετικό πλαίσιο μείωσης των εκπομπών διοξειδίου του άνθρακα από τα αυτοκίνητα, και ευχαριστώ τον εισηγητή κ. Davies, για τις προσπάθειές του, καθώς επίσης την κ. Harms και τον κ. Bulfon από την Επιτροπή Βιομηχανίας και την Επιτροπή Εσωτερικής Αγοράς αντίστοιχα, για τις σχετικές εισηγήσεις τους.
<P>
" έκθεση θέτει φιλόδοξους στόχους μείωσης του διοξειδίου του άνθρακα και τονίζει ότι θα χρειαστεί μεγαλύτερη και πιο μακροπρόθεσμη πρόοδος. Πρόκληση είναι πλέον να μετουσιωθεί η πολιτική αυτή στήριξη σε έμπρακτη δράση.
<P>
Στο σχέδιο έκθεσης προτείνονται διάφορα σημαντικά πεδία εργασίας, δύο από τα οποία επιθυμώ να σχολιάσω.
<P>
Πρώτον, η έκθεσή σας επισημαίνει τη θεμιτή ανάγκη της αυτοκινητοβιομηχανίας να λάβει την απαραίτητη προθεσμία ώστε να μπορέσει να προσαρμοσθεί ομαλά στις νέες νομοθετικές ρυθμίσεις. Όπως γνωρίζουμε, το είπα και προηγουμένως, αυτή η στρατηγική της μείωσης χρονολογείται ήδη από το 1995. Τον προηγούμενο μήνα στην έκθεση αυτοκινήτου της Φρανκφούρτης, διαπιστώσαμε ότι η ευρωπαϊκή αυτοκινητοβιομηχανία ανταποκρίθηκε σε μεγάλο βαθμό στην πρόκληση στης νέας μας πρότασης. Οι κατασκευαστές, μέσα σε μικρό χρονικό διάστημα. κατάφεραν να προτείνουν οικονομικά προσιτές τεχνικές λύσεις, που αποδίδουν ουσιαστική εξοικονόμηση καυσίμων. Είμαι απόλυτα πεπεισμένος ότι με την αναθεωρημένη μας στρατηγική και το επικείμενο νομοθετικό πλαίσιο θα προσφέρουμε στους κατασκευαστές ίσους όρους ανταγωνισμού -με γνώμονα τις περιβαλλοντικές επιδόσεις- και όχι ανταγωνισμό με γνώμονα μόνον το μέγεθος του αυτοκινήτου ή την ισχύ του κινητήρα του. Ήδη βλέπουμε τα πρώτα αποτελέσματα. Τώρα που οι τιμές του πετρελαίου φθάνουν σε επίπεδα ρεκόρ, δεν πρέπει να χάσουμε την ευκαιρία να θέσουμε φιλόδοξους στόχους μείωσης των εκπομπών διοξειδίου του άνθρακα για την ευρωπαϊκή αυτοκινητοβιομηχανία. Αυτό θα λειτουργήσει ως ισχυρό κίνητρο για καινοτομία και ανανέωση, και επίσης θα επιτρέψει μεγάλες εξαγωγές στις αναδυόμενες χώρες, όπου υπάρχει μεγάλη ζήτηση για αποτελεσματικά αυτοκίνητα, αυτοκίνητα τα οποία δεν καταναλίσκουν μεγάλες ποσότητες καυσίμων.
<P>
Δεύτερον, η έκθεσή σας επισημαίνει την ανάγκη να συνεκτιμηθούν στην μελλοντική νομοθεσία ορισμένες σημαντικές παράμετροι, μεταξύ των οποίων οι κοινωνικές επιπτώσεις και οι προσιτές τιμές για τους καταναλωτές. Βεβαίως, έχει μεγάλη σημασία η δίκαιη μεταχείριση όλων των πλευρών. Θέλω να τονίσω ότι αποτελεί αμετακίνητη πρόθεσή μας να προτείνουμε νομοθεσία η οποία συνεκτιμά την κατάσταση όλων των κατασκευαστών και αποφεύγει την αδικαιολόγητη στρέβλωση του ανταγωνισμού. Ο συνολικός στόχος θα επιμερισθεί μεταξύ των κατασκευαστών αυτοκινήτων με αειφόρο και κοινωνικά δίκαιο τρόπο. " ολοκληρωμένη προσέγγιση που προτείνουμε, θα βοηθήσει τον κλάδο να προετοιμαστεί για τις προκλήσεις του μέλλοντος και θα αποτρέψει την άδικη επιβάρυνση συγκεκριμένων επιχειρήσεων ή του συνόλου του κλάδου.
<P>
Με τις προκαταρκτικές αυτές παρατηρήσεις θα τελειώσω εδώ και σας ευχαριστώ για την προσοχή σας.
<SPEAKER ID="144" NAME="Rebecca Harms  " AFFILIATION="Verts/ALE">
συντάκτρια της γνωμοδότησης της Επιτροπής Βιομηχανίας, Έρευνας και Ενέργειας. - (DE) Κυρία Πρόεδρε, κύριε Επίτροπε, επιτρέψτε μου να πω στον κ. Davies ότι θα πρέπει να υπενθυμίσουμε με σαφήνεια για ποιον λόγο πρέπει να συζητήσουμε για αυστηρά δεσμευτικά όρια εκπομπών. Ο λόγος είναι ότι μετά την προαιρετική συμφωνία που σύναψε η Επιτροπή με την αυτοκινητοβιομηχανία πριν από δέκα και παραπάνω χρόνια, η τελευταία εν γνώσει της και εκουσίως απέτυχε να εκπληρώσει τους στόχους της. " παρούσα κατάσταση, όπως γνωρίζουμε, δεν οφείλεται σε κακή τύχη ή σε μια απρόβλεπτη συγκυρία γεγονότων, αλλά σε αποφάσεις που έλαβαν τα ανώτερα στελέχη διοίκησης των ομίλων κατασκευαστών αυτοκινήτων.
<P>
Για τον λόγο αυτόν, κύριε Davies, με εκπλήσσει κάπως το σαφές μήνυμα που στέλνετε τώρα μέσω των τροπολογιών σας -τις οποίες είδα σήμερα για πρώτη φορά, μολονότι ίσως να υπήρχαν για μεγαλύτερο διάστημα- ότι, παρά τα όσα αποφασίστηκαν στην Επιτροπή Περιβάλλοντος, δεν σας ενδιαφέρει πλέον καθόλου να ασκήσετε πίεση στο καινοτόμο δυναμικό και την καινοτόμο ισχύ της αυτοκινητοβιομηχανίας στην Ευρώπη.
<P>
" γνώμη μου είναι ότι μπορούμε να πετύχουμε τους κλιματικούς στόχους της Ευρώπης μόνο μέσω των αυστηρών ορίων, που είχαν προταθεί αρχικά από την Επιτροπή. Είμαι επίσης της γνώμης -και ορθώς θίξατε αυτό το σημείο, κύριε Δήμα- ότι δεν θα μπορέσουμε να διασφαλίσουμε την ασφάλεια του ενεργειακού εφοδιασμού για τις μεταφορικές μας ανάγκες, παρά μόνο αν διασφαλίσουμε χωρίς χρονοτριβή ότι τα αυτοκίνητα θα γίνουν πιο αποδοτικά, διότι δεν μπορούμε να στεκόμαστε απαθείς και να βλέπουμε το πετρέλαιο, που είναι πολύτιμο και δύσκολο να αντληθεί, να εξακολουθεί να κατασπαταλάται στους δρόμους μας.
<P>
Το τρίτο σημείο, στο οποίο η Επιτροπή Βιομηχανίας, τη γνωμοδότηση της οποίας συνέταξα, προσδίδει εξαιρετικά μεγάλη σημασία είναι η ανάγκη να διασφαλιστεί επιτέλους η αξιοποίηση της γνώσης και των δεξιοτήτων των μηχανικών και των σχεδιαστών στην αυτοκινητοβιομηχανία, αυτοί δε οι καλοί μηχανικοί να μην ασφυκτιούν λόγω άστοχων διαχειριστικών πολιτικών. Είμαι βαθύτατα πεπεισμένη ότι σε πολύ σύντομο διάστημα θα υπήρχαν στην αγορά μόνο αυτοκίνητα αποδοτικά, φιλικά προς το περιβάλλον και προσιτά σε τιμή, αλλά καλοσχεδιασμένα και ότι αυτοί που χαλαρώνουν την πίεση για καινοτομία σήμερα, θεσπίζοντας πραγματικά πολύ χαλαρά χρονοδιαγράμματα για την επίτευξη των στόχων μείωσης, κύριε Davies, θα φέρουν την ευθύνη, αν η ευρωπαϊκή αυτοκινητοβιομηχανία αποδειχθεί μη ανταγωνιστική μακροπρόθεσμα και αν απολεσθούν θέσεις απασχόλησης στην αυτοκινητοβιομηχανία στην Ευρώπη.
<P>
Είναι αυτονόητο ότι η παγκόσμια αγορά αυτοκινήτου θα αλλάξει σε βαθμό που θα είναι αγνώριστη -αν υποθέσουμε ότι αποδεχόμαστε τους βασικούς άξονες της κλιματικής μας πολιτικής σε επίπεδο ΕΕ και της κλιματικής μας πολιτικής σε επίπεδο Ο"Ε- και ότι αυτοί που τώρα αποτελούν τροχοπέδη στη διαδικασία της μείωσης των ορίων εκπομπών θα φέρουν μετά την ευθύνη αν πάει στράφι η αυτοκινητοβιομηχανία στην Ευρώπη και την ευθύνη για μια κατάσταση, όπου εμείς οι ίδιοι δεν παίρνουμε πλέον στα σοβαρά τη δική μας κλιματική πολιτική.
<SPEAKER ID="145" NAME="Wolfgang Bulfon  " AFFILIATION="PSE">
συντάκτης της γνωμοδότησης της Επιτροπής Εσωτερικής Αγοράς και Προστασίας των Καταναλωτών. - (DE) Κυρία Πρόεδρε, αναγνωρίζω το αυτοκίνητο ως ένα οικουμενικό μεταφορικό μέσο και αναγνωρίζω τη συμβολή της αυτοκινητοβιομηχανίας στην ευημερία των Ευρωπαίων. Ωστόσο, δεν πιστεύω ότι το αυτοκίνητο είναι φετίχ. Γι' αυτό δεν μπορώ να κατανοήσω τον λόγο που οι κατασκευαστές πρέπει να σχεδιάζουν αυτοκίνητα, που θα ταξιδεύουν με ταχύτητες, οι οποίες θα υπερβαίνουν τα 125 μίλια την ώρα.
<P>
" κατασκευή αποδοτικών, φιλικών προς το περιβάλλον αυτοκινήτων αποτελεί αναγκαιότητα, αν λάβουμε υπόψη όλες τις αποδείξεις της κλιματικής αλλαγής. Επιπροσθέτως, η Ευρώπη έχει αναλάβει το καθήκον να δώσει ένα καλό παράδειγμα στις σε πλήρη άνθηση αναδυόμενες αγορές. Σε τελική ανάλυση η επιλογή των καταναλωτών θα είναι αυτή που θα καθορίσει ποια αυτοκίνητα θα οδηγούμε στα ερχόμενα χρόνια. Αυτός είναι ο λόγος που υποστήριξα στην Επιτροπή Εσωτερικής Αγοράς και Προστασίας των Καταναλωτών για μια διαφανή και πιο εύληπτη ενημέρωση αναφορικά με τα ποσοστά εκπομπές των οχημάτων. Καλώ την Επιτροπή να θεωρήσει αυτή την έκθεση ως εφαλτήριο για την παρουσίαση μιας φιλόδοξης νομοθετικής πρότασης και να ενεργήσει ταχέως.
<SPEAKER ID="146" NAME="Martin Callanan">
εξ ονόματος της ομάδας PPE-DE. - (ΕΝ) Κυρία Πρόεδρε, θα ήθελα καταρχάς να ευχαριστήσω τον κ. Davies ιδιαιτέρως για το έργο του όσον αφορά αυτήν την έκθεση και για την εξαιρετικά εποικοδομητική συνεργασία του. Χαίρομαι που, εξ ονόματος της Ομάδας μου, στηρίζω τον στόχο των 125 g έως το 2015 που επεσήμανε ο κ. Davies. Πρόκειται για έναν στόχο ο οποίος, πιστεύω, είναι εξαιρετικά φιλόδοξος όσον αφορά το περιβάλλον, αλλά μπορεί επίσης να επιτευχθεί μέσω της εξαιρετικά επιτυχούς ευρωπαϊκής βιομηχανίας η οποία απασχολεί εκατοντάδες χιλιάδες ανθρώπους και πρέπει να διασφαλίσουμε ότι θα παραμείνει μια επιτυχημένη ευρωπαϊκή βιομηχανία. Είμαι πεπεισμένος ότι αυτοί οι ευρωπαίοι κατασκευαστές αυτοκινήτων θα συνεχίσουν να παράγουν ορισμένα από τα πιο φιλικά για το περιβάλλον αυτοκίνητα στον κόσμο και αυτοί οι νέοι στόχοι -οι οποίοι, δεν πρέπει να ξεχνάμε, είναι οι πιο σταθεροί στον κόσμο- θα τους βοηθήσουν να κατασκευάσουν ακόμη πιο καθαρά αυτοκίνητα στο μέλλον.
<P>
Ο χαμένος σύνδεσμος όμως στη συζήτηση, είναι ασφαλώς η απαίτηση των καταναλωτών. Πρέπει να διασφαλίσουμε ότι οι καταναλωτές απαιτούν καθαρότερα, πιο φιλικά προς το περιβάλλον αυτοκίνητα και εκεί, τα ίδια τα κράτη μέλη έχουν έναν πολύ σημαντικό ρόλο να διαδραματίσουν μέσω των φορολογικών τους συστημάτων, γεγονός που αποτελεί, ορθώς, ένα ζήτημα για αυτούς. Μπορούν, ωστόσο, να επηρεάσουν σημαντικά την απαίτηση των καταναλωτών, προτείνοντας τα σωστά, φιλικά προς το περιβάλλον φορολογικά συστήματα.
<P>
Κατά τη γνώμη μου, χρειαζόμαστε και εμείς, τη συμβολή για τη μείωση του CO2 όλων των σχετικών τομέων: τις εταιρείες πετρελαιοειδών, τους παραγωγούς βιοκαυσίμων, τους κατασκευαστές ελαστικών κλπ, όλους αυτούς που μπορούν να συμβάλουν και να μας βοηθήσουν να επιτύχουμε τους φιλόδοξους στόχους μας.
<P>
Κατέθεσα επίσης ορισμένες τροπολογίες για να μετριάσω αυτό που θεωρώ ότι είναι ορισμένες πολύ κανονιστικές απαιτήσεις για τους διαφημιστές, το οποίο ο κ. Davies συμπεριέλαβε στην έκθεσή του. Πιστεύω πως είναι εξαιρετικά δυσανάλογες όσον αφορά το πρόβλημα, και είμαι σίγουρος ότι, δοθείσης της ευκαιρίας, οι κατασκευαστές και οι διαφημιστές θα εφαρμόσουν έναν δεσμευτικό εθελοντικό κώδικα ο οποίος θα είναι επίσης αποτελεσματικός.
<P>
Επίσης κατέθεσα - από κοινού με τον κ. Davies - μια τροπολογία για την αναγνώριση της συμβολής μικρής κλίμακας κατασκευαστών που δεν διαθέτουν ευρύ φάσμα προϊόντων με τα οποία να θέσουν έναν μέσο όρο των απαιτήσεων εκπομπών. Ελπίζω η Επιτροπή να τους λάβει υπόψη της όταν θα καταρτίσει τη νομοθεσία.
<SPEAKER ID="147" NAME="Marie-Noëlle Lienemann">
εξ ονόματος της Ομάδας PSE. - (FR) Κυρίες και κύριοι βουλευτές, κυρία Πρόεδρε, κύριε Επίτροπε, αυτό το ζήτημα, όπως όλοι μας γνωρίζουμε, είναι κατεπείγουσας σημασίας. Στον Al Gore, που έκρουσε τον κώδωνα του κινδύνου, απονεμήθηκε το Βραβείο Νόμπελ και είναι καιρός πλέον η Ευρωπαϊκή Ένωση να σταματήσει τα λόγια και να δράσει, διότι δεν πρόκειται για νέο θέμα. Υπήρξε μια προαιρετική συμφωνία, την οποία προσυπέγραψαν οι κατασκευαστές αυτοκινήτων για την επίτευξη μέσου όρου εκπομπών 140 γραμμαρίων διοξειδίου του άνθρακα ανά χιλιόμετρο μέχρι το 2008 και αυτή η συμφωνία δεν τηρήθηκε. Θέλω να σας υπενθυμίσω ότι το ίδιο το Ευρωπαϊκό Κοινοβούλιο καθόρισε τον στόχο των 120 γραμμαρίων μέχρι το 2005 ή τουλάχιστον το 2010. Δεν υπάρχει σήμερα καμία δικαιολογία για να υπαναχωρήσουμε από τους στόχους αυτούς. Εκείνο, λοιπόν, που χρειαζόμαστε, είναι μια φιλόδοξη, ξεκάθαρη και δεσμευτική οδηγία, η οποία πρέπει να θέσει στόχους σε δύο στάδια.
<P>
Πρώτον, βραχυπρόθεσμα, χρειαζόμαστε έναν στόχο 120 γραμμαρίων διοξειδίου του άνθρακα για τα νέα αυτοκίνητα και μια μείωση 10 γραμμαρίων, που θα επιτευχθεί με συμπληρωματικά μέτρα. Πρέπει να κινηθούμε, όμως, γρήγορα, γι' αυτό και υποστηρίζουμε την απόφαση στην Επιτροπή Περιβάλλοντος να επιτευχθεί ο στόχος το 2012, με δεσμευτικά βήματα από το 2009 και μετά, ούτως ώστε έως το 2012 να έχει επιτευχθεί πλήρως ο στόχος για όλα μας τα οχήματα.
<P>
Στο δεύτερο στάδιο, πιστεύουμε ότι είναι βασικό να θεσπιστούν στόχοι 95 γραμμαρίων για το 2020 και 70 γραμμαρίων για το 2025, με ενδιάμεση προθεσμία το 2016 με στόχο να διασφαλίσουμε ότι ακολουθούμε σωστή πορεία. Υποστηρίζουμε, επομένως, τον φιλόδοξο χάρτη πορείας, που ετοίμασε η Επιτροπή Περιβάλλοντος, διότι πιστεύουμε ότι επιτυγχάνει να θέσει σαφώς εύληπτες προδιαγραφές, ενώ ταυτόχρονα μας υπενθυμίζει ότι πρέπει να καλύψουμε το τεχνολογικό χάσμα για να εκπληρώσουμε τις δεσμεύσεις μας που απορρέουν από το Πρωτόκολλο του Κιότο. Ναι, βεβαίως, θα είναι δαπανηρή υπόθεση και θα πρέπει να υπάρξει διαπραγμάτευση για την τιμή των νέων οχημάτων. Το πρώτο πράγμα που σημειώνουμε είναι ότι δεν πέτυχαν όλα τα αυτοκίνητα και όλοι οι κατασκευαστές την ίδια αποδοτικότητα βάσει αυτής της προαιρετικής συμφωνίας.
<P>
Ναι, πράγματι πρέπει να ενθαρρύνουμε τα μικρά έναντι των μεγάλων αυτοκινήτων και πρέπει να προτείνουμε φορολογικά μέτρα, νέες πρακτικές, ακόμα και απαγορεύσεις σε μερικές περιπτώσεις, ιδίως σε πυκνοκατοικημένες περιοχές, με στόχο να αποτρέψουμε τα μεγάλα οχήματα, περιλαμβανομένων των 4x4, από το να ρυπαίνουν τις πόλεις και τα αστικά μας κέντρα σε όλη τη διάρκεια της ημέρας και να εκπέμπουν τεράστιες ποσότητες διοξειδίου του άνθρακα. Αυτό το ζήτημα είναι ιδιαίτερα σημαντικό, διότι όσο μεγαλύτερα είναι τα οχήματα που παράγουν οι κατασκευαστές, τόσο μεγαλύτερα τα περιθώρια κέρδους τους. Πρέπει, επομένως, να καθοδηγήσουμε την αγορά κατά τέτοιο τρόπο, ώστε οι κατασκευαστές που παράγουν μικρότερα, λιγότερο ρυπογόνα οχήματα να μπορούν να έχουν μεγαλύτερη κερδοφορία σε σύγκριση με εκείνους που παράγουν μεγάλα και λίαν ρυπογόνα αυτοκίνητα, παράλληλα δε με τη θέσπιση προδιαγραφών, αναμένουμε από την Επιτροπή να προτείνει στρατηγικές για να κινηθούμε προς αυτή την κατεύθυνση.
<P>
Το τελευταίο σημείο που θέλω να υπογραμμίσω είναι η σημασία της κατάλληλης ενημέρωσης των αγοραστών αυτοκινήτων, προκειμένου να τους βοηθήσουμε να καταφέρουν να περάσουν μέσα από αυτό το ναρκοπέδιο και πρέπει ιδίως να απαλλαγούμε από την παραπλανητική διαφήμιση. Αυτός είναι ο λόγος που η ομάδα μου υπέβαλε μια τροπολογία, που απαιτεί ένα σύστημα σήμανσης για όλα τα αυτοκίνητα, με βάση μια κλίμακα από το Α έως το Ζ για την ενεργειακή απόδοση, ούτως ώστε όλοι οι καταναλωτές να μπορούν να επιλέξουν συνειδητά προς όφελος του περιβάλλοντος.
<SPEAKER ID="148" NAME="Holger Krahmer">
εξ ονόματος της Ομάδας ALDE. - (DE) Κυρία Πρόεδρε, όταν η συζήτηση έρχεται στο θέμα των εκπομπών διοξειδίου του άνθρακα, έρχεται πολύ γρήγορα η κουβέντα μας στα αυτοκίνητα, απλώς διότι η ενοχική συνείδηση κάποιου περνάει μέσα από το αυτοκίνητό του. Γι' αυτό και η κ. Harms, οι Πράσινοι και πολλές περιβαλλοντικές οργανώσεις, αρέσκονται ιδιαίτερα να μιλάνε για αυτοκίνητα.
<P>
Αντιμετωπίζουμε μια αθετημένη προαιρετική υπόσχεση -δεν χωρεί αμφιβολία επ' αυτού- και επομένως χρειαζόμαστε μια ρύθμιση. Δεν διαθέτουμε εναλλακτικές λύσεις. Αυτό που ήλθατε να μας πείτε, κυρία Harms, ότι η προαιρετική δέσμευση τορπιλίστηκε επίτηδες και βάσει στρατηγικής σκοπιμότητας, μου φαίνεται κάπως παρατραβηγμένο. Επιτρέψτε μου να σας υπενθυμίσω ότι μια αγορά περιλαμβάνει όχι μόνο προμηθευτές προϊόντων, αλλά και αυτούς που τα ζητούν. Και εμείς οι ίδιοι συμβάλλουμε στη δημιουργία της ζήτησης αφού, όταν μας πάει σπίτι μας η υπηρεσία οχημάτων, χρησιμοποιούμε αυτά ακριβώς τα αυτοκίνητα, που δεν εκπληρώνουν τους στόχους, για τους οποίους δεσμεύτηκαν οι ίδιοι οι κατασκευαστές αυτοκινήτων.
<P>
Θα ήθελα να δω μια πρωτοβουλία εκ μέρους των Πρασίνων. Αν οι προθέσεις σας είναι έντιμες, σας παρακαλώ τώρα να διασφαλίσετε ώστε το Κοινοβούλιο να παραγγείλει τα μικρά αυτοκίνητα, που εκπληρώνουν τον προαιρετικό στόχο της επόμενης χρονιάς. Στη μελλοντική νομοθεσία, είναι επιτακτική ανάγκη να διασφαλίσουμε ότι οι επιδιωκόμενες μειώσεις βασίζονται σε μια ανάλυση κόστους-οφέλους. " έκθεση Stern που εσείς και οι Πράσινοι αρέσκεστε να επικαλείστε, υπολογίζει ότι, από τους 13 δυνητικούς στόχους μείωσης των εκπομπών διοξειδίου του άνθρακα, εκείνοι που αφορούν τα αυτοκίνητα στην κορυφή της κλίμακας των τιμών είναι στην πράξη οι λιγότερο αποτελεσματικοί. Όποιος προβαίνει σε πολιτικά αιτήματα για αυστηρά όρια εκπομπών και πιο αποδοτικά αυτοκίνητα πρέπει να αναγνωρίσει ότι ο κύκλος ανάπτυξης και παραγωγής απαιτεί πέντε έως επτά χρόνια. Με το να παραγνωρίζουμε αυτό το πράγμα, κυρία Harms, θέτουμε σε κίνδυνο θέσεις απασχόλησης, όχι με το να το αναγνωρίζουμε.
<P>
Επομένως, χαίρομαι που ο εισηγητής μας έκανε αυτό ακριβώς το πράγμα, λέγοντας ότι είναι ανέφικτο να καθορίσουμε οποιαδήποτε προθεσμία πριν από το 2015. Αύριο το Κοινοβούλιο θα ψηφίσει υπέρ μίας εκ των επιλογών που έχουν τεθεί προς συζήτηση και πρέπει να πούμε πως ασχέτως του τι θα ψηφιστεί, ασχέτως του έτους που θα καθοριστεί και ασχέτως του μέσου όρου εκπομπών ρύπων που θα θεσπιστούν, θα εξακολουθεί να είναι αυστηρότερη και πιο φιλόδοξη σε σύγκριση με οποιοδήποτε άλλο καθεστώς στον κόσμο. Αυτό δεν πρέπει να το παραβλέψουμε. Υπάρχει ένα εξαιρετικά λεπτό όριο ανάμεσα στο καρότο και το μαστίγιο στην αυτοκινητοβιομηχανία μας και σε τελική ανάλυση πρέπει να προσέξουμε πολύ να διασφαλίσουμε ότι πράγματι εξάγουμε τα καλύτερα προϊόντα και όχι ενδεχομένως τη βιομηχανία μας.
<SPEAKER ID="149" NAME="Claude Turmes">
εξ ονόματος της Ομάδας Verts/ALE. - (ΕΝ) Κυρία Πρόεδρε, πιστεύω πως είναι η σωστή στιγμή να ενημερώσουμε τον έξω κόσμο όσον αφορά το τι είναι αυτή η συμφωνία Callanan-Davies. Τι είναι λοιπόν; Είναι καθυστερημένη δράση από το 2012 έως το 2015. Έχουμε υπολογίσει τις επιπτώσεις του CO2: 125 g το 2015 είναι χειρότερο από 130 g το 2012. Και το δεύτερο τμήμα της συμφωνίας είναι εξαιρέσεις από μικρής κλίμακας παραγωγούς. Αυτό μεταφράζεται σε 300 000 αυτοκίνητα ανά έτος, δεν πρόκειται λοιπόν για "μικρές ποσότητες".
<P>
Νομίζω πως αυτό για το οποίο ψηφίζουμε αυτήν την εβδομάδα, οι πρωτοβουλίες του κ. Davies, προέρχονται από έναν Φιλελεύθερο Οικολόγο ήρωα για το κλίμα που έγινε Ιούδας του κλίματος. Είναι πραγματικά απίστευτο: αντί να χρησιμοποιηθεί η πιθανή κεντροαριστερή πλειοψηφία στο Κοινοβούλιο για τα 120 g το 2012, να συμφωνούμε με αντιδραστικούς Τόρις για να βοηθήσουμε την αυτοκινητοβιομηχανία στην Ευρώπη να κερδίσει χρόνο - αυτός σίγουρα δεν είναι ένας τρόπος να προχωρήσουμε προς τα εμπρός.
<SPEAKER ID="150" NAME="Kartika Tamara Liotard">
εξ ονόματος της Ομάδας GUE/NGL. - (NL) Κύριε Πρόεδρε, τους τελευταίους μήνες οι συνάδελφοι βουλευτές και εγώ συναντηθήκαμε με μεγάλο αριθμό εκπροσώπων της αυτοκινητοβιομηχανίας. Δεν νομίζω να έχει υπάρξει ποτέ άλλοτε τόσο λόμπινγκ για μια έκθεση. " βιομηχανία χρησιμοποίησε κάθε δυνατό επιχείρημα, προκειμένου να αποτρέψει μέτρα, που περιορίζουν τις εκπομπές διοξειδίου του άνθρακα ή τουλάχιστον να τα καθυστερήσει. Φαίνεται ότι κέρδισαν πολλούς συναδέλφους βουλευτές, ευτυχώς όμως, η Επιτροπή Περιβάλλοντος, Δημόσιας Υγείας και Ασφάλειας των Τροφίμων είχε πλήρη επίγνωση της αποστολής της.
<P>
Θέλω να είμαι σαφής: η αυτοκινητοβιομηχανία έχει την πλήρη ευθύνη για την πρόταση αυτή της Επιτροπής. Προσπάθειες που έγιναν για να υπάρξει συμφωνία επί μιας προαιρετικής ρύθμισης απέτυχαν οικτρά. Φαίνεται ότι μόνο οι υποχρεωτικές προδιαγραφές είναι αποτελεσματικές. Θεωρώ πως είναι πολύ υποκριτικά τα παράπονα ότι όλα αυτά έγινα πολύ βιαστικά, διότι η βιομηχανία γνώριζε επί χρόνια ότι αυτά τα μέτρα πρέπει να θεσπιστούν. Πρέπει να υπάρξει μέριμνα για το περιβάλλον τώρα, με δραστικά μέτρα. Πρέπει να το κάνουμε αυτό, για εμάς και για τις μελλοντικές γενιές.
<P>
Επομένως, ζητώ μετ' επιτάσεως να καταψηφιστεί η τροπολογία αριθ. 42, που υπέβαλαν ο κ. Callanan και ο κ. Davies. " τροπολογία αυξάνει το μέγιστο επιτρεπόμενο όριο εκπομπών διοξειδίου του άνθρακα και αναβάλλει τη συμφωνηθείσα ημερομηνία από το 2012 για το 2015. Με αυτό προτάσσονται τα εμπορικά συμφέροντα έναντι του περιβάλλοντος και δεν υπάρχει περίπτωση να το επιτρέψουμε αυτό. Τι προσπαθεί να μας κάνει ο κ. Davies;
<SPEAKER ID="151" NAME="Malcolm Harbour" AFFILIATION="PPE-DE">
(ΕΝ) Κυρία Πρόεδρε, εξ ονόματος των συναδέλφων μου στην Επιτροπή Εσωτερικής Αγοράς και Προστασίας των Καταναλωτών, θα ήθελα να ευχαριστήσω τον κ. Davies για τον τρόπο προσέγγισής του, ιδιαίτερα την προθυμία του να ακούσει, και για έναν αριθμό καινοτόμων προσεγγίσεων που παρατηρούμε στην έκθεσή του. Θέλω επίσης να ευχαριστήσω τον εισηγητή μας, κ. Bulfon, και να ευχαριστήσω τον κ. Davies για το γεγονός ότι έχει συμπεριλάβει μερικές από τις προτάσεις μας στην έκθεσή του.
<P>
Έχουμε ακούσει πολλές διαφωνίες και συζητήσεις απόψε για τους ελλιπείς στόχους της αυτοκινητοβιομηχανίας και για το πώς πρόκειται να προχωρήσουμε. Θα ήθελα όμως να επαναλάβω αυτό που είπε ο Επίτροπος και να χρησιμοποιήσω τη λέξη "κίνητρο". Όσον αφορά αυτό το πρόγραμμα, και για να ανταποκριθούμε στο πρόγραμμα που ο κ. Davies έχει καθορίσει, θα χρειαστούν δισεκατομμύρια δισεκατομμυρίων ευρώ σε επενδύσεις σε νέα προϊόντα και πρόκειται να δεσμευτούν τεράστιοι πόροι στη μηχανική και την ανάπτυξη προϊόντων.
<P>
(Αντιδράσεις)
<P>
Βλέπω τους συναδέλφους μου της Ομάδας των Πρασίνων ήδη να κουνούν τα κεφάλια τους· φαίνεται πως σκέφτονται ότι η τεχνολογία υπάρχει, ότι μέσα σε μια νύχτα μπορούμε να αλλάξουμε μια θεμελιώδη βιομηχανία προς εκείνη την κατεύθυνση. Αυτό είναι απολύτως μη ρεαλιστικό - από πού πρόκειται να προκύψουν οι επενδύσεις; Θα προκύψουν από τα κέρδη των εταιρειών αυτοκινήτων. Πρέπει να διατηρήσουμε αυτά τα κέρδη ώστε να τα επενδύσουν εκ νέου. " απαίτηση αυτή θα αποτελέσει τη μεγαλύτερη αλλαγή και ανατροπή που θα έχουμε δει ποτέ στη βασική βιομηχανία. Ας το θυμόμαστε απλώς αυτό. Ας μην καθόμαστε απλώς εδώ διατυπώνοντας μη ρεαλιστικά αιτήματα. Πρόκειται για μια πρακτική προσέγγιση.
<P>
Αλλά συνάδελφοι, επιτρέψτε μου να σας υπενθυμίσω -και αρνούμαι να ανεχτώ τις φωνές σας- ότι δεν ανήκω σε ομάδα συμφερόντων της αυτοκινητοβιομηχανίας. Ισχυριζόμουν για πολύ καιρό πως πρέπει να θέσουμε απαιτητικούς στόχους. Κινούμαστε προς μια νομοθετική προσέγγιση για πρώτη φορά. Θα πρέπει όμως να ακούτε επίσης. Και αφήστε με να διατυπώσω άλλη μια άποψη. Ιδέες για συμπληρωματικά μέτρα και άλλα πράγματα: αυτό για το οποίο μιλούμε εδώ είναι μια απόλυτη αλλαγή στον τρόπο που οι άνθρωποι προσεγγίζουν τις μεταφορές και τις μηχανές. Αυτά τα νέα οχήματα θα έρθουν στην αγορά μετά από μεγάλο χρονικό διάστημα. Στην πραγματικότητα όμως τα συμπληρωματικά μέτρα για τα οποία μιλούμε -τα μέτρα για τον καταναλωτή, η ενημέρωση του καταναλωτή- είναι πραγματικά κίνητρα που πρέπει να εφαρμόσουμε. Συγγνώμη αν υπερβαίνω τον χρόνο ομιλίας μου, κυρία Πρόεδρε, αλλά θα συμφωνήσετε ότι με διέκοψαν ορισμένοι συνάδελφοι με έναν απολύτως μη αναγκαίο τρόπο.
<SPEAKER ID="152" NAME="Matthias Groote" AFFILIATION="PSE">
(DE) Κυρία Πρόεδρε, κύριε Επίτροπε, αυτή η έκθεση, που συνέταξε ο Chris Davies κατόπιν της πρωτοβουλίας της Επιτροπής Περιβάλλοντος, πρέπει να στείλει το μήνυμα στην Επιτροπή ότι το Ευρωπαϊκό Κοινοβούλιο έχει σοβαρές προθέσεις σε ό,τι αφορά τη μείωση των εκπομπών διοξειδίου του άνθρακα. Όταν βλέπω τις τροπολογίες που υποβάλλονται, αρχίζω να αναρωτιέμαι γι' αυτό.
<P>
Υπάρχουν τρία σημεία, που πρέπει να έχουμε κατά νου. Πρώτον, από την 1η Ιανουαρίου 2012, τα νέα αυτοκίνητα στην Ευρώπη δεν πρέπει να εκπέμπουν παραπάνω από 120 γραμμάρια διοξειδίου τα άνθρακα ανά χιλιόμετρο. Δεν πρέπει να πειράξουμε την ημερομηνία ή το όριο εκπομπών. Το 1998, η αυτοκινητοβιομηχανία προέβη σε προαιρετική δέσμευση να μειώσει τα επίπεδα εκπομπών διοξειδίου του άνθρακα στα νέα της οχήματα. Λαμβάνοντας υπόψη νέες εκθέσεις σχετικά με τη συνεχιζόμενη τάση αλλαγής του κλίματος, δεν βλέπω κανέναν λόγο να πειράξουμε την προθεσμία ή το ανώτατο επιτρεπτό όριο.
<P>
Δεύτερον, στη μελλοντική νομοθεσία πρέπει να δηλώνεται ξεκάθαρα ότι πρέπει να μειωθούν οι εκπομπές διοξειδίου του άνθρακα όλων των αυτοκινήτων. Τα μεγάλα αυτοκίνητα πρέπει να συμβάλουν περισσότερο, τα μικρά όμως αυτοκίνητα πρέπει να συμβάλουν και αυτά, ούτως ώστε να μπορέσουμε να επιτύχουμε τον στόχο των 120 γραμμαρίων μέχρι το 2012.
<P>
Το τρίτο σημείο μου είναι ότι τα αυτοκίνητα πρέπει να παραμείνουν σε προσιτές για τους πολίτες τιμές. Συμφωνώ επ' αυτού με τον προλαλήσαντα. Προέρχομαι από μια κατεξοχήν αγροτική περιοχή, όπου οι άνθρωποι εξαρτώνται από τα αυτοκίνητα για να πάνε στους χώρους εργασίας τους. Γι' αυτόν τον λόγο, η μελλοντική νομοθεσία πρέπει να βρει τη χρυσή τομή με στόχο να συνταιριάξει τις ανάγκες του περιβάλλοντος με τις ανάγκες της οικονομίας.
<P>
Τι νόημα έχουν τα αυστηρά όρια εκπομπών, αν οι πολίτες δεν έχουν πλέον τη δυνατότητα να αγοράσουν νέα αυτοκίνητα και συνεχίζουν να οδηγούν τα παλιά τους οχήματα; Απαιτούνται περισσότερα από οκτώμισι χρόνια για να ανανεωθεί πλήρως ο στόλος των επιβατηγών αυτοκινήτων στους δρόμους της Ευρώπης και αυτό πρέπει να το έχουμε κατά νου, όταν εγκρίνουμε νέα νομοθεσία. " μελλοντική νομοθεσία για τις εκπομπές διοξειδίου του άνθρακα στα επιβατηγά αυτοκίνητα πρέπει να καθοδηγείται από την ανάγκη κατοχύρωσης της καλύτερης προστασίας του περιβάλλοντος, καθώς και της οδήγησης με εξοικονόμηση καυσίμου.
<SPEAKER ID="154" NAME="Péter Olajos" AFFILIATION="PPE-DE">
(HU) Σας ευχαριστώ, κύριε Πρόεδρε. Κυρίες και κύριοι βουλευτές, θα μπορούσα να αρχίσω όπως κάποιο από τα παλιά ανέκδοτα: Έχω μερικά καλά νέα και μερικά κακά νέα· ποια θέλετε να ακούσετε πρώτα;
<P>
Θα αρχίσω με τα καλά νέα: η Ευρωπαϊκή Ένωση ηγείται του αγώνα για την καταπολέμηση της κλιματικής αλλαγής· οι 27 χώρες της ΕΕ κάνουν τώρα περισσότερα σε σύγκριση με οπουδήποτε αλλού στον κόσμο για να σταματήσουν την κλιματική αλλαγή. Και τώρα τα κακά νέα: αν οι χιλιάδες επιστήμονες παντού στον κόσμο έχουν δίκιο, τότε ακόμα και αυτό είναι ελάχιστο. Τι πρέπει να κάνουμε, λοιπόν, τότε;
<P>
" απάντηση δεν αφήνει περιθώρια αμφιβολίας: χρειαζόμαστε αλλαγή θεωρητικού υποδείγματος. Είναι αξιέπαινο ότι η έκθεση του κ. Davies επισημαίνει μια σειρά σημαντικών στοιχείων. Ωστόσο, όποιος νομίζει ότι θα καταφέρουμε κάτι μειώνοντας τις εκπομπές διοξειδίου του άνθρακα των ολοένα και αυξανόμενων οχημάτων που χρησιμοποιούμε, στα 120 ή και στα 95 γραμμάρια, πλανάται τα μάλα.
<P>
Κατά τη γνώμη μου, μπορούμε και πρέπει να ψηφίσουμε υπέρ αυτής της έκθεσης και ταυτόχρονα πρέπει να υποχρεώσουμε τους κατασκευαστές οχημάτων να παράγουν μικρότερες και αποδοτικότερες μηχανές. Δεν πρέπει, ωστόσο, να σταματήσουμε εδώ. " Ευρωπαϊκή Ένωση πρέπει να δεσμευτεί απερίφραστα να προβεί σε τεχνολογικές αλλαγές και στον τομέα των μεταφορών. Πρέπει να χρησιμοποιηθεί κάθε διαθέσιμο μέσο, προκειμένου να προωθηθεί η έρευνα και η ανάπτυξη και η καινοτομία σε αυτόν τον τομέα και πρέπει να σταματήσουμε να παρέχουμε την όποιου είδους βοήθεια στις συμβατικές τεχνολογίες.
<P>
Τα κράτη μέλη πρέπει να δανειστούν τις καλύτερες αναμεταξύ τους λύσεις το ταχύτερο δυνατόν για να παράσχουν στους κατασκευαστές και στους καταναλωτές τα νομικά, οικονομικά και άλλα κίνητρα. Επιπλέον, όσο μιλάμε για το συγκεκριμένο θέμα, δεν πιστεύω, λόγου χάρη, ότι τα βιοκαύσιμα θα παράσχουν την ύστατη λύση στα προβλήματά μας, ιδίως όχι τα υφιστάμενα, πρώτης γενιάς βιοκαύσιμα. Όντως όμως φαίνεται να αποτελούν ένα αναγκαίο βήμα προς την κατεύθυνση των εναλλακτικών καυσίμων, όπως είναι τα προωστικά συστήματα με βάση το υδρογόνο ή την ηλεκτρική ενέργεια και πολλά άλλα συστήματα, τα οποία δεν χρησιμοποιούνται ακόμα ευρέως ή δεν έχουν ακόμα εφευρεθεί. Ας συμβάλουμε στην προώθηση αυτών με την τωρινή ψηφοφορία και τη μελλοντική νομοθεσία. Σας ευχαριστώ πολύ.
<SPEAKER ID="155" NAME="Linda McAvan" AFFILIATION="PSE">
(EN) Κύριε Πρόεδρε, δεν θα σχολιάσω τη φιλική ατμόσφαιρα μεταξύ των Βρετανών Φιλελεύθερων Δημοκρατών και των Συντηρητικών, όπως εκδηλώθηκε από τον κ. Callanan και τον κ. Davies σήμερα εδώ. Ίσως είναι η νέα μάχη για την ηγεσία για τους Φιλελεύθερους-Δημοκράτες που βρισκόταν σε εξέλιξη, από τη στιγμή που ορισμένοι από τους νέους ηγέτες τους μοιάζουν μεταξύ τους.
<P>
Αυτό για το οποίο θέλω να μιλήσω είναι η σημασία του να επιμείνουμε σε φιλόδοξους στόχους. Δεν πιστεύω πως η βιομηχανία εξεπλάγη ιδιαίτερα για το γεγονός ότι η Επιτροπή μίλησε για το 2012 ως ημερομηνία για τους στόχους ή για το επίπεδο του στόχου, γιατί, ασφαλώς, γνωρίζουμε ότι αυτοί αμφισβητήθηκαν για πολλά έτη.
<P>
Τον Μάρτιο, οι ηγέτες της ΕΕ υπέγραψαν για την μείωση συνολικά των εκπομπών CO2 κατά 20% έως το 2020. Αν επιθυμούμε να φτάσουμε εκεί, πρέπει να προωθήσουμε νομοθεσία η οποία μας βοηθά να φτάσουμε εκεί. Βρισκόμαστε λοιπόν μπροστά στο πρώτο εμπόδιο αυτής της πορείας και δεν νομίζω πως είναι η στιγμή να αποτύχουμε στο Ευρωπαϊκό Κοινοβούλιο. Υπάρχουν άνθρωποι εκεί έξω που παρακολουθούν. Θέλουν να γνωρίζουν πως μιλούμε σοβαρά όσον αφορά την αντιμετώπιση των κλιματικών αλλαγών.
<P>
Ασφαλώς πρέπει να εργαστούμε με τη βιομηχανία και ο κ. Davies μιλά για τιμωρία της βιομηχανίας. Κανείς δεν θέλει να τιμωρήσει τη βιομηχανία γιατί η αυτοκινητοβιομηχανία, όπως ανέφερε μόλις ο κ. Harbour, είναι μια βασική ευρωπαϊκή βιομηχανία· αποτελεί έναν βασικό εργοδότη και πρέπει να εργαστούμε μαζί τους γιατί μόνον αυτοί μπορούν να επιφέρουν τις αλλαγές που πρέπει να δούμε.
<P>
Πρέπει λοιπόν να εργαστούμε μαζί τους και πρέπει να ακούσουμε και πιστεύω πως αυτό που χρειαζόμαστε πάνω από όλα είναι ένα μακροπρόθεσμο σχέδιο με το οποίο θα συμφωνούν όλοι, ώστε να γνωρίζουν όλοι προς τα πού κατευθυνόμαστε και ο καθένας να μπορεί να προσπαθήσει να φτάσει εκεί.
<P>
Τέλος, όσον αφορά τη σήμανση και τη διαφήμιση. Χρειαζόμαστε ένα σαφές σύστημα, ένα σύστημα σήμανσης οικολογικών αυτοκινήτων, που ο κάθε καταναλωτής μπορεί να καταλάβει, όπως καταλαβαίνει όταν αγοράζει ηλεκτρικές συσκευές, πως αυτές οι ηλεκτρικές συσκευές λειτουργούν. Οι κατασκευαστές ηλεκτρικών συσκευών μη αποτελεσματικών προϊόντων είδαν στην πραγματικότητα τα προϊόντα τους να αποσύρονται από την αγορά. Πρέπει το ίδιο να συμβεί και με τα αυτοκίνητα και ελπίζω να καταφέρουμε να εργαστούμε μαζί με τη βιομηχανία για να αποκτήσουμε ένα σύστημα σήμανσης οικολογικών προϊόντων που θα το καταλαβαίνουν όλοι.
<SPEAKER ID="156" NAME="Andres Tarand" AFFILIATION="PSE">
(ET) Μέχρι τούδε, η πολιτική μας για το κλίμα εστίασε κατά βάση στον ενεργειακό τομέα. " αεροπορία είναι ο επόμενος τομέας, που θα ενσωματωθεί στο σύστημα εμπορίας ρύπων της Ευρωπαϊκής Ένωσης. Οι χερσαίες, ωστόσο, μεταφορές έχουν μείζονα επίδραση στην κλιματική αλλαγή και η έκθεση Davies είναι μια καθ' όλα ευπρόσδεκτη πρωτοβουλία. " αυτοκινητοβιομηχανία χρειάζεται σαφείς, μακροπρόθεσμους στόχους για τη μείωση των επιπέδων διοξειδίου του άνθρακα στις εξατμίσεις και υποστηρίζω την προσέγγιση του κ. Davies, σύμφωνα με την οποία θα θεσπιστούν μακροπρόθεσμα όρια για τις εκπομπές διοξειδίου του άνθρακα, για παράδειγμα για το 2020 ή το 2025.
<P>
" αυτοκινητοβιομηχανία είχε πολύ χρόνο για να μειώσει τα επίπεδα των εκπομπών διοξειδίου του άνθρακα. Δεν πρέπει να αποδεχθούμε τις συνεχιζόμενες αναβολές: οι τεχνολογικές λύσεις υπάρχουν ήδη. Ομοίως, ελπίζω ότι το Ευρωπαϊκό Κοινοβούλιο θα υποστηρίξει την τροπολογία που κατέθεσα στην Επιτροπή Περιβάλλοντος, Δημόσιας Υγείας και Ασφάλειας των Τροφίμων, βάσει της οποίας η αυτοκινητοβιομηχανία θα πρέπει να μειώσει τις εκπομπές διοξειδίου του άνθρακα από τις εξατμίσεις στα 120 γραμμάρια ανά χιλιόμετρο μέχρι το 2012.
<SPEAKER ID="157" NAME="Małgorzata Handzlik" AFFILIATION="PPE-DE">
(PL) Κύριε Πρόεδρε, θέλω να συγχαρώ τον εισηγητή για την έκθεσή του. Όταν συζητάμε το όλο θέμα της στρατηγικής της Κοινότητας για τη μείωση των εκπομπών διοξειδίου του άνθρακα, πρέπει να θυμόμαστε ότι μόνο στην Ευρώπη απασχολούνται δύο εκατομμύρια άνθρωποι στην αυτοκινητοβιομηχανία και άλλα 10 εκατομμύρια θέσεις απασχόλησης συνδέονται με αυτόν τον τομέα. Αυτή η βιομηχανία αντιπροσωπεύει το 3,5% του ευρωπαϊκού ΑΕγχΠ. " αξία των εξαγωγών ανέρχεται σε 33,5 δισεκατομμύρια ευρώ, εξίσου δε αξιοσημείωτο είναι ότι κάθε χρόνο οι φόροι επί των οχημάτων συνεισφέρουν 365 δισεκατομμύρια ευρώ στα κράτη μέλη.
<P>
" στρατηγική της Κοινότητας για τη μείωση των εκπομπών διοξειδίου του άνθρακα θα επιτύχει μόνο αν αποτελέσει αντικείμενο προσεκτικής μελέτης και δοθεί επαρκής χρόνος στους κατασκευαστές να αναπτύξουν ενδεδειγμένες τεχνολογικές λύσεις. Τάσσομαι υπέρ της θέσπισης κατάλληλης μεταβατικής περιόδου, διότι ο κύκλος παραγωγής στην αυτοκινητοβιομηχανία είναι περίπλοκος και απαιτεί μακρά περίοδο προσαρμογής. Φαίνεται λοιπόν ότι η καλύτερη ημερομηνία για την εφαρμογή των κανονισμών θα ήταν το 2015, επιπλέον διότι εκείνη τη χρονιά θα τεθεί σε ισχύ ο κανονισμός Euro 6. Νομίζω, επίσης, ότι πρέπει να υπάρξει μια ολοκληρωμένη προσέγγιση στις εκπομπές διοξειδίου του άνθρακα. Ερευνητικές μελέτες επισημαίνουν ότι για να επιτευχθεί ο στόχος των 120 γραμμαρίων ανά χιλιόμετρο μέσω βελτιώσεων και μόνο της αυτοκινητικής τεχνολογίας θα απαιτηθεί αύξηση περίπου 3 600 ευρώ της μέσης τιμή ενός αυτοκινήτου, πράγμα που μπορεί να οδηγήσει πολλές μάρκες αυτοκινήτων να καταστούν λιγότερο προσιτές στον μέσο πολίτη της ΕΕ.
<P>
Για τον λόγο αυτόν, η μείωση των εκπομπών διοξειδίου του άνθρακα αποκλειστικά βάσει της τεχνολογίας των μηχανών αποτελεί την πλέον δαπανηρή λύση. Κάποιος θα μπορούσε να επιτύχει το όριο των 120 γραμμαρίων μέσω της θέσπισης πρόσθετων λύσεων, όπως είναι η χρήση βιοκαυσίμων σε μεγαλύτερη έκταση σε σύγκριση με τώρα, καθώς και μέσω της θέσπισης πρόσθετων λύσεων στα οχήματα, όπως είναι οι ενδείξεις για την αλλαγή ταχύτητας ή τα ελαστικά χαμηλής αντίστασης.
<SPEAKER ID="158" NAME="Dorette Corbey" AFFILIATION="PSE">
(NL) Κύριε Πρόεδρε, οι οδικές μεταφορές αποτελούν μείζονα πηγή μόλυνσης. Το 2005 οι μεταφορές, τα αυτοκίνητα και τα φορτηγά, αντιπροσώπευαν το 27% των συνολικών εκπομπών αερίων που προκαλούν το φαινόμενο του θερμοκηπίου. Αν θέλουμε να αντιμετωπίσουμε την κλιματική αλλαγή, δεν μπορούμε να αγνοήσουμε την αυτοκινητοβιομηχανία. Αν δεν αναληφθεί δράση, οι εκπομπές θα αυξηθούν, δεν θα μειωθούν.
<P>
Δυστυχώς, η αυτοκινητοβιομηχανία παρέλειψε να αναλάβει την πρωτοβουλία. Πριν από χρόνια, οι ίδιοι οι κατασκευαστές αυτοκινήτων δεσμεύτηκαν να μειώσουν τις εκπομπές. " βιομηχανία κατασκεύασε καλύτερα και ασφαλέστερα αυτοκίνητα τα τελευταία χρόνια. Σημειώθηκε μεγάλη πρόοδος, δυστυχώς όμως παραμελήθηκε σε θλιβερό βαθμό η αποδοτικότητα των κινητήρων.
<P>
Επομένως, ο στόχος των 140 γραμμαρίων για το 2008 δεν θα επιτευχθεί, σίγουρα όχι σε προαιρετική βάση. Δυστυχώς η νομοθεσία δεν αρκεί για την επίτευξη αποδοτικότητας. " νομοθεσία πρέπει να στοχεύει στην επίτευξη μέσου όρου εκπομπών 120 γραμμαρίων το 2012, όχι το 2015. Απαιτείται ένας μακροπρόθεσμος στόχος 80 γραμμαρίων ανά χιλιόμετρο, διότι θέσαμε έναν φιλόδοξο στόχο για το 2020 και αυτό πρέπει να αντικατοπτρίζεται επίσης στην αυτοκινητοβιομηχανία.
<SPEAKER ID="159" NAME="Ivo Belet" AFFILIATION="PPE-DE">
(NL) Κύριε Πρόεδρε, κύριε Επίτροπε, κυρίες και κύριοι συνάδελφοι, τα επιβατηγά ιδιωτικής χρήσης ευθύνονται για το 12% όλων των εκπομπών διοξειδίου του άνθρακα. Όλοι μας το γνωρίζουμε αυτό. Είναι σαφές ότι ο τομέας πρέπει να καταβάλει μια μείζονα προσπάθεια για την επίτευξη των συμπεφωνημένων για το 2020 προδιαγραφών. Είναι επίσης σαφές ότι πρέπει να έχουμε φιλόδοξες επιδιώξεις και να θέσουμε ψηλά τον πήχη.
<P>
Είναι, επίσης, σαφές ότι οι κατασκευαστές αυτοκινήτων δεν θα μπορέσουν να τα καταφέρουν από μόνοι τους. Απαιτείται μια ολοκληρωμένη προσέγγιση· δεν θα πρέπει να αναλάβουν την αποκλειστική ευθύνη. Απαιτούνται, επομένως, υποστηρικτικά μέτρα. Καλύτερος κλιματισμός, καλύτεροι δρόμοι και αλλαγή της οδηγητικής συμπεριφοράς - με άλλα λόγια, όλοι μας. Ο κλάδος αξίζει την υποστήριξη της κυβέρνησης, διότι η αυτοκινητοβιομηχανία απασχολεί πολύ μεγάλο αριθμό εργαζομένων με άμεσο ή έμμεσο τρόπο.
<P>
Καταρχάς, κάνω έκκληση στις εθνικές κυβερνήσεις να τροποποιήσουν κατεπειγόντως τους φόρους επί των οχημάτων, ούτως ώστε οι καταναλωτές να επιλέξουν με ιδία βούληση αυτοκίνητα φιλικά προς το περιβάλλον. Δεύτερον, κάνω έκκληση στον Επίτροπο, στην Επιτροπή και στην Ευρώπη να διεξαγάγουν μια εκτίμηση του πολυετούς προϋπολογισμού το 2009, προκειμένου να επενδύσουν ακόμη περισσότερα χρήματα σε νέες ερευνητικές τεχνολογίες για αυτοκίνητα με χαμηλές εκπομπές διοξειδίου του άνθρακα. Ξέρω ότι πρόσφατα ανακοινώσατε ένα φιλόδοξο πρόγραμμα επένδυσης 500 εκατομμυρίων ευρώ στην τεχνολογία υδρογόνου. Αυτό βεβαίως είναι υπέροχο, αλλά είναι μεσοπρόθεσμο. Προφανώς πρέπει να βρεθούν και λύσεις για τη νέα τεχνολογία μηχανών σε βραχυπρόθεσμη βάση.
<P>
Είμαι βέβαιος ότι, είτε το 2012 είτε λίγο πιο μετά, οι κατασκευαστές έξυπνων οχημάτων θα πετύχουν τον στόχο των 120 γραμμαρίων πολύ πιο γρήγορα σε σύγκριση με το προβλεπόμενο. Απλά διότι -δεν θέλω να είμαι αφελής- η αγορά το απαιτεί. Υπ' αυτή την έννοια, άλλαξε τελείως το πλαίσιο την τελευταία διετία. Επομένως, είναι σημαντικό να εγκρίνουμε τις συμβιβαστικές προτάσεις του κ. Callanan σχετικά με το μάρκετινγκ και τη διαφήμιση, διότι είναι διαφανείς. Το ζητούμενο είναι να δίνουμε σαφείς πληροφορίες στους καταναλωτές.
<SPEAKER ID="160" NAME="Σταύρος Δήμας" LANGUAGE="EN">
Κύριε Πρόεδρε, θα ήθελα να ξεκινήσω εκφράζοντας την εκτίμησή μου για την ποιότητα της αποψινής συζήτησης. Θα ήθελα να σχολιάσω, αν μου το επιτρέψει ο χρόνος, τρία από τα θέματα που θίξατε.
<P>
Όσον αφορά το φιλόδοξο επίπεδο της στρατηγικής, η Επιτροπή πρότεινε τη στρατηγική της βάσει μιας ενδελεχούς εκτίμησης επιπτώσεων. Αναλύσαμε τις διάφορες επιλογές ενός επιπέδου για τη μείωση των εκπομπών CO2 των αυτοκινήτων, λαμβάνοντας υπόψη τη μετρησιμότητα, την παρακολούθηση και τη λογοδοσία.
<P>
Σε αυτήν τη βάση προτείναμε τον στόχο 120 g CO2 ανά χιλιόμετρο μέσω μιας ολοκληρωμένης προσέγγισης. 130 g θα παρασχεθούν μέσω της τεχνολογίας επιβατικών αυτοκινήτων και 10 επιπλέον g θα παρασχεθούν μέσω συμπληρωματικών μέτρων, συμπεριλαμβανόμενων των στόχων αποδοτικότητας των καυσίμων για ελαφριά εμπορικά οχήματα και μιας αυξημένης χρήσης βιοκαυσίμων.
<P>
" προσέγγιση αυτή προς την επίτευξη 120 g είναι, κατά τη γνώμη μας, ο πιο αποτελεσματικός από άποψη κόστους συνδυασμός επιλογών, και θα προτείνουμε επομένως ανάλογη νομοθεσία.
<P>
Δεύτερον, το νομοθετικό πλαίσιο που ενσωματώνει την ολοκληρωμένη προσέγγιση θα αποτελέσει τον κεντρικό πυλώνα της αναθεωρημένης μας στρατηγικής, αλλά δεν είναι το μόνο. Όπως έχει επισημανθεί στην έκθεσή σας, η αναζήτηση τρόπων ενθάρρυνσης των απαιτήσεων των καταναλωτών για αυτοκίνητα χαμηλής κατανάλωσης θα μας επιτρέψει σημαντικά να μειώσουμε τις περιβαλλοντικές τους επιπτώσεις, μαζί με το κόστος καυσίμων για τους οδηγούς στην Ευρωπαϊκή Ένωση.
<P>
Στο πλαίσιο της αναθεώρησης της οδηγίας σχετικά με τη σήμανση των αυτοκινήτων, θα λάβουμε επίσης υπόψη μας τις συστάσεις που διατύπωσε το Κοινοβούλιο στον τομέα της ενημέρωσης των καταναλωτών.
<P>
Τρίτον, η Επιτροπή συμφωνεί πως θα πρέπει να μελετηθεί μια πιο μακροπρόθεσμη στρατηγική προκειμένου να παρασχεθεί προβλεψιμότητα για τους κατασκευαστές αυτοκινήτων. Θα εκτιμήσουμε έτσι το δυναμικό προόδου πέρα από το 2012 και τον στόχο των 120 g, βάσει μιας εκτίμησης επιπτώσεων. Σε αυτό το πλαίσιο, η Επιτροπή θα λάβει υπόψη της τις συστάσεις που διατύπωσε το Κοινοβούλιο σχετικά με μελλοντικούς στόχους εκπομπών.
<P>
Πιστεύω πως προσέγγισα ορισμένες από τις κύριες ανησυχίες που εκφράσθηκαν και ελπίζω η Ολομέλεια να εγκρίνει ένα ψήφισμα που στηρίζει σθεναρά την προσέγγιση που προτάθηκε από την Επιτροπή.
<SPEAKER ID="161" NAME="Πρόεδρος">
" συζήτηση έληξε.
<P>
" ψηφοφορία θα διεξαχθεί την Τετάρτη 24 Οκτωβρίου.

<CHAPTER ID="013">
Διάταξη των εργασιών
<SPEAKER ID="020" NAME="Πρόεδρος">
Το τελικό σχέδιο της ημερήσιας διάταξης γι' αυτή τη συνεδρίαση, όπως καταρτίστηκε από τη Διάσκεψη των Προέδρων κατά τη συνάντησή τους στις 30 Απριλίου 2009, σύμφωνα με το Άρθρο 132 του Κανονισμού, έχει διανεμηθεί. Προτάθηκαν οι ακόλουθες τροποποιήσεις:
<P>
Τετάρτη:
<P>
" Ομάδα GUE/NGL ζήτησε να αφαιρεθεί από την ημερήσια διάταξη η κοινή δήλωση για τις εκθέσεις Leinen, Dehaene, Brok, Guy-Quint και Kaufmann σχετικά με τη συνθήκη της Λισσαβώνας.
<SPEAKER ID="021" NAME="Mary Lou McDonald">
εξ ονόματος της Ομάδας GUE/NGL. - Κύριε Πρόεδρε, εξ ονόματος της ομάδας μου ζητώ να αφαιρεθεί από την ημερήσια διάταξη αυτής της συνόδου αυτό το πακέτο εκθέσεων. Πιστεύω ότι αυτή η Αίθουσα θα πρέπει να δείξει κάποιο βαθμό ταπεινότητας και κάποιο σεβασμό για τη δημοκρατική διαδικασία. Όλοι γνωρίζουμε ότι η Ιρλανδία απέρριψε τη Συνθήκη της Λισσαβώνας, επομένως μου προκαλεί κατάπληξη το γεγονός ότι αυτό το Κοινοβούλιο επιμένει στη συζήτηση αυτού του θέματος.
<P>
Δεν είναι δημοκρατικά αποδεκτό το ότι αυτό το Κοινοβούλιο απορρίπτει την απόφαση της Ιρλανδίας ή ότι αυτό το Κοινοβούλιο μπορεί να χρησιμοποιηθεί για να ασκήσει πίεση στην Ιρλανδία κατά τους επόμενους μήνες, προκειμένου να υιοθετήσει μια συνθήκη, η οποία είναι σαφές ότι δεν είναι προς το συμφέρον μας ή προς το συμφέρον των Ευρωπαίων πολιτών. Υπενθυμίζω στα Μέλη ότι η Ιρλανδία, και μόνο η Ιρλανδία, είχε δημοκρατική ψηφοφορία επί της συνθήκης αυτής και στο μόνο μέρος στο οποίο τέθηκε σε δημοκρατική απόφαση, οι άνθρωποι την απέρριψαν.
<P>
Ζητώ αυτή τη φορά, μόλις λίγες εβδομάδες πριν από τις ευρωπαϊκές εκλογές, όταν το θέμα της ποιότητας της δημοκρατίας μας είναι τόσο αποφασιστικής σημασίας, την αφαίρεση αυτών των εκθέσεων από την ημερήσια διάταξη και τη στροφή της προσοχής μας περισσότερο σε οικονομικά θέματα και στο θέμα της ανεργίας - θέματα που πραγματικά επηρεάζουν τους πολίτες μας.
<SPEAKER ID="022" NAME="Daniel Cohn-Bendit">
εξ ονόματος της Ομάδας Verts/ALE. - (DE) Κύριε Πρόεδρε, βρίσκω αυτή την επιχειρηματολογία απίστευτη. Δεν τίθεται θέμα κύρωσης της Συνθήκης της Λισσαβώνας σήμερα εδώ. Θέλουμε μόνο να είμαστε προετοιμασμένοι για όταν κυρωθεί. Αν δεν κυρωθεί, τότε όλα όσα έχουμε αποφασίσει θα χαθούν. Ωστόσο, αν κυρωθεί - και σε αυτή την περίπτωση αυτό θα συμβεί τον Οκτώβριο - αυτό το Κοινοβούλιο θα πρέπει να εργαστεί διαφορετικά από το Νοέμβριο και μετά. Θα ήταν πραγματικά ανεύθυνο εκ μέρους μας να μην είμαστε προετοιμασμένοι. Για το λόγο αυτό, η συζήτηση αυτή είναι απαραίτητη και πρέπει να ληφθεί μια απόφαση.
<P>
Επιπλέον, κυρία McDonald, το βρίσκω ιδιαιτέρως άδικο προς τη συνάδελφό σας κ. Kaufmann, η οποία δυστυχώς αποχωρεί από αυτό το Κοινοβούλιο, να μην της έχετε δώσει καν την ευκαιρία, στο τέλος του χρόνου της εδώ, να δει μια τόσο σημαντική έκθεση να υιοθετείται στο Ευρωπαϊκό Κοινοβούλιο. Εξ ονόματος της συναδέλφου σας κ. Kaufmann, πρέπει να διαφωνήσω μαζί σας.
<P>
(Χειροκροτήματα)
<SPEAKER ID="024" NAME="Pedro Guerreiro" LANGUAGE="PT">
Κύριε Πρόεδρε, προτείνουμε να συμπεριληφθεί στην ημερήσια διάταξη μια συζήτηση σχετικά με τη μεταρρύθμιση της κοινής αλιευτικής πολιτικής, έχοντας υπ' όψιν την παρουσίαση που πραγματοποιήθηκε από την Ευρωπαϊκή Επιτροπή στις 22 Απριλίου για την Πράσινη Βίβλο σχετικά με τη μεταρρύθμιση αυτής της σημαντικής πολιτικής και έχοντας επίσης υπ' όψιν τις βαθιές επιπτώσεις ορισμένων από τις προτάσεις που περιέχονται σε αυτή την Πράσινη Βίβλο για το στρατηγικό αυτό τομέα και για τους αλιείς. Για το θέμα αυτό, μια πρόταση να συμπεριληφθεί αυτό το ζήτημα στην ημερήσια διάταξη έχει ήδη γίνει από την Επιτροπή Αλιείας του Κοινοβουλίου, δεδομένης της πολιτικής σημασίας και της επικαιρότητας αυτής της συζήτησης. Αυτή η περίοδος συνόδου είναι η τελευταία ευκαιρία για το παρόν Κοινοβούλιο να εκφράσει τη γνώμη του σχετικά με αυτό το ζήτημα.
<SPEAKER ID="025" NAME="Philippe Morillon" LANGUAGE="FR">
Κύριε Πρόεδρε, το πρόβλημα είναι ότι πολύ απλά δεν θα έχουμε το χρόνο. Δεν είναι πρακτικό να ξεκινήσουμε μια συζήτηση σήμερα, στις πολύ λίγες ώρες που απομένουν, σχετικά με ένα θέμα που δεν θα ολοκληρωθεί πριν από το 2012 ή 2013.
<P>
Το συζητήσαμε στα πλαίσια της επιτροπής κατά τη συνάντηση της 30ής Απριλίου. " άποψη όλων των συναδέλφων μου είναι ότι θα πρέπει να περιμένουμε μέχρι την επόμενη κοινοβουλευτική περίοδο για να αρχίσουμε να εξετάζουμε τα ζητήματα.

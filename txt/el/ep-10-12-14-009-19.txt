<CHAPTER ID="009-19">
19. Ευρωπαϊκή εντολή προστασίας (
<SPEAKER ID="153" NAME="Teresa Jiménez-Becerril Barrio" LANGUAGE="ES">
Κύριε Πρόεδρε, ζήτησα τον λόγο για να σας υπενθυμίσω τη σημασία της σημερινής ψηφοφορίας προκειμένου να σταλεί ένα σαφές μήνυμα στο Συμβούλιο με στόχο τις χώρες εκείνες που δεν έχουν ακόμη εξοπλιστεί με ασφάλεια σε αυτόν τον τομέα. Θεωρώ ότι σήμερα έχουμε την ευκαιρία να υπερασπιστούμε τα θύματα και να διασφαλίσουμε ότι μπορούν να ζήσουν ελεύθερα χωρίς φόβο. Είναι πολύ σημαντικό, όχι μόνο για τις γυναίκες, αλλά και για τους άνδρες, τα παιδιά, τα θύματα της τρομοκρατίας, του οργανωμένου εγκλήματος, της εμπορίας ανθρώπων και για τα θύματα γενικότερα.
<SPEAKER ID="154" NAME="Carmen Romero López" LANGUAGE="ES">
Κύριε Πρόεδρε, είμαστε δύο οι εισηγήτριες. Θα ήθελα απλώς να υπενθυμίσω στους φιλελεύθερους υπουργούς της Ευρωπαϊκής Ένωσης ότι επί του παρόντος είναι επίσης πολύ σημαντικό να εγκριθεί η παρούσα έκθεση προκειμένου να στηρίξουμε τα θεμελιώδη δικαιώματα των γυναικών. Είναι στα χέρια ενός φιλελεύθερου υπουργού, αλλά και άλλων κυβερνήσεων που μέχρι στιγμής δεν την έχουν προσυπογράψει. Θα δούμε εάν θα στηρίξουν αυτήν την πρωτοβουλία τώρα.

<CHAPTER ID="021">
Εμπόριο προϊόντων φώκιας (συζήτηση) 
<SPEAKER ID="162" NAME="Πρόεδρος">
" ημερήσια διάταξη προβλέπει τη συζήτηση της έκθεσης της κ. Wallis, εκ μέρους της Επιτροπής Εσωτερικής Αγοράς και Προστασίας των Καταναλωτών, σχετικά με την πρόταση κανονισμού του Ευρωπαϊκού Κοινοβουλίου και του Συμβουλίου περί εμπορίου προϊόντων φώκιας - C6-0295/2008 -.
<SPEAKER ID="163" NAME="Diana Wallis">
εισηγήτρια. - Κυρία Πρόεδρε, έχουμε καταλήξει σε συμβιβασμό. Πιθανόν να έχουμε μπροστά μας αύριο μια συμφωνία σε πρώτη ανάγνωση. Κατά τη γνώμη μου ως εισηγήτρια του Κοινοβουλίου αυτού επρόκειτο για μια πολύ δύσκολη υπόθεση, μια πολύ δύσκολη διαδρομή.
<P>
Παρ' όλα αυτά φτάσαμε σε ένα σημείο όπου, ελπίζω, γίνονται σεβαστές οι επιθυμίες των μελών του σώματος που υπέγραψαν τη σχετική γραπτή διακήρυξη και οι επιθυμίες πολλών πολιτών από πολλές χώρες της ΕΕ που μας λένε ότι δεν τους αρέσουν τα όσα βλέπουν στο κυνήγι φώκιας για εμπορικούς σκοπούς και ότι καμία σχέση δεν επιθυμούν να έχουν με το εμπόριο που τροφοδοτείται από τη θηρευτική αυτή δραστηριότητα. Σεβαστήκαμε την επιθυμία αυτή. Ασχοληθήκαμε μόνο με ότι μπορούμε να ασχοληθούμε εντός των ορίων της ευρωπαϊκής εσωτερικής αγοράς: την κυκλοφορία στην αγορά των αγαθών προερχόμενων από κυνήγι για εμπορικούς σκοπούς. Μετά από αυτό το νομοθέτημα - εάν περάσει αύριο - οι καταναλωτές μας θα έχουν την εξασφάλιση ότι κανένα προϊόν τέτοιας θηρευτικής δραστηριότητας δεν πωληθεί ποτέ στην αγορά της Ευρώπης.
<P>
Φυσικά, όμως, υπάρχουν και εξαιρέσεις. Οι φώκιες είναι πανέμορφα ζώα της θάλασσας - πράγματι συνειδητοποίησα κατά τη διάρκεια αυτής της διαδικασίας ότι πρόκειται για πολύ ελκυστικά ζώα - αλλά για κάποιους είναι οι αρουραίοι της θάλασσας. Έτσι τις θεωρούν πολλοί ψαράδες: μια ενήλικη φώκια καταναλώνει τεράστια ποσότητα ψαριών καθημερινά. Επομένως, το κυνήγι φώκιας θα παραμείνει απαραίτητο για να εξασφαλιστεί τη βιωσιμότητα των αλιευτικών πόρων σε κάποια περιοχή.
<P>
Ωστόσο, δεν επιβάλαμε ρυθμιστικούς κανόνες στο κυνήγι. Εάν ορισμένα άτομα σε οποιοδήποτε κράτος μέλος επιθυμούν να κυνηγήσουν, μπορούν να συνεχίσουν αυτή τους τη δραστηριότητα, δεν μπορούν όμως να έχουν εμπορικό κέρδος από τα προϊόντα του κυνηγιού. Όμως θα πρέπει να υπάρχει δυνατότητα αξιοποίησης των προϊόντων του κυνηγιού και ελπίζω ιδιαίτερα ότι τα χρήσιμα για την ιατρική κοινότητα μέρη της φώκιας θα μπορούν να αξιοποιηθούν.
<P>
Το πιο δύσκολο μέρος του εγχειρήματος ήταν θέση των παραδοσιακών κοινοτήτων της Αρκτικής, δηλαδή των αυτοχθόνων πληθυσμών της Αρκτικής. Λέμε ότι εξαιρούνται από τον κανονισμό, αλλά πως θα επηρεάσει η σχέση τους με ένα απαγορευμένο προϊόν στην πραγματικότητα τον τρόπο ζωής και την οικονομία τους; " Αρκτική δεν είναι θεματικό πάρκο ούτε μουσείο. Πρόκειται για μια κοινότητα ζωντανή με τη δική της σύγχρονη οικονομία στο κέντρο της οποίας βρίσκονται τα προϊόντα της θάλασσας. Ελπίζω ότι οι κοινότητες αυτές θα μπορέσουν να συνεχίσουν να υπάρχουν όπως και στο παρελθόν. Έχω, ωστόσο, τις αμφιβολίες μου και γνωρίζω ότι οι αμφιβολίες αυτές βρίσκονται πίσω από την απόφαση του Αρκτικού Συμβουλίου την περασμένη εβδομάδα να αρνηθεί στην ΕΕ την ιδιότητα του μόνιμου παρατηρητή.
<P>
" υπόθεση αυτή ήταν για μένα ένας γρίφος. Πάλεψα με την σύγκρουση των ελευθεριών, σεβάστηκα την ψήφο της επιτροπής και προσπάθησα να σεβαστώ τις απόψεις όσων αντιπροσωπεύω στη χώρα μου. Όμως θα μοιραστώ μόνο τούτο με σας σήμερα: ήρθε να με δει μια αντιπροσωπεία από την κοινότητα του Nunavut. Μετά την ανταλλαγή απόψεων ήμασταν όλοι πολύ συγκινημένοι. Ελπίζω να γίνει δεκτή η ρήτρα εξαίρεσης. Θα στηρίξω τη δέσμη αυτή αύριο, αλλά ελπίζω ότι αποδειχτεί η σωστή λύση.
<SPEAKER ID="164" NAME="Σταύρος Δήμας">
Μέλος της Επιτροπής - Κυρία Πρόεδρε, κατ' αρχάς θα επιθυμούσα να ευχαριστήσω την εισηγήτρια κ. Wallis και τους εισηγητές των γνωμοδοτήσεων κ. Martin, κ. Brepoels και κα. Mathieu για την εξαιρετική εργασία τους. Iδιαίτερα, δε, θα ήθελα να ευχαριστήσω την πρόεδρο της Επιτροπής Εσωτερικής Αγοράς και Προστασίας των Καταναλωτών κ. McCarthy, για τη θετική συμβολή της όσον αφορά τη συγκεκριμένη πρόταση.
<P>
" επίτευξη συμφωνίας σε πρώτη ανάγνωση αποδεικνύει την πολιτική βούληση των θεσμικών οργάνων της Κοινότητας να αντιμετωπίσουν έγκαιρα τα δύο κύρια προβλήματα που σχετίζονται με την εμπορία των προϊόντων φώκιας, δηλαδή τον κατακερματισμό της εσωτερικής αγοράς και την ανάγκη εξασφάλισης της καλής μεταχείρισης των ζώων. " συγκεκριμένη συμφωνία περιέχει τρία καθοριστικά στοιχεία: το πρώτο σχετίζεται με την εναρμόνιση της εσωτερικής αγοράς πρόκειται για την απαγόρευση της εμπορικής διακίνησης προϊόντων φώκιας στην αγορά της Ευρωπαϊκής Ένωσης. Θα ισχύσει, τόσο για τα εδώ παραγόμενα, όσο και για τα εισαγόμενα προϊόντα. Όπως αναμφίβολα γνωρίζετε οι φώκιες αποτελούν αντικείμενο θηρευτικών δραστηριοτήτων εντός και εκτός της Κοινότητας Χρησιμοποιούνται για την παραγωγή προϊόντων όπως κρέας, λάδι, λαρδί καθώς και προϊόντων από τα όργανα, τη γούνα και το δέρμα τους. Τα εν λόγω προϊόντα διακινούνται σε διάφορες αγορές συμπεριλαμβανομένης και της κοινοτικής. Για ορισμένα από τα προϊόντα αυτά, όπως είναι οι κάψουλες Ω3, ή μεταποιημένα δέρματα, ή γούνες φώκιας είναι δύσκολο εάν όχι αδύνατο για τους καταναλωτές να τα διακρίνουν από συναφή προϊόντα που δεν προέρχονται από φώκιες. Το κυνήγι της φώκιας και ο τρόπος διεξαγωγής του είχε ως αποτέλεσμα την εκδήλωση σοβαρής αντίδρασης και ανησυχίας από το ευρύ κοινό και από πολλές κυβερνήσεις που είναι ιδιαίτερα ευαισθητοποιημένες ως προς την καλή μεταχείριση των ζώων. Οι ανησυχίες αυτές προκαλούνται από τον τρόπο που γίνεται το κυνήγι της φώκιας, τις μεθόδους που χρησιμοποιούνται για τη θανάτωση και εκδορά τους και τον πόνο τον οποίο προκαλούν. " αγανάκτηση του κοινού είναι εμφανής από την τεράστια συμμετοχή του στο σχετικό δημόσιο διάλογο, αλλά επίσης καταγράφεται εύγλωττα και στον πολύ μεγάλο αριθμό επιστολών και εκκλήσεων που έχω λάβει την τελευταία διετία. Οι πολίτες μπορούν να είναι πλέον βέβαιοι ότι προϊόντα φώκιας δεν θα διατίθενται πλέον στην αγορά.
<P>
Ένα δεύτερο σημαντικό στοιχείο της πρότασης είναι η εύλογη εξαίρεση των Ινουίτ και των άλλων ιθαγενών κοινοτήτων. Στόχος είναι να μην θιγούν τα βασικά οικονομικά και κοινωνικά κεκτημένα των εν λόγω κοινοτήτων που παραδοσιακά εξαρτώνται από το κυνήγι της φώκιας. Πρέπει να σημειωθεί ότι αυτό το είδος κυνηγιού αποτελεί ιστορικό στοιχείο της κουλτούρας και της πολιτιστικής τους ταυτότητας και αποτελεί πηγή εισοδήματος που συντελεί στην επιβίωσή τους.
<P>
Το τρίτο στοιχείο είναι η εξαίρεση των κυνηγητικών δραστηριοτήτων μικρής κλίμακας. Έτσι θα επιτραπεί στους αλιείς που ασχολούνται με το κυνήγι της φώκιας παρεμπίπτοντος -και με μόνο σκοπό την αειφόρο διαχείριση των θαλασσίων πόρων- να διαθέτουν στην αγορά προϊόντα από φώκια σε μη κερδοσκοπική βάση και με στόχο να καλύπτουν τα σχετικά έξοδά τους. Σύμφωνα με τη θεμελιώδη αρχή του κανονισμού αυτού στη συγκεκριμένη δραστηριότητα δεν θα πρέπει να υπεισέρχεται καμία εμπορική σκοπιμότητα. " Επιτροπή θα εγκρίνει με τη διαδικασία της επιτροπολογίας και μετά από έλεγχο του Κοινοβουλίου λεπτομερή μέτρα εφαρμογής στα οποία θα διευκρινίζεται ο τρόπος με τον οποίο θα εφαρμοστούν οι δύο παραπάνω εξαιρέσεις.
<P>
Ευελπιστώ ότι το Κοινοβούλιο όπως εξάλλου το Συμβούλιο και η Επιτροπή θα υποστηρίξει τη συγκεκριμένη συμβιβαστική δέσμη συνολικά. Το σχετικό κείμενο προβλέπει την εναρμόνιση της εσωτερικής αγοράς και ταυτόχρονα ανταποκρίνεται στις ανησυχίες των Ευρωπαίων πολιτών σε θέματα καλής μεταχείρισης των ζώων που σχετίζονται με το κυνήγι της φώκιας. " Ευρωπαϊκή Επιτροπή είναι σε θέση να αποδεχθεί πλήρως τη συμβιβαστική δέσμη, ώστε να επιτευχθεί συμφωνία για τον εν λόγω κανονισμό σε πρώτη ανάγνωση.
<SPEAKER ID="165" NAME="Frieda Brepoels">
εισηγήτρια της γνωμοδότησης της Επιτροπής Περιβάλλοντος, Δημόσιας Υγείας και Ασφάλειας των Τροφίμων. - (NL) Κυρία Πρόεδρε, Επίτροπε, θα εκτιμήσετε το ότι με χαροποιεί απόλυτα το γεγονός ότι μπορούμε να ψηφίσουμε για το φάκελο αυτό την τελευταία στιγμή, καθώς πολλοί πολίτες, όπως και το Κοινοβούλιο, ζητούσαν επί πολλά έτη μέτρα για την καταπολέμηση της σκληρής πρακτικής του κυνηγιού φώκιας για εμπορικούς σκοπούς.
<P>
Δεν ήταν εύκολο να βρούμε τη σωστή προσέγγιση, καθώς η Ευρώπη από μόνη της δεν έχει τη δικαιοδοσία να απαγορεύσει αυτό το κυνήγι. Επομένως, είμαι υπόχρεη στην Επιτροπή για την παρουσίαση πρότασης στο Κοινοβούλιο, παρ' όλο που το Κοινοβούλιο θεωρούσε ότι η πρόταση έπρεπε να γίνει αυστηρότερη.
<P>
Επομένως, ως εισηγήτρια της γνωμοδότησης της Επιτροπής Περιβάλλοντος, Δημόσιας Υγείας και Ασφάλειας Τροφίμων, είμαι πραγματικά υπόχρεη στους συναδέλφους μου από τις διάφορες πολιτικές ομάδες, που υποστήριξαν άμεσα την πρότασή μου να επιλέξουμε την πλήρη εμπορική απαγόρευση των προϊόντων φώκιας με μία και μόνη εξαίρεση: το κυνήγι που διεξάγουν κατά παράδοση οι κοινότητες Ινουίτ. Κατ' αυτόν τον τρόπο, η επιτροπή αποφάσισε να απορρίψει την αρχική πρόταση της Ευρωπαϊκής Επιτροπής, που προέβλεπε αρκετές εξαιρέσεις, καθώς επίσης και το σύστημα επισήμανσης, η εποπτεία του οποίου θεωρούμε ότι θα αποδειχθεί αδύνατη.
<P>
Θα ήθελα, επίσης, να ευχαριστήσω την Τσεχική Προεδρία που συνεχίζει το έργο της προς την κατεύθυνση της συμφωνίας. Μπορώ να φανταστώ ότι δεν ήταν πάντα εύκολες οι σχετικές διαπραγματεύσεις με τα κράτη μέλη. Όπως και οι συνάδελφοί μου, θα ήθελα να ευχαριστήσω τις διάφορες μη κυβερνητικές οργανώσεις (ΜΚΟ) που διαδραμάτισαν εποικοδομητικό ρόλο ως ομάδες πίεσης κατά τη διάρκεια της διαδικασίας και που τώρα δηλώνουν ρητά ότι υποστηρίζουν το συμβιβασμό. Οι συμβιβασμοί πάντα είναι μια υπόθεση δούναι και λαβείν, φυσικά, πιστεύω όμως ότι το υπό συζήτηση κείμενο ικανοποιεί τις απαιτήσεις όλων των ενδιαφερομένων μερών.
<P>
Τέλος, θα ήθελα να τονίσω για χάρη των πολιτών μας ότι ο συμβιβασμός πράγματι θα έχει αντίκτυπο στο κυνήγι για εμπορικούς σκοπούς σε χώρες όπως ο Καναδάς. Εν αναμονή μιας πιθανής εμπορικής απαγόρευσης η ζήτηση για γούνες φώκιας έχει ήδη μειωθεί φέτος, ενώ η τιμή τους μειώθηκε στο μισό σε σχέση με πέρυσι. Μόλις επιβληθεί η απαγόρευση, επομένως, θα επιφέρει αναμφίβολα βαρύ πλήγμα στο κυνήγι αυτό και στο διεθνές εμπόριο προϊόντων φώκιας.
<P>
Επομένως, με χαροποιεί το αποτέλεσμα και ελπίζω στην ισχυρή στήριξη των συναδέλφων μου στην αυριανή ψηφοφορία.
<SPEAKER ID="166" NAME="Véronique Mathieu" LANGUAGE="FR">
Κυρία Πρόεδρε, δεν συμφωνώ ούτε με τους συναδέλφους μου ούτε με τον κ. Δήμα, επειδή θυμάμαι τη γνωμοδότηση του νομικού συμβούλου του Συμβουλίου. Θυμάμαι, επίσης, τη γνωμοδότηση του νομικού συμβούλου του Κοινοβουλίου. Και οι δύο σύμβουλοι μας πληροφόρησαν ότι η νομική βάση που χρησιμοποιείται δεν είναι σωστή. Αυτά θυμάμαι.
<P>
Μην ξεχνάτε, κύριε Δήμα, ότι απαγορεύετε τα προϊόντα του κυνηγιού φώκιας χωρίς να τα αντικαθιστάτε, πράγμα παράνομο. Θα πρέπει να συνειδητοποιήσετε ότι οι Καναδοί το γνωρίζουν πολύ καλά και προτίθενται να ασκήσουν το δικαίωμα έφεσής τους στον Παγκόσμιο Οργανισμό Εμπορίου. Δεν πρόκειται να στερηθούν τα προϊόντα αυτά και εσείς δεν μπορείτε να τους σταματήσετε. Προσωπικά, πιστεύω ότι από την άποψη αυτή έχουν απόλυτο δίκιο. Ο κακός συμβιβασμός - κατά τη γνώμη μου πολύ κακός - που θα ψηφίσουν ορισμένοι από τους συναδέλφους μου αύριο - χωρίς εμένα φυσικά που θα ψηφίσω κατά - τίθεται προς ψηφοφορία την παραμονή της Συνόδου Κορυφής ΕΕ - Καναδά. " Ευρωπαϊκή Ένωση ουσιαστικά κηρύσσει πόλεμο στους Καναδούς φίλους μας. Ελπίζω να συνειδητοποιούν οι συνάδελφοί μου τι ακριβώς κάνουν.
<P>
Πρέπει, επίσης, να πω στους συναδέλφους μου και στον κ. Δήμα ότι θα έχουν μια φοβερή προεκλογική εκστρατεία στην πλάτη της φώκιας και των Καναδών, επειδή δεν προσφέρουμε καμία λύση σε ό,τι αφορά το κυνήγι της φώκιας. Απλά μεταθέτουμε το πρόβλημα. Είπατε και εσείς, κ. Δήμα, ότι δεν απαγορεύετε το κυνήγι της φώκιας. Μεταθέτετε ενδεχομένως το πρόβλημα στην Κίνα ή άλλες χώρες που θα μπορέσουν να δεχτούν αυτά τα προϊόντα. Ουσιαστικά δεν προσφέρετε καμία λύση.
<P>
Θεωρώ, επομένως, ότι ο συμβιβασμός δεν έχει θετικό χαρακτήρα. Θεωρώ ότι σπρώξαμε το πρόβλημα κάτω από το χαλί, ότι δεν επιλύσαμε τίποτα και ότι δεν μπορούμε να είμαστε υπερήφανοι για τίποτα. Επίσης, δεν μπορούμε να είμαστε υπερήφανοι για τίποτα αν δούμε την τιμή της γούνας στους Ινουίτ, η οποία σημειώνει πτώση. Το κείμενο δεν έχει ακόμα ψηφιστεί, ο συμβιβασμός δεν έχει εγκριθεί και όμως οι άνθρωποι αυτοί βρίσκονται μέσα σε μεγάλη οικονομική δυσχέρεια, λόγω ημών. Δεν βλέπω κανένα λόγο αυτοϊκανοποίησης σ' αυτό.
<SPEAKER ID="167" NAME="Malcolm Harbour">
εξ ονόματος της Ομάδας PPE-DE. - Κυρία Πρόεδρε, ως συντονιστής της ομάδας μου στην Επιτροπή Εσωτερικής Αγοράς και Προστασίας των Καταναλωτών, υπέγραψα το συμβιβαστικό κείμενο και πιστεύω ότι δικαίως το έπραξα, αλλά, όπως είπε και η Diana Wallis, η υπόθεση αυτή είναι πολύ δύσκολη λόγω των δυσκολιών της εξισορρόπησης των διαφορετικών απόψεων.
<P>
Ήδη ακούσατε δύο μέλη της ομάδας μου που έχουν διαφορετικές απόψεις σχετικά με το θέμα και νομίζω ότι θα δείτε αύριο πως η θέση της ομάδας μου θα είναι κατά - εκτός εάν ψηφιστούν κάποιες από τις τροπολογίες που έχουν προτείνει οι συνάδελφοί μου. Ωστόσο, θα υπάρξουν πολλοί - κι εγώ ανάμεσά τους - που θα ψηφίσουν υπέρ έχοντας λάβει τη θέση αυτή αισθάνομαι ότι έχω την ηθική υποχρέωση να το κάνω.
<P>
Θέλω απλά να αναφερθώ σε κάποια από τα πιο κρίσιμα ζητήματα. Αρχικά, πρόκειται για πρόσκληση για δράση. Αυτό που λεχθεί ως τώρα είναι ότι πρόκειται για την αρχή μιας διαδικασίας και όχι για το τέλος. Το θέμα είναι ο απάνθρωπος τρόπος με τον οποίο θανατώνονται οι φώκιες και η ανικανότητα των επαγγελματιών κυνηγών να το αντιμετωπίσουν. " κυβέρνηση του Καναδά πρέπει να το σκεφτεί και αυτό. Έχουν ενσωματωθεί πολλές ρήτρες αναθεώρησης με στόχο να διασφαλίσουν ότι θα λειτουργήσει η κατάσταση, αλλά συμφωνώ σε μεγάλο βαθμό με τα όσα είπε η Diana Wallis σχετικά με το ότι οι εξαιρέσεις ήταν κρίσιμης σημασίας για το συμβιβασμό.
<P>
Οι εξαιρέσεις είναι καλά ισορροπημένες, επειδή αντικατοπτρίζουν πρώτα απ' όλα τη σημασία της στήριξης του παραδοσιακού κυνηγιού στις κοινότητες. Έχει δίκιο η Diana Wallis όταν λέει ότι πρέπει να έχουμε αποτέλεσμα και αυτό σημαίνει ότι τα προϊόντα των κοινοτήτων αυτών πρέπει να πωληθούν και πρέπει να παρουσιάζονται με τον κατάλληλο τρόπο. Δεύτερον, λόγω της σημασίας των βιώσιμων θαλάσσιων πόρων και του τρόπου με τον οποίο θα αντιμετωπιστεί το ζήτημα αυτό.
<P>
Έχουμε ένα συμβιβασμό στο τραπέζι. Νομίζω ότι οι Ευρωπαίοι πολίτες θέλουν να τον εγκρίνουμε, αλλά το Σώμα μας θα πρέπει επίσης να συνεχίσει να τον διατηρεί υπό έλεγχο από τώρα και στο εξής.
<SPEAKER ID="168" NAME="Arlene McCarthy">
εξ ονόματος της Ομάδας PSE. - Κυρία Πρόεδρε, νομίζω ότι ξεχνάμε ότι αυτό εδώ το Κοινοβούλιο ξεκίνησε πρώτο την εκστρατεία για την απαγόρευση σε όλη την ΕΕ του απάνθρωπου εμπορίου των προϊόντων φώκιας. Το 2006 μια γραπτή δήλωση που ζητούσε την απαγόρευση αυτή έτυχε αμέριστης στήριξης από τα μέλη - λαμβάνοντας 425 υπογραφές - και περιελάμβανε μελέτες από εμπειρογνώμονες κτηνιάτρους που έδειχναν σαφώς ότι οι φώκιες πεθαίνουν υποφέροντας και συχνά τους αφαιρείται το δέρμα ενώ έχουν ακόμα τις αισθήσεις τους. Το κοινό δεν ανέχεται πλέον αυτήν την εμπορική διακίνηση και εμείς ως αντιπρόσωποι έχουμε την εξουσία να δώσουμε ένα τέλος. Επιπλέον, η αυριανή ψηφοφορία μας θα αποτελέσει ένα αποφασιστικό βήμα μπροστά στο πλαίσιο της παγκόσμιας εκστρατείας για την απαγόρευση του εμπορίου προϊόντων φώκιας.
<P>
Οι "ΠΑ είχαν επιβάλει τέτοια απαγόρευση για πολλά χρόνια. Το Μεξικό απαγόρευσε, επίσης, το εμπόριο προϊόντων φώκιας. Στην Ευρώπη έχουμε ήδη απαγορεύσεις σε εθνικό επίπεδο στο Βέλγιο, τις Κάτω Χώρες, το Λουξεμβούργο και την Ιταλία. " Γερμανία και το "νωμένο Βασίλειο εξετάζουν τρόπους απαγόρευσης. Επιπλέον, υπάρχουν απαγορεύσεις και στη Ρωσία. Απαγόρευση σχεδιάζει, επίσης, να επιβάλει το Χονγκ Κονγκ. Πρόκειται για πολιτικό ζήτημα που βρίσκεται τώρα στην επικαιρότητα. Μετά από μια εκστρατεία σαράντα ετών κατά του εμπορίου αυτού, η Ευρώπη έχει την ευκαιρία να επιβάλει την απαγόρευσή του και στα 27 κράτη μέλη της.
<P>
Στην Επιτροπή Εσωτερικής Αγοράς και Προστασίας των Καταναλωτών δεν είναι η πρώτη φορά που λαμβάνουμε υπόψη τους προβληματισμούς των πολιτών για την κατάργηση του απάνθρωπου αυτού εμπορίου. Το Κοινοβούλιο έχει την εξουσία να φέρει αποτελέσματα για τους πολίτες και η Επιτροπή Εσωτερικής Αγοράς ήταν αποφασισμένη να επιδιώξει μια ισχυρή απαγόρευση διασφαλίζοντας ταυτόχρονα την εξαίρεση για το παραδοσιακό κυνήγι των Ινουίτ. " επιτροπή απέρριψε τη μεικτή πρόταση της Ευρωπαϊκής Επιτροπής για μερική απαγόρευση και επισήμανση, καθώς και την πρόταση της κ. Wallis που αφορούσε μόνο την δυνατότητα επισήμανσης. Για ποιο λόγο; Επειδή οι πολίτες θα είχαν καταδικάσει αυτή τη χειρονομία που έγινε με μισή καρδιά και η οποία θα είχε επιτρέψει τη συνέχιση αυτής της απάνθρωπης σφαγής. Το κοινό έδειξε σε πολυάριθμες σφυγμομετρήσεις στις ευρωπαϊκές χώρες ότι επιθυμεί το τέλος του εμπορίου αυτού: Το 75% των ερωτηθέντων στο "νωμένο Βασίλειο επιθυμούν να δοθεί ένα τέλος, ποσοστό που ανέρχεται στο 80% για την Αυστρία και ξεπερνά το 90% στη Γαλλία και τις Κάτω Χώρες. Ακόμα και στις χώρες της ΕΕ όπου διεξάγεται παραδοσιακό κυνήγι φώκιας σε μικρό ποσοστό, το κοινό δηλώνει την αντίθεσή του με ποσοστό 70% στη Σουηδία. Επίσης, η πλειοψηφία των Καναδών είναι αντίθετοι με το κυνήγι που διεξάγεται στη χώρα τους.
<P>
Επιπλέον, το 86% των ερωτηθέντων στον Καναδά θεωρεί ότι η ΕΕ θα έπρεπε να έχει τη δυνατότητα να επιλέξει την απαγόρευση των προϊόντων αυτών. Έχω μπροστά μου μια επιστολή από έναν Καναδό γερουσιαστή προς τον Πρόεδρο Pöttering που αναφέρει τα εξής: "η ψήφος σας για την κατάργηση του εμπορίου προϊόντων φώκιας θα βοηθήσει τη συντριπτική πλειοψηφία των Καναδών, που θαύμασαν την απόφαση της Ρωσικής Ομοσπονδίας να δώσει τέλος στην αιματηρή αυτή σφαγή τον περασμένο μήνα, να υποχρεώσουν τους πολιτικούς τους να υπερβούν τις πολιτικές σκοπιμότητες, να δουν το σωστό και να δώσουν ένα τέλος στο απάνθρωπο αυτό κυνήγι μια για πάντα. Εκ μέρους της πλειοψηφίας των Καναδών που είναι αντίθετοι με το κυνήγι αυτό, σας ευχαριστώ για την ηγετική στάση που λαμβάνετε. Το εκτιμούμε πάρα πολύ."
<P>
Φέτος σφαγιάστηκαν 50.000 φώκιες στον Καναδά, ενώ πέρυσι 220.000. Αυτό σημαίνει ότι εμείς ως πολίτες έχουμε πλέον την ευκαιρία να απαγορεύσουμε τη σκληρή αυτή εμπορική δραστηριότητα. Γνωρίζω ότι οι πολίτες της Ευρώπης θα επικροτήσουν την επιλογή μας. Ελπίζω ότι το Κοινοβούλιο θα ψηφίσει αύριο υπέρ της πρότασης της Επιτροπής Εσωτερικής Αγοράς για απαγόρευση του εμπορίου προϊόντων φώκιας.
<SPEAKER ID="169" NAME="Toine Manders">
εξ ονόματος της Ομάδας ALDE. - (NL) Κυρία Πρόεδρε, υπέγραψα το συμβιβασμό ως συντονιστής της Ομάδας της Συμμαχίας των Φιλελευθέρων και των Δημοκρατών για την Ευρώπη στην Επιτροπή Εσωτερικής Αγοράς και Προστασίας των Καταναλωτών. Υπάρχουν διαφορές απόψεων και στην ομάδα μας, όπως είπε και ο κ. Harbour, αλλά αυτό δείχνει απλά τον ευαίσθητο χαρακτήρα του θέματος.
<P>
Σε μια δημοκρατία οι εκλεγμένοι αντιπρόσωποι πρέπει να ακούν το κοινό και έχει παρέλθει ο καιρός που έπρεπε να σφαγιάζονται με σκληρό τρόπο τα ζώα για να αποκτήσουμε εμπορικά προϊόντα. Σε καμία περίπτωση δεν προτιθέμεθα να ορίσουμε τον τρόπο διεξαγωγής του κυνηγιού, δεν σκοπεύουμε να παρέμβουμε στη διαχείριση θηραμάτων. Αυτό που θέλουμε είναι να δώσουμε ένα τέλος στο εμπόριο ζώων που έχουν σφαγιαστεί με απάνθρωπο τρόπο.
<P>
Πράγματι θεωρώ ότι αυτό είναι το μήνυμα που στέλνει ο συμβιβασμός. Νομίζω ότι είναι θετικό το ότι οι παραδοσιακές κοινότητες λαμβάνονται υπόψη μέσω της εξαίρεσής τους και, επίσης, ότι δεν θα πέσουν θύματα κυνηγιού μαγισσών οι καταναλωτές ή οι τουρίστες που εισάγουν προϊόντα που έχουν αγοράσει ως αναμνηστικά. Δεν θα ήταν αυτός ο σωστός τρόπος δράσης, ούτε θα ταίριαζε στη σημερινή Ευρωπαϊκή Ένωση της ελευθερίας.
<P>
Καθώς θέλουμε να αναγράφονται οι πληροφορίες σε όλα τα προϊόντα, μπορεί να ήταν καλό απλά να επισημάνουμε ότι περιέχουν μέρη φώκιας, ώστε οι καταναλωτές να έχουν τη δυνατότητα επιλογής, μιας και συχνά δεν το γνωρίζουν, όπως έχουν τα πράγματα σήμερα. Χρειάζεται καλύτερη πληροφόρηση, καθώς οι καταναλωτές θα έπρεπε να έχουν τη δυνατότητα να επιλέξουν όντας ενημερωμένοι.
<P>
Θα ήταν καλή ιδέα να υποστηρίξουμε τις ιθαγενείς παραδοσιακές κοινότητες λαμβάνοντας μέτρα που θα τους δώσουν τη δυνατότητα να αναπτύξουν εναλλακτικές οικονομίες. Σας ευχαριστώ, κυρία Πρόεδρε, και ελπίζω ότι αύριο θα εγκριθεί ο συμβιβασμός με ισχυρή πλειοψηφία.
<SPEAKER ID="170" NAME="Leopold Józef Rutowicz">
εξ ονόματος της Ομάδας UEN. - (PL) Κυρία Πρόεδρε, οι περιπτώσεις σκληρού σφαγιασμού φώκιας εντάσσονται στο φαινόμενο της λαθροθηρίας, που δυστυχώς συναντούμε αρκετά συχνά. Οι λαθροθήρες σκοτώνουν ζώα της θάλασσας και του δάσους και πολλά είδη ψαριών χωρίς να σέβονται καμία αρχή, καταστρέφοντας έτσι πληθυσμούς και προκαλώντας τους οδύνη. Στις χώρες της Ευρωπαϊκής Ένωσης και τον Καναδά υπάρχει η κατάλληλη νομοθεσία, καθώς επίσης και οι κατάλληλες υπηρεσίες, ο ρόλος των οποίων είναι να διασφαλίσουν την τήρηση της νομοθεσίας.
<P>
Ένας τρόπος να υποστήριξης των υπηρεσιών αυτών, η οποία θα ήταν πολύ χρήσιμη, θα ήταν να συμβάλουν οι απλοί πολίτες στην έκθεση και τον εντοπισμό των λαθροθήρων. Ο ρόλος του κράτους θα πρέπει να είναι να εξασφαλίσει ότι τα ζώα μπορούν να ζουν σε καλή σωματική και συναισθηματική κατάσταση και σε αρμονία με το περιβάλλον και επίσης να εξασφαλίσουν ότι τα παράνομα αποκτώμενα δέρματα και κρέατα άγριων ζώων, συμπεριλαμβανομένης της φώκιας, δεν θα διατίθενται στην αγορά και ότι το εμπόριο αυτό θα επισύρει σοβαρές κυρώσεις. Το σχέδιο κανονισμού του Ευρωπαϊκού Κοινοβουλίου και του Συμβουλίου συμφιλιώνει τα συμφέροντα όλων των μερών στον τομέα του εμπορίου δερμάτων φώκιας.
<SPEAKER ID="171" NAME="Heide Rühle" LANGUAGE="DE">
Κυρία Πρόεδρε, εκ μέρους της ομάδας μας χαιρετίζω κι εγώ τη συμφωνία, την οποία θα υπερψηφίσουμε αύριο. Ικανοποιούμε τις επιθυμίες των πολλών πολιτών που μας ζήτησαν με αναρίθμητες επιστολές και ηλεκτρονικά μηνύματα να αναλάβουμε δράση σε αυτόν τον τομέα. Φυσικά, κινούμαστε και με βάση την γραπτή δήλωση του Κοινοβουλίου που ζητούσε σαφώς την απαγόρευση.
<P>
Με εξέπληξε κάπως η προλαλήσασα από την Επιτροπή Γεωργίας και Αγροτικής Ανάπτυξης. Θα με ενδιέφερε να μάθω εάν πράγματι μιλούσε εκ μέρους της επιτροπής ή εξέφραζε δικές της απόψεις. Εν πάση περιπτώσει, θα ήθελα να καταστήσω σαφές ότι υπάρχει σίγουρα σχετική νομική βάση. Για παράδειγμα, υπάρχει απαγόρευση για το εμπόριο δερμάτων σκύλου και γάτας που άρχισε να ισχύει στις αρχές του έτους. Είναι σαφές, λοιπόν, ότι υπάρχει νομική βάση για αυτό που κάνουμε. Επιπλέον, παρατηρείται ήδη έντονη στρέβλωση της εσωτερικής αγοράς, επειδή τουλάχιστον πέντε κράτη μέλη έχουν ήδη εφαρμόσει την απαγόρευση, ενώ το ίδιο σχεδιάζουν να κάνουν και άλλα κράτη. Γι' αυτό το λόγο η Ευρωπαϊκή Ένωση πρέπει να δράσει, ώστε να ελέγξει αυτή τη στρέβλωση της εσωτερικής αγοράς.
<P>
Υπάρχουν βάσεις για τις δράσεις μας. Υπάρχει νομική βάση και βάσεις της εσωτερικής αγοράς για τις δράσεις μας. Για άλλη μια φορά θα ήθελα να το τονίσω αυτό σαφώς. Σε ό,τι αφορά τις εξαιρέσεις, θα ήθελα να δηλώσω ρητά ότι οι αγορές κατέρρευσαν για τους Ινουίτ πριν μερικά χρόνια, όπως μας είπαν οι ίδιοι κατά τη διάρκεια της διαβούλευσης. Τους καλέσαμε να μιλήσουν ενώπιον της επιτροπής και δήλωσαν ρητά ότι οι αγορές είχαν ήδη καταρρεύσει πριν αναλάβουμε δράση. Αν οι Ινουίτ επιθυμούν να εξακολουθήσουν να πωλούν αυτά τα προϊόντα, θα μπορέσουν αν το κάνουν μόνο αν είναι αρκετά σαφές ότι τα προϊόντα δεν έχουν καμία σχέση με τη συνήθη μέθοδο κυνηγιού φώκιας. Μόνο αν γίνει μια σαφής διάκριση θα έχουν οι Ινουίτ τη δυνατότητα να πουλήσουν τα προϊόντα τους.
<SPEAKER ID="172" NAME="Kartika Tamara Liotard">
εξ ονόματος της Ομάδας GUE/NGL. - (NL) Κυρία Πρόεδρε, είμαι υπέρ της ολοκληρωτικής απαγόρευσης της εισαγωγής γούνας από φώκια. Κάθε χρόνο ένα μαγευτικό θέαμα της φύσης γίνεται σκηνικό για μια αιματηρή και αποτρόπαιη εκδήλωση πόνου και οδύνης με νεαρές φώκιες μόλις 12 ημερών να δέχονται χτυπήματα μέχρι θανάτου ή πυροβολισμούς. " σφαγή αυτή γίνεται προς όφελος της αγοράς και των μεγάλων επιχειρήσεων χωρίς να ιδρύεται κανένα θεσμός για την ευημερία των ζωών και αυτό πραγματικά με γεμίζει τρόμο.
<P>
Δεν γίνεται να θέλουμε να εισάγουμε αυτό το εξάμβλωμα στην ΕΕ. Πράγματι πολλοί πολίτες της δεν θέλουν και υποστηρίζουν τη ολοκληρωτική απαγόρευση της γούνας από φώκια. Στις Κάτω Χώρες, παλέψαμε σκληρά για μια τέτοια απαγόρευση και τα καταφέραμε. " έγκριση της πρότασης της Επιτροπής στην αρχική μορφή της θα υποτιμούσε το αποτέλεσμα που επιτεύχθηκε στις Κάτω Χώρες.
<P>
Ωστόσο, η έκθεση του Κοινοβουλίου με οδηγεί στο συμπέρασμα ότι το Σώμα αυτό έφτασε σε ένα σημείο αποδοχής της πλήρους απαγόρευσης για τα δέρματα φώκιας. Υποστηρίζω την απαγόρευση αυτή και καλώ τα μέλη του Ευρωπαϊκού Κοινοβουλίου και την Επιτροπή να πράξουν το ίδιο.
<SPEAKER ID="173" NAME="Hélène Goudin" LANGUAGE="SV">
Κυρία Πρόεδρε, παρά το γεγονός ότι το προτεινόμενο υπό συζήτηση νομοθέτημα αφορά το εμπόριο προϊόντων φώκιας, οι συζητήσεις τείνουν να περιστρέφονται γύρω από το κυνήγι της φώκιας και κυρίως εκτός ΕΕ. " σφαγή των ζώων με τον τρόπο που βλέπουμε στις φωτογραφίες σε χώρες εκτός της ΕΕ είναι τρομερή και δεν θα έπρεπε να επιτρέπεται.
<P>
Ωστόσο, θα έπρεπε να κάνουμε μια διάκριση μεταξύ του κυνηγιού και της σφαγής. Το κυνήγι της φώκιας γίνεται στη Σουηδία, αλλά πρόκειται για ελεγχόμενο προστατευτικό κυνήγι. Δεν χρησιμοποιούνται ούτε ρόπαλα ούτε ραβδιά, αλλά όπλα. " όλη διαδικασία διέπεται από αυστηρούς κανόνες και θα επρόκειτο για πολύ κακή διαχείριση των φυσικών πόρων εάν δεν επιτρεπόταν να χρησιμοποιηθεί το ζώο μετά το θάνατό του. Ο συμβιβασμός που έχει προταθεί είναι καλύτερος από την αρχική πρόταση. Ωστόσο, έχω κάποιες ανησυχίες σχετικά με το πώς μπορεί να ερμηνευθούν κάποια τμήματα του νομοθετήματος και το ότι θα είχε αρνητικές επιπτώσεις για τη Σουηδία και τους βόρειους γείτονές μας. Ας ελπίσουμε να κάνω λάθος.
<SPEAKER ID="174" NAME="Jan Cremers" AFFILIATION="PSE">
(NL) Κυρία Πρόεδρε, Επίτροπε, κυρίες και κύριοι, θα ήθελα να ξεκινήσω ευχαριστώντας την εισηγήτρια για τη σκληρή δουλειά της στην υπόθεση αυτή. Μετά το αίτημα του Κοινοβουλίου για απαγόρευση σε όλη την ΕΕ των προϊόντων φώκιας το 2006, που ανέφερε η κ. McCarthy, χαίρομαι πάρα πολύ που καταλήξαμε σε συμβιβασμό με το Συμβούλιο, ο οποίος δικαιώνει τις επιθυμίες του Κοινοβουλίου μας.
<P>
Κάθε χρόνο περίπου 900.000 φώκιες βρίσκουν φρικτό θάνατο στο όνομα του κυνηγιού φώκιας για εμπορικούς σκοπούς. Αυτό δεν είναι μόνο φρικτό, αλλά δείχνει και απόλυτη αναισθησία. Για τη Σοσιαλιστική Ομάδα του Ευρωπαϊκού Κοινοβουλίου ήταν σαφές εξ αρχής ότι η πρόταση της Επιτροπής δεν ήταν επαρκής. Θα ήταν αδύνατη η εποπτεία των γενναιόδωρων ρητρών εξαίρεσης που περιλαμβάνει η πρόταση δεδομένης της ευρείας φύσης του κυνηγιού που διαρκεί 10 ημέρες κάθε χρόνο. Οι δυνατότητες ελέγχου είναι ανεπαρκείς και συχνά οι κυβερνήσεις είναι απρόθυμες.
<P>
" ομάδα μας αποδίδει μεγάλη σημασία στην ουσιαστική μείωση του πεδίου εφαρμογής των εξαιρέσεων στις διαπραγματεύσεις και με χαροποιεί πολύ το παρόν αποτέλεσμα, δηλαδή η εμπορική απαγόρευση, στην οποία ο στόχος αυτός πραγματοποιείται σε μεγάλο βαθμό. " Ομάδα του Ευρωπαϊκού Σοσιαλιστικού Κόμματος θεωρεί, επίσης, σημαντική την λιγότερη δυνατή παρέμβαση στον παραδοσιακό τρόπο ζωής των εντόπιων πληθυσμών. " ρήτρα εξαίρεσης για τους Ινουίτ και άλλους εντόπιους πληθυσμούς που αποτελεί μέρος του συμβιβασμού εναρμονίζεται με τις επιθυμίες της ομάδας μας.
<P>
Παρ' όλο που δεν μπορούμε να υποχρεώσουμε τις χώρες που δεν είναι μέλη της ΕΕ να σταματήσουν το κυνήγι της φώκιας, ελπίζουμε ότι το εμπόριο προϊόντων φώκιας θα γίνει πολύ λιγότερο κερδοσκοπικό και η ίδια η θηρευτική δραστηριότητα θα μειωθεί - και ελπίζουμε ότι θα εξαλειφθεί εγκαίρως. Επομένως, με χαροποιεί πάρα πολύ το επιτευχθέν αποτέλεσμα.
<SPEAKER ID="175" NAME="Peter Šťastný" AFFILIATION="PPE-DE">
Κυρία Πρόεδρε, η τελική αυτή πρόταση για το κυνήγι φώκιας είναι απόλυτα απαράδεκτη καθώς παρεμβαίνει καταφανώς σε υποθέσεις άλλων χωρών. Ωστόσο, οι χώρες αυτές συμμορφώνονται με κανόνες και το μόνο που προσπαθούν να καταφέρουν είναι να διαχειριστούν τους φυσικούς πόρους και να παράσχουν απασχόληση στους πολίτες τους.
<P>
" υπό συζήτηση πρόταση καταστρέφει ζωές ανθρώπων και τις κοινότητες στις οποίες ζουν σε απομακρυσμένες περιοχές. Καταστρέφει, επίσης, επιχειρηματικές ευκαιρίες εκατέρωθεν του Ατλαντικού και ζημιώνει σοβαρά τις καλές σχέσεις με σημαντικούς εμπορικούς και στρατηγικής σημασίας παγκόσμιους εταίρους. Επιπλέον, παραβαίνει τους κανόνες του ΠΟΕ.
<P>
Ως Μέλη του Κοινοβουλίου έχουμε καθήκον να προστατεύουμε τους ανθρώπους και να δημιουργήσουμε ένα περιβάλλον για ευκαιρίες απασχόλησης. Με αυτήν την απαγόρευση αποτυγχάνουμε και στα δύο. Το να επιβάλουμε μια απαγόρευση στις φώκιες που χαρακτηρίζονται από υπερπληθυσμό ισοδυναμεί με τρέλα και αποτελεί πλήρη παράβαση των αξιών μας. Έχω να πω το εξής σε όλους τους συναδέλφους: σας παρακαλώ σταματήστε αυτήν την καταστροφή και καταψηφίστε την πρόταση.
<SPEAKER ID="176" NAME="Carl Schlyter" AFFILIATION="Verts/ALE">
(SV) Κυρία Πρόεδρε, είμαι πραγματικά πολύ ικανοποιημένος που επιτέλους φτάσαμε σ' αυτό το σημείο. Αρχικά πολλοί θεωρούσαν ότι ήταν αδύνατον, ότι δεν μπορούσε να πραγματοποιηθεί. Και όμως μπορούσε. Πλέον υποστηρίζουμε τους πολίτες του Καναδά που θέλουν να μην ντρέπονται πλέον για τη συμπεριφορά της χώρας τους πάνω στον πάγο.
<P>
Για τριάντα χρόνια προσπαθήσαμε να ελέγξουμε και να ρυθμίσουμε το κυνήγι αυτό. Αυτό δεν επιτεύχθηκε ούτε στη Νορβηγία ούτε στον Καναδά. Οι κανόνες δεν γίνονται σεβαστοί πάνω στον πάγο. Είναι ώρα να ξεχάσουμε την ιδέα ότι είναι δυνατόν να καταστήσουμε ανθρώπινη αυτήν την βιομηχανικής κλίμακας σφαγή για εμπορικούς σκοπούς.
<P>
Μπορούμε να ευχαριστήσουμε τις μη κυβερνητικές οργανώσεις για τη συμβολή τους για τη σημερινή απόφαση και την πλειονότητα των πολιτών που επιθυμούν την εφαρμογή αυτής της απαγόρευσης. Αποτελεί νίκη για τον κοινό νου, νίκη για τον ανθρωπισμό, νίκη για τη δημοκρατία και νίκη για όλες τις φώκιες που θα έχουν τη δυνατότητα να μεγαλώσουν χωρίς να τις χτυπούν και να τις σφάζουν μόνο και μόνο για την ανθρώπινη ματαιοδοξία. Θα ήθελα να ευχαριστήσω όλους τους συναδέλφους μου που έδωσαν αυτή τη δυνατότητα.
<SPEAKER ID="177" NAME="Christian Rovsing" AFFILIATION="PPE-DE">
(DA) Κυρία Πρόεδρε, θα ήθελα να πω ότι βρίσκω την υπόθεση παράλογη και αυτή τη στιγμή μιλώ αποκλειστικά εκ μέρους της Γροιλανδίας, η οποία είναι μέρος του Βασιλείου της Δανίας. Στο Βορρά υπάρχουν μερικοί μικροσκοπικοί και απομακρυσμένοι οικισμοί με πληθυσμό μόλις 10-20 άτομα που ζουν από το κυνήγι της φώκιας Αν τους στερήσουμε τα μέσα συντήρησής τους δεν θα έχουν καμία ελπίδα να επιβιώσουν οικονομικά. Ούτε μπορούμε να τους βρούμε εναλλακτική εργασία. Οι οικισμοί απέχουν μεταξύ τους εκατοντάδες χιλιόμετρα και θα πρέπει να είμαστε ευγνώμονες που βρίσκονται εκεί, επειδή μας δίνουν τη δυνατότητα να διατηρήσουμε τη Γροιλανδία ως τμήμα του Βασιλείου της Δανίας.
<P>
Οι Γροιλανδοί πυροβολούν τις φώκιες. Ποιος έχει κάτι εναντίον αυτού; Κανείς! Εάν δεν πυροβολήσουν αρκετές φώκιες, τότε δεν θα υπάρχουν ψάρια για να πιάσουν. Συνεπώς, αυτό που γίνεται εδώ είναι καταστροφή για τη Γροιλανδία. Το θέμα αυτό δεν έχει συζητηθεί με αρκετή λεπτομέρεια και δεν έχουν ληφθεί υπόψη οι φτωχοί άνθρωποι, από τους οποίους το μέτρο αυτό θα στερήσει τα μέσα συντήρησης χωρίς να τους προσφέρει κάποια εναλλακτική λύση. Δεν μας αντιπροσωπεύει μια τέτοια μεταχείριση των φτωχών ανθρώπων .
<SPEAKER ID="178" NAME="Caroline Lucas" AFFILIATION="Verts/ALE">
Κυρία Πρόεδρε, ως μια από τους συνυπογράφοντες της αρχικής γραπτής διακήρυξης σχεδόν πριν τρία χρόνια, η οποία ζητούσε την απαγόρευση αυτή, θα ήθελα να συγχαρώ όλους όσους εργάστηκαν για τη κατάρτιση του παρόντος σχεδίου πρότασης. Τετρακόσια είκοσι πέντε μέλη του Κοινοβουλίου μας προσυπέγραψαν τη διακήρυξη, αντικατοπτρίζοντας τη σημασία που αποδίδεται στο ζήτημα όχι μόνο μεταξύ ευρωβουλευτών, αλλά και μεταξύ ψηφοφόρων.
<P>
Σήμερα περίπου ένα εκατομμύριο φώκιες σφαγιάζονται κάθε χρόνο ανά τον κόσμο με σκοπό την εμπορική διακίνηση και όταν ψηφίσουμε για τη δέσμη μέτρων αυτή αύριο θα συμβάλουμε στο να δοθεί ένα τέλος σε ένα από τα πιο έκδηλα παραδείγματα ανθρώπινης ωμότητας.
<P>
Χαίρομαι πάρα πολύ που συμβιβασμοί όπως το προτεινόμενο σύστημα επισήμανσης απορρίφθηκαν με ισχυρή πλειοψηφία, ώστε να μπορέσουμε να ικανοποιήσουμε πλήρως τις απαιτήσεις εκατομμυρίων Ευρωπαίων πολιτών.
<P>
Θετική ψήφος σημαίνει ψήφος για το τέλος της ωμότητας. Σημαίνει, επίσης, ψήφος και νίκη για όλους εμάς που αρνηθήκαμε να δεχτούμε αρνητική απάντηση. Θυμάμαι πολύ καλά πολλές συνεδριάσεις με υπαλλήλους της Επιτροπής, όπου μας έλεγαν ότι η απαγόρευση θα ήταν απλώς αδύνατη. Αυτό λοιπόν δείχνει ότι μπορούμε να δημιουργήσουμε επαρκή πολιτική βούληση και θέλω να αποτίσω φόρο τιμής στο έργο των ΜΚΟ που μας βοήθησαν. Έτσι τα αδύνατα γίνονται δυνατά και χαίρομαι πραγματικά για αυτό.
<SPEAKER ID="179" NAME="Avril Doyle" AFFILIATION="PPE-DE">
Κυρία Πρόεδρε, η διαδικασία της συζήτησης ήταν δύσκολη, συχνά φορτισμένη συναισθηματικά, ενώ σε πολλές περιπτώσεις κυριαρχούσε η καρδιά και όχι το μυαλό. Κατανοώ τα όσα είπε ο συνάδελφος Christian Rovsing σχετικά με τις κοινότητες στις οποίες αναφέρθηκε, αλλά θα υποστηρίξω το συμβιβασμό αύριο. Ωστόσο, χρειάζομαι μια διαβεβαίωση από τον Επίτροπο. Ίσως θα μπορούσα να του υποβάλω άμεσα ένα ερώτημα μέσω της έδρας.
<P>
Κύριε Επίτροπε, αν περάσει ο συμβιβασμός αύριο, μπορείτε να με διαβεβαιώσετε ότι θα είναι εξακολουθήσει να υπάρχει η δυνατότητα χρήσης ιστού φώκιας στην ιατρική έρευνα και τη βιοπρόσθεση, όπως γίνεται αυτή τη στιγμή σε ορισμένες περιοχές του κόσμου; Για παράδειγμα, έχει σημειωθεί μεγάλη πρόοδος στην επιβίωση και την ποιότητα ζωής των καρδιοπαθών χρησιμοποιώντας τον ιστό της αορτής, του πνεύμονα και του περικαρδίου της φώκιας της Γροιλανδίας, ενώ υποτίθεται ότι το κυνήγι τους διεξάγεται με αειφόρο και όχι με απάνθρωπο τρόπο. Θα ήθελα, επίσης, να με διαβεβαιώσετε σχετικά με τις εν εξελίξει ιατρικές έρευνες και τη βιοπροσθετική χρήση των προϊόντων φώκιας στα πλαίσια του συμβιβασμού.
<SPEAKER ID="180" NAME="Marios Matsakis" AFFILIATION="ALDE">
Κυρία Πρόεδρε, και εγώ υποστηρίζω τον συμβιβασμό, αλλά δεν είμαι καθόλου σίγουρος ότι πράττουμε το σωστό, επειδή το υπό συζήτηση θέμα δεν είναι το αν σκοτώνουμε τις φώκιες ή αν οι φώκιες κινδυνεύουν να μην επιβιώσουν: αυτά τα θέματα έχουν διασαφηνιστεί.
<P>
Το θέμα είναι αν οι φώκιες θανατώνονται με ανθρώπινο τρόπο ή όχι. Φυσικά στην καθημερινή μας ζωή γνωρίζουμε ότι υπάρχουν ζώα που ευχαρίστως θανατώνουμε είτε για να τα φάμε είτε για να χρησιμοποιήσουμε τα προϊόντα τους με άλλους τρόπους. Χαιρόμαστε να έχουμε ψάρια που πεθαίνουν έχοντας υποφέρει για ώρες σε αγκίστρια και δίχτυα και δεν παραπονιόμαστε για αυτό. Γιατί, λοιπόν, παραπονιόμαστε για τις φώκιες;
<P>
Επειδή είναι όμορφα ζώα και επειδή δεν είναι ωραίο να βλέπει κανείς το αίμα τους να χύνεται πάνω στο λευκό χιόνι. Επομένως, ψηφίζουμε και αποφασίζουμε με την καρδιά μας ή με το μυαλό μας επ' αυτού; Αναρωτιέμαι.
<SPEAKER ID="181" NAME="Σταύρος Δήμας">
Μέλος της Επιτροπής. - Κυρία Πρόεδρε, θα ήθελα να ευχαριστήσω όλους τους ομιλητές της σημερινής συζήτησης για τη συμβολή τους. Χαίρομαι πάρα πολύ που μπορούμε σήμερα να καταλήξουμε σε συμφωνία κατά την πρώτη ανάγνωση σε αυτό το πολύ λεπτό θέμα.
<P>
Από τότε που το Ευρωπαϊκό Κοινοβούλιο έθιξε το θέμα πριν δύο χρόνια, η Επιτροπή πραγματοποίησε εκτενές έργο προετοιμασίας, ώστε να έχει πλήρη εικόνα της κατάστασης και να τη μοιραστεί με το ευρύ κοινό. " υποχρέωσή μας να λάβουμε πλήρως υπόψη τους προβληματισμούς που εξέφρασαν οι πολίτες της Ευρωπαϊκής Ένωσης, καθώς επίσης και την ανάγκη εναρμόνισης της εσωτερικής αγοράς, ήταν βασικά ζητήματα, με τα οποία έπρεπε να ασχοληθούμε στο παρόν νομοθέτημα.
<P>
Όταν τεθεί σε ισχύ ο κανονισμός, θα μπορέσουμε να καθησυχάσουμε ους πολίτες ότι τα προϊόντα φώκιας που προέρχονται από θηρευτικές δραστηριότητες με σκοπό την εμπορική διακίνηση δεν θα διατίθενται πλέον στην αγορά της Ευρωπαϊκής Ένωσης.
<P>
" εξαίρεση των Ινουίτ θα εξασφαλίσει ότι τα συμφέροντα αυτών, καθώς και άλλων ιθαγενών κοινοτήτων που κυνηγούν κατά παράδοση φώκιες, δεν θα υποστούν αρνητικές συνέπειες.
<P>
Σε ό,τι αφορά το θέμα στο οποίο αναφέρθηκε η κ.Doyle θα αντιμετωπιστεί με τα μέτρα εφαρμογής.
<P>
Συνεπώς, πιστεύω ότι με την έγκριση του υπό συζήτηση κανονισμού συμβάλουμε στην αύξηση της ευαισθητοποίησης και τη διατήρηση υψηλών προτύπων για την καλή διαβίωση των ζώων στην Ευρωπαϊκή Ένωση.
<P>
Επομένως, θα ήθελα να τονίσω για άλλη μια φορά τη σημασία της επίτευξης συμφωνίας σε πρώτη ανάγνωση σε ένα ζήτημα τόσο σημαντικό για τους πολίτες της Ευρωπαϊκής Ένωσης. Γι αυτό το λόγο σας παροτρύνω να υποστηρίξετε ολόκληρη τη συμβιβαστική δέσμη χωρίς τροπολογίες, ώστε να εξασφαλίσουμε μια συμφωνία σε πρώτη ανάγνωση.
<P>
Για άλλη μια φορά θα ήθελα να ευχαριστήσω την εισηγήτρια, κ.Wallis, την κ. Βrepoels και όλους όσους εργάστηκαν για την επίτευξη της συμβιβαστικής συμφωνίας.
<SPEAKER ID="182" NAME="Diana Wallis">
εισηγήτρια. - Κυρία Πρόεδρε, νομίζω ότι η αποψινή συζήτηση απεικονίζει σαφώς τη δυσκολία του ζητήματος και επομένως το πόσο υπέροχο είναι που μπορέσαμε να καταλήξουμε σε κάποια μορφή συμβιβασμού. Όπως με όλους τους συμβιβασμούς, ίσως κάποιος ή όλοι να απογοητευθούν λίγο από το ένα ή το άλλο.
<P>
Υποθέτω ότι αυτό που ήθελα να τονίσω είναι αυτό που προσπαθήσαμε να πούμε καθ' όλη τη διάρκεια των διαπραγματεύσεων μας, ότι δηλαδή ασχοληθήκαμε με ό,τι αφορά την εσωτερική αγορά, δηλαδή το εμπόριο. Δεν μπορούμε να ασχοληθούμε με το κυνήγι εδώ, κυρίως με το κυνήγι που διεξάγεται σε τρίτες χώρες. Το έργο μας ήταν δύσκολο. Πολλοί από μας εξακολουθούν να αναρωτιούνται σχετικά με την εφαρμογή και, κύριε Επίτροπε, σας είμαι ευγνώμων που με καθησυχάσατε σχετικά με τον τρόπο μεταχείρισης των ιθαγενών κοινοτήτων, πράγμα πολύ σημαντικό για πολλούς και που χρήζει προσεκτικής παρακολούθησης.
<P>
Θεωρώ ότι πολλοί από μας προβληματίζονται ακόμα σχετικά με τη νομιμότητα, ενώ πολλά έχουν λεχθεί σχετικά είτε σε επίπεδο ΠΟΕ είτε στο πλαίσιο των κανόνων της δικής μας εσωτερικής αγοράς. Αρκεί να πω αυτή τη στιγμή ότι θα ήθελα να ευχαριστήσω τους νομικούς συμβούλους και των τριών οργάνων, οι οποίοι εργάστηκαν για να φτάσουμε στο σημείο που βρισκόμαστε σήμερα. Υποπτεύομαι ότι θα έχουν περισσότερη δουλειά στο μέλλον, αλλά, όπως είπα, το αύριο είναι μια άλλη μέρα.
<P>
Σε αυτό το σημείο βρισκόμαστε λοιπόν και αναμένουμε το αποτέλεσμα της αυριανής ψηφοφορίας. Πιστεύω ότι ο συμβιβασμός αξίζει την υποστήριξή σας. Πρόκειται για ένα συμβιβασμό που εναρμονίζεται με την αρχική γραπτή διακήρυξη και τις απόψεις των Ευρωπαίων πολιτών. Ελπίζω ότι δεν θα απογοητευθούν αν δουν ότι καταστρατηγούνται με οποιοδήποτε τρόπο δικαιώματα άλλων σε άλλους τόπους. Αυτό με ενοχλούσε περισσότερο και ελπίζω ότι θα κάνετε ό,τι είναι δυνατό, κύριε Επίτροπε, για να εξασφαλίσετε την προστασία αυτών των μικρών και ευάλωτων κοινοτήτων.
<SPEAKER ID="183" NAME="Πρόεδρος">
" συζήτηση έληξε.
<P>
" ψηφοφορία θα διεξαχθεί την Τρίτη 5 Μαΐου 2009.
<P>
Γραπτές δηλώσεις (Άρθρο του Κανονισμού 142)
<SPEAKER ID="999" NAME="Filip Kaczmarek  " AFFILIATION="PPE-DE">
γραπτώς. - (PL) Κυρίες και κύριοι. υποστηρίζω την έκθεση Wallis. Εγκρίνω το σχέδιο κανονισμού που συμφωνήθηκε από τα κράτη μέλη, με βάση το οποίο θα επιβληθεί απαγόρευση στο εμπόριο προϊόντων φώκιας. Θεωρώ ότι πρέπει να υπάρχει δυνατότητα εξαιρέσεων μόνο αν και πληρούνται οι προϋποθέσεις σχετικά με τις μεθόδους θανάτωσης των ζώων αυτών. Δεν θα πρέπει να απαγορεύσουμε το κυνήγι που διεξάγουν με παραδοσιακό τρόπο οι κοινότητες των Ινουίτ.
<P>
Χάρη στον κανονισμό αυτό το εμπόριο προϊόντων φώκιας θα διεξάγεται υπό ομοιόμορφες συνθήκες σε ολόκληρη την Ευρωπαϊκή Ένωση. Ο κανονισμός έλαβε τη στήριξη πολλών πολιτών της ΕΕ, οι οποίοι είναι ευαισθητοποιημένοι με το ζήτημα της ορθής μεταχείρισης των ζώών. Όλοι γνωρίζουμε ότι συχνά οι φώκιες θανατώνονται με συνθήκες υπό τις οποίες τα ζώα, που είναι θηλαστικά και ικανά να αισθανθούν, πονούν και υποφέρουν φρικτά. Έχουμε αυτή τη στιγμή την ευκαιρία να δώσουμε τέλος σε αυτά τα δεινά. Ας το πράξουμε. Ως αποτέλεσμα της απαγόρευσης αγαθά που φτιάχνονται από το κρέας, το λίπος και το δέρμα της φώκιας, όπως τσάντες, παπούτσια, καπέλα και γάντια, θα εξαφανισθούν από την κοινή αγορά. Επιπλέον, δεν θα επιτρέπεται η θέση σε εμπορία ορισμένων φαρμακευτικών προϊόντων με συστατικά που προέρχονται από τη φώκια, όπως τα συμπληρώματα διατροφής. Σας ευχαριστώ πάρα πολύ.
<SPEAKER ID="998" NAME="Lasse Lehtinen  " AFFILIATION="PSE">
γραπτώς. - (FI) Κατανοώ ότι η Ευρωπαϊκή Ένωση θα έπρεπε να προσπαθήσει να κάνει κινήσεις καλής θέλησης προς τους πολίτες εν όψει των εκλογών, αλλά αυτή τη φορά η Επιτροπή ισορροπεί πάνω σε ένα στρώμα λεπτού πάγου. Εάν η Ευρώπη επιχειρήσει να απαγορεύσει ή να περιορίσει τις παραδόσεις άλλων δημοκρατικών χωρών, ίσως η καλή αυτή θέληση να γυρίσει εναντίον της. Περιμένω τη μέρα που η "νωμένες Πολιτείες της Αμερικής ή η Αυστραλία θα ξυπνήσουν και θα συνειδητοποιήσουν το γεγονός ότι στην Ισπανία γίνονται ταυρομαχίες και στη Φιλανδία πραγματοποιείται το κυνήγι της άλης.
<P>
Κάθε χρόνο στη χώρα μου, τη Φινλανδία, ψαράδες πιάνουν μερικές εκατοντάδες φώκιες, επειδή ο πληθυσμός τους έχει σημειώσει ραγδαία αύξηση και σύντομα θα απειλούν τα ιχθυοαποθέματα της Βαλτικής θάλασσας. Σύμφωνα με το συμβιβασμό στον οποίο καταλήξαμε με το Συμβούλιο οι αλιείς μπορούν να εξακολουθήσουν τη δραστηριότητά τους όπως πριν με την προϋπόθεση ότι δεν θα τους αποφέρει κέρδος. Έχω την αρχή να μην υποστηρίζω τη συμμόρφωση με νόμους, της οποίας δεν είναι δυνατή η εποπτεία, αλλά ο συμβιβασμός αποτελεί σίγουρα βελτίωση του αποτελέσματος της ψηφοφορίας της επιτροπής.

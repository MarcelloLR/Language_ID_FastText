<CHAPTER ID="003">
Ταξινόμηση, επισήμανση και συσκευασία ουσιών και μειγμάτων - Ταξινόμηση, επισήμανση και συσκευασία ουσιών και μειγμάτων (προσαρμογή των οδηγιών 76/768/ΕΟΚ, 88/378/ΕΟΚ, 1999/13/ΕΚ, 2000/53/ΕΚ, 2002/96/ΕΚ και 2004/42/ΕΚ) - Ταξινόμηση, επισήμανση και συσκευασία ουσιών και μιγμάτων (προσαρμογή του κανονισμού (ΕΚ) αριθ. 648/2004) (συζήτηση) 
<SPEAKER ID="007" NAME="Πρόεδρος">
" ημερήσια διάταξη προβλέπει την κοινή συζήτηση:
<P>
της έκθεσης της Amalia Sartori, εξ ονόματος της Επιτροπής Περιβάλλοντος, Δημόσιας Υγείας και Ασφάλειας των Τροφίμων, σχετικά με την πρόταση κανονισμού του Ευρωπαϊκού Κοινοβουλίου και του Συμβουλίου που αφορά την ταξινόμηση, την επισήμανση και τη συσκευασία ουσιών και μειγμάτων και για την τροποποίηση της οδηγίας 67/548/ΕΟΚ και του κανονισμού (ΕΚ) αριθ. 1907/2006 - C6-0197/2007 -,
<P>
της έκθεσης της Amalia Sartori, εξ ονόματος της Επιτροπής Περιβάλλοντος και Ασφάλειας των Τροφίμων, σχετικά με την πρόταση απόφασης του Ευρωπαϊκού Κοινοβουλίου και του Συμβουλίου για την τροποποίηση των οδηγιών 76/768/ΕΟΚ, 88/378/ΕΟΚ, 1999/13/ΕΚ, 2000/53/ΕΚ, 2002/96/ΕΚ και 2004/42/ΕΚ ώστε να προσαρμοστούν με τον κανονισμό (ΕΚ) ... για την ταξινόμηση, την επισήμανση και τη συσκευασία ουσιών και μειγμάτων και για την τροποποίηση της οδηγίας 67/548/EΟΚ και του κανονισμού (EΚ) αριθ. 1907/2006 - C6-0347/2007 -, και
<P>
της έκθεσης της Amalia Sartori, εξ ονόματος της Επιτροπής Περιβάλλοντος, Δημόσιας Υγείας και Ασφάλειας των Τροφίμων, σχετικά με την πρόταση κανονισμού του Ευρωπαϊκού Κοινοβουλίου και του Συμβουλίου για την τροποποίηση του κανονισμού (ΕΚ) αριθ. 648/2004 με σκοπό την προσαρμογή του στον κανονισμό (ΕΚ) αριθ. ... για την ταξινόμηση, την επισήμανση και τη συσκευασία ουσιών και μειγμάτων και για την τροποποίηση της οδηγίας 67/548/ΕΟΚ και του κανονισμού (ΕΚ) αριθ. 1907/2006 - C6-0349/2007 -.
<SPEAKER ID="008" NAME="Günter Verheugen" LANGUAGE="DE">
Κυρία Πρόεδρε, κυρίες και κύριοι, εκ μέρους του συναδέλφου μου, Επιτρόπου Δήμα, θα ήθελα καταρχάς να ευχαριστήσω την εισηγήτρια, κ. Sartori, για το ενδελεχές της έργο σε αυτή τη δύσκολη πρόταση. " σκληρή της εργασία κατέστησε δυνατή την επίτευξη συμφωνίας με το Συμβούλιο σε πρώτη ανάγνωση, κάτι για το οποίο η Επιτροπή είναι ενθουσιασμένη. Για άλλη μια φορά, ασχολούμαστε με τις χημικές ουσίες και την προστασία των ανθρώπων και του περιβάλλοντος από πιθανώς επικίνδυνες επιπτώσεις.
<P>
Οι χημικές ουσίες δεν αποτελούν ένα καθαρά ευρωπαϊκό πρόβλημα, ή ευρωπαϊκό μονοπώλιο. Παράγονται, διατίθενται στο εμπόριο και χρησιμοποιούνται σε ολόκληρο τον κόσμο, και οι κίνδυνοι οι οποίοι συνδέονται με τη χρήση χημικών ουσιών είναι ίδιοι, ανεξαρτήτως του τόπου. Επομένως, ευλόγως προσπαθήσαμε να επιτύχουμε ένα παγκόσμιο σύστημα για την περιγραφή και την επισήμανση αυτών των κινδύνων. " νομοθεσία που πρόκειται να εγκρίνουμε σήμερα δημιουργεί τη βάση για μια ομοιόμορφη πληροφόρηση σε συνάρτηση με το περιβάλλον, την υγεία και την ασφάλεια σχετικά με πιθανώς επικίνδυνες χημικές ουσίες.
<P>
" προστασία της υγείας και του περιβάλλοντος θα καταστεί διαφανής και συγκρίσιμη σε παγκόσμιο επίπεδο, μόνο όταν θα χρησιμοποιούνται εναρμονισμένα πρότυπα υπολογισμού για τον καθορισμό και την επισήμανση των κινδύνων, τους οποίους ενέχουν οι χημικές ουσίες. Επίσης, δεν πρέπει να υποτιμούμε τα οικονομικά πλεονεκτήματα. Οι ευρωπαϊκές επιχειρήσεις θα εξοικονομούν χρήματα, επειδή δεν θα χρειάζεται να αξιολογούν διαδικασίες χημικών κινδύνων, οι οποίες εφαρμόζονται σε διάφορες χώρες σύμφωνα με διαφορετικά κριτήρια και διαφορετικά συστήματα. Από αυτή την εναρμόνιση θα ωφεληθούν επίσης επαγγελματίες χρήστες χημικών ουσιών και καταναλωτές σε όλο τον κόσμο. Οι άνθρωποι οι οποίοι χρησιμοποιούν χημικές ουσίες δεν θα χρειάζεται πλέον να εξοικειώνονται με πολλά διαφορετικά συστήματα προκειμένου να γνωρίζουν ποιο είναι το επίπεδο του κινδύνου τον οποίο ενδεχομένως ενέχει μια χημική ουσία.
<P>
Ο συμβιβασμός τον οποίο παρουσιάζει η εισηγήτρια είναι ισορροπημένος και λαμβάνει ιδιαίτερα υπόψη ζητήματα, όπως η δυνατότητα υλοποίησης και η σαφήνεια των διατάξεων. Παρότι οι τροπολογίες τις οποίες πρότειναν οι συν-νομοθέτες είναι πάρα πολλές, δεν μεταβάλλουν σημαντικά τις υποκείμενες αρχές ή τη βασική δομή της αρχικής πρότασης της Επιτροπής. Επομένως, η Επιτροπή είναι σε θέση να συμφωνήσει με αυτές τις προτάσεις. Ακόμη και όταν προετοιμάζαμε την πρόταση, η Επιτροπή προσπάθησε να διατηρήσει αμετάβλητο το ισχύον ιδιαίτερα υψηλό επίπεδο προστασίας της ανθρώπινης υγείας και του περιβάλλοντος. Είμαι πολύ ικανοποιημένος από το γεγονός ότι το Κοινοβούλιο και το Συμβούλιο συμμερίζονται τη βασική μας άποψη. " στενή, εποικοδομητική συνεργασία ανάμεσα στο Κοινοβούλιο, το Συμβούλιο και την Επιτροπή, ωφέλησε σημαντικά τη διαδικασία διαπραγμάτευσης και, όπως προείπα, αυτό σημαίνει ότι μπορούμε να αποδεχθούμε όλους τους συμβιβασμούς τους οποίους πρότεινε η κ. Sartori.
<SPEAKER ID="009" NAME="Amalia Sartori" LANGUAGE="IT">
Κύριε Πρόεδρε, κυρίες και κύριοι, όπως υπενθύμισα ήδη στον Επίτροπο, τους τελευταίους μήνες έχουμε θίξει επανειλημμένως το ζήτημα της ταξινόμησης, της επισήμανσης και της συσκευασίας χημικών ουσιών και μειγμάτων, ένα σύστημα το οποίο είναι περισσότερο γνωστό με το ακρωνύμιο "GHS", για το οποίο είμαι εισηγήτρια.
<P>
Για τον λόγο αυτό, αντί να συζητηθούν εκ νέου οι τεχνικές λεπτομέρειες του φακέλου, θα ήθελα να ξεκινήσω ευχαριστώντας τους συναδέλφους μου και τους σκιώδεις εισηγητές, με τους οποίους συνεργάστηκα για την επίτευξη ενός εποικοδομητικού και εξαιρετικά ικανοποιητικού διαλόγου ο οποίος βασίστηκε σε εκτεταμένη συνεργασία και διαφάνεια. Θα ήθελα συγκεκριμένα να σας ευχαριστήσω όλους για την υποστήριξη και την πίστη που δείξατε στο πρόσωπό μου. Αυτό συντέλεσε σημαντικά στην επίτευξη ενός ικανοποιητικού αποτελέσματος στις διαπραγματεύσεις με το Συμβούλιο και την Επιτροπή.
<P>
Θα ήθελα επίσης να ευχαριστήσω τους συντάκτες των γνωμοδοτήσεων από τις αντίστοιχες επιτροπές -την κ. Laperrouze από την Επιτροπή Βιομηχανίας, Έρευνας και Ενέργειας, και τον κ. Schwab, από την Επιτροπή Εσωτερικής Αγοράς και Προστασίας των Καταναλωτών- οι οποίοι συμμετείχαν βάσει της διαδικασίας ενισχυμένης συνεργασίας. Οι γνωμοδοτήσεις, οι οποίες εγκρίθηκαν από αυτές τις δύο επιτροπές, στην πραγματικότητα, συμπλήρωσαν και ενίσχυσαν την πρόταση, καθιστώντας την αποτελεσματικότερη και απλούστερη για τους τελικούς χρήστες: με τον όρο αυτό εννοώ τους καταναλωτές, τις επιχειρήσεις, τις επαγγελματικές ενώσεις, τις εποπτικές αρχές και τα κράτη μέλη. Θα ήθελα να αναφέρω το εξαιρετικό έργο που επιτέλεσαν οι υπάλληλοι του Κοινοβουλίου και μέλη των ομάδων που μας βοήθησαν, καθώς και εκπρόσωποι της Επιτροπής και του Συμβουλίου.
<P>
Κατά τους τελευταίους μήνες όλοι εργαστήκαμε για τη μείωση του αριθμού των τροπολογιών και την επίτευξη συναίνεσης για συγκεκριμένους συμβιβασμούς. Μετά από τριμερείς τεχνικές συζητήσεις διάρκειας δύο μηνών με άλλα θεσμικά όργανα, επιτύχαμε μια ικανοποιητική συμβιβαστική δέσμη με το Συμβούλιο, η οποία εγκρίθηκε από την COREPER στις 27 Ιουνίου και η οποία, εάν η σημερινή ψηφοφορία έχει θετική έκβαση, θα μας επιτρέψει να καταλήξουμε σε συμφωνία σε πρώτη ανάγνωση.
<P>
Με αυτή τη νέα νομοθεσία, πρέπει, αφενός, να διατηρήσουμε τις δεσμεύσεις τις οποίες έχουμε αναλάβει σε διεθνές επίπεδο -και, ως εκ τούτου, να διασφαλίσουμε ότι το GHS του Ο"Ε συνάδει με τη νομοθεσία μας από άποψη περιεχομένου- και, αφετέρου, πρέπει να τηρήσουμε τις ισχύουσες προθεσμίες, τις οποίες επιβάλλει η νομοθεσία μας στο πλαίσιο του REACH.
<P>
Με αυτή τη νέα νομοθεσία, θα κατορθώσουμε ταυτόχρονα να προστατεύουμε επίσης καλύτερα τους χρήστες από τις ουσίες αυτές, και να καταστήσουμε τις επιχειρήσεις μας ανταγωνιστικότερες και αποδοτικότερες. Βάσει αυτών των νέων κανόνων, οι οποίοι είναι πανομοιότυποι σε όλο τον κόσμο, οι χώρες δεν θα επιτρέπεται να θεωρούν το ίδιο προϊόν περισσότερο ή λιγότερο επικίνδυνο από ό,τι θεωρείται σε άλλες χώρες. Μέχρι τώρα δεν ισχύει κάτι τέτοιο. Αυτό όχι μόνο είναι παράλογο, δεδομένου ότι η ίδια ουσία παρουσιάζει τους ίδιους κινδύνους ανεξάρτητα από το πού βρίσκεται, αλλά είναι και εξαιρετικά επικίνδυνο όταν τα προϊόντα αυτά εξάγονται από μία χώρα σε άλλη και καταλήγουν να χρησιμοποιούνται από ανθρώπους, οι οποίοι δεν έχουν ιδέα για τους κινδύνους που ενέχουν τα προϊόντα τα οποία χρησιμοποιούν.
<P>
Πιστεύω, επομένως, ότι για τους χρήστες και τους εργαζόμενους στον τομέα αυτό, ειδικότερα στον εξαιρετικά υψηλό αριθμό μικρών και μεσαίων επιχειρήσεων, η πρότασή μας μπορεί να αποτελέσει μια αποτελεσματική απάντηση, όχι μόνο για όλους τους πολίτες μας και όλους τους Ευρωπαίους, αλλά και για τους πολίτες σε όλο τον κόσμο.
<SPEAKER ID="010" NAME="Anne Laperrouze">
συντάκτρια γνωμοδότησης της Επιτροπής Βιομηχανίας, Έρευνας και Ενέργειας. - (FR) Κυρία Πρόεδρε, κύριε Επίτροπε, κυρίες και κύριοι, θα ήθελα καταρχάς να συγχαρώ την κ. Sartori, την εισηγήτριά μας, και τους σκιώδεις εισηγητές από τις άλλες ομάδες. Πιστεύω ότι το έργο το οποίο έχουμε επιτελέσει, αν και με ένα κείμενο 2 000 σελίδων δεν ήταν καθόλου εύκολο, σημείωσε πραγματική πρόοδο.
<P>
Θα μιλήσω καταρχάς εξ ονόματος της Επιτροπής Βιομηχανίας, Έρευνας και Ενέργειας, για την οποία ήμουν συντάκτρια της γνωμοδότησης, και στη συνέχεια εκ μέρους της πολιτικής μου ομάδας.
<P>
" Επιτροπή Βιομηχανίας έχει εγκρίνει διάφορες τροπολογίες, τις κυριότερες από τις οποίες θα αναφέρω στη συνέχεια εν συντομία.
<P>
Έπρεπε να ληφθεί υπόψη η κατάσταση των ΜΜΕ: εξέφρασαν το ενδιαφέρον τους για το ζήτημα αυτό κατά τη διάρκεια των προκαταρκτικών διαβουλεύσεων με την Επιτροπή. Από τις 360 εταιρείες, 45%, οι οποίες απασχολούν λιγότερους από 250 εργαζομένους, ανταποκρίθηκαν σε αυτή τη διαδικτυακή διαβούλευση την οποία διενήργησε η Επιτροπή μεταξύ 21 Αυγούστου και 21 Οκτωβρίου 2006.
<P>
" επιτροπή μας θέλησε να επισημάνει το γεγονός ότι πέρα από την παροχή των απαραίτητων πληροφοριών, σκοπός του GHS είναι επίσης η προστασία των καταναλωτών και του περιβάλλοντος. " επιτροπή μας ζήτησε από τα κράτη μέλη να θεσπίσουν μια διαδικασία η οποία θα συνδράμει όλους τους προμηθευτές, ιδίως τις ΜΜΕ, σε συγκεκριμένους τομείς της παραγωγής, στον καθορισμό της ορθής ταξινόμησης, επισήμανσης και συσκευασίας των ουσιών και των μειγμάτων αυτών.
<P>
" επιτροπή μας επέμενε επίσης να υπάρχει συνέπεια με το REACH, και επομένως κατέθεσε τροπολογίες σχετικά με τη χωρητικότητα.
<P>
Τέλος, βασιζόμενη σε κάτι παραπάνω από μια απλή επιθυμία για την αποφυγή επικάλυψης της νομοθεσίας σχετικά με τη συσκευασία, η επιτροπή μας θέλησε να προλάβει το ενδεχόμενο διαφωνίας για την ερμηνεία των απαιτήσεων του κανονισμού, εν προκειμένω μεταξύ του προμηθευτή και ενός κράτους μέλους, και την ανάγκη για μια διαδικασία η οποία θα διασφαλίζει την εναρμόνιση της ταξινόμησης.
<P>
Έρχομαι τώρα στον ρόλο μου ως σκιώδης εισηγήτρια της Ομάδας της Συμμαχίας Φιλελευθέρων και Δημοκρατών για την Ευρώπη, και θα επισημάνω ορισμένες από τις κατευθυντήριες αρχές της προσέγγισής μας.
<P>
Φυσικά, χαιρετίζουμε αυτή την πρωτοβουλία. Μια οικουμενική προσέγγιση συνάδει απόλυτα με τον στόχο της προστασίας της υγείας και του περιβάλλοντος με αποτελεσματικότερο τρόπο, ενώ προβλέπει τη διάθεση προϊόντων στο εμπόριο.
<P>
Εφόσον πρόκειται για ένα οικουμενικό σύστημα, είναι σημαντικό το γεγονός ότι ο μελλοντικός κανονισμός δεν θέτει περιορισμούς στις ευρωπαϊκές επιχειρήσεις, οι οποίοι δεν ισχύουν για τους διεθνείς τους ανταγωνιστές. Θα ήταν ευκταίο η πρόταση να είναι συνεπής με το REACH όσον αφορά την προσέγγιση τόσο βάσει των χρονικών πλαισίων, όσο και βάσει της χωρητικότητας, και όσον αφορά τα παραρτήματα, ιδίως το Παράρτημα VI.
<P>
Σε ό,τι αφορά τις διατιθέμενες πληροφορίες σχετικά με το τελικό προϊόν, έχοντας υπόψη ότι η Ευρωπαϊκή Επιτροπή προτίμησε να περιλάβει σ' αυτές τη μεταπαραγωγή, η ποιότητα και η ορθότητα των πληροφοριών, και όχι η ποσότητά τους, θα πρέπει να αποτελούν την κατευθυντήρια αρχή. " Ομάδα μας είχε την αίσθηση ότι έπρεπε να αναγνωριστεί η ύπαρξη και η αξία άλλων πηγών πληροφόρησης, ιδίως ΜΚΟ και της βιομηχανίας, αλλά και η σπουδαιότητα εργαλείων επικοινωνίας, όπως το Διαδίκτυο. Πρέπει επίσης να προστατεύεται η εμπιστευτικότητα ορισμένων πληροφοριών. Τέλος, η νομοθεσία αυτή δεν πρέπει να συνεπάγεται αύξηση των δοκιμών σε ζώα.
<P>
Λόγω του αυστηρού χρονοδιαγράμματος, αλλά και της πολυπλοκότητας των παραρτημάτων, θυμούμαι ότι οι βουλευτές του ΕΚ απεφάσισαν να μην τα τροποποιήσουν. Σκοπός αυτής της απόφασης ήταν επίσης η ενίσχυση των διαπραγματεύσεων. Επρόκειτο για μια σημαντική παραχώρηση του Κοινοβουλίου. Ωστόσο, παρατηρήσαμε σε αυτή την περίπτωση ότι ένα από αυτά τα παραρτήματα εγείρει σοβαρό πρόβλημα άμεσης συμμόρφωσης και υλοποίησης για τους ενδιαφερόμενους κλάδους.
<P>
Το παράρτημα VI αποτελεί κατάλογο ουσιών με εναρμονισμένες ταξινομήσεις σε ευρωπαϊκό επίπεδο. Ένας παρόμοιος κατάλογος υπάρχει, ωστόσο, ήδη και η βιομηχανία χρησιμοποιεί τον υφιστάμενο αυτό κατάλογο για να ταξινομεί και να επισημαίνει μείγματα. Όταν όμως πραγματοποιήθηκε η μεταφορά, ο κατάλογος αυτός υπεβλήθη σε τροποποιήσεις και θα πρέπει να εφαρμοσθεί μόλις τεθεί σε ισχύ το GHS, αν και στην περίπτωση των τεχνικών προσαρμογών, το χρονικό πλαίσιο είναι τουλάχιστον 18 μήνες.
<P>
Πολλές ΜΜΕ προβληματίζονται σχετικά με αυτή την αλλαγή. Είναι σημαντικό να καταλήξουμε σε συμφωνία με το Συμβούλιο σε πρώτη ανάγνωση και να σταματήσουμε να εκδίδουμε διατάξεις όσο το δυνατόν συντομότερα, προκειμένου να δώσουμε χρόνο στη βιομηχανία και στους χρήστες να προσαρμοσθούν στο νέο σύστημα και να το καταστήσουμε λειτουργικό έως το τέλος του 2008.
<P>
Συνεπώς, ζητώ από την Επιτροπή να προτείνει μια λύση η οποία δίνει στη βιομηχανία αρκετό χρόνο προκειμένου να συμμορφωθεί με τις απαιτήσεις του κανονισμού, χωρίς δυσανάλογες επιπτώσεις.
<P>
Κατόπιν του τριμερούς διαλόγου, πέρα από το πρόβλημα με το παράρτημα, το κείμενο το οποίο τίθεται σε ψηφοφορία θεωρώ ότι είναι καλό. Θα ήθελα απλώς να επισημάνω ορισμένα βασικά σημεία. Έχουμε μιλήσει αρκετά για τις ουσίες ΑΒΤ. Δεν καλύπτονται από το GHS των "νωμένων Εθνών. Το Κοινοβούλιο έχει εξασφαλίσει τη συμφωνία της Ευρωπαϊκής Επιτροπής για την προώθηση της ταξινόμησής τους σε επίπεδο "νωμένων Εθνών. Το Κοινοβούλιο έχει επίσης εξασφαλίσει την κατάργηση της διαίρεσης της κατηγορίας "ερεθισμός των οφθαλμών" σε υποκατηγορίες, η οποία αδιαμφισβήτητα θα οδηγούσε σε αύξηση του αριθμού των δοκιμών σε ζώα, χωρίς να τους προσδίδει καμία ουσιαστική αξία. Μπορούμε επίσης να αναφέρουμε ότι απαγορεύεται η διενέργεια δοκιμών σε ανθρώπους για τον αποκλειστικό σκοπό αυτού του κανονισμού, και ότι το GHS των "νωμένων Εθνών αποτελεί μια δυναμική διαδικασία· έχει βρεθεί ένας μηχανισμός ο οποίος επιτρέπει να λαμβάνονται υπόψη στο ευρωπαϊκό GHS οι τροποποιήσεις του GHS των "νωμένων Εθνών. " εμπιστευτικότητα προστατεύεται με ισορροπημένο τρόπο.
<P>
" συνέπεια με το REACH είναι εγγυημένη και το Κοινοβούλιο έχει αποδεχθεί ένα μηδενικό κατώτατο όριο για την καταλογογράφηση και την κοινοποίηση, αν και αρχικά επιθυμούσαμε την εφαρμογή του κατώτατου ορίου του ενός τόνου για συγκεκριμένες κατηγορίες προϊόντων. Αυτό το μηδενικό κατώτατο όριο κατέστη αποδεκτό, επειδή ουσίες και μείγματα αποκλειστικά για σκοπούς έρευνας και ανάπτυξης εξαιρούνται από το πεδίο εφαρμογής.
<P>
Πιστεύω ότι εργαστήκαμε καλά και ελπίζω ότι η ψηφοφορία θα είναι θετική και ότι το GHS θα εφαρμοσθεί καταλλήλως.
<SPEAKER ID="011" NAME="Andreas Schwab" LANGUAGE="DE">
Κυρία Πρόεδρε, κύριε Επίτροπε, κυρίες και κύριοι, θα ήθελα καταρχάς να δηλώσω ότι ο συμβιβασμός τον οποίο παρουσίασε η κ. Sartori εξ ονόματος της Επιτροπής Περιβάλλοντος, Δημόσιας Υγείας και Ασφάλειας των Τροφίμων έδωσε μεγάλη χαρά στην Επιτροπή Εσωτερικής Αγοράς και Προστασίας των Καταναλωτών. Πιστεύουμε ότι, με τη λύση αυτή, καταλήξαμε σε έναν πολύ καλό συμβιβασμό και μια πολύ καλή λύση, τόσο για τις εταιρείες χημικών της ευρωπαϊκής εσωτερικής αγοράς -οι περισσότερες από τις οποίες δραστηριοποιούνται παγκοσμίως- όσο και για τους καταναλωτές, και ότι επιτύχαμε επίσης έναν πολύ καλό συμβιβασμό για τους καταναλωτές που έχουν ευαισθησίες.
<P>
Αυτό στάθηκε εφικτό μόνο χάρη στη φιλική, αδιάκοπη συνεργασία μεταξύ των εισηγητών. Θα ήθελα ειδικότερα να ευχαριστήσω την κ. Sartori για τον τρόπο με τον οποίο κατηύθυνε τις διαπραγματεύσεις -και στο πλαίσιο του τριμερούς διαλόγου- καθώς εν τέλει, δεν υπάρχει αμφιβολία ότι η καθοδήγηση αυτή είχε κρίσιμη σημασία για την επίτευξη μιας λύσης η οποία θα εκπλήρωνε τις προσδοκίες όλων.
<P>
Είμαι ικανοποιημένος από το αποτέλεσμα, επειδή πιστεύω ότι, από την πλευρά της εσωτερικής αγοράς, και των εταιρειών -ιδίως των εταιρειών χημικών, η εμπειρία των οποίων σε ευρωπαϊκό επίπεδο όσον αφορά το REACH δεν είναι 100% θετική- το σύστημα οικουμενικής εναρμόνισης για την ταξινόμηση και την επισήμανση των επικίνδυνων χημικών ουσιών (GHS), ως καθολική κατευθυντήρια γραμμή που έχει δημιουργηθεί από τα "νωμένα Έθνη, μπορεί να εφαρμοσθεί στην ευρωπαϊκή εσωτερική αγορά με έναν ιδιαίτερα μη γραφειοκρατικό τρόπο και με πρακτικό προσανατολισμό. " εφαρμογή του θα φέρει άμεσα ανταγωνιστικά πλεονεκτήματα στην ευρωπαϊκή εσωτερική αγορά για επιχειρήσεις, οι οποίες δραστηριοποιούνται σε αυτή την αγορά, καθότι η εναρμονισμένη επισήμανση αποτελεί ένα σημαντικό βήμα προόδου σε σύγκριση με την ισχύουσα νομοθεσία, η οποία εξακολουθεί να διαφέρει σε ορισμένες απομακρυσμένες περιοχές.
<P>
Κύριε Επίτροπε, στο πλαίσιο των συζητήσεων του τριμερούς διαλόγου, συζητήσαμε επίσης συνοπτικά για το γεγονός ότι η νομοθεσία για τη μεταφορά αυτών των καταναλωτικών αγαθών δεν έχει ακόμη εναρμονιστεί και ότι, επομένως, θα άξιζε να εξεταστεί το ενδεχόμενο τους επόμενους μήνες να εστιάσουμε στη θέσπιση νομοθεσίας για τη μεταφορά χημικών.
<P>
Δεύτερον, ορθώς παρέμειναν κλειστά τα παραρτήματα -και στο σημείο αυτό θα ήθελα να υποστηρίξω την κ. Laperrouze της Ομάδας της Συμμαχίας Φιλελευθέρων και Δημοκρατών για την Ευρώπη, με την οποία η συνεργασία ήταν επίσης εξαιρετική- επειδή η κίνηση αυτή μας έδωσε τη δυνατότητα να εμποδίσουμε τη συζήτηση να εξελιχθεί με τον τρόπο που εξελίχθηκε η συζήτηση για το REACH. Αν και αυτό σήμαινε ότι παραλείφθηκαν συγκεκριμένα επιμέρους σημεία τα οποία θα θέλαμε να βελτιώσουμε, με τη σοφία της αποκτηθείσας πείρας, διαπιστώνουμε ότι πράγματι ακολουθήσαμε τη σωστή οδό.
<P>
Παρόλα αυτά, θα ήθελα να εκφράσω την υποστήριξή μου προς την επιθυμία της κ. Laperrouze να οριστεί μια μεταβατική προθεσμία στο παράρτημα 6 για τις ουσίες οι οποίες τροποποιήθηκαν στο εν λόγω παράρτημα, επειδή όταν ξεκίνησαν οι διαβουλεύσεις δεν ήταν δυνατόν να προβλέψουμε ότι δεν θα καλύπτονταν από τη λύση την οποία επιλέξαμε. Κύριε Επίτροπε, θα το εκτιμούσα ιδιαιτέρως εάν σχολιάζατε συνοπτικά αυτή την περίπτωση στην απάντησή σας.
<P>
Οι χρήστες χημικών καταναλωτικών προϊόντων δεν είναι, κατά κανόνα, εξοικειωμένοι με τη σύνθεση αυτών των προϊόντων. Όταν συζητούσαμε για το GHS, προσδώσαμε ως εκ τούτου ιδιαίτερη σημασία στην υλοποίησή του με τρόπο ο οποίος θα ήταν πρακτικός για τους καταναλωτές. Αν και δεν ήταν δυνατόν να εξετάσουμε λεπτομερώς κάθε επιμέρους περίπτωση, βρήκαμε μια λύση -τουλάχιστον για τα περισσότερα κοινά καταναλωτικά προϊόντα, όπως η σκόνη πλυσίματος και τα απορρυπαντικά- βάσει της οποίας οι καταναλωτές θα ενημερώνονται για τα χημικά που περιέχουν αυτά τα προϊόντα, ενώ επίσης τους δίνει τη δυνατότητα να τα χρησιμοποιούν στο μέλλον όπως ακριβώς και στο παρελθόν.
<P>
Ίσως μπορώ να σας δώσω ένα παράδειγμα: παλαιότερα, το υγρό πιάτων μπορούσε να χρησιμοποιηθεί μόνο σε μεγάλα μπουκάλια πολλών λίτρων. " διαρκώς φιλικότερη προς το περιβάλλον τεχνολογία του τομέα παρασκευής και χρήσης αυτών των προϊόντων, κατέστησε δυνατή τη διαρκή μείωση της απαιτούμενης ποσότητας του υγρού πιάτων, με αποτέλεσμα τώρα, τα μεγαλύτερα δοχεία που υπάρχουν στις κουζίνες να είναι μόνο 300 ml ή 500 ml.
<P>
Δεν υπάρχει αμφιβολία ότι έχει αυξηθεί η συγκέντρωση των χημικών σε αυτά τα προϊόντα, υπέρ όμως των καταναλωτών, αύξηση η οποία είναι συμβατή με την παρούσα λύση του GHS, επειδή γνωρίζουμε ότι οι άνθρωποι χρησιμοποιούν τα προϊόντα αυτά καθημερινά, και έτσι δεν χρειάστηκε να τα ταξινομήσουμε σε επιπλέον κατηγορίες.
<P>
Αυτό καλύπτει όλα τα σημεία τα οποία αφορούν την εσωτερική αγορά. Σας ευχαριστώ για την προσοχή σας.
<SPEAKER ID="012" NAME="Guido Sacconi">
εξ ονόματος της Ομάδας PSE. - (IT) Κυρία Πρόεδρε, κυρίες και κύριοι, σε μια κατάσταση όπως αυτή, στην οποία όλοι συμφωνούμε, η συζήτησή μας κινδυνεύει να χαρακτηριστεί από παλιλλογία. Από την πλευρά μου, θα ήθελα απλώς να κάνω τρεις πολύ σύντομες παρατηρήσεις πολιτικού περιεχομένου, καθώς συμφωνώ απόλυτα με όσα έχουν αναφέρει οι συνάδελφοι βουλευτές.
<P>
" πρώτη παρατήρηση, φυσικά, αφορά την αναγνώριση της επιμονής την οποία επέδειξε η εισηγήτριά μας εξαρχής. Από τις πρώτες κιόλας συνεδριάσεις επέδειξε πολιτική αποφασιστικότητα για το κλείσιμο του φακέλου σε πρώτη ανάγνωση, και μάλιστα σχεδόν μας ανάγκασε να το πράξουμε, μην αφήνοντάς μας άλλη επιλογή. Ωστόσο, ήμαστε όλοι πεπεισμένοι ότι αυτό ήταν αναγκαίο, προκειμένου να θεσπίσουμε γρήγορα νομοθεσία για την άμεση ταξινόμηση όλων των ουσιών και την πραγματοποίηση ενός ουσιαστικού βήματος προς αυστηρότερα πρότυπα για την προστασία της υγείας των καταναλωτών και -συμφωνώ σε αυτό το σημείο- της υγείας των εργαζομένων οι οποίοι χρησιμοποιούν αυτές τις ουσίες σε πολλούς διαφορετικούς τομείς, ιδίως στο πιο πολύπλοκο περιβάλλον μιας μικρής επιχείρησης.
<P>
Δεύτερον, αποφύγαμε τον αυξανόμενο κίνδυνο επανέναρξης των προηγούμενων συζητήσεων που είχαν εγκαταλειφθεί με την έγκριση του REACH, κάτι το οποίο προσδοκούσα ιδιαίτερα να συμβεί. Σε διεθνές επίπεδο, πιστεύω ότι και το γεγονός ακόμη ότι το REACH χρησιμοποιείται ολοένα περισσότερο ως δείκτης αναφοράς σε διεθνές επίπεδο από άλλες χώρες, οι οποίες το χρησιμοποιούν ως πρότυπο για την προσαρμογή της νομοθεσίας τους, είναι ιδιαίτερα ικανοποιητικό.
<P>
Εν πάση περιπτώσει, οι διατάξεις οι οποίες αφορούν την ταξινόμηση ουσιών επί των οποίων πρόκειται να διεξαχθεί ψηφοφορία, πρέπει να προσαρμοσθούν και να ενσωματωθούν, ούτως ώστε να ανταποκρίνονται στον βασικό κανονισμό σχετικά με την ταξινόμηση, την επισήμανση και τη συσκευασία ουσιών και μειγμάτων χωρίς την προσθήκη νέων στοιχείων.
<P>
Σε τελική ανάλυση, αυτό σημαίνει, όπως όλοι οι συνάδελφοι βουλευτές γνωρίζουν, ότι το GHS δεν αποτελεί την τελευταία λέξη στο ζήτημα της ταξινόμησης και της επισήμανσης ουσιών. " PDT έχει συζητηθεί αρκετά. Δεν πρέπει να ξεχνούμε ότι πρόκειται για μια συνεχιζόμενη διαδικασία. Για την ώρα εφαρμόζουμε ό,τι διαθέτουμε ήδη, και ταξινομούμε ουσίες για τις οποίες ο Ο"Ε έχει ήδη διεξαγάγει ανάλυση κινδύνων. Μόλις έχουμε στη διάθεσή μας νέες κατηγορίες κινδύνου και τα αποτελέσματα νέων μελετών, το GHS θα ενημερωθεί αντιστοίχως, και επομένως η διαδικασία αυτή έχει διαρκή χαρακτήρα.
<SPEAKER ID="013" NAME="Liam Aylward">
εξ ονόματος της Ομάδας UEN. - (GA) Κύριε Πρόεδρε, το περιβάλλον και η δημόσια υγεία αφορούν κάθε πολίτη και αυτή η νομοθεσία συνδέεται άμεσα και με τους δύο τομείς. Το Κοινοβούλιο ψήφισε υπέρ του συστήματος REACH, το οποίο εφαρμόζεται τώρα και το οποίο προστατεύει την υγεία των ανθρώπων και το περιβάλλον από τον κίνδυνο χημικών ουσιών. Σκοπός του REACH είναι να διασφαλίσει ότι παρασκευαστές και εισαγωγείς καταχωρούν, ταξινομούν και εγκρίνουν χημικές ουσίες. Ένα ουσιαστικό μέρος του συστήματος παρέχει πληροφορίες στο κοινό με την αναγραφή επισημάνσεων σε αυτές τις χημικές ουσίες.
<P>
Μπορώ μόνο να επαινέσω αυτή τη νομοθεσία και τον Επίτροπο για το γεγονός ότι κατατάσσει το σύστημα της ΕΕ στο ίδιο επίπεδο με το UNGHS (σύστημα οικουμενικής εναρμόνισης για την ταξινόμηση και την επισήμανση των επικίνδυνων χημικών ουσιών των "νωμένων Εθνών). Το κοινό θα ενημερώνεται για τους κινδύνους τους οποίους ενέχουν χημικές ουσίες μέσω εικονογραμμάτων τα οποία θα επισημαίνουν τους κινδύνους που ενέχουν οι ουσίες αυτές όσον αφορά την πρόκληση εκρήξεων, πυρκαγιάς, καρκίνου και δηλητηρίασης. Θα υπάρχουν οφέλη για τη βιομηχανία, καθώς οι χώρες σε όλο τον κόσμο αποδέχονται το σύστημα GHS. Και το κοινό θα έχει περισσότερη εμπιστοσύνη σε χημικές ουσίες οι οποίες φέρουν ενδείξεις και σαφείς και ευκρινείς επισημάνσεις.
<SPEAKER ID="014" NAME="Carl Schlyter">
εξ ονόματος της Ομάδας Verts/ALE. - (SV) Συζητούμε τόσο πολύ για την ανάληψη πρωτοβουλίας σχετικά με την αλλαγή του κλίματος, εάν όμως ακολουθούσαμε μια ολιστική προσέγγιση προς το περιβάλλον, θα αντιγράφαμε και εδώ απευθείας τη νομοθεσία των "νωμένων Εθνών. Τώρα καταργούμε την κατηγορία πέντε των οξέως τοξικών ουσιών. Για ποιον λόγο το πράττουμε αυτό; Για τον παράδοξο, λοιπόν, λόγο ότι διαφορετικά θα αυξάνονταν οι ουσίες οι οποίες θα έπρεπε να ταξινομηθούν και να επισημανθούν. Επομένως, ο λόγος ουδεμία σχέση έχει με οποιαδήποτε λογική για το περιβάλλον ή την υγεία. Όχι, δεν θέλουμε να αντιγράψουμε την κατηγορία πέντε επειδή θα συνεπαγόταν αύξηση των ουσιών, παρά το γεγονός ότι σκοπός όλων αυτών είναι η καθιέρωση ενός κοινού καθολικού προτύπου το οποίο θα διευκόλυνε τις καταστάσεις όσον αφορά το εμπόριο και, σε αυτή την περίπτωση, το περιβάλλον και την πληροφόρηση των καταναλωτών. Αγωνίστηκα υπέρ της επανένταξης της κατηγορίας πέντε των οξέως τοξικών ουσιών, αλλά δεν τα κατάφερα.
<P>
Ένα άλλο στοιχείο το οποίο υποστηρίζαμε και μάλιστα καταφέραμε να το επιτύχουμε μαζί με το Συμβούλιο ήταν η αποφυγή της πρότασης για ένα μειωμένο κατώτατο όριο ταξινόμησης στα 10 kg. Θα ήθελα να ευχαριστήσω το Συμβούλιο για τη σταθερότητα των απόψεών του. " συμβολή της Επιτροπής ήταν επίσης θετική. Εάν η πρόταση είχε ψηφισθεί, το REACH θα υποβαθμιζόταν. Το REACH αφορούσε την αξιολόγηση χημικών ουσιών, τη διαπίστωση της επικινδυνότητάς τους και την καταχώρησή τους. Ωστόσο, το REACH αξιολογεί και καταγράφει μόνο τις 30 000 συνηθέστερα χρησιμοποιούμενες χημικές ουσίες με τον μεγαλύτερο όγκο. Οι υπόλοιπες 70 000 χημικές ουσίες τις οποίες χρησιμοποιούμε θα λαμβάνονταν υπόψη στο πλαίσιο αυτής της νομοθεσίας. Για τον λόγο αυτό, είναι πολύ καλό το ότι τη διατηρήσαμε και δεν επιβλήθηκε χαμηλότερο όριο για την ταξινόμηση των χημικών ουσιών. Εάν η πρόταση είχε ψηφισθεί, το REACH δεν θα συμπληρωνόταν από το GHS. Χαίρομαι πολύ που δεν συνέβη αυτό και, ως εκ τούτου, μπορώ να το υποστηρίξω.
<P>
Χαίρομαι επίσης που καταφέραμε να αποτρέψουμε μια άσκοπη διαίρεση σε κατηγορίες για τις δοκιμές σε ζώα, π.χ. δοκιμές για τον ερεθισμό των οφθαλμών.
<P>
Με αυτές τις δύο νίκες στο ενεργητικό μας, μπορώ να ψηφίσω υπέρ αυτής της έκθεσης. Ωστόσο, θα ήθελα πραγματικά να τονίσω ότι, παρόλο που δεν καταφέραμε να συμπεριλάβουμε τις πολύ επικίνδυνες ουσίες ΑΒΤ ή έναν κατάλογο προτεραιότητας για την αξιολόγηση εδώ και τώρα, καταφέραμε ωστόσο να έχουμε ένα κείμενο το οποίο αναφέρει ότι θα τον προωθήσουμε σε επίπεδο "νωμένων Εθνών και ότι θα τον συμπεριλάβουμε στο σύστημα των "νωμένων Εθνών. Τώρα, θα ήθελα πραγματικά να δω την Επιτροπή να εργάζεται σκληρά για να επιτύχει αυτόν τον σκοπό, επειδή είναι πολύ σημαντικός. Διαφορετικά, η πολιτική μας για τις χημικές ουσίες θα έχει αποτύχει παντελώς. Είναι πολύ σημαντικό αυτές οι ουσίες να ενσωματωθούν τώρα γρήγορα στο σύστημα των "νωμένων Εθνών, καθώς εδώ δεν καταφέραμε να πραγματοποιήσουμε το πρώτο βήμα.
<P>
Τι γίνεται, λοιπόν, με τους καταναλωτές; Δεν θα ενημερώνονται το ίδιο καλά, όσο θα μπορούσαν να ενημερώνονται σχετικά με τον κίνδυνο που ενέχουν οι χημικές ουσίες, και αυτό είναι απογοητευτικό. Θα λαμβάνουν όμως, τουλάχιστον, μια αξιοπρεπή τυπική και βασική προστασία, ούτως ώστε να προστατεύονται από τις επικίνδυνες χημικές ουσίες. Έτσι, τελικά επρόκειτο για έναν συμβιβασμό με τον οποίο κανείς δεν είναι ευχαριστημένος, και ίσως αυτό είναι ό,τι συμβαίνει συνήθως.
<SPEAKER ID="015" NAME="Avril Doyle">
εξ ονόματος της Ομάδας PPE-DE. - (EN) Κυρία Πρόεδρε, οι χημικές ουσίες αποτελούν ένα φυσικό και σημαντικό μέρος τους περιβάλλοντός μας. Αν και συχνά δεν το σκεφτόμαστε, χρησιμοποιούμε χημικές ουσίες καθημερινά. Ο σύγχρονος κόσμος δεν θα μπορούσε να λειτουργήσει χωρίς αυτές. Διατηρούν φρέσκα τα τρόφιμά μας, το σώμα μας καθαρό, βοηθούν τα φυτά μας να μεγαλώσουν, τροφοδοτούν με καύσιμα τα αυτοκίνητά μας. Χημικές ουσίες, οι οποίες υφίστανται κατάλληλη χρήση και επεξεργασία, μας δίνουν τη δυνατότητα να ζούμε περισσότερο και να είμαστε πιο υγιείς.
<P>
Ο προτεινόμενος αυτός κανονισμός, ο οποίος συμπληρώνει το REACH και ευθυγραμμίζει το σύστημα για την ταξινόμηση, την επισήμανση και τη συσκευασία ουσιών και μειγμάτων της ΕΕ με το σύστημα οικουμενικής εναρμόνισης (GHS) των "νωμένων Εθνών, αποτελεί μια εύλογη και ισορροπημένη πρόταση.
<P>
Εάν θέλουμε να αξιοποιήσουμε τα οφέλη των χημικών ουσιών με εύλογο κόστος, τότε πρέπει να αποδεχθούμε ότι θα υπάρχουν κίνδυνοι. Πρέπει, επομένως, να επιτύχουμε μια ισορροπία μεταξύ των κινδύνων και των οφελών και να ελέγξουμε τους κινδύνους των χημικών ουσιών μέσω προσεκτικής επισήμανσης, ρύθμισης βάσει της επιστήμης και μέσω καινοτόμων τεχνολογιών. Πρέπει επίσης να επιτύχουμε μια ισορροπία ανάμεσα στην κατάλληλη υλοποίηση των διεθνών υποχρεώσεων της Ευρωπαϊκής Ένωσης οι οποίες έχουν συμφωνηθεί στο Οικονομικό και Κοινωνικό Συμβούλιο του Οργανισμού "νωμένων Εθνών στην Παγκόσμια Διάσκεψη για την Αειφόρο Ανάπτυξη, η οποία διεξήχθη στο Γιοχάνεσμπουργκ τον Σεπτέμβριο του 2002, αποφεύγοντας ταυτόχρονα την επιβολή περιττών επιβαρύνσεων στις επιχειρήσεις με την τοποθέτηση μη πρακτικών και υπερβολικά απαιτητικών επισημάνσεων.
<P>
Για αυτόν τον σκοπό, κατέθεσα πολλές τροπολογίες για την πρόταση. Φρονώ ότι είναι ιδιαίτερα σημαντικό να διασφαλίσουμε ότι η ταξινόμηση των προϊόντων δεν οδηγεί σε σύγχυση μεταξύ των καταναλωτών ή των παρόχων υπηρεσιών υγειονομικής περίθαλψης. " παροχή υπερβολικών πληροφοριών ισοδυναμεί με την παντελή έλλειψη πληροφοριών. Για τον λόγο αυτό κατέθεσα μια τροπολογία για τη συσκευασία προϊόντων, παραδείγματος χάριν, με περίεργο σχήμα ή με τόσο μικρό μέγεθος που είναι αδύνατον να τοποθετηθεί επισήμανση. Στις περιπτώσεις αυτές, οι πληροφορίες για τους κινδύνους στις επισημάνσεις θα πρέπει να παρέχονται με κάποιον άλλο κατάλληλο τρόπο, όπως με ετικέτες οι οποίες προσδένονται στο προϊόν.
<P>
Θα ήθελα να ευχαριστήσω ειδικότερα την εισηγήτρια, κ. Sartori, επειδή υποστήριξε τις τροπολογίες μου, και για το εξαιρετικό έργο το οποίο επιτέλεσε σε αυτή την έκθεση.
<P>
Ενώ οι ισχύοντες κανονισμοί για τον προσδιορισμό και την κοινοποίηση των επικίνδυνων ιδιοτήτων των χημικών ουσιών είναι παρόμοιοι από πολλές απόψεις, ορισμένες διαφορές είναι αρκετά σημαντικές, ώστε να συνεπάγονται διαφορετική ταξινόμηση, διαφορετική επισήμανση και διαφορετικά δελτία δεδομένων ασφάλειας. Το σύστημα οικουμενικής αναγνώρισης (GHS) αναμένεται ότι θα συγχωνεύσει επιτυχώς αυτές τις διαφορετικές ταξινομήσεις με αποτελεσματικό τρόπο. Τα οφέλη της χρήσης χημικών ξεπερνούν κατά πολύ τους κινδύνους και αυτό ισχύει ιδίως από τότε που θεσπίστηκε η νομοθεσία για την καταχώρηση, την αξιολόγηση και την έγκριση των χημικών ουσιών, γνωστή ως REACH.
<P>
Πρέπει όλοι να γνωρίζουμε ότι οι χημικές ουσίες, μέσω των διαφορετικών σταδίων από τα οποία διέρχονται από την παραγωγή τους έως την επεξεργασία τους, τη μεταφορά και τη χρήση τους, μπορούν να ενέχουν πιθανούς κινδύνους για την ανθρώπινη υγεία και το περιβάλλον. Στο πλαίσιο αυτό, η συμφωνία GHS Ο"Ε-ΕΕ αναμένεται να αποτελέσει βελτίωση όσον αφορά την προστασία της ανθρώπινης υγείας και του περιβάλλοντος και θα προσφέρει επίσης μεγαλύτερη διαφάνεια στις επιχειρήσεις, ιδίως σε όσες δραστηριοποιούνται στο διεθνές εμπόριο.
<P>
Οι πιθανοί κίνδυνοι, οι οποίοι όμως μπορούν να αντιμετωπιστούν, όσον αφορά τις χημικές ουσίες, υπογραμμίζουν την αναγκαιότητα της νομοθεσίας μας για μια συνολικώς εναρμονισμένη προσέγγιση της συσκευασίας και της επισήμανσης των χημικών ουσιών, και, από αυτή την άποψη, χαίρομαι που το Συμβούλιο και το Κοινοβούλιο συμφώνησαν επί ενός κειμένου στις 27 Ιουνίου, και συγχαίρω για άλλη μια φορά την εισηγήτριά μας για το έργο το οποίο επιτέλεσε όσον αφορά αυτόν τον πολύπλοκο, αλλά πολύ σημαντικό φάκελο.
<SPEAKER ID="016" NAME="Jens Holm">
εξ ονόματος της Ομάδας GUE/NGL. - (SV) Όσοι εργάζονται στην παραγωγή χημικών ουσιών θα πληγούν ιδιαίτερα σοβαρά. Σύμφωνα με μια φινλανδική μελέτη, περίπου 32 εκατομμύρια πολίτες της ΕΕ εκτίθενται καθημερινά σε καρκινογόνες χημικές ουσίες στον χώρο εργασίας τους.
<P>
Είναι καθήκον μας να καταργήσουμε τις πιο επικίνδυνες χημικές ουσίες και να ασκήσουμε έλεγχο σε όλες τις χημικές ουσίες γενικά. Αυτός ακριβώς ήταν και ο σκοπός της νομοθεσίας REACH για τις χημικές ουσίες, την οποία αποφασίσαμε κατά το περασμένο έτος. Το αποτέλεσμα του REACH μπορεί να τεθεί σε συζήτηση. Εγώ ο ίδιος πίστευα ότι το τελικό αποτέλεσμα είχε αποδυναμωθεί και υποστεί πιέσεις από τη βιομηχανία, αλλά ευτυχώς έχει παραμείνει ανεπηρέαστη η ευρύτερης κλίμακας νομοθεσία για τις χημικές ουσίες στον κόσμο.
<P>
Το GHS, το σύστημα οικουμενικής εναρμόνισης για την ταξινόμηση και την επισήμανση χημικών ουσιών, εξακολουθεί να συμπληρώνει το REACH. Το GHS έχει ως στόχο να διαδώσει πληροφορίες για τις χημικές ουσίες σε εργαζόμενους και καταναλωτές. Ο στόχος είναι η ταξινόμηση και η επισήμανση χιλιάδων ουσιών και μειγμάτων που μας περιβάλλουν. Το GHS αποτελεί στην πραγματικότητα μια Σύμβαση των "νωμένων Εθνών, την οποία τώρα πρέπει να εφαρμόσουμε σε επίπεδο ΕΕ. Εφόσον εγκριθεί το GHS -δυστυχώς, όχι πριν από το 2010 για τις ουσίες και το 2015 για μείγματα- όλες οι χημικές ουσίες θα μπορούν να προσδιοριστούν εύκολα. Στόχος είναι η καλύτερη πληροφόρηση εκατομμυρίων εργαζομένων οι οποίοι έρχονται σε επαφή με χημικές ουσίες καθημερινά, καταναλωτών οι οποίοι πρέπει να είναι σε θέση να γνωρίζουν τι αγοράζουν. " επισήμανση θα συμβάλει επίσης στην βελτίωση της δημόσιας υγείας, γενικά, και του περιβάλλοντος.
<P>
" βιομηχανία θα μπορεί να έχει στη διάθεσή της συνεπέστερη νομοθεσία, η οποία θα διευκολύνει το διεθνές εμπόριο. Πρόκειται για ένα τεράστιο βήμα προόδου και αυτός είναι ο λόγος για τον οποίο, εμείς στη Συνομοσπονδιακή Ομάδα της Ευρωπαϊκής Ενωτικής Αριστεράς/Αριστερά των Πρασίνων των Βορείων Χωρών υποστηρίζουμε αυτόν τον συμβιβασμό.
<P>
Ωστόσο, είναι λυπηρό το ότι δεν προχωρήσαμε τόσο όσο θα μπορούσαμε. Χημικές ουσίες, οι οποίες είναι ανθεκτικές, βιοσυσσωρεύσιμες και τοξικές, ΑΒΤ, δεν θα επισημαίνονται. Αντιθέτως, αυτός ο συμβιβασμός σημαίνει ότι το ζήτημα των ΑΒΤ δεν θα αντιμετωπιστεί σε επίπεδο "νωμένων Εθνών. Πρόκειται για ένα σοβαρό μειονέκτημα της συμφωνίας. Γιατί να μην αποφασίσουμε ότι οι χημικές ουσίες ΑΒΤ θα έχουν το ίδιο καθεστώς με όλες τις άλλες και ότι θα επισημαίνονται; Τώρα πρέπει να ελπίζουμε ότι άλλες χώρες θα ασκήσουν πίεση στο ζήτημα των ουσιών ΑΒΤ. Πιστεύω επίσης ότι αυτό θα συμβεί μακροπρόθεσμα.
<P>
Παρόλα αυτά, πρόκειται για έναν ικανοποιητικό συμβιβασμό ο οποίος θα έχει ως αποτέλεσμα εκατομμύρια Ευρωπαίοι, εργαζόμενοι και καταναλωτές, να λαμβάνουν περισσότερες πληροφορίες για δεκάδες χιλιάδες χημικών ουσιών που βρίσκονται γύρω μας. Είναι μια τεράστια και σημαντική απόφαση για όσους πάσχουν από καρκίνο, αλλεργίες και δερματοπάθειες εξαιτίας αυτών των χημικών ουσιών.
<SPEAKER ID="017" NAME="Graham Booth">
εξ ονόματος της Ομάδας IND/DEM. - (EN) Κυρία Πρόεδρε, με τον κανονισμό REACH να ξεκινά τώρα να προκαλεί τρομακτικές ζημίες στον παραγωγικό κλάδο, ιδίως στις μικρότερες επιχειρήσεις, και τον αριθμό των πειραμάτων που διενεργούνται σε ζώα να αυξάνεται απότομα, με την έκθεση δίδονται ορισμένες ακόμη οδηγίες από τους ένθερμους υποστηρικτές της παγκόσμιας κυβέρνησης της UNESCO σχετικά με την ταξινόμηση, την επισήμανση και τη συσκευασία των αποτελεσμάτων της προηγούμενής της ιδέας.
<P>
Επιδεικνύοντας ισοδύναμη δίψα για αντιδημοκρατική παγκόσμια κυριαρχία, η εμπορική και πολιτική ελίτ, η οποία συνιστά την Ευρωπαϊκή Ένωση, σπεύδει να υλοποιήσει αυτές τις οδηγίες, όπως και όταν υλοποιήθηκε το REACH. Προέβη σε καταιγισμό διαβεβαιώσεων για τις καλές της προθέσεις, οι οποίες μπορεί στιγμιαία να προστατεύουν ή να παραπλανούν τους αποκαλούμενους ενδιαφερόμενους, όμως δεν θα ικανοποιήσουν τον μεγάλο αριθμό ανέργων που έχουν ήδη αρχίσει να παράγουν αυτά τα μέτρα.
<P>
Ένα ψίχουλο αναγνώρισης για την κοινή γνώμη πέφτει από το τραπέζι του κυρίου με τις τροπολογίες 10, 12, 39 και 42, για να τεθεί η μείωση των πειραμάτων που διενεργούνται σε ζώα σε συγκεκριμένες συνθήκες πριν ακολουθηθεί κατά γράμμα ο νόμος. Κατανοώ ότι αυτό οφείλεται στην πίεση η οποία ασκείται από ισχυρές περιβαλλοντικές ομάδες από την υποστήριξη των οποίων εξαρτάται τόσο πολύ η ΕΕ, και το να θεωρείται η καλή διαβίωση πρωτευόντων ανθρωποειδών σημαντικότερη από των ανθρώπων, όπως εκφράζεται στην τροπολογία 40, είναι βέβαιο ότι παραείναι υπερβολικό για να τους εξευμενίσει, αξίζει όμως να σημειωθεί πόσο σπάνιο είναι να εντοπιστεί κάτι το οποίο θα μπορούσε ψηφισθεί στο πλαίσιο αυτής της καταπιεστικής και ιδεοληπτικής διαδικασίας που ακολουθεί η κοινοτική νομοθεσία.
<P>
Κατά τ' άλλα, δεν υπάρχει λόγος να μην εγκριθούν προαιρετικά εύλογα πρότυπα ασφάλειας από δημοκρατικά κράτη-έθνη, με ανεξάρτητες δικαστικές αρχές και ελεύθερη πρόσβαση των πολιτών στα δικαστικά συστήματα. Τα υπερεθνικά διατάγματα ίσως φαίνονται να αποτελούν μια εύκολη επιλογή, αλλά η συγκεντρωτική, ασύδοτη εξουσία την οποία αποδίδουν, με τη μία μη εντελλόμενη οδηγία μετά την άλλη, δεν αποτελεί απλώς το κρυφό τους όπλο, αλλά και τη βασική τους φρικτή συνέπεια.
<P>
Ο ισχυρισμός ο οποίος προβάλλεται στην αιτιολογική σκέψη 7 ότι η νομοθεσία αυτή θα παράσχει ανταγωνιστικό πλεονέκτημα στη βιομηχανία και, όπως προσθέτει η τροπολογία 1, ειδικότερα σε μικρές και μεσαίες επιχειρήσεις, είναι απλά γελοίος. Όπως πάντοτε, οι άρχοντες των μεγάλων επιχειρήσεων της ΕΕ θα ωφεληθούν από την αποτυχία των μικρότερων ανταγωνιστών τους. Θα γίνουν ακόμη μεγαλύτερα ψάρια μέσα σε μια μικρή δεξαμενή ή θα καταφύγουν στο εξωτερικό, ξεφεύγοντας από τους τεμενάδες που πρέπει να κάνουν στην ΕΕ και από τους γελοίους περιορισμούς της, οι ξένοι έμποροι θα συναλλάσσονται πολύ επικερδέστερα μεταξύ τους από ό,τι με εμάς. " ραγδαία ανάπτυξη έχει τελειώσει. Έχει ξεκινήσει η ύφεση και κάτω από το βάρος της κοινοτικής ρύθμισης, όπως η έκθεση, οι οικονομίες μας φθάνουν στον πάτο σαν βότσαλα.
<P>
Κάθε εμπλεκόμενος σε αυτή την προσοδοφόρα υπόθεση μπορεί να πει στους ψηφοφόρους του ό,τι θέλει στη δική τους γλώσσα, χωρίς να φοβάται μήπως συμπωματικά ακούσουν τι λένε οι συνάδελφοί του στους δικούς τους ψηφοφόρους σε άλλα κράτη μέλη. Δεν υπάρχει γενικό κοινοτικό εκλογικό σώμα και είναι αδύνατον να υπάρξει, παρά μόνον ίσως σε έναν αιώνα ή σε δύο εάν όλοι μιλούν την ίδια γλώσσα, και μέχρι να έλθει η στιγμή που η δημοκρατία της ΕΕ θα είναι ένα αστείο, και μάλιστα ένα σκοτεινό και επικίνδυνο αστείο. Τα προνόμιά σας όμως είναι τεράστια. Γιατί να νοιάζεστε για αυτό ή για τους παράλογους, αντιπαραγωγικούς νόμους που εγκρίνετε συνεχώς; Και γιατί να νοιάζομαι εγώ, που συνταξιοδοτούμαι στο τέλος αυτού του μήνα; Όταν διάβασα την τροπολογία 28 συνειδητοποίησα γιατί με κούρασε όλος αυτός ο παραλογισμός. Αναφέρει ότι: "Παρασκεύασμα νοείται ένα μείγμα ή διάλυμα που αποτελείται από δύο ή περισσότερες ουσίες· οι έννοιες του μείγματος και του παρασκευάσματος είναι συνώνυμες". Πώς, λοιπόν, θα επιβιώναμε χωρίς αυτό το υπερπροστατευτικό κράτος να μας εξηγεί τέτοια πράγματα, και πώς θα έφθανα εγώ στην ώριμη ηλικία των 68 ετών, έχοντας περάσει τη βρεφική μου ηλικία μασώντας τη μολυβδούχο βαφή που ξεκολλούσε από τα ξύλινα κάγκελα του παιδικού μου κρεβατιού; Υποθέτω ότι κράτησε τα αντισώματά μου απασχολημένα τότε που πραγματικά όλοι είχαμε αντισώματα.
<P>
Κάθε "μολύβδινο" διάταγμα φέρνει την ΕΕ πιο κοντά στην κατάρρευσή της. Χαίρομαι για αυτό, αλλά αποδοκιμάζω τη ζημία την οποία προκαλείτε σε 27 πρώην δημοκρατίες, το ένα καταστροφικό έτος μετά το άλλο.
<SPEAKER ID="018" NAME="Jim Allister" AFFILIATION="NI">
(EN) Κυρία Πρόεδρε, μου φαίνεται απολύτως λογικό ότι, εφόσον οι χημικές ουσίες παράγονται και διατίθενται στο εμπόριο παγκοσμίως, η περιγραφή των κινδύνων στις συσκευασίες τους δεν θα πρέπει να διαφέρει από χώρα σε χώρα, καθώς αυτό είναι επιζήμιο για τους καταναλωτές και αποτελεί μειονέκτημα για όσους περιγράφουν τον κίνδυνο με ακρίβεια.
<P>
Ωστόσο, παρατηρώ ότι επί του παρόντος το "οικουμενικώς εναρμονισμένο" σύστημα δεν είναι και τόσο οικουμενικό. Είναι περισσότερο σποραδικό, παρά οικουμενικό. Αναρωτιέμαι εάν άλλες χώρες θα ακολουθήσουν το παράδειγμα της ΕΕ, ασπαζόμενες το σύστημα του Ο"Ε, και ποιες ενδεχομένως είναι οι επιπτώσεις για επιχειρήσεις στην Ευρώπη, εάν δεν υιοθετήσουν το σύστημα.
<P>
Όσον αφορά την εφαρμογή αυτών των μέτρων, πρέπει να επιτύχουμε μια ισορροπία. Πρώτα απ' όλα, είναι σημαντικό να μην υπάρξει υπερβολική ταξινόμηση προϊόντων, η οποία θα προκαλούσε σύγχυση σε καταναλωτές και παρόχους υπηρεσιών υγείας.
<P>
Δεύτερον, πρέπει να εφαρμόσουμε αυτές τις διεθνείς υποχρεώσεις χωρίς την άσκοπη επιβάρυνση των επιχειρήσεών μας. Πολλές εταιρείες έχουν εκφράσει ανησυχία σχετικά με το κόστος υλοποίησης. Θα υπάρξουν υψηλές δαπάνες τεχνολογίας πληροφοριών και κατάρτισης, καθώς και έξοδα επανασυσκευασίας, τα οποία δεν πρέπει να υποτιμούμε, ιδίως στην περίπτωση των μικρών επιχειρήσεων. Θα συμφωνήσω και εγώ με την ανησυχία ότι οι ΜΜΕ θα μπορούσαν να πέσουν θύματα, ιδίως εάν επιδίδονται στο εξωτερικό εμπόριο, περίπτωση στην οποία τα έξοδα ενδέχεται να είναι μεγαλύτερα από όσο μπορούν να αντέξουν.
<SPEAKER ID="019" NAME="Eija-Riitta Korhola" AFFILIATION="PPE-DE">
(FI) Κυρία Πρόεδρε, θυμόμαστε ακόμη τη συζήτηση για τον πολύ πρόσφατο ευρωπαϊκό κανονισμό για τα χημικά προϊόντα, REACH. Ήταν μια από τις δυσκολότερες νομοθετικές δέσμες αυτής της περιόδου. Ο κανονισμός σχετικά με την ταξινόμηση, την επισήμανση και τη συσκευασία ουσιών και μειγμάτων με τον οποίο ασχολούμαστε τώρα βασίζεται εν μέρει στον κανονισμό REACH, ο οποίος έχει μόλις τεθεί σε ισχύ, και τον συμπληρώνει. Αυτός είναι ο λόγος για τον οποίο γέννησε πολλά ερωτηματικά από την αρχή.
<P>
" επιθυμία της Επιτροπής για την επίτευξη συμφωνίας σε πρώτη ανάγνωση αρχικά φαινόταν λίγο υπερβολική, δεδομένου ότι το Κοινοβούλιο είχε εκφράσει νωρίτερα το ενδιαφέρον του για τη θέσπιση νομοθεσίας σχετικά με τις χημικές ουσίες. Ως εκ τούτου, δεν μπορώ παρά να θαυμάσω το αξιέπαινο έργο και τις καθοδηγητικές ικανότητες της συναδέλφου μου, κ. Sartori, όσον αφορά αυτήν την τεχνική έκθεση, και τον τρόπο με το οποίο κατόρθωσε να αποφύγει τον πειρασμό να αναθεωρήσει σε υπερβολικό βαθμό τον κανονισμό και, για παράδειγμα, να ενσωματώσει νέες παραγράφους και ταξινομήσεις ουσιών στα παραρτήματα, γεγονός το οποίο θα επιβράδυνε και θα απέτρεπε ακόμη την έναρξη ισχύος του κανονισμού.
<P>
" έκθεση επί της οποίας εργαστήκαμε στις επιτροπές είναι πιθανό να επιτύχει τους στόχους που έχουν οριστεί για τον κανονισμό, ιδίως όσον αφορά την εναρμόνιση και την απλοποίηση της νομοθεσίας. Το GHS και το REACH αλληλοσυμπληρώνονται και δεν διευκολύνουν απλώς το έργο των παραγωγών και των διανομέων χημικών ουσιών. Αντιθέτως, η σαφής και ασφαλής επισήμανση θα οδηγήσει στην αποκατάσταση της εμπιστοσύνης των καταναλωτών σε αυτούς.
<P>
Όταν ξεκίνησε το έργο της επιτροπής, ο κόσμος ανησυχούσε ότι ο κανονισμός GHS θα σήμαινε ότι πολλά απορρυπαντικά, για παράδειγμα, θα έπρεπε να ταξινομηθούν ως διαβρωτικά κατά τον ίδιο τρόπο. Με αυτόν τον τρόπο, για παράδειγμα, οι ουσίες για την απόφραξη αγωγών και τα υγρά για το πλύσιμο των πιάτων θα ταξινομούνταν με τον ίδιο τρόπο και θα έφεραν την ίδια επισήμανση στη συσκευασία τους, με αποτέλεσμα οι καταναλωτές να μην μπορούν να ξεχωρίσουν τα επικίνδυνα προϊόντα από τα ηπιότερα απορρυπαντικά. Τώρα, εντούτοις, οι ταξινομήσεις ουσιών αποτυπώνουν με τον καλύτερο δυνατό τρόπο τον πραγματικό κίνδυνο τον οποίο ενδεχομένως ενέχουν.
<P>
Σκοπός του συστήματος, το οποίο βασίζεται σε μια συμφωνία με τον Ο"Ε, είναι τα ίδια κριτήρια να ισχύουν για την ταξινόμηση και την επισήμανση χημικών ουσιών και τους κανονισμούς για τη μεταφορά, την πώληση και τη χρήση χημικών ουσιών σε όλο τον κόσμο. Βάσει της συμφωνίας, πρόκειται να καταστεί πλήρως λειτουργικό έως το 2008. Απομένουν ακόμη λίγοι μήνες.
<SPEAKER ID="020" NAME="Gyula Hegyi" AFFILIATION="PSE">
(EN) Κυρία Πρόεδρε, η οικουμενική εναρμόνιση της ταξινόμησης, της επισήμανσης και της συσκευασίας ουσιών και μειγμάτων είναι αξιέπαινη, και η Ευρωπαϊκή Ένωση θα πρέπει να διαδραματίσει ηγετικό ρόλο στην προστασία των πολιτών μας από τις επικίνδυνες χημικές ουσίες. " πρωτοβουλία εν γένει προέρχεται από τα "νωμένα Έθνη, και επομένως αποτελεί ένα οικουμενικό έργο. Το σύστημα οικουμενικής εναρμόνισης συνιστά ένα υποσχόμενο σημάδι οικουμενικής συνεργασίας σε περιβαλλοντικά ζητήματα. Αυτός είναι ο λόγος για τον οποίο στηρίζω τον συμβιβασμό για την έκθεση Sartori.
<P>
Έχω καταθέσει περισσότερες από 20 τροπολογίες προκειμένου να διασφαλίσω την κατάλληλη επισήμανση και την ασφαλή χρήση των χημικών ουσιών. Δεκαεπτά από αυτές τις τροπολογίες εγκρίθηκαν από την Επιτροπή Περιβάλλοντος, Δημόσιας Υγείας και Ασφάλειας των Τροφίμων. Ωστόσο, η ίδια η Επιτροπή Περιβάλλοντος ενέκρινε επίσης πολλές τροπολογίες της εισηγήτριας, οι οποίες θα αποδυνάμωναν τα δικαιώματα των καταναλωτών όσον αφορά την πληροφόρηση για τους κινδύνους των χημικών ουσιών που περιέχονται στα προϊόντα.
<P>
" Σοσιαλιστική Ομάδα και εγώ καταψηφίσαμε αυτές τις προτάσεις, επειδή τα συμφέροντα των καταναλωτών έχουν ζωτική σημασία για εμάς. Είμαι ικανοποιημένος που ο νέος συμβιβασμός δεν περιλαμβάνει αυτές τις τροπολογίες οι οποίες ήταν εις βάρος των καταναλωτών, και ως εκ τούτου προτείνω να τον αποδεχθούμε. Δεν είμαι απόλυτα ευχαριστημένος από τον συμβιβασμό, αλλά δεν μπορούμε να καθυστερήσουμε την ένταξη του GHS στη νομοθεσία μας.
<P>
Ας αποδεχθούμε, ως βασική αρχή, ότι οι εταιρείες δεν θα πρέπει να επικαλούνται την εμπιστευτικότητα των επιχειρηματικών πληροφοριών όταν διαθέτουν στην αγορά επικίνδυνες χημικές ουσίες. Όσον αφορά τους κινδύνους, οι καταναλωτές πρέπει να έχουν το δικαίωμα να γνωρίζουν όλες τις αναγκαίες πληροφορίες.
<P>
Φυσικά, η ουσία βρίσκεται στη λεπτομέρεια, και επομένως θα πρέπει να εξετάσουμε με ποιον τρόπο θα λειτουργήσει στην πράξη το GHS, πώς θα παρουσιάζει η βιομηχανία τις ενδείξεις κινδύνου στα προϊόντα, και αν οι καταναλωτές κατανοούν τις ενδείξεις και τις προειδοποιήσεις. Οι πληροφορίες θα πρέπει να είναι σαφείς και κατανοητές. Γενικά, ελπίζω ότι το GHS θα αποτελέσει ένα καλό εργαλείο για την παρουσίαση των αποτελεσμάτων του REACH στο κοινό, έτσι ώστε οι καταναλωτές να εμπιστεύονται περισσότερο τις χημικές ουσίες, γεγονός το οποίο θα βοηθήσει και τη βιομηχανία μας.
<P>
Ο βοηθός μου Gergely Simon, ο οποίος εργάστηκε πολύ επάνω σε αυτόν και σε άλλους φακέλους, πρόκειται σύντομα να εγκαταλείψει το Κοινοβούλιο. Θα ήθελα να τον ευχαριστήσω για τη συμβολή του στον κοινό μας στόχο, την εξασφάλιση μιας χημικά ασφαλέστερης Ευρώπης.
<SPEAKER ID="021" NAME="Hiltrud Breyer" AFFILIATION="Verts/ALE">
(DE) Κυρία Πρόεδρε, όλοι γνωρίζουμε ότι χημικές ουσίες παράγονται και διατίθενται στο εμπόριο σε όλο τον κόσμο, και οι κίνδυνοι και οι φόβοι έχουν επίσης οικουμενικό χαρακτήρα. Επομένως, χρειαζόμαστε κατευθυντήριες γραμμές με τη μορφή σαφών ταξινομήσεων και επισημάνσεων, οι οποίες θα ισχύουν σε παγκόσμιο επίπεδο. Θα ήθελα η Ευρωπαϊκή Ένωση να αποτελεί την κινητήριο δύναμη για την καθιέρωση σαφούς επισήμανσης και την ισχυρή προστασία των καταναλωτών, άκουσα όμως πολλούς ομιλητές εδώ να αναφέρουν ότι, αντί να αποτελεί τον κινητήρα, η ΕΕ θα έπρεπε μάλλον να χειρίζεται τα φρένα.
<P>
Μπορώ να ζήσω με αυτή την πολιτική συμφωνία, όμως δεν με ικανοποιεί ιδιαίτερα. Ναι, κατορθώσαμε να πραγματοποιήσουμε ένα σημαντικό βήμα προς την επίτευξη μεγαλύτερης ασφάλειας για τους ανθρώπους και για το περιβάλλον. Χαίρομαι επίσης που, παρά την έκθεση της Επιτροπής Περιβάλλοντος, Δημόσιας Υγείας και Ασφάλειας των Τροφίμων σε συνάρτηση με τις οριακές τιμές για την επισήμανση, που ήταν ιδιαίτερα φιλικές προς τη βιομηχανία -ο όγκος των δεδομένων που χρησιμοποιούνται για την ταξινόμηση θα έπρεπε να συμπεριλαμβάνεται στην επισήμανση- καταφέραμε να περιορίσουμε τη ζημία στις διαπραγματεύσεις με το Συμβούλιο και την Επιτροπή. Χαίρομαι που δεν ισχύουν πλέον οριακές τιμές βάσει χωρητικότητας για την απαίτηση της τοποθέτησης επισημάνσεων και που δεν καθίστανται δεκτά επιπλέον νομικά κενά για τη βιομηχανία, και ότι το προτεινόμενο σύστημα ταξινόμησης επαναφέρει το επίκεντρο του ενδιαφέροντος σε εναλλακτικές επιλογές για τη διενέργεια πειραμάτων σε ζώα.
<P>
Ωστόσο, θα ήθελα να δω την επισήμανση ανθεκτικών, βιοσυσωρρεύσιμων και τοξικών ουσιών να βελτιώνεται, και να δημιουργείται μια νέα κατηγορία "οξέως τοξικών" ουσιών, επειδή πρόκειται για ένα εξαιρετικά επίκαιρο ζήτημα και ένα ζήτημα για το οποίο οφείλουμε να φανούμε πρόθυμοι να αναλάβουμε δράση. Πιστεύω ότι σήμερα στείλαμε ένα σαφές μήνυμα για τη μεγαλύτερη ασφάλεια των ανθρώπων και του περιβάλλοντος, όμως δεν είναι δυνατόν να αναπαυθούμε στις δάφνες μας. Προφανώς, το θέμα αυτό θα μας απασχολήσει στο μέλλον, καθώς υπάρχει ακόμη μεγάλο περιθώριο βελτίωσης.
<SPEAKER ID="022" NAME="Jean-Claude Martinez" AFFILIATION="NI">
(FR) Κυρία Πρόεδρε, υφίστανται ήδη οικουμενικοί λογιστικοί κανονισμοί, καθολικά πρότυπα τροφίμων του Codex Alimentarius, καθολικά φορολογικά πρότυπα και πρότυπες συμβάσεις του Ο"Ε για την αποφυγή διπλής φορολογίας. Τώρα πρόκειται να καθιερώσουμε καθολικά πρότυπα για την επισήμανση, την ταξινόμηση, τη συσκευασία και τη χωρητικότητα χημικών ουσιών.
<P>
Το 2002, η καθολική νομοθεσία του Κοινωνικού και Οικονομικού Συμβουλίου του Ο"Ε, το γενικό εναρμονισμένο σύστημα, μεταφέρεται στην κοινοτική νομοθεσία.
<P>
" καθολική εναρμόνιση είναι βέβαιο ότι παρουσιάζει κάποια αξία για όλους -για τους καταναλωτές, τους χρήστες, τις ΜΜΕ- πέρα όμως από αυτές τις 2 000 σελίδες και τις διαδικασίες, τα παραρτήματα και τους καταλόγους, ο κανονισμός δείχνει ότι η ευρωπαϊκή τυποποίηση δεν επαρκεί για την αντιμετώπιση παγκοσμιοποιημένων προβλημάτων. Τα παγκόσμια προβλήματα απαιτούν παγκόσμιες λύσεις, το οποίο σημαίνει ότι ο βρετανός πρωθυπουργός, Gordon Brown, ορθώς αναφέρει ότι: ανάμεσα στο επίπεδο του Ο"Ε και το παγκόσμιο επίπεδο, το ευρωπαϊκό επίπεδο καθίσταται ολοένα και πιο ξεπερασμένο, απαρχαιωμένο και, σε τελική ανάλυση, άνευ χρησιμότητας.
<SPEAKER ID="023" NAME="Zuzana Roithová" AFFILIATION="PPE-DE">
(CS) Κυρίες και κύριοι, δεν είναι πλέον ανεκτό, ιδίως όσον αφορά τις επικίνδυνες ουσίες, να ισχύει διαφορετική νομοθεσία για το εμπόριο σε εθνικό επίπεδο στο πλαίσιο της ενιαίας ευρωπαϊκής αγοράς. " ενοποίηση της ταξινόμησης και της επισήμανσης των επικίνδυνων χημικών ουσιών και μειγμάτων είναι μια καλή είδηση για τους καταναλωτές, εφόσον η προτεινόμενη εναρμόνιση βελτιώνει την προστασία της υγείας τους και του περιβάλλοντος. Τα νέα είναι επίσης καλά για την ανταγωνιστικότητα της ευρωπαϊκής βιομηχανίας, καθώς αυτός ο πολύπλοκος κανονισμός που αφορά τη μεταφορά, τον εφοδιασμό και τη χρήση επικίνδυνων ουσιών δεν θα ισχύει μόνο στην Ευρωπαϊκή Ένωση, αλλά και σε άλλες χώρες ανά τον κόσμο χάρη στις συστάσεις του Ο"Ε.
<P>
Ο κανονισμός εναρμονίζεται με το REACH, ενώ εισάγει επίσης κλάσεις και κατηγορίες κινδύνου. Οι επισημάνσεις θα περιλαμβάνουν οδηγίες για τη χρησιμοποίηση και υποχρεωτικά γραφικά σύμβολα και εικονογράμματα τα οποία θα είναι κατανοητά σε όλους σε παγκόσμιο επίπεδο. Νέες απαιτήσεις για τη συσκευασία και τον πωματισμό θα παρέχουν προστασία από τα δοχεία που μπορούν να ανοιχθούν από παιδιά και θα παρέχουν επίσης σημάδια για τους τυφλούς. Οι επικριτές προειδοποιούν για το υψηλό κόστος της εκ νέου επισήμανσης, τη δημιουργία "δελτίων δεδομένων ασφάλειας" και την εισαγωγή νέων τεχνολογιών συσκευασίας. Είμαι, εντούτοις, πεπεισμένη ότι αυτές οι βραχυπρόθεσμες δαπάνες θα είναι χαμηλότερες από τις μακροπρόθεσμες μειώσεις του κόστους που συνδέονται με την κατάργηση της παρούσας διαφορετικής επισήμανσης των προϊόντων ανάλογα με τον προορισμό. Ο χρόνος υλοποίησης, ο οποίος καλύπτει την περίοδο 2010 έως 2015, είναι επίσης αρκετά ευνοϊκός για τη βιομηχανία.
<P>
Εκτιμώ ιδιαίτερα το γεγονός ότι η Amalia Sartori κατάφερε να επιτύχει έναν εξαιρετικό συμβιβασμό στο Κοινοβούλιο και επίσης με το Συμβούλιο. Μετά από πολλούς μήνες συζητήσεων για τις διατάξεις της πρότασης της Επιτροπής, κατόρθωσε να επιτύχει μεγάλη βελτίωση και ισορροπία και, επομένως, συνιστώ να εγκρίνουμε την πρόταση αύριο σε πρώτη ανάγνωση. Πρόκειται για ένα παράδειγμα εξαιρετικού έργου το οποίο επιτελέσθηκε από τους εισηγητές του Κοινοβουλίου σε συνεργασία με τις ομάδες του Συμβουλίου και της Επιτροπής.
<SPEAKER ID="024" NAME="Genowefa Grabowska" AFFILIATION="PSE">
(PL) Κυρία Πρόεδρε, σήμερα συζητούμε έναν πολύ σημαντικό κανονισμό ο οποίος προέκυψε από μία συζήτηση, και αργότερα μια απόφαση του Ο"Ε. Στη συζήτηση αυτή η οποία κορυφώθηκε με την έγκριση ενός συνολικώς εναρμονισμένου συστήματος για την ταξινόμηση και την επισήμανση των χημικών ουσιών από το Οικονομικό και Κοινωνικό Συμβούλιο, όλα τα κράτη μέλη, και όχι μόνο τα μέλη του Ο"Ε, διαδραμάτισαν ιδιαίτερα ενεργό και σημαντικό ρόλο, ιδίως η Ευρωπαϊκή Ένωση, καθώς επίσης και η Επιτροπή. Αυτό σημαίνει ότι το σύστημα το οποίο διαμορφώθηκε είναι και δικό μας σύστημα. Είναι, επομένως, καλό το γεγονός ότι σήμερα προσαρμόζουμε τους κανονισμούς μας σχετικά με τη χρήση χημικών ουσιών, ώστε να συμμορφώνονται με αυτό το σύστημα, διασφαλίζοντας ταυτόχρονα και επιθυμώντας να διασφαλίσουμε ότι οι πολίτες μας -οι πολίτες της ΕΕ- προστατεύονται και ότι και το περιβάλλον μας προστατεύεται από τις συνέπειες της χρήσης επικίνδυνων ουσιών, επειδή ο στόχος αυτής της εναρμόνισης, της ταξινόμησης και της επισήμανσης επικίνδυνων ουσιών είναι να αποτελέσει βελτίωση του επιπέδου προστασίας της υγείας, και επίσης της κατάστασης του περιβάλλοντος.
<P>
" χημεία επηρεάζει με τον ίδιο τρόπο τους ανθρώπους σε όλο τον κόσμο. Όταν αγοράζετε ένα προϊόν, δεν χρειάζεται να γνωρίζετε τι περιέχει. Θα πρέπει όμως να γνωρίζετε ότι αγοράζετε ένα ασφαλές προϊόν. Θα πρέπει να μπορείτε να εμπιστευτείτε τον κατασκευαστή και το προϊόν το οποίο αγοράζετε. Στο σημείο αυτό, ο ρόλος μας έγκειται στην επισήμανση, η οποία εξακολουθεί να διαφέρει σε σημαντικό βαθμό. Ένα προϊόν το οποίο επισημαίνεται ως επικίνδυνο σε ένα κράτος, σε ένα άλλο κράτος θεωρείται τοξικό, και βλαβερό σε ένα τρίτο. Είναι αδιανόητο η οικονομία και το εμπόριο όσον αφορά τις χημικές ουσίες να λειτουργούν με αυτό τον τρόπο. Αυτός είναι ο λόγος για τον οποίο επικροτώ με χαρά την έκθεσή μας και τη συζήτηση την οποία διεξάγουμε σήμερα. Πιστεύω ότι συμβάλλουμε σε κάτι πολύ σημαντικό.
<P>
Θα ήθελα να επιστήσω την προσοχή σε ένα τελευταίο ζήτημα, ήτοι τις συνέπειες οι οποίες συνδέονται με την αναγκαιότητα παροχής πληροφοριών σχετικά με την επισήμανση. Αναφέρομαι στις πληροφορίες τις οποίες πρέπει να γνωρίζουν όλοι όσοι διαχειρίζονται απόβλητα. Τα απόβλητα χημικών προϊόντων, τα οποία αποτελούν και θα εξακολουθήσουν να αποτελούν ένα ζήτημα τεράστιας σημασίας για το περιβάλλον μας, πρέπει επίσης να συμπεριληφθούν σε αυτό το τμήμα, το οποίο περικλείει ολόκληρο τον κύκλο της διαχείρισης χημικών προϊόντων και ουσιών και, κατά συνέπεια, τη διάθεση αποβλήτων επικίνδυνων προϊόντων. Ας δώσουμε στους ευρωπαίους πολίτες ένα καλό προϊόν και ας τους δώσουμε την αίσθηση της χημικής ασφάλειας.
<SPEAKER ID="025" NAME="Luca Romagnoli" AFFILIATION="NI">
(IT) Κυρία Πρόεδρε, κυρίες και κύριοι, το εξαιρετικό έργο της κ. Sartori φαίνεται να αποτελεί το βέλτιστο νομοθετικό αποτέλεσμα για την επικαιροποίηση και, ως εκ τούτου, τη διασφάλιση καλύτερης ρύθμισης συγκεκριμένων πτυχών της χημικής επεξεργασίας. " έκθεση είναι αξιέπαινη, όχι μόνο επειδή ανταποκρίνεται στις απαιτήσεις του προγράμματος εναρμόνισης του Ο"Ε· φαίνεται συνεκτική, απευθύνεται στις ανάγκες των παραγωγών και των καταναλωτών, καθώς φυσικά και του περιβάλλοντος, εφόσον αυτό είναι αντικειμενικά εφικτό.
<P>
Ως συνήθως, ορισμένοι από τους συναδέλφους μου δεν είναι απόλυτα ικανοποιημένοι. Έχω την εντύπωση ότι αυτό οφείλεται σε μια ιδεολογική ριζοσπαστικοποίηση ενόψει της τεχνολογικής και επιστημονικής προόδου που πολύ συχνά, με το πρόσχημα της προστασίας του περιβάλλοντος, προσπαθεί να μας ασκήσει πιέσεις. Συμπτωματικά, για τελείως διαφορετικούς λόγους από αυτούς που αναφέρθηκαν, χώρες εκτός της Ευρωπαϊκής Ένωσης, κυρίως η Κίνα, δίνουν προτεραιότητα στην οικονομία, επιτρέποντας στα χημικά να παράγονται, να μεταφέρονται και να φυλάσσονται κάτω από συνθήκες οι οποίες συνιστούν σοβαρή παραβίαση όλων όσων δικαίως επιθυμούμε να προστατεύσουμε στον τομέα αυτό.
<P>
" έκθεση Sartori αποτελεί ένα θεμελιώδες βήμα προόδου, που εναρμονίζει την ταξινόμηση ουσιών και τα πρότυπα επισήμανσης και συσκευασίας επικίνδυνων ουσιών και μειγμάτων. Αναμφίβολα, θα συμβάλει στη βελτίωση της ασφάλειας, την αποτροπή κινδύνων για την υγεία και την ασφάλεια των καταναλωτών, των εργαζομένων και του περιβάλλοντος.
<P>
Επί του παρόντος οι διάφορες χώρες μπορούν να ταξινομούν την ίδια ουσία με διαφορετικό τρόπο, σύμφωνα με διαφορετικά ισχύοντα συστήματα ταξινόμησης, και αυτές οι διαφορές μπορεί να είναι τόσο μεγάλες, ώστε να αποτελούν κίνδυνο. Ουσίες οι οποίες στην Ευρώπη ταξινομούνται ως επικίνδυνες μπορεί, σε χώρες όπως η Κίνα για παράδειγμα, να μην φέρουν προειδοποιήσεις στις επισημάνσεις τους.
<P>
Αυτή η κατάσταση δεν δημιουργεί μόνο ένα αθέμιτο ανταγωνιστικό πλεονέκτημα, αλλά αποτελεί και σοβαρή απειλή για τους καταναλωτές σε όλο τον κόσμο και αυτό, κυρίες και κύριοι, παρότι συχνά το κατακρίνετε, αληθεύει δυστυχώς στην παγκόσμια αγορά.
<SPEAKER ID="026" NAME="Åsa Westlund" AFFILIATION="PSE">
(SV) Κυρία Πρόεδρε, πριν ξεκινήσω να εργάζομαι για περιβαλλοντικά ζητήματα, οφείλω να παραδεχθώ ότι οι γνώσεις μου για τις χημικές ουσίες ήταν σχετικά περιορισμένες. Ωστόσο, όσο περισσότερα μαθαίνω, τόσο πιο επιφυλακτική γίνομαι όσον αφορά τη χρήση τόσο μεγάλων ποσοτήτων χημικών ουσιών στη σημερινή κοινωνία. Πρόσφατα διάβασα, για παράδειγμα, ότι η κατανάλωση χημικών ουσιών οι οποίες χρησιμοποιούνται για τον καθαρισμό στα συνήθη νοικοκυριά έχει αυξηθεί δραματικά στη χώρα μου, τη Σουηδία. Κανείς δεν γνωρίζει ποιες είναι οι πραγματικές επιπτώσεις αυτής της κατανάλωσης στην υγεία μας. Αυτό το οποίο γνωρίζουμε είναι ότι ήδη πολλά παιδιά, όχι μόνο στη Σουηδία, χάνονται κάθε χρόνο εξαιτίας της κατάποσης οξέως τοξικών χημικών ουσιών οικιακής χρήσης, παρά το γεγονός ότι σήμερα οι χημικές ουσίες φέρουν προειδοποιητική σήμανση η οποία αναφέρει ότι υπάρχει αυτός ο κίνδυνος.
<P>
Χάρη στη σημερινή μας απόφαση, η προειδοποίηση αυτή δυστυχώς θα εξαφανιστεί από πολλά προϊόντα. Μαζί με ορισμένους συναδέλφους, προσπάθησα να αλλάξω αυτή την κατάσταση και να διασφαλίσω ότι θα διατηρηθεί αυτή η επισήμανση στα κοινά προϊόντα οικιακής χρήσης. Πλέον δεν πρόκειται να συμβεί κάτι τέτοιο. Λυπούμαι βαθύτατα για αυτό, καθώς σημαίνει ότι θα χαθούν σημαντικές πληροφορίες για τον καταναλωτή.
<P>
Εντούτοις, χαιρετίζω το γεγονός ότι η ΕΕ μεριμνά τώρα για την εναρμόνιση της νομοθεσίας ταξινόμησης, επισήμανσης και συσκευασίας για τη συμπλήρωση του REACH, και η οποία έχει καταρτιστεί βάσει του ήδη υφιστάμενου προαιρετικού διεθνούς συστήματος. Αυτό διευκολύνει την κατάσταση για τους καταναλωτές και τις εταιρείες, εξίσου. Όταν θα έχουμε καταλήξει στην απόφαση αυτή σήμερα, θα είναι ύψιστης σημασίας για όλες τις αρμόδιες αρχές σε εθνικό επίπεδο να αναλάβουν την ευθύνη διάδοσης πληροφοριών σχετικά με το νέο σύστημα επισήμανσης όχι μόνο προς τις εταιρείες, αλλά και, ευρύτερα, προς τις διάφορες οργανώσεις καταναλωτών.
<P>
Θα ήθελα επομένως να αδράξω την ευκαιρία και να ζητήσω από την Επιτροπή και τον Επίτροπο Verheugen να παρακολουθήσουν πώς, και με πόση επιτυχία, διεξάγεται πραγματικά αυτή η διαδικασία, ούτως ώστε να γνωρίζουμε κατά πόσον οι ευρωπαίοι καταναλωτές κατανοούν τι σημαίνουν οι επισημάνσεις από εδώ και στο εξής.
<SPEAKER ID="027" NAME="Rovana Plumb" AFFILIATION="PSE">
(RO) Κυρία Πρόεδρε, αυτή η πρόταση κανονισμού, μαζί με τον κανονισμό για τα απορρυπαντικά και την απόφαση αναθεώρησης της μεταγενέστερης νομοθεσίας, συνιστούν την εναρμόνιση της ευρωπαϊκής και της παγκόσμιας νομοθεσίας για την ταξινόμηση, την επισήμανση και τη συσκευασία χημικών ουσιών. " επιβολή τους θα έχει ωφέλιμα αποτελέσματα στην ανθρώπινη υγεία, την προστασία του περιβάλλοντος και τη χημική βιομηχανία και η ανάπτυξη του εμπορίου κάτω από συνθήκες ασφάλειας και με την πληροφόρηση των καταναλωτών είναι πολύ σημαντική.
<P>
" υλοποίηση του GHS πρέπει να συσχετίζεται με την επιβολή της οδηγίας REACH για τους παραγωγούς, περίπου 27 000 στην Ευρωπαϊκή Ένωση, από τους οποίους 95% είναι ΜΜΕ, και με την ανάπτυξη του εμπορίου με χώρες μη μέλη της ΕΕ, δηλαδή 25% του όγκου της Ευρωπαϊκής Ένωσης. Ζητώ από την Επιτροπή να μην εγκαταλείψει την πρόταση για την επιβολή του νέου κανονισμού, κατά τη διάρκεια ολόκληρου του κύκλου διαχείρισης των προϊόντων, και όταν το προϊόν καθίσταται απόβλητο.
<P>
Συγχαίρω την εισηγήτρια για το έργο της.
<SPEAKER ID="028" NAME="Edit Herczog" AFFILIATION="PSE">
(HU) Σας ευχαριστώ πολύ, κυρία Πρόεδρε. Πρώτον, θα ήθελα να συγχαρώ την Επιτροπή και τους εισηγητές επειδή κατόρθωσαν να φέρουν εις πέρας μια εποικοδομητική συζήτηση σχετικά με την πρόταση του Ο"Ε και το σχέδιο REACH το οποίο εγκρίναμε νωρίτερα. Το μεγαλύτερο όφελος είναι η τυποποιημένη επισήμανση, από την οπτική γωνία της Επιτροπής Εσωτερικής Αγοράς, των καταναλωτών και των εταιρειών. Ας μην ξεχνούμε ότι οι χημικές ουσίες δεν θα καταστούν ασφαλέστερες χάρη στην επισήμανση! " ασφαλέστερη χρήση και οι καλύτερες επιλογές από τους καταναλωτές δημιουργούν μεγαλύτερη ασφάλεια, επομένως πρέπει να καταστήσουμε σαφές ότι αυτό το σχέδιο κανονισμού αποτελεί ένα βήμα προόδου από την άποψη αυτή και θα πρέπει να επικροτηθεί. Τέλος, θα ήθελα να πω και να επιστήσω την προσοχή σας στο γεγονός ότι έχουμε ενώσει τις δυνάμεις μας με τον Ο"Ε καθώς η ΕΕ, και τώρα πρέπει να καταβάλουμε κάθε προσπάθεια, σε συνεργασία με τον Ο"Ε, προκειμένου να διασφαλίσουμε ότι θα εγκριθεί και από τον υπόλοιπο κόσμο. Το προτείνω έτσι ώστε να βρούμε οπαδούς για τη νομοθεσία μας σχετικά με τη χημική βιομηχανία στον υπόλοιπο κόσμο, στο Διατλαντικό Οικονομικό Συμβούλιο και σε άλλα διεθνή βήματα διαλόγου. Σας ευχαριστώ πολύ για την προσοχή σας.
<SPEAKER ID="029" NAME="Alessandro Foglietta" AFFILIATION="UEN">
(IT) Κυρία Πρόεδρε, κυρίες και κύριοι, θα ήθελα να συγχαρώ την εισηγήτρια κ. Sartori, μαζί με τους σκιώδεις εισηγητές της και το Συμβούλιο και την Επιτροπή για την επίτευξη συμφωνίας σχετικά με τη δέσμη GHS σε πρώτη ανάγνωση.
<P>
Κατορθώσαμε να επιτύχουμε τον στόχο που είχε οριστεί, να καταστήσουμε δηλαδή με γρήγορους ρυθμούς λειτουργικό το νέο σύστημα και σύμφωνα με τον κανονισμό REACH, διασφαλίζοντας ταυτόχρονα ένα υψηλό επίπεδο προστασίας της ανθρώπινης υγείας και του περιβάλλοντος, καθώς και καλύπτοντας τις εμπορικές ανάγκες των εταιρειών, οι οποίες μπορούν τώρα να απευθυνθούν στις ξένες αγορές ευκολότερα.
<P>
Μόλις τεθεί σε ισχύ το GHS, οι εταιρείες θα μπορούν να λειτουργούν βάσει ενός ενιαίου συστήματος ταξινόμησης για ουσίες, εναρμονισμένο σε διεθνές επίπεδο, και το οποίο, μαζί με άλλα, θα καταστήσει δυνατή την ευκολότερη πρόσβαση στη νομοθεσία σχετικά με τις ουσίες μέσω της Ευρωπαϊκής Υπηρεσίας Χημικών. Με τον κανονισμό αυτό, ο οποίος εφαρμόζει διεθνή κριτήρια για την ταξινόμηση και την επισήμανση επικίνδυνων ουσιών και μειγμάτων στην Ευρωπαϊκή Ένωση, θα διασφαλίσουμε ότι οι εταιρείες μας είναι έτοιμες να ανοίξουν στην παγκόσμια αγορά. Αναμφισβήτητα θα υπάρχουν οφέλη και για τους καταναλωτές, οι οποίοι θα μπορούν να αναγνωρίζουν επικίνδυνες ουσίες, όπως τοξικές και διαβρωτικές και ερεθιστικές ουσίες, ευκολότερα.
<P>
Το σύστημα επισήμανσης GHS, με τα ομοιόμορφα εικονογράμματα τα οποία χρησιμοποιεί, και τα οποία είναι εύκολα στην κατανόησή τους, θα συμβάλλει στην αναγνώριση των κινδύνων που ενέχουν οι ουσίες οι οποίες περιέχονται σε καθημερινά προϊόντα, όπως τα απορρυπαντικά και τα σαπούνια. Επιπλέον, το GHS, το οποίο απαιτεί για πολλές ουσίες ειδικούς μηχανισμούς ασφαλείας για τον πωματισμό της συσκευασίας, θα συμβάλει στην προστασία των παιδιών μας από επικίνδυνα κατ' οίκον ατυχήματα λόγω της τυχαίας κατάποσης τοξικών ή διαβρωτικών ουσιών.
<P>
Φυσικά, το GHS θα απαιτεί συγκεκριμένες προσπάθειες από την πλευρά εταιρειών, ειδικότερα μικρών και μεσαίων επιχειρήσεων, οι οποίες θα πρέπει να έχουν εμπιστοσύνη στο νέο σύστημα. Το σύστημα ουσιαστικά θα εισαγάγει επτά νέες κατηγορίες κινδύνου και μια νέα ταξινόμηση για το σύστημα μεταφορών. Αυτός είναι ο λόγος για τον οποίο είμαστε ιδιαίτερα ικανοποιημένοι με τη συμφωνία η οποία επιτεύχθηκε με το Συμβούλιο, στην οποία λήφθηκαν επίσης υπόψη οι απαιτήσεις υποστήριξης, πληροφόρησης και προσαρμογής, ιδίως για τις ΜΜΕ.
<P>
" συμφωνία έλαβε επίσης υπόψη τη συναίνεση όλων των κοινοβουλευτικών ομάδων σχετικά με την ανάγκη μείωσης των δοκιμών στα ζώα και οποιαδήποτε επικάλυψη αυτών των δοκιμών όσο είναι δυνατόν. Για όλους αυτούς τους λόγους, η Ομάδα μου θα ψηφίσει υπέρ της δέσμης η οποία κατατέθηκε.
<SPEAKER ID="030" NAME="Carl Schlyter" AFFILIATION="Verts/ALE">
(SV) Θα ήθελα απλώς να απαντήσω σε αυτό που είπε ο συνάδελφός μου κ. Booth για το περιβαλλοντικό κίνημα, ότι θέλει να προστατεύσει τους ανθρώπους, όχι όμως τα ζώα. Φαίνεται ότι στο σημείο αυτό προέβη σε παρανόηση. Πρόκειται για ένα ζήτημα ταξινόμησης. Βάσει των κειμένων στα οποία αναφέρεται ο κ. Booth, ένα χημικό μίγμα δεν πρέπει να χρησιμοποιείται αποκλειστικά για τους σκοπούς της ταξινόμησης προκειμένου να ενταχθεί σε ένα συγκεκριμένο όριο, και δεν θα πρέπει να διενεργούνται πολλές δοκιμές σε ζώα, απλά και μόνο για να αποφευχθεί η επισήμανση. Αυτό θα είχε ως αποτέλεσμα να διακρίνουμε τα χημικά μίγματα τα οποία περιέχουν επικίνδυνες ουσίες, διαφορετικών όμως ειδών, και επομένως κατ' αυτόν τον τρόπο δεν προσεγγίζεται το κατώτατο όριο για την επισήμανση. Σε αυτές τις περιπτώσεις, ο στόχος θα ήταν, ως εκ τούτου, να διεξάγονται οι δοκιμές σε ζώα αποκλειστικά και μόνο για να αποφευχθεί η προσθήκη της επισήμανσης. Για αυτόν τον λόγο χρειαζόμαστε αυτά τα κείμενα.
<P>
Στον τομέα αυτό, η υγεία των ζώων και η ανθρώπινη υγεία πρέπει να λαμβάνονται ταυτόχρονα υπόψη. " διενέργεια δοκιμών στα ζώα αποφεύγεται όμως οι άνθρωποι λαμβάνουν κατάλληλες πληροφορίες σχετικά με τις χημικές ουσίες, ούτως ώστε να μπορούν να αναλάβουν ορθή δράση, προκειμένου να προστατευθούν. Ο κ. Booth πράγματι το παρανόησε!
<SPEAKER ID="032" NAME="Günter Verheugen">
Αντιπρόεδρος της Επιτροπής. - (DE) Κυρία Πρόεδρε, κυρίες και κύριοι, αυτός ο έντονος και ζωηρός διάλογος αποδεικνύει ότι εξετάζουμε ένα σημαντικό ζήτημα και ένα ζήτημα με ευρείες επιπτώσεις. Πιστεύω ότι μπορούμε σήμερα να υποστηρίξουμε ότι αυτό το βήμα ολοκληρώνει το εντατικό νομοθετικό έργο που διεξήχθη σχετικά με τη χημική βιομηχανία και την παρασκευή και χρήση χημικών στην Ευρώπη - ένα έργο που διήρκεσε πολλά έτη.
<P>
Θα ήθελα να το καταστήσω αυτό σαφές, αναλογιζόμενος την πολύ χρήσιμη παρομοίωση που έκανε η κ. Breyer. Ποιος κάθεται στο τιμόνι και ποιος χειρίζεται τα φρένα; Ένα είναι σίγουρο: όσον αφορά τη νομοθεσία για τα χημικά, η Ευρωπαϊκή Ένωση είναι η ατμομηχανή ολόκληρου του κόσμου. Πουθενά αλλού δεν υπάρχουν κανονισμοί όπως αυτοί που θεσπίσαμε, και πουθενά αλλού δεν επιβάλλονται απαιτήσεις για τη χημική βιομηχανία όπως αυτές που επιβάλλουμε εμείς. Συνεπώς, η Επιτροπή πιστεύει ακράδαντα ότι, σε σχέση με την οριζόντια νομοθεσία για τον εν λόγω τομέα, τώρα χρειάζεται να περιμένουμε να περάσουν λίγα έτη για να εφαρμόσουμε ό,τι έχουμε ήδη αποφασίσει, και ότι δεν πρέπει να ξεκινήσουμε αμέσως άλλα μεγάλα έργα. Ορθώς η νομοθεσία REACH προβλέπει περιόδους αναθεώρησης και πρέπει να τηρούμε αυστηρά τις περιόδους που έχει αποφασίσει ο νομοθέτης. Αυτό σημαίνει ότι η Επιτροπή θα παρουσιάζει πάντα τις εκθέσεις και τις προτάσεις της εγκαίρως. Όσον αφορά τις μείζονες οριζόντιες πρωτοβουλίες, επιτρέψτε μου να επαναλάβω ότι η Επιτροπή δεν προτίθεται να προβεί σε τυχόν περαιτέρω προτάσεις στο εγγύς μέλλον.
<P>
Μπορώ επίσης να σας διαβεβαιώσω για τη συνολική αποτελεσματικότητα αυτού του συστήματος. Όλες οι πληροφορίες που διαθέτω δείχνουν ότι σε όλο τον κόσμο, όλοι οι εμπλεκόμενοι φορείς εργάζονται πραγματικά σκληρά προκειμένου να εφαρμόσουν το σύστημα που έχει αποφασίσει ο Οργανισμός "νωμένων Εθνών. Είμαστε πράγματι στην πρώτη γραμμή όσον αφορά την πρακτική εφαρμογή. Πιστεύω ότι πολλές μεγάλες χώρες περίμεναν αυτό ακριβώς που συνέβη εδώ σήμερα, γιατί επιθυμούν να βασίσουν τη δική τους νομοθεσία και τον τρόπο εφαρμογής της σε αυτά που πράττουμε στην Ευρωπαϊκή Ένωση. Ευελπιστώ ότι θα δούμε πλέον αυτές τις διαδικασίες να ολοκληρώνονται σε πολλές άλλες χώρες.
<P>
Ο κ. Schwab έθεσε ένα πολύ ενδιαφέρον ερώτημα - εάν πρέπει να ορίσουμε μεταβατικές προθεσμίες για τις οριακές τιμές διατήρησης στο Παράρτημα 6, οι οποίες διαγράφηκαν λόγω του συμβιβασμού μεταξύ των μερών. Το μόνο που μπορώ να δηλώσω είναι ότι η Επιτροπή δεν έχει πρόβλημα με τις μεταβατικές προθεσμίες. Προσωπικά, πιστεύω ότι είναι καίριες και κατάλληλες, αλλά αυτή η παράλειψη στη νομοθεσία δεν προέκυψε τυχαία. Είναι μέρος ενός συνολικού συμβιβασμού και, λαμβάνοντας υπόψη όλα τα δεδομένα, δεν πιστεύω ότι θα ήταν πρέπον να επιτρέψει η Επιτροπή να προκαλέσει το ζήτημα των μεταβατικών προθεσμιών για λίγα προϊόντα την αποτυχία του συμβιβασμού. Ωστόσο, θα διασφαλίσουμε ότι η επιθυμία των νομοθετών θα εκπληρωθεί με ενδεδειγμένο τρόπο.
<P>
Συμμερίζομαι τις ανησυχίες όσων εξέφρασαν επιφυλάξεις για τις δοκιμές σε ζώα. Ευελπιστώ αυτή η νομοθεσία να μην οδηγήσει σε αύξηση του αριθμού των δοκιμών σε ζώα. Είναι σημαντικό το γεγονός ότι οι δοκιμές σε πρωτεύοντα θηλαστικά απαγορεύονται ρητά στη νομοθεσία αυτή. Θα ήθελα να επαναλάβω, με έμφαση, ότι η Επιτροπή θα αφιερώσει όλη την ενέργειά της για τον όσο το δυνατόν μεγαλύτερο περιορισμό των δοκιμών σε ζώα. Για εμένα, αυτό σημαίνει ότι πρέπει να αυξήσουμε τις προσπάθειές μας προκειμένου να βρούμε αναγνωρισμένες εναλλακτικές μεθόδους για την αντικατάσταση των δοκιμών σε ζώα. Όποιος ανησυχεί γι' αυτό το ζήτημα θα με βρει στο πλευρό του.
<P>
Εν κατακλείδι, επιτρέψτε μου να πω ότι πιστεύω ότι έχουμε ενώπιόν μας μια νομοθεσία που εκφράζει μια κατάσταση όπου όλοι όσοι εμπλέκονται μπορούν να βγουν μόνο κερδισμένοι. Ευχαριστώ όλους όσοι συνέβαλαν σ' αυτό.
<SPEAKER ID="033" NAME="Amalia Sartori" LANGUAGE="IT">
Κυρία Πρόεδρε, κυρίες και κύριοι, έμεινα εξαιρετικά ικανοποιημένη από τη συζήτηση που κάναμε. Θα ήθελα να ευχαριστήσω όλους τους συναδέλφους βουλευτές για τη συμβολή τους σήμερα και για την υποστήριξή τους προς την εργασία που διεξήγαγα, κάτι που κατέστη δυνατό μόνο με τη βοήθειά τους, και με τη βοήθεια των σκιωδών εισηγητών και των συντακτών γνωμοδοτήσεων της Επιτροπής Βιομηχανίας, Έρευνας και Ενέργειας και της Επιτροπής Εσωτερικής Αγοράς και Προστασίας των Καταναλωτών. Φαίνεται ότι η συντριπτική πλειονότητα των βουλευτών που μίλησαν είναι ικανοποιημένοι με τα αποτελέσματα που επιτύχαμε.
<P>
Επικροτώ την άποψη που εκφράστηκε ότι το GHS είναι μια εν εξελίξει διαδικασία και ότι επιπλέον είναι μια μέθοδος εργασίας που έχουμε καθιερώσει. Σε αυτές τις καταστάσεις, είναι ακριβώς αυτό και γνωρίζουμε ότι ο κόσμος θα συνεχίσει να αλλάζει και να αναπτύσσεται και αυτός είναι ο λόγος που σε αυτόν τον κανονισμό, όπως και στον REACH και σε άλλους κανονισμούς, δώσαμε προσοχή στο να παράσχουμε ένα πολύ συγκεκριμένο και ακριβές ρυθμιστικό πλαίσιο και να αφήσουμε περιθώρια για μελλοντικές τροποποιήσεις βάσει αυτών των κριτηρίων, αν και τα ίδια τα κριτήρια είναι προκαθορισμένα. Αυτό κατάλαβα από τον Επίτροπο που μίλησε ακριβώς πριν από εμένα σχετικά με την πιθανότητα στήριξης μέρους της συζήτησης που διεξήχθη.
<P>
Έχουμε επίγνωση του γεγονότος ότι σήμερα επικυρώνουμε έναν κανονισμό που χαίρει ευρείας υποστήριξης, ο οποίος θα βοηθήσει να επωφεληθούν οι καταναλωτές και οι εργαζόμενοι στον συγκεκριμένο κλάδο, και εκφράζει τη συντριπτική πλειονότητα του πληθυσμού. Γνωρίζουμε ότι αυτοί είναι κανόνες που θα χρησιμοποιηθούν ως πλαίσιο και ως αδιαμφισβήτητο και αναντίρρητο σημείο αναφοράς. Και πάλι, πρόκειται για έναν συνεχώς μεταβαλλόμενο κόσμο, ο χειρισμός του οποίου από την Επιτροπή θα γίνει αναφορικά με αυτούς τους κανόνες.
<SPEAKER ID="034" NAME="Πρόεδρος">
" κοινή συζήτηση έληξε.
<P>
" ψηφοφορία θα διεξαχθεί σήμερα.
<P>
Γραπτές δηλώσεις (άρθρο 142 του Κανονισμού)
<SPEAKER ID="035" NAME="Daciana Octavia Sârbu  " LANGUAGE="RO">
" πρόταση απόφασης για εφαρμογή του συστήματος οικουμενικής εναρμόνισης για την ταξινόμηση και την επισήμανση των χημικών ουσιών (GHS) αποτελεί ένα σημαντικό βήμα για την προστασία του περιβάλλοντος και των καταναλωτών, οι οποίοι θα έχουν περισσότερη δύναμη να επιλέγουν, καθώς και των εταιρειών που επιθυμούν να εισέλθουν στη διεθνή αγορά.
<P>
" εναρμονισμένη χρήση επισημάνσεων και η ενιαία περιγραφή των κινδύνων που ενέχουν τα χημικά διασφαλίζουν μεγαλύτερη εμπιστοσύνη των καταναλωτών προς τα προϊόντα αυτά, διευκολύνοντας επίσης το διεθνές εμπόριο, καθώς η βιομηχανία θα μπορεί να χρησιμοποιεί τις ίδιες επισημάνσεις σε όλες τις περιοχές στις οποίες πραγματοποιεί εξαγωγές. Επιπλέον, το εναρμονισμένο σύστημα ταξινόμησης των ουσιών αποτελεί καίριο παράγοντα για τη διασφάλιση της ελεύθερης κυκλοφορίας των αγαθών στην εσωτερική αγορά.
<P>
Παρ' όλα αυτά, πρέπει να διασφαλίσουμε ότι αυτός ο κανονισμός δεν θα αυξήσει τον αριθμό των δοκιμών σε σπονδυλωτά ζώα με σκοπό την εναρμόνιση των κριτηρίων ταξινόμησης, αλλά ότι οι δοκιμές αυτές θα διενεργούνται μόνο εάν δεν υπάρχουν εναλλακτικές λύσεις που να διασφαλίζουν την ίδια ποιότητα.
<P>
Το σύστημα οικουμενικής εναρμόνισης για την ταξινόμηση πρέπει να επιτρέπει τη χρήση μεθόδων που δεν περιλαμβάνουν δοκιμές σε ζώα, ακόμη και εάν η επικύρωσή τους συνεπάγεται μακρά και δαπανηρή γραφειοκρατική διαδικασία. Καθώς οι δοκιμές σε ζώα δεν έχουν επικυρωθεί ποτέ επισήμως, η πιστοποίηση των εναλλακτικών δοκιμών φαίνεται σαν επιβάρυνση, αλλά πρέπει να ενθαρρυνθούν οι έρευνες σε αυτόν τον τομέα.
<SPEAKER ID="036" NAME="Richard Seeber  " AFFILIATION="PPE-DE">
γραπτώς. - (DE) Ολοένα και πιο συχνά στον σύγχρονο κόσμο, οι καταναλωτές έρχονται σε επαφή με διαφορετικές ουσίες, που ενίοτε είναι και επικίνδυνες.
<P>
Κατά τη χρήση ορισμένων προϊόντων, περιλαμβανομένων αυτών που χρησιμοποιούνται καθημερινά από πολλά άτομα, οι πληροφορίες για τις ουσίες που περιέχουν είναι ζωτικής σημασίας για την ασφαλή χρήση τους, με τρόπο που δεν θέτει σε κίνδυνο την υγεία. Το σύστημα οικουμενικής εναρμόνισης για την ταξινόμηση και την επισήμανση των χημικών ουσιών (GHS), που αναπτύχθηκε το 2002 σε επίπεδο "νωμένων Εθνών με την ενεργή συμμετοχή της ΕΕ, πρόκειται να εφαρμοστεί φέτος από όλα τα κράτη μέλη. Ένα από τα βασικά πλεονεκτήματα αυτού του συστήματος είναι η χρήση καθολικών εικονογραμμάτων κινδύνου. Οι καταναλωτές και οι έμποροι μπορούν με αυτό τον τρόπο να δουν με μία ματιά εάν ένα προϊόν περιέχει ορισμένες ουσίες που μπορούν να αποβούν επικίνδυνες. Επιπλέον, το GHS εισάγει τυποποιημένους ορισμούς, όπως η LD50 (μέση θανατηφόρος δόση), που δηλώνουν με σαφήνεια τον κίνδυνο που σχετίζεται με την ουσία. " Κοινότητα, και εμείς στο Ευρωπαϊκό Κοινοβούλιο, θέσαμε ως στόχο μας να περιορίσουμε όσο το δυνατόν περισσότερο τις δοκιμές σε ζώα που διενεργούνται με σκοπό την αξιολόγηση των ουσιών.
<P>
Επιπλέον, οι ορισμοί παρέχουν ακριβέστερες και σαφέστερες κατευθυντήριες οδηγίες στις αρχές των κρατών μελών. " επιτυχής εφαρμογή του GHS αποτελεί σημαντικό ορόσημο στην προσπάθεια να καταστεί πραγματικότητα η ευρωπαϊκή εσωτερική αγορά, ενώ ταυτόχρονα θα ωφελήσει το διεθνές εμπόριο.

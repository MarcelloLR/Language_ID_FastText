<CHAPTER ID="006-01">
1. Οικονομικό έτος 2007, όπως τροποποιήθηκε από το Συμβούλιο (ψηφοφορία) 
<P>
- Πριν από την ψηφοφορία:
<SPEAKER ID="072" NAME="James Elles " AFFILIATION="PPE-DE">
εισηγητής. - (ΕΝ) Κύριε Πρόεδρε, όπως κάθε χρόνο σε αυτό το σημαντικό έργο, υπάρχουν ορισμένες διορθώσεις τεχνικής φύσης που πρέπει να γίνουν στο παρόν στάδιο. Θα είμαι πολύ σύντομος. Θεωρώ ότι και η ψηφοφορία θα είναι, εξ όσων γνωρίζω, σύντομη.
<P>
Πρώτον, σχετικά με την τροπολογία 328 για τη θέση 22 02 02 "Βοήθεια για τη μετάβαση και τη θεσμική ανάπτυξη σε δυνάμει υποψήφιες χώρες": γίνεται δεκτή με + 2 εκατ. ευρώ για αναλήψεις υποχρεώσεων και πληρωμές. Αυτά τα 2 εκατ. ευρώ μεταφέρθηκαν από τη θέση 19 05 01 "Συνεργασία με τις τρίτες βιομηχανικές χώρες". Ως εκ τούτου, η τροπολογία 314 για τη θέση 19 05 01 αποσύρθηκε.
<P>
Δεύτερον, προστέθηκαν 5 εκατ. ευρώ για αναλήψεις υποχρεώσεων και πληρωμές στη θέση 16 02 02: "Δράσεις πολυμέσων".
<P>
Τρίτον, προστέθηκαν 400 000 ευρώ για αναλήψεις υποχρεώσεων και πληρωμές στη θέση 15 04 47: "Ευρωπαϊκό Έτος Διαπολιτισμικού Διαλόγου".
<P>
Όσον αφορά τα ποσά στο αποθεματικό που αποδεσμεύονται: τροπολογία 302 για τη θέση 16 03 02 "Τοπικές δράσεις" το αποθεματικό αίρεται· τροπολογία 251 για τα "Ευρωπαϊκά Σχολεία" - θέση 26 01 50 23· τέλος, τροπολογία 330 για τη θέση 28 01 01 - "Δαπάνες σχετικές με το προσωπικό εν ενεργεία του τομέα πολιτικής "Λογιστικός έλεγχος"".
<P>
Όσον αφορά την Υπηρεσία Επιλογής Προσωπικού των Ευρωπαϊκών Κοινοτήτων (EPSO), δηλαδή την τροπολογία 255: αντικαθίσταται από μια τροπολογία με σκοπό τη μείωση των ποσών στο αποθεματικό στο 25% των πιστώσεων για τις αντίστοιχες θέσεις του προϋπολογισμού.
<P>
Τέλος, προκειμένου να ληφθεί υπόψη ένα πρόβλημα για την προενταξιακή συνδρομή που προέκυψε από την ανάγνωση του Συμβουλίου και το οποίο δεν μπορέσαμε να εντοπίσουμε εγκαίρως, ζητούμε από την Επιτροπή στο τέλος της παραγράφου 25 του ψηφίσματος, "να διατυπώσει ένα αίτημα μεταφοράς πιστώσεων ή διορθωτικού προϋπολογισμού κατά τη διάρκεια του 2007 εάν τα ποσά που προβλέπονται στον προϋπολογισμό του 2007 αποδειχθούν ανεπαρκή". Αυτό αφορά τη θέση 05 05 01 01 του προϋπολογισμού.
<P>
Συνιστώ να ψηφίσουμε επί αυτών των συγκεκριμένων στοιχείων τα οποία έχω υποβάλει ως τεχνικές προσαρμογές.
<P>
(Το Σώμα εγκρίνει τις τεχνικές ρυθμίσεις που πρότεινε ο εισηγητής)
<SPEAKER ID="074" NAME="Ulla-Maj Wideroos">
ασκούσα την προεδρία του Συμβουλίου. (FI) Κύριε Πρόεδρε, κυρίες και κύριοι, έχετε προβεί σε δεύτερη ανάγνωση του προϋπολογισμού του 2007. Πρόκειται για τον πρώτο προϋπολογισμό της διευρυμένης ΕΕ των 27 κρατών μελών. Ταυτόχρονα, πρόκειται για τον πρώτο προϋπολογισμό για το δημοσιονομικό πλαίσιο 2007-2013.
<P>
Με χαρά μου διαπιστώνω ότι η ομοφωνία που υπήρξε στη συνάντηση για τις διαπραγματεύσεις μεταξύ του Κοινοβουλίου και του Συμβουλίου στις 21 Νοεμβρίου 2006, που οριστικοποιήθηκε στην τριμερή συνάντηση στις 28 Νοεμβρίου, ενσωματώθηκε στον προϋπολογισμό του 2007. Αντιλαμβάνομαι ότι υπάρχει μικρή διάσταση απόψεων για την ερμηνεία όσον αφορά την ταξινόμηση των δαπανών στον προϋπολογισμό και θα ήθελα να σας υπενθυμίσω ότι το Συμβούλιο επιφυλάσσεται των δικαιωμάτων του σχετικά με αυτό. Το Συμβούλιο μπορεί να εγκρίνει το ανώτατο όριο για την αύξηση των δαπανών που προτάθηκε ως αποτέλεσμα της δεύτερης ανάγνωσης του Κοινοβουλίου.
<P>
Θα ήθελα τώρα να ευχαριστήσω τον Πρόεδρο της Επιτροπής Προϋπολογισμών, Janusz Lewandowski και τους εισηγητές James Elles και Louis Grech, για το πνεύμα συνεργασίας το οποίο διαπνέει όλη τη διαδικασία του προϋπολογισμού.
<P>
(Χειροκροτήματα)
<SPEAKER ID="075" NAME="Πρόεδρος">
Κυρίες και κύριοι, επισημαίνω ότι η διαδικασία ψήφισης του προϋπολογισμού 2007 διεκπεραιώθηκε σύμφωνα με τη Συνθήκη και τη Διοργανική Συμφωνία της 6ης Μαΐου, καθώς και ότι, σύμφωνα με το άρθρο 13 της Συμφωνίας ανάμεσα στο Συμβούλιο και στο Κοινοβούλιο, εκφράστηκε ρητή συμφωνία επί του ανώτατου ύψους αύξησης των μη υποχρεωτικών δαπανών, όπως προβλέπεται από τη δεύτερη ανάγνωση του Κοινοβουλίου. " δημοσιονομική διαδικασία μπορεί επομένως να θεωρηθεί επιτυχώς περατωθείσα. Ο προϋπολογισμός κηρύσσεται οριστικά εγκεκριμένος.
<P>
(Ο Πρόεδρος του Κοινοβουλίου καλεί την ασκούσα την Προεδρία του Συμβουλίου, Ulla-Maj Wideroos, την εκπρόσωπο της Επιτροπής, Dalia Grybauskaite, τον Πρόεδρο της Επιτροπής Προϋπολογισμών, Janusz Lewandowski, καθώς και τους εισηγητές, James Elles και Louis Grech, στο βήμα και μαζί με την ασκούσα την Προεδρία του Συμβουλίου προβαίνει στην υπογραφή του προϋπολογισμού)
<P>
(Χειροκροτήματα)

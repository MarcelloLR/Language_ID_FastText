<CHAPTER ID="005">
Η κατάσταση στο Ιράν (συζήτηση)
<SPEAKER ID="051" NAME="Πρόεδρος">
Το επόμενο σημείο είναι η Δήλωση της Ύπατης Εκπροσώπου της Ένωσης για τις Εξωτερικές Υποθέσεις και την Πολιτική Ασφάλειας και Αντιπροέδρου της Επιτροπής σχετικά με την κατάσταση στο Ιράν.
<SPEAKER ID="052" NAME="Catherine Ashton" LANGUAGE="EN">
Κύριε Πρόεδρε, κυρίες και κύριοι βουλευτές, η τρέχουσα συγκυρία μας προσφέρει μια σημαντική ευκαιρία για να θίξουμε το ζήτημα της κατάστασης που επικρατεί στο Ιράν.
<P>
" Ευρωπαϊκή Ένωση επιθυμεί ομαλές σχέσεις με το Ιράν, και οι προσπάθειές μας στο θέμα των πυρηνικών εντάσσονται σε αυτό το πλαίσιο. Ως εκ τούτου, θα συνεχίσω, από το αξίωμα της Ύπατης Εκπροσώπου, τον ρόλο του προκατόχου μου, κ. Javier Solana, στις διεθνείς συνομιλίες με το Ιράν.
<P>
Το Ιράν είναι μια σημαντική χώρα με μεγάλη ιστορία και πλούσιο πολιτισμό, καθώς και έναν εξαιρετικά ταλαντούχο πληθυσμό. Οι κινηματογραφικές ταινίες και τα βιβλία που δημιουργούνται στο Ιράν είναι εντυπωσιακά, το επίπεδο εκπαίδευσης των γυναικών είναι υψηλό, υπάρχει δυνατότητα δημοσίου διαλόγου, και ο νεανικός πληθυσμός είναι δυναμικός και δραστήριος. Από πολλές απόψεις, η ιρανική κοινωνία έχει τα χαρακτηριστικά και τις δυνατότητες μιας ελεύθερης κοινωνίας. Την απειλή για την κοινωνία αυτή αντικατοπτρίζουν οι ταραχές που ακολούθησαν την περυσινή εκλογική διαδικασία, την οποία πολλοί στο Ιράν θεώρησαν νόθα. Αυτό, βεβαίως, είναι υπόθεση των Ιρανών. Το μέλημά μας είναι να γίνονται σεβαστοί οι διεθνείς κανόνες και πρότυπα ως προς τα ατομικά και πολιτικά δικαιώματα.
<P>
Στο πλαίσιο αυτό, με ανησυχούν βαθύτατα οι αναφορές για βίαιη καταστολή διαδηλώσεων και αυθαίρετες κρατήσεις στην Τεχεράνη και άλλες ιρανικές πόλεις κατά τη διάρκεια της πρόσφατης εορτής Ασούρα στα τέλη του Δεκεμβρίου. " χρήση βίας κατά διαδηλωτών που επιθυμούν να ασκήσουν το δικαίωμά τους στην ελεύθερη έκφραση και το δικαίωμα του συνέρχεσθαι είναι απαράδεκτη. Αυτά είναι οικουμενικά ανθρώπινα δικαιώματα τα οποία πρέπει να γίνονται σεβαστά, τα δε άτομα που συνελήφθησαν επειδή ασκούσαν ειρηνικά τα εν λόγω δικαιώματα πρέπει να απελευθερωθούν.
<P>
Σημειώνω επίσης με βαθιά ανησυχία ότι πολλές συλλήψεις φαίνεται να εστιάζονται σε υπερασπιστές των ανθρωπίνων δικαιωμάτων και δημοσιογράφους, ενώ σε πολλούς συλληφθέντες απαγορεύεται η πρόσβαση σε συνήγορο και η επικοινωνία με τις οικογένειές τους. Το Ιράν οφείλει να ανταποκριθεί στις διεθνείς του υποχρεώσεις και να μεταχειριστεί τους συλληφθέντες σύμφωνα με τα διεθνή πρότυπα προστασίας των ανθρωπίνων δικαιωμάτων.
<P>
Ένα άλλο πρόσφατο ζήτημα είναι η κράτηση επιπλέον 12 μελών της θρησκευτικής κοινότητας των Μπαχάι. Στα άτομα αυτά πρέπει να προσφερθεί αμερόληπτη, ανοικτή και δίκαιη δίκη σύμφωνα με τα διεθνή πρότυπα.
<P>
" ΕΕ ζητεί από την ιρανική κυβέρνηση, σε κάθε ευκαιρία που της παρέχουν οι μεταξύ μας επαφές, να σεβαστεί αυτές τις διεθνείς υποχρεώσεις τις οποίες έχει ελεύθερα και οικειοθελώς προσυπογράψει. Εκδίδουμε δημόσιες δηλώσεις και χρησιμοποιούμε ποικίλα διπλωματικά μέσα. Κινούμαστε μέσω των μηχανισμών των "νωμένων Εθνών: η Γενική Συνέλευση ενέκρινε μόλις τον περασμένο μήνα ψήφισμα με το οποίο καταδικάζεται η κατάσταση αυτή. Θα αξιοποιήσουμε πλήρως την επικείμενη επισκόπηση της κατάστασης στο Ιράν που θα διεξαχθεί στο Συμβούλιο Ανθρωπίνων Δικαιωμάτων του Ο"Ε στη Γενεύη στις αρχές Φεβρουαρίου.
<P>
Ως προς το θέμα των πυρηνικών, εκφράζουμε τη λύπη μας διότι η Τεχεράνη δεν έδωσε συνέχεια στην τελευταία συνάντηση μεταξύ του κ. Javier Solana και του επικεφαλής διαπραγματευτή κ. Jalili την 1η Οκτωβρίου στη Γενεύη. Είχαμε όλοι εκτιμήσει ότι η συνάντηση ήταν θετική. Εντούτοις, το Ιράν έχει πλέον απορρίψει το σχέδιο συμφωνίας που είχε προτείνει ο Διεθνής Οργανισμός Ατομικής Ενέργειας (ΔΟΑΕ) και αρνείται να συνεχίσει τις συνομιλίες για το θέμα των πυρηνικών.
<P>
" ΕΕ και οι εταίροι της στη διαπραγμάτευση επιδιώκουν απαρέγκλιτα την εξεύρεση διπλωματικής λύσης στο ιρανικό πυρηνικό ζήτημα, και προς τον σκοπό αυτόν πρέπει να συνεχίσουμε να εφαρμόζουμε τη διττή προσέγγιση. Απαιτείται σοβαρή συμμετοχή της πλευράς της Τεχεράνης σε ουσιαστικές συνομιλίες.
<P>
Επιδίωξή μας παραμένει η οικοδόμηση εμπιστοσύνης ως προς το ότι το πυρηνικό πρόγραμμα πρέπει να αφορά αποκλειστικά ειρηνικούς σκοπούς. Το έλλειμμα εμπιστοσύνης αυξήθηκε περαιτέρω μετά την αποκάλυψη ότι το Ιράν κατασκευάζει και δεύτερη εγκατάσταση εμπλουτισμού χωρίς να έχει ενημερώσει εγκαίρως τον ΔΟΑΕ. Επιπλέον, το Ιράν συνεχίζει να μην συνεργάζεται πλήρως με τον ΔΟΑΕ και να μην σέβεται τις διεθνείς υποχρεώσεις του.
<P>
Έχει ζωτική σημασία η ΕΕ και η διεθνής κοινότητα να στηρίξουν από κοινού τη διαπραγματευτική προσπάθεια, ενισχύοντάς την μεταξύ άλλων και με τη λήψη κατάλληλων μέτρων. " ευρύτερη δυνατή ενότητα είναι κρίσιμη για την επίτευξη του στόχου μας.
<P>
Αν το Ιράν ακολουθήσει πιο εποικοδομητική πορεία στο πυρηνικό ζήτημα καθώς και ως προς την περιφερειακή σταθερότητα εν γένει, θα μπορέσει να διαδραματίσει σημαντικό ρόλο στην περιοχή της Μέσης Ανατολής και του Περσικού Κόλπου, ο οποίος θα αντιστοιχούσε στη θέση που δικαιωματικά του ανήκει και στην υπερήφανη ιστορία του.
<P>
Εν κατακλείδι, οι προκλήσεις σε σχέση με το Ιράν έχουν βαρύνουσα θέση μεταξύ των καθηκόντων μου. Πρόκειται για μια χώρα με τεράστιες δυνατότητες - και η προθυμία μας να συνεργαστούμε εποικοδομητικά με το Ιράν έχει εκφραστεί επανειλημμένως. Θα συνεχίσουμε να υποστηρίζουμε αυτήν την θέση. Εύχομαι ειλικρινά ότι, κατά τη διάρκεια της θητείας μου, θα μπορέσω να επιστρέψω στο Σώμα για να σας παρουσιάσω μια πιο θετική εικόνα των σχέσεων με το Ιράν.
<SPEAKER ID="053" NAME="José Ignacio Salafranca Sánchez-Neyra" LANGUAGE="ES">
Βαρόνη Ashton, πολύ σωστά ανησυχείτε, διότι η κατάσταση στο Αφγανιστάν είναι εξαιρετικά σοβαρή, ιδίως στο πεδίο των ανθρωπίνων δικαιωμάτων. Αναφέρομαι ειδικότερα στα ατομικά δικαιώματα και τις πολιτικές ελευθερίες, πεδία στα οποία παρατηρείται απίστευτη κατάρρευση: άσκηση αυθαίρετης βίας, μαζικές φυλακίσεις μελών της αντιπολίτευσης, δολοφονίες, εκτελέσεις, παρεμπόδιση του έργου μη κυβερνητικών οργανώσεων, και αδυναμία άσκησης του δικαιώματος στην ελευθεροτυπία. Απαγορεύτηκε ακόμη και η είσοδος στη χώρα αντιπροσωπείας του Ευρωπαϊκού Κοινοβουλίου.
<P>
Κύριε Πρόεδρε, ενόψει των τρεχουσών συνθηκών, αναρωτιέμαι αν αξίζει τον κόπο μια επίσκεψη στη χώρα αυτήν την περίοδο.
<P>
Τα σχόλιά σας σχετικά με το πυρηνικό ζήτημα, βαρόνη Ashton, ήταν πολύ σαφή αλλά και πολύ ειλικρινή: το Ιράν συνεχίζει να παράγει εμπλουτισμένο ουράνιο παρά τις προειδοποιήσεις της διεθνούς κοινότητας. Απέρριψε την πρόταση συνεργασίας του Προέδρου Obama καθώς και το τελευταίο σχέδιο που του πρότειναν οι Έξι, στους οποίους μετέχουν μεταξύ άλλων η Ρωσία και η Γαλλία.
<P>
Το ερώτημά μου, βαρόνη Ashton, είναι πολύ απλό: Πιστεύετε ότι έχουμε εξαντλήσει πλέον την υπομονή μας απέναντι σε αυτήν την χώρα; Πιστεύετε ότι πρέπει τώρα να προσανατολιστούμε σε πιο σκληρά μέτρα ή μήπως θεωρείτε, αντιθέτως, ότι μια ήπια και χαλαρή προσέγγιση είναι ο καλύτερος τρόπος διαπραγμάτευσης με το ιρανικό καθεστώς;
<P>
Οφείλω να σας πω ότι χαιρετίζω ειλικρινώς τη δήλωσή σας υπέρ της προάσπισης των ανθρωπίνων δικαιωμάτων στη χώρα αυτή. Οι παραβιάσεις είναι εξαιρετικά σοβαρές και εκτιμώ, κύριε Πρόεδρε, ότι το Κοινοβούλιο πρέπει να καταδικάσει την κατάσταση που επικρατεί στη χώρα στο πεδίο των ανθρωπίνων δικαιωμάτων, χωρίς κανέναν δισταγμό. Ευελπιστώ ότι θα μπορέσει να το πράξει μέσω της έγκρισης του ψηφίσματος για το συγκεκριμένο θέμα. Πρέπει να συνεχίσει να τηρεί αυστηρή, πολύ αυστηρή, στάση στην άοκνη προσπάθειά του για την προάσπιση της ελευθερίας.
<SPEAKER ID="054" NAME="Roberto Gualtieri" LANGUAGE="IT">
Κύριε Πρόεδρε, κυρίες και κύριοι, ενόψει των εξελίξεων ως προς την κατάσταση στο Ιράν, δεν μπορεί κανείς παρά να εκφράσει βαθιά ανησυχία. Οι ανησυχίες αυτές σχετίζονται με τις εντεινόμενες παραβιάσεις των πολιτικών και ατομικών δικαιωμάτων, τις οποίες καταδικάζουμε έντονα, και τον προβληματισμό που προκαλεί η άρνηση του Ιράν να ανταποκριθεί στις υποχρεώσεις του που απορρέουν από τη συμμετοχή στη συμφωνία για τη μη διάδοση των πυρηνικών, την οποία ακόμη και η ίδια η χώρα δεν επιθυμεί να θέσει υπό αμφισβήτηση.
<P>
Δεν αμφισβητούμε το δικαίωμα του Ιράν στην ανάπτυξη πυρηνικής ενέργειας για ειρηνικούς σκοπούς, ούτε επιθυμούμε να υποβαθμίσουμε τον σημαντικό ρόλο που μπορεί να διαδραματίσει σε περιφερειακό επίπεδο, τις εύλογες ανάγκες του στον τομέα της ασφάλειας, ή την ανάγκη δημιουργίας ενός αξιόπιστου συστήματος περιφερειακής ασφάλειας στο οποίο θα μετέχουν όλες οι πυρηνικές δυνάμεις της περιοχής. Γι' αυτούς ακριβώς τους λόγους, ωστόσο, δεν κατανοούμε γιατί το Ιράν αρνείται να συμμορφωθεί με το αίτημα του Διεθνούς Οργανισμού Ατομικής Ενέργειας να εμπλουτίζεται στο εξωτερικό το ουράνιο που θα χρησιμοποιεί η χώρα, και η απόφαση αυτή μας λυπεί.
<P>
Ενόψει αυτής της κατάστασης, εναπόκειται πλέον στο Συμβούλιο Ασφαλείας να καθορίσει την αντίδραση της διεθνούς κοινότητας και το ενδεχόμενο επιβολής νέων κυρώσεων, οι οποίες πρέπει να εστιάζονται στη μη διάδοση και να σχεδιαστούν κατά τρόπον ώστε να διευκολύνουν την επιλογή της δύσκολης αλλά αναπόφευκτης οδού του διαλόγου, παρά να αποτελούν ευθεία επίθεση κατά του καθεστώτος.
<P>
Όσον αφορά τη συγκεκριμένη επιλογή, η Ευρωπαϊκή Ένωση πρέπει να διαδραματίσει τον ρόλο που της αναλογεί εξετάζοντας, την κατάλληλη στιγμή και με τον ενδεδειγμένο τρόπο, ενδεχόμενα τεχνικά μέτρα που θα συμπληρώνουν τις κυρώσεις του Ο"Ε, επιβεβαιώνοντας συγχρόνως την προθυμία της να συζητήσει και να διαπραγματευθεί, κάτι που δεν πρέπει ποτέ να αποκλείεται, ακόμη και στις δυσκολότερες συγκυρίες.
<P>
Θα στηρίξουμε ολόψυχα τις ενέργειες της Ευρωπαϊκής Ένωσης και της Ύπατης Εκπροσώπου σύμφωνα με την προσέγγιση που περιέγραψε με σαφήνεια στην ομιλία της η Ύπατη Εκπρόσωπος.
<SPEAKER ID="055" NAME="Marietje Schaake" LANGUAGE="EN">
Κύριε Πρόεδρε, το περασμένο καλοκαίρι εξελέγην μέλος του Ευρωπαϊκού Κοινοβουλίου ασκώντας κριτική στην κυβέρνηση της χώρας μου. Μια νεαρή γυναίκα στο Ιράν που θα έπραττε το ίδιο κατά πάσα πιθανότητα θα είχε ήδη φονευτεί, φυλακιστεί, βασανιστεί και βιαστεί.
<P>
Χάρη στα νέα τεχνολογικά μέσα, παρακολουθήσαμε όλοι τα αποσπάσματα που δείχνουν τον βάναυσο τρόπο με τον οποίο το ιρανικό καθεστώς καταστέλλει ειρηνικές εκδηλώσεις πολιτών υπέρ της δημοκρατίας και της ελευθερίας. Οι πρόσφατες συλλήψεις ανταποκριτών για θέματα ανθρωπίνων δικαιωμάτων από την υπηρεσία πληροφοριών της Επαναστατικής Φρουράς καταδεικνύουν ότι το ιρανικό καθεστώς ενδιαφέρεται όλο και περισσότερο να αποκλείσει τη χώρα από τον υπόλοιπο κόσμο. Οι δημοσιογράφοι σε διεθνές επίπεδο στηρίζονταν σε πολύ μεγάλο βαθμό στις ανταποκρίσεις αυτών των ανθρώπων.
<P>
Εχθές ήταν η ημέρα μνήμης για τον Martin Luther King. Την ημέρα αυτή τιμούμε έναν άνθρωπο ο οποίος βάδισε επίσης ειρηνικά στους δρόμους λέγοντας: "έρχεται κάποια στιγμή που η σιωπή είναι προδοσία". Ύπατη Εκπρόσωπε, η στιγμή αυτή έχει έρθει προ πολλού.
<P>
Ο Πρόεδρος Barack Obama διέκοψε τις χριστουγεννιάτικες διακοπές του για να καταγγείλει τις νέες βάναυσες επιθέσεις κατά πολιτών μετά την εορτή Ασούρα. Στο πλαίσιο της προτεινόμενης διττής προσέγγισης έναντι του Ιράν, εξισορροπώντας το πυρηνικό ζήτημα με τα ανθρώπινα δικαιώματα, οι "νωμένες Πολιτείες δίνουν ολοένα και μεγαλύτερη έμφαση στα ανθρώπινα δικαιώματα. " Ευρώπη πρέπει να τηρήσει πολύ αυστηρότερη στάση στο θέμα αυτό, λειτουργώντας ως πρότυπο, και όχι μόνον όταν αυτό είναι ασφαλές από πολιτική άποψη.
<P>
" καταστροφή στην Αϊτή αποτελεί φοβερή τραγωδία, και χαίρομαι που αναλαμβάνετε δράση. Ωστόσο, η ανθρωπογενής καταστροφή που βρίσκεται σε εξέλιξη στο Ιράν δεν έχει μέχρι στιγμής αντιμετωπιστεί με ανάλογη αποφασιστικότητα και συντονισμό από την ευρωπαϊκή πλευρά. Τον περασμένο μήνα, μια αντιπροσωπεία του Ευρωπαϊκού Κοινοβουλίου επρόκειτο να επισκεφθεί το Ιράν, όμως το καθεστώς δεν ήθελε να δούμε με τα ίδια μας τα μάτια την αδυναμία και τον εσωτερικό διχασμό του. Είναι καιρός η Ευρώπη να υιοθετήσει ενιαία στάση απέναντι στο Ιράν, αυτό προσδοκά άλλωστε ο κόσμος.
<P>
Αποτελεί αξιόπιστο διαπραγματευτικό παράγοντα το σημερινό καθεστώς του Ιράν, το οποίο έχει χάσει τη νομιμοποίησή του και είναι διαιρεμένο εσωτερικά; Ποια μέτρα προτείνετε ως προς το πυρηνικό ζήτημα τα οποία να εστιάζονται στην κυβέρνηση χωρίς να ζημιώνουν τον πληθυσμό; Είστε διατεθειμένη να ζητήσετε επειγόντως διάλογο στην Ευρώπη σχετικά με το Ιράν;
<P>
Προκειμένου να διασφαλιστεί ότι τα ανθρώπινα δικαιώματα θα συνεχίσουν να αποτελούν προτεραιότητα της Ευρώπης, πώς σκοπεύετε να αξιοποιήσετε το μέσο της ΕΕ για τα ανθρώπινα δικαιώματα; Εκτιμώ ότι πρέπει να στηρίξουμε τους πολίτες, την κοινωνία των πολιτών και τους δημοσιογράφους. Το πρόγραμμα "Shelter City", το οποίο πρότεινε η τσεχική Προεδρία, θα μπορούσε να αποτελέσει χρήσιμο μέσο για τη στήριξη απειλούμενων Ιρανών στην Ευρώπη.
<P>
Στις ακροάσεις με την Επίτροπο Kroes, την ρώτησα αν είναι πρόθυμη να συνεργαστεί μαζί σας με σκοπό η ελεύθερη έκφραση στο Διαδίκτυο να καταστεί αναπόσπαστο τμήμα της ευρωπαϊκής εξωτερικής πολιτικής. Σας απευθύνω το ίδιο ερώτημα.
<SPEAKER ID="056" NAME="Barbara Lochbihler" LANGUAGE="DE">
Κύριε Πρόεδρε, βαρόνη Ashton, το Ευρωπαϊκό Κοινοβούλιο παρακολουθεί με μεγάλη προσοχή τις εξελίξεις στο Ιράν όσον αφορά τόσο την εσωτερική όσο και την εξωτερική του πολιτική. " αντιπροσωπεία για τις σχέσεις με το Ιράν διεξάγει διάλογο με εκπροσώπους της κυβέρνησης και της κοινωνίας των πολιτών και είχε προετοιμάσει μια επίσκεψη στο Ιράν στις αρχές του μήνα, η οποία, δυστυχώς, ακυρώθηκε λίγο πριν από την προγραμματισμένη ημερομηνία.
<P>
" ίδια η δυσαρέσκεια για τις νόθες εκλογές και η διαρκής όξυνση της κρατικής καταστολής και βίας είχε ωθήσει τους εκπροσώπους της ιρανικής κοινωνίας των πολιτών να στραφούν στο Ευρωπαϊκό Κοινοβούλιο. Με αυτή τους τη θαρραλέα κίνηση, ζητούν τη στήριξή μας για την προστασία των δημοκρατικών ελευθεριών και μας καλούν να πάρουμε στα σοβαρά τις θεμελιώδεις αξίες μας. Οι διαμαρτυρίες είναι πολλές και δεν έχουν σταματήσει. " ιρανική κυβέρνηση καλείται να δώσει πολιτικές λύσεις σε αυτά τα εκκρεμή ζητήματα, αντ' αυτού όμως παρατηρούμε ότι οξύνονται οι χειρότερες παραβιάσεις των ανθρωπίνων δικαιωμάτων, όπως τα βασανιστήρια και η κακοποίηση κρατουμένων, πληροφορούμαστε για θανάτους διαδηλωτών, ενώ παράλληλα διεξάγονται άδικες δίκες.
<P>
Πολλοί Ιρανοί αναμένουν από εμάς να μην μεριμνούμε μόνον για τα θέματα εξωτερικής πολιτικής και το πυρηνικό πρόγραμμα, αλλά να ενδιαφερθούμε επίσης και να αναλάβουμε δράση σε σχέση με την πολιτική κατάσταση στο εσωτερικό του Ιράν. Πρέπει να χαιρετιστεί το γεγονός ότι χώρες όπως η Ισπανία και η Ιρλανδία είναι πρόθυμες να εκδώσουν θεωρήσεις χωρίς γραφειοκρατικές επιβαρύνσεις σε διωκόμενους υπερασπιστές των ανθρωπίνων δικαιωμάτων, βοηθώντας τους έτσι να διαφύγουν τον άμεσο κίνδυνο. Άλλα κράτη μέλη πρέπει να μιμηθούν το παράδειγμά τους, καλούμε δε την Επιτροπή να προσφέρει ταχεία συνδρομή στους διωκόμενους για πολιτικούς λόγους.
<P>
Από το εξωτερικό, τα περιθώρια παρέμβασής μας είναι περιορισμένα. Οι κρίσιμες αλλαγές πρέπει να προέλθουν από το εσωτερικό της ίδιας της χώρας. Πρέπει, ωστόσο, να διατηρούμε ανοικτούς τους διαύλους επικοινωνίας με τον έξω κόσμο. Ως εκ τούτου, οφείλουμε να ασκήσουμε έντονη κριτική σε εταιρείες όπως οι Siemens και Nokia, η τεχνολογία των οποίων καθιστά δυνατή τη λογοκρισία, κάνοντάς την μάλιστα ακόμη και αποτελεσματικότερη.
<P>
Καθώς δεν έχει επιτευχθεί συμφωνία στις διαπραγματεύσεις για το πυρηνικό ζήτημα, γίνεται όλο και συχνότερα λόγος για επιβολή κυρώσεων. Δεν είναι ξεκάθαρο, ωστόσο, ποιο είδος κυρώσεων θα μπορούσε να έχει τον επιθυμητό αντίκτυπο στην πολιτική ηγεσία. Αν οι κυρώσεις προκαλέσουν επιδείνωση του επιπέδου διαβίωσης για μεγάλο αριθμό ανθρώπων, κάτι που θα συνέβαινε λόγου χάρη με την επιβολή κυρώσεων στο πετρέλαιο, δεν θα επιτύχουν τον στόχο τους και θα προσφέρουν στο καθεστώς τη δυνατότητα να αποδώσει στην εχθρότητα των ξένων χωρών την επιδείνωση της οικονομικής κατάστασης.
<P>
Συνεπώς, είναι πολύ σημαντικό να σχεδιαστούν εστιασμένες και ευφυείς κυρώσεις, που να περιλαμβάνουν, μεταξύ άλλων, κυρώσεις κατά ατόμων. Έτσι, για παράδειγμα, το Συμβούλιο μπορεί να εγγράψει σε μαύρη λίστα άτομα τα οποία ευθύνονται για τα κατασταλτικά μέτρα των τελευταίων μηνών. Στο πλαίσιο της πολιτικής της ΕΕ έναντι του Ιράν, είναι κρίσιμο να δημιουργήσουμε, και να εφαρμόσουμε, με συνέπεια, μια διττή πολιτική. Παρά τις αποκρούσεις των διαβημάτων μας, πρέπει να επιδιώξουμε τον πολιτικό διάλογο. " απομόνωση του Ιράν δεν θα βοηθούσε ούτε τον λαό του ούτε τους γείτονές του στην περιοχή.
<SPEAKER ID="057" NAME="Charles Tannock" LANGUAGE="EN">
Κύριε Πρόεδρε, η αδίστακτη φιλοδοξία του Προέδρου Αχμαντινετζάντ να αναπτύξει πυρηνικά όπλα αντιπροσωπεύει, κατά τη γνώμη μου, τη σοβαρότερη σύγχρονη απειλή για την παγκόσμια ειρήνη.
<P>
Μόνον μέσω μιας ενιαίας και συντονισμένης προσέγγισης θα επιτύχει εν τέλει τους στόχους της η διπλωματία της ΕΕ. Οι νέες κυρώσεις πρέπει να είναι εστιασμένες και να βλάπτουν πολύ σοβαρά το καθεστώς της Τεχεράνης. Συγχρόνως, όμως, πρέπει να αναγνωρίσουμε ότι ο ιρανικός λαός και το ιρανικό καθεστώς δεν ταυτίζονται.
<P>
Αφότου ο Αχμαντινετζάντ υπέκλεψε πέρυσι τις προεδρικές εκλογές, είδαμε πολλούς αντιφρονούντες και θαρραλέους νέους διαδηλωτές να κατεβαίνουν στους δρόμους. Οι άνθρωποι αυτοί χρειάζονται τη στήριξή μας, καθότι ταυτίζονται με τις αξίες μας όσον αφορά την ελευθερία, τη δημοκρατία και το κράτος δικαίου. Μάλιστα, είναι τόσο απελπιστική η κατάσταση στο Ιράν ώστε ο ηγέτης της αντιπολίτευσης Mir Hossain Musavi, ο οποίος στο παρελθόν ήταν κάθε άλλο παρά γνωστός για τα δημοκρατικά του φρονήματα, δήλωσε ότι είναι διατεθειμένος να θυσιάσει και τη ζωή του ακόμα για τη μελλοντική ευημερία της χώρας του. Εν τω μεταξύ, συνεχίζονται χωρίς διακοπή κατάφωρες παραβιάσεις των ανθρωπίνων δικαιωμάτων, καθώς ανήλικοι και ομοφυλόφιλοι εκτελούνται συστηματικά.
<P>
Εμείς οι βουλευτές του ΕΚ επιθυμούμε να δούμε ένα δημοκρατικό και ελεύθερο Ιράν, το οποίο δεν θα εξάγει πλέον τρομοκρατία μέσω της Χαμάς και της Χεζμπολλάχ, αλλά θα κατακτήσει τη θέση που δικαιωματικά του ανήκει στη διεθνή κοινότητα. " ΕΕ πρέπει να εντείνει τις προσπάθειές της για την επιτάχυνση αυτής της διαδικασίας με κάθε δυνατό μέσο.
<SPEAKER ID="058" NAME="Bastiaan Belder" LANGUAGE="NL">
Κύριε Πρόεδρε, τα μέσα ενημέρωσης μου παρουσίασαν μια παράδοξη πρόταση την περασμένη εβδομάδα: Το Ισραήλ, λένε, θα επιτεθεί αργά ή γρήγορα στον μεγαλύτερο εχθρό του, το Ιράν. Ενώ αυτή η συζήτηση διεξαγόταν στην Ευρώπη, τα μέσα ενημέρωσης στο Ιράν συζητούσαν επίσης πολύ ζωηρά τη στρατιωτική επιλογή κατά του επίμαχου πυρηνικού προγράμματος της Τεχεράνης. Όλα αυτά είναι σιωνιστικά ψεύδη και υπερβολές, ήταν η ετυμηγορία της συντηρητικής εφημερίδας Kayhan ως προς την υποτιθέμενη πυρηνική απειλή. Εν τω μεταξύ, δεν υπάρχει αμφιβολία ότι το πυρηνικό πρόβλημα της Ισλαμικής Δημοκρατίας αντιπροσωπεύει μια σοβαρή απειλή για την ασφάλεια - πρωτίστως του Ισραήλ, αλλά και της ευρύτερης περιοχής. Εξακολουθώ, εντούτοις, να ελπίζω ότι η διεθνής κοινότητα θα σταματήσει να αναγνωρίζει απλώς το γεγονός, αλλά θα λάβει πρακτικά μέτρα. Κατά τη γνώμη μου, όλες οι επιλογές πρέπει να παραμείνουν ανοικτές σε αυτό το θέμα. Ένα αποτελεσματικό καθεστώς κυρώσεων, όπως ζητούσε έως εχθές η γερμανίδα Καγκελάριος κ. Merkel, θα έχει, σε κάθε περίπτωση, ως αποτέλεσμα να μην χρειαστεί το εβραϊκό κράτος να αναλάβει μονομερή δράση.
<P>
Έρχομαι έτσι σε ένα κρίσιμο ερώτημα για το Συμβούλιο, για εσάς, Ύπατη Εκπρόσωπε. Υφίσταται πραγματική ευρωπαϊκή βάση για την εφαρμογή πολύ αυστηρότερων κυρώσεων κατά του ιρανικού καθεστώτος; Οι στενοί εμπορικοί δεσμοί μεταξύ μιας σειράς σημαντικών κρατών μελών της ΕΕ -δεν χρειάζεται να τα κατονομάσω, μιας και πρέπει να γνωρίζετε και εσείς η ίδια ποια είναι- και της Ισλαμικής Δημοκρατίας θα μπορούσαν ανά πάσα στιγμή να ορθώσουν ανυπέρβλητα εμπόδια στη σοβαρή αντιμετώπιση του πυρηνικού ζητήματος. Τις τελευταίες εβδομάδες, στην εφημερίδα The Wall Street Journal εμφανίστηκε σειρά καυστικών άρθρων γνώμης για το θέμα αυτό, τα οποία ισοδυναμούσαν πρακτικά με απαγγελία κατηγοριών κατά της Ευρώπης. Εν συντομία, βαρόνη Ashton, υφίσταται βάση που να επιτρέπει την εφαρμογή αυστηρότερων κυρώσεων κατά της Ισλαμικής Δημοκρατίας του Ιράν; Αναμένω την απάντησή σας.
<SPEAKER ID="059" NAME="Franz Obermayr" AFFILIATION="NI">
(DE) Κύριε Πρόεδρε, τα πρόσφατα γεγονότα, κυρίως, έχουν καταστήσει σαφές ότι υφίστανται ξεκάθαρες αδυναμίες ως προς τον χειρισμό των πολιτικών ελευθεριών στο Ιράν, με βάση τα ευρωπαϊκά κριτήρια. " επιβολή της θανατικής ποινής στους προσφάτως καταδικασθέντες διαδηλωτές αποτελεί ένδειξη του πόσο διαφορετικά αντιμετωπίζονται τα θεμελιώδη δικαιώματα και ο σεβασμός τους στη χώρα αυτή. Είναι, ωστόσο, σημαντικό να υπογραμμιστεί επίσης ότι η εξωτερική πολιτική της ΕΕ δεν πρέπει να είναι μεροληπτική, καθότι πολύ συχνά στρέφουμε ευχαρίστως αλλού το βλέμμα όταν εκδηλώνονται ανάλογα φαινόμενα σε οικονομικά και γεωστρατηγικά σημαντικούς εταίρους -όπως η Κίνα, ή ενδεχομένως η Σαουδική Αραβία- παρά το γεγονός ότι και σε αυτές τις χώρες υφίστανται σοβαρές αποκλίσεις από τα ευρωπαϊκά μας ιδεώδη περί δημοκρατίας και κράτους δικαίου.
<P>
Ως μέλος της αντιπροσωπείας για τις σχέσεις με το Ιράν, ιδιαίτερο μέλημά μου είναι να προγραμματιστεί εκ νέου η αναβληθείσα επίσκεψή μας στο Ιράν, το ταχύτερο δυνατόν, προκειμένου να βελτιώσουμε τη διμερή επικοινωνία με την ΕΕ και, κατά τον τρόπο αυτόν, να συμβάλουμε ίσως ακόμη, μέσω του διαλόγου, στην εκτόνωση της δραματικής κατάστασης στο Ιράν.
<SPEAKER ID="060" NAME="Lena Kolarska-Bobińska" AFFILIATION="PPE">
(PL) Κύριε Πρόεδρε, βαρόνη Ashton, η εσωτερική κατάσταση στο Ιράν επιδεινώνεται διαρκώς με τραγικό τρόπο κάθε ημέρα και εβδομάδα που περνά. Τα ανθρώπινα δικαιώματα παραβιάζονται με βάναυσο τρόπο μπροστά στα μάτια μας, ενώ παρακολουθούμε μια εκστρατεία τρομοκράτησης που παρόμοιά της είχαμε δεκαετίες να αντιμετωπίσουμε. Ένα χωρίς προηγούμενο κύμα κρατικής καταστολής επιχειρεί να σιγήσει τις φωνές όσων αγωνίζονται για δημοκρατικές μεταρρυθμίσεις στο Ιράν. Στη μάχη της κατά των πολιτών της, η κυβέρνηση χρησιμοποιεί επίσης τους ειδικά εκπαιδευμένους, ένοπλους νεαρούς της πολιτοφυλακής Basij.
<P>
Το Ευρωπαϊκό Κοινοβούλιο πρέπει να καταδικάσει την υπερβολική χρήση βίας από την κυβέρνηση και τις αυξανόμενες παραβιάσεις των ανθρωπίνων δικαιωμάτων. Είναι επίσης απαράδεκτο να χρησιμοποιείται η θανατική ποινή κατά μελών της αντιπολίτευσης, μεταξύ άλλων και με το πρόσχημα ότι διέπραξαν το έγκλημα του "μοχαρεμπέχ", της προσβολής του Θεού. Κατά συνέπεια, η Ευρωπαϊκή Ένωση χρειάζεται μια νέα προσέγγιση της κατάστασης στο Ιράν. " Ύπατη Εκπρόσωπος της Ευρωπαϊκής Ένωσης, Catherine Ashton, πρέπει να απευθύνει ένα ηχηρό και σαφές μήνυμα στους πολίτες του Ιράν, επιβεβαιώνοντας την επιθυμία μας να προασπίσουμε τα ανθρώπινα δικαιώματα.
<P>
Το ζήτημα της ανάπτυξης πυρηνικού όπλου είναι άκρως σημαντικό. Ωστόσο, δεν πρέπει να σταματήσουμε να προασπίζουμε τις θεμελιώδεις μας αξίες μόνο και μόνο για να εξασφαλίσουμε τακτικό πλεονέκτημα στις διαπραγματεύσεις. Στις συνομιλίες με το Ιράν, δεν πρέπει να θέσουμε στο περιθώριο το κράτος δικαίου, την ελευθερία του λόγου ή το δικαίωμα στην ενημέρωση. Οι αξίες αυτές δεν πρέπει να αντιμετωπιστούν ως λιγότερο σημαντικές.
<P>
Κατάγομαι από την Πολωνία, μια χώρα στην οποία, πριν από πάνω από 20 χρόνια, το 1989, η τυραννία έδωσε τη θέση της στη δημοκρατία. Αυτό έγινε δυνατό χάρη στη μη βίαιη δράση του αντιπολιτευόμενου κινήματος της Αλληλεγγύης και στον ειρηνικό διάλογο μεταξύ κυβέρνησης και λαού. Δεν νομίζω τώρα ότι διαθέτουν κάποια άλλη, καλύτερη επιλογή οι κάτοικοι του Ιράν.
<SPEAKER ID="061" NAME="Ana Gomes" AFFILIATION="S&amp;D">
(PT) Το ιρανικό ζήτημα είναι ένα από τα σημαντικότερα θέματα της σύγχρονης διεθνούς πολιτικής. Πρέπει να καταβληθεί κάθε δυνατή προσπάθεια ώστε να μην επιτραπεί στο ιρανικό καθεστώς, το οποίο έχει διαδραματίσει τόσο επιζήμιο ρόλο για την ειρήνη και την ασφάλεια στη Μέση Ανατολή, να αποκτήσει πρόσβαση σε πυρηνικά όπλα.
<P>
Ωστόσο, ο ρόλος της Ευρωπαϊκής Ένωσης στις σχέσεις της με το Ιράν δεν πρέπει να εξαντληθεί στο πυρηνικό ζήτημα. Μετά τις νόθες εκλογές του Ιουνίου, γίναμε μάρτυρες ενός λαϊκού κινήματος κατά του καταπιεστικού, σκοταδιστικού και αντιδημοκρατικού χαρακτήρα του ιρανικού καθεστώτος.
<P>
" Ευρώπη οφείλει να προάγει με συνέπεια την οικουμενική αξία των ανθρωπίνων δικαιωμάτων, για τα οποία πολλοί άνθρωποι διακινδυνεύουν τις ζωές τους στους δρόμους της Τεχεράνης. Χωρίς να θέτει υπό αμφισβήτηση το κυρίαρχο δικαίωμα του λαού να αποφασίζει για το πεπρωμένο του, η Ευρωπαϊκή Ένωση επιβάλλεται να λάβει μέτρα για να ενθαρρύνει όσους αγωνίζονται για την ελευθερία και τη δημοκρατία στο Ιράν. Δεν υπάρχει τίποτε πιο αποτελεσματικό από τους ελεύθερους και εναλλακτικούς διαύλους ενημέρωσης για την καταπολέμηση της λογοκρισίας, η οποία είναι χαρακτηριστικό όλων των καταπιεστικών καθεστώτων.
<P>
Σε αυτό το πλαίσιο, αναμένουμε ότι ο τηλεοπτικός σταθμός στη γλώσσα φαρσί, τη διαχείριση του οποίου η Ευρωπαϊκή Επιτροπή ανέθεσε στο δίκτυο Euronews, θα τεθεί πολύ γρήγορα σε λειτουργία.
<P>
Αναμένουμε επίσης ότι η βαρόνη Ashton, ως η νέα Ύπατη Εκπρόσωπος, θα προωθήσει δημιουργικές πρωτοβουλίες που θα συμβάλλουν στη μεγαλύτερη πολιτική διαφάνεια στο Ιράν, λαμβάνοντας υπόψη τις συστάσεις όλων όσοι αγωνίζονται για ένα ελεύθερο Ιράν, περιλαμβανομένων και των εξόριστων Ιρανών.
<P>
Επιπλέον, αυτή η μέριμνα για το πολιτικό μέλλον του Ιράν πρέπει να αποτελέσει κατευθυντήρια γραμμή για τυχόν νέες κυρώσεις που ενδέχεται να αποφασιστούν στο πλαίσιο του πυρηνικού ζητήματος. Όπως εξήγησε εδώ στο Ευρωπαϊκό Κοινοβούλιο ο ιρανός διανοούμενος Akbar Ganji, επιβάλλεται να αποφύγουμε οικονομικές κυρώσεις οι οποίες θα αποδυναμώνουν τον λαό, και ιδίως την ιρανική μεσαία τάξη, η οποία απαρτίζει τον βασικό κορμό της αντιπολίτευσης.
<P>
Τίποτε δεν μπορεί να συμβάλει περισσότερο στην ασφάλεια στη Μέση Ανατολή, την Ευρώπη και τον κόσμο από μια ιρανική δημοκρατία την οποία θα έχουν οικοδομήσει οι ίδιοι οι Ιρανοί. " Ευρωπαϊκή Ένωση πρέπει να συμπεριλάβει αυτήν την προοπτική ως έναν από τους στόχους της.
<SPEAKER ID="062" NAME="Frédérique Ries" AFFILIATION="ALDE">
(FR) Κύριε Πρόεδρε, το Ιράν διέρχεται αναμφίβολα τη σοβαρότερη κρίση της ιστορίας του μετά το 1979 λόγω του σημερινού καθεστώτος, το οποίο αντιστέκεται σε κάθε αλλαγή και το οποίο έχει αυξήσει τον αριθμό των στοχευμένων δολοφονιών αντιπάλων, των διωγμών και των φυλακίσεων ειρηνικών διαδηλωτών, καθώς και δημοσιογράφων, μετά την εκλογική φάρσα της 12ης Ιουνίου 2009.
<P>
Στην αρχή της συζήτησης, η κ. Ashton αναφέρθηκε στις εκθέσεις ΜΚΟ, οι οποίες είναι τρομακτικές ως προς τα θέματα αυτά, χωρίς να αναφέρει καν την παρωδία δικαιοσύνης που επεφύλαξαν οι ιρανικές αρχές στη γαλλίδα Clotilde Reiss, καθώς και σε μέλη της μειονότητας Μπαχάι - επτά εκ των οποίων δικάζονται στην Τεχεράνη από την περασμένη Δευτέρα. Κινδυνεύουν να τους επιβληθεί ποινή ισόβιας κάθειρξης -ή και ακόμη χειρότερη ποινή- μόνο και μόνο επειδή η θρησκεία τους είναι διαφορετική από αυτή των κυβερνώντων.
<P>
" έκθεση είναι σκληρή, οι προεδρικές εκλογές δεν έχουν επιφέρει καμία αλλαγή, ή μάλλον έχουν επιφέρει αλλαγή: έχουν ριζοσπαστικοποιήσει ακόμη περισσότερο το ιρανικό καθεστώς, αν ήταν δυνατό κάτι τέτοιο· υπάρχει επίσης ριζοσπαστικοποίηση έναντι του έξω κόσμου, όπως καταδεικνύει η στροφή 180 μοιρών των ιρανικών αρχών σε σχέση με το σχέδιο πυρηνικής συμφωνίας που διαπραγματεύτηκαν τον Οκτώβριο του 2009 στη Βιέννη.
<P>
Πότε θα αποφασίσουμε να εξετάσουμε το ενδεχόμενο εφαρμογής -και αναφέρομαι εν προκειμένω σε εξέταση- ευφυών και στοχευμένων κυρώσεων, όπως αυτές που περιέγραψε η κ. Lochbihler· κυρώσεων, επομένως, που θα στρέφονται κατά του συγκεκριμένου καθεστώτος, το οποίο είναι ανοικτά αντιδυτικό και αντισημιτικό; Γνωρίζω ότι τα περιθώρια που διαθέτουμε επί του παρόντος είναι στενά, κυρία Ashton, δεν νομίζετε όμως ότι πρέπει να λάβουμε περισσότερα και αποτελεσματικότερα μέτρα σε αυτόν τον τομέα, ότι πρέπει να βοηθήσουμε τη νεολαία του Ιράν, η οποία εκφράζει την οργή της στο Διαδίκτυο, ότι πρέπει να καταγγείλουμε τις επανειλημμένες δηλώσεις υπέρ της καταστροφής του Κράτους του Ισραήλ και, πάνω από όλα, ότι πρέπει να στηρίξουμε την κοινωνία των πολιτών και την αντιπολίτευση, αυτό το δημοκρατικό κίνημα που αψηφά τον σημερινό ψηφοκλέπτη πρόεδρο και τις πολιτοφυλακές του;
<P>
Πρέπει να αποφύγουμε την κλιμάκωση, αυτό το αντιλαμβάνομαι, όμως πρέπει να αποφύγουμε επίσης τις υπεκφυγές και να μην επαναλάβουμε το λάθος που διαπράξαμε στο Αφγανιστάν, όπου η Ευρώπη δεν μπόρεσε να προστατεύσει τον Διοικητή Massoud. Είναι καθήκον μας να στηρίξουμε τους ηγέτες της ιρανικής αντιπολίτευσης, ώστε να αποφευχθεί μια παρόμοια κατάληξη.
<SPEAKER ID="063" NAME="Fiorello Provera" AFFILIATION="EFD">
(IT) Κύριε Πρόεδρε, κυρίες και κύριοι, η κατάσταση στο εσωτερικό του Ιράν συνεχίζει να επιδεινώνεται.
<P>
Τουλάχιστον οκτώ άτομα φονεύθηκαν πρόσφατα, το καθεστώς ενέτεινε τις συλλήψεις γυναικών -γυναικών δημοσιογράφων, συνδικαλιστριών και διανοουμένων- 30 μητέρες που απαιτούσαν να ενημερωθούν για τα εξαφανισθέντα παιδιά τους συνελήφθησαν, ενώ ο τάφος της νεαρής μάρτυρος για την ελευθερία, Neda Agha-Soltan, έχει βεβηλωθεί επανειλημμένως από σφαίρες πυροβόλων όπλων. Είναι σαφές ότι το καθεστώς σκοπεύει να εντείνει την καταστολή και να επιβάλει κλίμα τρομοκρατίας.
<P>
Εκτός από αυτήν την κατάσταση στο εσωτερικό του, το Ιράν εμφανίζεται απρόθυμο να συνεργαστεί σε επίπεδο διεθνών σχέσεων, αρνούμενο να παράσχει πρόσβαση στον Διεθνή Οργανισμό Ατομικής Ενέργειας σε ιρανικές εγκαταστάσεις εμπλουτισμού ουρανίου. Αυτό καταδεικνύει ξεκάθαρα τις πραγματικές προθέσεις του ιρανικού πυρηνικού προγράμματος· αν ήταν αποκλειστικά ειρηνικό, δεν θα ήταν αναγκαία η απόκρυψη αυτών των εγκαταστάσεων.
<P>
" Ευρώπη πρέπει επομένως να εκφράσει με έντονο τρόπο τις ανησυχίες της καθότι μια στρατιωτική, πυρηνική δύναμη θα μπορούσε να θέσει σε κίνδυνο την ασφάλεια της ηπείρου και θα είχε σοβαρές πολιτικές επιπτώσεις για όλες τις χώρες της περιοχής.
<SPEAKER ID="064" NAME="Martin Ehrenhauser" AFFILIATION="NI">
(DE) Κύριε Πρόεδρε, ακόμη και αν η σύγκρουση στο Ιράν μοιάζει συχνά να αποτελεί αντιπαράθεση για τη νομή της εξουσίας μεταξύ ενός παλαιού και ενός νέου κατεστημένου, δεν παύει να είναι σαφές ότι αυτό το πολύ κλειστό κοινωνικό σύστημα εμφανίζει ορατές ρωγμές. " κατάσταση στο Ιράν αποδεικνύει ασφαλώς τη σπουδαιότητα της δημοκρατίας, με άλλα λόγια της δυνατότητας κάθε πολίτη να εκφράζει την πολιτική βούλησή του.
<P>
Οι πολιτικοί ιθύνοντες στο Ιράν αντιδρούν σήμερα σε αυτήν την εύλογη βούληση της κοινωνίας με κρατική καταστολή η οποία φτάνει μέχρι και την επιβολή της ποινής του θανάτου. Αυτές οι επιθέσεις εις βάρος των πολιτών πρέπει να σταματήσουν αμέσως, διότι η κρατική καταστολή είναι βέβαιο ότι δεν θα θέσει τέρμα σε αυτήν την βούληση της κοινωνίας. Αυτό μας το αποδεικνύει η ίδια η μακρά ιστορία του Ιράν.
<P>
Ως προς το θέμα της προγραμματισμένης επίσκεψης της αντιπροσωπείας του Ευρωπαϊκού Κοινοβουλίου στην Τεχεράνη που ακυρώθηκε από την ιρανική κυβέρνηση την τελευταία στιγμή, θέλω απλώς να επισημάνω ότι, στην τρέχουσα συγκυρία, η εν λόγω επίσκεψη ήταν πραγματικά σημαντική προκειμένου, πάνω από όλα, να πραγματοποιηθεί διάλογος με όλες τις πλευρές, μεταξύ άλλων και, κυρίως, με τους ντόπιους πολίτες και την κοινωνία των πολιτών.
<SPEAKER ID="065" NAME="Philippe Juvin" AFFILIATION="PPE">
(FR) Κύριε Πρόεδρε, οι Ιρανοί έχουν δηλώσει ότι είναι έτοιμοι για σταδιακή ανταλλαγή ουρανίου χαμηλού εμπλουτισμού με καύσιμα. Αυτό το είδος παραγωγής έχει απορριφθεί από την Ομάδα των Έξι, παρότι στην πράξη δεν ήταν πολύ διαφορετικό από την πρόταση που η ίδια η ομάδα είχε καταρτίσει λίγο νωρίτερα.
<P>
Δεν υποτιμώ καθόλου τις διαπραγματευτικές ικανότητες των Ιρανών, ιδίως ως προς τον ορισμό του σταδιακού χαρακτήρα της ανταλλαγής που πρότειναν, δεδομένων όμως των όσων διακυβεύονται, κυρία Ashton, δεν νομίζετε ότι αυτή η άρνηση της Ομάδας των Έξι θα μπορούσε ίσως να αποτελέσει αντικείμενο ειδικής κοινής θέσης της Ευρωπαϊκής Ένωσης; Γιατί δεν εκμεταλλευτήκαμε αυτήν την ευκαιρία;
<P>
Σας παρακαλώ να μας εκθέσετε τις απόψεις σας για το θέμα αυτό. Ομολογώ πάντως ότι με εκπλήσσει πολύ η διακριτικότητα που επιδεικνύει η Ευρώπη ως προς αυτό το θέμα. Διαθέτουμε νομιμότητα, η Ευρώπη διαθέτει νομιμότητα. Ας την χρησιμοποιήσουμε για να συμβάλουμε στην επίτευξη συμφωνίας.
<SPEAKER ID="066" NAME="María Muñiz De Urquiza" AFFILIATION="S&amp;D">
(ES) " πρώτη μου ομιλία στο Κοινοβούλιο, τον περασμένο Ιούλιο, αφορούσε και πάλι το Ιράν, αμέσως μετά το πιο πρόσφατο κύμα εκτελέσεων. Εκείνη την περίοδο, είχα ζητήσει να αξιοποιήσει η Ευρωπαϊκή Ένωση όλα τα μέσα που έχει στη διάθεσή της με στόχο την προστασία των ανθρωπίνων δικαιωμάτων.
<P>
Τώρα διαπιστώνουμε ότι η καταπίεση συνεχίζεται εις βάρος της θρησκευτικής μειονότητας των Μπαχάι, εις βάρος των ομοφυλόφιλων -και θέλω με την ευκαιρία αυτή να απευθύνω έκκληση για την απελευθέρωση των φυλακισμένων ομοφυλόφιλων, οι οποίοι σε ορισμένες περιπτώσεις έχουν καταδικαστεί σε θάνατο- εις βάρος της αντιπολίτευσης -καθώς πάνω από 2 500 μέλη της αντιπολίτευσης βρίσκονται στη φυλακή- εις βάρος της ελευθεροτυπίας -μόνον αυτήν την Δευτέρα παρακολουθήσαμε το κλείσιμο της εφημερίδας Farhang-e-Ashti επειδή δημοσίευσε δήλωση του κ. Mousavi, του ηγέτη της αντιπολίτευσης- και εις βάρος της κουρδικής μειονότητας.
<P>
Το Ιράν εξακολουθεί να αποτελεί σημαντική πρόκληση στην ευρωπαϊκή ημερήσια διάταξη, και όχι μόνον λόγω της πυρηνικής απειλής: η διεθνής κοινότητα λαμβάνει ήδη μέτρα για το θέμα αυτό. " κύρια πρόκληση είναι ότι το Ιράν είναι σε θέση να επηρεάζει πρακτικά όλους τους τομείς στους οποίους καταβάλλονται προσπάθειες για την εξεύρεση ειρηνικής και διπλωματικής λύσης στην Εγγύς Ανατολή, και επίσης στο Ιράκ και το Αφγανιστάν.
<P>
Με τις κατασταλτικές ενέργειές του, το Ιράν καταστρέφει κάθε ευκαιρία εξομάλυνσης των εξωτερικών του σχέσεων, έτσι ώστε να μπορεί να γίνει δεκτό στην κοινωνία των εθνών και να διαδραματίσει εποικοδομητικό ρόλο στις διεθνείς σχέσεις.
<P>
Αυτή είναι η κατάσταση που επιθυμούμε εμείς οι σοσιαλιστές, μπορεί όμως να επιτευχθεί μόνον εάν το Ιράν τηρήσει τις διεθνείς δεσμεύσεις του, αρχής γενομένης από το Διεθνές Σύμφωνο για τα ατομικά και πολιτικά δικαιώματα. Σύμφωνα με τους όρους του εν λόγω συμφώνου, το Ιράν οφείλει να αναγνωρίζει τα πολιτικά κόμματα, τις συνδικαλιστικές ενώσεις, τις μη κυβερνητικές οργανώσεις, το δικαίωμα του συνεταιρίζεσθαι, την ελευθερία έκφρασης κλπ.
<P>
" στήριξη και η αλληλεγγύη της Ευρωπαϊκής Ένωσης, την οποία ζητώ να επιδείξουμε εξ ονόματος όσων απαιτούν περισσότερα δικαιώματα και όσων καταπιέζονται από το καθεστώς, δεν πρέπει να παρερμηνεύονται ως μορφή παρέμβασης από πλευράς της Δύσης. Αντιθέτως, αποτελούν έκφραση της επιθυμίας να ανταποκριθεί το Ιράν στις ελάχιστες απαιτήσεις που θα του επιτρέψουν να διαπραγματεύεται με τον υπόλοιπο κόσμο.
<SPEAKER ID="067" NAME="Marco Scurria" AFFILIATION="PPE">
(IT) Κύριε Πρόεδρε, κυρίες και κύριοι, στις δημοσιεύσεις και στους δικτυακούς τόπους της Ευρωπαϊκής Ένωσης υποστηρίζουμε πάντα ότι τα ανθρώπινα δικαιώματα βρίσκονται στο επίκεντρο της διαδικασίας ευρωπαϊκής ολοκλήρωσης και αποτελούν το κεντρικό στοιχείο των εξωτερικών της σχέσεων.
<P>
Οι χώρες που έχουν συνάψει πολιτικές ή εμπορικές συμφωνίες με την Ευρωπαϊκή Ένωση υποχρεούνται να σέβονται αυτά τα δικαιώματα. Βαρόνη Ashton, οφείλουμε να αναρωτηθούμε αν αυτές οι απαιτήσεις συνεχίζουν να υφίστανται στις σχέσεις μας με το Ιράν και κατά πόσον έχει πραγματικά νόημα να αποστέλλουμε αντιπροσωπεία στην Τεχεράνη χωρίς να έχει συμφωνηθεί προηγουμένως με την ιρανική κυβέρνηση κάποιο πρόγραμμα το οποίο να αποδέχονται και οι δύο πλευρές, και το οποίο να μας επιτρέπει να ακούσουμε παράλληλα τα επιχειρήματα και τις φωνές της αντιπολίτευσης.
<P>
Όσον αφορά, εντούτοις, τα μέτρα που μπορούμε να λάβουμε, οφείλουμε να είμαστε προσεκτικοί όταν μιλούμε για κυρώσεις, διότι η Ιστορία μας διδάσκει ότι οι οικονομικές και εμπορικές κυρώσεις συχνά ενισχύουν καθεστώτα, αντί να τα αποδυναμώνουν, ενώ στην πράξη αποδυναμώνουν τον λαό και, πάνω από όλα, τα φτωχότερα λαϊκά στρώματα. Όταν ακούσαμε ορισμένα άτομα ως αντιπροσωπεία, και μας μετέφεραν μαρτυρίες σχετικά με τα δικαιώματα των γυναικών και των μειονοτήτων στο Ιράν, μας είπαν ότι θα ήταν ίσως καλύτερο να επιβάλουμε συμβολικές κυρώσεις, όπως κυρώσεις στον πολιτιστικό τομέα.
<P>
Τις τελευταίες ημέρες, πολλοί αντιπρόσωποι και διανοούμενοι ανά την Ευρώπη συντάσσουν επιστολές με τις οποίες καλούν την UNESCO να μην εορτάσει την Παγκόσμια "μέρα της Φιλοσοφίας στην Τεχεράνη. Εκτιμώ ότι και το Κοινοβούλιό μας θα μπορούσε να αναλάβει μια αντίστοιχη δέσμευση, υπενθυμίζοντας ότι η Neda Agha-Soltan ήταν φοιτήτρια με πτυχίο Φιλοσοφίας, και ότι αυτό το σύμβολο θα μπορούσε να ενώσει το Ευρωπαϊκό Κοινοβούλιο στο αίτημά του προς την UNESCO να προβεί σε αυτήν την ενέργεια.
<SPEAKER ID="068" NAME="Sergio Gaetano Cofferati" AFFILIATION="S&amp;D">
(IT) Κύριε Πρόεδρε, κυρίες και κύριοι, τις τελευταίες εβδομάδες παρακολουθήσαμε την ιρανική κυβέρνηση, ή το ιρανικό καθεστώς, να διαπράττει σοβαρές παραβιάσεις των ανθρωπίνων δικαιωμάτων και των πλέον στοιχειωδών δημοκρατικών ελευθεριών.
<P>
Ως εκ τούτου, για το παρόν Κοινοβούλιο και για την Ευρώπη, το μείζον ζήτημα δεν είναι απλώς οι σχέσεις με μια χώρα η οποία εξετάζει μια πυρηνική πολιτική που θα κινείται εκτός των αποδεκτών κανόνων και των συγκεκριμένων στοιχείων ελέγχου τα οποία, κατά κανόνα, ορίζει η διεθνής κοινότητα για τα θέματα αυτά. Υπάρχει ένα νέο στοιχείο, ή μάλλον ένα παλαιότερο πρόβλημα το οποίο έχει πλέον οξυνθεί, και αφορά ένα πολύ πιο ανησυχητικό ζήτημα: τα ανθρώπινα δικαιώματα.
<P>
Έχω την πεποίθηση ότι το Ιράν έχει τη δυνατότητα να διαδραματίσει πολύ σημαντικότερο ρόλο στη γεωγραφική περιοχή στην οποία βρίσκεται. Ωστόσο, αυτό το νέο κύμα παραβίασης δικαιωμάτων πρέπει, νομίζω, να αποτελέσει προτεραιότητα για εμάς και για την Ύπατη Εκπρόσωπο. " κυβερνητική καταστολή δεν έχει υποτάξει τις φωνές δημοκρατικής αμφισβήτησης. " συγκυρία είναι κατάλληλη ώστε η διεθνής κοινότητα να διαδραματίσει ενεργό ρόλο και να παράσχει βοήθεια σε όσους αντιστέκονται στο καθεστώς, φρονώ δε ότι τα θεμελιώδη δικαιώματά τους πρέπει να γίνουν σεβαστά.
<P>
Επομένως, πρέπει να αποκτήσουμε διαρκή παρουσία στην περιοχή. " αντιπροσωπεία του Ευρωπαϊκού Κοινοβουλίου μπορεί, καθορίζοντας πολύ συγκεκριμένους στόχους, να μεταβεί στο Ιράν για να επιδείξει την αλληλεγγύη της προς τους ιρανούς δημοκράτες, και ασφαλώς όχι για να υποστηρίξει, έστω και αθέλητα, την καταστολή από πλευράς της ιρανικής κυβέρνησης. Νομίζω ότι πρέπει να συζητήσουμε περαιτέρω όλα αυτά τα θέματα και να επιτύχουμε τον στόχο μας.
<SPEAKER ID="069" NAME="Monica Luisa Macovei" AFFILIATION="PPE">
(EN) Αποφάσισα να αφιερώσω το μεγαλύτερο μέρος του χρόνου που έχω στη διάθεσή μου γι' αυτήν την παρέμβαση για να υπογραμμίσω τα ονόματα ανθρώπων οι οποίοι, σύμφωνα με πληροφορίες, βρίσκονται υπό κράτηση στο Ιράν, ορισμένοι εξ αυτών έχοντας καταδικαστεί σε θάνατο, επειδή επέκριναν το πολιτικό καθεστώς ή υπερασπίστηκαν τα ατομικά δικαιώματα.
<P>
Οι Ali Mehrnia, Parviz Varmazyari, Majid Rezaii, Alireza Nabavi, Ali Massoumi και Shirin Alavi Holi, σύμφωνα με πληροφορίες, κρατούνται και κινδυνεύουν να τους επιβληθεί η θανατική ποινή για το αδίκημα του "μοχαρέμπ", που σημαίνει εχθρότητα κατά του Θεού.
<P>
Τριάντα τρεις γυναίκες που ανήκουν στις Πενθούσες Μητέρες του Ιράν, τα παιδιά των οποίων φονεύθηκαν, εξαφανίστηκαν ή κρατούνται στο πλαίσιο της μετεκλογικής βίας, υφίστανται παρενοχλήσεις.
<P>
Άλλες ακτιβίστριες και οι οικογένειές τους έχουν τεθεί υπό κράτηση: οι Atefeh Nabavi, Shabnam Madadzadeh, Mahsa Naderi, Fatemeh Ziaee Azad και Nazila Dashti.
<P>
Οκτώ ακτιβιστές από την Επιτροπή Δημοσιογράφων για τα Ανθρώπινα Δικαιώματα κρατούνται: οι Saeed Kalanaki, Saeed Jalalifar, Shiva Nazar-Ahari, Kouhyar Goudarzi, Saeed Haeri, Parisa Kakayi και Mehrdad Rahimi. Τέσσερις άλλοι κρύβονται από τις αρχές αφότου κλήθηκαν να παρουσιαστούν στο Υπουργείο Πληροφοριών: οι Hesam Misaghi, Saeed Habibi, Navid Khanjani και Sepeher Atefi.
<P>
Ορισμένα μέλη της Φιλελεύθερης Ένωσης Φοιτητών και Αποφοίτων έχουν τεθεί υπό κράτηση: οι Mehrdad Bozorg, Ehsan Dolatshah και Sina Shokohi.
<P>
Το κοινό στοιχείο που συνδέει όλους αυτούς τους ανθρώπους είναι ότι έχουν δημοσιογραφήσει ή έχουν εκφράσει τις ανησυχίες τους για την κατάσταση στο Ιράν.
<P>
Τι σκοπεύουν να κάνουν η Επιτροπή και το Συμβούλιο για την απελευθέρωση των ατόμων που έχουν φυλακιστεί για πολιτικούς λόγους; Τι χρηματοδότηση παρέχει η Επιτροπή σε ΜΚΟ ανθρωπίνων δικαιωμάτων που εργάζονται στο Ιράν;
<SPEAKER ID="070" NAME="George Sabin Cutaş" AFFILIATION="S&amp;D">
(RO) " προσωπική μου εκτίμηση είναι ότι υπάρχουν τεράστιες δυνατότητες για στενούς οικονομικούς, πολιτιστικούς και πολιτικούς δεσμούς μεταξύ του Ιράν και της Ευρωπαϊκής Ένωσης. Ωστόσο, οι δυνατότητες αυτές παραμένουν αναξιοποίητες. Οι σχέσεις μεταξύ του Ιράν και της Ευρωπαϊκής Ένωσης προσκρούουν σε σοβαρές δυσκολίες όταν θίγονται ευαίσθητα θέματα, όπως το ιρανικό πυρηνικό πρόγραμμα ή τα ανθρώπινα δικαιώματα.
<P>
Θεωρώ ότι η ιρανική πλευρά πρέπει να ανταποκριθεί στην επιθυμία για διάλογο που εκφράζει η Ευρωπαϊκή Ένωση. " άρνησή του να συμμετάσχει σε διάλογο δεν μπορεί παρά να περιορίσει την ανταλλαγή ιδεών και γνώσεων για θέματα αμοιβαίου ενδιαφέροντος. Σας υπενθυμίζω ότι η Ευρωπαϊκή Ένωση είναι ο μεγαλύτερος εμπορικός εταίρος του Ιράν και ότι, δεδομένου ότι στόχος του Ιράν είναι να ενταχθεί στον Παγκόσμιο Οργανισμό Εμπορίου, η στενότερη εμπορική συνεργασία με την Ευρωπαϊκή Ένωση θα μπορούσε να βοηθήσει την προσπάθειά του να συμμορφωθεί με τα πρότυπα του εν λόγω οργανισμού.
<P>
Εντούτοις, όσο οι Ιρανοί είναι απρόθυμοι να τηρήσουν πιο ανοικτή προσέγγιση στο θέμα της συνεργασίας, ο εποικοδομητικός διάλογος μεταξύ του Ιράν και της Ευρωπαϊκής Ένωσης θα είναι αδύνατος.
<SPEAKER ID="071" NAME="Salvatore Tatarella" AFFILIATION="PPE">
(IT) Κύριε Πρόεδρε, βαρόνη Ashton, κυρίες και κύριοι. Βαρόνη Ashton, παρουσιάσατε μια τραγική εικόνα της κατάστασης που επικρατεί σε αυτήν την σημαντική χώρα, με σπουδαία ιστορία, την καλλιέργεια και τον πολιτισμό της.
<P>
Επικρατεί καθεστώς καταστολής των πολιτικών διαφωνιών και της αντιπολίτευσης, εφαρμόζονται πολύ σοβαροί περιορισμοί των ατομικών δικαιωμάτων, διαπιστώνονται παραβιάσεις των ελευθεριών, βρίσκεται σε εξέλιξη ένα ανησυχητικό πυρηνικό πρόγραμμα και υπάρχουν απειλές κατά του Ισραήλ και της ειρήνης εν γένει.
<P>
Δυστυχώς, δεν έχω κατανοήσει ποιες πρωτοβουλίες σκοπεύει να εφαρμόσει η Ευρώπη προκειμένου να θέσει τέρμα σε αυτήν την κατάσταση, και να προασπίσει την ειρήνη, την ελευθερία και τα ατομικά δικαιώματα. Ευελπιστώ ότι, κατά την ολοκλήρωση της συζήτησης, θα μπορέσετε να μας εκθέσετε ορισμένα δεδομένα και πρωτοβουλίες, ορισμένες θέσεις που αναμένεται να υιοθετηθούν, και ενδεχομένως να απαντήσετε στην πρόταση που διατύπωσε ο κ. Scurria.
<P>
Κύριε Πρόεδρε, όσον αφορά το Κοινοβούλιο, είμαι μέλος μιας αντιπροσωπείας η οποία αγωνίστηκε να εξασφαλίσει την άδεια της ιρανικής κυβέρνησης ώστε να επισκεφθεί το Ιράν, και η οποία, όταν έπρεπε να ακυρώσει την επίσκεψη ως ένδειξη διαμαρτυρίας, δεν κατάφερε να το πράξει, και επιπλέον υπέστη τον εξευτελισμό να της απαγορευθεί η είσοδος στο Ιράν.
<P>
Τάσσομαι υπέρ του διαλόγου με το Ιράν, όμως το Ιταλικό Κοινοβούλιο και η αντιπροσωπεία οφείλουμε να διατυπώσουμε με έντονο τρόπο τη θέση μας όσον αφορά την προάσπιση της ελευθερίας και των δικαιωμάτων που απειλούνται.
<SPEAKER ID="072" NAME="Sari Essayah" AFFILIATION="PPE">
(FI) Κύριε Πρόεδρε, κύριε Επίτροπε, η σημερινή κυβέρνηση του Ιράν παραβιάζει κατάφωρα τα ανθρώπινα δικαιώματα και καταστρατηγεί τα θεμελιώδη δικαιώματα των πολιτών της. " πιο πρόσφατη απόδειξη είναι ο φόνος οκτώ ατόμων κατά τη διάρκεια των εορτασμών της γιορτής Ασούρα και το γεγονός ότι πέντε μέλη της αντιπολίτευσης έχουν καταδικαστεί σε θάνατο.
<P>
Το σημερινό καθεστώς του Ιράν αποτελεί τη μεγαλύτερη απειλή για την παγκόσμια ειρήνη. Είναι πραγματικά ακατανόητο το γεγονός ότι η διεθνής κοινότητα παρακολουθεί από απόσταση ενώ παρέχεται η δυνατότητα στην ιρανική κυβέρνηση να αναπτύσσει ανενόχλητη ένα στρατιωτικό πυρηνικό πρόγραμμα και να αγνοεί τις απόψεις του Διεθνούς Οργανισμού Ατομικής Ενέργειας. Επιτρέπεται στη σημερινή ηγεσία της χώρας να απειλεί δημοσίως να καταστρέψει ένα άλλο κράτος μέλος του Οργανισμού "νωμένων Εθνών, το Ισραήλ. " ίδια κυβέρνηση υποστηρίζει επίσης την τρομοκρατική οργάνωση Χεζμπολλάχ, η οποία δραστηριοποιείται στον Λίβανο και τη Συρία.
<P>
Κατά μία έννοια, τα γεγονότα αυτά μας υπενθυμίζουν περιστατικά που συνέβησαν πριν από 60 χρόνια. Δεν χρειάζεται να σκεφτόμαστε τι θα μπορούσαμε να έχουμε κάνει διαφορετικά για να είμαστε σε θέση να αποτρέψουμε αυτό το μίσος. Σήμερα, όμως, αν αναλάβουμε αποτελεσματική δράση, μπορούμε να εμποδίσουμε την επανάληψη των ίδιων γεγονότων.
<P>
Πρέπει να αρχίσουμε να επιβάλλουμε οικονομικές κυρώσεις εις βάρος της ιρανικής κυβέρνησης το ταχύτερο δυνατόν. Όπως έχει σήμερα η κατάσταση, είναι προτιμότερη η αποτροπή της επίσκεψης της αντιπροσωπείας της ΕΕ στο Ιράν, καθόσον μια τέτοια επίσκεψη θα γινόταν αντικείμενο εκμετάλλευσης από τους μουλάδες για λόγους προπαγάνδας. Δεν πρέπει να λησμονούμε το εξής: το πρόβλημα σε αυτήν την περίπτωση δεν είναι τόσο ότι υπάρχουν πολλοί κακοί - το ζήτημα είναι μάλλον ότι οι καλοί σιωπούν.
<SPEAKER ID="073" NAME="Bogusław Sonik" AFFILIATION="PPE">
(PL) Κύριε Πρόεδρε, στα τέλη του περασμένου έτους πραγματοποιήθηκαν οι μεγαλύτερες διαδηλώσεις της αντιπολίτευσης στο Ιράν μετά τις διαδηλώσεις που ακολούθησαν τις προεδρικές εκλογές του Ιουνίου, όταν ανακηρύχθηκε νικητής ο εν ενεργεία πρόεδρος. Στις συγκρούσεις με τις δυνάμεις ασφαλείας, οκτώ άτομα σκοτώθηκαν, εκατοντάδες τραυματίστηκαν και εκατοντάδες τέθηκαν υπό κράτηση. Φοιτητές που υποστήριζαν την αντιπολίτευση δέχθηκαν επιθέσεις στους χώρους του πανεπιστημίου, γεγονός που προκάλεσε την αντίδραση 88 καθηγητών του πανεπιστημίου, οι οποίοι απηύθυναν έκκληση στον Αγιατολλάχ Αλί Χαμενεΐ να θέσει τέρμα στη χρήση βίας κατά των διαδηλωτών.
<P>
" κατάσταση στο Ιράν προκαλεί αυξανόμενη ανησυχία, και αυτό ισχύει επίσης σε διεθνές επίπεδο. Οι Γερμανοί εξετάζουν την επιβολή κυρώσεων κατά της κυβέρνησης της Τεχεράνης, καθώς η καγκελάριος κ. Merkel δήλωσε ότι το Ιράν δεν έχει απαντήσει στην πρόταση της Δύσης για συνεργασία με σκοπό τον τερματισμό του πυρηνικού του προγράμματος. Ο πρωθυπουργός του Ισραήλ απηύθυνε επίσης έκκληση για εφαρμογή σοβαρών διεθνών κυρώσεων κατά του Ιράν. Κατά τη γνώμη του, ένα καθεστώς το οποίο συμπεριφέρεται τυραννικά στον ίδιο τον λαό του μπορεί σύντομα να αποτελέσει απειλή για ολόκληρο τον κόσμο.
<P>
Ενώ σεβόμαστε την εθνική κυριαρχία του Ιράν, πρέπει να υπογραμμίσουμε εμφαντικά την ευθύνη των αρχών της χώρας ως προς τον σεβασμό των ανθρωπίνων, πολιτικών και ατομικών δικαιωμάτων, ενώ πρέπει επίσης να τονίσουμε ότι, κατά την άσκηση του δικαιώματός του να υλοποιήσει ανεξάρτητο πυρηνικό πρόγραμμα, το Ιράν δεν πρέπει ταυτόχρονα να συνιστά απειλή για τη διεθνή ασφάλεια. " υπομονή που επέδειξε η διεθνής κοινότητα κατά τη διεξαγωγή διαλόγου με την Τεχεράνη έχει πλέον εξαντληθεί. Ο κόσμος δεν πρέπει να είναι όμηρος της επιθετικής και προκλητικής πολιτικής της σημερινής πολιτικής ηγεσίας του Ιράν. " ισπανική Προεδρία και η επικεφαλής της ευρωπαϊκής διπλωματίας, κ. Ashton, πρέπει να ξεκινήσουν συνομιλίες για το θέμα αυτό με τη Ρωσία, έτσι ώστε να συμμετάσχει και η Μόσχα σε μια κοινή πολιτική άσκησης πίεσης στο Ιράν.
<SPEAKER ID="074" NAME="Arnaud Danjean" AFFILIATION="PPE">
(FR) Κύριε Πρόεδρε, κυρία Ashton, τα γεγονότα της εορτής Ασούρα και η αιματηρή καταστολή των πρόσφατων διαδηλώσεων στο Ιράν κατέδειξαν ότι υπήρξε σφάλμα η εξαιρετικά τεχνητή διάκριση μεταξύ της σκλήρυνσης του καθεστώτος στο εσωτερικό και της άκαμπτης πολιτικής που ασκεί στο εξωτερικό, ιδίως όσον αφορά το πυρηνικό ζήτημα.
<P>
Κατά συνέπεια, η προοπτική πρόσθετων κυρώσεων μοιάζει αναπόφευκτη, ή ακόμη και επιθυμητή. Θα ήθελα να μας πείτε την άποψή σας σχετικά με το χρονοδιάγραμμα και τον χαρακτήρα των ενδεχόμενων κυρώσεων, έτσι ώστε να μπορέσουμε να συνδέσουμε ξεκάθαρα τις εσωτερικές εξελίξεις στο Ιράν και το πυρηνικό ζήτημα.
<SPEAKER ID="075" NAME="Potito Salatto" AFFILIATION="PPE">
(IT) Κύριε Πρόεδρε, κυρίες και κύριοι, δεν θέλω να συνεχίσω την απαρίθμηση των λόγων για τους οποίους διαφωνούμε με την ιρανική κυβέρνηση.
<P>
Μιας και δεν έχει αναφερθεί μέχρι στιγμής, θα τονίσω απλώς μια από τις σοβαρότερες παραβιάσεις των ατομικών δικαιωμάτων, που αφορά τη νεολαία. " ιρανική κυβέρνηση, ενώ έχει υπογράψει τη Σύμβαση των "νωμένων Εθνών για τα Δικαιώματα του Παιδιού, συνεχίζει να επιβάλλει τη θανατική ποινή σε ανηλίκους.
<P>
Μετά από αυτήν την συζήτηση, θα ήθελα καταρχάς, η βαρόνη Ashton να αναλάβει το έργο της παρουσίασης μιας κοινής θέσης της Ευρώπης συνολικά και του Ευρωπαϊκού Κοινοβουλίου ως σώματος για τα γεγονότα στο Ιράν και, δεύτερον, η διακοινοβουλευτική αντιπροσωπεία για τις σχέσεις με το Ιράν να λάβει υπόψη ότι πρέπει να αλλάξει γραμμή.
<P>
Εγώ και δύο αγαπητοί συνάδελφοί μου, ο κ. Scurria και ο κ.Tatarella, διαμαρτυρηθήκαμε στην αντιπροσωπεία: σε επίσημη δήλωσή της, ανέφερε ότι επιθυμούσε να επισκεφθεί το Ιράν σε κάθε περίπτωση, αν και είχε διατυπώσει επιτακτικό αίτημα να της επιτραπεί να συναντηθεί και να συνομιλήσει με την αντιπολίτευση. Από τώρα και στο εξής, αναμένω από την αντιπροσωπεία να αλλάξει τροπάριο και να διατηρήσει σχέσεις βοήθειας, στήριξης και διαλόγου με τους εξόριστους αντιπροσώπους της αντιπολίτευσης, και ιδίως με την κ. Myriam Rajavi, η οποία είναι αντιπροσωπευτική αυτής της κατάστασης. Αυτό πρέπει να κάνει η Ευρωπαϊκή Ένωση, αντί να επιβάλλει κυρώσεις.
<SPEAKER ID="076" NAME="Tunne Kelam" AFFILIATION="PPE">
(EN) Κύριε Πρόεδρε, οφείλω να πω στην κ. Ashton ότι η ελπίδα μας ότι μπορούμε να πείσουμε το ιρανικό καθεστώς να λάβει σοβαρά υπόψη τις ανησυχίες μας είναι, δυστυχώς, μάταιη.
<P>
Στην πραγματικότητα, έχουμε να κάνουμε με μια δικτατορία από το παρελθόν και αυτό που χρειάζεται να γίνει τώρα είναι να εστιάσουμε τις προσπάθειές μας στην ευκαιρία για αλλαγή. Το καθεστώς καταρρέει, και ο ιρανικός λαός έχει δείξει με γενναιότητα, από τον περασμένο Ιούνιο, ότι δεν εμπιστεύεται και δεν στηρίζει αυτήν την δόλια και επιθετική δικτατορία. Γιατί πρέπει εμείς να συνεχίσουμε να την στηρίζουμε;
<P>
Πρέπει να στηρίξουμε στα σοβαρά την κοινωνία των πολιτών και τη δημοκρατική αντιπολίτευση, περιλαμβανομένου του Συμβουλίου Εθνικής Αντίστασης, το οποίο είναι η μόνη οργάνωση που έχει παρουσιάσει ένα σαφέστατο δημοκρατικό πρόγραμμα για ένα Ιράν απαλλαγμένο από πυρηνικά.
<SPEAKER ID="077" NAME="Alexander Alvaro" AFFILIATION="ALDE">
(DE) Κύριε Πρόεδρε, η γερμανική εφημερίδα Süddeutsche Zeitung ανέφερε σήμερα ότι εχθές, τη Δευτέρα, το γραφείο του γενικού εισαγγελέα της Τεχεράνης απαίτησε την επιβολή της θανατικής ποινής για πέντε προσωπικότητες της αντιπολίτευσης. Σύμφωνα με τη Διεθνή Αμνηστία, τα πέντε αυτά μέλη της αντιπολίτευσης είναι ο 17χρονος Ali Mehrnia, ο 54χρονος Parviz Varmazyari, καθώς και οι Majid Rezaii, Alireza Mabavi και Ali Massoumi. Όταν υπάρχει ένα καθεστώς όπως αυτό της Τεχεράνης, το οποίο δεν είναι απλώς αναχρονιστικό αλλά επιπλέον καταπιέζει τον πληθυσμό του μέσω της θανατικής ποινής, λιθοβολισμών και άλλων μεθόδων, και εμείς, στην Ευρωπαϊκή Ένωση, δεν λαμβάνουμε τα αναγκαία μέτρα, είμαστε ένοχοι, πρωτίστως, έναντι όσων επιθυμούν να οικοδομήσουν μια λογική κοινωνία σε αυτήν την χώρα, έναντι των παιδιών που μεγαλώνουν υπό συνθήκες οι οποίες διαφέρουν τρομακτικά από αυτές που -σύμφωνα και με συνάδελφο που μίλησε προηγουμένως και, δυστυχώς, έχει πλέον αποχωρήσει- θα επιθυμούσαμε για μια μελλοντική κοινωνία. Περιμένω να ακούσω αυστηρές και σαφείς δηλώσεις από την Ύπατη Εκπρόσωπο της Ένωσης για Θέματα Εξωτερικής Πολιτικής και Πολιτικής Ασφάλειας από τούτο το βήμα, προσδοκώ δε ότι δεν θα ζητήσουμε απλώς κυρώσεις κατά του Ιράν αλλά ότι θα μεριμνήσουμε επίσης για την εφαρμογή αυτών των κυρώσεων.
<SPEAKER ID="078" NAME="Ulrike Lunacek" AFFILIATION="Verts/ALE">
(EN) Κύριε Πρόεδρε, νομίζω ότι είναι σαφές σε όλους όσοι βρισκόμαστε εδώ ότι το ιρανικό καθεστώς είναι ένα δικτατορικό και εγκληματικό καθεστώς. Το ερώτημα όμως είναι: πώς μπορούμε να το αντιμετωπίσουμε;
<P>
Θέλω να δηλώσω με μεγάλη σαφήνεια ότι στηρίζω την αντιπροσωπεία του Ευρωπαϊκού Κοινοβουλίου που επρόκειτο να επισκεφθεί το Ιράν. " αντιπροσωπεία αυτή θα είχε συναντηθεί, για μια ολόκληρη ημέρα, με μέλη της αντιπολίτευσης και αντιφρονούντες. Θα τους είχε ενισχύσει. Αυτό είναι κάτι που επιθυμούσαν. Με θλίβει επομένως το γεγονός ότι δεν κατέστη δυνατό να πραγματοποιηθεί αυτή η επίσκεψη.
<P>
Θέλω να σας θέσω ένα συγκεκριμένο ερώτημα, βαρόνη Ashton. Πολλοί συνάδελφοι έκαναν λόγο από το βήμα αυτό για κυρώσεις. Από την πείρα που έχω συγκεντρώσει ως μέλος του εθνικού κοινοβουλίου, και έχοντας συνομιλήσει με πολλούς ανθρώπους για μεγάλο διάστημα, οφείλω να πω ότι θα τασσόμουν πραγματικά υπέρ ευφυών κυρώσεων - που θα αφορούν, λόγου χάρη, συγκεκριμένα μέλη της Επαναστατικής Φρουράς, απαγορεύοντας τις επισκέψεις τους, ή σε άλλα συγκεκριμένα πρόσωπα.
<P>
Διαφωνώ έντονα με την επιβολή κυρώσεων στη χώρα συνολικά, διότι αυτό πιθανότατα θα ενίσχυε την κυβέρνηση, μιας και τότε η φτώχεια θα αυξανόταν -δεν θα υπήρχε πρόσβαση, λόγου χάρη, στο πετρέλαιο- με αποτέλεσμα οι κυρώσεις να συμβάλλουν στη στήριξη του καθεστώτος αντί της αποδυνάμωσής του.
<SPEAKER ID="079" NAME="Struan Stevenson" AFFILIATION="ECR">
(EN) Κύριε Πρόεδρε, συμφωνώ με τον Tunne Kelam και τον κ. Alvaro. Ο καιρός του διαλόγου και της συνεργασίας με το Ιράν έχει παρέλθει προ πολλού.
<P>
Άνθρωποι πεθαίνουν στους δρόμους σχεδόν καθημερινά κατά τη διάρκεια διαδηλώσεων εναντίον αυτού του φασιστικού καθεστώτος. Μόλις εχθές, όπως ακούσατε, ένα δικαστήριο ανδρεικέλων στην Τεχεράνη ζήτησε να επιβληθεί η θανατική ποινή σε πέντε διαδηλωτές που συνελήφθησαν κατά τις διαδηλώσεις της εορτής Ασούρα στις 27 Δεκεμβρίου.
<P>
Αρκετά! Ας σταματήσουν οι συζητήσεις· ας τελειώνει η πολιτική κατευνασμού. Απαιτούνται σκληρές κυρώσεις. Μόνον έτσι θα δείξουμε στους απλούς πολίτες του Ιράν ότι στηρίζουμε τις διαμαρτυρίες τους.
<SPEAKER ID="080" NAME="Νίκη Τζαβέλα" AFFILIATION="EFD">
Βαρόνη Ashton, με χαρά παρατήρησα τη νηφάλια τοποθέτησή σας που χαρακτηρίζεται από σεβασμό προς μια χώρα με την ιστορία και την υπερηφάνεια του Ιράν. Το Ιράν είναι μια ειδική περίπτωση και χαίρομαι πολύ που ακολουθείτε τη μέθοδο της διπλωματίας που λέγεται "smart power" ήτοι, από τη μια πλευρά κυρώσεις και από την άλλη διάλογο. Θα προέτρεπα, Βαρόνη, να συνεχίσετε τον διάλογο.
<P>
Συνήθως, χώρες που καταδικάζουν τέτοιες χώρες είναι πολύ μακριά από την κουλτούρα και τη νοοτροπία των χωρών του Ιράν, του Ιράκ και του Αφγανιστάν. Θα έλεγα, στην ομάδα την οποία έχετε για να συνεχίζει τον ανοικτό διάλογο με το Ιράν, να προσθέσετε και χώρες οι οποίες παραδοσιακά έχουν καλές σχέσεις με το Ιράν, όπως είναι η πατρίδα μου, η Ελλάδα, και ιδιαίτερα τώρα με τη σημερινή της κυβέρνηση, τη Σοσιαλιστική. " περιοχή δεν θα αντέξει μία νέα πολεμική σύρραξη. Μεταφέρω εδώ την αγωνία, όχι μόνο του Ισραήλ αλλά και των Εμιράτων, για το πυρηνικό πρόγραμμα του Ιράν. Συνεχίστε το διάλογο και νομίζω ότι κάπου θα φτάσουμε.
<SPEAKER ID="081" NAME="Krisztina Morvai" AFFILIATION="NI">
(HU) Τρία σύντομα ερωτήματα. Πρώτον, ο επικεφαλής πυρηνικός επιστήμονας του Ιράν δολοφονήθηκε προσφάτως κατά τη διάρκεια μιας βάναυσης τρομοκρατικής επίθεσης. Ποια είναι η θέση της Ευρωπαϊκής Ένωσης γι' αυτήν την υπόθεση; Όλως περιέργως, το θέμα δεν αναφέρθηκε καθόλου σήμερα. Το γεγονός αυτό με λυπεί ιδιαίτερα. Δεύτερον, γιατί ακριβώς οι πυρηνικές δυνατότητες του Ιράν συνιστούν σοβαρότερο πρόβλημα, σοβαρότερο κίνδυνο για την ειρήνη από ό,τι, λόγου χάρη, οι αντίστοιχες δυνατότητες του Ισραήλ; Γιατί δεν ασχολείται η ΕΕ και με αυτό το ζήτημα; Τρίτον, το 2006, η τότε σοσιαλιστική φιλελεύθερη κυβέρνηση της Ουγγαρίας είχε δώσει εντολή για πυροβολισμούς κατά πλήθους ειρηνικών διαδηλωτών. 14 άτομα τραυματίστηκαν στα μάτια, μεταξύ άλλων. Πολλοί εξ αυτών έχασαν την όρασή τους. Παρά τα επανειλημμένα αιτήματά μας, η ΕΕ είχε τότε αρνηθεί, και συνεχίζει ακόμη να αρνείται, να ασχοληθεί με αυτό το γεγονός. Ποια είναι η διαφορά; Ομοίως, η ΕΕ δεν ασχολείται με τους εκατοντάδες πολιτικούς κρατουμένους που έχουν κατά καιρούς φυλακιστεί στην Ουγγαρία. Ακόμη και σήμερα, στις ουγγρικές φυλακές υπάρχουν δεκάδες πολιτικοί κρατούμενοι. Σας ευχαριστώ πολύ, και περιμένω με ενδιαφέρον την απάντησή σας.
<SPEAKER ID="082" NAME="Mariya Nedelcheva" AFFILIATION="PPE">
(FR) Κύριε Πρόεδρε, κυρία Ashton, ο θάνατος και η εξαφάνιση του πτώματος του Seyed Ali Mousavi, ανιψιού του ηγέτη της ιρανικής αντιπολίτευσης, είναι ένα από τα πολλά τραγικά παραδείγματα που καταδεικνύουν το νοσηρό κλίμα που επικρατεί στην Ισλαμική Δημοκρατία του Ιράν.
<P>
" νομιμοποίηση του ιρανικού καθεστώτος μετά τις διαφιλονικούμενες εκλογές του περασμένου Ιουνίου είναι τουλάχιστον αμφίβολη. Επομένως, είναι καθήκον μας να στηρίξουμε στον μέγιστο δυνατό βαθμό την ιρανική κοινωνία των πολιτών και το κίνημα αντίστασής της. Κυρία Ashton, να είστε σίγουρη ότι το Κοινοβούλιό μας θα σας στηρίξει πλήρως στην καταγγελία αυτής της συμπεριφοράς.
<P>
Θέλω να υπογραμμίσω ότι, ενόσω επιμένει να αρνείται τον ρόλο της αντιπολίτευσης, το ιρανικό καθεστώς δεν πρόκειται να μας πείσει για τη βούλησή του να εργαστεί για το καλό του ιρανικού λαού. Το δικαίωμα ύπαρξης της αντιπολίτευσης και το δικαίωμά της στον ελεύθερο συναγωνισμό μεταξύ των πολιτικών κομμάτων, η δυνατότητα έκφρασης της πολλαπλότητας των γνωμών στο εσωτερικό της ιρανικής κοινωνίας, αποτελούν θετικές ενδείξεις τις οποίες αναμένουμε για πολλά χρόνια. Ωστόσο, όλα αυτά απέχουν ακόμη πολύ από το να ισχύουν στο Ιράν.
<P>
Αναμφίβολα, αυτήν την περίοδο, πολλοί πιστεύουν ότι επαφίεται αποκλειστικά στο ιρανικό καθεστώς να εισακούσει τα αιτήματα των διαδηλωτών και τις επιθυμίες της διεθνούς κοινότητας προκειμένου να πραγματοποιηθεί μια δημοκρατική μετάβαση. " Ευρώπη πρέπει να είναι ο κύριος μάρτυρας όσον αφορά την τήρηση των αρχών του κράτους δικαίου.
<SPEAKER ID="083" NAME="Piotr Borys" AFFILIATION="PPE">
(PL) Κύριε Πρόεδρε, κυρία Ashton, το Ιράν είναι μια χώρα στρατηγικής σημασίας, η οποία επηρεάζει τη σταθεροποίηση της ειρήνης παγκοσμίως και σε μέρος της Μέσης Ανατολής. Βεβαίως, δεν υπάρχει αμφιβολία ότι οφείλουμε να προασπίσουμε τα ανθρώπινα δικαιώματα και να εκφράσουμε με αποφασιστικότητα την ανησυχία μας για τις παραβιάσεις των δικαιωμάτων της αντιπολίτευσης, που συνεχίζονται αδιάκοπα τους τελευταίους μήνες. Ωστόσο, θέλω να επισημάνω ότι η Ευρωπαϊκή Ένωση πρέπει, πάνω από όλα, να εφαρμόσει ενεργά ένα πρόγραμμα κατά των πυρηνικών, διότι ένα Ιράν με πυρηνικά όπλα θα αποτελούσε τρομακτική απειλή για ολόκληρο τμήμα της Μέσης Ανατολής.
<P>
Επιπλέον, γνωρίζουμε ότι η υποκίνηση επανάστασης στην Υεμένη και η στήριξη της Χαμάς στη Λωρίδα της Γάζας καθώς και της Αλ Κάιντα στο Αφγανιστάν εμπνέουν πιθανώς ένα μέρος της ιρανικής πολιτικής. Επομένως, ως προς το θέμα αυτό απαιτείται περισσότερο από οτιδήποτε άλλο μια κάποια ισορροπία, και νομίζω ότι η Σαουδική Αραβία θα μπορούσε να διαδραματίσει σημαντικό ρόλο εν προκειμένω. Νομίζω ότι η κ. Ashton πρέπει να ξεκινήσει πολύ ενεργό διάλογο και συνεργασία προς αυτήν την κατεύθυνση.
<SPEAKER ID="084" NAME="Paul Rübig" AFFILIATION="PPE">
(DE) Κύριε Πρόεδρε, σε αυτό το πλαίσιο, όπως πάντα, θέλω να επισημάνω ότι εδώ στην Ευρώπη αναγνωρίζουμε μόνον την ατομική ευθύνη και απορρίπτουμε καταρχήν τη συλλογική υποψία. Είμαι βέβαιος ότι, ως βρετανίδα, η βαρόνη Ashton πιθανότατα προτιμά την ιδέα της στόχευσης των ενόχων σε περιπτώσεις όπως αυτή που συζητούμε, μέσω της επιβολής αποκλεισμού σε συγκεκριμένα πρόσωπα, και όχι ενός ολόκληρου λαού, ο οποίος βρέθηκε σε αυτήν την κατάσταση σε μικρότερο ή μεγαλύτερο βαθμό ακουσίως. Πρέπει να επιδιώξουμε την έναρξη συνομιλιών. Το ερώτημά μου είναι το εξής. Έχετε υπόψη σας πρόσωπα τα οποία θα μπορούσαν να αποτελέσουν εταίρους για τη διεξαγωγή διαλόγου με το Ιράν και με τα οποία μπορείτε να αναπτύξετε επαφές με σκοπό τη διενέργεια σοβαρού και αντικειμενικού διαλόγου σε πολιτικό επίπεδο;
<SPEAKER ID="085" NAME="Andrew Henry William Brons" AFFILIATION="NI">
(EN) Δεν τρέφω καμία συμπάθεια για το καθεστώς των Αγιατολλάχ στο Ιράν ή για τις αντιδημοκρατικές τοποθετήσεις του. Μπορώ όμως να πω δύο πράγματα: το ένα είναι ότι υπάρχει καταστολή μη βίαιων εκδηλώσεων της ελευθερίας του λόγου ακόμη και στην Ευρώπη, και μάλιστα σε κράτη μέλη της ΕΕ. Επιπλέον, οι δραστηριότητες του Ιράν και τα γεγονότα που εξελίσσονται στη χώρα αυτή χρησιμοποιούνται με απέραντο κυνισμό από τις "νωμένες Πολιτείες και τους συμμάχους τους με σκοπό την υποκίνηση ενός πολεμικού κινήματος κατά του Ιράν, και φρονώ ότι μια τέτοια αντίδραση θα ήταν εντελώς δυσανάλογη.
<SPEAKER ID="086" NAME="Catherine Ashton" LANGUAGE="EN">
Κύριε Πρόεδρε, θεωρώ ότι η συζήτηση αυτή υπήρξε άκρως σημαντική και επίκαιρη, πρώτα από όλα, επειδή επαναβεβαιώσαμε την προσήλωση της Ευρωπαϊκής Ένωσης στη σπουδαιότητα των αξιών που σχετίζονται με τα ανθρώπινα δικαιώματα.
<P>
Εξάλλου, στον διάλογό μας με το Ιράν το μόνο που ζητούμε είναι να σεβαστεί τις διεθνείς συμφωνίες τις οποίες έχει το ίδιο υπογράψει πρόθυμα και οικειοθελώς, και αυτό είναι ένα βασικό στοιχείο του τρόπου με τον οποίο προσεγγίζουμε τα συγκεκριμένα ζητήματα· έτσι, πολλοί βουλευτές, μέσω της αναφοράς των ονομάτων συγκεκριμένων προσώπων και της περιγραφής των γεγονότων στο Ιράν, υπογράμμισαν τα ζητήματα που μας απασχολούν περισσότερο.
<P>
Οι βουλευτές του ΕΚ υποστήριξαν επίσης ότι εν τέλει, όπως αναφέρατε και εσείς, κύριε Gualtieri, ο διάλογος είναι αναπόφευκτος. Είναι πολύ σημαντικό να συνεχίσουμε να προσφέρουμε την επιλογή της διενέργειας "ουσιαστικού διαλόγου". Αυτό όμως το πράττω αναγνωρίζοντας ότι ο προκάτοχός μου, Javier Solana, αφιέρωσε έξι χρόνια στον διάλογο, έξι χρόνια στα οποία προσέφερε τη δυνατότητα συνέχισης αυτού του διαλόγου· επομένως, λέμε ναι στον διάλογο, όχι όμως ως δικαιολογία για αδράνεια από την πλευρά του Ιράν, αλλά μάλλον ως μέσο διασφάλισης της προώθησης και ενίσχυσης των σχέσεών μας και επίτευξης των στόχων που θεωρούμε σημαντικούς.
<P>
Σε αυτό το πλαίσιο, οι συνομιλίες για τη συμμετοχή στον Παγκόσμιο Οργανισμό Εμπορίου, οι οποίες έχουν περιέλθει σε αδιέξοδο για μεγάλο χρονικό διάστημα, θα μπορούσαν να χρησιμεύσουν ως μέσο προώθησης του διαλόγου και της στήριξης που θα επέτρεπαν στο καθεστώς να πραγματοποιήσει βήματα προόδου.
<P>
Πολλοί βουλευτές αναφέρθηκαν στη σπουδαιότητα των κυρώσεων, ειδικότερα όμως νομίζω στις ευφυείς, τις έξυπνες κυρώσεις: όλοι θεωρούμε κρίσιμο να διασφαλιστεί, καθώς αρχίζουμε να μελετούμε τα επόμενα βήματά μας, εάν εξετάσουμε, αλλά και εξετάζοντας, το ενδεχόμενο επιβολής κυρώσεων, ότι θα το πράξουμε αναγνωρίζοντας ότι πρέπει να είναι ειδικευμένες και στοχευμένες έτσι ώστε να επιτύχουμε τους στόχους μας, καθώς κανείς σε τούτο το Σώμα δεν επιθυμεί να δει να υποφέρουν οι απλοί πολίτες του Ιράν από την επιβολή κυρώσεων.
<P>
Αυτό καθιστά τον εν λόγω διάλογο πολύ σημαντικό, απαιτεί όμως ταυτόχρονα να επενδύσουμε ενέργεια και χρόνο σε αυτήν την προσπάθεια. Οι ανώτατοι αξιωματούχοι της ομάδας Ε3+3 συναντηθήκαμε στη Νέα Υόρκη το Σάββατο, και μπορέσαμε να συζητήσουμε το θέμα αυτό, με τη συμμετοχή φυσικά και της Ρωσίας.
<P>
Δεν υπάρχει αμφιβολία ότι, όπως προανέφερα, αν και επιθυμούμε να προωθήσουμε μια ουσιαστική σχέση με το Ιράν μέσω διαλόγου, εν τέλει, αν το Ιράν απορρίψει αυτήν την προσέγγιση, τότε, σύμφωνα με τη διττή πολιτική που εφαρμόζουμε, θα τεθεί το ζήτημα των κυρώσεων· εξάλλου, μετά την προαναφερθείσα συνάντηση, έχει αρχίσει ήδη η εξέταση των ενδεδειγμένων περαιτέρω μέτρων.
<P>
Και αυτή η πτυχή θα αποτελέσει θέμα συζήτησης στο Συμβούλιο Εξωτερικών Υποθέσεων τη Δευτέρα, γι' αυτό άλλωστε εν μέρει επιθυμούσα να ακούσω τις απόψεις των αξιότιμων βουλευτών καθώς προετοιμάζομαι για τις συγκεκριμένες συζητήσεις.
<P>
Όσον αφορά την επίσκεψη της αντιπροσωπείας στο Ιράν, κυρία Lochbihler, είστε όντως η πρόεδρος της εν λόγω αντιπροσωπείας. Είναι πολύ σημαντικό το γεγονός ότι η επίσκεψη αυτή δεν έχει ακόμη ακυρωθεί επισήμως. Νομίζω ότι θα ήταν σημαντικό να εξετάσουμε κατά πόσον πρέπει να προωθήσουμε αυτό το θέμα. Ευελπιστώ ότι αυτή η συνάντηση θα πραγματοποιηθεί σύντομα, και πάλι στο πνεύμα της προσπάθειας να διατηρήσουμε ανοικτούς τους διαύλους διαλόγου.
<P>
Ως αποτέλεσμα ενεργειών του Κοινοβουλίου, το δίκτυο Euronews θα αρχίσει όντως τις εκπομπές του στη γλώσσα φαρσί στα μέσα του 2010. Και αυτή πτυχή είναι σημαντική, όσον αφορά την επικοινωνία αλλά και την προσπάθειά μας να αξιοποιήσουμε την επικοινωνία και την τεχνολογία με αποτελεσματικό τρόπο.
<P>
Είναι δύσκολο να εξετάσουμε το ενδεχόμενο παρεμπόδισης της πρόσβασης εάν, συγχρόνως, εμποδίζουμε την πρόσβαση σε πληροφορίες οι οποίες ενδιαφέρουν τους πολίτες, και αυτό είναι, νομίζω, κάτι που πρέπει να λάβουμε υπόψη.
<P>
Όσον αφορά δε τις μελλοντικές μας ενέργειες, οι αξιότιμοι βουλευτές μας διευκρίνισαν τις επιλογές τις οποίες επιθυμούν να εξετάσουμε. Όπως προανέφερα, η ομάδα Ε3+3 εξετάζει ήδη αυτές τις επιλογές. Επίκειται η συνεδρίαση του Συμβουλίου Εξωτερικών Υποθέσεων. Ανέφερα ότι θέλουμε να εξετάσουμε έξυπνες, ευφυείς κυρώσεις στο πλαίσιο αυτής της διττής προσέγγισης. Κατέστησα σαφές, και συνεχίζω να καθιστώ σαφές, ότι είμαι ανοικτή και πρόθυμη να συμμετάσχω σε διάλογο -περιέγραψα άλλωστε στην εισαγωγική μου ομιλία τις δυνατότητες αυτής της σπουδαίας χώρας- όμως αυτό το πράττουμε γνωρίζοντας με βεβαιότητα ότι δεν μπορούμε να συνεχίσουμε να χρησιμοποιούμε τον διάλογο ως μέσο αποφυγής της ανάληψης δράσης.
<P>
Θα ολοκληρώσω αυτήν την παρέμβαση αναφέροντας ότι μου προξένησε ιδιαίτερη εντύπωση η φράση που χρησιμοποίησε ο Πρόεδρος Obama στην ομιλία του κατά την παραλαβή του Βραβείου Νόμπελ, ότι, όσον αφορά την αξία της επιμονής στον διάλογο, "από τον διάλογο με καταπιεστικά καθεστώτα απουσιάζει η καθαρτική αγνότητα της αγανάκτησης. Όμως [...] κανένα καταπιεστικό καθεστώς δεν μπορεί να αλλάξει πορεία αν δεν έχει την επιλογή μιας ανοικτής πόρτας".
<P>
" πόρτα είναι ανοικτή γι' αυτόν τον ουσιαστικό διάλογο έτσι ώστε να κινηθούμε προς τα εμπρός, συγχρόνως όμως οφείλω να επιβεβαιώσω την απόλυτη προσήλωσή μου στη διττή προσέγγιση που καθόρισαν οι προκάτοχοί μου καθώς και την ετοιμότητά μου να την εφαρμόσω αναλόγως των συνθηκών που θα συναντήσω.
<SPEAKER ID="087" NAME="Πρόεδρος">
Αγαπητοί συνάδελφοι, αυτές οι συζητήσεις διαρκούν από τις 15.00 έως τις 20.00, δηλαδή πέντε ώρες. Προτείνω να κάνουμε διάλειμμα πέντε λεπτών ώστε η Ύπατη Εκπρόσωπος και όσοι βρισκόμαστε στο Σώμα, και πρόκειται να συμμετάσχουμε και στις επόμενες συζητήσεις, να πάρουμε μια ανάσα, και να συνεχίσουμε στις 17.35: σε πέντε λεπτά από τώρα.
<SPEAKER ID="088" NAME="Geoffrey Van Orden" AFFILIATION="ECR">
(EN) Κύριε Πρόεδρε, προτού διακόψουμε, θα ήθελα να μου επιτρέψετε μια σύντομη παρέμβαση ενημερωτικού χαρακτήρα. Βαρόνη Ashton, αναφερθήκατε στο θέμα της αντιπροσωπείας που θα μετέβαινε στο Ιράν. " εν λόγω αντιπροσωπεία επρόκειτο να επισκεφθεί το Ιράν από τις 8 έως τις 10 Ιανουαρίου, όμως η επίσκεψη αυτή ακυρώθηκε. Στην πραγματικότητα, ακυρώθηκε από τις ιρανικές αρχές.
<P>
Πολλοί εξ ημών είχαμε ασκήσει πίεση από πιο νωρίς ώστε να ακυρωθεί η επίσκεψη -ωστόσο, η πρόεδρος της αντιπροσωπείας μας αγνόησε τελείως- λόγω της δοκιμής πυραύλων μεγάλης εμβέλειας, των πυροβολισμών κατά διαδηλωτών καθώς και των θλιβερών ταραχών της περιόδου των Χριστουγέννων. Προς ενημέρωσή σας, λοιπόν, η επίσκεψη αυτής της αντιπροσωπείας έχει ακυρωθεί, η δε απόφαση ακύρωσής της έπρεπε ουσιαστικά να είχε ληφθεί νωρίτερα από το Κοινοβούλιο.
<SPEAKER ID="089" NAME="Πρόεδρος">
Δεν γνώριζα ότι υπάρχει διαδικασία "παρεμβάσεων ενημερωτικού χαρακτήρα". Κύριε Van Orden, σας επέτρεψα να συνεχίσετε, για να είμαι όμως δίκαιος προς τους υπόλοιπους συναδέλφους, οφείλω να επισημάνω ότι η παρέμβασή σας δεν έγινε επί της διαδικασίας.
<P>
" συζήτηση έληξε.
<P>
" ψηφοφορία θα διεξαχθεί κατά την περίοδο της συνόδου του Φεβρουαρίου Ι στο Στρασβούργο.
<P>
(" συνεδρίαση διακόπτεται στις 17.30 και συνεχίζεται στις 17.35)

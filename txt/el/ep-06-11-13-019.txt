<CHAPTER ID="019">
Ποσοστώσεις γάλακτος (συζήτηση) 
<SPEAKER ID="133" NAME="Πρόεδρος">
" ημερήσια διάταξη προβλέπει την προφορική ερώτηση προς την Επιτροπή των Duarte Freitas, Carmen Fraga Estévez, Salvador Garriga Polledo, Esther Herranz García, Elisabeth Jeggle, Albert Jan Maat, Mairead McGuinness, Francisco José Millán Mon, James Nicholson, Neil Parish και Daniel Varela Suanzes-Carpegna, εξ ονόματος της Ομάδας τoυ Ευρωπαϊκoύ Λαϊκoύ Κόμματoς (Χριστιαvoδημoκράτες) και των Ευρωπαίωv Δημoκρατώv, σχετικά με τις ποσοστώσεις του γάλακτος - B6-0444/2006).
<SPEAKER ID="134" NAME="Duarte Freitas" AFFILIATION="PPE-DE">
συντάκτης. - (PT) Κύριε Πρόεδρε, κυρία Επίτροπε, καταρχάς θα ήθελα να ευχαριστήσω την πολιτική ομάδα και τις άλλες ομάδες για το ενδιαφέρον που έδειξαν σε αυτό το θέμα, γεγονός το οποίο κατέστησε δυνατό να συμπεριληφθεί γρήγορα αυτή η προφορική ερώτηση στην ημερήσια διάταξη. Αυτό το επίπεδο ενδιαφέροντος είναι ενδεικτικό της σημασίας και της ευαισθησίας του θέματος των ποσοστώσεων του γάλακτος.
<P>
Κυρία Επίτροπε, στη συνεδρίαση του άτυπου Συμβουλίου επισημάνατε ότι το σύστημα των ποσοστώσεων γάλακτος φαίνεται ολοένα και πιο απαρχαιωμένο και ότι πρέπει να εξεταστεί και να ερευνηθεί κατά τέτοιον τρόπο ώστε οι αγρότες να μπορούν να προγραμματίζουν τη ζωή τους μακροπρόθεσμα. Στις 3 Οκτωβρίου, στην τελευταία συνεδρίαση της Επιτροπής Γεωργίας και Ανάπτυξης της Υπαίθρου, ο κ. Rasmussen, εκπροσωπώντας την Επιτροπή, επιβεβαίωσε ότι θα δούμε αλλαγές μετά το health check της ΚΓΠ του 2008-2009, πιθανότατα μια σταδιακή αποδέσμευση του συστήματος των γαλακτοκομικών ποσοστώσεων πριν από το 2015, όταν προβλέπεται η λήξη της Συμφωνίας του 2003. Δεν ήταν το Κοινοβούλιο που έθιξε αυτό το θέμα τώρα, αλλά πρέπει να διευκρινιστεί στο Κοινοβούλιο, διότι οι ψηφοφόροι μας ανησυχούν και ανυπομονούν να μάθουν τι συμβαίνει.
<P>
" αλήθεια είναι ότι η αγορά αντέδρασε σε αυτές τις δηλώσεις αμέσως, και διάφορες οργανώσεις και πολιτικοί παράγοντες εμφανίστηκαν δημοσίως για να πάρουν θέση σχετικά με το μέλλον των ποσοστώσεων γάλακτος. Αν και το health check της ΚΓΠ δεν μπορεί να θεωρείται ως ενδιάμεση αναθεώρηση, γνωρίζουμε τις εσωτερικές και εξωτερικές πιέσεις για αλλαγές που υπερβαίνουν την απλή απλοποίηση των διαδικασιών. Στον γαλακτοκομικό τομέα, ο σχεδιασμός γίνεται μακροπρόθεσμα. Όσο αφορά, αφενός, την απόκτηση των ποσοστώσεων, και αφετέρου, τη γενετική βελτίωση, τις περιβαλλοντικές υποχρεώσεις και τις επενδύσεις στον καθορισμό της ποιότητας του λίπους και του πρωτεϊνικού περιεχομένου του γάλακτος που παράγεται από κάθε αγελάδα ανά γαλακτογονία, απαιτείται ανάλυση κάθε έξι με οχτώ χρόνια. Κατά συνέπεια, αυτό που λένε σήμερα οι πολιτικοί θα έχει επιπτώσεις μέχρι το 2014-2015.
<P>
Καθώς προέρχομαι από μια περιφέρεια στις Αζόρες που αποτελεί το 30% της πορτογαλικής παραγωγής γάλακτος, όπου το γάλα είναι η κύρια πηγή εισοδήματος και όπου δεν υπάρχουν μεσοπρόθεσμες εναλλακτικές λύσεις, είμαι ιδιαίτερα ευαισθητοποιημένος σε αυτές τις αλλαγές. Είναι επομένως σημαντικό να γνωρίζουμε αν η συμφωνία πρέπει να τηρηθεί ή όχι και αν πρόκειται να τεθούν σε εφαρμογή αυστηροί μηχανισμοί πριν ή μετά το 2015.
<P>
Αφετέρου, είναι επίσης σημαντικό να δηλώσουμε για πολιτικούς σκοπούς ότι η ΕΕ θα λάβει υπόψη τις κοινωνικές και οικονομικές επιπτώσεις που θα μπορούσαν να έχουν τέτοιου είδους αλλαγές στις περιφέρειες που εξαρτώνται από το γάλα και, ιδιαίτερα, σε περιφέρειες στις οποίες δεν υπάρχουν εναλλακτικές παραγωγές. Αυτό που πρέπει να μάθουμε πραγματικά τώρα, κυρία Επίτροπε, είναι αν το σύστημα ποσοστώσεων γάλακτος θα διατηρηθεί στην παρούσα μορφή του μέχρι το 2015, ώστε η αγορά και οι παραγωγοί να μπορούν να είναι πλήρως ενημερωμένοι.
<SPEAKER ID="135" NAME="Mariann Fischer Boel">
Mέλος της Επιτροπής. (ΕΝ) Κύριε Πρόεδρε, επί του παρόντος το σύστημα ποσοστώσεων παρέχει κάποια σταθερότητα για την ευρωπαϊκή αγορά, καθιστώντας δυνατή την επιτυχή πλήρη εφαρμογή της μεταρρύθμισης του 2003 χωρίς άσκοπες διαταραχές. Ωστόσο, προκειμένου να ανταποκριθεί ο τομέας του γάλακτος στην πρόκληση της ανταγωνιστικότητας στο μέλλον και να ευημερήσει σε έναν περισσότερο φιλελεύθερο κόσμο, το σύστημα ποσοστώσεων γάλακτος θα καταστεί βαθμιαία ένα λιγότερο πρόσφορο μέσο για την επίτευξη των στόχων μας. Έκρινα, επομένως, ότι μια συζήτηση για το μέλλον του συστήματος ποσοστώσεων θα πρέπει να λάβει χώρα στο πλαίσιο της διαδικασίας ελέγχου της υγιούς λειτουργίας το 2008.
<P>
Το πλέον ευοίωνο μακροπρόθεσμο σενάριο για τον ευρωπαϊκό γαλακτοκομικό τομέα είναι αυτό που δεν περιλαμβάνει ποσοστώσεις. Αυτό θα επέτρεπε στους αποδοτικότερους παραγωγούς να επωφεληθούν από τις αναπτυσσόμενες αγορές, αποφεύγοντας ταυτόχρονα το τεράστιο κόστος, ειδικά για τους νέους κτηνοτρόφους, της απόκτησης δικαιωμάτων παραγωγής. " αξία του συστήματος ποσοστώσεων ποικίλλει τρομακτικά μεταξύ κρατών μελών. Τα επίπεδα ποσοστώσεων ανά κράτος μέλος είναι καθορισμένα έως τις 31 Μαρτίου 2015, όπως ορθά ανέφερε ο κ. Freitas. Μετά από αυτήν την ημερομηνία, ελλείψει πρότασης της Επιτροπής και απόφασης του Συμβουλίου, το σύστημα των ποσοστώσεων γάλακτος θα πάψει να ισχύει. Αυτό είναι σημαντικό. Εάν δεν έχει ληφθεί απόφαση, το σύστημα θα λήξει στις 31 Μαρτίου 2015. Εάν το Συμβούλιο λάβει τυχόν απόφαση περί συνέχισης του συστήματος ποσοστώσεων μετά το 2015, αυτή θα πρέπει να επιτρέπει τη βαθμιαία μετάβαση από τους ισχύοντες κανόνες σε ένα σενάριο χωρίς όρια παραγωγής.
<P>
Είναι προς το συμφέρον όλων να έχουμε μια ομαλή προσγείωση, προκειμένου να αποφύγουμε τις αναταράξεις στον τομέα. Όταν ταξιδεύω στα κράτη μέλη και συνομιλώ με κτηνοτρόφους, εκείνοι ζητούν προβλεψιμότητα. Οφείλουμε να στείλουμε στον κτηνοτροφικό τομέα ένα σαφές μήνυμα, και όχι κάποιο της τελευταίας στιγμής, την 1η Ιανουαρίου του 2015, ως προς τη συνέχιση ή μη του συστήματος ποσοστώσεων. Χρειάζεται να προσφέρουμε αυτήν την προβλεψιμότητα, και σε αυτό το σενάριο θα πρέπει ίσως να εισαχθούν συγκεκριμένα μέτρα στη διάρκεια μιας μεταβατικής περιόδου, προκειμένου να καταστήσουμε το σύστημα ποσοστώσεων γάλακτος πολύ πιο ευέλικτο από όσο είναι σήμερα.
<P>
Ωστόσο, είναι ακόμη πολύ νωρίς για να λάβουμε τα κατάλληλα μέτρα. Θα διαμορφώσουμε όλοι μια πολύ σαφέστερη εικόνα της κατάστασης, και των διαφορετικών εναλλακτικών επιλογών για αλλαγή, μόλις ολοκληρωθεί η έκθεση προοπτικών για την γαλακτοκομική αγορά στα τέλη του επόμενου έτους. Αυτή η έκθεση θα υποβληθεί στο Κοινοβούλιο και στο Συμβούλιο και θα εξετάσουμε τους συνολικούς στόχους και τα αποτελέσματα της μεταρρύθμισης του 2003, δηλαδή τον προσανατολισμό της αγοράς, την ανταγωνιστικότητα και τη βιωσιμότητα της ΚΓΠ με πολιτικούς, περιβαλλοντικούς, οικονομικούς και δημοσιονομικούς όρους.
<P>
Ελπίζω ότι μπορούμε να διεξάγουμε μια ουσιαστική συζήτηση για το μέλλον και τον τρόπο παροχής αυτής της προβλεψιμότητας, την οποία θεωρώ τόσο σημαντική, όχι μόνο για τη νεότερη γενιά, αλλά και για όσους απασχολούνται ήδη στον τομέα.
<SPEAKER ID="136" NAME="Elisabeth Jeggle">
εξ ονόματος της Ομάδας PPE-DE. - (DE) Κύριε Πρόεδρε, κυρία Επίτροπε, σας ευχαριστώ πολύ για όσα είπατε, αλλά θα ήθελα να ευχαριστήσω και τον συνάδελφό μου κ. Freitas που είχε την πρωτοβουλία να υποβάλει αυτήν την προφορική ερώτηση. Όπως επισημάνατε ήδη επανειλημμένως κυρία Επίτροπε, η παρούσα κατάσταση -δηλαδή η απόφαση για διατήρηση της ποσόστωσης έως τις 31 Μαρτίου 2015- και το ερώτημα για το τι πρόκειται να επακολουθήσει, προκαλούν έντονες συζητήσεις, ιδίως σε ορισμένες περιοχές που εξαρτώνται, ή νομίζουν ότι εξαρτώνται, από το γάλα και τις ποσοστώσεις.
<P>
Είναι καλό που ακούσαμε μια σαφή δήλωση από εσάς -όπως συνέβη μόλις τώρα- στην οποία μας αναφέρετε τα γεγονότα -ότι δηλαδή η ποσόστωση έχει συμφωνηθεί έως αυτή τη χρονική στιγμή- και επίσης μας δηλώσατε ότι πρέπει εγκαίρως να διεξαχθεί μια συζήτηση για το τι σκοπεύουμε να πράξουμε σχετικά με αυτήν την κατάσταση. Εάν θέλουμε να συνεχίσουμε να έχουμε την ποσόστωση, τότε οι αγρότες πρέπει να το γνωρίζουν αυτό και να το υποστηρίζουν, με τον ίδιο ακριβώς τρόπο όπως όταν πρέπει να αποφασίσουν να εγκαταλείψουν το σύστημα, όπως μάλιστα προβλέπεται τώρα.
<P>
Το ερώτημα που προκύπτει στη συνέχεια είναι ποια μέσα είναι εφικτά στην παρούσα οικονομική κατάσταση προκειμένου να προετοιμαστεί η εγκατάλειψή του· θα μπορούσε για παράδειγμα να συζητηθεί μια αύξηση των ποσοστώσεων γάλακτος, ωστόσο θα τολμούσα να εκφράσω τις αμφιβολίες μου για το κατά πόσον αυτός είναι ο σωστός τρόπος αντιμετώπισης της κατάστασης. Πώς θα χειριστούμε την επιλογή για νέους αγρότες, οι οποίοι χρειάζονται ασφάλεια προγραμματισμού και οι οποίοι πολύ πιθανόν δεν θα έπρεπε να επενδύσουν ακόμη περισσότερα χρήματα σε ποσοστώσεις, αλλά μάλλον στην αναδιάρθρωση προς χάριν της δικής τους ανταγωνιστικότητας;
<P>
Επίσης, πώς θα αντιμετωπίσουμε τις περιοχές που δεν έχουν τίποτα περισσότερο από πράσινο και χρειάζονται τη γαλακτοπαραγωγή για να διατηρηθούν ως τέτοιες; Αυτές είναι κατά κύριο λόγο περιοχές με πολύ όμορφα και πολύ ενδιαφέροντα τοπία, στις οποίες υπάρχουν κατά κανόνα πολύ λίγοι άλλοι διαθέσιμοι τρόποι να εξασφαλίσει κανείς τα προς το ζην και έτσι πρέπει να τις στηρίξουμε με αυτόν τον τρόπο.
<SPEAKER ID="137" NAME="Κατερίνα Μπατζελή">
εξ ονόματος της ομάδας PSE. - Κύριε Πρόεδρε, θα ήθελα και εκ μέρους της πολιτικής μου ομάδας να ευχαριστήσω το ΡΡΕ και τον κ. Freitas για τα αντανακλαστικά του στο θέμα των δηλώσεων της Επιτρόπου για τις γαλακτοκομικές ποσοστώσεις.
<P>
Κυρία Επίτροπε, δεν θα αναφερθώ στη, γνωστή σε όλους μας, σημασία του γαλακτοκομικού τομέα στην Ευρώπη σε επίπεδο παραγωγής, απασχόλησης, επενδύσεων, εξωτερικού εμπορίου ή επισιτιστικής ασφάλειας. Επισημαίνω, όμως, ότι οποιαδήποτε πρόταση για κατάργηση ή μη των ποσοστώσεων για το γάλα, θα πρέπει να μελετηθεί έγκαιρα και προσεκτικά και να αναλυθούν οι επιπτώσεις της, καταρχάς, στο αγροτικό εισόδημα και τους υπόλοιπους τομείς που έντονα επηρεάζονται, αλλά επίσης και την ίδια την αγροτική ανάπτυξη. " ανάλυση αυτή θα πρέπει να περιλάβει όλες τις περιφέρειες της Ένωσης, αλλά και τις ιδιαιτερότητες που έχει η παραγωγή γάλακτος σε ορισμένες από αυτές.
<P>
Δεν μπορεί, κυρία Επίτροπε, να είμαστε υπέρ του ελέγχου της παραγωγής γάλακτος, μετά από το 2015, με τις σημερινές προϋποθέσεις που δημιουργούν πολλές φορές ολιγοπωλιακές καταστάσεις στον τομέα. Είναι ένα μοντέλο παραγωγής της προηγούμενης φιλοσοφίας της Κοινής Αγροτικής Πολιτικής. Από την άλλη πλευρά, όμως, δεν μπορεί να γίνει αποδεκτή μια απελευθέρωση των ποσοστώσεων της παραγωγής γάλακτος από τη μία μέρα στην άλλη πριν το 2015. Σε αυτή τη μεταβατική περίοδο που διανύουμε είναι απαραίτητο να ενισχυθούν τα μέτρα διαφάνειας, αποτελεσματικότητας, ανταγωνιστικότητας του τομέα, σε ορισμένες περιφέρειες της Κοινότητας. Και στα πλαίσια του health check, κυρία Επίτροπε, το 2008-2009 δεν μπορούμε να ανακοινώνουμε καμία αναθεώρηση κανενός προϊόντος. Εάν θέλουμε να πιστεύουμε ότι είναι ένα health check, πρόκειται περί μίας απλοποίησης της κοινής αγροτικής πολιτικής.
<P>
Μια ερώτηση θα ήθελα να σας θέσω: Υπάρχει δυνατότητα αποδέσμευσης των ενισχύσεων το 2007. Αυτό πώς συνδυάζεται με την απελευθέρωση ή τη διατήρηση του συστήματος των ποσοστώσεων;
<P>
Κυρία Επίτροπε, γνωρίζω ότι θα δώσετε μια πρόταση έντιμη όσον αφορά τα όρια, ώστε να μη δημιουργείται θέμα ανασφάλειας στους παραγωγούς. Νομίζω αυτήν την πολιτική δέσμευση την έχετε, αλλά πάνω απ' όλα το θέμα της έγκαιρης διαβούλευσης με το Ευρωπαϊκό Κοινοβούλιο, θα είναι εκείνο το οποίο θα δώσει μια ανταγωνιστικότητα και ένα σαφή προσανατολισμό του τομέα.
<SPEAKER ID="138" NAME="Jan Mulder">
εξ ονόματος της Ομάδας ALDE. - (NL) Κύριε Πρόεδρε, και εγώ επίσης θα ήθελα καταρχάς να ευχαριστήσω τον κ. Freitas που ανέλαβε την πρωτοβουλία να θέσει αυτό το σημαντικό θέμα σήμερα το απόγευμα.
<P>
Όταν μιλάμε για τις ποσοστώσεις γάλακτος, είναι σημαντικό να επισημάνουμε ότι η κατάσταση όταν εισήχθησαν αυτές οι ποσοστώσεις το 1984 ήταν εντελώς διαφορετική από τη σημερινή. Το 1984, υπήρχαν μεγάλα πλεονάσματα που δεν μπορούσαν να πωληθούν, κάτι που σαφώς δεν ισχύει πλέον. " διαφορά μεταξύ των τιμών της παγκόσμιας αγοράς το 1984 και της τιμής στην Ευρωπαϊκή Ένωση ήταν τεράστια, αλλά πλέον είναι σημαντικά λιγότερο έντονη.
<P>
Αν οι τιμές της ΕΕ προσεγγίσουν αυτές της παγκόσμιας αγοράς, δεν υπάρχει ιδιαίτερος λόγος να έχουμε ένα σύστημα ποσοστώσεων όπως υπήρχε το 1984. Συμφωνώ απόλυτα με τη δήλωση της Επιτρόπου πριν από λίγο, δηλαδή ότι είναι σημαντικό να ξέρουν οι αγρότες ποια ακριβώς είναι η κατάσταση. Δεν γνωρίζω πότε θα είναι σε θέση η Επιτροπή να υποδείξει τις προτάσεις ή την κατεύθυνση λεπτομερώς, αλλά θα ήταν ιδανικό στο πλαίσιο του health check, να εξεταστούν επίσης όλα τα άλλα στοιχεία της γεωργικής πολιτικής και επίσης να ακούσουμε την άποψη της Επιτροπής σχετικά με το σύστημα ποσοστώσεων.
<P>
" κατάσταση στην Ευρωπαϊκή Ένωση δεν είναι -όπως έχει αναφέρει ήδη κάποιος- η ίδια παντού. Όταν η Επιτροπή παρουσιάσει την ανάλυσή της, είναι σημαντικό η ανάλυση αυτή να γίνει ανά χώρα, και ίσως ακόμη και ανά περιφέρεια. Για ορισμένες περιφέρειες, είναι σημαντικό να διατηρηθεί το σύστημα ποσοστώσεων. Προτίθεται η Επιτροπή να εξετάσει αυτήν την πτυχή κατά τη διάρκεια της ανάλυσης; Όποιο και αν είναι το αποτέλεσμα, βάσει της παρούσας γνώσης, πιστεύω ότι θα ήταν προτιμότερο να αποδεσμευτεί το σύστημα ποσοστώσεων σταδιακά σε μια χρονική περίοδο. Σε τελική ανάλυση, αν συγκρίνουμε την παρουσία της ΕΕ όσον αφορά τα γαλακτοκομικά προϊόντα στην παγκόσμια αγορά σήμερα σε σχέση με εκείνη του 1984, η κατάσταση είναι τώρα πολύ χειρότερη, και αυτό είναι πολύ λυπηρό.
<SPEAKER ID="139" NAME="Ilda Figueiredo">
εξ ονόματος της Ομάδας GUE/NGL. - (PT) Κύριε Πρόεδρε, η θέση της Επιτρόπου στο σύστημα ποσοστώσεων του γάλακτος είναι πολύ ανησυχητική, δεδομένου ότι προτείνει την πιθανότητα διάλυσής του ως το 2015.
<P>
Αν και λέει ότι είναι πολύ νωρίς για να ληφθούν ουσιαστικά μέτρα, ο δρόμος για την απελευθέρωση στον οποίον αναφέρεται παραβλέπει τη σημασία της γαλακτοκομικής παραγωγής σε διάφορες μειονεκτικές αγροτικές περιοχές. Για παράδειγμα, στην Πορτογαλία, τόσο στις βόρειες όσο και στις κεντρικές περιφέρειες της ενδοχώρας και στην Αυτόνομη Περιφέρεια των Αζορών, οποιαδήποτε διάλυση του συστήματος γαλακτοκομικών ποσοστώσεων θα παρεμπόδιζε την αγροτική ανάπτυξη και θα αποδυνάμωνε τεράστιες περιοχές στις οποίες η παραγωγή γάλακτος και άλλων γαλακτοκομικών προϊόντων είναι η κύρια δραστηριότητα.
<P>
Επομένως, δίνουμε έμφαση στην ανάγκη να προστατευτούν τα ειδικά χαρακτηριστικά γεωργίας σε διάφορα κράτη μέλη και, ιδιαίτερα, στην Πορτογαλία.
<SPEAKER ID="140" NAME="Janusz Wojciechowski">
εξ ονόματος της Ομάδας UEN. - (PL) Κύριε Πρόεδρε, θα ήθελα να ευχαριστήσω τον συντάκτη της ερώτησης που ξεκίνησε αυτή την άκρως αναγκαία συζήτηση σχετικά με τις γαλακτοκομικές ποσοστώσεις. Τα προβλήματα που συνδέονται με αυτές τις ποσοστώσεις αποτελούν λόγο ανησυχίας για τους αγρότες σε όλη την Ευρώπη. Θα ήθελα να επισημάνω ότι αν αυτές οι ποσοστώσεις πρόκειται να διατηρηθούν για μεγαλύτερο διάστημα, τίθεται η προφανής ερώτηση πόσο υψηλές πρέπει να είναι, διότι το ύψος των γαλακτοκομικών ποσοστώσεων είναι κατάφωρα άδικο: μπορώ να παραθέσω πολλά παραδείγματα για το πώς δεν ανταποκρίνονται στη ζήτηση της αγοράς σε ορισμένα κράτη μέλη. Υπάρχουν χώρες που ζημιώνονται πολύ από ποσοστώσεις που δεν είναι σύμφωνες με τη ζήτησή τους ως καταναλωτές. Παραδείγματα είναι η Ιταλία και η Ισπανία, ενώ η Πολωνία, ένα νέο κράτος μέλος, είναι σίγουρα άλλο ένα. Για τον λόγο αυτόν, αν οι ποσοστώσεις πρέπει να διατηρηθούν, τότε το ύψος αυτών των ποσοστώσεων πρέπει να αναθεωρηθεί προς όφελος της δικαιοσύνης και της ευρωπαϊκής αλληλεγγύης.
<SPEAKER ID="141" NAME="Kathy Sinnott">
εξ ονόματος της Ομάδας IND/DEM. - (ΕΝ) Κύριε Πρόεδρε, εφόσον ασχολούμαστε με το θέμα των ποσοστώσεων του γάλακτος, θα ήθελα να επιστήσω την προσοχή της Επιτρόπου σε μια σοβαρή κατάσταση. Τα μέλη της ομάδας ιρλανδών πωλητών ποσοστώσεων γάλακτος είναι όλοι παλαιότεροι κτηνοτρόφοι και κατέχουν όλοι ποσοστώσεις γάλακτος που επιθυμούν να πουλήσουν. " απόφασή τους να πουλήσουν τις ποσοστώσεις οφείλεται σε ασθένεια, αναπηρία ή προχωρημένη ηλικία.
<P>
" υπουργός Γεωργίας της Ιρλανδίας έχει εξαγγείλει ότι θα παραχωρήσει προτεραιότητα στους νέους κτηνοτρόφους. " ευρωπαϊκή νομοθεσία απαγορεύει τις διακρίσεις για λόγους ηλικίας, ωστόσο η Υπουργός μας υιοθετεί σαφώς μεροληπτική στάση εις βάρος των παλαιότερων κατόχων ποσοστώσεων και υπέρ των νέων κτηνοτρόφων, στους οποίους επιθυμεί να παρέχει ποσοστώσεις και -εδώ είναι και το κλειδί σε τιμή χαμηλότερη της αγοράς. Σκοπεύει να καλύψει το κόστος από τις τσέπες των σημερινών κατόχων ποσοστώσεων. Αυτό αποτελεί παρέμβαση στην αγορά. Πολλοί από αυτούς τους παλαιούς κτηνοτρόφους αντιμετωπίζουν τώρα ένα κλίμα κινδυνολογίας, με ανακριβείς πληροφορίες από τους συνεταιρισμούς τους.
<P>
" υπουργός σκοπεύει να κατάσχει τις ποσοστώσεις που δεν διατίθενται προς πώληση σε δύο περιπτώσεις: εάν ο κάτοχος ποσόστωσης δεν παράγει για δύο διαδοχικά έτη ή εάν ο κάτοχος ποσόστωσης έχει συμφωνία χρηματοδοτικής μίσθωσης που λήγει τον Μάρτιο κάποιου έτους και δεν πουλήσει την ποσόστωσή του έως το τέλος Μαρτίου του επόμενου έτους.
<P>
" υπουργός Coughlan φαίνεται να επιδιώκει τον διχασμό της παραδοσιακά συνεκτικής κτηνοτροφικής κοινότητας με την εκμετάλλευση της μιας ομάδας από την άλλη. " απειλή κατάσχεσης των ποσοστώσεων αποτελεί μια προσπάθεια να εξωθηθούν οι κτηνοτρόφοι σε ασύμφορες ρυθμίσεις και να πουλήσουν παρά τη θέλησή τους. Ζητώ από την Επίτροπο να διευκρινίσει αυτήν την κατάσταση.
<SPEAKER ID="142" NAME="Albert Jan Maat" AFFILIATION="PPE-DE">
(NL) Κύριε Πρόεδρε, θα ήθελα να ευχαριστήσω τον κ. Freitas για τον τρόπο με τον οποίο παρουσίασε την πρωτοβουλία των Ευρωπαίων Χριστιανοδημοκρατών, και την Επίτροπο που άνοιξε τη συζήτηση για το μέλλον των γαλακτοκομικών προϊόντων. Ας είμαστε ειλικρινείς: η κατάσταση έχει αλλάξει με το πέρασμα των χρόνων· το κόστος των υψηλών ποσοστώσεων έχει οδηγήσει το κόστος του αρμέγματος στα ύψη, ενώ η ευρωπαϊκή πολιτική για τα γαλακτοκομικά προϊόντα γίνεται ολοένα και πιο μπερδεμένη. Έχουμε χάσει το 60% των εξαγωγών μας στην παγκόσμια αγορά, και η Ευρωπαϊκή Ένωση και ο ευρωπαϊκός γαλακτοκομικός τομέας έχει χάσει το 4% της παγκόσμιας παραγωγής.
<P>
Εφόσον η τωρινή ζήτηση για γαλακτοκομικά προϊόντα υπερβαίνει κατά πολύ την παραγωγή παγκοσμίως, η Ευρώπη θα πρέπει να αντιμετωπίσει τα γεγονότα και να προβληματιστεί τι πρέπει να κάνει μετά το 2015. Αφενός, υπάρχουν οι επιχειρηματίες που θα ήθελαν να αναπτυχθούν αλλά ζημιώνονται από το κόστος των υψηλών ποσοστώσεων. Αφετέρου, υπάρχουν περιοχές στην Ευρώπη όπου οι ποσοστώσεις δεν επιτυγχάνονται πλέον, και το "νωμένο Βασίλειο είναι ένα χαρακτηριστικό παράδειγμα. Υπάρχει επομένως κάθε λόγος να εξετάσουμε πώς μπορούμε να καταρτίσουμε ένα καλό χρονοδιάγραμμα μετά το 2015 προκειμένου να επιτευχθεί ένα καλύτερο και πιο αποτελεσματικό σύστημα. Θα ήθελα να κάνω μερικές προτάσεις εν προκειμένω.
<P>
Καταρχάς, οι γαλακτοκομικές ποσοστώσεις πρέπει να γίνουν εμπορεύσιμες διεθνώς. Ο συμπληρωματικός φόρος πρέπει να μειώνεται όταν χρησιμοποιείται η ποσόστωση άλλα όταν οι πωλήσεις πραγματοποιούνται πρακτικά χωρίς καμία στήριξη στην Ευρωπαϊκή Ένωση. Θα μπορούσαμε επίσης να εξετάσουμε την εξίσωση των γαλακτοκομικών ποσοστώσεων σε ευρωπαϊκό επίπεδο. Όταν μια χώρα δεν καταφέρνει να καλύψει ολόκληρη την ποσόστωση και μια άλλη χώρα χρειάζεται περισσότερες, θα μπορούσαμε πολύ απλά να εξισώσουμε το θέμα στη συνέχεια. Μια σταδιακή αύξηση των ποσοστώσεων για τους γαλακτοπαραγωγούς και τους συνεταιρισμούς που πωλούν τα προϊόντα τους χωρίς ευρωπαϊκή στήριξη είναι επίσης κατανοητή.
<P>
Τέλος, υποστηρίζουμε την αποτελεσματική χρήση των ευρωπαϊκών κεφαλαίων για την αγροτική ανάπτυξη στις περιοχές εκείνους όπου οι μικροί γαλακτοπαραγωγοί αντιμετωπίζουν προβλήματα όσον αφορά την απασχόληση και την μετατροπή. Με αυτόν τον τρόπο, η Επίτροπος ίσως να μπορέσει ένα χρησιμοποιήσει ένα καλό χρονοδιάγραμμα που οδηγεί σε μια προσέγγιση περισσότερο εστιασμένη στην αγορά και, ως μέλος του ολλανδικού χριστιανοδημοκρατικού κόμματος, του CDA, θα το επικροτούσα αν η Επίτροπος υιοθετούσε αυτή τη γραμμή. Πρέπει να τη συγχαρώ, επίσης επειδή ορισμένες από αυτές τις προτάσεις έχουν εκφραστεί ήδη από τον κ. Rasmussen, επικεφαλής του τμήματος γάλακτος και ζωικών προϊόντων στη Γενική Διεύθυνση Γεωργίας. Αυτός είναι καλός οιωνός για το μέλλον όσον αφορά μια επίκαιρη συζήτηση σχετικά με τα γαλακτοκομικά προϊόντα.
<SPEAKER ID="143" NAME="Rosa Miguélez Ramos" AFFILIATION="PSE">
(ES) Κύριε Πρόεδρε, κυρία Επίτροπε, η ενδιάμεση μεταρρύθμιση της ΚΓΠ ανακοινώθηκε ως απλή ενδιάμεση αναθεώρηση, αλλά παρόλ' αυτά ήταν μία από τις πιο σημαντικές μεταρρυθμίσεις που έχει υποστεί η πολιτική από τη στιγμή που ξεκίνησε.
<P>
Δεδομένης αυτής της ιστορίας και των δημόσιων δηλώσεων που κάνατε σχετικά με το σύστημα ποσοστώσεων τους τελευταίους μήνες οι οποίες έχουν προκαλέσει σημαντικό βαθμό ανησυχίας και αβεβαιότητας στον τομέα, θα ήθελα να σας καταστήσω απολύτως σαφές ότι ο έλεγχος που προβλέπεται για το 2008 θα μας βεβαιώσει ότι η μεταρρύθμιση λειτουργεί και ότι σε καμία περίπτωση δεν προτίθεται η Επιτροπή να προχωρήσει περαιτέρω, ούτε να επισπεύσει την ημερομηνία αναφορικά με την οποία απεφάνθη το Κοινοβούλιο στις συζητήσεις για την τελευταία μεταρρύθμιση. Θα ήθελα να σας υπενθυμίσω ότι ήταν υπέρ της επέκτασης των ισχυόντων κανονισμών μέχρι το οικονομικό έτος 2014-2015, σύμφωνα με την πρόταση της Επιτροπής. Άλλοι συνάδελφοι είπαν το ίδιο πράγμα.
<P>
Αυτή η προοπτική σταθερότητας, κυρία Επίτροπε, την οποία πρότεινε η Επιτροπή τότε, παραμένει σημαντική για μια οικονομική δραστηριότητα η οποία, όπως κάθε άλλη, πρέπει να κάνει σχέδια, επενδύσεις, να πληρώσει και να προετοιμαστεί γι' αυτό που μπορεί να φέρει το μέλλον, με ένα θεσπισμένο προηγουμένως ρυθμιστικό πλαίσιο.
<P>
Στην περιοχή μου, τη Γαλικία, όπως και σε άλλες που αναφέρθηκαν, όπως η Αυτόνομη Κοινότητα των Αζορών ή η βόρεια Πορτογαλία (και θα ήθελα να ευχαριστήσω τον κ. Freitas η ερώτηση του οποίου κατέστησε δυνατή αυτή τη συζήτηση), τα αγροκτήματα διαδραματίζουν έναν αποφασιστικό ρόλο τόσο από κοινωνική όσο και από περιβαλλοντική άποψη και επίσης στην αποκατάσταση της εδαφικής ισορροπίας.
<P>
Οι γεωργικές ενώσεις υποστηρίζουν ότι το μοντέλο της Γαλικίας, που βασίζεται σε οικογενειακά αγροκτήματα, είναι η πιο σαφής απόδειξη του πολυλειτουργικού ρόλου αυτού του είδους αγροκτημάτων και της ικανότητάς τους να κρατούν τους ανθρώπους στην περιοχή.
<P>
Αν η Επιτροπή θέλει να αλλάξει τους κανόνες του παιχνιδιού, πρέπει πρώτα να εξηγήσει τι σχεδιάζει να κάνει, πότε και πώς προτίθεται να το κάνει. Όλα αυτά πρέπει να γίνουν με μέγιστη διαφάνεια, διότι η αβεβαιότητα, κυρία Επίτροπε, είναι το χειρότερο σενάριο για εκείνους που εργάζονται σε αυτόν τον τομέα.
<P>
Ο τομέας χρειάζεται σταθερότητα και όχι δυσάρεστες εκπλήξεις, χρόνο για να προσαρμοστεί και να προγραμματίσει, και επομένως πιστεύω ότι πρέπει να ολοκληρώσουμε την εφαρμογή της τρέχουσας μεταρρύθμισης πριν σκεφτούμε την επόμενη.
<SPEAKER ID="144" NAME="Kyösti Virrankoski" AFFILIATION="ALDE">
(FI) Κύριε Πρόεδρε, η παραγωγή γάλακτος είναι τυπικό γνώρισμα των πιο μειονεκτικών αγροτικών περιοχών. Παρέχει εισόδημα και είναι μια ζωτική δύναμη σε περιοχές όπου άλλοι τομείς αγροτικής παραγωγής θα ήταν δύσκολοι ή αδύνατοι. Επίσης μπορεί να χρησιμοποιήσει καλά επίπεδα παραγωγικότητας ξηράς ζωοτροφής σε περιοχές που είναι άγονες, για παράδειγμα.
<P>
" παραγωγή γάλακτος απαιτεί εντατικά κεφάλαια. Οι επενδύσεις που απαιτούνται είναι τεράστιες. " σύγχρονη παραγωγική διάρθρωση μπορεί να κοστίζει μέχρι ένα εκατομμύριο ευρώ. Συνήθως, ωστόσο, δημιουργεί θέσεις εργασίας μόνο για οικογενειακές εκμεταλλεύσεις.
<P>
" παραγωγή γάλακτος υπόκειται σε ποσοστώσεις. Πολλοί νέοι αγρότες έχουν κάνει τεράστιες επενδύσεις για την απόκτηση επιπλέον δικαιωμάτων παραγωγής. Δεν είναι ασυνήθιστο να αγοράζονται ποσοστώσεις παραγωγής για 150 000 ή περισσότερα ευρώ. Επομένως, η παραγωγή γάλακτος χρειάζεται ένα μακροπρόθεσμο πλαίσιο προστασίας. Αυτό δεν μπορεί να θεωρείται ως οκταετής στόχος. Ένα υγιές σύστημα έχει οδηγήσει σε ένα ισορροπημένο πλαίσιο για να συμμετάσχει ο αγρότης στην παραγωγή. Οι διακυμάνσεις των τιμών ήταν μικρές και η αγορά σταθερή.
<P>
" κατάργηση των ποσοστώσεων γάλακτος θα άλλαζε την κατάσταση αμέσως. Οι μεγάλες βιομηχανικές επιχειρήσεις στις καλύτερες περιοχές της Ευρώπης θα ήταν σε ισχυρή ανταγωνιστική θέση. " αγροτική ποικιλομορφία θα συρρικνωνόταν ακόμη περισσότερο. Οι μαζικές επενδύσεις σε γαλακτοκομικές ποσοστώσεις από οικογενειακές εκμεταλλεύσεις θα έχαναν αμέσως την αξία τους. Οι αγορές γάλακτος θα έχαναν τη σταθερότητά τους. Όλα αυτά θα καθιστούσαν το εγχείρημα πολύ επικίνδυνο και θα είχαν έναν δυσμενή αντίκτυπο ιδιαίτερα σε αγροτικές περιοχές που είναι σε μειονεκτική θέση λόγω των φυσικών συνθηκών τους.
<SPEAKER ID="146" NAME="Zdzisław Zbigniew Podkański" AFFILIATION="UEN">
(PL) Κύριε Πρόεδρε, η κοινή γεωργική πολιτική έχει δημιουργήσει και θα συνεχίσει να δημιουργεί πολλές αμφιβολίες. Θα έχει πάντα τους υποστηρικτές και τους πολέμιούς της.
<P>
" πρόθεση της Ευρωπαϊκής Επιτροπής να αναθεωρήσει την κοινή γεωργική πολιτική, και μαζί με αυτή τις ποσοστώσεις γάλακτος, έχει δημιουργήσει ανησυχίες όπως και ελπίδα, ιδιαίτερα στις χώρες που υποφέρουν από αυτές, συμπεριλαμβανομένης της Πολωνίας. " ποσόστωση που χορηγείται στην Πολωνία είναι προσβλητικά χαμηλή. Ένα χαρακτηριστικό παράδειγμα είναι η Γερμανία, η οποία έχει 80 εκατομμύρια κατοίκους, και έχει ποσόστωση περίπου 29 εκατομμύρια τόνους, ενώ στην Πολωνία, η οποία έχει τον μισό πληθυσμό, επιτρέπονται μόνο περίπου 9 εκατομμύρια τόνοι γάλακτος. Πρακτικά αυτό σημαίνει ότι η Πολωνία έχει ποσόστωση 4,5 εκατομμύρια τόνους μικρότερη από τους 13 με 13,5 εκατομμύρια τόνους που θα έπρεπε να διαθέτει.
<P>
Το ερώτημα που θα θέλαμε να θέσουμε επομένως είναι τι θα συνέβαινε αν οι ποσοστώσεις γάλακτος καταργούνταν, ιδιαίτερα σε χώρες όπως η Πολωνία, όπου κυριαρχούν οι οικογενειακές αγροτικές μονάδες αντί για τις μεγάλες κτηνοτροφικές μονάδες; " αλλαγή στους κανόνες της κοινής γεωργικής πολιτικής δεν θα εξωθούσε αυτές τις γεωργικές εκμεταλλεύσεις σε πτώχευση;
<SPEAKER ID="147" NAME="Jan Tadeusz Masiel" AFFILIATION="NI">
(PL) Κύριε Πρόεδρε, κυρία Επίτροπε, για μένα είναι πολύ λυπηρό το γεγονός ότι τα νέα κράτη μέλη επωφελούνται λιγότερο από την κοινή γεωργική πολιτική. Συμμετέχουν σε αυτό το "Σχέδιο Μάρσαλ" για τη γεωργία, η μεγάλη αρετή του οποίου ήταν η μακροπρόθεσμη προσέγγιση και προοπτική του. Λοιπόν, αργήσαμε να ενταχθούμε στην Ευρωπαϊκή Ένωση. Δεν φταίει η Επίτροπος γι' αυτό: αυτή είναι η ιστορία της Ευρώπης. Αλλά δυστυχώς οι Πολωνοί αγρότες συνεχίζουν να παλεύουν με τις ποσοστώσεις γάλακτος, που είναι αρκετά εκατομμύρια τόνους χαμηλότερες, και στο μεταξύ πληρώνουμε πρόστιμα για υπερπαραγωγή γάλακτος, όταν πρόκειται να αρθούν το 2015. Δυστυχώς στο διάστημα αυτό πολλοί πολωνοί γαλακτοπαραγωγοί θα εξαφανιστούν από την αγορά.
<SPEAKER ID="148" NAME="Carmen Fraga Estévez" AFFILIATION="PPE-DE">
(ES) Κύριε Πρόεδρε, κυρία Επίτροπε, ως εκπρόσωπος της Γαλικίας, μιας κατεξοχήν γαλακτοπαραγωγικής περιφέρειας, πιστεύω ότι αυτή η προφορική ερώτηση που τέθηκε στην Ευρωπαϊκή Επιτροπή σήμερα είναι πολύ επίκαιρη.
<P>
Κυρία Επίτροπε, οι παραγωγοί είναι αναστατωμένοι από τις πληροφορίες που κυκλοφορούν, από τις οποίες μπορεί να εξαχθεί το συμπέρασμα ότι θα υπάρξουν αλλαγές στο σύστημα που θεσπίστηκε το 2003 για τον τομέα του γάλακτος και συγκεκριμένα αναφορικά με το σύστημα ποσοστώσεων.
<P>
Δεν ήσαστε πολύ συγκεκριμένη σήμερα, κυρία Επίτροπε, αλλά πιστεύω ότι ξεκαθαρίσατε μια σειρά πραγμάτων: ότι δεν πρόκειται να ξεκινήσετε μια συζήτηση, ότι θα εφαρμοστεί μια μεταβατική περίοδος πριν από την κατάργηση των ποσοστώσεων το 2015, από την οποία συμπεραίνω ότι θα υπάρχει μια περίοδος σταδιακής κατάργησης πριν από το 2015 που οι ποσοστώσεις θα καταργηθούν μόνιμα.
<P>
Κυρία Επίτροπε, μιλάμε για έναν οικονομικό τομέα που χρειάζεται νομική ασφάλεια και μεσοπρόθεσμες και μακροπρόθεσμες εγγυήσεις, οι οποίες θα διευκολύνουν έναν ελάχιστο βαθμό σχεδιασμού, και οποιαδήποτε περαιτέρω αλλαγή ή αβεβαιότητα θα μπορούσε να έχει σοβαρές κοινωνικές και οικονομικές επιπτώσεις, τουλάχιστον στη χώρα μου.
<P>
Οι ποσοστώσεις είναι ένα πολύ σημαντικό πλεονέκτημα για τους κτηνοτρόφους. Σε μια περιοχή σαν την Γαλικία, στην οποία πρέπει να συνεχιστεί η διαδικασία αναδιάρθρωσης, είναι σημαντικό, προκειμένου να ολοκληρωθεί, να διατηρηθεί το ισχύον σύστημα ποσοστώσεων όπως προβλήφθηκε. Αν δεν γίνει αυτό, οι συνέπειες θα μπορούσαν να είναι καταστροφικές, καθώς η κατάργηση των ποσοστώσεων θα είχε δραστικές επιπτώσεις στην τιμή του γάλακτος και, κατά συνέπεια, στα κέρδη του γαλακτομικού τομέα.
<P>
Επομένως, κυρία Επίτροπε, ζητώ οποιαδήποτε μετάβαση να εφαρμοστεί και οποιαδήποτε ιδέα να προταθεί μετά το 2015.
<P>
Τέλος, θα ήθελα να εκμεταλλευτώ αυτή την ευκαιρία για να επισημάνω το γεγονός ότι οι πολιτικές των κρατών μελών πρέπει να συνεργαστούν για το σύνολο αυτής της διαδικασίας και επομένως οποιοσδήποτε περιορισμός στις ανταλλαγές ποσοστώσεων σε ένα κράτος μέλος θα πρέπει να θεωρείται σοβαρό εμπόδιο στην κεφαλοποίηση, την ανταγωνιστικότητα και την ανάπτυξη του τομέα, όπως συμβαίνει δυστυχώς με το εθνικό σχέδιο που πρότεινε η ισπανική κυβέρνηση.
<SPEAKER ID="149" NAME="Luis Manuel Capoulas Santos" AFFILIATION="PSE">
(PT) Θα ήθελα να σας ευχαριστήσω για άλλη μια φορά που είστε στην Αίθουσα, κυρία Επίτροπε. " συχνή σας παρουσία στο Στρασβούργο είναι μια μεγάλη απόδειξη της συνεχούς σημασίας της γεωργίας στην Ευρώπη.
<P>
Εξετάζουμε την κοινή γεωργική πολιτική. " Ομάδα μου, η Σοσιαλιστική Ομάδα στο Ευρωπαϊκό Κοινοβούλιο, διεξήγε ένα σημαντικό σεμινάριο μόλις την περασμένη εβδομάδα στις Βρυξέλλες σχετικά με το θέμα της ΚΓΠ όπως είναι και της ΚΓΠ όπως θα θέλαμε να είναι. Ο προβληματισμός για το μέλλον δεν σημαίνει απαραίτητα την εισαγωγή οποιουδήποτε στοιχείου αστάθειας. Οι αγρότες εργάζονται με τη φύση και εκτιμούν τους κύκλους της φύσης, και οι αγορές, όπως γνωρίζουμε, αντιδρούν σε κάθε στοιχείο αστάθειας. Κατόπιν αυτού, η αστάθεια αποκλείει τουλάχιστον την αδράνεια, και δεν πρέπει επομένως να πέσουμε στην παλιά παγίδα της υπεράσπισης του status quo απλά για να το διατηρήσουμε.
<P>
Κυρία Επίτροπε, οι τελευταίες δηλώσεις που έρχονται από ορισμένους τομείς, έχουν, αυξήσει την εξαιρετική ανησυχία στο τομέα, στην οποία πρέπει να δοθεί μια ενδεδειγμένη πολιτική απάντηση ούτως ώστε η αβεβαιότητα που βιώνει ο τομέας σχετικά με αυτό το θέμα να μην γίνεται αντικείμενο εκμετάλλευσης για ανάρμοστους πολιτικούς στόχους. " αβεβαιότητα και η ανασφάλεια μπορούν να αντιμετωπιστούν μόνο με την παροχή τακτικής διαφανούς ενημέρωσης που είναι όσο το δυνατόν πιο σαφής.
<P>
Θα ήθελα επομένως να σας καλέσω να υιοθετήσετε μια όσο το δυνατόν πιο αποτελεσματική στρατηγική διευκρίνισης για τον τομέα και επομένως να καταστήσετε σαφές στον τομέα ότι η Επιτροπή τιμά τις συμφωνίες της και τους καθορισμένους διακανονισμούς μέχρι το 2014. Αυτές οι συμφωνίες πρέπει φυσικά να τηρηθούν ανεξάρτητα από το δικαίωμα συζήτησης και ανεξάρτητα από το δικαίωμα εξέτασης εναλλακτικών διευθετήσεων που μπορεί να αποδειχτούν ενδεδειγμένες.
<SPEAKER ID="150" NAME="James Nicholson" AFFILIATION="PPE-DE">
(ΕΝ) Κύριε Πρόεδρε, κυρία Επίτροπε, η δυνατότητα εξασφάλισης ενός σαφούς και βέβαιου μέλλοντος είναι πολύ σημαντική για κάθε επιχείρηση, και ακόμη περισσότερο για τους κτηνοτρόφους-παραγωγούς γαλακτοκομικών και για τη γαλακτοκομική βιομηχανία. Οι ποσοστώσεις ισχύουν έως το 2015 και αυτή πιστεύω ότι υπήρξε μια ορθή απόφαση κατά την ενδιάμεση αξιολόγηση. Όμως η δημιουργία αμφιβολιών επί αυτού του θέματος από την πλευρά της Επιτροπής στέλνει ένα λανθασμένο μήνυμα και χαίρομαι που η Επίτροπος κατέβαλε απόψε την προσπάθεια να μας διαβεβαιώσει σχετικά με τη θέση της Επιτροπής.
<P>
Κυρία Επίτροπε, είπατε ότι οι ποσοστώσεις έχουν υπερβεί την περίοδο χρησιμότητάς τους. Εντάξει, ίσως να έχετε δίκιο, αλλά οφείλω να σας πω ότι το 2015 απέχει ακόμη πολύ και ότι είναι πολύ δύσκολο να ατενίσουμε το μέλλον μέσα από μια κρυστάλλινη σφαίρα και να δούμε ποιες συνθήκες θα επικρατούν τότε. Το 2015, όπως σωστά αναφέρετε, πρέπει να έχουμε μια ομαλή προσγείωση και όταν έρθει η στιγμή να εκλείψουν οι ποσοστώσεις πιστεύω ότι θα πραγματοποιηθεί αυτή η ομαλή προσγείωση. Αυτό που αμφισβητώ είναι η επιλογή της χρονικής στιγμής. Απέχοντας τόσο πολύ από την ημερομηνία, ας ανταλλάξουμε, βεβαίως, απόψεις σχετικά με τις πιθανές εξελίξεις, αλλά πώς ενθαρρύνουμε τους νέους να ασχοληθούν με τον τομέα; Πώς προσελκύουμε νέους κτηνοτρόφους στη βιομηχανία; Πώς μπορούν αυτοί να κάνουν σχέδια για το μέλλον, αν το μέλλον αμφισβητείται αυτή τη στιγμή;
<P>
Ο γαλακτοκομικός τομέας, όπως γνωρίζετε πολύ καλά, αποτελεί τη ραχοκοκαλιά της γεωργικής βιομηχανίας σε ολόκληρη την Ευρωπαϊκή Ένωση. Πρέπει να συνεργαστούμε για να εξασφαλίσουμε ένα ισχυρό μέλλον για αυτή τη βιομηχανία. Μόνο με τη συνεργασία μπορούμε να εξασφαλίσουμε αυτό το ισχυρό μέλλον. Ελπίζω ότι θα εκμεταλλευτείτε την ευκαιρία να συμπορευτείτε με εμάς στην Επιτροπή Γεωργίας και να συμμετάσχετε θετικά και ενεργά στην προσπάθεια διασφάλισης ενός μέλλοντος για τον γαλακτοκομικό τομέα, για τους παραγωγούς γαλακτοκομικών προϊόντων και για τη γαλακτοκομική βιομηχανία. Δεν είναι σημαντικοί μόνο οι άνθρωποι που απασχολούνται στις κτηνοτροφικές εκμεταλλεύσεις· όσοι απασχολούνται στις βιομηχανίες επεξεργασίας και εκτός κτηνοτροφικών εκμεταλλεύσεων είναι εξίσου σημαντικοί.
<SPEAKER ID="151" NAME="Salvador Garriga Polledo" AFFILIATION="PPE-DE">
(ES) Κύριε Πρόεδρε, κυρία Επίτροπε, συμφωνούμε όλοι ότι η ευρωπαϊκή ύπαιθρος και οι ευρωπαίοι αγρότες και κτηνοτρόφοι χρειάζονται κάποια σταθερότητα. " συμφωνία των Βρυξελλών το 2002 παρείχε αυτή τη σταθερότητα, και σε αντάλλαγμα γι' αυτή, τα κράτη μέλη ανέχθηκαν μια μεταρρύθμιση της ΚΓΠ που απαιτούσε σοβαρές θυσίες από τον αγροτικό κόσμο, ιδιαίτερα για τις "χώρες συνοχής".
<P>
Αυτή η σταθερότητα σήμαινε, μεταξύ άλλων, ότι το σύστημα των ποσοστώσεων γάλακτος θα παρέμενε σε ισχύ μέχρι το 2015, δίνοντας στους κτηνοτρόφους αρκετό χρόνο για να αναδιοργανώσουν τις κτηνοτροφικές μονάδες τους προκειμένου να τις κάνουν πιο ανταγωνιστικές και, αν ήταν αναγκαίο, για να εγκαταλείψουν τον τομέα.
<P>
Όμως θέλουμε να διατηρηθεί η σταθερότητα και γνωρίζετε ότι οι ποσοστώσεις είναι η μόνη εγγύηση για τους κτηνοτρόφους σε μια αγορά στην οποία πέφτουν οι τιμές. Και οι ποσοστώσεις είναι ένα πλεονέκτημα για τους κτηνοτρόφους, οι οποίοι πρέπει να έχουν την ελευθερία να τις μεταφέρουν και να τις πουλήσουν όταν θέλουν να σταματήσουν την παραγωγή. Αυτό που κάνει η αβεβαιότητα, κυρία Επίτροπε, είναι να μειώνει την αξία των ποσοστώσεων.
<P>
Στην περιοχή μου, την Αστούρια, 94 000 τόνοι χάθηκαν μέσα σε δύο χρόνια λόγω της εγκατάλειψης των κτηνοτρόφων. Από το 1996 ως το 2006 ο αριθμός των εκμεταλλεύσεων έπεσε από 30 000 σε 3 200 μόνο. Οι νέοι κτηνοτρόφοι, για τους οποίους μιλάμε όλοι τόσο πολύ, μεταξύ των οποίων οι νέοι κτηνοτρόφοι με υψηλές ποσοστώσεις γάλακτος και κερδοφόρες κτηνοτροφικές εκμεταλλεύσεις, εγκαταλείπουν τον τομέα. " κυβέρνηση απαγόρευσε επίσης μεταφορές ποσοστώσεων μεταξύ ατόμων.
<P>
Το πρόβλημά μας, κυρία Επίτροπε, είναι η ανάπτυξη της υπαίθρου. Θα κάνετε έναν ιατρικό έλεγχο στην κοινή αγροτική πολιτική το προσεχές έτος. Ελπίζουμε ότι θα ενεργήσετε ως γιατρός και όχι ως ιατροδικαστής.
<P>
Πιστεύετε ότι είναι σωστό να μιλάμε για μεταβατικά μέτρα όταν δεν υπάρχει καν κατοχυρωμένη επαρκής χρηματοδότηση για την αγροτική ανάπτυξη; Θα ήθελα να σας υπενθυμίσω ότι, για παράδειγμα, η χώρα μου θα χάσει το 50% των πόρων για την αγροτική ανάπτυξη τα επόμενα χρόνια. Σχεδιάζετε να καταγγείλετε αυτή την κατάσταση κατά τη διάρκεια της αναθεώρησης που θα διενεργήσετε το προσεχές έτος;
<SPEAKER ID="152" NAME="Czesław Adam Siekierski" AFFILIATION="PPE-DE">
(PL) Κύριε Πρόεδρε, η συζήτηση σε αυτό το Κοινοβούλιο σχετικά με τις γαλακτοκομικές ποσοστώσεις εντείνεται. Αναρωτιόμαστε όλοι τι θα συμβεί αν καταργήσουμε το σύστημα ποσοστώσεων για την παραγωγή γάλακτος. Διατυπώθηκαν έντονες επικρίσεις οι οποίες εστιάζουν στο γεγονός ότι το ισχύον σύστημα είναι ένα απαρχαιωμένο σύστημα το οποίο παρεμποδίζει την ανάπτυξη του γαλακτοκομικού τομέα και τον καθιστά λιγότερο ανταγωνιστικό στην παγκόσμια αγορά.
<P>
Ο τερματισμός του συστήματος βρίσκει αντίθετες τις χώρες που έχουν δυσμενείς φυσικές συνθήκες για την παραγωγή γάλακτος. Για εκείνες, ο τερματισμός του συστήματος σημαίνει ότι η παραγωγή θα μεταφερθεί σε άλλες περιοχές, με αποτέλεσμα της απώλειας πόρων για τη διαβίωση και σταθερών εισοδημάτων για πολλούς αγρότες. Αυτό μπορεί επίσης να επηρεάσει τις λιγότερο ανεπτυγμένες περιοχές στα ανατολικά της Πολωνίας, καθώς η Πολωνία είναι μία από τις χώρες στην οποία χορηγήθηκε μια άδικη, εξαιρετικά χαμηλή ποσόστωση γάλακτος. Σύντομα μπορεί να γίνουμε καθαροί εισαγωγείς.
<P>
Σύμφωνα με ορισμένους ειδικούς, ο αρνητικός αντίκτυπος ενός αυστηρού συστήματος ποσοστώσεων θα είναι δυσμενέστερος για την Πολωνία απ' ό,τι για άλλα κράτη μέλη, διότι το μόνο που κάνει το σύστημα είναι ότι περιορίζει τις ευκαιρίες για τον εκσυγχρονισμό και χρησιμοποιεί δυναμικό παραγωγής λόγω του χαμηλού επιπέδου ενισχύσεων για τον γαλακτοκομικό τομέα στην Ευρωπαϊκή Ένωση. Πολλοί άνθρωποι ισχυρίζονται ότι οι ποσοστώσεις γάλακτος έχουν χάσει τον οικονομικό λόγο ύπαρξής τους. Επίσης είμαστε σε διαπραγματεύσεις με τον ΠΟΕ, στις οποίες έχουμε υποσχεθεί να καταργήσουμε τις επιδοτήσεις στις εξαγωγές και να μειώσουμε σε μεγάλο βαθμό τους δασμούς που θεσπίζονται για να προστατέψουμε την εσωτερική αγορά.
<P>
Πώς θα επηρεάσει αυτό την αγορά γάλακτος της ΕΕ; Φαίνεται ότι ο περιορισμός της αυστηρότητας του συστήματος, για παράδειγμα, συνδυάζοντας ποσοστώσεις χονδρικής πώλησης και άμεσες ποσοστώσεις και περιορίζοντας τις κυρώσεις για την υπέρβαση των ορίων θα ήταν δίκαιος αυτή τη χρονική στιγμή. Θα ήθελα να υπενθυμίσω στην κ. Επίτροπο ότι υπάρχουν ορισμένες χώρες που δεν χρησιμοποιούν επί του παρόντος τις ποσοστώσεις τους στο έπακρο.
<SPEAKER ID="153" NAME="Mairead McGuinness" AFFILIATION="PPE-DE">
(ΕΝ) Κύριε Πρόεδρε, στην Ιρλανδία η συζήτηση περιστρέφεται σχεδόν αποκλειστικά γύρω από αυτό. Μίλησα με μια μεγάλη ομάδα παραγωγών γαλακτοκομικών προϊόντων στο Navan της κομητείας Meath την Πέμπτη το βράδυ, και η ερώτηση που θέτουν δεν είναι τόσο αν θα καταργηθούν οι ποσοστώσεις το 2015, αλλά τι θα γίνει από το 2008 ώστε να μειωθεί η αξία της ποσόστωσης γάλακτος.
<P>
Είμαι ευγνώμων στην έκδοση του εντύπου Farmers' Journal της προηγούμενης Πέμπτης, επειδή παρουσίασε συνοπτικά πέντε σημεία-κλειδιά που η Επιτροπή έχει κατά νουν. Αξίζει να επιστήσουμε την προσοχή του Σώματος σε αυτά. Πιστεύω ότι σκοπεύετε να αυξήσετε σταδιακά τις ποσοστώσεις από τον έλεγχο υγιούς λειτουργίας και εφεξής, να μειώσετε το κόστος των συμπληρωματικών εισφορών για τα κράτη μέλη, να εξισορροπήσετε τις ποσοστώσεις στην Ευρωπαϊκή Ένωση ώστε μια παραγωγή εκτός ποσόστωσης σε ένα κράτος μέλος να αντισταθμίζεται από τη στασιμότητα ενός άλλου. Το διασυνοριακό εμπόριο είναι υπό συζήτηση, όπως και η μείωση της αξίας των ποσοστώσεων στα κράτη μέλη. Αυτό ήδη συμβαίνει, και ασφαλώς συμβαίνει στην Ιρλανδία.
<P>
Υπάρχει ένα μειονέκτημα σε όλα αυτά. Όλες ανεξαιρέτως οι μελέτες που διάβασα για το θέμα αναφέρουν ότι η κατάργηση των ποσοστώσεων γάλακτος θα οδηγήσει σε σημαντική μείωση των τιμών του γάλακτος σε πολλά κράτη μέλη και θα υπάρξει αντίστοιχη αύξηση της παραγωγής. Αυτό θα συνέβαινε στην Ιρλανδία, τις Κάτω Χώρες, τη Δανία και το Λουξεμβούργο.
<P>
Το κλειδί όλων αυτών είναι ότι τασσόμαστε όλοι υπέρ της κατάργησης, εάν οι αγορές είναι θετικές το 2015, αλλά κανείς μας δεν γνωρίζει πώς θα έχουν διαμορφωθεί τότε οι αγορές. Αναμένω με ανυπομονησία την ανάλυσή σας για την γαλακτοκομική αγορά. Θα πρέπει να διερευνήσει με μεγάλη ακρίβεια το μέλλον επειδή, αν οι παγκόσμιες αγορές δεν είναι θετικές, δεν μπορώ να συστήσω στους κτηνοτρόφους να επιταχύνουν το βήμα τους για να μείνουν στο τέλος ακίνητοι. Δεν έχει κανένα νόημα.
<P>
Ως προς όσους έχουν ανησυχίες για τους νέους αγρότες -και εγώ έχω αρκετές, παρότι οι δικοί μου μικροί αγρότες είναι πολύ μικροί προς το παρόν! ποιος θα ενθάρρυνε οποιονδήποτε να ασχοληθεί με μια επιχείρηση όπου θα πρέπει να εργάζεται δύο φορές πιο σκληρά για να κερδίζει τα μισά χρήματα; Δεν έχει νόημα. Πρέπει αυτό να το λάβουμε υπόψη μας.
<P>
Το κλειδί είναι ο ΠΟΕ και ό,τι συμβαίνει εκεί. Τουλάχιστον, όμως, κάνουμε μια συζήτηση και αυτό αποτελεί θετική ένδειξη. Πρέπει να συζητούμε περισσότερο αυτά τα θέματα στο Σώμα, αντί να διαβάζουμε για αυτά στις εθνικές μας εφημερίδες.
<SPEAKER ID="154" NAME="Neil Parish" AFFILIATION="PPE-DE">
(ΕΝ) Κύριε Πρόεδρε, θα ήθελα να ευχαριστήσω τον κ. Freitas που έθεσε αυτό το θέμα και την Επίτροπο που βρίσκεται απόψε εδώ, επειδή αυτή η συζήτηση πραγματικά αξίζει τον κόπο.
<P>
Πρέπει να αντιμετωπίσουμε το γεγονός ότι, καθώς οι ποσοστώσεις γάλακτος και η παύση καλλιέργειας δεν χωρούν εύκολα σε μια αποσυνδεδεμένη αγροτική πολιτική, θα πρέπει σταδιακά να καταργηθούν στο μέλλον. Πρέπει επίσης να ορίσουμε μια ημερομηνία και να την τηρήσουμε επειδή, από τότε που βρίσκομαι εδώ, οι ποσοστώσεις σχεδιάζεται να καταργηθούν, αλλά αυτό δεν έχει συμβεί ποτέ. Πρέπει να αντιμετωπίσουμε την πραγματικότητα ότι κάποτε όντως θα εγκαταλειφθούν. Όλοι στο Σώμα αναγνωρίζουμε την αξία της γαλακτοκομικής παραγωγής για όλα τα κράτη μέλη μας -και ακόμη περισσότερο για τη δική μου περιφέρεια του "νωμένου Βασιλείου, τη West Country, όπου η γαλακτοκομία αποτελεί τη βασική πηγή εσόδων ολόκληρης της περιοχής, αλλά δέχεται και τεράστιες πιέσεις. Το ενδιαφέρον σε σχέση με τις ποσοστώσεις και την αξία των ποσοστώσεων είναι ότι, προ δεκαετίας, στο "νωμένο Βασίλειο η τιμή ήταν σχεδόν μια αγγλική λίρα ανά λίτρο, ενώ τώρα αξίζει μια πέννα το λίτρο. Πρέπει επομένως να θυμόμαστε ότι από πολλές απόψεις η ποσόστωση δεν είναι απτό στοιχείο, και η αξία της μπορεί να καταρρεύσει μέσα σε μια νύχτα. Πρέπει να είμαστε πολύ προσεκτικοί όσον αφορά την αντιμετώπιση αυτού του θέματος. Στο "νωμένο Βασίλειο, το πραγματικό πρόβλημα τώρα είναι η δύναμη των υπεραγορών και η καθοδική πορεία των τιμών. Δεν συμπληρώνουμε καν την εθνική μας ποσόστωση, πράγμα που καταδεικνύει ότι υπάρχει πρόβλημα με την τιμή.
<P>
Ορισμένες φορές, την τελευταία εικοσαετία, σημειώθηκε μια παγκόσμια αύξηση στο εμπόριο γαλακτοκομικών, αλλά επειδή στην Ευρώπη ο έλεγχος ασκείται στις παραγόμενες ποσότητες, δεν κατορθώσαμε ποτέ να την εκμεταλλευθούμε. Χρειαζόμαστε επομένως ένα πιο ευέλικτο καθεστώς στο μέλλον. Θα ήθελα να ακούσω τις απόψεις της Επιτρόπου για αυτό το θέμα.
<P>
" Νέα Ζηλανδία -που πιθανότατα παράγει γάλα εξίσου αποδοτικά με οποιαδήποτε άλλη χώρα εξακολουθεί να έχει μια μορφή ποσοστώσεων, επειδή διαθέτει έναν εθνικό συνεταιρισμό, του οποίου οι κτηνοτρόφοι πρέπει να είναι μέτοχοι προκειμένου να μπορούν να παράγουν επιπλέον γάλα. Είναι ενδιαφέρον να διερευνήσουμε τις ρυθμίσεις πέραν του 2015, αλλά προηγουμένως πρέπει να αντιμετωπίσουμε την πραγματικότητα ότι οι ποσοστώσεις πρέπει να εγκαταλειφθούν.
<SPEAKER ID="155" NAME="Duarte Freitas " AFFILIATION="PPE-DE">
συντάκτης. - (PT) Κύριε Πρόεδρε, σας ευχαριστώ πολύ. Ως συντάκτης της ερώτησης, θα ήθελα να θέσω πολύ γρήγορα στην Επίτροπο μια συγκεκριμένη ερώτηση, ώστε να μπορέσουμε να φύγουμε όλοι από το Κοινοβούλιο με το θέμα αυτό πιο ξεκαθαρισμένο στο μυαλό μας.
<P>
Γνωρίζουμε, όπως είπε η Επίτροπος ότι, αν δεν γίνει τίποτα, το καθεστώς θα λήξει το 2005. Γνωρίζουμε επίσης ότι, κατά την άποψη της ίδιας της Επιτρόπου, αυτό είναι ένα απαρχαιωμένο σύστημα που πρέπει να τερματιστεί. Αυτό που θέλουμε να μάθουμε τώρα, και αυτή είναι η ερώτηση που θα ήθελα να σας θέσω, κυρία Επίτροπε, και στην οποία θέλω να απαντήσετε πολύ, πολύ ξεκάθαρα - είναι αν δέχεστε ότι η σταδιακή αποδέσμευση μπορεί να αρχίσει πριν από το 2015, όπως υπέθεσε ο κ. Rasmussen, ο εκπρόσωπός σας στην Επιτροπή Γεωργίας του Ευρωπαϊκού Κοινοβουλίου, ή αν η διαδικασία θα αρχίσει μετά το 2015. Αυτό είναι ένα κρίσιμο ερώτημα στο οποίο θα ήθελα να μου δώσετε μια πολύ σαφή απάντηση.
<SPEAKER ID="156" NAME="Mariann Fischer Boel">
Mέλος της Επιτροπής. (ΕΝ) Κύριε Πρόεδρε, άκουσα με μεγάλο ενδιαφέρον αυτήν την ενδιαφέρουσα και ιδιαίτερα φορτισμένη συναισθηματικά συζήτηση. Αντικατοπτρίζει τέλεια τη σημασία του γαλακτοκομικού τομέα.
<P>
Όπως σωστά δήλωσε ο κ. Mulder, το σύστημα των ποσοστώσεων εισήχθη το 1984, σε μια εποχή που επιθυμούσαμε να διατηρήσουμε υψηλές τιμές για τα προϊόντα μας. Σε εκείνη τη φάση, επομένως, το σύστημα των ποσοστώσεων ήταν καλή ιδέα. Ωστόσο, τα πράγματα έχουν αλλάξει δραματικά την τελευταία εικοσαετία, και διεξήχθη λοιπόν μια συζήτηση, ως μέρος της μεταρρύθμισης του 2003, για το μέλλον του γαλακτοκομικού τομέα. Ελήφθη η απόφαση να διατηρηθεί το σύστημα των ποσοστώσεων έως τις 31 Μαρτίου 2015. Αποφασίστηκε να αυξηθούν οι ποσοστώσεις και να μειωθούν οι τιμές. " σταδιακή εφαρμογή αυτών των αλλαγών θα ολοκληρωθεί το επόμενο έτος.
<P>
Κατόπιν υπήρξε η δυνατότητα αυτού του ελέγχου υγιούς λειτουργίας. Δεν πρόκειται να υπάρξει νέα μεταρρύθμιση το 2008/2009. Αυτό είναι σημαντικό. Ο έλεγχος υγιούς λειτουργίας απλώς παρέχει μια ευκαιρία εξορθολογισμού και απλοποίησης της κοινής γεωργικής πολιτικής, σε συμφωνία με τη μεταρρύθμιση της ΚΓΠ του 2003.
<P>
Στις επαφές μου με το Κοινοβούλιο πάντοτε προσπαθώ να παίζω πολύ ανοιχτά. Δεν κρατώ τα χαρτιά μου κλειστά. Πρέπει να διεξαγάγουμε μια συζήτηση, ως μέρος του ελέγχου υγιούς λειτουργίας, για το πώς θα χειριστούμε το σύστημα των ποσοστώσεων, όταν αυτό λήξει το 2015. Δεν έχω έμμονες ιδέες για σταδιακή κατάργηση, αλλά πρέπει να ενημερώσουμε τον γαλακτοκομικό τομέα εάν επιθυμούμε την παράταση του συστήματος των ποσοστώσεων ή όχι. Δεν προτείνω καμία αλλαγή, καθώς το σύστημα ποσοστώσεων θα λήξει το 2015 αν δεν προβούμε σε καμία ενέργεια, αλλά πρέπει να ενημερώσουμε τον τομέα αν εμμένουμε στη συμφωνία κατάργησης του συστήματος των ποσοστώσεων το 2015. Αν δεν προβούμε σε καμία δήλωση, οι παραγωγοί σε όλη την Ευρώπη θα υποθέσουν ότι αυτό δεν πρόκειται να συμβεί. Θα κρατήσουν τις ποσοστώσεις τους πιστεύοντας ότι αυτές θα αξίζουν ακόμη κάτι και μετά τις 31 Μαρτίου 2015, ενώ το Συμβούλιο και το Κοινοβούλιο θα αποφασίσουν ξαφνικά να τις καταργήσουν και η αξία τους θα εκμηδενιστεί μέσα σε μια νύχτα. Δεν θα αξίζουν απολύτως τίποτα! Αυτό δεν αποτελεί προβλεψιμότητα, και άρα πρέπει να στείλουμε ένα σαφές μήνυμα για το πώς θα διαμορφωθεί το μέλλον.
<P>
Όπως ανέφερα στην πρώτη μου παρέμβαση, θα έχουμε την έκθεση προοπτικών της γαλακτοκομικής αγοράς στο τέλος του επόμενου έτους. Συνηθίζω, κύριε Nicholson, να συνεργάζομαι στενά με το Κοινοβούλιο, και ειδικά με την Επιτροπή Γεωργίας και Αγροτικής Ανάπτυξης, άρα σε αυτό το σημείο μπορούμε να συζητήσουμε τι θα συμβεί, προκειμένου να παρέχουμε σταθερότητα και να αποφύγουμε την αβεβαιότητα για τον γαλακτοκομικό τομέα στην Ευρωπαϊκή Ένωση.
<SPEAKER ID="157" NAME="Πρόεδρος">
" συζήτηση έληξε.
<P>
Γραπτή δήλωση (άρθρο 142 του Κανονισμού)
<SPEAKER ID="158" NAME="Béla Glattfelder" AFFILIATION="PPE-DE">
(HU) Τον τελευταίο καιρό, κυκλοφορούν αρκετές εκθέσεις που υποδεικνύουν ότι η Επιτροπή προετοιμάζει την μεταρρύθμιση της οργάνωσης της αγοράς γάλακτος, ένα σημαντικό στοιχείο της οποίας θα ήταν η κατάργηση των ποσοστώσεων. " Επιτροπή δεν έχει αρνηθεί αυτές τις εκθέσεις. Αυτά τα νέα είναι ανησυχητικά, αν μη τι άλλο, επειδή τα τελευταία χρόνια η μεταρρύθμιση έχει γίνει κυρίως σε εκείνους τους τομείς στους οποίους το σύστημα θα έπαυε ούτως ή άλλως να ισχύει. Δεν υπάρχει κανένας τέτοιος επιβεβλημένος λόγος στην περίπτωση του τομέα του γάλακτος, καθώς οι ρυθμίσεις για αυτόν τον τομέα είναι σε ισχύ μέχρι το 2015 και, επιπλέον, το σύστημα ποσοστώσεων παρέχει στην αγορά και στους παραγωγούς επαρκή σταθερότητα.
<P>
Αν καταργηθεί το σύστημα των ποσοστώσεων, το εισόδημα των γαλακτοπαραγωγών θα μειωθεί σε όλη την Ευρώπη οδηγώντας σε περαιτέρω συρρίκνωση του τομέα. Δεκάδες χιλιάδες αγρότες που παράγουν για τις τοπικές αγορές θα υποχρεώνονταν να σταματήσουν την παραγωγή. Κατά συνέπεια, εκείνα τα κράτη μέλη στα οποία οι συνθήκες είναι λιγότερο ευνοϊκές θα έβλεπαν την παραγωγή τους γάλακτος να μειώνεται σημαντικά. Αυτό θα υποχρέωνε αρκετά κράτη μέλη να καλύψουν τις γαλακτοκομικές ανάγκες τους κυρίως από εισαγωγές.
<P>
Αν και στην Ουγγαρία η παραγωγή γάλακτος βρίσκεται κυρίως στα χέρια μεγάλων βιομηχανιών και είναι ανταγωνιστική, ωστόσο δεν θα ήταν προς το συμφέρον της χώρας μας η κατάργηση του συστήματος ποσοστώσεων. Λόγω των τωρινών οικονομικών δυσκολιών, η κατανάλωση γάλακτος είναι χαμηλή, και η Ουγγαρία δεν είναι σε θέση να εκμεταλλευτεί τις ποσοστώσεις που της χορηγούνται. Ταυτόχρονα, ωστόσο, ελπίζουμε ότι αν η οικονομία βελτιωθεί, τότε θα αυξηθεί και η κατανάλωση. Επομένως, η Ουγγαρία θα θεωρούσε εντελώς απαράδεκτη οποιαδήποτε μετατροπή του συστήματος ποσοστώσεων που θα συνεπαγόταν τη μεταφορά των ποσοστώσεων κρατών μελών που τις χρησιμοποιούν λιγότερο στις χώρες εκείνες που τις χρησιμοποιούν περισσότερο.
<SPEAKER ID="159" NAME="Csaba Sándor Tabajdi" AFFILIATION="PSE">
(HU) Ο λόγος για τη διατήρηση του αυστηρού συστήματος ποσοστώσεων γάλακτος είναι ότι οι ποσοστώσεις που ισχύουν σήμερα επιτρέπουν μεγαλύτερο όγκο παραγωγής γάλακτος απ' ό,τι καταναλώνει εσωτερικά η ΕΕ.
<P>
Από το 2007 και εξής, οι άμεσες ενισχύσεις στους γαλακτοπαραγωγούς θα πρέπει να αποσυνδεθούν εντελώς από την παραγωγή, δηλαδή, οι ενισχύσεις θα λαμβάνονται όχι από τον γαλακτοπαραγωγό αλλά από εκείνον που έχει μια ποσόστωση γάλακτος κατά την περίοδο αναφοράς, με τη μορφή ενός συνολικού ποσού βασισμένο στην έκταση γης.
<P>
Σύμφωνα με τους ισχύοντες κανονισμούς, το σύστημα ποσοστώσεων γάλακτος θα παραμείνει σε ισχύ μέχρι το 2014-15. " Επίτροπος κ. Fischer Boel δήλωσε ότι στο πλαίσιο της αναθεώρησης, πρέπει να εξετάσουμε το θέμα των ποσοστώσεων, αλλά δεν έδωσε συγκεκριμένες λεπτομέρειες.
<P>
" διατήρηση του συστήματος ποσοστώσεων είναι η μοναδική εγγύηση της σταθερότητας της αγοράς και της σταθερότητας των τιμών. Χωρίς ποσοστώσεις, η παραγωγή θα αυξανόταν σημαντικά, και τα επακόλουθα πλεονάσματα θα έριχναν τις τιμές, γεγονός που θα έπνιγε πολύ εύκολα τους μικρούς παραγωγούς. Ταυτόχρονα, χωρίς στήριξη μόνον οι πιο ανταγωνιστικές βιομηχανίες θα ήταν σε θέση να ανταγωνιστούν την πίεση από εισαγωγές ή να επιτύχουν στην αγορά των εξαγωγών.
<P>
Στην Ουγγαρία, η παραγωγή γάλακτος μειώνεται σταθερά λόγω προβλημάτων αποδοτικότητας· παρά το γεγονός ότι οι τιμές αγοράς δεν πέφτουν, χρησιμοποιούμε μόνο το 70% περίπου της κοινοτικής ποσόστωσης που μας χορηγείται. Δυστυχώς, σε αντίθεση με την πρακτική της Δυτικής Ευρώπης, οι παραγωγοί εδώ δεν διαθέτουν τις δικές τους εγκαταστάσεις επεξεργασίας.
<P>
Αν το σύστημα ποσοστώσεων καταργούνταν, το ποσοστό των εισαγόμενων προϊόντων θα αυξανόταν, καθιστώντας τα προβλήματα ανταγωνιστικότητας μεταξύ των Ούγγρων παραγωγών ακόμη πιο εμφανή, και η μείωση της εγχώριας παραγωγής πιθανότατα θα επιταχυνόταν. Για όλους αυτούς τους λόγους, δεν υποστηρίζω την κατάργηση του συστήματος ποσοστώσεων γάλακτος.

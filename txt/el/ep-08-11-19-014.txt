<CHAPTER ID="014">
Ώρα των ερωτήσεων (ερωτήσεις προς την Επιτροπή) 
<SPEAKER ID="264" NAME="Πρόεδρος">
Το επόμενο σημείο είναι η Ώρα των ερωτήσεων (B6-0484/2008). Οι ακόλουθες ερωτήσεις υποβλήθηκαν προς την Επιτροπή.
<P>
Πρώτο Μέρος
<P>

<P>
Θέμα: Ενημέρωση των πολιτών για τα μέτρα της ΕΕ για την προστασία τους από τη διεθνή χρηματοπιστωτική κρίση
<P>
Στην Ολομέλεια του Ευρωπαϊκού Κοινοβουλίου του περασμένου Μαρτίου, η Επιτροπή απάντησε σε προφορική ερώτησή μου σχετικά με τις επιπτώσεις της διεθνούς πιστωτικής κρίσης) ότι αναμένεται μείωση κατά 0,5% του ρυθμού ανάπτυξης της ΕΕ, αύξηση του πληθωρισμού, και έλλειμμα 185.000 εκ. ευρώ για την ΕΕ των 27, σε ό,τι αφορά στο εξωτερικό εμπόριο. " Επιτροπή είχε τονίσει ότι ο καλύτερος τρόπος για να αντιμετωπιστεί η διεθνής αυτή κρίση ήταν η συνέχεια των διαρθρωτικών μεταρρυθμίσεων και των μακροοικονομικών πολιτικών, επισημαίνοντας ότι ο προστατευτισμός δεν είναι η λύση. Σήμερα βλέπουμε ότι η χρηματοπιστωτική κρίση παίρνει διαστάσεις και επηρεάζει και εταιρείες κολοσσούς.
<P>
Ερωτάται η Επιτροπή αν τα τότε στοιχεία που δόθηκαν έχουν αλλάξει. Πώς θα προβεί στην ενημέρωση των ευρωπαίων πολιτών για τις επιπτώσεις της κρίσης αυτής και ποια θα είναι τα συγκεκριμένα μέτρα που θα λάβει για την προστασία των ίδιων των ευρωπαίων πολιτών;
<SPEAKER ID="266" NAME="Margot Wallström">
Αντιπρόεδρος της Επιτροπής. - " Επιτροπή παρουσίασε τις προγνώσεις της για το φθινόπωρο στις 3 Νοεμβρίου, που δείχνουν ότι η οικονομική προοπτική είναι δυσοίωνη: η οικονομική ανάπτυξη αναμένεται να παγώσει για το 2009, αυξανόμενη κατά 2% μόνο στην Ευρωπαϊκή Ένωση.
<P>
Το 2010 αναμένεται να σημειωθεί σταδιακή ανάκαμψη για τις περισσότερες οικονομίες της ΕΕ με ανάπτυξη που προβλέπεται στο 1,1% για την ΕΕ συνολικά. Ως αποτέλεσμα, η ανεργία αναμένεται να αυξηθεί φτάνοντας το 7,8% στην ΕΕ το 2009 με περαιτέρω αύξηση που προβλέπεται για το 2010.
<P>
Ωστόσο, το επόμενο έτος αναμένουμε ο πληθωρισμός να μειωθεί γρήγορα στο 2,4% στην ΕΕ και να υποστεί περαιτέρω επιβράδυνση το 2010.
<P>
Δεν υπάρχει αμφιβολία ότι οι προκλήσεις που αντιμετωπίζουμε είναι ουσιαστικές. Συνεπώς, η Επιτροπή αναπτύσσει τώρα μια εκτενή στρατηγική για τη διαχείριση της χρηματοπιστωτικής κρίσης και τον περιορισμό της πτωτικής τάσης της οικονομίας. " βάση αυτής της στρατηγικής τέθηκε στην ανακοίνωση με τίτλο "Από την χρηματοπιστωτική κρίση στην ανάκαμψη: ένα ευρωπαϊκό πλαίσιο ανάληψης δράσης", η οποία υποδεικνύει πώς η ΕΕ πρέπει να αντιμετωπίσει τα επόμενα στάδια της κρίσης με ενωτικό και συντονισμένο τρόπο.
<P>
" δράση πρέπει να συντονιστεί προς την κατεύθυνση τριών στόχων: πρώτον, την οικοδόμηση μιας νέας αρχιτεκτονικής χρηματοοικονομικής αγοράς σε επίπεδο ΕΕ· δεύτερον, την αντιμετώπιση των επιπτώσεων στην πραγματική οικονομία και τρίτον, το συντονισμό της παγκόσμιας αντίδρασης στη χρηματοπιστωτική κρίση.
<P>
Στις 26 Νοεμβρίου, η Επιτροπή θα προτείνει μια λεπτομερέστερη εκδοχή αυτού του σχεδίου ανάκαμψης της ΕΕ, υπό την αιγίδα της στρατηγικής της Λισαβόνας για την ανάπτυξη και την απασχόληση. Στόχος μας είναι να προσεγγίσουμε μια σειρά στοχευμένων βραχυπρόθεσμων πρωτοβουλιών που θα συμβάλλουν στην αποτροπή δυσμενών επιπτώσεων στην ευρύτερη οικονομία, ενώ προσαρμόζουμε τα μεσοπρόθεσμα ως μακροπρόθεσμα μέτρα της Στρατηγικής της Λισαβόνας για να ληφθεί υπόψη η κρίση.
<SPEAKER ID="267" NAME="Σταύρος Αρναουτάκης" AFFILIATION="PSE">
(EL) Κύριε Πρόεδρε, κυρία Επίτροπε, ευχαριστώ για την απάντησή σας. Αυτό όμως που πρέπει να πούμε σήμερα στους ευρωπαίους πολίτες είναι πώς απαντούμε στη μεγάλη κρίση, πώς θα δώσουμε χρήματα στην πραγματική οικονομία. Και οι ευρωπαίοι πολίτες απαιτούν αυτή η κρίση να είναι μια ευκαιρία για την Ευρώπη, για την Ευρώπη των πολιτών.
<P>
Το ερώτημά μου είναι: θα δοθούν χρήματα υπέρ των δημοσίων επενδύσεων, υπέρ των δημοσίων έργων στα επόμενα χρόνια;
<SPEAKER ID="268" NAME="Reinhard Rack" AFFILIATION="PPE-DE">
(DE) Κυρία Αντιπρόεδρε, όταν καταστούν διαθέσιμες οι πιο πρόσφατες πληροφορίες, απαιτείται η ταχεία λήψη αποφάσεων. Το πρόβλημα είναι ότι γενικά η Επιτροπή, η οποία παίρνει τη μορφή συλλογικού οργάνου, χρειάζεται πολύ χρόνο για να κινητοποιήσει μια κατάσταση. Υπάρχουν ειδικοί κανόνες για καταστάσεις παρόμοιες με αυτή που αντιμετωπίζουμε σήμερα; Σε άλλες περιπτώσεις, χρειάζεται πολύ χρόνο πριν η Επιτροπή, ως συλλογικό όργανο, παράγει αποτέλεσμα.
<SPEAKER ID="269" NAME="DanutBudreikait" AFFILIATION="ALDE">
(LT) Κύριε Πρόεδρε, κυρία Wallström, όπως δείχνει η εμπειρία, τα κράτη μέλη αναζητούν από μόνα τους μια διέξοδο από τις συνέπειες της χρηματοπιστωτικής κρίσης και της οικονομικής ύφεσης.
<P>
Ποια είναι η άποψή σας για τα μέτρα πριν από την κρίση; Οι αυξημένοι φόροι, η διεύρυνση της φορολογικής βάσης και η αύξηση του ΦΠΑ αποτελούν αποτελεσματική διέξοδο από την κρίση σε μια τόσο δύσκολη περίοδο;
<SPEAKER ID="270" NAME="Margot Wallström">
Αντιπρόεδρος της Επιτροπής. - Το σημαντικότερο ερώτημα ευθύς αμέσως είναι: ποια είναι τα επόμενα βήματα στα οποία πρέπει να προβεί η Επιτροπή την ερχόμενη εβδομάδα για να αντιμετωπίσει αποτελεσματικά τις επιπτώσεις στην πραγματική οικονομία;
<P>
Πρόκειται να παρουσιάσουμε μια δέσμη - η οποία βρίσκεται στο στάδιο επεξεργασίας προς το παρόν - στην οποία εντοπίζουμε τους διαφορετικούς τομείς της πολιτικής, στους οποίους πιστεύουμε ότι μπορούμε να μετριάσουμε τις επιπτώσεις στην πραγματική οικονομία βραχυπρόθεσμα, τηρώντας παράλληλα τις υφιστάμενες μεσοπρόθεσμες προτεραιότητες αναθεώρησης της Στρατηγικής της Λισαβόνας. Αυτό θα είναι το πλαίσιο στο οποίο εργαζόμαστε. Ελπίζουμε ότι μπορούμε να βρούμε ενέργειες που θα βοηθήσουν στην τόνωση της συνολικής ζήτησης, από την πλευρά της ζήτησης, θέλουμε να μειώσουμε τις πληθωριστικές πιέσεις και να βοηθήσουμε την αγοραστική δύναμη των νοικοκυριών.
<P>
Πρέπει να προβούμε σε περισσότερες ενέργειες ως προς την αγορά εργασίας και, όπως αναφέρατε, σε επενδύσεις αγοράς μεριδίου. Ελπίζουμε ότι αυτό θα βοηθήσει και στα ζητήματα και στις ενέργειες που γίνονται αναφορικά με τη δέσμη για την ενέργεια και την κλιματική αλλαγή, διότι θα χρειαστούμε χρήματα για επενδύσεις. Ελπίζουμε ότι θα βοηθήσει για να δώσουμε ώθηση σε αυτή τη δύσκολη περίοδο. Στις αγορές εργασίας, για παράδειγμα, οι πολιτικές ενεργοποίησης μπορούν να φανούν πολύ χρήσιμες.
<P>
Ως απάντηση στο τελευταίο ερώτημα., θα έλεγα ότι θέλουμε τα κράτη μέλη να συντονίσουν τη δράση. Θεωρούμε ότι το χερότερο θα ήταν, εάν όλοι όδευαν προς διαφορετικές κατευθύνσεις πράττοντας ό,τι έκριναν σωστό να πράξουν στα αντίστοιχα κράτη μέλη. Προτιμούμε τα κράτη μέλη να συζητούν, να συντονίζονται και να συνεργάζονται όσο το δυνατόν περισσότερο, διότι τα αποτελέσματα θα γίνουν αισθητά σε ολόκληρη την οικονομία της Ευρώπης. Προτιμούμε συντονισμένες ενέργειες.
<P>
Τι γίνεται με τον παρατεταμένο χρόνο παράδοσης ή τον παρατεταμένο χρόνο προετοιμασίας; Θα εκπλαγείτε. Όπως είπα χτες στη συζήτηση για τη χρηματοπιστωτική κρίση, η Επιτροπή για πρώτη φορά κατάφερε εντός 24 ωρών να λάβει προτάσεις στο τραπέζι. Πρέπει να ανταποκριθούμε σε αυτή την πολύ σοβαρή κρίση με τέτοιο τρόπο, ώστε να μην διαρκέσει πολύ χρόνο η προετοιμασία των διαφόρων προτάσεων.
<P>
Όλοι μάθαμε ή όλοι θέλαμε να δούμε στους αντίστοιχους τομείς πολιτικής πώς μπορούμε να βοηθήσουμε, πώς μπορούμε να ξεπεράσουμε αυτήν την παρατεταμένη περίοδο προετοιμασίας, πώς μπορούμε να το κάνουμε ταχύτερα, αλλά με συντονισμένο και ευλαβικό τρόπο. Προσπαθούμε να θέσουμε επί τάπητος τις προτάσεις όσο το δυνατόν συντομότερα και εξαντλούμε όλες τις δυνατότητές μας κατά το μέγιστο δυνατό. Αυτό είναι το σημείο αφετηρίας για την Επιτροπή προς το παρόν.
<P>
Θέμα: Εναρμόνιση της τιμής αλκοολαιμίας των οδηγών στην Ευρωπαϊκή Ένωση
<P>
Σε πολλές χώρες της Ευρωπαϊκής Ένωσης, συγκεκριμένα δε στο "νωμένο Βασίλειο, την Ιρλανδία και το Λουξεμβούργο, η ανώτατη τιμή αλκοολαιμίας που επιτρέπεται για την οδήγηση οχημάτων είναι 0,8 mg/l. Στην Σλοβακία και την Ουγγαρία, όπου απαγορεύεται να πιάσει κάποιος το τιμόνι εάν έχει πιει έστω και μια σταγόνα αλκοόλ, εάν τυχόν και συλληφθεί οδηγός με τέτοια ποσότητα αλκοόλ στο αίμα, τούτο θα συνιστούσε βαρύ παράπτωμα. Στην Πολωνία, σύμφωνα με τον νόμο της 20ής Ιουνίου 1997 για την οδική κυκλοφορία (ΕΕ αριθ. 108 του 2005, θέση 908, και με μεταγενέστερες τροποποιήσεις) η επιτρεπόμενη για τους οδηγούς τιμή αλκοολαιμίας είναι 0,2 mg/l. Εάν η τιμή αλκοολαιμίας υπερβαίνει το 0,5 mg/l, πρόκειται για παράπτωμα τιμωρούμενο με στέρηση της ελευθερίας έως και δύο ετών.
<P>
Στο πλαίσιο της αυξανόμενης εναρμόνισης των κανονιστικών ρυθμίσεων για την οδική κυκλοφορία στην Ευρωπαϊκή Ένωση, προτίθεται η Επιτροπή να προβεί σε ενέργειες για μια ενιαία τιμή αλκοολαιμίας που θα επιτρέπεται για τους οδηγούς στην επικράτεια των διαφόρων κρατών μελών της Ευρωπαϊκής Ένωσης;
<SPEAKER ID="272" NAME="Antonio Tajani">
Αντιπρόεδρος της Επιτροπής. - (IT) Κύριε Πρόεδρε, κυρίες και κύριοι, στην πραγματικότητα το 1998, η Επιτροπή πρότεινε μια οδηγία για το μέγιστο επιτρεπόμενο ποσοστό αλκοολαιμίας για οδηγούς, αλλά λόγω μη συμφωνίας μεταξύ των κρατών μελών και της Επιτροπής, η Επιτροπή έπρεπε να ικανοποιηθεί με την έγκριση στις 17 Ιανουαρίου 2001 μιας σύστασης ότι θα επιβληθεί το μέγιστο ποσοστό 0,5 mg/ml σε όλα τα κράτη μέλη. Σήμερα στην Ευρωπαϊκή Ένωση, μόνο τρία κράτη μέλη, η Ιρλανδία, η Μάλτα και το "νωμένο Βασίλειο έχουν μέγιστα ποσοστά αλκοολαιμίας μεγαλύτερα από αυτήν την τιμή.
<P>
" σύσταση της Επιτροπής προβλέπει επίσης τη μείωση του ποσοστού αλκοολαιμίας σε 0,2 mg/ml για ορισμένες κατηγορίες οδηγών, συμπεριλαμβάνοντας τους μαθητευόμενους, οι οποίοι αποτελούν το αντικείμενο της πρώτης ερώτησης που έθεσε το αξιότιμο μέλος. Στην πραγματικότητα, οι μαθητευόμενοι οδηγοί είναι τα κυρίως θύματα κινδύνου στους δρόμους και συνεπώς είναι σημαντικό να μειωθούν κατά το δυνατό οι παράγοντες κινδύνου που τους αφορούν, για παράδειγμα, απαγορεύοντας για αυτήν την κατηγορία ποσοστό αλκοολαιμίας, όπως ανέφερα, έως 0,2 mg/ml. Αυτό συνδέεται με το μέτρο που είναι γνωστό ως "μηδενικό ποσοστό" που θεσπίστηκε για αυτήν την κατηγορία οδηγών στην ανακοίνωση που ενέκρινε η Επιτροπή τον Οκτώβριο του 2006 και η οποία θεσπίζει μια στρατηγική για να υποστηρίξει τα κράτη μέλη να μειώσουν τις ζημίες που προκαλεί το αλκοόλ.
<P>
Κυρίες και κύριοι, δεδομένου αυτού του ιστορικού, η Επιτροπή δυστυχώς δεν λαμβάνει υπόψη ότι ισχύουν οι πολιτικές συνθήκες που θα επέτρεπαν την έγκριση εκ μέρους των κρατών μελών ενός νομοθετήματος σχεδιασμένου για να εναρμονιστεί περαιτέρω με το επίπεδο της αλκοολαιμίας που επιτρέπεται στο πλαίσιο της ΕΕ. Αφού τα είπαμε αυτά, η Επιτροπή δεν προτίθεται να παραμείνει αδρανής αναφορικά με το γεγονός που παραμένει μια από τις βασικές αιτίες θανάτου στους δρόμους της Ευρώπης.
<P>
" Επιτροπή έλαβε διάφορα μέτρα σχετικά με το ζήτημα. Πρώτο και κυριότερο, αναφορικά με τους οδικούς ελέγχους, στη σύσταση της 6ης Απριλίου 2004, η Επιτροπή πίεσε για να εντατικοποιηθούν οι τυχαίοι έλεγχοι στα επίπεδα αλκοολαιμίας μέσω μιας αποτελεσματικής συσκευής για τη μέτρηση του αλκοόλ στο αίμα μέσω μιας ανάλυσης του εκπνεόμενου αέρα για να χρησιμοποιείται σε μέρη και σε χρονικά διαστήματα, κατά τα οποία παρατηρείται τακτικά υπερβολική κατανάλωση αλκοόλ από τους οδηγούς.
<P>
Κυρίες και κύριοι, πρέπει επίσης να επισημάνω ότι η οδήγηση υπό την επήρεια αλκοόλ είναι μια από τις παραβάσεις που καλύπτει η πρόταση για οδηγία για τη διευκόλυνση της διασυνοριακής επιβολής του νόμου στον τομέα της οδικής ασφάλειας, που ενέκρινε η Επιτροπή φέτος τον Μάρτιο και προς το παρόν είναι υπό συζήτηση στο Συμβούλιο και το Κοινοβούλιο.
<P>
Στο τελευταίο Συμβούλιο Μεταφορών, κατάφερα να επισημάνω το εξής στους υπουργούς: όντας αντιμέτωποι με την απώλεια ανθρώπινων ζωών, δεν μπορούμε να καθηλωνόμαστε με νομικές υπεκφυγές ή να συζητάμε εάν αποτελεί ζήτημα που αφορά τον πρώτο ή τον τρίτο πυλώνα, διότι δυστυχώς οι νομικές συζητήσεις εξυπηρετούν πολύ λίγο την αντιμετώπιση και επίλυση προβλημάτων εξίσου σοβαρών όσο τα τροχαία δυστυχήματα.
<P>
Θα ήθελα να αδράξω την ευκαιρία της παρούσας κοινοβουλευτικής συζήτησης για να επισημάνω ότι οι τέσσερις παραβάσεις που προβλέπονται στην υπό συζήτηση οδηγία, η οποία εκτός από την οδήγηση υπό την επήρεια αλκοόλ, είναι η υπερβολική ταχύτητα, η χρήση της ζώνης ασφάλειας και η οδήγηση υπό την επήρεια ναρκωτικών ουσιών, ευθύνονται για τρία στα τέσσερα οδικά ατυχήματα. Αυτό σημαίνει ότι η Ευρωπαϊκή Ένωση μπορεί και πρέπει να κάνει πολλά και ως εκ τούτου καλώ εκ νέου το Κοινοβούλιο να προχωρήσει προς την κατεύθυνση που χάραξε ήδη η ψηφοφορία της Επιτροπής Μεταφορών και Τουρισμού.
<P>
Επιπλέον, σχεδόν τελειώσα, κύριε Πρόεδρε, για να διατυπώσω στο εγγύς μέλλον συγκεκριμένες προτάσεις αναφορικά με την οδήγηση υπό την επήρεια ψυχότροπων ουσιών, τον Οκτώβριο του 2006 η Επιτροπή προώθησε ένα ερευνητικό έργο που αναμένεται να διαρκέσει τέσσερα χρόνια, σχεδιασμένο για να βελτιώσει τις γνώσεις σε αυτό το πεδίο και να διαμορφώσει λύσεις. Αυτό είναι το έργο DRUID, το οποίο γνωρίζετε καλά.
<P>
Τέλος, πρέπει να ενισχυθεί η οικονομική ενίσχυση που παρέχεται από την Επιτροπή για τις εκστρατείες ενημέρωσης. Πρόκειται κυρίως για εκστρατείες που διεξάγονται από νέους που έχουν ως στόχο άλλους νέους για να τους ενημερώσουν για τους κινδύνους από την κατανάλωση αλκοόλ και ναρκωτικών κατά την οδήγηση. Ένα από τα πολλά παραδείγματα είναι η εκστρατεία με τίτλο "Bob", η οποία είχε μεγάλη επιτυχία στην Ευρώπη και πρέπει επίσης να θυμηθούμε τη δέσμευση της Επιτροπής, η οποία κάλεσε τον Kimi Raikkonen, συνεχόμενα παγκόσμιο πρωταθλητή της Φόρμουλα 1, στις Βρυξέλλες για να είναι μάρτυρας της εκστρατείας της Ευρωπαϊκής Ένωσης για την οδική ασφάλεια, καθώς και την ημέρα που αφιερώθηκε στην οδική ασφάλεια σε μεγάλες πόλεις, η οποία πραγματοποιήθηκε στο Παρίσι στις 10 Οκτωβρίου και αποτελεί περαιτέρω ένδειξη της τεράστιας δέσμευσης της Επιτροπής στην οδική ασφάλεια. Το συμπεριέλαβα στις προτεραιότητές μου κατά τη διάρκεια της συζήτησης σχετικά με την αξιοπιστία μετά το διορισμό μου ως Ευρωπαίος Επίτροπος αρμόδιος για τις μεταφορές.
<P>
Κυρίες και κύριοι, δυστυχώς δεν μπορεί να γίνει κάτι άλλο, αλλά ελπίζω ότι η απάντησή μου κάλυψε την προφορική σας ερώτηση.
<SPEAKER ID="273" NAME="Bogusław Sonik" AFFILIATION="PPE-DE">
(PL) Κύριε Πρόεδρε, Επίτροπε, ευχαριστώ για την απάντησή σας και σας ενθαρρύνω να προβείτε σε πιο τολμηρά βήματα. Χρειάζεται να υιοθετήσουμε και να ενημερώσουμε μια οδηγία που εισαγάγει ολοκληρωτική απαγόρευση κατανάλωσης οινοπνεύματος πριν από την οδήγηση. Δεν πρέπει να παραδωθούμε στην ομάδα συμφερόντων των παραγωγών οινοπνεύματος και την επιρροή της και δεν πρέπει να τους φοβόμαστε. Έχουμε δικαίωμα για ασφαλείς δρόμους και πρέπει να ξεκινήσουμε με τους νέους. Πρέπει να είμαστε τολμηροί με την αντιμετώπιση αυτών των σχεδίων.
<SPEAKER ID="274" NAME="Jörg Leichtfried" AFFILIATION="PSE">
(DE) Κύριε Αντιπρόεδρε, θα ήθελα να αδράξω αυτήν τη σύντομη ευκαιρία για να κάνω δυο ερωτήσεις. Πρώτον, είπατε ότι δεν υπάρχει απολύτως το πολιτικό υπόβαθρο για έναν κανονισμό αυτού του είδους. Αυτό που ήθελα να μάθω είναι πού έγκειτα η μεγαλύτερη αντίσταση. Προέρχεται από μεμονωμένα κράτη ή από μεγάλες ομάδες συμφερόντων; Τι είναι αυτό που αποτρέπει την Επιτροπή από το να ενεργήσει σε αυτήν την περίπτωση;
<P>
Το δεύτερο ερώτημά μου αφορά το γεγονός ότι αυξανόμενος αριθμός μελετών έδειξε ότι το κάπνισμα στο αυτοκίνητο είναι πολύ επικίνδυνο. Αφενός είναι πολύ ανθυγιεινό και αφετέρου αποσπά την προσοχή και κουράζει. Το ερώτημά μου είναι εάν η Επιτροπή εξετάζει να πράξει κάτι σε σχέση με αυτό το θέμα σε ευρωπαϊκό επίπεδο.
<SPEAKER ID="275" NAME="Colm Burke" AFFILIATION="PPE-DE">
Το ερώτημά μου αφορά την Ιρλανδία, όπου μεγάλος αριθμός νεαρών ατόμων εμπλέκεται σε τραγικά δυστυχήματα όντας αποκλειστικοί κάτοχοι των οχημάτων.
<P>
Θα ήθελα να μάθω εάν έχουν διεξαχθεί τυχόν έρευνες για αυτό το θέμα στην Ευρώπη και εάν θα μπορούσαμε να ξαναζωντανέψουμε το πρόγραμμα για την εκπαίδευση νέων στην οδήγηση. Πρέπει να γίνει πολύ περισσότερη δουλειά και θα ήθελα να ζητήσω να επαναφέρουμε το πρόγραμμα εκπαίδευσης τη συντομότερη δυνατή ημερομηνία.
<SPEAKER ID="276" NAME="Antonio Tajani">
Αντιπρόεδρος της Επιτροπής. - (IT) Κύριε Πρόεδρε, κυρίες και κύριοι, ευχαριστώ για τις ερωτήσεις που καταθέσατε, διότι καθιστούν εφικτή την περαιτέρω διασαφήνιση της θέσης της Ευρωπαϊκής Ένωσης.
<P>
Κύριε Leichtfried, όπως μιλήσατε ορθώς για τα πολιτικά προβλήματα που αντιμετωπίσαμε, τα πολιτικά προβλήματα αφορούν τα κράτη μέλη, αλλά δυστυχώς είδαμε ότι η πρόταση της Επιτροπής δεν έγινε δεκτή, παρά τη μεγάλη προσπάθεια. Παρά την έλλειψη συμφωνίας με τα κράτη μέλη σχετικά με την πρόταση οδηγίας, επιμείναμε και θα συνεχίσουμε να το κάνουμε. Επαναλαμβάνω τώρα ό,τι είπα στην ακρόαση, στην οποία έλαβα την εμπιστοσύνη της Επιτροπής και του Κοινοβουλίου: Θα συνεχίσω να έχω την οδική ασφάλεια ως μία από τις προτεραιότητές μου.
<P>
Προτίθεμαι να συνεχίσω όλα τα έργα και προγράμματα DRUID - αυτή είναι η απάντησή μου στο αξιότιμο μέλος - σε σχέση με το ζήτημα της παροχής πληροφοριών και εκπαίδευσης νέων ανθρώπων. Αυτό πρέπει να αποτελεί προτεραιότητα. Δεν προκαλούν τα εργαλεία ατυχήματα· φυσικά, είναι σημαντικό να έχουμε ασφαλή εργαλεία. Είναι σημαντικό να έχουμε ασφαλείς δρόμους και το παρόν Κοινοβούλιο αποφάσισε να λάβει, μαζί με την Επιτροπή, ορισμένες αποφάσεις αναφορικά με τις υποδομές, αλλά το βασικό πρόβλημα είναι η εκπαίδευση εκείνων που κάθονται πίσω από το τιμόνι του οδηγού ή στη σέλα της μοτοσικλέτας.
<P>
Έχουμε το καθήκον να ξεκινήσουμε να εκπαιδεύουμε νέους ανθρώπους και, ως εκ τούτου, συμφωνώ πλήρως με τη θέση σας και θα κάνω ό,τι μπορώ για να εξασφαλίσω τη συνεχή χρηματοδότηση των προγραμμάτων από την Ευρωπαϊκή Ένωση και την Επιτροπή για την εκπαίδευση νέων ανθρώπων στο σχολείο. Κυρίες και κύριοι, δεν επέλεξα τυχαία τον πρώην παγκόσμιο πρωταθλητή ως μάρτυρα της Επιτροπής, ο οποίος είναι νέος.
<P>
Έπρεπε να επικοινωνήσουμε με νέους ανθρώπους μέσω νέων ανθρώπων που δεν κάνουν κηρύγματα, όπως κάνει η κεφαλή της οικογένειας, αλλά που μπορούν να τους εξηγήσουν τους πραγματικούς κινδύνους, διότι όλοι οι νέοι, στην πραγματικότητα, όταν βγαίνουν από μια ντίσκο νιώθουν ότι είναι άτρωτοι. Δυστυχώς, δεν ισχύει και πρέπει να συνεργαστούμε με τα σχολεία, πρέπει να συνεργαστούμε με οικογένειες για να εξασφαλίσουμε ότι δείξαμε σε όλους τους νέους ανθρώπους τους κινδύνους που διατρέχουν κάθε φορά που κάθονται στο τιμόνι και, κυρίως, αν πίνουν αλκοόλ ή παίρνουν ναρκωτικά.
<P>
Σε σχέση με το ζήτημα του καπνίσματος, θα ζητήσω από τις διευθύνσεις της Επιτροπής να διεξαγάγουν μια έρευνα για να εξακριβώσουν εάν υπάρχουν επιπλέον κίνδυνοι για καπνιστές ή όχι. Δεν είμαι σε θέση να σας δώσω μια απάντηση, διότι από επιστημονικής άποψης, δεν γνωρίζω, αλλά θα αναθέσω στις διευθύνσεις, όπως είπα, να το ελέγξουν.
<P>
Πιστεύω ότι απάντησα και σε εσάς, κύριε Sonik, επιβεβαιώνοντας τη δέσμευσή μου, και νομίζω ότι θα προβώ σε αυτή τη δέσμευση εξ ονόματος της Επιτροπής - ο Αντιπρόεδρος Wallström είναι αρμόδιος και για την επικοινωνία - ότι θα κάνουμε ό,τι μπορούμε για να πληροφορήσουμε τους πολίτες και πάνω από όλα νεαρούς πολίτες, που είναι συνεπώς μαθητευόμενοι, για τους κινδύνους που διατρέχουν κάθε φορά που ταξιδεύουν με ένα όχημα.
<P>
Θέμα: Διοργανική συμφωνία σχετικά με τη σύμπραξη της επικοινωνιακής προβολής των θεμάτων της ΕΕ
<P>
Στις 22 Οκτωβρίου 2008 υπεγράφη από τους εκπροσώπους του Ευρωπαϊκού Κοινοβουλίου, της Επιτροπής και του Συμβουλίου η πρώτη στην ιστορία της ΕΕ πολιτική δήλωση για διοργανική συνεργασία σχετικά με την επικοινωνιακή προβολή των προτεραιοτήτων της ΕΕ. Συμφωνία ύψιστης πολιτικής σημασίας, καθώς με αυτή επιχειρείται να δοθεί μία αποτελεσματική λύση στο μείζον δημοκρατικό πρόβλημα της ελλειμματικής ενημέρωσης των ευρωπαίων πολιτών, αλλά και κρίσιμης από άποψη χρονικής στιγμής, δεδομένου ότι βρισκόμαστε σε προεκλογική για την ΕΕ περίοδο.
<P>
Ποιες θα είναι οι προτεραιότητες και τα βασικά μηνύματα της ενιαίας κοινοτικής επικοινωνιακής πολιτικής για το επόμενο έτος και ειδικότερα κατά την προεκλογική περίοδο;
<P>
Με ποιο τρόπο θα προωθηθεί η συνεργασία των τριών κοινοτικών οργάνων κατά τη συνδιαμόρφωση των προτεραιοτήτων και των στόχων της επικοινωνιακής αυτής πολιτικής, αλλά και η συνεργασία τους με τις επιμέρους αρμόδιες εθνικές αρχές; Ειδικότερα, ποια θα είναι η σχέση της κοινοτικής με τις εθνικές πολιτικές επικοινωνίας σχετικά με την ΕΕ;
<P>
Ποια θα είναι τα μέσα υλοποίησης της νέας κοινοτικής επικοινωνιακής πολιτικής και τι ρόλο θα έχει η συμβολή των νέων τεχνολογιών επικοινωνίας; Ποιος ο ρόλος της πολυγλωσσίας στο πλαίσιο αυτό;
<P>
Σε ποιους κοινοτικούς πόρους θα στηριχθεί η χρηματοδότηση των επιμέρους δράσεων της νεοσύστατης επικοινωνιακής πολιτικής
<SPEAKER ID="278" NAME="Margot Wallström">
Αντιπρόεδρος της Επιτροπής. - Το Κοινοβούλιο, η Επιτροπή και το Συμβούλιο τόνωσαν τη συνεργασία τους ως προς την επικοινωνιακή προβολή των θεμάτων της ΕΕ και υπέγραψαν την πολιτική δήλωση σχετικά με τη σύμπραξη της επικοινωνιακής προβολής των θεμάτων της ΕΕ φέτος στις 22 Οκτωβρίου. Ευχαριστώ πολύ για την υποστήριξή σας σε αυτό το ζήτημα. Είναι η πρώτη φορά που συμφωνήσαμε σε μια κοινή προσέγγιση για την επικοινωνιακή προβολή.
<P>
" επικοινωνιακή προβολή είναι πιο αποδοτική και αποτελεσματική, εάν γίνεται με συντονισμένο τρόπο σε ζητήματα προτεραιότητας. Εξάλλου, προϋποθέτει πολιτική δέσμευση όλων των δρώντων συμπεριλαμβανομένων των κρατών μελών. Όλα τα θεσμικά όργανα έχουν την ευθύνη να προβάλλουν επικοινωνιακά την Ευρωπαϊκή Ένωση στους πολίτες. Ωστόσο, και επιτρέψτε μου να το τονίσω έντονα - η πολιτική δήλωση σέβεται επίσης την ξεχωριστή αρμοδιότητα κάθε θεσμικού οργάνου της ΕΕ και κράτους μέλους για τη δική του επικοινωνιακή στρατηγική και προτεραιότητες.
<P>
Οι κοινές επικοινωνιακές προτεραιότητες αποτελούν το επίκεντρο της πολιτικής δήλωσης και θα συμφωνηθούν από τη διοργανική ομάδα πληροφόρησης, στην οποία συμπροεδρεύουν αντιπρόσωποι από κάθε θεσμικό όργανο. Εντοπίσαμε ήδη και συμφωνήσαμε σε τέσσερις κοινές προτεραιότητες το 2009: τις ευρωπαϊκές εκλογές, την ενέργεια και την αλλαγή του κλίματος, την 20ή επέτειο από τις δημοκρατικές αλλαγές στην Κεντρική και Ανατολική Ευρώπη και φυσικά τη διατήρηση των θέσεων εργασίας, της ανάπτυξης και της αλληλεγγύης στην Ευρώπη.
<P>
" εφαρμογή διασφαλίζεται από κοινού με το Κοινοβούλιο, την Επιτροπή και το Συμβούλιο, καθώς και με τα κράτη μέλη. Συνεπώς, θα στοχεύσουμε στην ανάπτυξη συνεργασίας με εθνικές, περιφερειακές και τοπικές αρχές καθώς και με αντιπροσώπους της κοινωνίας των πολιτών. Οι αντιπροσωπείες μας και τα γραφεία πληροφόρησης του Κοινοβουλίου στα κράτη μέλη θα συνεργαστούν με τις εθνικές αρχές σε κοινές δραστηριότητες που προσαρμόζονται στις εθνικές προϋποθέσεις. Εάν χρειάζεται, θα προχωρήσουμε σε κατάληλλες διοικητικές συμφωνίες μεταξύ των υπηρεσιών σε επίπεδο ΕΕ και εθνικό επίπεδο και η δράση θα χρηματοδοτηθεί καταλλήλως.
<P>
Είναι δεδομένο ότι οι δράσεις των θεσμικών οργάνων και των κρατών μελών μας θα σέβονται την πολυγλωσσία και την πολιτιστική πολυμορφία. Σε αυτό το πλαίσιο, επιτρέψτε μου να αναφέρω ότι η Επιτροπή είναι πολύ δραστήρια στην αντιμετώπιση της πρόκλησης της πολυγλωσσίας. Μεταξύ άλλων μέτρων, ανατέθηκε σε μεταφραστές στις αντιπροσωπείες των κρατών μελών μας να καλύψουν τις τοπικές ανάγκες και να βοηθήσουν στην επικοινωνιακή προβολή της Ευρώπης στη γλώσσα των πολιτών της.
<P>
Τέλος, η εφαρμογή των κοινών επικοινωνιακών προτεραιότητων θα παρέχει άριστες πλατφόρμες προς συζήτηση των ευρωπαίων, εθνικών και περιφερειακών πολιτικών με πολίτες για θέματα της ΕΕ πριν από τις ευρωπαϊκές εκλογές. Ελπίζω ότι θα έχει θετικό αποτέλεσμα.
<SPEAKER ID="279" NAME="Κατερίνα Μπατζελή" AFFILIATION="PSE">
(EL) Ευχαριστώ πολύ, κυρία Wallström, για την απάντησή σας. Θα ήθελα πρώτον να δηλώσω ότι αυτή η διαθεσμική συμφωνία στοχεύει πρώτα απ' όλα να καθιερώσει μια ενιαία ευρωπαϊκή πολιτική επικοινωνίας, την οποία με σταθερό ρυθμό, σιγά-σιγά, θα πρέπει να υιοθετήσουν όλα τα κοινοτικά όργανα, έτσι ώστε οι πολίτες να έχουν ενιαία ενημέρωση.
<P>
Δεύτερον, θα ήθελα ορισμένες διευκρινίσεις για το θέμα των χρηματοδοτήσεων των νέων προτεινόμενων δράσεων. Πρόκειται να ενταχθούν σε ήδη υπάρχοντα προγράμματα; Θα δημιουργηθεί μια νέα γραμμή, έτσι ώστε να υπάρχει ένας προϋπολογισμός για την πληροφόρηση; Πώς θα χρηματοδοτηθούν τα τομεακά προγράμματα; " πολιτική της επικοινωνίας θα είναι μία αυτόνομη ή συγχρηματοδοτούμενη πολιτική;
<SPEAKER ID="280" NAME="Reinhard Rack" AFFILIATION="PPE-DE">
(DE) Κυρία Αντιπρόεδρε, το χαρτί μπορεί να χρησιμοποιείται ευρέως, αλλά καθίσταται ολοένα και πιο σαφές ότι δεν είναι πλέον πολύ ενημερωτικό. Πρέπει να δοθεί προτεραιότητα στα ηλεκτρονικά μέσα - τηλεόραση και διαδίκτυο - στην επικοινωνιακή πολιτική μας. Ως εκ τούτου, η ερώτησή μου αφορά το εάν μπορούμε να εντοπίσουμε μια τάση αυτού του τύπου στην τρέχουσα πολιτική. Δεύτερον, με χαροποίησε το γεγονός ότι οι τοπικές και περιφερειακές τηλεοπτικές εταιρείες, ιδιαίτερα, πρόκειται να συμμετέχουν σε αυτό. Αποκτά μεγαλύτερη σημασία από ό,τι η κάλυψη των ανεπαρκειών των μεγάλων δημόσιων τηλεοπτικών εταιρειών.
<SPEAKER ID="281" NAME="Marian Harkin" AFFILIATION="ALDE">
Και πάλι χαίρομαι που ακούω τι έχει να πει ο Επίτροπος, αλλά συμμερίζομαι τις ανησυχίες του τελευταίου ομιλητή. Με ανησυχεί ο τρόπος διαβίβασης του μηνύματος και συμφωνώ σχετικά με τα ηλεκτρονικά μέσα.
<P>
Υπάρχει πραγματικός κίνδυνος τα φυλλάδια και τα βιβλία να παραμείνουν αδιάβαστα στα γραφεία. Το έχω δει να συμβαίνει τόσες πολλές φορές. Πιστεύω ότι το ερώτημα που θέλω να θέσω είναι το εξής: πώς προτίθεστε να διαβιβάσετε το μήνυμα στους ενδιαφερόμενους; Θα προσπαθήσετε να στοχεύσετε σε ενδιαφερόμενες ομάδες ή είναι απλώς μια ανοιχτή προσέγγιση;
<SPEAKER ID="282" NAME="Margot Wallström">
Αντιπρόεδρος της Επιτροπής. - Σας ευχαριστώ για τις αναφερθείσες σημαντικές επακόλουθες ερωτήσεις.
<P>
Επιτρέψτε μου να πω αυτό που νομίζω ότι είναι απαραίτητο. Για την επιτυχία τυχόν εκστρατείας ή πληροφόρησης, θα χρειαστούμε πέντε στοιχεία.
<P>
Πρώτον, την εντατική χρήση του διαδικτύου και των νέων τεχνολογιών. Μπορούμε απλώς να σκεφτούμε την εκστρατεία του Ομπάμα. Νομίζω ότι είχαν 1,2 δισεκατομμύρια δολάρια "ΠΑ για την εκστρατεία ενημέρωσης, αλλά ο τρόπος που χρησιμοποίησαν το διαδίκτυο αποδείχτηκε αποφασιστικός. Συνεπώς, πρέπει να το κάνουμε.
<P>
Δεύτερον, πρέπει να χρησιμοποιήσουμε οπτικοακουστικά μέσα: το 60% των πολιτών χρησιμοποιεί κυρίως τηλεόραση και ραδιόφωνο για τυχόν ενημέρωση σχετικά με το τι συμβαίνει σε επίπεδο ΕΕ.
<P>
Τρίτον, πρέπει να ασχοληθούμε με τους πολλαπλασιαστές, όπως τα διαφορετικά δίκτυα της κοινωνίας των πολιτών και των τοπικών αρχών. Συνεπώς, έχουμε άλλα πρόσωπα και άλλους αγγελιοφόρους σχετικά με την προστιθέμενη αξία της συνεργασίας σε ευρωπαϊκό επίπεδο.
<P>
Τέταρτον, πρέπει να συνεργαστούμε με "πρεσβευτές", δηλαδή ανθρώπους που είναι πρόθυμοι να προβάλλουν τον αγώνα για δημοκρατία και που μπορούν να καταφέρουν περισσότερα από ό,τι μπορούμε εμείς οι πολιτικοί.
<P>
Πέμπτον, πρέπει να προσεγγίσουμε νέους ανθρώπους και γυναίκες οι οποίοι έχουν την τάση να ψηφίζουν λιγότερο και με μικρότερο ενθουσιασμό για την Ευρωπαϊκή Ένωση, όπως μας έδειξαν τουλάχιστον τα δημοψηφίσματα στην Ιρλανδία και πιο πριν στη Γαλλία και την Ολλανδία.
<P>
Αυτά τα πράγματα είναι απαραίτητα.
<P>
Τι γίνεται λοιπόν με τα χρήματα; Τι είδους προϋπολογισμό έχουμε; Καταφέραμε να εντοπίσουμε περίπου 8,5 εκατομμύρια ευρώ στον προϋπολογισμό μας για να καλύψουμε το επόμενο έτος τη διαχείριση των κεντρικών και αποκεντρωμένων δράσεων που συνδέονται με τις εκλογές του επόμενου έτους. Έχουν δοθεί οδηγίες στις αντιπροσωπείες μας να αφιερώσουν το μεγαλύτερο μέρος των ταπεινών επικοινωνιακών τους μέσων στις εκλογές του Ευρωπαϊκού Κοινοβουλίου και, στην πραγματικότητα, από τις αποκεντρωμένες πιστώσεις που διαθέτουν, εκχώρησαν το 60% σε αυτό το έργο. Αυτήν την περίοδο πραγματοποιούμε επίσης συναντήσεις σε τεχνικό επίπεδο με τις υπηρεσίες σας στο Κοινοβούλιο για να συγκρίνουμε τις σημειώσεις για διαφορετικές δραστηριότητες σε διαφορετικά κράτη μέλη.
<P>
Φέτος έχουμε δραστηριότητες με στόχο τις εκλογές που αντιπροσωπεύουν περίπου 6,2 εκατομμύρια ευρώ. Έχουμε σχέδια που έχουν ως στόχο νέους ανθρώπους, έχουμε ειδικά ευρωβαρόμετρα κτλ. Υπάρχουν επίσης χρήματα για επικοινωνιακή προβολή των διαρθρωτικών ταμείων, της γεωργίας και της έρευνας σε κάθε τομέα πολιτικής, αλλά δεν έχουμε επιπλέον χρήματα ή ειδικά χρηματικά ποσά που να εκχωρούνται για αυτό το λόγο. Ζήτησα από όλους τους συναδέλφους μου να εντάξουν τις εκλογές στα επικοινωνιακά τους σχέδια. Θα μου παραδίδουν εκθέσεις σχετικά με τον τρόπο που το πράττουν.
<P>
Δεν οριστικοποιήθηκε ακόμα ο προϋπολογισμός του επόμενου έτους, έτσι υπάρχει ακόμα μια ευκαιρία για να προστεθούν επιπλέον χρήματα - αλλά αυτά μπορούμε να τα εντοπίσουμε σήμερα στον προϋπολογισμό. Δεν υπάρχει λοιπόν υπερβολική διάθεση χρημάτων, αλλά θα πρέπει να χρησιμοποιήσουμε τα ήδη υπάρχοντα κανάλια. Επίσης, θα βοηθήσουμε και θα υποστηρίξουμε το Ευρωπαϊκό Κοινοβούλιο όσο μπορούμε με όλους τους πόρους και μέσω των κανονικών μας δραστηριοτήτων, δηλαδή παράγοντας οπτικοακουστικό υλικό, με βίντεο κλιπ στο Eutube - όλα τα πράγματα που κάνουμε σε καθημερινή βάση θα εξασφαλίσουμε ότι χρησιμοποιούνται για να κινητοποιήσουν τους ψηφοφόρους και να εμπνεύσουν μια καλή και ζωντανή συζήτηση στις εκλογές του Ευρωπαϊκού Κοινοβουλίου.
<P>
Θέμα: Ενημέρωση των Ευρωπαίων για συμμετοχή στις ευρωπαϊκές εκλογές
<P>
" πρόσφατη διεθνής οικονομική αστάθεια που έθεσε σε δοκιμασία διεθνή και ευρωπαϊκά τραπεζικά συστήματα προκάλεσε έντονη ανησυχία στους απλούς ευρωπαίους πολίτες, οι οποίοι δεν είδαν να προτείνονται λύσεις σε επίπεδο ΕΕ και δεν διαπίστωσαν ένδειξη ευρωπαϊκής αλληλεγγύης κατά την κρίσιμη αυτή περίσταση.
<P>
Ποια μέτρα και ποιες ενέργειες προτείνει η Επιτροπή για ενημέρωση των ευρωπαίων πολιτών επί των ευρωπαϊκών πολιτικών και λύσεων σε επίπεδο ΕΕ ή κρατών μελών, σε περιόδους κρίσεων και έκτακτων πολιτικοοικονομικών εξελίξεων; Πώς προγραμματίζεται η διαμόρφωση της προεκλογικής ενημέρωσης και παρακίνησης των ευρωπαίων σε συμμετοχή στις ευρωπαϊκές εκλογές και σε συνάρτηση με μια μη ευνοϊκή εξέλιξη σε σημαντικά για την ΕΕ θέματα διεθνών οικονομικών και εμπορικών σχέσεων;
<SPEAKER ID="285" NAME="Margot Wallström">
Αντιπρόεδρος της Επιτροπής. - Γνωρίζω πολύ καλά ότι η χρηματοπιστωτική κρίση και οι επιπτώσεις της στις πραγματικές οικονομίες προκαλούν μεγάλες ανησυχίες σε πολλούς Ευρωπαίους και δεδομένου αυτού, θα έχει ιδιαίτερες επιπτώσεις στις ευρωπαϊκές εκλογές. Δεν προκαλεί έκπληξη, λοιπόν, ότι οι περισσότεροι άνθρωποι θα ήθελαν η προεκλογική εκστρατεία να εστιάζει στα οικονομικά ζητήματα της καθημερινής μας ζωής, όπως την ανεργία, την οικονομική ανάπτυξη, τον πληθωρισμό και την αγοραστική δύναμη. Οι πιο πρόσφατες δημοσκοπήσεις δείχνουν επίσης ότι ο κόσμος βλέπει τώρα την ΕΕ ως "καταφύγιο" από την τρέχουσα κρίση και θέλει την ΕΕ να προβεί σε ρυθμίσεις σε παγκόσμιο επίπεδο.
<P>
" Επιτροπή συμβαδίζει με τις εξελίξεις. Στις 29 Οκτωβρίου, υιοθετήσαμε ένα πλαίσιο που εστιάζει τόσο στην κρίση των αγορών, αποτρέποντας τις μελλοντικές κρίσεις μέσω μεταρρυθμίσεων της οικονομικής διακυβέρνησης, όσο και στην ελαχιστοποίηση των επιπτώσεων στην απασχόληση και την ανάπτυξη. Οι προτάσεις που ακολουθούν βρίσκονται στο στάδιο προετοιμασίας και αποτελούν κεντρικές στρατηγικές προτεραιότητες για το νομοθετικό πρόγραμμα και το πρόγραμμα εργασίας μας για το 2009, το οποίο παρουσιάσαμε χτες στο Κοινοβούλιο και το οποίο συζητήθηκε.
<P>
Είναι σημαντικό ότι αναγνωρίστηκε η ανάγκη για δράση από την Επιτροπή, το Κοινοβούλιο και το Συμβούλιο και ότι πρόκειται σύντομα να προτείνουμε τη στήριξη της απασχόλησης, της ανάπτυξης και της αλληλεγγύης ως μία από τις διαθεσμικές επικοινωνιακές προτεραιότητες για το επόμενο έτος. Αυτό σημαίνει ότι θα είναι ένα από τα θέματα, πάνω στα οποία θα εργαστούν τα θεσμικά όργανα της ΕΕ και τα κράτη μέλη ως προς τη σύμπραξη για επικοινωνιακή προβολή των δραστηριοτήτων της ΕΕ σε αυτόν τον τομέα. Θα συνταχτούν σχέδια για το βέλτιστο τρόπο δράσης.
<P>
Ανέφερα ήδη τις εκλογές του Ευρωπαϊκού Κοινοβουλίου, που αποτελούν άλλη μία από τις διαθεσμικές προτεραιότητες. Ως προς τις εκλογές, οι προετοιμασίες έχουν προχωρήσει πολύ, καθώς όλοι γνωρίζαμε για ορισμένο διάστημα ότι θα ήταν προτεραιότητα.
<P>
Τα θεσμικά μας όργανα λειτουργούν σε στενή συνεργασία με όλες τις επικοινωνιακές δραστηριότητες για τις εκλογές και η Επιτροπή θα συνεισφέρει ενεργά στην επικοινωνιακή στρατηγική-πλαίσιο που υιοθέτησε το Κοινοβούλιο. Ο στόχος της Επιτροπής είναι να ενημερώσει για τις εκλογές και να προκαλέσει συζήτηση για ουσιαστικά ζητήματα πολιτικής της ΕΕ. Αυτό θα επιτευχθεί εν μέρει από τη χρήση των κεντρικών μας εργαλείων, συμπεριλαμβάνοντας τη χρήση οπτικοακουστικών μέσων και του διαδικτύου, και θα ολοκληρωθεί από πολλές αποκεντρωμένες δραστηριότητες που οργανώνονται από τις αντιπροσωπείες σε κάθε κράτος μέλος σε στενή συνεργασία με τα γραφεία πληροφόρησης του Κοινοβουλίου.
<P>
Αυτά τα γεγονότα πρέπει να ενημερώσουν για το γεγονός ότι ο ψηφοφόρος μπορεί να επιλέξει μεταξύ οραμάτων διαφορετικής πολιτικής για την Ευρώπη και ότι οι εν λόγω επιλογές θα αλλάξουν σημαντικά τις ζωές όλων των πολιτών μας.
<SPEAKER ID="286" NAME="Μαρία Παναγιωτοπούλου-Κασσιώτου" AFFILIATION="PPE-DE">
(EL) Κύριε Πρόεδρε, ευχαριστώ την Αντιπρόεδρο για την απάντηση. Εύχομαι τα μέτρα που προτείνει η Επιτροπή να πραγματοποιηθούν, γιατί από την πρόταση μέχρι την πραγματοποίηση υπάρχει χρόνος, υπάρχει γραφειοκρατία, και δεν ξέρω αν θα φτάσει ο χρόνος μέχρι τις εκλογές, ώσπου να δουν οι πολίτες τα αποτελέσματα.
<P>
Επίσης η χρηματοδότηση και η στρατηγική ενημέρωσης είναι δυνατόν να φέρουν τα αντίθετα αποτελέσματα και, γι' αυτό, χρειάζεται ιδιαίτερη προσοχή για να μη θίξουμε τα ευαίσθητα σημεία των πολιτών, που δεν θέλουν να βλέπουν το χρήμα να σπαταλάται άδικα σε εκδηλώσεις, εκδόσεις και αποκεντρωμένες δραστηριότητες που είπατε.
<P>
Επίσης οι συζητήσεις δεν πείθουν πάντοτε. Γι' αυτό ίσως θα πρέπει να αναγνωρίσουμε τα μέσα που έχουμε στη διάθεσή μας και να είμαστε πιο ειλικρινείς με τους πολίτες.
<SPEAKER ID="287" NAME="Josu Ortuondo Larrea" AFFILIATION="ALDE">
(ES) Κυρία Wallström, πιστεύετε ότι το ζήτημα του αν οι ψηφοφόροι νιώθουν κοντά ή απομακρυσμένοι από τους υποψηφίους έχει επιπτώσεις στο επίπεδο συμμετοχής στις ευρωπαϊκές εκλογές; Συμφωνείτε με το γεγονός ότι ένα κράτος με πληθυσμό 45 εκατομμυρίων έχει μόνο μια εκλογική περιφέρεια για τις εκλογές του Ευρωπαϊκού Κοινοβουλίου; Σε ποιες ενέργειες μπορεί να προβεί η Επιτροπή για να διασφαλίσει ότι κράτη με μεγαλύτερο πληθυσμό έχουν εκλογικές περιφέρειες που είναι πιο κοντά στο λαό;
<SPEAKER ID="288" NAME="Gay Mitchell" AFFILIATION="PPE-DE">
Θα ήθελα μόνο να πω στην Αντιπρόεδρο της Επιτροπής ότι πρέπει να εξετάσουμε την κατάσταση στη Δανία, όπου τώρα συζητούν για αίτηση προσχώρησης στη ζώνη του ευρώ· στην Ισλανδία, όπου η χώρα έχει διασχιστεί· και στη Σουηδία, όπου εξετάζουν σαφώς το ενδεχόμενο προσχώρησης εκ νέου στη ζώνη του ευρώ.
<P>
Για παράδειγμα, ποιος μπορεί να πει στον ιρλανδικό λαό ότι, επειδή έχουν ευρώ και διοικούνται από την Ευρωπαϊκή Κεντρική Τράπεζα, καταφέρνουν να ανταπεξέλθουν πολύ καλύτερα σε αυτήν την κρίση σε σχέση με τις άλλες χώρες; Δεν είναι ώρα να ξεκινήσουμε να εντείνουμε την κουβέντα μας για την Ευρωπαϊκή Ένωση; Αυτήν την εβδομάδα έχουμε μέλη του Ευρωπαϊκού Κοινοβουλίου από την Ιρλανδία στο παρόν Κοινοβούλιο που κάνουν αρνητικά σχόλια για την Ευρωπαϊκή Ένωση. Ποιος θα κάνει θετικά σχόλια και θα ισχυριστεί καλά πράγματα για εμάς, ώστε ο κόσμος να μάθει τα οφέλη που προκύπτουν από την Ευρωπαϊκή Ένωση και το ευρώ;
<SPEAKER ID="289" NAME="Margot Wallström">
Αντιπρόεδρος της Επιτροπής. - Προσπάθησα να κάνω το χρέος μου επισκεπτόμενη την Ιρλανδία την προηγούμενη εβδομάδα. Προσπάθησα να εξηγήσω ποιες νομίζω ότι είναι οι προστιθέμενες αξίες της ευρωπαϊκής συνεργασίας. Νομίζω ότι η συζήτηση σχετικά με το ευρώ και γιατί είναι προς όφελος της Ιρλανδίας να ανήκει στη ζώνη του ευρώ πηγαίνει καλά τώρα, αλλά εγείρει το βασικό ερώτημα του ποιος θα συνηγορήσει υπέρ της Ευρωπαϊκής Ένωσης. Ποιος θα μιλήσει για την Ευρωπαϊκή Ένωση; Πού έγκειται η ευθύνη; Δεν μπορούμε να βασιστούμε στις Βρυξέλλες για να τα κάνει όλα αυτά. Πρέπει να καταμεριστούν και να γίνουν με συνεργασία.
<P>
Στην πραγματικότητα πιστεύω ότι η πολιτική αντιπαράθεση και συζήτηση είναι καλές, διότι υπάρχουν διαφορετικές εκδοχές, διαφορετικά προγράμματα κτλ. Πιστεύω ότι βοηθά για να αυξηθεί το ενδιαφέρον και είναι καλό τελικά για το αποτέλεσμα της ψηφοφορίας. Φυσικά θέλουμε να ενθαρρύνουμε και να παρακινήσουμε μια έντονη συζήτηση σχετικά με την ευρωπαϊκή ατζέντα και τα ευρωπαϊκά θέματα. Πρέπει όλοι να είμαστε υπέρμαχοι. Για αυτό το λόγο είμαι περήφανη και χαρούμενη που εμείς, για πρώτη φορά, έχουμε αυτού του είδους το πλαίσιο συμφωνημένης εταιρικής σχέσης για την επικοινωνία. Δεν το είχαμε ποτέ ξανά.
<P>
Έτσι πρέπει να αποφασίσουμε να μοιραστούμε την ευθύνη να είμαστε υποστηρικτές και επίσης να ακούμε τις ανησυχίες των ανθρώπων σε όλη την Ευρώπη, γιατί πραγματικά η επικοινωνία είναι που μετράει και όχι η πληροφόρηση. Ακούτε καλύτερα, εξηγείτε καλύτερα και να κινείστε σε τοπικό επίπεδο: αυτό επαναλαμβάνω σε σχέση με την επικοινωνία. " εκστρατεία θα διεξάγεται διαφορετικά σε διαφορετικά κράτη μέλη, διότι θα πρέπει να προσαρμόζεται στις εθνικές συνθήκες. Αυτό προσπαθούμε να κάνουμε τώρα. Προσπαθούμε να επιταχύνουμε όσο περισσότερο μπορούμε, αλλά πρέπει επίσης να σεβαστούμε το δημοσιονομικό κανονισμό και το σύνολο των κανόνων. Πρέπει να είμαστε σωστοί σε ό,τι κάνουμε. Είχαμε μια συνεδρίαση σήμερα που θα συνεχιστεί. Θα προσπαθήσουμε να αντιδράσουμε όσο μπορούμε καλύτερα στο αναλυτικό χρονοδιάγραμμα του Κοινοβουλίου για το σχεδιασμό των εκλογών του Ευρωπαϊκού Κοινοβουλίου.
<P>
Νομίζω ότι θα μπορούμε ήδη να κατανείμουμε και να ξοδέψουμε χρήματα φέτος, αλλά, φυσικά, όσο περισσότερους πόρους έχουμε στη διάθεσή μας τόσο περισσότερο θα μας βοηθήσουν να οργανώσουμε περισσότερες δραστηριότητες τον επόμενο χρόνο. Επαναλαμβάνω ότι νομίζω πως πρέπει να εξετάσουμε τη χρήση οπτικοακουστικών μέσων και του διαδικτύου εκτενέστερα για να έχουμε αποτελέσματα και να προσεγγίσουμε τους νέους ανθρώπους.
<SPEAKER ID="290" NAME="Josu Ortuondo Larrea" AFFILIATION="ALDE">
(ES) Με συγχωρείτε, αλλά δεν άκουσα την απάντηση στις ερωτήσεις μου από την Αντιπρόεδρο της Επιτροπής.
<SPEAKER ID="291" NAME="Πρόεδρος">
Σημειώνουμε την απάντηση που έδωσε η Επιτροπή, αλλά δεν έχουμε την αρμοδιότητα ή τις ικανότητες να εκτιμήσουμε το εύρος της απάντησης αναφορικά με την ουσία της.
<P>

<P>
Θέμα: Επικοινωνιακή στρατηγική της Επιτροπής για το δημοψήφισμα στην Ιρλανδία
<P>
Ποια ήταν η επικοινωνιακή στρατηγική της Επιτροπής και των μελών της κατά τη διάρκεια της περιόδου προ του δημοψηφίσματος στην Ιρλανδία;
<SPEAKER ID="293" NAME="Margot Wallström">
Αντιπρόεδρος της Επιτροπής. - Θα ήθελα να τονίσω ότι στη Συνθήκη της Λισαβόνας, η Ευρωπαϊκή Επιτροπή εργάστηκε μέσω των αντιπροσωπειών της και σε στενή συνεργασία με τα κράτη μέλη για να παρέχει πραγματική και αντικειμενική πληροφόρηση στους πολίτες της ΕΕ. Υποστηρίξαμε αυτό το έργο με επικοινωνιακά πακέτα που περιλάμβαναν διάφορα υλικά, όπως ενημερωτικά δελτία, παρουσιάσεις και βασικά μηνύματα. Παρείχαμε επίσης εκπαίδευση και ενημέρωση για τους Επιτρόπους, τα μέλη των αντιπροσωπειών, τα κέντρα άμεσης πληροφόρησης της Ευρώπης και άλλους πυρήνες πληροφόρησης.
<P>
Αναγνωρίζοντας τη σημασία του δικτύου, δημιουργήσαμε μια αποκλειστική ιστοσελίδα με εκτενείς πληροφορίες για τη Συνθήκη της Λισαβόνας που κυκλοφορεί σε 23 επίσημες γλώσσες. Σε αυτή τη βάση, οι αντιπροσωπείες της Επιτροπής στα κράτη μέλη ανέπτυξαν υλικό που προσαρμόζεται στις τοπικές ανάγκες και ταιριάζει καλύτερα για την ενημέρωση των πολιτών. Επιπλέον, οι αντιπροσωπείες, συμπεριλαμβάνοντας αυτή στην Ιρλανδία, συνέταξαν επικοινωνιακά σχέδια σε στενή συνεργασία με την εθνική κυβέρνηση και τα γραφεία πληροφόρησης του Ευρωπαϊκού Κοινοβουλίου στα κράτη μέλη.
<P>
Οι δραστηριότητες που σχεδιάσαμε συμπεριλαμβάνουν την εκπαίδευση των δημοσιογράφων και των πολλαπλασιαστών, τις δημοσιεύσεις φυλλαδίων, την οργάνωση συζητήσεων με την κοινωνία των πολιτών και επίσης δημόσιες εκδηλώσεις σε σχολεία και πανεπιστήμια. Έτσι, οι πολίτες λαμβάνουν την κατάλληλη πληροφόρηση στη γλώσσα τους και η οποία απευθύνεται στις πραγματικές ανησυχίες τους.
<SPEAKER ID="294" NAME="Γεώργιος Παπαστάμκος" AFFILIATION="PPE-DE">
(EL) Κύριε Πρόεδρε, ευχαριστώ την κυρία Αντιπρόεδρο. " συμπληρωματική μου ερώτηση εμπεριέχει μία πρόταση: κυρία Αντιπρόεδρε της Επιτροπής, επισκεφτείτε - όχι μόνο εσείς - το Κολλέγιο των Επιτρόπων, την Ιρλανδία σε πολιτικά εύθετο χρόνο για το ιρλανδικό ζήτημα και ανοίξτε μία συζήτηση με τους πολίτες της Ιρλανδίας, απαντήστε στα ερωτήματά τους όλο το Κολλέγιο των Επιτρόπων "in toto".
<P>
Οργανώστε μία συζήτηση με όλους τους ενδιαφερομένους φορείς, η οποία να τύχει τηλεοπτικής κάλυψης, για να την παρακολουθήσει ο ιρλανδικός λαός, το ιρλανδικό εκλογικό σώμα, και να απαντήστε επί τόπου στα αγωνιώδη ερωτήματά του.
<SPEAKER ID="295" NAME="Armando França" AFFILIATION="PSE">
(PT) Κύριε Πρόεδρε, Επίτροπε, για δύο μήνες στις πολιτικές ατζέντες και σε εκείνες των μέσων ενημέρωσης κυριαρχούσε η χρηματοπιστωτική και οικονομική κρίση. Το δημοψήφισμα στην Ιρλανδία ή οι δυσκολίες της Τσεχικής Δημοκρατίας σχετικά με τη Συνθήκη της Λισαβόνας δεν αναφέρθηκαν ουσιαστικά στα μέσα. Δεν νιώθετε την ανάγκη ότι η στρατηγική ενημέρωσης και η επικοινωνιακή στρατηγική πρέπει να ενισχυθούν τώρα, δεδομένης της ανάγκης και της επείγουσας κατάστασης να τεθεί σε ισχύ η Συνθήκη της Λισαβόνας και επίσης ως πολιτική απάντηση για την αντιμετώπιση της τρέχουσας κρίσης;
<SPEAKER ID="296" NAME="Mairead McGuinness" AFFILIATION="PPE-DE">
Θα είμαι σύντομη. Πρώτα από όλα, θα ήθελα να συγχαρώ την Επίτροπο ιδιαίτερα για τις προσπάθειες της στο εν λόγω ζήτημα. Ως πρώην δημοσιογράφος, επιτρέψτε μου να επισημάνω ότι ενώ μια συνεδρίαση της Επιτροπής μπορεί να είναι ενδιαφέρουσα για την Επιτροπή, δεν μπορούμε να αναγκάσουμε τον κόσμο να την παρακολουθήσει.
<P>
Το πρόβλημα είναι ότι η πληροφόρηση χωρίς συναίσθημα δεν θα γίνει αποδεκτή και φοβάμαι ότι η Ευρώπη είναι αρκετά μουντή και ανιαρή - με εξαίρεση τον καλό εαυτό σας - έτσι πρέπει να το εξετάσετε κι αυτό.
<P>
Μπορώ επίσης να πω, ως πρώην δημοσιογράφος - και είναι φρικτό που το λέω σε κοινό - ότι με έφεραν εδώ και στην Επιτροπή, σε πολλές περιπτώσεις, και οι γκρι τοίχοι και οι μουντές παρουσιάσεις δεν διέγειραν τα ευρωπαϊκά μου γονίδια. Πρέπει να αντιμετωπίσετε αυτό το ζήτημα. Τέλος, εάν η Ιρλανδική Κυβέρνηση, όπως αναφέρατε, είχε ακούσει καλύτερα, είχε εξήγήσει καλύτερα και είχε κινηθεί σε τοπικό επίπεδο, θα είχε το "ναι".
<SPEAKER ID="297" NAME="Πρόεδρος">
Οι ερωτήσεις αριθ. 38 έως 41 θα απαντηθούν γραπτώς.
<SPEAKER ID="298" NAME="Γεώργιος Παπαστάμκος" AFFILIATION="PPE-DE">
(EL) Παρακαλώ την κυρία Αντιπρόεδρο να απαντήσει στα συμπληρωματικά μας ερωτήματα.
<SPEAKER ID="299" NAME="Margot Wallström">
Αντιπρόεδρος της Επιτροπής. - Νομίζω ότι ίσως ο Πρόεδρος ξέχασε να μου δώσει την ευκαιρία να απαντήσω στα συγκεκριμένα ερωτήματά σας. Φυσικά παίρνουμε σημαντικά μαθήματα από ό,τι συνέβη στο δημοψήφισμα και θεωρώ ότι έχετε δίκιο που επισημάνατε ότι ίσως να υπήρχαν περισσότερες θετικές ψήφοι. Ακολουθήσαμε την συμβουλή εκείνη την περίοδο και σεβαστήκαμε πλήρως την επιθυμία να μην θεωρηθεί ότι παρεμβήκαμε στη συζήτηση στην Ιρλανδία, αλλά ίσως σήμερα οι Ιρλανδοί να θέλουν να στείλουν περισσότερες προσκλήσεις ευρέως. Ενθάρρυνα όλους τους συναδέλφους μου να πάνε εκεί και να συμμετάσχουν στη συζήτηση με τους Ιρλανδούς. Με τυχόν τηλεοπτική μετάδοση, δεν είμαι σίγουρη ότι θα είναι πάντα εξίσου πειστικό, αλλά εκτιμούμε την προσοχή των μέσων.
<P>
Συνεργαζόμαστε τώρα με την Ιρλανδική Κυβέρνηση για να ολοκληρώσουμε ένα μνημόνιο κατανόησης, στο οποίο εξετάζουμε τα πράγματα που πρέπει να γίνουν, τόσο βραχυπρόθεσμα όσο και μακροπρόθεσμα για να βεβαιωθούμε ότι έχουμε καλύτερη πολιτική αγωγή, ότι συνεργαζόμαστε με τους δημοσιογράφους, ότι έχουμε ίσως μια πιο συναισθηματική προσέγγιση σε ορισμένα από τα ζητήματα, ωστόσο, ταυτόχρονα, σεβόμαστε την ιρλανδική νομοθεσία και τους κανόνες.
<P>
Παίρνουμε μαθήματα και νομίζω ότι θα ακολουθήσουμε κατά γράμμα τη συμβουλή σας για να πάτε εκεί και να αποκριθείτε σε οτιδήποτε από την αγροτική πολιτική, την αλιευτική πολιτική έως το εμπόριο κτλ. Αυτός είναι ο τρόπος να αντιμετωπίσουμε την πρόκληση. Ελπίζω ότι θα υποκινήσουμε μια καλή συζήτηση. Ευχαριστώ που μου δώσατε αυτό το χρόνο.
<P>
Θέμα: Ενδοαφρικανικά μεταναστευτικά ρεύματα
<P>
" συσσώρευση εσωτερικών προβλημάτων σε ορισμένες αφρικανικές χώρες και οι προσδοκίες για μετανάστευση στην Ευρώπη προκάλεσαν την μετοίκηση εκατοντάδων χιλιάδων πολιτών της Αφρικής νοτίως της Σαχάρας προς τις βορειότερες χώρες, όπως είναι η Λιβύη, το Μαρόκο, η Μαυριτανία και η Σενεγάλη.
<P>
Είναι ενήμερη η Επιτροπή σχετικά με την κατάσταση αυτή και, αν τούτο συμβαίνει, έχει προβλέψει οποιαδήποτε μέτρα για να απαλύνει τις άθλιες συνθήκες διαβίωσης των εν λόγω αφρικανών μεταναστών και να μετριάσει τις πιέσεις που υφίστανται οι χώρες της βόρειας Αφρικής λόγω των ασυνήθιστων αυτών δημογραφικών μετακινήσεων;
<SPEAKER ID="301" NAME="Margot Wallström">
Αντιπρόεδρος της Επιτροπής. - Τώρα είμαστε σε τελείως διαφορετικό χώρο πολιτικής. " Επιτροπή γνωρίζει απολύτως ότι η φτώχεια, η οποία σε συνδυασμό με άλλους παράγοντες, όπως την αστάθεια, την κλιματική αλλαγή και τις παραβάσεις ανθρωπίνων δικαιωμάτων, οδηγεί τους μετανάστες σε δύσκολο, ορισμένες φορές τραγικό ταξίδι. " Επιτροπή είναι ενεργή σε όλα τα μέτωπα, πρωταρχικώς μέσω του πολιτικού διαλόγου που διεξάγεται με αυτές τις χώρες και μέσω του Ευρωπαϊκού Ταμείου Ανάπτυξης και του στόχου της για την καταπολέμηση της φτώχειας.
<P>
Ως αντίδραση στα τραγικά συμβάντα στη Θεούτα και τη Μελίγια και ως μέρος της παγκόσμιας προσέγγισης που ενέκρινε το Ευρωπαϊκό Συμβούλιο προς το τέλος του 2005, η Ευρωπαϊκή Ένωση επιθυμούσε εποικοδομητικό διάλογο με την Αφρική για τη σύνδεση μεταξύ μετανάστευσης και ανάπτυξης σύμφωνα με τη διαδικασία του Ραμπάτ αναφορικά με τη μεταναστευτική οδό της Δυτικής Αφρικής, η οποία σύντομα διαδέχτηκε τη Διάσκεψη του Παρισιού στις 25 Νοεμβρίου και τη διαδικασία της Τρίπολης που αφορά το σύνολο της Αφρικής.
<P>
" εταιρική σχέση αναφορικά με τη μεταναστευτική κινητικότητα και την απασχόληση ξεκίνησε στη σύνοδο κορυφής ΕΕ-Αφρικής το Δεκέμβριο του 2007 στη Λισαβόνα. " λανθάνουσα ιδέα είναι ότι η εταιρική σχέση πρέπει να βρει λύσεις για τη μετανάστευση συνδέοντας τις με τα ζητήματα απασχόλησης.
<P>
Το Κέντρο ενημέρωσης και διαχείρισης της μετανάστευσης που εγκαινιάστηκε από τον αρμόδιο επί της ανάπτυξης και ανθρωπιστικής βοήθειας Επίτροπο και τον Πρόεδρο του Μαλί Touré στο Μπαμάκο στις 6 Οκτωβρίου, επεξηγεί την πρακτική εφαρμογή της ενοποιημένης προσέγγισης που προσπαθεί να προωθήσει η Επιτροπή. Επιπλέον, είναι έτοιμο να αναπαραγάγει αυτό το παράδειγμα σε οποιοδήποτε άλλο μέρος της Δυτικής Αφρικής.
<P>
Αναφορικά με τις συνθήκες ζωής των μεταναστών, ένας από τους στόχους του προγράμματος μετανάστευσης και ασύλου είναι να προστατεύσουμε τα δικαιώματα των μεταναστών, μεταξύ άλλων, ενισχύοντας την ικανότητα των κυβερνήσεων και των συμμετεχόντων σε χώρες διέλευσης ή προορισμού, όπως οι χώρες της βόρειας Αφρικής για να βοηθήσουν τους μετανάστες, ιδιαίτερα υπό συγκεκριμένες συνθήκες.
<P>
Για παράδειγμα, η Ευρωπαϊκή Κοινότητα πρόσφατα χορήγησε χρηματοδότηση σύμφωνα με το πρόγραμμα για τα ακόλουθα σχέδια: τη συνέχιση της χρηματοδότησης του γραφείου της Λιβύης του Ύπατου Αρμοστή για τους Πρόσφυγες, το οποίο παίζει βασικό ρόλο στην προώθηση των δικαιωμάτων των προσφύγων και των αιτούντων άσυλο· τη βελτίωση της προστασίας των συνθηκών ζωής των διεθνών μεταναστών στη Βόρεια Αφρική, ενισχύοντας την ικανότητα των οργανισμών της κοινωνίας των πολιτών στον τομέα της προώθησης των δικαιωμάτων των μεταναστών στη Βόρεια Αφρική και ένα πρόγραμμα που δίνει τη δυνατότητα σε μετανάστες του λιβυκού Μαρόκο να επιστρέψουν στα σπίτια τους εκουσίως με αξιοπρεπείς συνθήκες.
<P>
Τέλος, η Επιτροπή χρησιμοποιεί το πρόγραμμα για να χρηματοδοτήσει πολλά έργα στην υποσαχάρια Αφρική που αφορούν την πρόληψη της παράνομης μετανάστευσης, την προώθηση της νόμιμης μετανάστευσης, τη σύνδεση μεταξύ μετανάστευσης και ανάπτυξης και την προώθηση της άσκησης παρέμβασης για πρόσφυγες και αιτούντες άσυλο.
<SPEAKER ID="302" NAME="Manuel Medina Ortega" AFFILIATION="PSE">
(ES) Σας ευχαριστώ πολύ, κυρία Αντιπρόεδρε, μου δώσατε αρκετές πληροφορίες σχετικά με το ζήτημα που έθεσα και σας ευχαριστώ για τη λεπτομερή ενημέρωση. Νιώθω ότι η νέα φάση της Επιτροπής είναι σημαντική. Ειδικότερα, το σχέδιο Μπαμάκο παρέχει ένα σημείο σύγκλισης για την Ευρωπαϊκή Ένωση σε σχέση με τη μετανάστευση. Γνωρίζω ότι μόλις άρχισε, έτσι η ερώτησή μου μπορεί να είναι πρόωρη, αλλά ήθελα να ρωτήσω το εξής στην Επιτροπή. Εάν αυτό το σχέδιο Μπαμάκο (Μαλί) έχει καλά αποτελέσματα σε σχέση με τη μετανάστευση, πιστεύει η Επιτροπή ότι αυτή η εμπειρία μπορεί να επεκταθεί γύρω από τη νότια Μεσόγειο;
<SPEAKER ID="303" NAME="Colm Burke" AFFILIATION="PPE-DE">
Κύριε Πρόεδρε, επί της διαδικασίας, θα ήθελα να αναφέρω κάτι σχετικό με την τελευταία σύνοδο. Λυπάμαι που το αναφέρω στο παρόν στάδιο, αλλά κατά την τελευταία σύνοδο δόθηκαν λιγότερα από 15 λεπτά για τρεις ερωτήσεις - 38, 39 και 40 - οι οποίες συνδέονταν αρκετά μεταξύ τους.
<P>
Το θεωρώ ατυχία που δεν απαντήθηκαν, διότι νομίζω ότι θα μπορούσαν να έχουν απαντηθεί και στην τελευταία σύνοδο δόθηκαν μόνο άλλα 15 λεπτά. Είχα καταλάβει ότι ήταν 20 λεπτά.
<SPEAKER ID="304" NAME="Πρόεδρος">
Νομίζω ότι έχετε δίκιο. Θα το σημειώσω, αλλά δεν έχω άλλη επιλογή προς το παρόν.
<SPEAKER ID="305" NAME="Margot Wallström">
Αντιπρόεδρος της Επιτροπής. - Κι εγώ μαθαίνω συνέχεια σε αυτή τη δουλειά. Μαθαίνω ότι παρόμοια σχέδια - όπως το σχέδιο Μπαμάκο - σχεδιάζονται για άλλες χώρες της Δυτικής Αφρικής, όπως τη Σενεγάλη. Έτσι, προφανώς, βρίσκεται ήδη στην ημερήσια διάταξη και η Επιτροπή δεσμεύεται πλήρως για την ανάπτυξη παρόμοιων σχεδίων σε άλλες χώρες.
<P>
Θέμα: Έναρξη του διαλόγου για την Κούβα
<P>
Τα συμπεράσματα του Συμβουλίου της 23ης Ιουνίου του 2008 για την Κούβα έγιναν δεκτά με μεγάλη ικανοποίηση από τους δημοκρατικούς παράγοντες στη νήσο, οι οποίοι εκτιμούν ότι η άνευ όρων απελευθέρωση όλων των πολιτικών κρατουμένων πρέπει να αποτελεί βασική προτεραιότητα για την ΕΕ, ενώ παράλληλα συνάδει με τον σεβασμό στα ανθρώπινα δικαιώματα και την πραγματική πορεία προς μία πολυφωνική δημοκρατία.
<P>
Σύμφωνα με τις δεσμεύσεις που αναφέρονται στα συμπεράσματα του Συμβουλίου, μπορεί να υποδείξει η Επιτροπή εάν έχουν πραγματοποιηθεί ήδη επαφές μεταξύ μελών της και εκπροσώπων της κοινωνίας των πολιτών και της δημοκρατικής αντιπολίτευσης, και επίσης, ποια αποτελεσματικά μέτρα λαμβάνει προκειμένου να εμβαθύνει στο διάλογο με τους εν λόγω εκπροσώπους και με ποιον τρόπο διασφαλίζει ότι οι προβλεπόμενες δράσεις προς όφελος της κοινωνίας των πολιτών (όπως τα έργα μικρής κλίμακας για την προώθηση της κοινωνικής ένταξης και συνοχής) δεν θα καταλήξουν να υφίστανται παρεμβάσεις από επίσημους οργανισμούς;
<SPEAKER ID="307" NAME="Margot Wallström">
Αντιπρόεδρος της Επιτροπής. - " Επιτροπή διατηρεί τακτική άμεση επαφή με την κοινωνία των πολιτών σε όλες τις χώρες του κόσμου, συμπεριλαμβανομένης της Κούβας. Ο ρόλος της Επιτροπής στην Κούβα εκτιμάται και υποστηρίζεται από την κοινωνία των πολιτών και από ομάδες της αντιπολίτευσης. " αντιπροσωπεία της Επιτροπής στην Κούβα δέχεται τακτικά αντιπροσώπους της κοινωνίας των πολιτών και των ομάδων της αντιπολίτευσης και οι διευθύνσεις της Επιτροπής στις Βρυξέλλες επιδιώκουν μια πολιτική ανοιχτών θυρών ένατι οποιουδήποτε προσώπου ή οργανισμού επιθυμεί εποικοδομητικό διάλογο σχετικά με την Κούβα ή τυχόν άλλη χώρα.
<P>
" συνεδρίαση που ξεκίνησε εκ νέου πολιτικό διάλογο μεταξύ της Ευρωπαϊκής Ένωσης και της Κούβας, μετά τα συμπεράσματα του Συμβουλίου της 23ης Ιουνίου που κατήγγειλαν τα διπλωματικά μέτρα που εγκρίθηκαν το 2003, ήταν η συνεδρίαση της υπουργικής τρόικα της ΕΕ για την Κούβα στις 16 Οκτωβρίου 2008 στο Παρίσι. Το θετικό πνεύμα που κυριάρχησε στη συνεδρίαση επέτρεψε τη διεξαγωγή ειλικρινών και ανοιχτών συζητήσεων για θέματα κοινού ενδιαφέροντος, όπως η διεθνής χρηματοπιστωτική κρίση, τα ανθρώπινα δικαιώματα, η συνεργασία με την Κούβα και η μεταρρύθμιση των "νωμένων Εθνών.
<P>
" Επιτροπή πιστεύει σθεναρά - και ο αρμόδιος για την ανάπτυξη και ανθρωπιστική βοήθεια Επίτροπος το δήλωσε σε διάφορες περιστάσεις - ότι ο ειλικρινής και ανοιχτός διάλογος μεταξύ της ΕΕ και της Κούβας παρέχει το καλύτερο πλαίσιο για συζήτηση αναφορικά με θέματα κοινού ενδιαφέροντος για τις δύο πλευρές, συμπεριλαμβανομένων ζητημάτων που αφορούν τα ανθρώπινα δικαιώματα.
<SPEAKER ID="308" NAME="Antonio Masip Hidalgo" AFFILIATION="PSE">
(ES) Εξ ονόματος του κυρίου Yañez-Barnuevo, σας ευχαριστώ για την απάντησή σας. Ωστόσο, Επίτροπε, πρέπει να πω στον κύριο Michel ότι οι ενέργειες, τα λόγια και οι χειρονομίες του είναι ζωτικής σημασίας στις άμεσες επαφές που γίνονται με την κουβανική δημοκρατική αντιπολίτευση αναφορικά με την υλοποίηση των συμπερασμάτων προτεραιότητας του Συμβουλίου, τη μείωση των επιπτώσεων από την απαίσια δικτατορία του Κάστρο και την ενθάρρυνση της ελευθερίας.
<SPEAKER ID="309" NAME="Margot Wallström">
Αντιπρόεδρος της Επιτροπής. - Θα διαβιβάσω φυσικά στο συνάδελφό μου όλες τις απαντήσεις και τις αντιδράσεις του Κοινοβουλίου. Νομίζω ότι επισκέφτηκε προσφάτως την Κούβα, αλλά, φυσικά ως σήμερα δεν είχαμε την ευκαιρία να αναπτύξουμε αυτό το πλαίσιο. Εάν τον γνωρίζω καλά, νομίζω ότι έγκειται σίγουρα στα ενδιαφέροντά του και θα επιδείξει ανοιχτή στάση και προθυμία να ακούσει. Αυτό φυσικά αφορά μέρος του τι πρέπει να πράξουμε στο εξής. Σίγουρα έγκειται και στα ενδιαφέροντα της Επιτροπής.
<SPEAKER ID="310" NAME="Πρόεδρος">
Τα μέλη που κατέθεσαν τις άλλες ερωτήσεις δεν είναι παρών και συνεπώς θα δοθούν γραπτές απαντήσεις για τις ερωτήσεις αριθ. 51 έως 58.
<P>

<P>
Θέμα: Ευρώπη - ελκυστικότερος χώρος για ερευνητές
<P>
Σύμφωνα με στατιστικά στοιχεία, η Ευρωπαϊκή Ένωση παράγει περισσότερους πτυχιούχους θετικών επιστημών σε σχέση με τις "ΠΑ και την Ιαπωνία. Παρόλα αυτά, σχετικές έρευνες δείχνουν, ότι η Ευρώπη αδυνατεί να κρατήσει αυτό το μεγάλο ποσοστό των πτυχιούχων ερευνητών επιστημόνων της, με αποτέλεσμα να υπάρχει διαρροή σε χώρες εκτός ΕΕ. Το γεγονός αυτό είναι εύλογο να εμπνέει ιδιαίτερη ανησυχία, ιδίως αυτή τη στιγμή που η Ευρώπη φιλοδοξεί να γίνει η δυναμικότερη, βασισμένη στη γνώση, οικονομία του πλανήτη.
<P>
Σε ποιους κυρίως παράγοντες οφείλεται το φαινόμενο αυτό και ποιος ο αντίκτυπός του για την ΕΕ; Διαθέτει η Επιτροπή στατιστικά στοιχεία σχετικά με την απασχόληση των πτυχιούχων ερευνητών ανά κράτος μέλος;
<SPEAKER ID="312" NAME="Janez Potočnik">
Μέλος της Επιτροπής. - Οι ερευνητές βρίσκονται στο επίκεντρο της δημιουργίας γνώσης, μεταφοράς και εξερεύνησης. Για την Ευρώπη αποτελούν το κλειδί για να μετατρέψουν την πέμπτη ελευθερία - την ελευθερία της κυκλοφορίας της γνώσης - σε πραγματικότητα και με αυτό να διαμορφώσουν την οικονομία της γνώσης.
<P>
Οι ανθρώπινοι πόροι για έρευνα αντικατοπτρίζονται πράγματι καλύτερα από τον αριθμό των νέων πτυχιούχων πανεπιστημίου. Το σημείο αναφοράς που υιοθέτησε το Συμβούλιο Εκπαίδευσης το 2003 για να αυξήσει κατά 15% τον αριθμό των πτυχιούχων στα κράτη μέλη και να μειώσει την έλλειψη ισορροπίας ως προς το φύλο έχει επιτευχθεί. Το 2006 στην ΕΕ των 27 υπήρχαν περίπου 200.000 περισσότεροι απόφοιτοι μαθηματικών, επιστημονικών και τεχνολογικών σχολών σε σύγκριση με το 2000.
<P>
Είναι σαφές ότι δεν ασχολούνται με την έρευνα όλοι οι απόφοιτοι πανεπιστημίων. Για την Ευρωπαϊκή Ένωση, ένας επιπρόσθετος παράγοντας για αυτό είναι ότι λόγω του χαμηλότερου ποσοστού συμμετοχής των ιδιωτικών επενδύσεων στην έρευνα στην Ευρώπη σε σχέση με άλλες ηπείρους, η αγορά για ερευνητές στην ΕΕ είναι σχετικά μικρότερη συγκριτικά με εκείνες των ανταγωνιστών μας.
<P>
Επιπλέον, υπάρχει μεγάλος ανταγωνισμός για την προσέλκυση και διατήρηση των πιο ταλαντούχων ερευνητών. Είναι, πρώτα από όλα, ανταγωνισμός μεταξύ ερευνητικών και άλλων οικονομικών τομέων. Αλλά υπάρχει επίσης ανταγωνισμός μεταξύ χωρών και περιοχών του κόσμου - ειδικότερα στις "ΠΑ, αλλά και ολοένα και περισσότερο στην Κίνα και την Ινδία.
<P>
" Ευρωπαϊκή Ένωση αντιμετωπίζει την επερχόμενη συνταξιοδότηση των γενιών των ερευνητών στην Ευρώπη με καμία προοπτική πλήρους αντικατάστασής τους. " κατάσταση θα επιδεινωθεί, εάν οι νέοι δεν έλκονται από το επάγγελμα του ερευνητή. Αυτό που διακυβεύεται είναι εάν η Ευρώπη μπορεί μακροπρόθεσμα να παραμείνει και να εξελιχθεί περαιτέρω ως τοποθεσία παγκόσμιου βεληνεκούς για έρευνα και ανάπτυξη.
<P>
Είναι γεγονός ότι οι ερευνητές στην Ευρώπη αντιμετωπίζουν ακόμα σοβαρά εμπόδια και έλλειψη ευκαιριών. Όταν συζητώ με ερευνητές σε όλη την Ευρώπη, ακούω για μη ελκυστικές εργασιακές συνθήκες και προοπτικές σταδιοδρομίας, μια συχνά επισφαλή κατάσταση και βραχυπρόθεσμες συμβάσεις. Επιπλέον, πολλοί ερευνητές εκπαιδεύονται ακόμα με τρόπο που δεν τους παρέχει τις απαιτούμενες ικανότητες σε μια σύγχρονη οικονομία της γνώσης. Υπάρχουν ισχυρά αντικίνητρα για τους ερευνητές που επιθυμούν να υποβάλλουν αιτήσεις για θέσεις εργασίας στον ακαδημαϊκό τομέα και τη βιομηχανία και αντιστρόφως. Τέλος, ο δομικός κατακερματισμός της αγοράς εργασίας των ευρωπαίων ερευνητών εμποδίζει τη διασυνοριακή κινητικότητα των ερευνητών εντός της Ευρωπαϊκής Ένωσης λόγω, κυρίως, της έλλειψης ανοιχτών προσλήψεων βάσει προσόντων και λόγω πολιτιστικών παραγόντων, καθώς και προβλημάτων που προκύπτουν από εξαιρετικά κινητικούς εργαζόμενους σε τομείς, όπως η κοινωνική ασφάλεια, η φορολογία και η μεταβιβασιμότητα των συμπληρωματικών συνταξιοδοτικών δικαιωμάτων.
<P>
Είναι συνεπώς ώρα να εντείνει η Ευρώπη τις προσπάθειές της για να εξασφαλίσει τη διαθεσιμότητα των απαραίτητων ερευνητών για τα επόμενα χρόνια. Γι' αυτόν ακριβώς το λόγο η Επιτροπή τον περασμένο Μάιο πρότεινε μια ευρωπαϊκή εταιρική σχέση για ερευνητές: μια εταιρική σχέση με και μεταξύ των κρατών μελών που περιλαμβάνει ένα εστιασμένο πλαίσιο για γρήγορη πρόοδο σε όλη την Ευρώπη σε βασικούς τομείς που καθορίζουν καλύτερες σταδιοδρομίες και μεγαλύτερη κινητικότητα.
<P>
Το Συμβούλιο ανταποκρίθηκε θετικά σε αυτήν την πρωτοβουλία και θα ξεκινήσουμε σύντομα την υλοποίησή της, επικεντρωμένοι σε εθνικά σχέδια δράσης και αμοιβαία εκμάθηση. Προβλέπονται, επίσης, η παρακολούθηση της προόδου βάσει τεκμηρίων, η συλλογή δεδομένων για την κινητικότητα και μοντέλα σταδιοδρομίας. Έτσι, ενώ σήμερα έχουμε ελάχιστα δεδομένα, ο στόχος είναι να εφοδιαστούμε με καλύτερα στατιστικά στοιχεία που ζητά το αξιότιμο μέλος. Έχουμε πολλά άλλα δεδομένα, αλλά όχι ακριβώς αυτά τα συγκεκριμένα δεδομένα.
<P>
" ανακοίνωση της Επιτροπής για την ευρωπαϊκή εταιρική σχέση για ερευνητές είναι σήμερα υπό εξέταση στο παρόν Κοινοβούλιο. " Επιτροπή αναμένει τη γνώμη του Κοινοβουλίου, η οποία ευχόμαστε να ενισχύσει αυτήν την κοινή προσπάθεια για το μέλλον της έρευνας στην Ευρώπη.
<SPEAKER ID="313" NAME="Εμμανουήλ Αγγελάκας" AFFILIATION="PPE-DE">
(EL) Κύριε Πρόεδρε, ευχαριστώ τον Επίτροπο για την απάντηση. Έχω μια συμπληρωματική ερώτηση που αφορά το έβδομο πρόγραμμα-πλαίσιο για την έρευνα που έχει ένα πακέτο 54 δισεκατομμύρια ευρώ: εάν έχετε στοιχεία κύριε Επίτροπε, μετά από 18 μήνες εφαρμογής του εβδόμου αυτού πλαισίου, για το πώς εξελίσσεται, ποιες χώρες ακολουθούν ικανοποιητικούς ρυθμούς απορρόφησης και ποια τα μεγαλύτερα προβλήματα που εμφανίζονται και εάν η Επιτροπή σκοπεύει να κάνει μια εκτίμηση της πορείας αυτού του χρηματοδοτικού πλαισίου.
<SPEAKER ID="314" NAME="Paul Rübig" AFFILIATION="PPE-DE">
(DE) Κύριε Πρόεδρε, η προσέλκυση ερευνητών φυσικά εξαρτάται και από το καθαρό εισόδημα που λαμβάνουν. Θα συνεργαστούμε με τον Επίτροπο Kovács για να αναπτύξουμε μια πρόταση που θα επιτρέπει στους ερευνητές να μην πληρώνουν φόρο εισοδήματος και η οποία θα διασφαλίζει ότι και οι δωρεές σε ερευνητικούς οργανισμούς δεν θα φορολογούνται ή μπορούν να θεωρούνται ως λειτουργικά έξοδα; Ένα σύστημα αυτού του τύπου εφαρμόζεται ήδη στις "νωμένες Πολιτείες. Δεν θα ήταν πιθανό να διεξαχθεί μια συγκριτική μελέτη, ώστε να μπορέσουμε επίσης να παρέχουμε κίνητρα σε αυτόν τον τομέα;
<SPEAKER ID="315" NAME="Gay Mitchell" AFFILIATION="PPE-DE">
Θα ήθελα να ρωτήσω τον Επίτροπο, πότε πρόκειται να ξαναμελετήσει αυτά τα ερωτήματα και να ακούσει το Κοινοβούλιο, εάν θα επιστρέψει εκ νέου στο ερώτημα της δεοντολογικής έρευνας και των ηθικών ερευνητών. Είναι αρκετά σαφές ότι η καταστροφή των εμβρύων δεν απαιτείται πλέον και ότι υπάρχουν πολλοί ακόμα τρόποι προσέγγισης προς εξερεύνηση. Προτίθεται να ξεκινήσει σήμερα να αξιοποιεί τους πόρους με αυτούς τους άλλους τρόπους προσέγγισης, έτσι ώστε να έχουμε τη δυνατότητα να επιστρέψουμε σε μια πλήρως δεοντολογική ερευνητική βάση στο πλαίσιο της Ευρωπαϊκής Ένωσης;
<SPEAKER ID="316" NAME="Janez Potočnik">
Μέλος της Επιτροπής. - Θα ήθελα να ξεκινήσω λέγοντας ότι φυσικά ακολουθούμε όλα τα δεδομένα και ο,τιδήποτε αφορά το πρόγραμμα πλαίσιο. Είναι διαθέσιμο και μπορούμε να σας παρέχουμε δεδομένα.
<P>
Έχουμε, επίσης, τακτικές εκθέσεις παρακολούθησης, οι οποίες προβλέπονται ως το τέλος του έτους και, επιπλέον, θα έχουμε μια έκθεση προόδου - νομίζω στο τέλος Μαΐου 2009. Αλλά η έκθεση προόδου είναι πολλά περισσότερα: αφορά την παροχή της εισροής ιδεών σχετικά με το πώς πρέπει να προχωρήσουμε στο μέλλον. Μέρος της λογικής υλοποίησης του προγράμματος πλαισίου είναι να παρακολουθούμε ό,τι κάνετε και πού επενδύετε ή δαπανάτε τα κεφάλαια.
<P>
Αναφορικά με το αφορολόγητο εισόδημα: Υποστήριζα πάντα τη χρήση αυτών των μέσων που θα τόνωναν την επιστήμη και την έρευνα, συμπεριλαμβάνοντας αφορολόγητα εισοδήματα. Ένα από τα προβλήματα που πρέπει να αντιμετωπίσουμε στην παρούσα κρίση και δύσκολη κατάσταση είναι πώς θα τονώσουμε την έρευνα και την ανάπτυξη, ώστε να μην είμαστε στην ίδια κατάσταση με τις εταιρείες. Λόγω των πιέσεων, σίγουρα θα εξέταζαν τη μείωση των επενδύσεων στην έρευνα και την ανάπτυξη.
<P>
Αυτός ο τρόπος προσέγγισης είναι μια από τις πιθανότητες, αλλά πρέπει να γνωρίζουμε ότι έχουμε ένα ευέλικτο σύμφωνο σταθερότητας και ανάπτυξης, το οποίο πρέπει να τηρηθεί, και πρέπει να λάβουμε υπόψη ότι η κατάσταση δεν είναι σίγουρα η ίδια σε όλα τα κράτη μέλη. Τα κράτη μέλη έχουν διαφορετικά είδη ελιγμών, τους οποίους καθιέρωσαν κατά τη διάρκεια των καλών εποχών, όταν οι οικονομίες ήταν καλύτερες.
<P>
Τέλος, με ρωτήσατε σχετικά με τη δεοντολογική προσέγγιση, η οποία αναφέρθηκε και σε άλλο ερώτημα. Θεωρώ ότι πραγματικά επενδύσαμε πολλά για την επίτευξη μιας συμφωνίας, στην οποία στηρίζουμε τη δεοντολογική μας προσέγγιση στην επιστήμη και την έρευνα και, επίσης, όταν χρησιμοποιούμε τα προγράμματα πλαίσιο. " συμφωνία είναι δύσκολη. Υπάρχουν διαφορετικές απόψεις στα κράτη μέλη της Ευρωπαϊκής Ένωσης και μπορούμε να είμαστε αρκετά περήφανοι που καθιερώσαμε κάτι σαν σαφείς ηθικές διαδικασίες, οι οποίες, στην πραγματικότητα και στην πράξη, αποδεικνύουν ότι βασίζονται στην πραγματική δεοντολογία.
<SPEAKER ID="317" NAME="Bernd Posselt" AFFILIATION="PPE-DE">
(DE) Κύριε Πρόεδρε, θα ήθελα να ζητήσω συγγνώμη. Συνήθως είμαι πολύ συνεπής, αλλά υπάρχουν πάντα δύο όψεις της συνέπειας και η παρούσα ώρα των ερωτήσεων καθυστέρησε. Συνεπώς, βρισκόμουν στη συνεδρίαση της ομάδας και μόλις είδα στην οθόνη ότι ξεκινούσε ο Επίτροπος Potočnik, ήρθα τρέχοντας και έφτασα τη στιγμή που ξεκίνησε. Θα σας ζητήσω να φανείτε γενναιόδωροι και να απαντήσετε στην ερώτησή μου αριθ. 42, διότι έφτασα στη σύνοδο ολομέλειας τη στιγμή που κλήθηκε ο Επίτροπος Potočnik. Μπορεί να μην με είδατε, αλλά ήρθα τρέχοντας.
<SPEAKER ID="318" NAME="Πρόεδρος">
Κύριε Posselt, είδαμε ήδη ότι φτάσατε, αν και ελαφρώς καθυστερημένα. Βέβαια, δεν ευθύνεστε για αυτήν την αργοπορία, η οποία είναι απολύτως δικαιολογημένη, και το Προεδρείο, στο μεταξύ, είχε την πρόθεση να συνεχίσει με την επόμενη ερώτηση. Θα κάνουμε, όμως, ό,τι μπορούμε για να καλύψουμε την ερώτησή σας σε αυτό το γύρο.
<P>

<P>
Θέμα: Χρηματοδότηση της πράσινης τεχνολογίας
<P>
Στο σημερινό κλίμα οικονομικής ύφεσης και αυξανόμενης ενεργειακής ανασφάλειας, οι πολίτες αναμένουν από την ΕΕ να αναλάβει ηγετικό ρόλο επί του θέματος. Είναι πλέον καιρός για την ΕΕ και τα κράτη μέλη της να επιταχύνουν και να ενισχύσουν τις επενδύσεις στον τομέα της καινοτομίας και της τεχνολογίας. Είναι απαραίτητο να περάσει το μήνυμα ότι η ΕΕ είναι ικανή να αναλάβει ηγετικό ρόλο στον τομέα των πράσινων τεχνολογιών, με την προϋπόθεση ότι θα ενεργήσει πάραυτα, χωρίς καθυστέρηση. " πρόκληση που συνιστά η αλλαγή του κλίματος είναι μια πραγματική ευκαιρία για τους επενδυτές, την έρευνα και την ανάπτυξη, τις εμπορικές συναλλαγές, αλλά και για την απασχόληση.
<P>
Μπορεί η Επιτροπή να εκθέσει το πρόγραμμα των σημερινών και μελλοντικών επενδύσεων για τη χρηματοδότηση των πράσινων τεχνολογιών, στο πλαίσιο του 7ου προγράμματος-πλαίσιο για την έρευνα και την ανάπτυξη;
<SPEAKER ID="320" NAME="Janez Potočnik">
Μέλος της Επιτροπής. - " Επιτροπή υποστηρίζει πλήρως την ανάλυση του αξιότιμου μέλους στην προφορική του ερώτηση.
<P>
Είμαστε ο ηγέτης στην πράσινη τεχνολογία και πρέπει να διατηρήσουμε και να ενισχύσουμε αυτή τη θέση. Αυτό θα υποστηρίξει, επίσης, τη θέση της ΕΕ στον ηγετικό της ρόλο στα διεθνή φόρα για την καταπολέμηση της αλλαγής του κλίματος. Με το έβδομο πρόγραμμα πλαίσιο για την έρευνα και την τεχνολογική ανάπτυξη, η Ευρωπαϊκή Ένωση είναι καλά εξοπλισμένη - και το Κοινοβούλιο έπαιξε καλά το ρόλο του για το αποτέλεσμα - για να κινητοποιήσει τα κεφάλαια της ΕΕ για την Ε&Α για την υποστήριξη της ανάπτυξης νέων πράσινων τεχνολογιών.
<P>
" Επιτροπή καταβάλλει μεγάλες προσπάθειες για να αξιοποιήσει στο έπακρο το έβδομο πρόγραμμα πλαίσιο. Δύο από τις κοινές πρωτοβουλίες για την τεχνολογία που εγκρίθηκαν έως σήμερα αφιερώνονται σε πράσινες τεχνολογίες. Το "Clean Sky" με ευρωπαϊκή εισφορά 800 εκατομμυρίων ευρώ και οι "Κυψέλες καυσίμου και υδρογόνου", με εισφορά 450 εκατομμυρίων ευρώ από την Ευρωπαϊκή Κοινότητα.
<P>
Με το σχέδιο της Ευρωπαϊκής Στρατηγικής Ενεργειακής Τεχνολογίας, επιβεβαιωνόμαστε έντονα από το Κοινοβούλιο και το Συμβούλιο. " Επιτροπή ξεκίνησε μια διαδικασία που θα βελτιώσει την αποτελεσματικότητα των δαπανών της Έρευνας και Ανάπτυξης στον τομέα της έρευνας της ενέργειας. Το σχέδιο SET ασχολείται αποκλειστικά με τις πράσινες τεχνολογίες. Ζητά την υλοποίηση έξι νέων ευρωπαϊκών βιομηχανικών πρωτοβουλιών προτεραιότητας (προγράμματα με άξονα τη βιομηχανία: αιολική, ηλιακή ενέργεια, CCS, ενεργειακά δίκτυα, βιοενέργεια και αειφόρος σχάση) και την καθιέρωση του Ευρωπαϊκού Συνασπισμού ενεργειακής έρευνας (προγράμματα με άξονα την έρευνα).
<P>
Το κοινοτικό πρόγραμμα για την ενέργεια - πρόγραμμα πλαίσιο 7 είναι το βασικό εργαλείο που διατίθεται βραχυπρόθεσμα για να υποστηρίξει την υλοποίηση αυτών των δράσεων. Αλλά χρειάζονται περισσότερες προσπάθειες εκτός από εκείνες της ΕΕ. Συνεπώς, το κοινοτικό πρόγραμμα πρέπει να χρησιμοποιηθεί για να επιταχύνει τη δράση των κρατών μελών και, φυσικά, του ιδιωτικού τομέα. Αυτό απαιτεί αλλαγή προσέγγισης: εκτός από την συγχρηματοδότηση μόνο, απαιτείται και η καθοδήγηση και η δυνατότητα ανάπτυξης κοινών προπαθειών μέσω κοινού προγραμματισμού.
<P>
Κατόπιν ανάλυσης του συνόλου των προγραμμάτων εργασίας από τα τρία πρώτα χρόνια υλοποίησης του ΠΠ7, η Επιτροπή εκτιμά ότι το 37% των θεμάτων που ενισχύθηκαν από τη χρηματοδότηση για την Ε&Α αφορά την πράσινη τεχνολογία. Το σαράντα τοις εκατό του προϋπολογισμού που διατέθηκε μετά τις εκκλήσεις του 2007, σύμφωνα με τα ειδικά προγράμματα συνεργασίας, αφορά επίσης την Ε&Α στον τομέα της πράσινης τεχνολογίας.
<P>
Για να είμαστε σε θέση να παρακολουθήσουμε την συνεισφορά του ΠΠ7 στην αειφόρο ανάπτυξη, εν γένει, και στην πράσινη τεχνολογία, ειδικότερα, η Επιτροπή θέτει σε εφαρμογή ένα σύστημα παρακολούθησης που πρέπει να είναι λειτουργικό το πρώτο εξάμηνο του επόμενου έτους.
<P>
Στην ανακοίνωσή της "Από τη χρηματοπιστωτική κρίση στην ανάκαμψη: ένα ευρωπαϊκό πλαίσιο δράσης" που εγκρίθηκε φέτος στις 29 Οκτωβρίου, η Επιτροπή επισημαίνει επίσης το ρόλο των επενδύσεων στην Ε&Α και της εκπαίδευσης, καθώς και τη βελτίωση της ευρωπαϊκής ανταγωνιστικότητας συνεχίζοντας να κάνουμε πράσινη την οικονομία μας.
<P>
Με γενικότερους όρους, πρέπει να σημειωθεί ότι, εκτός από τα κεφάλαια του ΠΠ7 και τις δραστηριότητες, υπάρχει ένα ευρύ φάσμα πρωτοβουλιών πολιτικής και προγραμμάτων στήριξης αναφορικά με τις περιβαλλοντικές τεχνολογίες στην ΕΕ, όπως το Σχέδιο Δράσης Περιβαλλοντικών Τεχνολογιών, το Σχέδιο ανταγωνιστικότητας και καινοτομίας και πιο πρόσφατα η πρωτοβουλία για πρωτοπόρες αγορές και το σχέδιο δράσης για αειφόρο παραγωγή και κατάνάλωση.
<P>
" Επιτροπή ελπίζει ότι, με αυτό το στοιχείο απάντησης, το αξιότιμο μέλος θα πειστεί ότι δεσμευόμαστε πλήρως στη διάσωση των κεφαλαίων του έβδομου προγράμματος πλαισίου για να κάνουμε πραγματικά πράσινη την έρευνά μας και τις οικονομίες μας.
<SPEAKER ID="321" NAME="Seán Ó Neachtain" AFFILIATION="UEN">
(GA) Κύριε Πρόεδρε, θα ήθελα να ευχαριστήσω τον Επίτροπο για την αναλυτική απάντηση.
<P>
Αναφορικά με τις θαλάσσιες έρευνες, την έρευνα της θάλασσας και την τεχνολογία και την επιστήμη της θάλασσας, υπάρχει διαθέσιμη βοήθεια σύμφωνα με το έβδομο πρόγραμμα πλαίσιο της Ευρωπαϊκής Ένωσης για αύξηση της θαλάσσιας έρευνας και της τεχνολογίας της θάλασσας σύμφωνα με το εν λόγω πρόγραμμα;
<SPEAKER ID="322" NAME="Janez Potočnik">
Μέλος της Επιτροπής. - " απάντηση είναι σίγουρα "ναι". Συζητήσαμε μόνο χτες στην Επιτροπή Βιομηχανίας, Έρευνας και Ενέργειας αυτή τη συγκεκριμένη δραστηριότητα που αφορά θαλάσσιες και ναυτικές υποθέσεις. Θέλουμε να κάνουμε μεγαλύτερη πρόοδο σε αυτόν τον τομέα, διότι η κατάσταση είναι υπερβολικά περίπλοκη. Ολόκληρη η περιοχή των ωκεανών είναι εξαιρετικά περίπλοκη, αλλά η ζωή μας, ο τρόπος που ζούμε, επηρεάζει επίσης τα εκεί οικοσυστήματα. Χρήζει ιδιαίτερης προσοχής και αυτή η προσοχή πρέπει να λάβει τη μορφή ενός νέου τρόπου οργάνωσης του συστήματος της έρευνας σε αυτήν την περιοχή: φέρνοντας κοντά τους ερευνητές της θάλασσας και συνδυάζοντας τις προσπάθειες από τα κράτη μέλη με τρόπο διαφορετικό από ό,τι σήμερα. Πρόκειται για νέο τρόπο σκέψης, που θα μπορούσε να ονομαστεί "πιλοτική σκέψη", στο πλαίσιο του κοινού προγραμματισμού, τον οποίο ανέφερα προηγουμένως. Βεβαίως αυτό θα τραβήξει την προσοχή μας και στο μέλλον.
<SPEAKER ID="323" NAME="Πρόεδρος">
Κυρίες και κύριοι, πρέπει να προσπαθήσουμε να ασχοληθούμε με τα αποτελέσματα της αντιστροφής της ώρας των ερωτήσεων που είχαμε, προσπαθώντας να τις σεβαστούμε όλες και να δώσουμε σε όλους την ευκαιρία να θέσουν τις ερωτήσεις τους. Για να το πράξουμε αυτό, θα προσπαθήσουμε να ασχοληθούμε με όλες τις υπόλοιπες ερωτήσεις, αλλά αφού ο Επίτροπος έδωσε μια απάντηση, θα μπορέσω να δώσω το λόγο μόνο στο μέλος που κατέθεσε την ερώτηση. Δεν θα δεχτούμε άλλες αιτήσεις για αγόρευση, διότι αυτό θα δυσχέραινε την επίτευξη του τελικού αποτελέσματος.
<SPEAKER ID="324" NAME="Avril Doyle" AFFILIATION="PPE-DE">
Κύριε Πρόεδρε, γνωρίζω ότι μόλις προσχώρησα στη συζήτησή σας, αλλά παρακολουθούσα στην οθόνη μια πολύ σημαντική συνεδρίαση ομάδας και αναρωτιέμαι γιατί δεν πηγαίνουμε διαδοχικά. Πραγματικά δεν μπορώ να μείνω. Ήρθα ακριβώς την ώρα που προγραμματίστηκε η ερώτησή μου και τώρα αντιστρέφετε τη σειρά. Θα σας ζητούσα να τηρήσετε τη σειρά, κύριε Πρόεδρε.
<SPEAKER ID="325" NAME="Πρόεδρος">
Κυρία Doyle, δεν αλλάζω τη σειρά. Δυστυχώς, συνέβη ένα περιστατικό για το οποίο δεν φέρει καμία ευθύνη ο κύριος Posselt. Εφόσον υπήρχε ένας γύρος ερωτήσεων για τον οποίο άλλαξε η ώρα για τους Επιτρόπους, ο κύριος Posselt καθυστέρησε κατά 30 δευτερόλεπτα. Ως εκ τούτου, επιστρέφω στην ερώτηση του κύριου Posselt και αμέσως μετά θα έχουμε την ερώτηση της κυρίας Doyle.
<P>

<P>
Θέμα: Κλώνοι
<P>
" Επιτροπή πραγματοποιεί επί του παρόντος μια ουσιαστική συζήτηση σχετικά με τους κλώνους. Ποιος είναι ο σκοπός αυτής της συζήτησης, και ποιες είναι οι σημαντικότερες βάσεις γύρω από τις οποίες διαρθρώνεται αυτή η συζήτηση;
<SPEAKER ID="327" NAME="Janez Potočnik">
Μέλος της Επιτροπής. - Πρόκειται σίγουρα για δύσκολο και περίπλοκο πεδίο. " συζήτηση για τους κλώνους στην Επιτροπή αφορά τη χρήση μιας τεχνολογίας που ονομάζεται μεταφορά πυρήνα σωματικού κυττάρου (SCNT) με ιδιαίτερη αναφορά στην αναπαραγωγή ζώων εκμετάλλευσης και πώς να αντιμετωπίσουμε το φαγητό που παράγεται από αυτά τα κλωνοποιημένα ζώα και τα νεογνά τους.
<P>
Στην περίπτωση χρήσης της εν λόγω τεχνικής κλωνοποίησης στην αναπαραγωγή και εκτροφή ζώων στον τομέα των γεωργικών ειδών διατροφής, τα ερωτήματα αφορούν ειδικότερα την υγεία και την ευημερία των ζώων. Στην περίπτωση ασφάλειας των τροφίμων που προέρχονται από κλωνοποιημένα ζώα και τα νεογνά τους, τα ερωτήματα ειδικότερα αφορούν τυχόν κίνδυνο που συνδέεται με την ανθρώπινη υγεία και το δικαίωμα των καταναλωτών για ενημέρωση.
<P>
" συζήτηση δεν αφορά τη χρήση των SCNT στην έρευνα. " Επιτροπή παρακολουθεί την ανάπτυξη των SCNT από το 1996, όταν γεννήθηκε το πρώτο κλωνοποιημένο θηλαστικό, η Ντόλυ το πρόβατο. Το 1997 η Επιτροπή ζήτησε από την Ομάδα συμβούλων για τη δεοντολογία της βιοτεχνολογίας να γνωμοδοτήσει για τη δεοντολογία της κλωνοποίησης.
<P>
Το 2004, η Επιτροπή χρηματοδότησε το έργο "Cloning in public" υπό την αιγίδα του έκτου προγράμματος πλαισίου. Αυτό επέτρεψε την έναρξη μιας ευρωπαϊκής συζήτησης ως πρώτη ευκαιρία για προκαταρκτικές συζητήσεις με την ακαδημαϊκή κοινότητα και την κοινωνία των πολιτών για δεοντολογικές, νομικές και άλλες κοινωνικές πτυχές της κλωνοποίησης εκτρεφόμενων ζώων. Τα συμπεράσματα της μελέτης ήταν ότι το κοινό δεν είναι καλά ενημερωμένο σχετικά με τη χρήση και τις επιπτώσεις της κλωνοποίησης. Το Κοινό Κέντρο Ερευνών δημοσίευσε μια μελέτη το 2007 στο Nature Biotechnology σχετικά με τη μελλοντική εμπορική χρήση της τεχνολογίας της κλωνοποίησης. " μελέτη χαρτογράφησε την τρέχουσα κατάσταση των εμπορικών εφαρμογών της κλωνοποίησης ζώων παγκοσμίως και παρήγαγε ένα κανάλι κυκλοφορίας των προϊόντων και τον εκτιμώμενο χρόνο άφιξης στην αγορά. Το συμπέρασμα ήταν ότι τα κλωνοποιημένα ζώα δεν αναμένονταν να φτάσουν στην αγορά της ΕΕ πριν το 2010 και ότι τα υλικά αναπαραγωγής - σπέρμα - των κλωνοποιημένων ζώων μπορεί να είναι τα πρώτα προϊόντα που πρόκειται να εμπορευτούν.
<P>
Τα τελευταία χρόνια η Επιτροπή έλαβε πληροφορίες ότι η τεχνολογία μεταφοράς πυρήνα σωματικού κυττάρου για την αναπαραγωγή εκτρεφόμενων ζώων πρόκειται να φτάσει σύντομα το εμπορικό της στάδιο, ειδικότερα σε τρίτες χώρες, δηλαδή τις "ΠΑ. Βάσει της τελικής εκτίμησης κινδύνου, μια έκθεση που συνέταξαν επιστήμονες του οργανισμού τροφίμων και φαρμάκων των "ΠΑ και δημοσιεύτηκε τον Ιανουάριο του 2008, συμπέρανε ότι η κατανάλωση τροφών από κλωνοποιημένα ζώα και τα νεογνά τους είναι ασφαλής εφόσον η τροφή προέρχεται από υγιή ζώα, το οποίο αποτελεί γενική αρχή στην ασφάλεια τροφίμων. Μόνο τα υγιή ζώα συμμετέχουν στην τροφική αλυσίδα.
<P>
Για να προετοιμαστεί για μια ενημερωμένη πολιτική συζήτηση το 2007, η Επιτροπή ζήτησε από την Ευρωπαϊκή Αρχή για την Ασφάλεια των Τροφίμων να αξιολογήσει τους πραγματικούς και εν δυνάμει κινδύνους που σχετίζονται με τη χρήση της εν λόγω τεχνολογίας στην παραγωγή τροφίμων και επίσης ζήτησε από την Ευρωπαϊκή ομάδα για τη δεοντολογία να γνωμοδοτήσει για τις δεοντολογικές πτυχές της κλωνοποίησης των ζώων για τον εφοδιασμό τροφίμων. " ομάδα εξέδωσε τη γνωμοδότησή της τον Ιανουάριο του 2008 και η αρχή τον Ιούλιο του 2008. Σύμφωνα με την Ευρωπαϊκή Αρχή για την Ασφάλεια των Τροφίμων "βάσει της τρέχουσας γνώσης .... δεν υπάρχει ένδειξη ότι υπάρχουν διαφορές αναφορικά με την ασφάλεια τροφίμων μεταξύ προϊόντων τροφίμων [παράγωγων] από υγιείς κλώνους [ζώων] και από τους απογόνους τους σε σύγκριση με εκείνα από υγιή ζώα με συμβατική εκτροφή". Αναφορικά με τους γενικούς όρους υγιεινής των κλώνων, στη γνωμοδότηση της Ευρωπαϊκής Αρχής για την Ασφάλεια των Τροφίμων δηλώνεται ότι δεν υπάρχει ένδειξη επιβλαβών επιπτώσεων για τους φυσικά αναπαραγόμενους απογόνους των κλώνων βοοειδών ή χοίρων. Ωστόσο, οι κλώνοι και οι απόγονοί τους δεν έχουν μελετηθεί ακόμα καθ' όλη τη διάρκεια του φυσικού κύκλου ζωής τους.
<P>
Προς το παρόν, η Ευρωπαϊκή ομάδα για τη δεοντολογία δεν θεωρεί πειστικά τα επιχειρήματα για να δικαιολογήσει την παραγωγή τροφίμων από κλώνους και τους απογόνους τους.
<P>
" Επιτροπή, επίσης, ζήτησε τη διεξαγωγή μιας έρευνας ευρωβαρόμετρου σχετικά με την άποψη των Ευρωπαίων για την κλωνοποίηση ζώων. Τα αποτελέσματα ήταν διαθέσιμα τον Οκτώβριο του 2008. " μελέτη έδειξε ότι το 58% των ερωτηθέντων ήταν κατά την κλωνοποίησης για παραγωγή τροφίμων.
<P>
" Επιτροπή εξετάζει σήμερα προσεκτικά αυτά τα διάφορα στοιχεία για να προετοιμάσει μια ανεπίσημη πολιτική συζήτηση σχετικά με τη χρήση μεταφοράς πυρήνα σωματικού κυττάρου για την αναπαραγωγή εκτρεφόμενων ζώων και την παραγωγή τροφίμων. Εάν κριθεί απαραίτητο να αναπτύξουμε περαιτέρω το ρυθμιστικό πλαίσιο, είναι σημαντικό να θυμόμαστε ότι οι νέες διατάξεις θα πρέπει, φυσικά, να συμμορφώνονται με τη Συνθήκη της ΕΚ και με τους κανόνες του Παγκόσμιου Οργανισμού Εμπορίου.
<SPEAKER ID="328" NAME="Bernd Posselt" AFFILIATION="PPE-DE">
(DE) Κύριε Πρόεδρε, θα ήθελα να ευχαριστήσω τον Πρόεδρο για τη γενναιοδωρία του και τον Επίτροπο για τη θετική του απάντηση. Έχω μόνο μια ερώτηση. Είναι σε θέση η Επιτροπή να δηλώσει κατηγορηματικά ότι η κλωνοποίηση ανθρώπων με οποιαδήποτε μορφή δεν είναι και δεν θα αποτελέσει μέρος αυτής της στρατηγικής;
<SPEAKER ID="329" NAME="Janez Potočnik">
Μέλος της Επιτροπής. - Σύμφωνα με τους τρέχοντες ισχύοντες κανόνες, αυτή η δυνατότητα αποκλείεται. Οι κανόνες που χρησιμοποιούμε σίγουρα δεν επιτρέπουν την έρευνα, σκοπός της οποίας θα ήταν η κλωνοποίηση ανθρώπων.
<P>
Θέμα: Ευρωπαϊκό Συμβούλιο Έρευνας
<P>
" επίσημη τελετή έναρξης του Ευρωπαϊκού Συμβουλίου Έρευνας πραγματοποιήθηκε στις 27/28 Φεβρουαρίου 2007, στο πλαίσιο εναρκτήριας διάσκεψης στο Βερολίνο υπό την αιγίδα της Γερμανικής Προεδρίας. Μεταξύ των σκοπών του συγκαταλέγεται η προαγωγή έρευνας αιχμής που αναλαμβάνεται με πρωτοβουλία ερευνητών ή γίνεται "από το ειδικό στο γενικό".
<P>
Είναι σε θέση η Επιτροπή να διευκρινίσει τι σημαίνει έρευνα αιχμής που αναλαμβάνεται με πρωτοβουλία ερευνητών ή γίνεται "από το ειδικό στο γενικό" και ποια πρόοδος έχει σημειωθεί σε αυτό τον τομέα μέχρι σήμερα;
<SPEAKER ID="331" NAME="Janez Potočnik">
Μέλος της Επιτροπής. - Θα είμαι σύντομος τώρα. Ως προσέγγιση που αναλαμβάνεται με πρωτοβουλία ερευνητών που ακολουθεί το Ευρωπαϊκό Συμβούλιο Έρευνας νοείται ότι υποστηρίζει έργα στα σύνορα της γνώσης που διεξάγονται από ερευνητές σε θέματα της επιλογής τους, σε οποιονδήποτε επιστημονικό κλάδο. Έτσι έχουν την ελευθερία της επιλογής.
<P>
Το Ευρωπαϊκό Συμβούλιο Έρευνας υποστηρίζοντας τη "γενική έρευνα" δίνει ιδιαίτερη έμφαση στα διεπιστημονικά έργα και την πρωτοποριακή έρευνα.
<P>
Έως σήμερα - και τώρα μιλάω για την πρόοδο - υλοποιήθηκαν δύο προσκλήσεις για υπόβολη προτάσεων από το Ευρωπαϊκό Συμβούλιο Έρευνας και η ερευνητική κοινότητα της Ευρώπης ανταποκρίθηκε με τεράστιο ενθουσιασμό. Το μεγάλο πλήθος 9.167 προτάσεων υποβλήθηκε από νέους ερευνητές σε ανταπόκριση προς την πρόσκληση για επιχορηγήσεις νέων ανεξάρτητων ερευνητών το περασμένο έτος και περισσότερες από 2.000 προτάσεις ελήφθησαν για την πρόσκληση για επιχορηγήσεις προχωρημένων ερευνητών φέτος. Το υψηλό επίπεδο συμμετοχής δείχνει την απήχηση του Ευρωπαϊκού Συμβουλίου Έρευνας και επιβεβαιώνει ότι η χρηματοδότηση πρωτοβουλιών έρευνας με αφετηρία από το ειδικό στο γενικό ανταποκρίνεται σε μια επείγουσα ανάγκη στην Ευρώπη.
<P>
" Επιτροπή είναι πεπεισμένη ότι αυτές οι επενδύσεις στην έρευνα πρωτοβουλιών μακροπρόθεσμα θα συνεισφέρουν ουσιαστικά στη βελτίωση της κοινωνίας της γνώσης και επίσης στην ικανότητά μας για καινοτομία στην έρευνα.
<SPEAKER ID="332" NAME="Avril Doyle" AFFILIATION="PPE-DE">
Εν όψει του στόχου της Γαλλικής Προεδρίας για την καθιέρωση μιας διαδικασίας διακυβέρνησης για τον Ευρωπαϊκό Χώρο Έρευνας ως το τέλος του 2009, μπορεί η Επιτροπή να προσδιορίσει σε ποια μέτρα σχεδιάζει να προβεί, σε συνεργασία με τα κράτη μέλη και το Κοινοβούλιο, για να εφαρμόσει μεθοδολογίες αξιολόγησης της πολιτικής της επιστήμης, ώστε να εξασφαλίσει επιλογές πολιτικής βάσει αποδείξεων για την ανάπτυξη της επιστήμης και της έρευνας στην ΕΕ;
<P>
Με την ανακοίνωση της "Προοπτικής του Ευρωπαϊκού Χωρού Έρευνας με ορίζοντα το 2020" που συμφωνήθηκε από τη Γαλλική Προεδρία, το Συμβούλιο και την Επιτροπή, ποια πρόοδος γίνεται στο συνολικό χώρο διακυβέρνησης εδώ στον Ευρωπαϊκό Χώρο Έρευνας;
<SPEAKER ID="333" NAME="Janez Potočnik">
Μέλος της Επιτροπής. - Για να είμαι ειλικρινής, η ερώτηση είναι πολύ μεγαλόπνοη. Πιστεύουμε ότι είναι σημαντικό να συμφωνήσουμε με τα κράτη μέλη για την "Προοπτική με ορίζοντα το 2020", διότι εάν το κάνουμε, αυτό θα μειώσει σίγουρα τη διάρκεια των περαιτέρω συζητήσεων σχετικά με το τι θέλουμε να κάνουμε στην Ευρώπη. Δεν πρέπει να επαναλαμβάνουμε συνέχεια το πού οδεύουμε: αυτή είναι η γενική ιδέα. Φυσικά, η συζήτηση δεν ξεκινάει σήμερα: η ιδέα ξεκίνησε με το Πράσινο Βιβλίο το 2000. Νομίζω ότι είναι σημαντικό, ειδικά, για τη νέα μεταβαλλόμενη πραγματικότητα στην οποία ζούμε.
<P>
" δομή και η διακυβέρνηση του Ευρωπαϊκού Χώρου Έρευνας είναι εξαιρετικά σημαντικές και για το λόγο αυτό πρέπει να έχουμε υπομονή. Είναι σαφές ότι δεν θα επιτύχουμε, εάν τα κράτη μέλη δεν ηγηθούν της προσπάθειας. Όταν μιλάμε για τον Ευρωπαϊκό Χώρο Έρευνας και τονίζοντας ότι δεν μιλάμε κατηγορηματικά για αυξανόμενα κεφάλαια σε ευρωπαϊκό επίπεδο, αλλά πώς μπορούμε να συνεργαστούμε καλύτερα - κάτι που βρίσκεται έμφυτο στα βασικά στοιχεία του θεσμικού πλαισίου ορισμένων από τους μεγάλους ανταγωνιστές μας, όπως τις "ΠΑ, με τις οποίες θέλουμε να συγκρινόμαστε. Έτσι θέλουμε να δημιουργήσουμε μια εκούσια δέσμευση των κρατών μελών μέσω της οποίας θα συνεργαζόμαστε περισσότερο και καλύτερα από ό,τι τώρα.
<P>
Αναφορικά με τις μεθοδολογίες της πολιτικής της επιστήμης, αυτό όλο αποτελεί μέρος της συζήτησης στην οποία εστιάζουμε. Θεωρώ ότι πρέπει να αντιμετωπιστεί αυτό το ζήτημα, αλλά δεν μπορώ να επεκταθώ σε αυτό. Γνωρίζω ότι η προσέγγιση του Ευρωπαϊκού Χώρου Έρευνας είναι, κατ' ουσία, μια από τις εξελίξεις που χρειάζεται περισσότερο η Ευρώπη αυτήν την περίοδο.
<P>
Θέμα: Δεοντολογική εξέταση της χρηματοδότησης για έρευνα στο πλαίσιο του ΠΠ7
<P>
Στους κανόνες για την υποβολή προτάσεων και για τις σχετικές διαδικασίες αξιολόγησης, επιλογής και κατακύρωσης στο πλαίσιο του εβδόμου προγράμματος πλαισίου για έρευνα και τεχνολογική ανάπτυξη (ΠΠ7 - 1982/2006/ΕΚ), γινόταν σαφές ότι δεν θα δινόταν χρηματοδότηση για ερευνητικές δραστηριότητες που ενέχουν την καταστροφή εμβρύων. Πιστεύει η Επιτροπή ότι η δεοντολογική εξέταση των προτεινόμενων σχεδίων πέτυχε την εφαρμογή αυτής της πολιτικής;
<SPEAKER ID="335" NAME="Janez Potočnik">
Μέλος της Επιτροπής. - " δεοντολογική εξέταση που χρηματοδοτείται από το έβδομο πρόγραμμα πλαίσιο είναι ένα σύστημα που διασφαλίζει την προστασία των θεμελιωδών δικαιωμάτων και του σεβασμού για δεοντολογικές αρχές.
<P>
Στην περίπτωση της έρευνας που αφορά τη χρήση ανθρώπινων εμβρυϊκών βλαστοκυττάρων, η διαδικασία περιλαμβάνει πέντε βήματα, συμπεριλαμβάνοντας την επιστημονική αξιολόγηση, τη δεοντολογική εξέταση και αναθεώρηση, την έγκριση των εθνικών/τοπικών επιτροπών για τη δεοντολογία και την υποβολή των προτάσεων σε μια ρυθμιστική επιτροπή, έτσι αυτό σχετίζεται με το ποιο έργο αποφασίζουμε σε βάση μεμονωμένου σχεδίου.
<P>
Τον Ιούλιο του 2007, η Ευρωπαϊκή Ομάδα για τη Δεοντολογία εξέφερε επίσης μια γνωμοδότηση προς την Επιτροπή σχετικά με τις δεοντολογικές αναθεωρήσεις των ερευνητικών προγραμμάτων του έβδομου προγράμματος πλαισίου που χρησιμοποιούν ανθρώπινα εμβρυϊκά βλαστοκύτταρα.
<P>
Για να ακολουθήσει τα παραπάνω βήματα, η Επιτροπή εξετάζει ότι ο καθιερωμένος μηχανισμός δεοντολογικής αξιολόγησης ήταν επιτυχής ως προς την εφαρμογή των σχετικών διατάξεων της ΕΚ. Ειδικότερα, καθώς όλες οι ερευνητικές δραστηριότητες που αφορούν την καταστροφή ανθρώπινων εμβρύων αποκλείονται από το εύρος εφαρμογής της κοινοτικής χρηματοδότησης, δεν χρηματοδοτήθηκαν ερευνητικές προτάσεις υπό την αιγίδα του έβδομου προγράμματος πλαισίου.
<P>
" δεοντολογική αναθεώρηση πρόκειται να επαληθεύσει ότι καμία χρηματοδότηση της ΕΕ δεν χορηγείται για ερευνητικές δραστηριότητες που περιλαμβάνουν την καταστροφή ανθρώπινων εμβρύων. Κατά αυτήν την έννοια, αποτελεί αναπόσπαστο μέρος της συνολικής εφαρμογής του προγράμματος πλαισίου.
<SPEAKER ID="336" NAME="Gay Mitchell" AFFILIATION="PPE-DE">
Θα μπορούσε η Επιτροπή να πει στο Κοινοβούλιο, εάν το πλαίσιο μπορεί να χρησιμοποιηθεί για τη διεξαγωγή έρευνας σε ανθρώπινα έμβρυα, τα οποία καταστράφηκαν ήδη πριν ξεκινήσει η έρευνα ή είναι ευφημσμοί και απλώς παίζουμε με τις λέξεις;
<P>
Επιστρέφω στο ερώτημα που έθεσα προηγουμένως και ζητώ περισσότερες λεπτομέρειες. Θα προβεί σε τυχόν βήματα η Επιτροπή για να διασφαλίσει ότι γίνεται ό,τι είναι δυνατό για να συμβαδίσει με εκείνη τη μορφή της έρευνας που δεν εγείρει τα ίδια δεοντολογικά ερωτήματα και η οποία θα δώσει τα ίδια ή καλύτερα αποτελέσματα;
<SPEAKER ID="337" NAME="Marco Cappato" AFFILIATION="ALDE">
(IT) Κύριε Πρόεδρε, κυρίες και κύριοι, σε κάθε περίπτωση, η ανησυχία μου είναι η αντίθετη από εκείνη του κύριου Mitchell. " έρευνα επιτρέπεται σίγουρα σε κυτταρικές σειρές που έχουν ήδη εξαχθεί. Το πρόβλημα, κατά την άποψή μου, είναι ότι τα εμπόδια είναι τόσο μεγάλα που αυτός ο τύπος έρευνας καταλήγει να ποινικοποιείται για λόγους, οι οποίοι, εν όψει αυτού, είναι δεοντολογικοί, αλλά οι οποίοι στην πραγματικότητα δεν είναι τέτοιο πράγμα.
<SPEAKER ID="338" NAME="Gay Mitchell" AFFILIATION="PPE-DE">
Κύριε Πρόεδρε, είπατε προηγουμένως ότι δεν θα επιτρέπατε ερωτήσεις προς τον Επίτροπο από άλλους εκτός από τον ερωτήσαντα. Μπορεί ο καθένας να μπει μέσα και να κοινοποιήσει κάτι. Γιατί δεν καταθέτουν τις δικές τους ερωτήσεις σχετικά με τα εν λόγω θέματα; Πρέπει να τηρείτε τους κανονισμούς με συνέπεια, κύριε Πρόεδρε.
<P>
Είπατε ότι δεν θα επιτρέπατε σε κανέναν εκτός από το άτομο που κατέθεσε την ερώτηση να θέσει ερωτήσεις και έπειτα επιτρέπετε σε έναν κύριο να παρέμβει στην ερώτησή μου. Εάν ήξερα ότι θα γινόταν αυτού του είδους η ερώτηση, θα προχωρούσα πολύ περισσότερο σχετικά με το σημείο που ήθελα να θίξω.
<P>
" μη δεοντολογική έρευνα είναι απολύτως περιττή...
<P>
(Ο Πρόεδρος διακόπτει τον ομιλητή.)
<SPEAKER ID="339" NAME="Πρόεδρος">
Κύριε Mitchell, όταν δίνω το λόγο σε ένα μέλος του Κοινοβουλίου για αγόρευση 30 δευτερολέπτων, δεν γνωρίζω εάν θα κάνει ερώτηση ή παρατήρηση σχετικά με τις ερωτήσεις που κατατέθηκαν ήδη. Σε κάθε περίπτωση, είχατε την ευκαιρία, μέσω της αγόρευσης του κύριου Cappato, να κάνετε μια περαιτέρω αγόρευση ως απάντηση. Πιστεύω ότι πρέπει να είμαστε όλοι ικανοποιημένοι και, ευχαριστώντας τον κύριο Potočnik για την υπομονή του, επιτρέψτε μου να του δώσουμε το λόγο για την τελική του απάντηση.
<SPEAKER ID="340" NAME="Janez Potočnik">
Μέλος της Επιτροπής. - Είδατε πόσο δύσκολη είναι η συζήτηση, όταν μιλάμε για δεοντολογικά ζητήματα. Έτσι ακριβώς είναι η Ευρώπη και ο τρόπος που φαίνεται.
<P>
Για να είμαστε ακριβείς, η έρευνα ανθρώπινων εμβρυϊκών βλαστοκυττάρων επιτρέπεται υπό όρους, οι οποίοι συμφωνήθηκαν και ψηφίστηκαν στο Ευρωπαϊκό Κοινοβούλιο και επίσης και στο Συμβούλιο. Είχαμε μια πολύ σχολαστική και εις βάθος συζήτηση και η διαδικασία που χρησιμοποιείται - μπορώ να πω - βασίζεται σε μια πραγματικά δεοντολογική προσέγγιση.
<P>
Εξήγησα στην εισαγωγή σε ποια βήματα πρέπει να προβούμε και πώς λαμβάνεται η απόφαση. Πρώτον, πρέπει να κάνουμε μια επιστημονική αξιολόγηση. Έπειτα, έχουμε μια δεοντολογική αξιολόγηση σε επίπεδο Ευρωπαϊκής Ένωσης, έπειτα μια δεοντολογική αξιολόγηση σε επίπεδο μεμονωμένων κρατών μελών. Εάν οποιοδήποτε κράτος μέλος είναι αντίθετο με κάτι που χρηματοδοτείται στη χώρα του, δεν το χρηματοδοτούμε. Έπειτα, αυτό το έργο πηγαίνει στην επιτροπή, όπου η απόφαση λαμβάνεται από τα κράτη μέλη βάσει μεμονωμένου έργου.
<P>
Όταν κάνουμε την επιστημονική αξιολόγηση, το πρώτο ερώτημα είναι: είναι δυνατό να τα καταφέρουμε με άλλου είδους προσέγγιση; Και μόνο εάν η απάντηση είναι αρνητική, θα συνεχίσουμε προς την άλλη κατεύθυνση.
<P>
Κατά κανόνα, υπάρχει μια συντριπτική πλειοψηφία επιστημόνων που πιστεύει ότι πρέπει να χρησιμοποιείται ο συνδυασμός. Αλλά εάν εξετάσετε τη δομή των προγραμμάτων μας, θα συμπεράνετε σίγουρα ότι η συντριπτική πλειοψηφία των προγραμμάτων που χρηματοδοτούμε είναι προγράμματα που συνδέονται με την έρευνα βλαστοκυττάρων ενηλίκων. Αυτό είναι αρκετά σαφές. Έτσι, προσπαθούμε να ακολουθήσουμε τους κανόνες, οι οποίοι ψηφίστηκαν και συμφωνήθηκαν εδώ και που πιστεύουμε ότι στην πράξη λειτουργούν.
<SPEAKER ID="341" NAME="Colm Burke" AFFILIATION="PPE-DE">
Κύριε Πρόεδρε, ήμουν εδώ στις 6.15 μ.μ. αυτό το απόγευμα για τα παρόντα ερωτήματα. " ερώτησή μου ήταν ο αριθ. 3 σε μια σύνοδο. Δόθηκαν δεκαπέντε λεπτά σε αυτήν. Δόθηκαν τριανταπέντε λεπτά σε αυτή τη σύνοδο. Θεωρώ ότι είναι άδικο το σύστημα, όταν κάποιος που είναι εδώ στην ώρα του να μην ακούγεται η ερώτησή του και είμαι πολύ απογοητευμένος. Θέλω να σημειωθεί η ενόχλησή μου.
<P>
Είναι εξαιρετικά απογοητευτικό να έρχεσαι εδώ, να είσαι στην ώρα σου και μετά να διαπιστώνεις ότι παραλείπονται οι ερωτήσεις για να εξυπηρετηθούν άλλοι. Το βρίσκω πολύ ενοχλητικό.
<SPEAKER ID="342" NAME="Πρόεδρος">
Κύριε Burke, κατανοώ την απογοήτευσή σας, αλλά ο χρόνος που καθορίσαμε για κάθε περίοδο ερωτήσεων απόψε ολοκληρώθηκε. Δυστυχώς, όταν συμβαίνει, ως αποτέλεσμα ότι ορισμένες ερωτήσεις συμπεριλαμβάνονται σε μια χρονική περίοδο ερωτήσεων και δεν ακούγονται, δεν εξαρτάται, δυστυχώς, από τον Πρόεδρο, αλλά από θέμα τύχης, για το οποίο δεν μπορώ να κάνω κάτι για να διορθωθεί. " μόνη δυνατότητα που είχα προφανώς, όπως μπορείτε κάλλιστα να επαληθεύσετε, ήταν να επιμηκύνω το χρόνο για την τελευταία περίοδο ερωτήσεων κατά ελάχιστα λεπτά, χάρη στη διαθεσιμότητα και την ευγένεια της Επιτροπής. Δεν αφαιρέθηκε, όμως, χρόνος από τις υπόλοιπες περιόδους των ερωτήσεων.
<P>
Οι ερωτήσεις στις οποίες δεν δόθηκε απάντηση ελλείψει χρόνου θα λάβουν γραπτές απαντήσεις (βλ. Παράρτημα).
<P>
(" συνεδρίαση διακόπτεται στις 7.50 μ.μ. και επαναλαμβάνεται στις 9 μ.μ.)

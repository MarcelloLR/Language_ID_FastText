<CHAPTER ID="011">
Χρηματοπιστωτική εποπτεία (υπογραφή πράξεων) 
<SPEAKER ID="260" NAME="Πρόεδρος">
Αγαπητοί συνάδελφοι, θα ήθελα να σας παρουσιάσω, συνοπτικά την υπογραφή νόμων της δέσμης χρηματοπιστωτικής εποπτείας. Αυτό θα γίνει σε λίγα λεπτά. " εν λόγω δέσμη θα περιλαμβάνει τις δραστηριότητές μας στον τομέα της χρηματοπιστωτικής εποπτείας, οι οποίες εγκρίθηκαν στο πλαίσιο της συνήθους νομοθετικής διαδικασίας.
<P>
Σήμερα, μετατρέπουμε δια της υπογραφής μας σε νόμο ένα Ευρωπαϊκό Συμβούλιο Συστημικού Κινδύνου που θα είναι αρμόδιο για την εποπτεία του χρηματοπιστωτικού συστήματος στο εσωτερικό της Ένωσης και θα συμβάλει στην ομαλή λειτουργία της εσωτερικής αγοράς.
<P>
Κατά δεύτερον, θεσπίζουμε επίσης τρεις ακόμα ευρωπαϊκές εποπτικές αρχές για την προστασία του δημοσίου συμφέροντος. Θα παρακολουθούν τις τράπεζες, τις κινητές αξίες και τις αγορές, καθώς και τις ασφάλειες και τις επαγγελματικές συντάξεις.
<P>
Τέλος, υπογράφουμε οδηγία γενικού χαρακτήρα για την αναθεώρηση μιας ολόκληρης σειράς 11 οδηγιών με σκοπό να ευθυγραμμιστούν με το ευρωπαϊκό σύστημα χρηματοπιστωτικής εποπτείας και τη Συνθήκη της Λισαβόνας.
<P>
Έχει καταβληθεί τεράστια προσπάθεια και κατά τη γνώμη μου υπήρξε σπουδαία συνεργασία μεταξύ των ευρωπαϊκών θεσμικών οργάνων. " διαδικασία ήταν ιδιαίτερα γρήγορη και αποτελεσματική. Οι διαδοχικές Προεδρίες, η ισπανική και η βελγική, ήταν πολύ δραστήριες, και τις ευχαριστώ για τη συνεργασία τους. " Επιτροπή υπήρξε ιδιαίτερα δραστήρια και η συνεργασία ήταν πολύ στενή. Στους βουλευτές του Ευρωπαϊκού Κοινοβουλίου που θα παραμείνουν στην παρούσα αίθουσα όσο εμείς θα πάμε να υπογράψουμε, και στον Επίτροπο, έχω να πω το εξής: είναι κάτι πολύ σημαντικό. Ευχαριστώ την Επιτροπή, η οποία υπήρξε συνεχώς δραστήρια κατά τις προπαρασκευαστικές συνεδριάσεις και όλες τις συζητήσεις, για την αφοσίωσή της.
<P>
Ωστόσο, το έργο μας ασφαλώς δεν τελείωσε. " δέσμη μέτρων οικονομικής διακυβέρνησης σχετικά με την οποία θα συζητήσουμε σύντομα θα είναι επίσης πολύ σημαντική. Γνωρίζουμε καλά ότι βρίσκεται σε εξέλιξη στο πλαίσιο της νομοθετικής μας διαδικασίας και ελπίζουμε ότι θα είμαστε έτοιμοι όσο το δυνατόν συντομότερα.
<P>
Τι μπορώ να πω συμπερασματικά; Ολόκληρη η δέσμη που υπογράφουμε σήμερα θα αρχίσει να εφαρμόζεται στην Ευρωπαϊκή Ένωση από την 1η Ιανουαρίου 2011, επομένως πολύ σύντομα. Πρόκειται για πολύ σημαντικές πληροφορίες για όλους μας, για τις αγορές και για τους πολίτες μας, διότι αποσκοπούν στην παροχή βοήθειας προς τους πολίτες μας. Πηγαίνουμε τώρα να υπογράψουμε τη δέσμη νομοθετικών μέτρων.
<P>
(Ο Πρόεδρος υπογράφει τις πράξεις, από κοινού με τον Olivier Chastel (ασκούντα την Προεδρία του Συμβουλίου), τον Michel Barnier (μέλος της Επιτροπής), τον Jose Manuel Garcia-Margallo y Marfil (εισηγητή), τη Sylvie Goulard (εισηγήτρια),τον Antolin Sanchez Presedo (εισηγητή) και τον Peter Skinner (εισηγητή))

<CHAPTER ID="008">
Η κατάσταση στην Ταϊβάν μετά τον πρόσφατο τυφώνα (συζήτηση) 
<SPEAKER ID="218" NAME="Πρόεδρος">
" ημερήσια διάταξη προβλέπει τη δήλωση της Επιτροπής σχετικά με την κατάσταση στην Ταϊβάν μετά τον πρόσφατο τυφώνα.
<SPEAKER ID="219" NAME="Meglena Kuneva">
μέλος της Επιτροπής. - (EN) Κύριε Πρόεδρε, αρχικά, επιτρέψτε μου να εκφράσω τη συμπαράστασή μου προς τον λαό της Ταϊβάν που υπέφερε εξαιτίας του τυφώνα Morakot και των συνεπειών του. Ο μηχανισμός πολιτικής προστασίας της Ευρωπαϊκής Κοινότητας συνέβαλε στη συνολική προσπάθεια αρωγής και επέδειξε την αλληλεγγύη της Ευρώπης προς τον πληθυσμό της Ταϊβάν.
<P>
Στις 7 Αυγούστου 2009 η Ταϊβάν επλήγη από τον τυφώνα Morakot ο οποίος προκάλεσε μείζονες πλημμύρες και κατολισθήσεις. Περισσότεροι από 150 άνθρωποι σκοτώθηκαν και δεκάδες χιλιάδες εκτοπίστηκαν. Υποδομές μεταφορών, περιλαμβανομένων δρόμων και γεφυρών, καταστράφηκαν και τα δίκτυα επικοινωνιών διακόπηκαν. Περίπου 700 000 οικίες έμειναν χωρίς πόσιμο νερό. " Ταϊβάν ζήτησε διεθνή βοήθεια στις 12 Αυγούστου 2009. " Ευρωπαϊκή Επιτροπή ανταποκρίθηκε κινητοποιώντας τον κοινοτικό μηχανισμό πολιτικής προστασίας. Ο μηχανισμός διευκολύνει και συντονίζει τη βοήθεια σε είδος των κρατών μελών κατά τη διάρκεια μειζόνων καταστάσεων έκτακτης ανάγκης.
<P>
" Ευρωπαϊκή Επιτροπή απέστειλε ομάδα συντονισμού και αξιολόγησης στην Ταϊβάν, προκειμένου να αξιολογήσει τις ανάγκες και να βοηθήσει την κυβέρνηση στις προσπάθειες που κατέβαλλε για την αρωγή του πληθυσμού. " ομάδα διενήργησε αρκετές αποστολές αξιολόγησης στις πληγείσες περιοχές, κοινοποιώντας τα πορίσματα και τις συστάσεις της στις τοπικές αρχές και στους διεθνείς εταίρους. " ομάδα του μηχανισμού διευκόλυνε επίσης την παράδοση βοήθειας σε είδος όπως εξοπλισμό καθαρισμού νερού που δωρίστηκε από τη Σουηδία και την Πολωνία, ο οποίος παραδόθηκε στις πλέον πληγείσες περιοχές της Ταϊβάν.
<P>
" ταχεία παράδοση της βοήθειας αυτής διασφάλισε την απτή έκφραση της ευρωπαϊκής αλληλεγγύης. " παρουσία της ευρωπαϊκής ομάδας επί τόπου επίσης εξελήφθη θετικά. Ο κοινοτικός μηχανισμός πολιτικής προστασίας είναι μια πολύ ορατή ένδειξη της ευρωπαϊκής αλληλεγγύης προς χώρες σε όλο τον κόσμο, και είμαι βέβαιη ότι θα συνεχίσει να αναπτύσσεται ως προς την ισχύ και την αποτελεσματικότητά του.
<P>
Οι φυσικές καταστροφές μπορούν να πλήξουν οποιαδήποτε χώρα στον κόσμο. Συχνά συνεπάγονται σοβαρό ανθρώπινο, οικονομικό και περιβαλλοντικό κόστος. Στο μέλλον, η αλλαγή του κλίματος καθιστά πιθανό το ενδεχόμενο να αντιμετωπίσουμε περισσότερες καταστροφές. Εν προκειμένω, η αλληλεγγύη προς άλλες χώρες που επλήγησαν από καταστροφή παραμένει ένας από τους πυλώνες της ευρωπαϊκής πολιτικής διαχείρισης καταστροφών. Ευελπιστώ να συνεχίσω να συνεργάζομαι με το Ευρωπαϊκό Κοινοβούλιο, προκειμένου να διασφαλίσουμε ότι τα ευρωπαϊκά εργαλεία μας για τη διαχείριση καταστάσεων έκτακτης ανάγκης είναι κατάλληλα για τον σκοπό τους.
<SPEAKER ID="220" NAME="Thomas Mann" LANGUAGE="DE">
Kύριε Πρόεδρε, κυρίες και κύριοι, η Δημοκρατία της Ταϊβάν κλονίστηκε συθέμελα στις 8 Αυγούστου. Ο τυφώνας Morakot σάρωσε το νησί, αφήνοντας περισσότερους από 750 νεκρούς. Χιλιάδες άνθρωποι έχασαν τα υπάρχοντά τους και μεγάλες εκτάσεις γης ερημώθηκαν. Το κόστος της καταστροφής ανέρχεται σε περισσότερα από 2,5 δισεκατομμύρια ευρώ. " ανοικοδόμηση υποδομών που καταστράφηκαν σε μεγάλο βαθμό θα διαρκέσει μήνες. Ως ένδειξη αλληλεγγύης, εμείς οι Ευρωπαίοι επιθυμούμε να στηρίξουμε τον λαό της Ταϊβάν παρέχοντας αρωγή για τις καταστροφές.
<P>
Κυρία Kuneva, η Ομάδα του Ευρωπαϊκού Λαϊκού Κόμματος (Χριστιανοδημοκράτες) στηρίζει τις πρωτοβουλίες που δρομολόγησε η Ευρωπαϊκή Επιτροπή. Μεγάλη έκπληξη προκαλεί το γεγονός ότι οι πρεσβείες της Ταϊβάν διατάχθηκαν να αρνηθούν κάθε ξένη βοήθεια. Αυτό οδήγησε σε έντονες επικρίσεις και, στις 13 Αυγούστου, σε πολυπόθητες προσαρμογές επί ενός απόλυτα αποτυχημένου προγράμματος διαχείρισης κρίσεων. Λίγο καιρό μετά, ο πρωθυπουργός Liu Chao-shiuan παραιτήθηκε.
<P>
Άλλος ένας λόγος αναστάτωσης ήταν η επίσκεψη του Δαλάι Λάμα στην Ταϊβάν για αρκετές ημέρες τον Σεπτέμβριο. Επιθυμούσε απλώς να προσευχηθεί για τα θύματα μαζί με τους επιζώντες. " συμπόνια αποτελεί εδώ και χρόνια το μήνυμα των ιδιαίτερα επικροτούμενων λόγων και βιβλίων του Δαλάι Λάμα. Ακόμη μια φορά η κινεζική κυβέρνηση προέβη σε έντονες διαμαρτυρίες και άσκησε έντονη πίεση. Εξωφρενικό είναι το γεγονός ότι το Πεκίνο δημιούργησε ξανά πολιτικό θέμα από μια καθαρά ανθρωπιστική πράξη του Δαλάι Λάμα. " Ταϊβάν πρέπει να αναρωτηθεί σε ποια πλευρά βρίσκεται τελικά. Ο πρόεδρος Ma Ying-jeou επέτρεψε στον τιμημένο με το βραβείο Νόμπελ Ειρήνης Δαλάι Λάμα να εισέλθει στη χώρα μόνο μετά από έντονες διαμαρτυρίες από τον λαό του.
<P>
Κυρία Επίτροπε, πρέπει να εντατικοποιήσουμε τον διάλογό μας με την Ταϊβάν - επί ανθρωπιστικών θεμάτων, αλλά και επί του θέματος των θεμελιωδών αξιών. " δημοκρατία, τα ανθρώπινα δικαιώματα και η αλληλεγγύη είναι άρρηκτα συνδεδεμένα, ακόμα και σε αυτήν την αναδυόμενη ασιατική χώρα.
<SPEAKER ID="221" NAME="Victor Boştinaru">
εξ ονόματος της Ομάδας S-D. - (EN) Κύριε Πρόεδρε, αρχικά επιτρέψτε μου να εκφράσω τα ειλικρινή συλλυπητήριά μου για την τεράστια τραγωδία που έπληξε την Ταϊβάν στις 8 Αυγούστου και συγκεκριμένα για όλους τους ανθρώπους που σκοτώθηκαν λόγω της σφοδρότητας αυτής της μείζονος καταστροφής.
<P>
Ο Morakot ήταν ο πιο θανατηφόρος τυφώνας που έπληξε την Ταϊβάν τα τελευταία 50 έτη, σαρώνοντας το νησί στις αρχές Αυγούστου, αφήνοντας 700 νεκρούς ή αγνοούμενους, προκαλώντας τον αναγκαστικό εκτοπισμό χιλιάδων ανθρώπων και θάβοντας εκατοντάδες σπίτια σε χωριά κάτω από τόνους λάσπης.
<P>
Στην περίπτωση αυτή η Κίνα επέδειξε μεγάλη ευαισθησία αποστέλλοντας άμεση βοήθεια για να συνδράμει τα θύματα στην Ταϊβάν. Όχι μόνο η κινεζική κυβέρνηση, αλλά και ιδιωτικές εταιρείες και οργανώσεις διαφόρων ειδών, περιλαμβανομένης της Ένωσης για τις Σχέσεις στα Στενά της Ταϊβάν και της Εταιρείας του Ερυθρού Σταυρού της ενδοχώρας, ήταν διατεθειμένες να βοηθήσουν το νησί.
<P>
Επίσης, ο κινεζικός πληθυσμός παρείχε βοήθεια με εκδηλώσεις για τη συγκέντρωση χρημάτων με σκοπό την παροχή βοήθειας στο νησί για την αντιμετώπιση της καταστροφής.
<P>
Σύμφωνα με τα τελευταία στοιχεία, η κινεζική ενδοχώρα έχει δωρίσει ως τώρα στα θύματα του τυφώνα περίπου 1 δισεκατομμύριο γιουάν Κίνας, που αντιστοιχούν σχεδόν σε 150 εκατομμύρια δολάρια "ΠΑ. Σημαντικό ρόλο στην κατάσταση αυτή διαδραμάτισαν οι αρκετές εκατοντάδες προκατασκευασμένων σπιτιών που εστάλησαν από την Κίνα στην Ταϊβάν, προκειμένου να παρασχεθεί στέγη σε εκείνους που έχασαν τις οικίες τους.
<P>
Θα ήθελα να υπογραμμίσω το γεγονός ότι η Ευρωπαϊκή Ένωση, προσηλωμένη στην πολιτική της ενιαίας Κίνας, επικροτεί τη βοήθεια που προσέφερε η Κίνα στην Ταϊβάν σε αυτήν την τραγική περίσταση, επειδή αυτό δείχνει βελτίωση στις σχέσεις μεταξύ των δύο περιφερειών, και είναι σαφές ότι η βελτίωση στις σχέσεις αυτές μπορεί να οδηγήσει σε μεγαλύτερη σταθερότητα στη συγκεκριμένη περιοχή.
<P>
Επίσης πιστεύω, και με αυτό ολοκληρώνω, ότι, δεδομένου του μεγέθους της καταστροφής, η Ευρωπαϊκή Ένωση πρέπει να αξιοποιήσει μία από τις βασικές αξίες της -την αλληλεγγύη- και να προσφέρει στην Ταϊβάν πρόσθετη υλική και χρηματοοικονομική βοήθεια, προκειμένου να συνδράμει στο πελώριο έργο της ανοικοδόμησης.
<SPEAKER ID="222" NAME="Charles Tannock">
εξ ονόματος της Ομάδας ECR. - (EN) Κύριε Πρόεδρε, οι σκηνές ολέθρου και καταστροφής που προκάλεσε ο τυφώνας Morakot θα αποτυπωθούν στο μυαλό μας για πολύ καιρό, αλλά πολλοί άνθρωποι θα ζουν με τις συνέπειες αυτής της τραγωδίας για πολλά χρόνια. Περισσότεροι από 700 άνθρωποι έχασαν τη ζωή τους και χιλιάδες άλλοι βρέθηκαν αντιμέτωποι με την καταστροφή.
<P>
" κυβέρνηση της Ταϊβάν υπό τον πρόεδρο Ma ανταποκρίθηκε άμεσα με την αποστολή στρατιωτών στις κοινότητες και περιοχές που επλήγησαν περισσότερο, και ζητώντας βοήθεια από τη διεθνή κοινότητα. Πρέπει να συγχαρούμε τη σουηδική Προεδρία της ΕΕ και την Επιτροπή για το έργο τους ως προς την κινητοποίηση του κοινοτικού μηχανισμού πολιτικής προστασίας. Ελπίζω πλέον ότι η Επιτροπή θα δεσμευθεί να παρέχει βοήθεια σε περισσότερο μακροπρόθεσμη βάση στην Ταϊβάν, ώστε να επιτρέψει την πλήρη αποκατάσταση του λαού και της οικονομίας της χώρας και την εκ νέου ανοικοδόμηση των υποδομών.
<P>
Δεν έχω αμφιβολία ότι ο λαός και η κυβέρνηση της Ταϊβάν ευγνωμονούν την ΕΕ για την αλληλεγγύη και την υποστήριξη που έδειξε. Επιπλέον, ως πρόεδρος της Ομάδας Φιλίας με την Ταϊβάν του ΕΚ, ευελπιστώ να ενημερωθώ για την τωρινή κατάσταση όταν θα ηγηθώ μιας αντιπροσωπείας βουλευτών του ΕΚ στην Ταϊβάν τον επόμενο μήνα.
<P>
" συμφορά που έπληξε την Ταϊβάν είναι πιθανό να συμβεί και σε άλλα μέρη, τόσο στην Ταϊβάν όσο και σε όλο τον κόσμο, ως αποτέλεσμα της αλλαγής του κλίματος. Είναι συνεπώς σημαντικό η Ταϊβάν, ως νησί ευάλωτο σε τέτοια μετεωρολογικά φαινόμενα και ως μείζων παγκόσμια βιομηχανική δύναμη, να μπορεί να συμμετέχει ουσιωδώς και με αξιοπρέπεια σε κατάλληλους διεθνείς οργανισμούς, τουλάχιστον σε εκείνους που σχετίζονται με τις μετεωρολογικές συνθήκες και την αλλαγή του κλίματος. Συγκεκριμένα, θα πρέπει να επιτραπεί στην Ταϊβάν να συμμετάσχει στη Σύμβαση πλαίσιο των "νωμένων Εθνών για την αλλαγή του κλίματος και στον Παγκόσμιο Μετεωρολογικό Οργανισμό.
<P>
Τόσο το Συμβούλιο όσο και η Επιτροπή στηρίζουν τώρα την ουσιώδη συμμετοχή της Ταϊβάν στους οργανισμούς των "νωμένων Εθνών, και ελπίζω ότι θα αξιοποιήσουν την ευκαιρία που προέκυψε από αυτήν την καταστροφή, και η οποία παρουσιάστηκε στην Ταϊβάν, για να προωθήσουν τη συμμετοχή της Ταϊβάν σε αυτές τις δομές.
<SPEAKER ID="223" NAME="Fiorello Provera" LANGUAGE="IT">
Κύριε Πρόεδρε, κυρίες και κύριοι, θα ήθελα, εκτός από το να εκφράσω τα συλλυπητήριά μου και την αμέριστη στήριξη μου προς τον λαό της Ταϊβάν, να επισημάνω την έγκαιρη ανθρωπιστική προσπάθεια της Ευρωπαϊκής Ένωσης για την αντιμετώπιση αυτής της καταστροφής.
<P>
" Επιτροπή διαδραμάτισε τον ρόλο που της άρμοζε, και πολλά κράτη μέλη απέστειλαν βοήθεια ή ομάδες εμπειρογνωμόνων. " ίδια η Λαϊκή Δημοκρατία της Κίνας συνέδραμε τις αρχές της Ταϊβάν, και αυτή είναι μια κίνηση που θεωρώ πολύ σημαντική. Ωστόσο, εφόσον επιθυμούμε να παράσχουμε στις αρχές της Ταϊβάν και στις χώρες της περιοχής διαρθρωτική βοήθεια, ώστε να αντιμετωπίσουν απειλές αυτού του είδους στο μέλλον, η Ευρωπαϊκή Ένωση θα πρέπει να στηρίξει τη συμμετοχή της Ταϊβάν ως παρατηρήτριας χώρας στον Παγκόσμιο Μετεωρολογικό Οργανισμό και στη Σύμβαση πλαίσιο των "νωμένων Εθνών για την αλλαγή του κλίματος.
<P>
" συμμετοχή της Ταϊβάν ως παρατηρήτριας χώρας έχει ήδη αποδώσει ορισμένα καλά αποτελέσματα σε άλλους διεθνείς τομεακούς οργανισμούς όπως ο ΠΟΕ και, σε αυτήν την περίπτωση επίσης, η συμμετοχή της Ταϊβάν μπορεί να αποτελέσει πρακτική μορφή πρόληψης και μπορεί στο μέλλον να περιορίσει τους κινδύνους για τα 23 εκατομμύρια των κατοίκων του νησιού και για την περιοχή συνολικά.
<SPEAKER ID="224" NAME="Astrid Lulling" AFFILIATION="PPE">
(FR) Κύριε Πρόεδρε, η Ταϊβάν βγαίνει τώρα από μια τρομερή φυσική καταστροφή, άνευ προηγουμένου στη χώρα τα τελευταία πενήντα χρόνια. Είναι καθήκον μας όχι μόνο να εκφράσουμε την αλληλεγγύη μας, αλλά και να διαδραματίσουμε ενεργό ρόλο στην ανοικοδόμηση τμημάτων του νησιού που έχουν καταστραφεί.
<P>
Ευτυχώς, μετά το πλήγμα του τυφώνα Morakot, η Επιτροπή και το Συμβούλιο έδειξαν την προθυμία τους να βοηθήσουν. Τους προτρέπω τώρα να παράσχουν συγκεκριμένη βοήθεια που χρειάζεται η κυβέρνηση και ο λαός της χώρας, επειδή υπάρχουν πολλά που πρέπει να γίνουν. Τα κατάλληλα μέσα σε επίπεδο Ευρωπαϊκής Ένωσης υπάρχουν. Πρέπει να αξιοποιηθούν στον μέγιστο βαθμό.
<P>
Αυτή η καταστροφή θέτει για ακόμα μια φορά το θέμα, όπως αναφέρθηκε από ορισμένους συναδέλφους βουλευτές, της συμμετοχής της Ταϊβάν στους διάφορους οργανισμούς των "νωμένων Εθνών. Καταρχήν, τα θεσμικά όργανα της ΕΕ το ενθαρρύνουν αυτό, αλλά είναι πλέον καιρός να αναληφθεί δράση για να αλλάξει το ισχύον καθεστώς. Οι αρχές της Ταϊβάν δεν είχαν πρόσβαση σε μετεωρολογικές πληροφορίες που να δείχνουν πόσο σοβαρός ήταν ο τυφώνας. Αυτό είναι απαράδεκτο. Είναι απολύτως ζωτικής σημασίας η Ταϊβάν να έχει πρόσβαση στη Σύμβαση πλαίσιο των "νωμένων Εθνών για την αλλαγή του κλίματος και να βρίσκεται συνεπώς σε θέση να αποφύγει τα χειρότερα, εφόσον δεν υπάρχει αμφιβολία ότι θα υπάρξουν περαιτέρω κλιματικές επιδεινώσεις στο μέλλον.
<P>
Είμαι πρόεδρος της Ένωσης Ταϊβάν-Λουξεμβούργου, και οφείλω πραγματικά να αναφέρω ότι δεν πρέπει πλέον να υποκύπτουμε στον εκβιασμό της κομμουνιστικής Κίνας όσον αφορά τις σχέσεις μας με την Ταϊβάν. Ζωτική σημασία έχει η σαφής στήριξη από την Επιτροπή και το Συμβούλιο για το θέμα αυτό.
<SPEAKER ID="225" NAME="Κρίτων Αρσένης" AFFILIATION="S&amp;D">
Κύριε Πρόεδρε, κυρία Επίτροπε, αγαπητοί συνάδελφοι θα ήθελα και εγώ να εκφράσω τη βαθιά μου λύπη για την ανθρωπιστική καταστροφή στην Ταϊβάν, και πραγματικά πιστεύω ότι θα πρέπει να βοηθήσουμε ως Ευρωπαϊκή Ένωση με κάθε δυνατό τρόπο.
<P>
Γνωρίζουμε, πλέον, ότι είναι 640 οι νεκροί από τον τυφώνα Μαρακότ και πάνω από 192 οι αγνοούμενοι. Μια κατολίσθηση, μάλιστα, έσβησε ένα ολόκληρο χωριό από το χάρτη και οδήγησε σε εκατοντάδες νεκρούς. Όλα αυτά όμως δεν είναι τυχαία. Είχε προηγηθεί μία εκτενής λειψυδρία, που μείωσε την ικανότητα της γης να απορροφήσει τη βροχή.
<P>
Αγαπητοί συνάδελφοι, ξηρασία, πλημμύρες και ραγδαία αύξηση των καιρικών φαινομένων είναι φαινόμενα που σταδιακά θα εντείνονται λόγω της κλιματικής αλλαγής. Ένας τυφώνας δημιουργείται σε θαλάσσιες περιοχές με επιφανειακή θερμοκρασία 27ο C. " άνοδος της θερμοκρασίας θα αυξήσει σημαντικά τόσο τους τυφώνες όσο και την έντασή τους. Έως σήμερα, 120 εκατομμύρια άνθρωποι ζουν σε περιοχές που πλήττονται από τυφώνες. Μεταξύ του 1980 και του 2000 είχαμε 250.000 θύματα από τυφώνες.
<P>
Για όλους αυτούς τους λόγους, οι καρδιές όλων μας πρέπει να είναι στην Κοπεγχάγη, όπου το Δεκέμβριο θα αποφασίσουμε, αν η κάθε χώρα μας ξεχωριστά θα υπερασπισθεί τα δικά της προσωρινά, βραχυπρόθεσμα συμφέροντα, ή αν όλοι θα δώσουμε τη μάχη για τον πλανήτη -το σπίτι μας- τη μάχη για να αναστρέψουμε την κλιματική αλλαγή.
<P>
Θα σταματήσει λοιπόν ο ανεπτυγμένος και αναπτυσσόμενος κόσμος να συμβάλει σε καταστροφές, όπως αυτή της Ταϊβάν; Αυτό όμως απαιτεί πράξεις. Απαιτεί να δεσμευτούμε ότι θα λάβουμε τις αναγκαίες δεσμεύσεις για την απαραίτητη μείωση, προκειμένου να μην αυξηθεί η θερμοκρασία πάνω από 2ο C , απαιτεί επίσης να βάλουμε και το χέρι στην τσέπη για να βοηθήσουμε οικονομικά τον αναπτυσσόμενο κόσμο ώστε να γίνει μέρος της λύσης και να συμβάλει στην αντιμετώπιση της κλιματικής αλλαγής.
<P>
Αγαπητοί συνάδελφοι, εμείς είμαστε, ο αναπτυσσόμενος κόσμος, που δημιουργήσαμε την κλιματική αλλαγή. Εμείς είμαστε ο "ρυπαίνων" και σύμφωνα με την αρχή που εμείς οι ίδιοι άλλωστε θεσπίσαμε - "ο ρυπαίνων πληρώνει" - πρέπει να πληρώσουμε. Πρέπει να πληρώσουμε ενισχύοντας οικονομικά τις αναπτυσσόμενες χώρες.
<SPEAKER ID="226" NAME="Bastiaan Belder" AFFILIATION="EFD">
(NL) Κύριε Πρόεδρε, πρόκειται για μια καταστροφή δίχως προηγούμενο για την Ταϊβάν. Μεγάλη τραγωδία διαδραματίστηκε στα βουνά. Ολόκληρα χωριά εξαφανίστηκαν και χίλιοι άνθρωποι θεωρούνται νεκροί ή αγνοούμενοι. Χιλιάδες επιζώντες, αν όχι περισσότεροι, έχουν προς το παρόν τοποθετηθεί σε στρατιωτικούς καταυλισμούς. Με αυτόν τον τρόπο περιέγραψε ο Menno Goedhart, ο ύπατος εκπρόσωπος στην Ταϊβάν από την πατρίδα μου, τις Κάτω Χώρες, τις καταστροφικές επιπτώσεις του τυφώνα Morakot. Πρώτον και κύριον, θα ήθελα να εκφράσω τα συλλυπητήριά μου, από το Κοινοβούλιο, προς την κυβέρνηση και τους πολίτες της Ταϊβάν.
<P>
Πέραν της πρακτικής βοήθειας που προσφέρει επί του παρόντος ο Menno Goedhart στους ταϊβανέζους φίλους του και, επίσης, ενώ εκτιμώ τις προσπάθειες που έχουν καταβληθεί από την ευρωπαϊκή πλευρά, θα ήθελα ωστόσο να υποβάλλω κάποιες ερωτήσεις προς την Επιτροπή σε ό, τι αφορά την ενίσχυση των σχέσεων Ευρώπης-Ταϊβάν. Πρώτον, η Επιτροπή θα υποβάλει πρόταση τον επόμενο μήνα για τη χαλάρωση του καθεστώτος θεωρήσεων για τους πολίτες της Ταϊβάν. Το "νωμένο Βασίλειο και η Ιρλανδία έχουν ήδη δώσει το καλό παράδειγμα εν προκειμένω. Δεύτερον, σε μια πρόσφατη ευρωπαϊκή έκθεση καταδείχθηκε σαφώς ότι θα υπήρχαν τεράστια οφέλη για την Ταϊβάν και την Ευρωπαϊκή Ένωση αν υπήρχε συμφωνία για μέτρα ενίσχυσης του εμπορίου. Συμφωνεί η Επιτροπή με αυτό το επείγον συμπέρασμα;
<P>
Τέλος, κύριε Πρόεδρε, θα ήθελα να αναφέρω πως στηρίζω απόλυτα τους συναδέλφους βουλευτές που έχουν ήδη επιχειρηματολογήσει υπέρ του τερματισμού της αδιανόητης διεθνούς απομόνωσης της Ταϊβάν. Μια τέτοια απομόνωση είναι πραγματικά αφόρητη, πόσο μάλλον όταν αφορά ανθρώπινες ζωές, όπου και αν βρίσκονται.
<SPEAKER ID="227" NAME="Ville Itälä" AFFILIATION="PPE">
(FI) Κύριε Πρόεδρε, η Ταϊβάν επλήγη από τεράστια ανθρωπιστική καταστροφή στις 8 Αυγούστου. Το συμβάν είχε ως αποτέλεσμα βαρύ φόρο αίματος, ενώ η οικονομική καταστροφή ήταν τεράστια. Τώρα ήλθε ο καιρός να βοηθήσουμε εμείς. Ήλθε ο καιρός να δείξουμε αλληλεγγύη στους πολίτες της Ταϊβάν. Πρέπει να δείξουμε συμπόνια, αλλά, επιπλέον, πρέπει να παράσχουμε οικονομική στήριξη και, όπως ανέφερε η κυρία Επίτροπος εδώ, πρέπει να θεσπίσουμε τώρα μέσα διαχείρισης κρίσεων. Πρέπει να παράσχουμε τώρα στους κατοίκους της Ταϊβάν όλη την ανθρωπίνως δυνατή βοήθεια. Επίσης, θα ήθελα να αναφέρω ότι στηρίζω την ιδέα της πιο μακροπρόθεσμης βοήθειας προς την Ταϊβάν όπως προτάθηκε από τον κ. Tannock, για τα βέλτιστα δυνατά αποτελέσματα και έτσι ώστε να μπορούμε να δείξουμε ότι είναι και εκείνοι άνθρωποι και, κυρίως, φίλοι μας.
<SPEAKER ID="228" NAME="Janusz Władysław Zemke" AFFILIATION="S&amp;D">
(PL) Θα ήθελα να ευχαριστήσω την κυρία Επίτροπο για τις πληροφορίες αυτές. Ωστόσο, η ερώτησή μου είναι ελαφρώς διαφορετικής φύσεως. " Ταϊβάν επλήγη πρόσφατα από μια τραγωδία. Ωστόσο, γνωρίζουμε πολύ καλά ότι πολλές καταστροφές αυτού του είδους έχουν σημειωθεί στο παρελθόν και ότι ενδέχεται να σημειωθούν πολλές στο μέλλον. Συνεπώς, θα ήθελα να κάνω την ακόλουθη ερώτηση στην κυρία Επίτροπο. Εφαρμόζει η Ευρωπαϊκή Ένωση, και η Επιτροπή συγκεκριμένα, τυπικές διαδικασίες για την αντιμετώπιση καταστάσεων αυτού του είδους; Υπάρχει δέσμη μέτρων ή διατάξεις για την ανάληψη δράσης έκτακτης ανάγκης για συγκεκριμένες χώρες; Υπάρχει επίσης μακροπρόθεσμο σχέδιο δράσης;
<P>
Θεωρώ πως θα ήταν ατυχές να αντιμετωπίζουμε τις τραγωδίες αυτές με διαφορετικούς τρόπους, ανάλογα με την κατάσταση σε διαφορετικές χώρες. Νομίζω πως, όπως ισχύει στις στρατιωτικές δυνάμεις, πρέπει να θεσπίσουμε ορισμένες τυπικές διαδικασίες για καταστάσεις κρίσης. Αυτό θα ήθελα να ρωτήσω την κυρία Επίτροπο.
<SPEAKER ID="229" NAME="Johannes Cornelis van Baalen" AFFILIATION="ALDE">
(NL) Κύριε Πρόεδρε, η Ομάδα της Συμμαχίας Φιλελευθέρων και Δημοκρατών για την Ευρώπη, όπως πολλές ομάδες σε αυτό το Σώμα, συμπάσχει με τον πληθυσμό της Ταϊβάν και είμαστε ικανοποιημένοι που η Επιτροπή αντέδρασε με τον τρόπο αυτόν. " Επιτροπή πρέπει να συνεχίσει με αυτό το πνεύμα. Το μεγάλο πρόβλημα, ωστόσο, είναι βέβαια, πέραν της ανθρωπιστικής καταστροφής, και η απομόνωση της Ταϊβάν. Είναι δυνατόν να ακολουθηθεί η πολιτική της ενιαίας Κίνας και παράλληλα να εδραιωθούν καλές σχέσεις συνεργασίας με την Ταϊβάν. " Ταϊβάν μπορεί με ευκολία να διαδραματίσει τον ρόλο της στην Παγκόσμια Οργάνωση Υγείας ως παρατηρήτρια χώρα. Το ίδιο ισχύει και για τον Παγκόσμιο Μετεωρολογικό Οργανισμό και τη Σύμβαση πλαίσιο των "νωμένων Εθνών για την αλλαγή του κλίματος. Όλα τούτα είναι δυνατά και δεν συνιστούν εμπόδιο στην πολιτική της ενιαίας Κίνας. Συμφωνώ με τον κ. Belder όσον αφορά τη χαλάρωση του καθεστώτος θεωρήσεων και επίσης συμμερίζομαι τα καλά του λόγια για τον κ. Goedhart, τον ολλανδό εκπρόσωπο στην Ταϊπέι. Πιστεύω, συνεπώς, ότι δεν είναι πλέον αναγκαίο να συνεχίζουμε να διατηρούμε σε απομόνωση την Ταϊβάν. Σχέσεις συνεργασίας, αυτό είναι το θέμα.
<SPEAKER ID="230" NAME="Laima Liucija Andrikien" AFFILIATION="PPE">
(EN) Κύριε Πρόεδρε, αρχικά θα ήθελα να εκφράσω τα θερμά μου συλλυπητήρια στις οικογένειες των ανθρώπων που πέθαναν κατά τη διάρκεια του τυφώνα Morakot.
<P>
Είναι θλιβερό το γεγονός ότι εκατοντάδες άνθρωποι πέθαναν, άλλοι έχασαν τα αγαπημένα τους πρόσωπα, και πολλοί άλλοι τραυματίστηκαν.
<P>
Όπως σημείωσαν πολλοί παρατηρητές, ο αριθμός των θυμάτων θα μπορούσε να είναι μικρότερος αν η κυβέρνηση είχε αντιδράσει με πιο συντονισμένο τρόπο στον τυφώνα. " κυβέρνηση δεν κατόρθωσε να προβλέψει τη σοβαρότητα της τροπικής καταιγίδας που πλησίαζε στο νησί. Ταυτόχρονα, γνωρίζουμε ότι η Ταϊβάν έχει έναν εξαιρετικά ανεπτυγμένο τομέα υψηλής τεχνολογίας και είναι μία από τις μεγαλύτερες κατασκευάστριες συστημάτων GPS στον κόσμο.
<P>
Μέρος της ευθύνης για την καταστροφή μπορεί να αποδοθεί στο γεγονός ότι η Ταϊβάν δεν είναι ακόμα μέλος του Παγκόσμιου Μετεωρολογικού Οργανισμού (ΠΜΟ), όπως ήδη αναφέρθηκε από ορισμένους συναδέλφους. " Ταϊβάν θα μπορούσε κάλλιστα να είχε ειδοποιηθεί εκ των προτέρων αν ο ΠΜΟ τής είχε παράσχει έγκαιρες πληροφορίες. Είμαι συνεπώς πεπεισμένη ότι είναι ξανά η κατάλληλη στιγμή να θίξουμε το θέμα της συμμετοχής στον ΠΜΟ, όχι μόνο για πολιτικούς λόγους, αλλά και για ανθρωπιστικούς λόγους.
<SPEAKER ID="231" NAME="Silvia-Adriana Ţicău" AFFILIATION="S&amp;D">
(RO) Κύριε Πρόεδρε, κυρία Επίτροπε, ο τυφώνας που σάρωσε την Ταϊβάν επηρέασε τις ζωές εκατοντάδων χιλιάδων ανθρώπων και κατέστρεψε δεκάδες χιλιάδες οικίες. " ανθρωπιστική βοήθεια που παρέχεται από την Ευρωπαϊκή Ένωση πρέπει να είναι άνευ όρων. Ο στόχος είναι να βοηθηθούν τα θύματα το ταχύτερο δυνατόν.
<P>
" Ευρωπαϊκή Ένωση είναι ενεργή δωρήτρια που συνεργάζεται με μη κυβερνητικές οργανώσεις και ειδικευμένους οργανισμούς των "νωμένων Εθνών για να παρέχει κονδύλια με σκοπό την ιατροφαρμακευτική περίθαλψη, την υλικοτεχνική στήριξη και την ανοικοδόμηση περιοχών που επλήγησαν από καταστροφές. " διάσκεψη της Κοπεγχάγης θα έχει πολλά θέματα προς συζήτηση, και είμαστε διατεθειμένοι να λάβουμε μέτρα με στόχο μια συμφωνία για τη μετά το Κιότο εποχή σχετικά με τη μείωση των ρυπογόνων εκπομπών. Συνεπώς, συζητούμε κατά κύριο λόγο μέτρα για τη μείωση των αιτιών που οδηγούν στην αλλαγή του κλίματος.
<P>
Στο πλαίσιο της διάσκεψης της Κοπεγχάγης, θα ήθελα να ζητήσω να επικεντρωθεί ιδιαίτερα η προσοχή και στα μέτρα προσαρμογής, καθώς θα είμαστε συνεχώς αναγκασμένοι να αντιμετωπίζουμε ισχυρές θύελλες, πλημμύρες, παρατεταμένες ξηρασίες ή δασικές πυρκαγιές. Επίσης προτρέπω την Ευρωπαϊκή Ένωση να παράσχει ανθρωπιστική βοήθεια στην Ταϊβάν, μαζί με στήριξη για την ανοικοδόμηση και, ιδίως, για τον πληθυσμό.
<SPEAKER ID="232" NAME="Meglena Kuneva">
μέλος της Επιτροπής. - (EN) Κύριε Πρόεδρε, θα αναφερθώ στις ερωτήσεις με τη σειρά.
<P>
Πρώτον, για τη βοήθεια που παρέχει η Επιτροπή στην Ταϊβάν για να αντεπεξέλθει στις συνεχιζόμενες ανάγκες του λαού της, που ήταν το βασικό θέμα της ερώτησης του κ. Mann: η Ταϊβάν ενημερώθηκε για τον μηχανισμό της Επιτροπής για την αξιολόγηση αναγκών μετά από καταστροφή, αλλά δεν έχουμε λάβει κανένα αίτημα μέχρι τώρα. Αν προκύψει τέτοιο αίτημα, θα το εξετάσουμε.
<P>
Στη συνέχεια, για τη θέση της Επιτροπής σχετικά με την τρέχουσα κατάσταση των σχέσεων μεταξύ των περιοχών στα στενά της Ταϊβάν, που αποτέλεσε το ερώτημα του κ. Boştinaru, η Επιτροπή επικροτεί την επαναπροσέγγιση μεταξύ της Ταϊβάν και της Κίνας κατά τη διάρκεια του τελευταίου έτους. Αυτό κατέστησε δυνατή τη βελτίωση των σχέσεων των χωρών στα στενά αυτά, μειώνοντας τις εντάσεις μεταξύ των δύο χωρών, και την προώθηση των διμερών θεμάτων όπως άμεσες συνδέσεις διά αέρος και θαλάσσης.
<P>
Στηρίζουμε σθεναρά τις διμερείς συζητήσεις μεταξύ των δύο μερών που μπορούν να επιτρέψουν περαιτέρω πρόοδο. Επίσης, επιδοκιμάζουμε την κινεζική βοήθεια.
<P>
Σχετικά με το ερώτημα που αφορά τη συμμετοχή της Ταϊβάν στον Παγκόσμιο Μετεωρολογικό Οργανισμό από την κ. Lulling και την κ. Andrikienė, όπως και από τον κ. van Baalen και τον κ. Tannock: σύμφωνα με τη θέση που εξέφρασε η Ευρωπαϊκή Ένωση σε δήλωση που εξέδωσε τον Σεπτέμβριο του 2008 και την πολιτική της ΕΕ για μία ενιαία Κίνα, η Ευρωπαϊκή Επιτροπή στηρίζει, όταν ενδείκνυται, την ουσιώδη συμμετοχή της Ταϊβάν σε διεθνείς οργανισμούς. Θα συνεχίσουμε να τη στηρίζουμε.
<P>
Σχετικά με τις ερωτήσεις της κ. Lulling και του κ. Mann, όσον αφορά τη βοήθεια που παρέχεται, ο κοινοτικός μηχανισμός πολιτικής προστασίας παρείχε βοήθεια από τη Σουηδία και την Πολωνία. Αυτή η βοήθεια ελήφθη με ευγνωμοσύνη, την οποία εξέφρασε ο πρόεδρος Ma στον Πρόεδρο της Επιτροπής κ. Barroso.
<P>
Σχετικά με το ερώτημα της επίσκεψης του Δαλάι Λάμα στην Ταϊβάν στον απόηχο του τυφώνα, η επίσκεψη του Δαλάι Λάμα ήταν μια απόφαση που ελήφθη από τις αρχές της Ταϊβάν, και η Ευρωπαϊκή Επιτροπή δεν έχει να κάνει κανένα σχόλιο επ' αυτού.
<P>
Σχετικά με το ερώτημα του κ. Belder, για τη θέση της Επιτροπής σε ό, τι αφορά την απαλλαγή από τη χορήγηση θεώρησης για τους υπηκόους της Ταϊβάν που επισκέπτονται την ΕΕ: η Επιτροπή εξετάζει, στο πλαίσιο της αναθεώρησης της σχετικής νομοθεσίας, το ενδεχόμενο ενημέρωσης του καταλόγου με τις χώρες και οντότητες που δεν πρέπει να υπόκεινται σε υποχρέωση θεώρησης σε ό, τι αφορά επισκέψεις στην Ευρωπαϊκή Ένωση, ιδίως στον χώρο Σένγκεν, και σε αυτό πλαίσιο θα εξετάσει και την περίπτωση της Ταϊβάν.
<P>
Όσον αφορά τώρα το ερώτημα του κ. Zemke σχετικά με το θέμα των τυπικών διαδικασιών σε περίπτωση καταστροφών και τον τρόπο με τον οποίο θα ενεργούμε στο μέλλον σε τέτοιες περιπτώσεις, η Επιτροπή επικεντρώνεται σε δύο προτεραιότητες: η πρώτη είναι η συνέχιση του έργου της ετοιμότητας και ανταπόκρισης και η δεύτερη είναι η πρόληψη καταστροφών.
<P>
Πρώτον, θεωρούμε ότι είναι σημαντικό να διασφαλίσουμε τη διαθεσιμότητα της βοήθειας της ΕΕ ανά πάσα στιγμή. Με τη στήριξη του Κοινοβουλίου, δρομολογήσαμε το 2008 ένα πιλοτικό σχέδιο και μια προπαρασκευαστική δράση σχετικά με την ικανότητα ταχείας αντίδρασης της ΕΕ. Από αυτήν την αρχική εμπειρία, αν κριθεί πρέπον, η Επιτροπή θα υποβάλει περαιτέρω προτάσεις για την ανάπτυξη της ικανότητας ταχείας αντίδρασης της ΕΕ, χρηματοδοτούμενης από εθνικούς πόρους που προορίζονται για επιχειρήσεις της ΕΕ.
<P>
Δεύτερον, έχουμε ως στόχο μια συνολική προσέγγιση για την πρόληψη καταστροφών σε επίπεδο ΕΕ. Τον Φεβρουάριο του 2009 η Επιτροπή δημοσίευσε ανακοίνωση σχετικά με μια κοινοτική προσέγγιση για την πρόληψη φυσικών και ανθρωπογενών καταστροφών. Θα ήταν ευπρόσδεκτες οι παρατηρήσεις του Κοινοβουλίου επί αυτής της ανακοίνωσης.
<SPEAKER ID="233" NAME="Πρόεδρος">
" συζήτηση έληξε.

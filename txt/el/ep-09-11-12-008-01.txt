<CHAPTER ID="008-01">
1. Κατάλογος τρίτων χωρών οι υπήκοοι των οποίων υπόκεινται στην υποχρέωση θεώρησης για τη διέλευση των εξωτερικών συνόρων των κρατών μελών ή απαλλάσσονται από την υποχρέωση αυτή (
<SPEAKER ID="076" NAME="Tanja Fajon">
εισηγήτρια. - (ΕΝ) Κύριε Πρόεδρε, όπως ανακοινώθηκε χτες στη συζήτηση, το Ευρωπαϊκό Κοινοβούλιο και το Συμβούλιο συμφώνησαν να διατυπώσουν πολιτική κοινή δήλωση διά της οποίας τα δύο θεσμικά όργανα θα δεσμεύονται, με την υποστήριξη της Επιτροπής, να δρομολογήσουν την ολοκλήρωση της διαδικασίας για τη Βοσνία και την Αλβανία το συντομότερο δυνατό. Θα ήθελα να σας διαβάσω το κείμενο αυτής της δήλωσης.
<P>
"" Ευρωπαϊκή Ένωση υποστηρίζει σθεναρά τον στόχο της κατάργησης της υποχρέωσης θεώρησης για όλες τις χώρες των Δυτικών Βαλκανίων. Το Ευρωπαϊκό Κοινοβούλιο και το Συμβούλιο αναγνωρίζουν ότι η Πρώην Γιουγκοσλαβική Δημοκρατία της Μακεδονίας, το Μαυροβούνιο και η Σερβία πληρούν όλες τις προϋποθέσεις για την ελευθέρωση του καθεστώτος των θεωρήσεων. Αυτό επέτρεψε την έγκριση των τροπολογιών του κανονισμού (ΕΚ) αριθ. 539/2001 σε εύθετο χρόνο, προκειμένου οι τρεις αυτές χώρες να μπορέσουν να υπαχθούν στο ελευθερωμένο καθεστώς έως την 19η Δεκεμβρίου 2009.
<P>
Το Ευρωπαϊκό Κοινοβούλιο και το Συμβούλιο εκφράζουν την ελπίδα ότι η Αλβανία και η Βοσνία-Ερζεγοβίνη θα πληρούν επίσης σύντομα τα κριτήρια για την ελευθέρωση του καθεστώτος των θεωρήσεων. Προς τον σκοπό αυτόν, το Ευρωπαϊκό Κοινοβούλιο και το Συμβούλιο παροτρύνουν αυτές τις δύο χώρες να καταβάλουν κάθε δυνατή προσπάθεια για τη συμμόρφωσή τους με όλα τα κριτήρια που καθορίζει ο χάρτης πορείας της Επιτροπής.
<P>
Το Ευρωπαϊκό Κοινοβούλιο και το Συμβούλιο καλούν την Επιτροπή να υποβάλει νομοθετική πρόταση για την τροπολογία του κανονισμού (ΕΚ) αριθ. 539/2001 μόλις κρίνει ότι κάθε μία από αυτές τις χώρες πληροί τα κριτήρια των οδικών χαρτών, προκειμένου να ελευθερωθεί το καθεστώς θεωρήσεων για τους πολίτες των εν λόγω χωρών κατά το συντομότερο δυνατόν.
<P>
Το Ευρωπαϊκό Κοινοβούλιο και το Συμβούλιο θα εξετάσουν κατεπειγόντως ενδεχόμενη πρόταση τροπολογίας του κανονισμού σχετικά με την Αλβανία και τη Βοσνία- Ερζεγοβίνη."
<SPEAKER ID="077" NAME="Algirdas Šemeta" LANGUAGE="EN">
" Επιτροπή επιδοκιμάζει τη θετική υποδοχή που επεφύλαξε εχθές στη νομοθετική της πρόταση η Ολομέλεια του Κοινοβουλίου. " έγκριση αυτής της πρότασης θα έχει απτά αποτελέσματα για τους πολίτες των εν λόγω χωρών.
<P>
Όπως αναφέρθηκε εχθές, η Βοσνία-Ερζεγοβίνη και η Αλβανία δεν θα λησμονηθούν. " Επιτροπή θα καταθέσει προτάσεις για την άρση της υποχρέωσης θεωρήσεων στις χώρες αυτές όσο το δυνατόν πιο σύντομα μέσα στο 2010, μόλις εκπληρώσουν τις αναγκαίες προϋποθέσεις που θέτει ο χάρτης πορείας.
<P>
Σε αυτό το πλαίσιο, η Επιτροπή υποστηρίζει την κοινή δήλωση του Συμβουλίου και του Κοινοβουλίου.
<SPEAKER ID="078" NAME="Anna Maria Corazza Bildt" AFFILIATION="PPE">
(EN) Κύριε Πρόεδρε, θα ήθελα απλώς να πω ότι είναι λυπηρό που η σουηδική Προεδρία δεν στάθηκε δυνατό να εκπροσωπηθεί εδώ σήμερα στο δέον υπουργικό επίπεδο, επειδή δεν προσκλήθηκε.
<P>
" σουηδική Προεδρία διαπραγματεύτηκε την κοινή δήλωση, η οποία αποτελεί τη βασική πολιτική επιτυχία στον τομέα της ελευθέρωσης των θεωρήσεων. Οφείλουμε την επιτυχία αυτήν στην Προεδρία, αλλά δεν μας δίδεται η ευκαιρία να την ευχαριστήσουμε. Θα ήθελα να καταγραφεί στα πρακτικά ότι η Προεδρία του Συμβουλίου δεν είναι παρούσα εδώ όχι επειδή δεν το επιθυμεί, αλλά επειδή δεν της απευθύνθηκε πρόσκληση.
<SPEAKER ID="079" NAME="Πρόεδρος">
Κυρία Corazza Bildt, κατανοώ πλήρως αυτό που θέλετε να πείτε. Θέλω ωστόσο να καταστήσω σαφές ότι το Συμβούλιο μπορεί να συμμετάσχει στις συνεδριάσεις μας ανά πάσα στιγμή. Δικαιούται να παρίσταται εδώ· δεν χρειάζεται να προσκληθεί.

<CHAPTER ID="015">
Ώρα των ερωτήσεων (ερωτήσεις προς την Επιτροπή) 
<SPEAKER ID="544" NAME="Πρόεδρος">
" ημερήσια διάταξη προβλέπει την Ώρα των Ερωτήσεων (B7-0001/2011).
<P>
Οι ακόλουθες ερωτήσεις απευθύνονται προς την Επιτροπή.
<P>
Πρώτο μέρος
<P>

<P>
Θέμα: Χρησιμοποίηση ευρωπαϊκών πιστώσεων
<P>
Σύμφωνα με άρθρο που δημοσιεύθηκε προσφάτως στην εφημερίδα Financial Times, η Ευρωπαϊκή Ένωση δεν έχει δαπανήσει παρά μόνο 10% των 347 δισ. ευρώ που έχουν προβλεφτεί έως το 2013 για την προώθηση της ανάπτυξης των φτωχών περιοχών.
<P>
Σύμφωνα με το ίδιο άρθρο, οι πιστώσεις που προορίζονται για τις ΜΜΕ απορροφώνται τελικά από πολυεθνικές εταιρείες (Coca-Cola, IBM, Nokia, Siemens), ενώ άλλες μεγάλες επιχειρήσεις (Twinings, Valeo) χρησιμοποιούν τα κονδύλια της Ένωσης για τη μετατόπιση των δραστηριοτήτων τους σε χώρες όπου το κόστος του εργατικού δυναμικού είναι χαμηλότερο, κατά παράβαση των κανόνων που απαγορεύουν ρητά τις πρακτικές αυτές.
<P>
Μπορεί η Επιτροπή να αναφέρει ποια είναι η άποψή της σχετικά με τις πληροφορίες που δημοσιεύτηκαν στο προαναφερθέν άρθρο και να προτείνει ενδεχομένως λύσεις για να αποφευχθούν στο μέλλον παρόμοιες καταστάσεις;
<SPEAKER ID="546" NAME="Johannes Hahn" LANGUAGE="EN">
Κύριε Πρόεδρε, η Επιτροπή επικροτεί την έρευνα των Financial Times, καθόσον συμβάλλει σημαντικά στην έναρξη και τη διεύρυνση του δημοσίου διαλόγου σχετικά με την αποδοτικότητα και την αποτελεσματικότητα της πολιτικής συνοχής.
<P>
" Επιτροπή γνωρίζει τους κατά κανόνα βραδείς ρυθμούς κατά την έναρξη των περιόδων προγραμματισμού. Ωστόσο, από τα πιο πρόσφατα στοιχεία προκύπτει ότι, κατά το τέταρτο τρίμηνο του 2010, η Επιτροπή πραγματοποίησε περισσότερες πληρωμές στο πλαίσιο της πολιτικής συνοχής από οποιαδήποτε άλλη φορά. " συντριπτική πλειονότητα των ποσών που καταβλήθηκαν ήταν ενδιάμεσες πληρωμές, ήτοι επιστροφές δαπανών που έχουν ήδη καταβληθεί και πιστοποιηθεί στα κράτη μέλη. Επομένως, είναι βέβαιο ότι, όπως διαπιστώθηκε σε προηγούμενες περιόδους προγραμματισμού, οι δαπάνες της πολιτικής συνοχής επιταχύνονται. Οι ρυθμοί απορρόφησης, όσον αφορά τις εκταμιεύσεις κονδυλίων της ΕΕ προς τα κράτη μέλη, βρίσκονται σήμερα στο 21% για το Ταμείο Συνοχής, στο 22% για το Ευρωπαϊκό Ταμείο Περιφερειακής Ανάπτυξης (ΕΤΠΑ) και στο 23% για το Ευρωπαϊκό Κοινωνικό Ταμείο (ΕΚΤ).
<P>
Όσον αφορά την παροχή στήριξης σε πολυεθνικές και μεγάλες εταιρείες, η Επιτροπή επιθυμεί να τονίσει ότι πρωταρχικός στόχος της πολιτικής συνοχής είναι η ανάπτυξη και η δημιουργία νέων θέσεων εργασίας σε συγκεκριμένες περιφέρειες και κράτη μέλη. Κάθε ενίσχυση που διατίθεται για παραγωγικές επενδύσεις πρέπει να προσεγγίζεται σε αυτό το πλαίσιο.
<P>
" προώθηση της δημιουργίας θέσεων εργασίας και οικονομικής μεγέθυνσης μπορεί να επιτευχθεί με πολλούς τρόπους, από τη σύσταση μικρών επιχειρήσεων έως την υποστήριξη μεγαλύτερων επιχειρήσεων. Οι παρεμβάσεις της πολιτικής συνοχής υποστηρίζουν παραγωγικές επενδύσεις οι οποίες απευθύνονται κυρίως σε μικρές και μεσαίες επιχειρήσεις, όπως ορίζεται στους κανονισμούς του ΕΤΠΑ και του ΕΚΤ. " Επιτροπή υπογράμμισε εξάλλου τον ρόλο των μικρών και μεσαίων επιχειρήσεων κατά τη διάρκεια των διαπραγματεύσεων για τη διαμόρφωση των τρεχόντων εγγράφων προγραμματισμού. " συντριπτική πλειονότητα των παραγωγικών επενδύσεων και των επενδύσεων για την ανάπτυξη ενδογενούς δυναμικού εστιάζεται στις ΜΜΕ. Ωστόσο, δεν αποκλείεται να υπάρχουν περιπτώσεις στις οποίες, σύμφωνα με τους κανονισμούς, χορηγείται συγχρηματοδότηση σε μεγαλύτερες επιχειρήσεις υπό την προϋπόθεση ότι συμμορφώνονται με τους στόχους των οικείων ταμείων και προγραμμάτων.
<P>
Συνολικά, μέσω της πολιτικής συνοχής έχουν διατεθεί περίπου 55 δισ. ευρώ για την ενίσχυση επιχειρήσεων μεταξύ 2007 και 2013, και μεγάλο μέρος αυτών των χρημάτων υποστηρίζει την καινοτομία σε ΜΜΕ. " Επιτροπή υπογραμμίζει ότι οι πολυεθνικές δεν δικαιούνται ενισχύσεις υπό τους όρους του ΕΚΤ. Τα αντίστοιχα συγχρηματοδοτούμενα προγράμματα κατάρτισης απευθύνονται στους εργαζομένους. Το ΕΚΤ υποστηρίζει πρόσωπα. Αφορά την παροχή υπηρεσιών κατάρτισης και επανακατάρτισης και βελτίωσης δεξιοτήτων με σκοπό την προετοιμασία ατόμων και την υποστήριξη των προσπαθειών τους για την εύρεση εργασίας. Ένας εργαζόμενος που απασχολείται σε συγκεκριμένη επιχείρηση μπορεί κάλλιστα να καταλήξει αργότερα να εργαστεί σε άλλη εταιρεία. Ως εκ τούτου, εκείνο που έχει σημασία είναι το κεφάλαιο δεξιοτήτων που καταφέρνουν να συγκεντρώσουν οι εργαζόμενοι ώστε να παραμείνουν στην αγορά εργασίας, και όχι το όνομα ή ο τύπος των επιχειρήσεων που παρέχουν την κατάρτιση.
<P>
" Επιτροπή θεωρεί ότι, από άποψη πολιτικής, οι εταιρείες δεν πρέπει να λαμβάνουν ευρωπαϊκές χρηματοδοτήσεις για επενδύσεις οι οποίες ενδέχεται να οδηγήσουν σε απώλεια θέσεων εργασίας από την ίδια εταιρεία σε άλλη περιφέρεια της Ευρωπαϊκής Ένωσης, διότι το καθαρό αποτέλεσμα της επένδυσης του ΕΚΤ μπορεί να αποδειχθεί μηδενικό ή ακόμη και αρνητικό. Σε περιπτώσεις στις οποίες μια εταιρεία η οποία έχει λάβει ενίσχυση στο πλαίσιο της πολιτικής συνοχής κλείνει ή διακόπτει την υποστήριξη ενός εγχειρήματος εντός πέντε ετών -ή τριών ετών στην περίπτωση των ΜΜΕ- η αντίστοιχη χρηματοδότηση πρέπει να επιστραφεί.
<P>
" τελευταία μου επισήμανση -η οποία είναι, ωστόσο, κρίσιμης σημασίας- είναι ότι, ενώ υπάρχουν σαφώς περιθώρια βελτιώσεων, αυτό δεν μπορεί και δεν πρέπει να επισκιάζει τα σπουδαία θετικά αποτελέσματα που επιτυγχάνει η πολιτική συνοχής. Θέλω πάντως να σας διαβεβαιώσω ότι η Επιτροπή δεν αποφεύγει τα προβλήματα. Πράγματι, στο παρελθόν είχαμε προτείνει αλλαγές, ορισμένες από τις οποίες έγιναν πράξη, και θα συνεχίσουμε να καταβάλλουμε προσπάθειες υπέρ της βελτίωσης της πολιτικής συνοχής. " πολιτική συνοχής προσφέρει ξεκάθαρα οφέλη στις φτωχότερες περιφέρειες της Ευρωπαϊκής Ένωσης, είναι όμως σαφές ότι ωφελεί επίσης την υπόλοιπη Ευρώπη.
<SPEAKER ID="547" NAME="Rareş-Lucian Niculescu" AFFILIATION="PPE">
(RO) Ευχαριστώ τον Επίτροπο για την ποιότητα των πληροφοριών τις οποίες μας εξέθεσε. Ωστόσο, θέλω να διατυπώσω ένα περαιτέρω σχόλιο. Σε μια συζήτηση όπως αυτή, όταν εξετάζουμε ένα τέτοιο ζήτημα, εκτιμώ ότι πρέπει να εστιάζουμε μάλλον την προσοχή μας στα μελλοντικά μέτρα που έχουν ως στόχο να αποφύγουμε παρόμοιες καταστάσεις και, αν μου επιτρέπετε, θα ήταν ίσως ακόμη πιο σημαντικό να θέσουμε το ερώτημα κατά πόσον αυτά τα στοιχεία, εφόσον βλέπουν το φως της δημοσιότητας, είναι πιθανό να μειώσουν την εμπιστοσύνη των πολιτών στο έργο των θεσμικών οργάνων της ΕΕ.
<SPEAKER ID="548" NAME="Paul Rübig" AFFILIATION="PPE">
(DE) Κύριε Πρόεδρε, κύριε Επίτροπε, θέλω να σας ευχαριστήσω ιδιαίτερα για τη διευκρίνιση, μιας και προσφέρει τη βάση για λογική συζήτηση, ενώ καταδεικνύει συγχρόνως τη σαφή προσήλωσή σας στις μικρές και μεσαίες επιχειρήσεις μας. Εξάλλου, αυτές οι επιχειρήσεις προσφέρουν τα δύο τρίτα των θέσεων εργασίας στην Ευρώπη και πληρώνουν το 80% των φόρων. " ερώτηση που θέλω, λοιπόν, να σας απευθύνω είναι αν πιστεύετε ότι, στο μέλλον, θα μας δοθεί η δυνατότητα να ενισχύουμε λίγο περισσότερο τους όρους διεξαγωγής της έρευνας, καθώς και τις υποδομές στον τομέα της έρευνας.
<SPEAKER ID="549" NAME="Vilija Blinkevičiūt" AFFILIATION="S&amp;D">
(LT) Κύριε Πρόεδρε, θέλω να θέσω το εξής ερώτημα. Οι χρηματοδοτήσεις από τα διαρθρωτικά ταμεία και, ειδικότερα, οι χρηματοδοτήσεις από το Ευρωπαϊκό Κοινωνικό Ταμείο είναι πολύ σημαντικές. Αποβλέπουν στην ενίσχυση των επαγγελματικών προσόντων των εργαζομένων και στη διατήρηση των θέσεων εργασίας, έτσι ώστε αυτές να καταλαμβάνονται από ειδικευμένο προσωπικό. Πιστεύετε, όμως, ότι παρέχονται ισότιμες συνθήκες για τις πλούσιες διεθνείς επιχειρήσεις, επειδή πρέπει να συνεισφέρουν οι ίδιες προκειμένου να εξασφαλίσουν χρηματοδοτήσεις από τα διαρθρωτικά ταμεία ή το Ευρωπαϊκό Κοινωνικό Ταμείο, και για τις μικρές και μεσαίες επιχειρήσεις, οι οποίες θέλουν επίσης να καταρτίζουν το προσωπικό τους και να διαθέτουν προσωπικό με επαρκή προσόντα; Δεν προβλέπετε κανενός είδους προτάσεις για τον συγκεκριμένο τομέα, δεδομένου ότι οι μεγάλες επιχειρήσεις και οι μικρές και μεσαίες επιχειρήσεις δεν λειτουργούν επί ίσοις όροις;
<SPEAKER ID="550" NAME="Johannes Hahn" LANGUAGE="DE">
Κύριε Πρόεδρε, σας ευχαριστώ για τις ερωτήσεις.
<P>
Όσον αφορά τις υποδομές στον τομέα της έρευνας, οι μικρές και μεσαίες επιχειρήσεις λαμβάνουν ήδη σημαντικούς πόρους από το Ευρωπαϊκό Ταμείο Περιφερειακής Ανάπτυξης, ιδίως για την ενθάρρυνση της καινοτομίας - καθώς λαμβάνουν επιδοτήσεις για την καινοτομία οι οποίες ανέρχονται σε πολλές δεκάδες δισεκατομμύρια ευρώ. Την περίοδο 2000-2006, περισσότερες από 30.000 επιχειρήσεις ενισχύθηκαν σε αυτόν τον τομέα με πολύ εξειδικευμένο τρόπο. Λαμβάνουμε υπόψη το γεγονός ότι πρέπει να δοθεί ιδιαίτερη έμφαση στις υποδομές στον τομέα της έρευνας, κυρίως στο μέλλον - όχι μόνον στον τομέα της οικονομίας, αλλά και στον τομέα της βασικής έρευνας. Είναι πιθανό ακόμη και κατά την τρέχουσα περίοδο να επιδοτήσουμε για πρώτη φορά με τέτοιους πόρους ένα πρόγραμμα ερευνητικών υποδομών που περιλαμβάνεται επίσης στον οδικό χάρτη του Ευρωπαϊκού Στρατηγικού Φόρουμ Ερευνητικών Υποδομών (ESFRI), καθότι από τον έλεγχο αυτού του προγράμματος προέκυψε ότι έχει πολύ βιώσιμο αντίκτυπο σε μια περιοχή η οποία εκτείνεται πέρα από το ίδιο το πρόγραμμα, κατά την έννοια ότι θα δημιουργηθούν θέσεις εργασίας, και όχι μόνον θέσεις που αφορούν την έρευνα, αλλά και θέσεις σε επιχειρήσεις προμήθειας, μιας και ακόμη και οι υποδομές βασικής έρευνας χρειάζονται υπηρεσίες και προμήθειες. Με άλλα λόγια, ενδέχεται να αναδειχθεί σε πραγματικό κόμβο σε μια συγκεκριμένη περιοχή - στην προκειμένη περίπτωση, σε μια περιφέρεια της Ουγγαρίας. Αυτό πιστεύουμε ότι θα στείλει μήνυμα ενθάρρυνσης για την προσεχή περίοδο προγραμματισμού, ίσως προς τα πανεπιστήμια, τα οποία, σε τελική ανάλυση, προσφέρουν εξίσου απτά αποτελέσματα. Ήδη από τώρα, σχεδόν το ένα τρίτο των ερευνητικών δραστηριοτήτων στα πανεπιστήμια εστιάζεται στην εφαρμοσμένη έρευνα, η οποία, εν τέλει, ωφελεί την οικονομία και δημιουργεί μακροπρόθεσμες θέσεις εργασίας.
<P>
Αν μου επιτρέπετε να στρέψω την προσοχή μου στην ερώτηση της αξιότιμης βουλευτού, στο πλαίσιο της λειτουργίας του Ευρωπαϊκού Κοινωνικού Ταμείου, οι ενισχύσεις παρέχονται κατά κύριο λόγο σε εργαζόμενους ή προσωρινά ανέργους με σκοπό την κατάρτιση, έτσι ώστε να είναι σε θέση να βελτιώσουν τις προοπτικές τους για την εύρεση εργασίας. Αυτό μπορεί να επιδιωχθεί στο εσωτερικό της επιχείρησης που τους απασχολεί ή, αν είναι άνεργοι, μπορεί να αποβλέπει στη βελτίωση των δεξιοτήτων τους ή απλώς στην ενίσχυση των επαγγελματικών τους προσόντων, έτσι ώστε να έχουν μεγαλύτερες πιθανότητες πρόσληψης σε άλλες θέσεις εργασίας. Θα μπορούσα να σας αναφέρω ένα παράδειγμα -επειδή ίσως αυτό να υπονοούσατε και επειδή έχει ασκηθεί μεγάλη κριτική για το θέμα αυτό- συγκεκριμένα στο γεγονός ότι έχουν προσφερθεί προγράμματα περαιτέρω κατάρτισης για εργαζόμενους στα καταστήματα McDonald's. Πρέπει εδώ να κάνουμε μια σαφή διάκριση: στην περίπτωση αυτή επρόκειτο για μέτρα περαιτέρω κατάρτισης για εργαζόμενους της εταιρείας McDonald's, έτσι ώστε να βελτιώσουν τις δεξιότητές τους στην αγορά εργασίας και στον κόσμο της εργασίας. Όπως γνωρίζετε -έχει άλλωστε ασκηθεί δημόσια κριτική- οι θέσεις εργασίας στην αλυσίδα McDonald's, που συχνά αποκαλούνται και "McJobs", είναι κατά κανόνα θέσεις εργασίας υπό καθεστώς ημιαπασχόλησης, οι οποίες δεν απαιτούν σημαντικά προσόντα· είναι θέσεις εργασίας που συχνά τις αναλαμβάνουν φοιτητές. Εκείνο που επιδιώκεται, λοιπόν, είναι να αναβαθμιστούν οι δεξιότητες αυτών των ανθρώπων. Όσον αφορά την περαιτέρω κατάρτιση εντός της επιχείρησης, όπως σε αυτό το πρόγραμμα, η εταιρεία McDonald's -παραδείγματος χάριν- ανέλαβε η ίδια το σύνολο του κόστους. Με άλλα λόγια, προσπαθούμε και αγωνιζόμαστε για να διασφαλίσουμε ότι η περαιτέρω κατάρτιση που παρέχεται στους εργαζομένους θα εστιάζεται στην καλλιέργεια των ατομικών τους προσόντων. Ως εκ τούτου, εκτιμώ ότι δεν πρέπει να δημιουργεί ζήτημα το κατά πόσον τα άτομα που ενισχύονται εργάζονται ήδη· αντιθέτως, ο στόχος μας πρέπει να είναι να βελτιώσουμε περαιτέρω την ποιότητα των επαγγελματικών προσόντων τους, έτσι ώστε οι εργαζόμενοι να είναι καλύτερα προσαρμοσμένοι σε μια αγορά εργασίας που χαρακτηρίζεται από ολοένα και μεγαλύτερη κινητικότητα, αποφεύγοντας έτσι, όπου αυτό είναι δυνατό, την ανεργία.
<P>
Θέμα: Μέσο μικροχρηματοδότησης ευρωπαϊκής προόδου
<P>
" εφαρμογή του μέσου μικροχρηματοδότησης ευρωπαϊκής προόδου φαίνεται ότι γίνεται με ρυθμό πιο αργό από τον αναμενόμενο, κάτι το οποίο μπορεί να θέσει σε κίνδυνο τον σκοπό ύπαρξής του, και αντιφάσκει έκδηλα προς τη διαδικασία ταχείας έγκρισής του τον παρελθόντα Μάρτιο.
<P>
Με ποιον τρόπο σκοπεύει η Επιτροπή να επιταχύνει τη διαδικασία και να εξασφαλίσει ότι η εμβέλεια του μέσου αυτού θα φτάσει μέχρι τα πλέον ευάλωτα άτομα λαμβάνοντας δεόντως υπόψη και τον παράγοντα της ορθής γεωγραφικής ισορροπίας;
<P>
Τι σκοπεύει να πράξει η Επιτροπή προκειμένου να υποχρεωθούν τα κράτη μέλη αφενός να χρηματοδοτήσουν τα προγράμματα καθοδήγησης και κατάρτισης και αφετέρου να επιδοτήσουν το επιτόκιο από τα κονδύλια του ΕΚΤ όπως είχε αρχικά συμφωνηθεί; Με ποιον τρόπο η Επιτροπή προβλέπει ότι οι πληροφορίες που αφορούν αυτό το μέσο φτάνουν στο κοινό-στόχους;
<SPEAKER ID="552" NAME="Johannes Hahn" LANGUAGE="EN">
Αγαπητοί συνάδελφοι, είμαι στην ευχάριστη θέση να σας ανακοινώσω ότι και οι δύο συνιστώσες του ευρωπαϊκού μηχανισμού μικροχρηματοδότησης Progress -η συνιστώσα των εγγυήσεων και η συνιστώσα των χρηματοδοτικών προϊόντων- έχουν πλέον τεθεί σε πλήρη λειτουργία. Μόλις τρεις μήνες μετά την έναρξη ισχύος της απόφασης, η Επιτροπή οριστικοποίησε την εντολή προς το Ευρωπαϊκό Ταμείο Επενδύσεων ώστε να ξεκινήσουν οι πράξεις χορήγησης εγγυήσεων για τους παρόχους μικροχρηματοδοτήσεων.
<P>
Τον περασμένο Νοέμβριο, η Επιτροπή δημιούργησε ένα ειδικό εγγυοδοτικό μέσο. Έτσι, η χορήγηση των πρώτων μικροδανείων θα ξεκινήσει από αυτόν τον μήνα. Είμαι επίσης στην ευχάριστη θέση να σας ανακοινώσω ότι η Επιτροπή μπόρεσε να εξασφαλίσει πρόσθετη χρηματοδότηση για τους μικροεπιχειρηματίες στην Ευρώπη. " Ευρωπαϊκή Τράπεζα Επενδύσεων θα διαθέσει ποσό αντίστοιχο των 100 εκατ. ευρώ που παρέχει η Ευρωπαϊκή Ένωση, ενώ αναμένονται και επιπλέον χρηματοδοτήσεις. Κατά συνέπεια, ο συνολικός όγκος των δανείων που θα διατεθούν μέσω του μηχανισμού μικροχρηματοδότησης Progress θα ανέρχεται, όπως είχε προγραμματιστεί, σε 500 εκατ. ευρώ περίπου. Τα χρήματα αυτά θα διατεθούν υπέρ ανέργων, ατόμων που αντιμετωπίζουν προβλήματα κοινωνικού αποκλεισμού ή ευάλωτων ατόμων τα οποία δυσκολεύονται να προσπελάσουν τη συμβατική αγορά πιστώσεων. " διασφάλιση της επέκτασης σε αυτές τις ομάδες στόχους και η προαγωγή της γεωγραφικής ισορροπίας είναι κεντρικής σημασίας στοιχεία της εντολής της Επιτροπής προς το Ευρωπαϊκό Ταμείο Επενδύσεων.
<P>
Με βάση τις πράξεις που έχουν εγκριθεί μέχρι στιγμής, ή βρίσκονται στο στάδιο της προετοιμασίας, εκτιμάται ότι θα επιτευχθούν και οι δύο στόχοι. Από τις αρχές του 2011, θα χορηγούνται μικροδάνεια μέσω ενός νεοσύστατου ιδρύματος μικροχρηματοδότησης του Βελγίου το οποίο εστιάζεται σε ευάλωτες αστικές κοινότητες, καθώς και μέσω ενός ιδρύματος των Κάτω Χωρών το οποίο απευθύνεται σε άτομα που δεν έχουν πρόσβαση σε συμβατικούς φορείς χρηματοδότησης. Το ΕΤΕπ έχει ανακοινώσει ότι οι υπό προετοιμασία πράξεις χρηματοδότησης θα είναι επίσης ισορροπημένες από την άποψη της γεωγραφικής κάλυψης. Περίπου 40% από αυτές αναμένεται να αφορούν ενδιάμεσους φορείς που επενδύουν στην Ευρώπη και περίπου 60% στην κεντρική και ανατολική Ευρώπη. Είναι γνωστό ότι η μικροχρηματοδότηση είναι πιο αποτελεσματική όταν οι ενάρξεις επιχειρηματικών δραστηριοτήτων και οι μικροεπιχειρήσεις συνοδεύονται από υπηρεσίες υποστήριξης της επιχειρηματικής δραστηριότητας.
<P>
Γι' αυτό, η Επιτροπή θα λάβει μέτρα με σκοπό την υποστήριξη των διαχειριστικών αρχών και των ενδιάμεσων φορέων του Ευρωπαϊκού Κοινωνικού Ταμείου, ώστε να αναβαθμίσουν τις δραστηριότητές τους για την προαγωγή της αυτοαπασχόλησης και των μικροεπιχειρήσεων.
<P>
Για την τρέχουσα περίοδο προγραμματισμού του ΕΚΤ, τα κράτη μέλη έχουν δεσμεύσει περισσότερα από 2,7 δισ. ευρώ για την προώθηση της επιχειρηματικότητας. Οι επιχειρηματίες μπορούν επίσης να υποστηριχθούν μέσω επιδοτήσεων επιτοκίου. Ωστόσο, το κατά πόσον οι εν λόγω επιδοτήσεις επιτοκίου θα ενισχυθούν από το ΕΚΤ είναι απόφαση την οποία οφείλουν να λάβουν τα ίδια τα κράτη μέλη. Επί του παρόντος, μόνον ένα κράτος μέλος, η Λιθουανία, έχει δηλώσει ότι θα αξιοποιήσει αυτήν τη δυνατότητα.
<P>
Τέλος, η Επιτροπή θα προωθήσει την ενημέρωση σχετικά με τον μηχανισμό μικροχρηματοδότησης Progress. Οι φορείς παροχής μικροχρηματοδοτήσεων που βρίσκονται πιο κοντά στους δικαιούχους θα προσφέρουν ενημέρωση σχετικά με τη διαθεσιμότητα μικροδανείων. " Επιτροπή θα χρησιμοποιήσει τα υφιστάμενα δίκτυα των δημοσίων υπηρεσιών απασχόλησης, των διαχειριστικών αρχών του ΕΚΤ και ΜΚΟ, ώστε να παρέχει ενημέρωση σχετικά με την πρόοδο του μηχανισμού μικροχρηματοδότησης.
<P>
Τελευταίο αλλά εξίσου σημαντικό: η εκστρατεία "Νεολαία σε κίνηση" θα δώσει ιδιαίτερη έμφαση στην παροχή ευκαιριών σε νέους ανθρώπους ποικίλης προέλευσης και κατάρτισης, ώστε να ξεκινήσουν δικές τους επιχειρήσεις και να λάβουν μικροδάνεια.
<SPEAKER ID="553" NAME="Kinga Göncz" AFFILIATION="S&amp;D">
(HU) Κύριε Πρόεδρε, άκουσα με ικανοποίηση την ενημέρωση του Επιτρόπου και θέλω να διευκρινίσω μία πτυχή. Όταν λάβαμε την έκθεση της Επιτροπής και του Ευρωπαϊκού Ταμείου Επενδύσεων πριν από λίγες εβδομάδες, είδαμε ότι έκανε λόγο για συνολικό ποσό της τάξεως των 200 εκατ. ευρώ περίπου. Αυτό ακριβώς ήταν και ένα από τα ερωτήματά μου, ότι δηλαδή η αρχική υπόσχεση ή σχέδιο αφορούσε 500 εκατ. ευρώ. Με ενδιαφέρει να μάθω από πού προήλθαν αυτοί οι πρόσθετοι πόροι. Εκτιμώ ότι αυτό είναι πολύ σημαντικό, καθόσον το εν λόγω πρόγραμμα είναι μέτρο υψηλής προτεραιότητας για την άμβλυνση των συνεπειών της κρίσης, και γι' αυτό εν μέρει επισπεύσαμε την έγκρισή του. Το άλλο σημαντικό ερώτημα στο οποίο θα ήθελα μια απάντηση είναι το κατά πόσον τα κράτη μέλη υποστηρίζουν τη χορήγηση επιδοτήσεων επιτοκίου, καθώς και τα στοιχεία κατάρτισης και καθοδήγησης του Κοινωνικού Ταμείου. Το ζήτημα αυτό περιλαμβανόταν και στο αρχικό σχέδιο, και τότε η Επιτροπή φάνηκε να παραμελεί αυτήν την πτυχή. Είναι πολύ σημαντικό να παρέχονται πληροφορίες, αλλά και να διασφαλίζεται ότι οι πληροφορίες αυτές φτάνουν στα άτομα για τα οποία προορίζονται.
<SPEAKER ID="554" NAME="Janusz Władysław Zemke" AFFILIATION="S&amp;D">
(PL) Κύριε Πρόεδρε, κύριε Επίτροπε, θέλω να σας ευχαριστήσω για τις πληροφορίες που μας παρείχατε. Συμφωνώ πλήρως με τη δήλωσή σας ότι ο μηχανισμός για τον οποίο συζητούμε σήμερα είναι πολύ σημαντικός. Εντούτοις, αξίζει να αναφερθεί ότι πρέπει να απαντήσουμε επίσης στο ερώτημα ποια κράτη χρησιμοποιούν τον μηχανισμό μικροχρηματοδότησης. Με ανησύχησε αυτό που αναφέρατε στην απάντησή σας, ότι δηλαδή πρέπει να εξασφαλίσουμε την ύπαρξη διαφορετικών επιπέδων κατανομής ανά κράτος και γεωγραφική περιοχή. Έχει χρησιμοποιήσει κανένα κράτος τον μηχανισμό μέχρι στιγμής;
<SPEAKER ID="555" NAME="Silvia-Adriana Ţicău" AFFILIATION="S&amp;D">
(RO) Κύριε Πρόεδρε, ομολογουμένως, οι νέοι πλήττονται εντονότερα από τη χρηματοπιστωτική και οικονομική κρίση, όμως δεν πρέπει να λησμονήσουμε και τους ανέργους ηλικίας άνω των 45 ετών. Θέλω να σας απευθύνω το ακόλουθο ερώτημα, επειδή αναφέρατε ότι το 60% του ευρωπαϊκού μηχανισμού μικροχρηματοδότησης Progress θα διατεθεί στην κεντρική και ανατολική Ευρώπη: έχετε εντοπίσει τους φραγμούς που έχουν εμποδίσει τις χώρες αυτής της περιοχής της Ευρώπης να αξιοποιήσουν επαρκώς τον μηχανισμό μέχρι σήμερα;
<SPEAKER ID="556" NAME="Johannes Hahn" LANGUAGE="DE">
Σας ευχαριστώ πολύ για το ενδιαφέρον σας και για τα σχόλιά σας. " αλήθεια είναι ότι το θέμα της μικροχρηματοδότησης καλύπτεται από μια σειρά γενικές διευθύνσεις, ο δε κ. Andor έχει αναλάβει, τρόπον τινά, ηγετικό ρόλο επί της ουσίας. Ωστόσο, πρόκειται συγχρόνως για θέμα το οποίο μας απασχολεί στον τομέα της περιφερειακής πολιτικής. Όσον αφορά τα επιτόκια, υπάρχουν ορισμένα κράτη μέλη τα οποία έχουν ορίσει ένα ανώτατο όριο -ως όρο, ούτως ειπείν- το οποίο κυμαίνεται περίπου μεταξύ 8 και 9,5 τοις εκατό. Ωστόσο, μια άλλη πτυχή που πρέπει να ληφθεί υπόψη εν προκειμένω είναι φυσικά -και αυτό έχει αποτελέσει θέμα συζήτησης, μεταξύ άλλων και κατά την προετοιμασία του όλου μηχανισμού- ότι οι γενικές δαπάνες είναι σχετικά υψηλές σε σχέση με τα πραγματικά δάνεια· επομένως, δημιουργούνται έξοδα τα οποία πρέπει να καλυφθούν. Πρέπει, λοιπόν, να βρεθεί μια ορθολογική μέση οδός, και νομίζω ότι το έχουμε επιτύχει.
<P>
Ως προς το δεύτερο ερώτημα, μπορώ να σας πω ότι το μέσο Jasmine -σκοπός του οποίου είναι να συμβάλλει στις κατάλληλες προετοιμασίες για τη χορήγηση μικροχρηματοδοτήσεων και να προετοιμάζει το έδαφος για τη σύσταση και κατάρτιση ενδιάμεσων φορέων- χρησιμοποιείται αυτήν την περίοδο για την προετοιμασία 15 ιδρυμάτων σε 15 διαφορετικές χώρες, 11 εκ των οποίων βρίσκονται στην κεντρική και ανατολική Ευρώπη και τέσσερις στη δυτική Ευρώπη. Δεν μπορώ να σας απαριθμήσω όλες τις χώρες από μνήμης, κατά βάση όμως πρόκειται κυρίως για τις χώρες που εντάχθηκαν προσφάτως στην ΕΕ, ενώ αναμένουμε ότι τα επόμενα χρόνια θα έχουν προετοιμαστεί 20 ακόμη ενδιάμεσοι φορείς μέσω του προγράμματος Jasmine.
<P>
Όσον αφορά το τελευταίο ερώτημα, θα σας παρακαλέσω να κάνετε λίγη υπομονή, καθώς δεν μπορώ να σας απαντήσω εκ του προχείρου. Θα σας διαβιβάσουμε γραπτή απάντηση επί του θέματος, στην οποία θα αναφέρονται λεπτομερώς οι λόγοι περιορισμού της πρόσβασης. Μπορώ, ωστόσο, να υποθέσω ότι είναι πάντα φυσικό να υπάρχουν προβλήματα επικοινωνίας, καθώς και ότι συχνά προκύπτουν εμπόδια επειδή πολλοί από τους δυνητικούς δανειζόμενους είναι πρόσωπα τα οποία δεν μπορούν πλέον να λάβουν δάνεια από "συμβατικές" τράπεζες, οπότε συχνά διστάζουν, σε κάποιο βαθμό, ή φοβούνται να προσεγγίσουν τέτοιου είδους φορείς. Αν αυτός, όμως, είναι ο λόγος και το πρόβλημα εδραιωθεί, τότε θα καταστεί αναγκαίο να διεξαγάγουμε ενημερωτικές εκστρατείες σε αυτόν τον τομέα, όπου κριθεί σκόπιμο.
<P>
Θέμα: Συμπληρωματικά μέτρα στήριξης για τις ΜΜΕ κατά την εφαρμογή της τουριστικής πολιτικής
<P>
" τουριστική βιομηχανία, όπως και οποιοσδήποτε άλλος οικονομικός κλάδος, εκτίθεται όλο και περισσότερο στον παγκόσμιο ανταγωνισμό. " Ευρωπαϊκή Ένωση, προκειμένου να παραμείνει ανταγωνιστική στον τουριστικό τομέα, καθόρισε στη Συνθήκη της Λισαβόνας τον στόχο να προωθήσει την ανταγωνιστικότητα του κλάδου και να δημιουργήσει ένα περιβάλλον που να ευνοεί την ανάπτυξη των επιχειρήσεων. Προς τούτο, προβλέπονται οι ακόλουθοι στόχοι: η προώθηση της καινοτομίας στον τουριστικό τομέα, η βελτίωση της ποιότητας του συνόλου των τουριστικών υπηρεσιών, η τελειοποίηση των επαγγελματικών δεξιοτήτων του προσωπικού. Ωστόσο, οι επιχειρήσεις του τουριστικού κλάδου, που είναι σε μεγάλο βαθμό ΜΜΕ, δεν είναι πάντοτε σε θέση να επιτυγχάνουν μόνες τους στόχους αυτούς. Πολλοί παράγοντες πρέπει να συνεκτιμηθούν, όπως οι περιορισμένοι οικονομικοί πόροι, η έλλειψη ειδικευμένου προσωπικού και η αδυναμία ταχείας αντίδρασης στις αλλαγές, εξ ου και η ανάγκη συμπληρωματικών οικονομικών πόρων.
<P>
Δεν θεωρεί η Επιτροπή ότι θα ήταν σκόπιμο να αναπτύξει μια συνεκτική πολιτική, καθώς και ένα λεπτομερές σχέδιο δράσης που θα περιλάμβανε ειδικά μέτρα στήριξης για τις ΜΜΕ και μηχανισμούς χρηματοδότησης που θα μπορούσαν να συμβάλουν στην υπερπήδηση των δυσκολιών που συναντά ο εν λόγω τομέας;
<SPEAKER ID="558" NAME="Antonio Tajani" LANGUAGE="IT">
Κύριε Πρόεδρε, κυρίες και κύριοι, η ευρωπαϊκή τουριστική βιομηχανία, όπως πολλοί άλλοι τομείς της οικονομίας, είναι υποχρεωμένη να ανταποκριθεί στις διαρκώς εντεινόμενες προκλήσεις της παγκοσμιοποίησης.
<P>
Πρόκειται για προκλήσεις τις οποίες η Επιτροπή έχει ήδη υπογραμμίσει και για τις οποίες έχει λάβει μέτρα σε πολλές περιπτώσεις, ιδίως στο πλαίσιο της ανακοίνωσης με τίτλο "Μια βιομηχανική πολιτική για την εποχή της παγκοσμιοποίησης". Επιπλέον, στις 30 Ιουνίου του περασμένου έτους, η Επιτροπή ενέκρινε ειδική ανακοίνωση σχετικά με τον τουρισμό, στην οποία προτείνεται -σύμφωνα με τη Συνθήκη της Λισαβόνας και τη νέα στρατηγική "Ευρώπη 2020" ένα ολοκληρωμένο πολιτικό πλαίσιο για την ενίσχυση της ανταγωνιστικότητας του τομέα, με σκοπό να καταστεί ο ευρωπαϊκός τουρισμός πραγματικά ανταγωνιστική, σύγχρονη, βιώσιμη και υπεύθυνη βιομηχανία.
<P>
" διαμόρφωση περιβάλλοντος το οποίο θα ενθαρρύνει την ανάπτυξη μικροσκοπικών, μικρών και μεσαίων επιχειρήσεων στον τομέα του τουρισμού είναι η αρχή επί της οποίας θεμελιώνεται αυτό το ολοκληρωμένο πλαίσιο. Προκειμένου να επιτευχθεί ο στόχος αυτός, προτείναμε τρία συγκεκριμένα μέτρα τα οποία αποβλέπουν: πρώτον, στην προώθηση της ανταγωνιστικότητας της ευρωπαϊκής τουριστικής βιομηχανίας· δεύτερον, στην προαγωγή της ανάπτυξης τουρισμού βιώσιμου, υπεύθυνου και υψηλής ποιότητας· και, τρίτον, στην εδραίωση της εικόνας και των ιδιαίτερων χαρακτηριστικών της Ευρώπης ως συνόλου βιώσιμων και υψηλής ποιότητας τουριστικών προορισμών και, βεβαίως, στη μεγιστοποίηση του δυνητικού αντικτύπου των χρηματοδοτικών πολιτικών και των μέσων της ΕΕ για την ανάπτυξη του τουρισμού.
<P>
Οι προωθούμενες πρωτοβουλίες πρέπει να προσφέρουν στον τομέα τα μέσα που απαιτούνται για την προσαρμογή του στις προκλήσεις που αντιμετωπίζουν οι πάροχοι τουριστικών προϊόντων, καθώς και για να εργαστεί υπέρ της βιώσιμης ανάπτυξής του με όρους ανταγωνιστικότητας. Βεβαίως, θα ληφθούν συγκεκριμένα μέτρα για την προώθηση της καινοτομίας στον τομέα του τουρισμού, για την ενίσχυση της ποιότητας των τουριστικών υπηρεσιών και για τη βελτίωση των επαγγελματικών δεξιοτήτων των εργαζομένων σε αυτόν τον τομέα, διότι πρέπει να πάψουμε να αντιμετωπίζουμε τον τουρισμό ως κλάδο στον οποίο δραστηριοποιούνται μόνον οικογενειακές επιχειρήσεις· πρέπει να εξετάσουμε επίσης το πώς μπορούμε να τον κάνουμε πιο σύγχρονο και πιο ανταγωνιστικό.
<P>
Θα σας αναφέρω ορισμένα παραδείγματα όσον αφορά την κατάρτιση και τις επαγγελματικές δεξιότητες: θα δρομολογηθεί μια πλατφόρμα "ΤΠΕ και τουρισμός" προκειμένου να διευκολυνθεί η προσαρμογή της τουριστικής βιομηχανίας και των επιχειρήσεών της στις εξελίξεις στην αγορά των νέων τεχνολογιών της πληροφορίας και να βελτιωθεί η ανταγωνιστικότητά τους. Όλες αυτές οι προτάσεις και ιδέες περιλαμβάνονται στην ανακοίνωση της Επιτροπής, η οποία έχει εγκριθεί από το Συμβούλιο και την οποία συζητούμε στο Κοινοβούλιο - ο εισηγητής είναι παρών στην Αίθουσα.
<P>
Οι επιχειρήσεις του τομέα θα ενθαρρυνθούν ώστε να αξιοποιούν καλύτερα τα διάφορα προγράμματα της Ένωσης, όπως το Leonardo, το πρόγραμμα πλαίσιο για την ανταγωνιστικότητα και την καινοτομία, το Erasmus για νέους επιχειρηματίες, το Ευρωπαϊκό Κοινωνικό Ταμείο και άλλα προγράμματα. Επιπλέον, η υλοποίηση μιας στρατηγικής για την προώθηση της διαφοροποίησης των τουριστικών υπηρεσιών και η δημιουργία ενός εικονικού ηλεκτρονικού παρατηρητηρίου για τον ευρωπαϊκό τουρισμό θα συμβάλουν εξίσου στη διαμόρφωση ευνοϊκού περιβάλλοντος για τις επιχειρήσεις του κλάδου.
<P>
Άλλωστε, οφείλω να επισημάνω ότι οι μικρές και μεσαίες επιχειρήσεις μπορούν να επωφεληθούν και από άλλες διατομεακές πρωτοβουλίες για την εξασφάλιση χρηματοδοτήσεων. Θα μπορούσα να αναφέρω το πρόγραμμα JEREMIE, την κοινή πρωτοβουλία της Επιτροπής, του Ευρωπαϊκού Ταμείου Επενδύσεων και της Ευρωπαϊκής Τράπεζας Επενδύσεων με στόχο τη βελτίωση της πρόσβασης μικροσκοπικών, μικρών και μεσαίων επιχειρήσεων, κυρίως, σε χρηματοδοτήσεις, μέσω κεφαλαίων επιχειρηματικού κινδύνου, δανείων, κινητών αξιών, μικροπιστώσεων και άλλων μορφών επιστρεπτέων ενισχύσεων.
<P>
Τέλος, επισημαίνω ότι οι μικρές και μεσαίες επιχειρήσεις στον τομέα του τουρισμού καλύπτονται πλήρως από τα μέτρα που προτείνονται στο πλαίσιο της "Πράξης για τις Μικρές Επιχειρήσεις", σκοπός της οποίας είναι η βελτίωση του επιχειρηματικού περιβάλλοντος γι' αυτές ακριβώς τις επιχειρήσεις. Το Κοινοβούλιο θα λάβει το ενημερωμένο κείμενο εντός ολίγων εβδομάδων.
<P>
Ως εκ τούτου, η "Πράξη για τις Μικρές Επιχειρήσεις" θα αποτελέσει επίσης όργανο προστασίας των μικρών και μεσαίων επιχειρήσεων, οι οποίες προσφέρουν τεράστιες δυνατότητες για την ανάπτυξη ενός τομέα τον οποίο ευελπιστώ ότι θα μπορέσουμε να ενισχύσουμε κατά τη διάρκεια του προσεχούς έτους, καθόσον είμαι απολύτως πεπεισμένος ότι η εφαρμογή μιας ευρωπαϊκής πολιτικής, όπως ορίζεται στη Συνθήκη, μπορεί να προσφέρει προστιθέμενη αξία στο εξαίρετο έργο που επιτελούν ήδη οι περιφέρειες και τα κράτη μέλη της Ευρώπης.
<P>
Αισθάνομαι, συνεπώς, ότι είμαι σε θέση να καθησυχάσω τον αξιότιμο βουλευτή που υπέβαλε την ερώτηση ότι η Επιτροπή και εγώ προσωπικά δεσμευόμαστε να μεριμνήσουμε ώστε όλες οι μικρές και μεσαίες επιχειρήσεις του τομέα να υποστηριχθούν και να ενισχυθούν στις προσπάθειές τους να αποκτήσουν πρόσβαση στα μέσα χρηματοδότησης της ΕΕ, ως τμήμα μιας πολιτικής στρατηγικής η οποία θα αποβλέπει στο να γίνει ο τουρισμός ένας από τους κεντρικούς τομείς της οικονομικής και βιομηχανικής πολιτικής μας.
<SPEAKER ID="559" NAME="Zigmantas Balčytis" AFFILIATION="S&amp;D">
(LT) Κύριε Πρόεδρε, κατά πάσα πιθανότητα όλες και όλοι όσοι βρισκόμαστε σήμερα στο Κοινοβούλιο ευχόμαστε ότι η πρόβλεψή σας σχετικά με τη μελλοντική ανάπτυξη του τουρισμού θα γίνει όντως πραγματικότητα, και ότι ο τομέας αυτός δεν θα αναπτυχθεί απλώς, αλλά θα αποτελέσει επίσης ευνοϊκό πεδίο επενδύσεων. Όπως γνωρίζετε, μέχρι στιγμής, ο τουρισμός εξακολουθεί να είναι άνισα αναπτυγμένος στο εσωτερικό της Ευρωπαϊκής Ένωσης, και αυτό οφείλεται τόσο σε αντικειμενικούς όσο και σε υποκειμενικούς λόγους. Θέλω να σας απευθύνω ένα ερώτημα. Στη στρατηγική για τη Βαλτική Θάλασσα, η ελκυστικότητα και η προσβασιμότητα της περιοχής της Βαλτικής αναφέρεται ως ένας από τους κύριους στόχους. Τι ακριβώς έχει επιτευχθεί σε αυτόν τον τομέα κατά τη διάρκεια του έτους;
<SPEAKER ID="560" NAME="Carlo Fidanza" AFFILIATION="PPE">
(IT) Κύριε Πρόεδρε, κύριε Επίτροπε, κυρίες και κύριοι, θέλω να ευχαριστήσω τον κ. Balčytis γι' αυτήν την ερώτηση, με την οποία τοποθετούνται στο επίκεντρο των συζητήσεών μας θέματα τα οποία το Κοινοβούλιο θα έχει την ευκαιρία να ξανασυζητήσει τους προσεχείς μήνες, επί τη ευκαιρία της κοινοβουλευτικής έκθεσης για την οποία είμαι υπεύθυνος.
<P>
Καταρχάς, πρέπει να επαινέσουμε τον Αντιπρόεδρο Tajani, διότι έδωσε πολύ ισχυρή ώθηση στη νέα ευρωπαϊκή τουριστική πολιτική που περιγράφεται στη Συνθήκη της Λισαβόνας, με την ανακοίνωση που εγκρίθηκε τον περασμένο Ιούνιο και το συνακόλουθο σχέδιο εφαρμογής που παρουσιάστηκε πριν από λίγες εβδομάδες. Οι δύο αυτές πράξεις εστιάζονται ειδικά στις μικρές και μεσαίες επιχειρήσεις και στην ανταγωνιστικότητα του τομέα, με ιδιαίτερη έμφαση στα θέματα καινοτομίας και κατάρτισης.
<P>
Ως προς το θέμα της χρηματοδότησης, πρέπει να δραστηριοποιηθούμε σε δύο μέτωπα: πρώτον, πρέπει να προσφέρουμε περαιτέρω ενημέρωση σχετικά με τα υφιστάμενα μέσα χρηματοδότησης και να διασφαλίσουμε τη μεγαλύτερη αξιοποίησή τους και, δεύτερον, το Κοινοβούλιο πρέπει να προωθήσει μια εντατική εκστρατεία -σταματώ εδώ, κύριε Πρόεδρε- υπέρ της συμπερίληψης ειδικών κονδυλίων για τις πολιτικές που άπτονται του τουρισμού στις δημοσιονομικές προοπτικές της περιόδου 2014-2020.
<SPEAKER ID="561" NAME="Silvia-Adriana Ţicău" AFFILIATION="S&amp;D">
(RO) Υπάρχουν ορισμένες χώρες οι οποίες χρησιμοποιούν για την ανάπτυξη του τουρισμού, λόγου χάρη, το περιφερειακό Πρόγραμμα Ανταγωνιστικότητας και Καινοτομίας ή το Επιχειρησιακό Πρόγραμμα και, στις περιπτώσεις του "νωμένου Βασιλείου ή της Ελλάδας, το Επιχειρησιακό Πρόγραμμα Περιφερειακής Ανάπτυξης. Θέλω, λοιπόν, να σας ρωτήσω αν προτίθεστε να δημιουργήσετε ένα ευρωπαϊκό πλαίσιο για την αύξηση της συμμετοχής των ΜΜΕ στις διαδικασίες πρόσβασης σε ευρωπαϊκούς πόρους για την ανάπτυξη του τουρισμού.
<SPEAKER ID="562" NAME="Antonio Tajani" LANGUAGE="IT">
Κύριε Πρόεδρε, κυρίες και κύριοι, θέλω να ευχαριστήσω τον κ. Balčytis για την ευκαιρία που μου έδωσε να μιλήσω για ένα θέμα το οποίο, ανάμεσα σε όλα τα θέματα για τα οποία είμαι υπεύθυνος ως ευρωπαίος Επίτροπος, μου είναι ιδιαίτερα προσφιλές· άλλωστε, ως πρώτος ευρωπαίος Επίτροπος για θέματα τουρισμού, θεωρώ ότι η τουριστική πολιτική αποτελεί βασική προτεραιότητα, όπως και η βιομηχανική και η διαστημική πολιτική.
<P>
Για να σας δώσω συγκεκριμένη απάντηση, πάντως, το κεντρικό ζήτημα, εκτός από τις πολιτικές πρωτοβουλίες που προσπάθησα να υλοποιήσου αφότου ανέλαβα καθήκοντα Επιτρόπου, είναι αυτό που έθιξε στην ομιλία του ο κ. Fidanza: δεδομένου ότι πριν από την έναρξη ισχύος της Συνθήκης της Λισαβόνας η ΕΕ δεν ήταν αρμόδια για την τουριστική πολιτική, οι τρέχουσες δημοσιονομικές προοπτικές δεν περιλαμβάνουν τους πόρους που απαιτούνται ώστε να συνεισφέρει η ΕΕ σε συστηματικές προσπάθειες στον τομέα αυτόν.
<P>
Διαθέτουμε ενδιαφέροντα προγράμματα όπως το Calypso, τα οποία, στην Ισπανία λόγου χάρη, έχουν ενισχυθεί μέσω πολύ θετικών, κατά τη γνώμη μου, περιφερειακών πρωτοβουλιών. Ωστόσο, παρότι κατανοώ πλήρως την επισήμανση του κ. Fidanza που περιλαμβάνεται στην έκθεση που αναμένεται να υποβληθεί στο Κοινοβούλιο, θα υπάρξει στήριξη, μιας και οι πόροι που έχουν δεσμευτεί για την τουριστική πολιτική θα αυξηθούν στις επόμενες δημοσιονομικές προοπτικές. Μπορεί να αυξηθούν στο όγδοο πρόγραμμα πλαίσιο, ή μέσω της δημιουργίας ειδικών γραμμών του προϋπολογισμού. Εκείνο, πάντως, που έχει σημασία είναι να αναδείξει το πρόβλημα το Κοινοβούλιο, διότι είναι δύσκολο να δοθούν συγκεκριμένες απαντήσεις αν δεν υπάρχουν τα αντίστοιχα οικονομικά μέσα.
<P>
Εντούτοις, αυτό δεν σημαίνει ότι δεν θα δράσουμε με μεγάλη αποφασιστικότητα. Όπως γνωρίζετε, έχουν αναληφθεί αναρίθμητες πρωτοβουλίες, η βελγική Προεδρία διοργάνωσε μια σημαντική εκδήλωση στη Μάλτα, και η ουγγρική Προεδρία έχει ήδη ανακοινώσει ότι θα διοργανώσει μια σημαντική εκδήλωση που θα είναι ειδικά αφιερωμένη στον τουρισμό - αυτό ήταν το θέμα της πρώτης μας συνάντησης, η οποία πραγματοποιήθηκε πριν από δύο ημέρες στη Βουδαπέστη.
<P>
Χαίρομαι που ο κ. Balčytis έθιξε το ζήτημα του τουρισμού στην περιοχή της Βαλτικής: ο τουρισμός δεν είναι θέμα που ενδιαφέρει αποκλειστικά τις οικονομίες των χωρών της Μεσογείου - την Ισπανία, τη Γαλλία, την Ιταλία, την Ελλάδα και τη Μάλτα. Είναι μια εξαιρετικά σημαντική πηγή πλούτου για το σύνολο της Ευρωπαϊκής Ένωσης, περιλαμβανομένων των χωρών της κεντρικής και ανατολικής Ευρώπης, οι οποίες διαθέτουν επίσης αξιοθέατα και δυνατότητες ανάπτυξης.
<P>
Ως προς το θέμα των χωρών της Βαλτικής, εκτιμώ ότι ένα από τα ζητήματα -το οποίο, παρεμπιπτόντως, θίγεται στο κείμενο που εγκρίθηκε πέρυσι στις 30 Ιουνίου- είναι η σχέση με τις νέες αναδυόμενες τάξεις, με τη νέα μεσαία τάξη της Ρωσίας. Πολλά εκατομμύρια Ρώσων σχεδιάζουν να αναπτύξουν τουριστική δραστηριότητα και, ως εκ τούτου, θέλουν να ταξιδέψουν έξω από τη χώρα τους.
<P>
Αντιμετωπίζουμε πρόβλημα στον τομέα των θεωρήσεων. Αν δεν κάνω λάθος, το ίδιο πρόβλημα υφίσταται και σε σχέση με την Κίνα. " Ευρωπαϊκή Επιτροπή και οι υπουργοί Τουρισμού είναι αποφασισμένοι να προσπαθήσουν να επιλύσουν αυτό το πρόβλημα όσον αφορά τους δυνητικούς επισκέπτες τόσο από τη Ρωσία όσο και από την Κίνα. Θέλουμε να επιταχύνουμε τις σχετικές διαδικασίες και να διευκολύνουμε την είσοδό τους στις χώρες μας. Επιπλέον, τα κράτη της Βαλτικής, καθώς βρίσκονται πιο κοντά στη Ρωσία, μπορούν να αντλήσουν τα δυνητικά οικονομικά οφέλη από τη φιλοξενία τουριστών που προέρχονται από την αναδυόμενη μεσαία τάξη.
<P>
Αυτό αποτελεί τον πυρήνα των προσπαθειών μας να προωθήσουμε πολιτικές υπέρ του τουρισμού, και με ενθαρρύνει επίσης το γεγονός ότι πολλοί υπουργοί από τα διάφορα κράτη μέλη, περιλαμβανομένου του "νωμένου Βασιλείου -συναντήθηκα με τον νέο υπουργό Τουρισμού του "νωμένου Βασιλείου πριν από λίγες εβδομάδες στο Λονδίνο- και της Γαλλίας, δηλώνουν απολύτως προσηλωμένοι στην υποστήριξη της τουριστικής πολιτικής της ΕΕ.
<P>
Είναι σημαντικό να καθοριστεί μια σειρά πυλών εισόδου, καθώς η Ευρώπη πρέπει να προσφέρει ουσιαστική προστιθέμενη αξία. Χαίρομαι διότι η Επίτροπος Βασιλείου επεδίωξε να συμπεριληφθεί στο κείμενο για τον αθλητισμό που εγκρίθηκε σήμερα η επισήμανση ότι οι μεγάλες αθλητικές διοργανώσεις, όπως οι Ολυμπιακοί Αγώνες που πρόκειται να διοργανωθούν στο Λονδίνο, αποτελούν εξαιρετική ευκαιρία για ολόκληρη την Ευρωπαϊκή Ένωση.
<P>
Εν ολίγοις, πρέπει να μεριμνήσουμε ώστε όλες οι χώρες της ΕΕ να αποτελούν πύλες εισόδου για την είσοδο τουριστών και την επίσκεψή τους στη συγκεκριμένη χώρα, στη συνέχεια όμως, μετά το πέρας των αγώνων, πρέπει να μπορούν να επισκεφθούν και άλλες ευρωπαϊκές χώρες.
<P>
Αυτό είναι το συμπληρωματικό μέτρο που μπορεί να λάβει η Ευρωπαϊκή Επιτροπή, και, κατά τη γνώμη μου, η υποστήριξη του Κοινοβουλίου έχει κρίσιμη σημασία. Επιτρέψτε μου, λοιπόν, να σας ευχαριστήσω από τώρα για τις μελλοντικές σας προσπάθειες, μεταξύ άλλων στο πλαίσιο της συζήτησης για την τουριστική πολιτική, αλλά και όλων των υπολοίπων συζητήσεων για τις επικείμενες δημοσιονομικές δραστηριότητες.
<P>
Δεύτερο μέρος
<P>
Θέμα: Πρωτοβουλίες και προγράμματα εκσυγχρονισμού της Ανώτατης Εκπαίδευσης
<P>
Σε ορισμένα κράτη μέλη της Ευρωπαϊκής Ένωσης έχουν διεξαχθεί μελέτες για να διαπιστωθεί κατά πόσο τα ιδρύματα ανώτατης εκπαίδευσης έχουν προσαρμοστεί στις νέες απαιτήσεις της αγοράς και ποιες είναι οι δυνατότητες των αποφοίτων να βρουν εργασία. Δυστυχώς, όπως προκύπτει από τις έρευνες, πολλά είναι τα πανεπιστήμια που προετοιμάζουν ειδικούς για μια αγορά ήδη κορεσμένη. Τα προγράμματα των ανωτάτων σχολών δεν καταρτίζονται πάντοτε σε συνάρτηση με τις απαιτήσεις της αγοράς εργασίας και, κατά συνέπεια, αυτοί που ζημιώνονται περισσότερο είναι οι νέοι που μόλις τελειώνουν τις σπουδές τους. Το πρόγραμμα εργασίας της Επιτροπής για το έτος 2011 περιέχει μια αναφορά στον εκσυγχρονισμό της ανώτατης εκπαίδευσης. Διευκρινίζει ότι μπορούν να υποβληθούν προτάσεις σχετικά με τα συστήματα αξιολόγησης και τη διαφάνεια των δραστηριοτήτων των ιδρυμάτων ανώτατης εκπαίδευσης.
<P>
Στο πλαίσιο αυτό, ποια ειδικά προγράμματα και πρωτοβουλίες προτίθεται να εγκρίνει η Επιτροπή με σκοπό να εκσυγχρονίσει την ανώτατη εκπαίδευση στην Ευρώπη; Προτίθεται μήπως η Επιτροπή να εκπονήσει ειδική στρατηγική για τον εκσυγχρονισμό της ανώτατης εκπαίδευσης, ώστε οι νεαροί απόφοιτοι να μπορούν να βρίσκουν το ταχύτερο δυνατό μια θέση απασχόλησης; Τι πόρους προτίθεται να επενδύσει μελλοντικά η Επιτροπή σε τέτοια προγράμματα και πρωτοβουλίες υπέρ της νεολαίας;
<SPEAKER ID="564" NAME="Ανδρούλλα Βασιλείου" LANGUAGE="EN">
Κύριε Πρόεδρε, η εκπαίδευση είναι ένας από τους μείζονες παράγοντες που καθορίζουν την απασχολησιμότητα. Ο κίνδυνος να βρεθούν στην ανεργία είναι μειωμένος κατά 40% για τους αποφοίτους ανώτατης εκπαίδευσης σε σύγκριση με τα άτομα που έχουν ολοκληρώσει μόνον τη δευτεροβάθμια εκπαίδευση. Ωστόσο, η ανεργία και η υποαπασχόληση των νέων κινούνται σήμερα σε απαράδεκτα υψηλά επίπεδα. Πάρα πολλοί απόφοιτοι αγωνίζονται να εισέλθουν στην αγορά εργασίας και να εξασφαλίσουν απασχόληση υψηλής ποιότητας η οποία να ανταποκρίνεται στο περιεχόμενο των σπουδών τους.
<P>
Βεβαίως, οι προσπάθειες βελτίωσης της απασχολησιμότητας ξεκινούν πολύ πριν από την ανώτατη εκπαίδευση. " Επιτροπή συνεργάζεται με τα κράτη μέλη για να εντοπίσει τις δεξιότητες ή τα βασικά προσόντα που πρέπει να αποκτούν οι νέοι στο σχολείο. Σήμερα, οι νέοι χρειάζονται ευρύτερο φάσμα δεξιοτήτων από οποιαδήποτε άλλη περίοδο του παρελθόντος, προκειμένου να ευδοκιμήσουν στην παγκοσμιοποιημένη οικονομία. Πολλοί θα δραστηριοποιηθούν σε επαγγέλματα τα οποία ακόμη δεν υφίστανται. Πολλοί θα χρειαστούν ειδικευμένες γλωσσικές, διαπολιτισμικές και επιχειρηματικές δεξιότητες. " τεχνολογία θα συνεχίσει να αλλάζει τον κόσμο με τρόπους που δεν μπορούμε να φανταστούμε, οπότε η δυνατότητα του ατόμου να συνεχίσει να διδάσκεται και να καινοτομεί θα εξελιχθεί σε κρίσιμο παράγοντα απασχολησιμότητας.
<P>
Ο προσανατολισμός είναι επίσης κρίσιμος παράγοντας. Οι νέοι βρίσκονται αντιμέτωποι με όλο και μεγαλύτερο αριθμό εκπαιδευτικών επιλογών. Πρέπει να μπορούν να λαμβάνουν τεκμηριωμένες αποφάσεις. Αυτό προϋποθέτει τη βελτίωση της ενημέρωσης όσον αφορά τις επιλογές εκπαίδευσης και κατάρτισης, περιλαμβανομένης σαφούς εικόνας όσον αφορά τις ευκαιρίες απασχόλησης. Πρέπει να αναπτύξουμε υψηλής ποιότητας υπηρεσίες επαγγελματικού προσανατολισμού και συμβουλών σταδιοδρομίας, με αυξημένη συμμετοχή φορέων της αγοράς εργασίας.
<P>
Ως προς το θέμα της ανώτατης εκπαίδευσης, όπως γνωρίζετε, η Επιτροπή εγκαινίασε προσφάτως τη "Νεολαία σε κίνηση" - μια εμβληματική πρωτοβουλία της στρατηγικής "Ευρώπη 2020" με την οποία επιχειρείται να προσαρμοστούν καλύτερα τα προγράμματα εκπαίδευσης και κατάρτισης στις ανάγκες της νεολαίας. Τώρα ξεκινούμε την εφαρμογή των διαφόρων τμημάτων αυτής της στρατηγικής. Αργότερα κατά τη διάρκεια του έτους, η Επιτροπή σκοπεύει να παρουσιάσει μια νέα ανακοίνωση σχετικά με τον εκσυγχρονισμό της ανώτατης εκπαίδευσης. Θα καταγράψουμε την πρόοδο που έχει σημειωθεί στην προσπάθεια προσαρμογής της ανώτατης εκπαίδευσης στις ανάγκες της κοινωνίας της γνώσης, περιλαμβανομένης της πτυχής της απασχολησιμότητας. Θα εντοπίσουμε τις βασικές προκλήσεις για το μέλλον και θα σχεδιάσουμε την αντίδρασή μας.
<P>
Στο πλαίσιο αυτών των προσπαθειών, η Επιτροπή θα ενισχύσει την ευρωπαϊκή πλατφόρμα για τον διάλογο μεταξύ πανεπιστημίων και επιχειρήσεων, με στόχο την αύξηση της απασχολησιμότητας των φοιτητών και την ανάπτυξη του ρόλου της εκπαίδευσης στο τρίγωνο της γνώσης. Σε έναν κόσμο αυξημένης παγκοσμιοποίησης και κινητικότητας, η διαφάνεια όσον αφορά τις επιδόσεις των ανώτατων εκπαιδευτικών ιδρυμάτων μπορεί να ενθαρρύνει συγχρόνως τον ανταγωνισμό και τη συνεργασία, και να αποτελέσει κίνητρο για περαιτέρω βελτιώσεις και εκσυγχρονισμό. Ωστόσο, τα υπάρχοντα διεθνή συστήματα βαθμολόγησης μπορεί να προσφέρουν ελλιπή εικόνα των επιδόσεων των πανεπιστημίων. Εφέτος, η Επιτροπή θα παρουσιάσει τα αποτελέσματα μιας μελέτης σκοπιμότητας για την ανάπτυξη ενός εναλλακτικού πολυδιάστατου συστήματος βαθμολόγησης, το οποίο θα αντικατοπτρίζει την πολυμορφία των ανωτάτων εκπαιδευτικών ιδρυμάτων.
<P>
" Ευρώπη πρέπει να βελτιώσει την ικανότητά της να προβλέπει τις μελλοντικές ανάγκες δεξιοτήτων. Γι' αυτό η Επιτροπή δρομολόγησε το "θεματολόγιο για νέες δεξιότητες και θέσεις εργασίας", το οποίο συνδυάζεται στενά με την πρωτοβουλία μας για τη "νεολαία σε κίνηση". Το θεματολόγιο για νέες δεξιότητες και θέσεις εργασίας εξετάζει πώς μπορούμε να βοηθήσουμε τη νεολαία μας να γίνει πιο απασχολήσιμη. Πάνω από όλα, πρέπει να προσφέρουμε στους πολίτες το κατάλληλο μίγμα δεξιοτήτων ώστε να μπορούν να προσαρμοστούν στην ταχέως μεταβαλλόμενη κοινωνία μας. Το νέο μας "πανόραμα δεξιοτήτων" της ΕΕ, το οποίο θα μπορεί να τεθεί σε λειτουργία το 2012, θα συμβάλλει στην πρόγνωση όχι μόνον των δεξιοτήτων που χρειάζονται σήμερα οι εργοδότες, αλλά και των δεξιοτήτων που θα απαιτούνται στο μέλλον.
<P>
Εφέτος την άνοιξη, η Επιτροπή σχεδιάζει να προτείνει νέα ευρωπαϊκά κριτήρια αξιολόγησης για τη μαθησιακή κινητικότητα και τον ρόλο της εκπαίδευσης στην προετοιμασία του ατόμου ώστε να είναι απασχολήσιμο στην αγορά εργασίας της κοινωνίας της γνώσης.
<P>
Τέλος, τα προγράμματα της ΕΕ για την ενίσχυση της εκπαίδευσης, της κατάρτισης και της νεολαίας, περιλαμβανομένων προγραμμάτων κινητικότητας όπως το Erasmus, μπορούν να βοηθήσουν τους νέους να βελτιώσουν τις ευκαιρίες τους στην αγορά εργασίας, αποκτώντας πολύτιμη διεθνή πείρα και αναπτύσσοντας τη διανοητική τους κατανόηση.
<SPEAKER ID="565" NAME="Vilija Blinkevičiūt" AFFILIATION="S&amp;D">
(LT) Κύριε Πρόεδρε, κυρία Επίτροπε, σας ευχαριστώ για την πραγματικά ολοκληρωμένη απάντησή σας. Ωστόσο, θέλω να σας απευθύνω ένα συμπληρωματικό ερώτημα. " Ευρωπαϊκή Ένωση πρέπει να εγγυάται το δικαίωμα όλων των πολιτών της σε ανώτατη εκπαίδευση υψηλής ποιότητας. Εντούτοις, στα κράτη μέλη υπάρχουν πολλές διαφορές μεταξύ των συστημάτων ανώτατης εκπαίδευσης, του κόστους της ανώτατης εκπαίδευσης και της παροχής δανείων για την κάλυψη του κόστους των σπουδών. " χορήγηση δανείων σπουδών με υψηλά επιτόκια και οι δυσμενείς όροι αποπληρωμής των δανείων συχνά αποθαρρύνουν νέους ανθρώπους που επιθυμούν να πραγματοποιήσουν ανώτατες σπουδές στη χώρα τους και ενθαρρύνουν τη διαρροή εγκεφάλων προς άλλες χώρες. Σκοπεύει η Ευρωπαϊκή Επιτροπή να δημοσιεύσει κατευθυντήριες γραμμές σχετικά με προτιμητέους όρους για την παροχή σπουδαστικών δανείων;
<SPEAKER ID="566" NAME="Janusz Władysław Zemke" AFFILIATION="S&amp;D">
(PL) Κύριε Πρόεδρε, θέλω να θέσω και εγώ ένα ερώτημα, αν και στην παρούσα συγκυρία θα μπορούσαμε να συζητήσουμε διάφορα ζητήματα. Θέλω να σας ρωτήσω, κυρία Επίτροπε, αν καταβάλλεται προσπάθεια για την αύξηση των κονδυλίων που διατίθενται σε προγράμματα ανταλλαγής φοιτητών στην Ευρώπη. Έχω την εντύπωση ότι το κονδύλιο που διαθέτουμε για τη χρηματοδότηση του Erasmus και άλλων προγραμμάτων έχει παραμείνει αμετάβλητο επί σειρά ετών. Σήμερα, πάντως, τα ποσά που χορηγούνται γι' αυτές τις υποτροφίες είναι σαφώς πολύ χαμηλά.
<SPEAKER ID="567" NAME="Γεώργιος Παπανικολάου" AFFILIATION="PPE">
Κυρία Επίτροπε, είναι αλήθεια πως το συγκεκριμένο ζήτημα εμπίπτει σε θέματα επικουρικότητας. Ωστόσο, τα κράτη μέλη χρηματοδοτούνται από την Ευρωπαϊκή Ένωση με πόρους για τον εκσυγχρονισμό των προγραμμάτων σπουδών των κρατών μελών. Για παράδειγμα, θυμίζω ότι στο προηγούμενο, στο 3ο Κοινοτικό Πλαίσιο Στήριξης πολλά κράτη μέλη απορρόφησαν κοινοτικούς πόρους για αυτόν τον σκοπό. Και το ερώτημα είναι συγκεκριμένο: διαθέτει η Επιτροπή στοιχεία για την αποτελεσματικότητα αυτών των πόρων που δόθηκαν αλλά και θα δοθούν στα κράτη μέλη;
<SPEAKER ID="568" NAME="Ανδρούλλα Βασιλείου" LANGUAGE="EN">
Καταρχάς, ως προς το ζήτημα των ανισοτήτων μεταξύ των ανωτάτων εκπαιδευτικών ιδρυμάτων: ακριβώς! Γι' αυτό επιδιώκουμε διαφάνεια στα μητρώα των πανεπιστημίων. Γι' αυτό ολοκληρώνουμε τώρα τη μελέτη σκοπιμότητας με βάση την οποία θα τολμήσουμε να διερευνήσουμε τα θέματα της βαθμολόγησης των πανεπιστημίων, της χαρτογράφησης των πανεπιστημίων και του επιπέδου των πανεπιστημίων, έτσι ώστε να δοθεί η δυνατότητα στους φοιτητές να προβαίνουν σε επιλογές βάσει αξιόπιστων στοιχείων. Επιδίωξή μας είναι να γνωρίζουν οι υποψήφιοι φοιτητές πού ακριβώς θα σπουδάσουν, τι θα σπουδάσουν, και ποιο είναι το επίπεδο του πανεπιστημίου στο οποίο θέλουν να εισέλθουν.
<P>
Ως προς το θέμα των διδάκτρων, νομίζω ότι συμφωνώ μαζί σας: τα ακριβά δίδακτρα απαιτούν δίκαια δάνεια· όπως όμως είμαι βέβαιη ότι γνωρίζετε, αυτό είναι αρμοδιότητα των κρατών μελών. Γνωρίζουμε ότι ένα πράγμα στο οποίο συμφωνούν οι οικονομολόγοι είναι ότι οι επενδύσεις στην εκπαίδευση παράγουν μακροπρόθεσμα αποτελέσματα, μεγέθυνση και θέσεις εργασίας, γι' αυτό πάντα προτρέπω τις κυβερνήσεις να μην περικόπτουν τις επενδύσεις στα πανεπιστήμια ή τις επενδύσεις στην εκπαίδευση εν γένει.
<P>
Επιπλέον, συμφωνώ με τον αξιότιμο βουλευτή που έθιξε το ζήτημα της ανεπάρκειας προγραμμάτων ενίσχυσης της κινητικότητας όπως το Erasmus. Γι' αυτό ολοκληρώνουμε για μία ακόμη φορά μια μελέτη σκοπιμότητας -μια μελέτη της Σχολής Οικονομικών Σπουδών του Λονδίνου (LSE), η οποία ευελπιστώ ότι θα είναι έτοιμη σε έναν ή δύο μήνες- βάσει της οποίας θα διερευνήσουμε, σε συνεργασία με την Ευρωπαϊκή Τράπεζα Επενδύσεων, το ενδεχόμενο θέσπισης ενός ευρωπαϊκού σπουδαστικού δανείου για την κινητικότητα. Είμαι σίγουρη ότι αυτό θα προσφέρει σε όλους τους φοιτητές, φτωχούς και πλούσιους, τη δυνατότητα να αξιοποιήσουν αυτές τις εξαιρετικές ενισχύσεις υπέρ της κινητικότητας.
<P>
Όσον αφορά το ερώτημα του κ. Παπανικολάου, αναφέρεται στα ταμεία διαρθρωτικής ανάπτυξης με βάση τα οποία οι κυβερνήσεις μπορούν να αναπτύξουν τις εκπαιδευτικές τους υποδομές. Δυστυχώς, τα διαρθρωτικά ταμεία δεν ανήκουν στις αρμοδιότητές μου, όμως θα ζητήσω πληροφορίες από τον Επίτροπο Hahn σχετικά με το κατά πόσον υπάρχουν εκθέσεις των κρατών μελών για τα αποτελέσματα αυτών των ενισχύσεων και, αν ναι, θα φροντίσω να σας ενημερώσω.
<P>
Θέμα: Οι μαθητικές επιδόσεις στα κράτη μέλη της ΕΕ
<P>
Τα αποτελέσματα της διεθνούς έρευνας για τις επιδόσεις των 15χρονών μαθητών (μελέτη PISA 2009), που δημοσίευσε πρόσφατα ο ΟΟΣΑ, δείχνουν σε γενικές γραμμές ότι η ανταγωνιστικότητα της ΕΕ απειλείται σοβαρά, δεδομένου ότι στον τομέα της γλώσσας (επίπεδα 5-6) μόνο δύο κράτη μέλη της ΕΕ κατατάσσονται στην πρώτη δεκάδα. Στα μαθηματικά μόνο τρία κράτη μέλη της ΕΕ είναι στην πρώτη δεκάδα και κανένα στην πρώτη πεντάδα. Δεδομένου ότι το 2020 οι νέοι αυτοί αλλά και οι νεότεροι συμμαθητές τους θα έχουν ενεργό συμμετοχή ή θα μπαίνουν στην αγορά εργασίας, τα κράτη μέλη πρέπει να λάβουν αμέσως δραστικά μέτρα για τη σημαντική βελτίωση της ποιότητας της σχολικής εκπαίδευσης.
<P>
Προτίθεται η Επιτροπή να διεξαγάγει λεπτομερή αξιολόγηση της ανωτέρω μελέτης και να υποβάλει στα κράτη μέλη συγκεκριμένες συστάσεις για διαδικασίες αποδεδειγμένης αποτελεσματικότητας; Σχεδιάζεται να εκπονηθεί πρόγραμμα για τη διάδοση τέτοιων διαδικασιών, ή να ανοίξει βήμα διαλόγου για τη συζήτηση των επικείμενων προκλήσεων; Θα γίνει συζήτηση με τα κράτη μέλη σχετικά με τα μέτρα που πρέπει να ληφθούν, ώστε να υπάρξουν καλύτερα αποτελέσματα;
<SPEAKER ID="570" NAME="Ανδρούλλα Βασιλείου" LANGUAGE="EN">
Όπως γνωρίζετε, αρμόδια για την οργάνωση του εκπαιδευτικού τους συστήματος είναι τα ίδια τα κράτη μέλη. Αυτό ισχύει σύμφωνα με το άρθρο 165 της Συνθήκης για τη λειτουργία της Ευρωπαϊκής Ένωσης. Παρά ταύτα, η Επιτροπή συνεργάζεται με τα κράτη μέλη για την προώθηση της αμοιβαίας μάθησης και των ανταλλαγών ορθών πρακτικών.
<P>
Όπως δηλώνουμε στη στρατηγική "Ευρώπη 2020", έχει ζωτική σημασία για το μέλλον της Ευρώπης ως κοινωνίας της γνώσης, και ως κοινωνίας χωρίς αποκλεισμούς, να μεταρρυθμιστούν και να εκσυγχρονιστούν τα εκπαιδευτικά συστήματα ώστε να είναι εφάμιλλα με τα καλύτερα στον κόσμο. " μελέτη PISA του ΟΟΣΑ είναι σημαντικό μέσο υποβοήθησης αυτών των ανταλλαγών. " πιο πρόσφατη μελέτη PISA, η οποία δημοσιεύθηκε τον Δεκέμβριο του 2010, παρουσιάζει μικτή εικόνα για τα κράτη μέλη της ΕΕ. Υπάρχουν ενδείξεις ουσιαστικών βελτιώσεων σε ορισμένα συστήματα· σε γενικές γραμμές, όμως, πρέπει να σημειωθεί πολύ μεγαλύτερη πρόοδος. Τα αποτελέσματα αυτά θα συνεισφέρουν σημαντικά στις μελλοντικές ανταλλαγές μεταξύ της Επιτροπής και των κρατών μελών.
<P>
Το ευρωπαϊκό σύστημα συγκριτικής αξιολόγησης, που εγκρίθηκε από το Συμβούλιο τον Μάιο του 2009, αποβλέπει στην επίτευξη ικανοποιητικού επιπέδου βασικών δεξιοτήτων όσον αφορά την ανάγνωση, τα μαθηματικά και τις θετικές επιστήμες, και απαιτεί έως το 2020 το ποσοστό των ατόμων με χαμηλές επιδόσεις να είναι κατώτερο του 15%.
<P>
Θέλω τώρα να διαβάσω ένα απόσπασμα από την έκθεση PISA, το οποίο είναι πολύ σημαντικό. Το ποσοστό των μαθητών με χαμηλές επιδόσεις όσον αφορά την ανάγνωση, το οποίο είχε αυξηθεί από 21% το 2000 σε 24% το 2006, βελτιώθηκε φτάνοντας το 20% το 2009. Ωστόσο, δεν επιτεύχθηκε ο στόχος που είχε τεθεί από τον ΟΟΣΑ για το 2010, ο οποίος προέβλεπε μείωση κατά 20% του ποσοστού του 2000, ώστε να φτάσει το 17%.
<P>
Το ποσοστό των μαθητών με χαμηλές επιδόσεις στα μαθηματικά και τις θετικές επιστήμες μειώνεται από το 2006. Σημειώθηκε μεγαλύτερη πρόοδος στις θετικές επιστήμες παρά στα μαθηματικά, οπότε το ποσοστό μαθητών με χαμηλές επιδόσεις είναι σήμερα χαμηλότερο στις θετικές επιστήμες από ό,τι στα μαθηματικά.
<P>
Αν το 2006 χρησιμοποιηθεί ως ισχυρό σημείο εκκίνησης, η ΕΕ βρίσκεται σε καλό δρόμο για την επίτευξη του στόχου που έχει τεθεί για το 2020 όσον αφορά τους μαθητές με χαμηλές επιδόσεις. Κατά μέσο όρο, για τα τρία διδακτικά αντικείμενα στις 25 χώρες της ΕΕ για τις οποίες υπάρχουν στοιχεία, το ποσοστό μαθητών με χαμηλές επιδόσεις το 2006 ήταν 22,5% και, έως το 2009, το ποσοστό αυτό είχε μειωθεί στο 19,6%. Διαπιστώνουμε λοιπόν ότι, κατά μέσο όρο, στην Ευρωπαϊκή Ένωση έχει σημειωθεί πρόοδος.
<P>
Ασφαλώς, η Επιτροπή θα αναλύσει τα αποτελέσματα των μελετών PISA και θα δημοσιεύσει τα συμπεράσματά της στην επόμενη ετήσια έκθεση προόδου για τα κριτήρια συγκριτικής αξιολόγησης το 2011. Τον Νοέμβριο του 2010, το Συμβούλιο κάλεσε την Επιτροπή και τα κράτη μέλη να εστιάσουν τις κοινές τους προσπάθειες στους ακόλουθους τομείς: σχεδιασμός των προγραμμάτων σπουδών, κίνητρα για βελτίωση της ικανότητας ανάγνωσης, αλφαβητισμός, μαθηματικά, επιστήμη και τεχνολογία, αντίκτυπος των νέων τεχνολογιών στις βασικές δεξιότητες και χρησιμοποίησή τους στη μάθηση για απόκτηση αυτονομίας και διατήρηση των κινήτρων, διαφορές μεταξύ των φύλων όσον αφορά τη νοοτροπία και τις επιδόσεις, σχέση μεταξύ του παρελθόντος του μαθητή και του επιπέδου κατοχής βασικών δεξιοτήτων και, τέλος, πτυχές που σχετίζονται με τους εκπαιδευτικούς και τους εκπαιδευτές εκπαιδευτικών, καθώς και τη δεοντολογία και τα χαρακτηριστικά των σχολείων.
<P>
Στα συμπεράσματά του, το Συμβούλιο κάλεσε επίσης την Επιτροπή να συστήσει μια ομάδα υψηλού επιπέδου για την ικανότητα ανάγνωσης και μια θεματική ομάδα εργασίας για τα μαθηματικά, την επιστήμη και την τεχνολογία.
<P>
Σκοπεύω να εγκαινιάσω τη λειτουργία της ομάδας υψηλού επιπέδου για την ικανότητα ανάγνωσης την 1η Φεβρουαρίου. " εν λόγω ομάδα θα προτείνει μέτρα πολιτικής βάσει βέλτιστων πρακτικών και έρευνας, κάτι που θα βοηθήσει τα κράτη μέλη να βελτιώσουν τη συνεκτικότητα και την αποτελεσματικότητα των μεθόδων καλλιέργειας βασικών δεξιοτήτων στο πλαίσιο των στρατηγικών τους για τη διά βίου μάθηση, ενώ θα ολοκληρώσει τις εργασίες της και θα δημοσιεύσει την έκθεσή της στα μέσα του 2012.
<P>
Επιπλέον, η θεματική ομάδα εργασίας για τα μαθηματικά, τις φυσικές επιστήμες και την τεχνολογία έχει ήδη συσταθεί. Απαρτίζεται από εθνικούς υπευθύνους χάραξης πολιτικής και εμπειρογνώμονες και λειτουργεί με βάση την αμοιβαία μάθηση και την ανταλλαγή ορθών πρακτικών. " θεματική ομάδα εργασίας θα καθορίσει και θα διαδώσει μέτρα πολιτικής με σκοπό τη βελτίωση των βασικών δεξιοτήτων των μαθητών με χαμηλές επιδόσεις σε εθνικό επίπεδο.
<P>
Οφείλω επίσης να υπογραμμίσω ότι τα μέτρα Comenius του προγράμματος διά βίου μάθησης εστιάζονται, μεταξύ άλλων προτεραιοτήτων, στην αύξηση των κινήτρων στους τομείς των θετικών επιστημών και των μαθηματικών, καθώς και στη βελτίωση των δεξιοτήτων ανάγνωσης και γραφής.
<SPEAKER ID="571" NAME="RadvilMorkūnaitė-Mikulėnien" AFFILIATION="PPE">
(LT) Κύριε Πρόεδρε, θέλω να ρωτήσω αν έχουν πραγματοποιηθεί έρευνες σε ορισμένες χώρες οι οποίες να εξηγούν ενδεχομένως τις χαμηλές επιδόσεις και αποτελέσματα των μαθητών. Τα αίτια είναι οικονομικά ή διαρθρωτικά; Ποιες είναι οι απόψεις σας όσον αφορά την πρωτοβάθμια εκπαίδευση; Έχουν διενεργηθεί έρευνες σχετικά με τους μαθητές των μεγαλύτερων τάξεων, τι γίνεται όμως με τους ακόμη πιο μικρής ηλικίας μαθητές που επιθυμούν να συνεχίσουν τις σπουδές τους;
<SPEAKER ID="572" NAME="Ανδρούλλα Βασιλείου" LANGUAGE="EN">
Μπορώ να σας δώσω όλα τα στοιχεία που έχουμε στη διάθεσή μας για τα διάφορα κράτη μέλη. Δεν τα έχουμε αναλύσει, δεν είναι αρμοδιότητά μας να διερευνούμε γιατί ορισμένα κράτη μέλη παρουσίασαν μειωμένες επιδόσεις σε σχέση με άλλα, αλλά κατά τη διάρκεια των εργασιών μας ανταλλάξαμε ορθές πρακτικές. Είμαι στην πολύ ευχάριστη θέση να σας ανακοινώσω ότι ορισμένες χώρες που εφάρμοσαν ορθές πρακτικές σημείωσαν πολύ θετική πρόοδο από το 2006 και εξής σε σχέση με την πλειονότητα αυτών των δεικτών.
<P>
Δυστυχώς, όμως, για την πρωτοβάθμια εκπαίδευση δεν διαθέτουμε μελέτες παρόμοιες με τη μελέτη PISA. Δεν υφίσταται καμία τέτοια μελέτη.
<P>
Θέμα: Κατακερματισμένες ψηφιακές αγορές και επιπτώσεις στο εκπαιδευτικό σύστημα και στις επενδύσεις των γεωγραφικά απομονωμένων περιοχών
<P>
Σύμφωνα με την ανακοίνωση της Επιτροπής για το ψηφιακό θεματολόγιο για την Ευρώπη, η Ευρώπη εξακολουθεί να είναι ένα συνονθύλευμα εθνικών επιγραμμικών αγορών, ενώ οι Ευρωπαίοι δεν μπορούν να απολαύσουν τα πλεονεκτήματα της ψηφιακής ενιαίας αγοράς, εξαιτίας προβλημάτων που μπορούν να επιλυθούν, όπως, για παράδειγμα, η έλλειψη επενδύσεων στα δίκτυα. Αποτέλεσμα αυτού είναι η παρεχόμενη εκπαίδευση σε πολλές απομονωμένες περιοχές (ορεινές και νησιωτικές) να υστερεί τεχνολογικά ενώ επηρεάζονται και οι επενδύσεις στα συγκεκριμένα γεωγραφικά σημεία. Ερωτάται η Επιτροπή:
<P>
Εφόσον, στον τομέα των ΤΠΕ οφείλεται το 5% του ευρωπαϊκού ΑΕΠ, αγοραίας αξίας 660 δισ. ευρώ ετησίως, με πολύ μεγαλύτερη όμως συμβολή στην αύξηση της συνολικής παραγωγικότητας (20% απευθείας από τον τομέα των ΤΠΕ και 30% από τις επενδύσεις ΤΠΕ) πώς προτίθεται η Επιτροπή να αντιμετωπίσει τον κατακερματισμό των ψηφιακών αγορών;
<P>
Βρίσκονται σε εξέλιξη στοχευμένες κοινοτικές δράσεις για την αντιμετώπιση του προβλήματος των χαμηλών εθνικών επενδύσεων σε δίκτυα, ιδίως για τις απομονωμένες γεωγραφικά περιοχές;
<SPEAKER ID="574" NAME="Neelie Kroes" LANGUAGE="EN">
Στην ανακοίνωση της Επιτροπής για τη στρατηγική "Ευρώπη 2020" και στην ανακοίνωσή της για το ψηφιακό θεματολόγιο για την Ευρώπη τίθεται ο στόχος να εξαπλωθούν οι βασικές ευρυζωνικές συνδέσεις σε όλους τους Ευρωπαίους έως το 2013, ενώ επιχειρείται να εξασφαλιστεί ότι, έως το 2020, όλοι οι Ευρωπαίοι θα έχουν πρόσβαση σε πολύ υψηλότερες ταχύτητες Διαδικτύου, άνω των 30 MB ανά δευτερόλεπτο, καθώς και ότι πάνω από το 50% των ευρωπαϊκών νοικοκυριών θα έχουν αποκτήσει διαδικτυακή σύνδεση ταχύτητας άνω των 100 MB ανά δευτερόλεπτο.
<P>
Κύριε Πρόεδρε, η Επιτροπή γνωρίζει ότι, χωρίς ισχυρή δημόσια παρέμβαση, υπάρχει κίνδυνος η υλοποίηση να είναι κατώτερη των προσδοκιών, οδηγώντας σε συγκέντρωση των αξιόπιστων δικτύων υψηλής ταχύτητας σε ζώνες υψηλής πληθυσμιακής πυκνότητας και σε υστέρηση των απομακρυσμένων και αγροτικών περιοχών. Αυτό θα έχει επίσης αρνητικές συνέπειες για τα εκπαιδευτικά συστήματα και την ολοκληρωμένη αξιοποίηση των τεχνολογιών της επικοινωνίας και της πληροφορίας στην εκπαίδευση. Από τα πιο πρόσφατα στοιχεία για το σύνολο της ΕΕ προκύπτει ότι μόνον το 67% των σχολείων διαθέτει πρόσβαση σε ευρυζωνική σύνδεση και ότι υπάρχουν μεγάλες ανισότητες μεταξύ των κρατών μελών καθώς και μεταξύ πυκνοκατοικημένων και αραιοκατοικημένων περιοχών, 73,7% και 60,6% αντιστοίχως.
<P>
Για να αποφευχθεί ο κίνδυνος ανεπαρκούς υλοποίησης, η Επιτροπή έχει υιοθετήσει μια δέσμη μέτρων για το ευρυζωνικό Διαδίκτυο, η οποία καθορίζει ένα κοινό πλαίσιο για τις εθνικές και τις περιφερειακές πολιτικές, οι οποίες πρέπει να αναπτυχθούν για την επίτευξη των στόχων. Οι εν λόγω πολιτικές πρέπει, ειδικότερα, να μειώσουν το κόστος της εγκατάστασης ευρυζωνικών συνδέσεων σε ολόκληρη την επικράτεια της EE, εξασφαλίζοντας καλό σχεδιασμό και συντονισμό, όπως και μείωση των διοικητικών επιβαρύνσεων.
<P>
" Επιτροπή έχει ήδη προβλέψει την αύξηση των επενδύσεων σε απομακρυσμένες περιοχές και περιφέρειες στο πλαίσιο της πολιτικής συνοχής της ΕΕ, προγραμματίζοντας τη διάθεση περίπου 2,3 δισ. ευρώ την περίοδο 2007-2013. " ανακοίνωση της Επιτροπής για το ευρωπαϊκό σχέδιο ανάκαμψης της οικονομίας επέτρεψε επίσης τη δέσμευση 360 εκατ. ευρώ για μέτρα στον τομέα του ευρυζωνικού Διαδικτύου σε αγροτικές περιοχές μέσω του Ευρωπαϊκού Γεωργικού Ταμείου Αγροτικής Ανάπτυξης. Στη δέσμη προγραμμάτων της, η Επιτροπή ανακοίνωσε ότι θα ενισχύσει και θα εξορθολογίσει τη χρηματοδότηση των ευρυζωνικών συνδέσεων υψηλής ταχύτητας μέσω των προγραμμάτων της ΕΕ έως το 2014 και θα διερευνήσει τρόπους προσέλκυσης κεφαλαίων για επενδύσεις στον τομέα των ευρυζωνικών συνδέσεων μέσω πιστωτικής ενίσχυσης με την υποστήριξη της Ευρωπαϊκής Τράπεζας Επενδύσεων και των ταμείων της ΕΕ. Το 2011 αναμένεται άλλωστε πρόταση της Ευρωπαϊκής Επιτροπής και της ΕΤΕπ επί του θέματος.
<P>
Ένας άλλος πυλώνας του ψηφιακού θεματολογίου είναι αφιερωμένος στις ψηφιακές δεξιότητες. Εν προκειμένω προτείνουμε, λόγου χάρη, να οριστούν ο ψηφιακός αλφαβητισμός και οι ψηφιακές δεξιότητες ως προτεραιότητες του κανονισμού του Ευρωπαϊκού Κοινωνικού Ταμείου την επόμενη περίοδο προγραμματισμού και να οριστούν οι ψηφιακές δεξιότητες ως συμπλήρωμα πιστοποιητικού Europass ώστε να διασφαλιστεί η διαφάνειά τους. " εκπαίδευση, όπως γνωρίζετε, έχει κρίσιμη σημασία για την ανάπτυξη των ψηφιακών δεξιοτήτων στην κοινωνία μας, και συμφωνούμε ως προς το ότι, χωρίς τις απαιτούμενες επενδύσεις, ορισμένες περιφέρειες ενδέχεται να σημειώσουν καθυστέρηση.
<P>
Από τα πιο πρόσφατα στοιχεία για το σύνολο της ΕΕ -αναφέρομαι στο 2006- προκύπτει ότι μόνον το 67% των σχολείων διαθέτει πρόσβαση σε ευρυζωνική σύνδεση και ότι υπάρχουν μεγάλες ανισότητες μεταξύ των κρατών μελών της ΕΕ, καθώς και μεταξύ πυκνοκατοικημένων και αραιοκατοικημένων περιοχών. Σκοπεύουμε να δρομολογήσουμε προσεχώς νέα μελέτη για τα σχολεία, και τα αποτελέσματα θα είναι διαθέσιμα στα τέλη του έτους.
<SPEAKER ID="575" NAME="Γεώργιος Παπανικολάου" AFFILIATION="PPE">
Κυρία Επίτροπε, σας ευχαριστώ για την πολύ διεξοδική απάντησή σας. Θα ήθελα συμπληρώνοντας να προσθέσω το εξής: αναφέρεται στη στρατηγική "Ευρώπη 2020" ότι στόχος μας είναι μία ψηφιακή ενιαία αγορά για τα νοικοκυριά και τις επιχειρήσεις, πράγμα το οποίο σημαίνει ίσες ευκαιρίες για πρόσβαση, ίσες ευκαιρίες όμως και για ανάπτυξη.
<P>
Εσείς η ίδια, κατά καιρούς, σε ακροάσεις στις αρμόδιες επιτροπές, όπως στην Επιτροπή Πολιτισμού και Παιδείας, έχετε αναφέρει ότι για τα επόμενα πέντε χρόνια περίπου 500.000 νέες θέσεις εργασίας θα χρειασθούν στους τομείς αυτούς. Και ερωτώ συγκεκριμένα: λαμβάνουμε όλα εκείνα τα μέτρα που απαιτούνται ώστε η δημιουργία αυτών των θέσεων εργασίας να κατανεμηθεί δίκαια χωρίς να αποκλείει τις γεωγραφικά απομονωμένες περιοχές;
<SPEAKER ID="576" NAME="Neelie Kroes" LANGUAGE="EN">
Κύριε Πρόεδρε, η απάντηση είναι "ναι".
<SPEAKER ID="577" NAME="Πρόεδρος">
Πολύ καλή απάντηση. Σας ευχαριστούμε θερμά!
<P>

<P>
Θέμα: Ανοικτή τηλεφωνική γραμμή για αγνοούμενα παιδιά 116000
<P>
" Επιτροπή έκανε πρόσφατα στα κράτη μέλη μια τελευταία έκκληση για την όσο το δυνατόν ταχύτερη ενεργοποίηση της ευρωπαϊκής ανοικτής τηλεφωνικής γραμμής για αγνοούμενα παιδιά 116000. Ο τηλεφωνικός αυτός αριθμός θα παρέχει την απαιτούμενη βοήθεια, συνδρομή και υποστήριξη στα παιδιά όταν το χρειάζονται.
<P>
Προς το παρόν, η ανοικτή τηλεφωνική γραμμή 116000 λειτουργεί πλήρως μόνο σε 12 κράτη μέλη. Εκτιμά η Επιτροπή ότι το γεγονός ότι η υπηρεσία δεν λειτουργεί πλήρως και ομαλά σε ολόκληρη την ΕΕ ενδέχεται να θέτει παιδιά σε κίνδυνο; Θα ενημερωθεί το κοινό σε περίπτωση που η υπηρεσία αυτή δεν διατίθεται στη χώρα του ή στη χώρα που επισκέπτεται; Οφείλουν τα κράτη μέλη να εξασφαλίσουν την ορθή και πλήρη εφαρμογή της υπηρεσίας αυτής; Δεν είναι γεγονός ότι η ανεπαρκής εφαρμογή της υπηρεσίας αυτής ανοικτής τηλεφωνικής γραμμής μπορεί να θέτει παιδιά σε κίνδυνο;
<SPEAKER ID="579" NAME="Neelie Kroes" LANGUAGE="EN">
Κύριε Πρόεδρε, η Επιτροπή συμμερίζεται την άποψη του αξιότιμου βουλευτή ότι η ενεργοποίηση της τηλεφωνικής γραμμής 116 000 για αγνοούμενα παιδιά απαιτεί περαιτέρω προσπάθειες σε πολλά κράτη μέλη. Από την άποψη αυτή, οι αναθεωρημένοι κανόνες για τις τηλεπικοινωνίες -και, ειδικότερα, αναφέρομαι στο άρθρο 27α της οδηγίας για την καθολική υπηρεσία- υποχρεώνουν τα κράτη μέλη να καταβάλουν κάθε δυνατή προσπάθεια ώστε να διασφαλίσουν την πρόσβαση των πολιτών στην υπηρεσία μέσω της ενεργοποίησης μιας τηλεφωνικής γραμμής για τη γνωστοποίηση υποθέσεων αγνοούμενων παιδιών. Ως εκ τούτου, η Επιτροπή παρακολουθεί προσεκτικά και βοηθά τα κράτη μέλη στις προσπάθειές τους για τη μεταφορά αυτής της νέας διάταξης στο εθνικό δίκαιο, η οποία πρέπει να έχει ολοκληρωθεί έως την 25η Μαΐου 2011.
<P>
Στις 17 Νοεμβρίου του περασμένου έτους, η Επιτροπή ενέκρινε ανακοίνωση με τίτλο "Αριθμός 116 000: " ευρωπαϊκή ανοιχτή τηλεφωνική γραμμή για αγνοούμενα παιδιά". " Επιτροπή επιδιώκει με την ανακοίνωση αυτή να ανανεώσει την έκκλησή της προς τα κράτη μέλη ώστε να ενεργοποιήσουν κατά προτεραιότητα την ανοιχτή τηλεφωνική γραμμή για τα αγνοούμενα παιδιά και να διασφαλίσουν την παροχή εξίσου υψηλής ποιότητας υπηρεσιών σε ολόκληρη την Ένωση με την παροχή πρακτικής στήριξης στα κράτη μέλη.
<P>
Στην ανακοίνωση υπογραμμίζονται οι βέλτιστες πρακτικές που έχουν αναπτυχθεί ήδη από τα κράτη μέλη για την αντιμετώπιση των βασικών προβλημάτων που σχετίζονται με το κόστος λειτουργίας και τις δαπάνες τηλεπικοινωνιών για την ανοιχτή γραμμή 116 000. " Επιτροπή προτείνει να αξιοποιηθούν αυτές οι βέλτιστες πρακτικές για την επεξεργασία μιας σειράς κοινών ελάχιστων προτύπων τα οποία θα μπορούσαν να εγγυηθούν υπηρεσία υψηλού επιπέδου στο σύνολο της ΕΕ, ώστε οι γονείς και τα παιδιά να μπορούν να υπολογίζουν στο ίδιο επίπεδο βοήθειας όπου και αν βρίσκονται. Αυτή η εκτεταμένη προσπάθεια ξεπερνά τα θέματα ηλεκτρονικών επικοινωνιών για τα οποία είμαι αρμόδια και συντονίζεται από τη συνάδελφό μου, κ. Reding.
<SPEAKER ID="580" NAME="Liam Aylward" AFFILIATION="ALDE">
(EN) Κυρία Επίτροπε, στο παρελθόν είχατε αναφέρει το κόστος και την έλλειψη πληροφοριών ως εμπόδια στη λειτουργία αυτής της ανοιχτής τηλεφωνικής γραμμής σε ορισμένα κράτη μέλη. Ποια μέτρα σκοπεύετε να εφαρμόσετε για την άρση αυτών των εμποδίων και, επιπλέον, προβλέπετε ότι η υπηρεσία αυτή θα τεθεί σε πλήρη λειτουργία σε όλα τα κράτη μέλη; Τέλος, ποιες επιλογές είναι διαθέσιμες στα κράτη μέλη τα οποία αντιμετωπίζουν προβλήματα χρηματοδότησης αυτής της γραμμής, έτσι ώστε να διασφαλιστεί η λειτουργία της στο σύνολο της Ευρωπαϊκής Ένωσης;
<SPEAKER ID="581" NAME="Neelie Kroes" LANGUAGE="EN">
Δεν υπάρχει αμφιβολία ότι καταβάλλουμε κάθε δυνατή προσπάθεια προς αυτήν την κατεύθυνση. " επισήμανση του αξιότιμου βουλευτή είναι εύλογη. Προηγουμένως, άλλωστε, είχα επισημάνει και εγώ ότι το κόστος είναι ένα από τα βασικά ζητήματα. " ίδια η ανοικτή τηλεφωνική γραμμή είναι το ελάχιστο των προβλημάτων. Το πρόβλημα είναι η συνέχεια που θα δοθεί. Το ζήτημα στο οποίο πρέπει να εστιάσουμε την προσοχή μας δεν είναι η ίδια η γραμμή, αλλά η συνέχεια που θα δοθεί.
<P>
Παρακολουθούμε προσεκτικά και βοηθούμε τις ενέργειες των κρατών μελών ως προς την εφαρμογή, ενώ γνωρίζουμε ότι από τα ίδια εξαρτάται το αν θα αναλάβουν την πρωτοβουλία των κινήσεων για τη μεταφορά στο εθνικό δίκαιο. Γνωρίζουμε επίσης ότι, κατά την τρέχουσα οικονομική κρίση, τα κράτη μέλη δυσκολεύονται ακόμη περισσότερο να βρουν πηγές χρηματοδότησης αυτής της συνέχειας.
<P>
Ορισμένοι από τους εμπλεκόμενους φορείς έχουν λάβει χρηματοδοτήσεις της ΕΕ για την υλοποίηση ορισμένων προγραμμάτων. " διάθεση χρηματοδότησης από την ΕΕ δεν έχει ως στόχο να καλύψει το σύνολο του λειτουργικού κόστους των υπηρεσιών, αλλά να συμβάλει απλώς στην ανάπτυξη των υπηρεσιών της γραμμής 116 000 μέσω συγκεκριμένων μέτρων.
<P>
Βεβαίως, θα χρειαστεί να φανούμε δημιουργικοί. Όσοι μετέχουν σε τέτοια προγράμματα, αλλά και οι εθνικές κυβερνήσεις, πρέπει να επιδεικνύουν αντίστοιχη δημιουργικότητα ως προς την αξιοποίηση των δημοσιονομικών πόρων, την προώθηση της εταιρικής κοινωνικής ευθύνης και την εξασφάλιση ιδιωτικών δωρεών, έτσι ώστε να βρεθούν τα κατάλληλα μέσα για να επιτευχθεί, εν τέλει, αυτό που αποτελεί επιδίωξη όλων μας.
<P>

<P>
Θέμα: Σιδηροδρομικοί άξονες των Άλπεων
<P>
Πώς αξιολογεί η Επιτροπή την παρούσα κατάσταση όσον αφορά την κατασκευή της βασικής σήραγγας του Μπρένερ, των αναγκαίων γραμμών πρόσβασης και στις δύο πλευρές, καθώς και την επέκταση της σιδηροδρομικής γραμμής Μονάχου-Mühldorf-Freilassing-Salzburg;
<SPEAKER ID="583" NAME="Siim Kallas" LANGUAGE="EN">
Κύριε Πρόεδρε, το ζήτημα της κυκλοφορίας διά μέσου των Άλπεων είναι εξαιρετικά σοβαρό, όμως η κατάσταση δεν φαίνεται να είναι υπερβολικά άσχημη στο τρέχον στάδιο. Παρά τις δύσκολες οικονομικές συνθήκες, σημειώνεται πρόοδος ως προς την κατασκευή της βασικής σήραγγας του Μπρένερ και της βόρειας και νότιας γραμμής πρόσβασης. Στο έργο αυτό έχει δοθεί ύψιστη προτεραιότητα, και η Επιτροπή αποφάσισε να του διαθέσει προϋπολογισμό που αγγίζει σχεδόν το 1 δισ. ευρώ.
<P>
Πρώτον, ως προς την ίδια τη βασική σήραγγα του Μπρένερ, η συνεδρίαση της αυστροϊταλικής διακυβερνητικής επιτροπής στις 19 Νοεμβρίου 2010, παρουσία του συντονιστή της ΕΕ κ. Pat Cox, οδήγησε σε αποφασιστική πρόοδο. " Αυστρία και η Ιταλία επιβεβαίωσαν μια συμφωνία επί του συνολικού κόστους της βασικής σήραγγας του Μπρένερ ύψους 8 δισ. ευρώ. " Αυστρία ενέκρινε ένα βελτιστοποιημένο πρόγραμμα εργασίας το οποίο θα επιτρέψει την έναρξη των προπαρασκευαστικών εργασιών για την κατασκευή της κύριας σήραγγας εντός του 2011. " ιταλική κυβέρνηση ενέκρινε την έναρξη των εργασιών αναλαμβάνοντας δέσμευση διά της οποίας εγγυάται την κάλυψη του κόστους καθ' όλη τη διάρκεια της φάσης κατασκευής.
<P>
Δεύτερον, μπορούμε να αναφέρουμε ότι έχει σημειωθεί αξιόλογη πρόοδος όσον αφορά την κατασκευή των γραμμών πρόσβασης και στις δύο πλευρές. " Ιταλία ενέκρινε την έναρξη των εργασιών στη νότια γραμμή πρόσβασης, ξεκινώντας από το πρώτο τμήμα της, τη γραμμή Fortezza-Ponte Gardena. Αξιόλογη πρόοδος έχει σημειωθεί και από την Αυστρία όσον αφορά τη βόρεια γραμμή πρόσβασης. " Αυστρία κατασκευάζει ένα τμήμα στην κοιλάδα του Inn το οποίο θα έχει ολοκληρωθεί ως το 2013, ή και νωρίτερα.
<P>
Τέλος, όσον αφορά τις διασυνοριακές συνδέσεις μεταξύ Αυστρίας και Γερμανίας, ο αρχικός στόχος της ολοκλήρωσης των εργασιών έως το 2012 το αργότερο δεν θα επιτευχθεί. Στη γερμανική πλευρά, οι εργασίες δεν θα ξεκινήσουν πριν από το 2012, ενώ εκτιμάται ότι θα διαρκέσουν επί τρία χρόνια. Ωστόσο, τον Νοέμβριο του 2010, η Γερμανία δημοσίευσε την εθνική της αξιολόγηση επενδύσεων, η οποία περιλαμβάνει πρόβλεψη για θετική εξέλιξη της βόρειας γραμμής πρόσβασης μεταξύ του Μονάχου και των αυστριακών συνόρων. Θα αναβαθμιστεί το τμήμα μονής γραμμής και θα ηλεκτροδοτηθεί το σύνολο της γραμμής. Το επόμενο βήμα θα είναι ένα μνημόνιο συνεννόησης μεταξύ της Γερμανίας και της Αυστρίας σχετικά με αυτό το τμήμα, ενώ πρέπει να δρομολογηθεί επίσης η διαδικασία σχεδιασμού της διαχείρισης υποδομών.
<SPEAKER ID="584" NAME="Bernd Posselt" AFFILIATION="PPE">
(DE) Σας ευχαριστώ για την ευγενική απάντησή σας, κύριε Επίτροπε. Ωστόσο, δεν απαντήσατε στο δεύτερο σκέλος της ερώτησής μου, στο οποίο αναφέρω τη γραμμή Μονάχου-Mühldorf-Freilassing, η οποία είναι τμήμα της κύριας γραμμής που συνδέει το Παρίσι με τη Βουδαπέστη και η οποία είναι ιδιαίτερα σημαντική λόγω του βαυαρικού χημικού τριγώνου και της δυνατότητας αποσυμφόρησης της γραμμής πρόσβασης του Μπρένερ.
<P>
Αν ολοκληρωθεί η βασική σήραγγα του Μπρένερ, τότε θα υπάρξει συμφόρηση στο τμήμα του Rosenheim, οπότε θα είναι σημαντικό να αναπτυχθεί η γραμμή Μονάχου-Mühldorf-Freilassing-Σαλτσβούργου, η οποία αποτελεί επίσης έργο υψίστης προτεραιότητας για την Επιτροπή. Οφείλω να σας ρωτήσω, λοιπόν, αν θεωρείτε δυνατή τη διάθεση συμπληρωματικής χρηματοδότησης γι' αυτό το έργο στις επόμενες δημοσιονομικές προοπτικές, δεδομένου ότι, σε τελική ανάλυση, το ζήτημα είναι διασυνοριακού ενδιαφέροντος.
<SPEAKER ID="585" NAME="Νικόλαος Χουντής" AFFILIATION="GUE/NGL">
Κύριε Επίτροπε, ωραία αυτά που γίνονται στις Άλπεις. Αλλά στην Ελλάδα, λόγω του Μνημονίου, η Ελληνική Κυβέρνηση προχωράει σε περικοπές και διακοπές δρομολογίων, που απομονώνουν την Ελλάδα από το ευρωπαϊκό και το βαλκανικό σιδηροδρομικό δίκτυο, επικαλούμενη, μαζί με την Επιτροπή, ότι ο Οργανισμός Σιδηροδρόμων της Ελλάδας έχει μεγάλο χρέος.
<P>
Σας ερωτώ λοιπόν: πώς κρίνετε αυτές τις εξελίξεις, δηλαδή τις περικοπές των σιδηροδρομικών δρομολογίων; Και δεύτερον, στο χρέος του Οργανισμού Σιδηροδρόμων της Ελλάδας υπολογίζονται και τα χρήματα για τη συγχρηματοδότηση των έργων υποδομής μαζί με την Ευρωπαϊκή Ένωση;
<SPEAKER ID="586" NAME="Siim Kallas" LANGUAGE="EN">
Για την περίπτωση της Ελλάδας, δεν μπορώ να απαντήσω καθόσον δεν γνωρίζω τις λεπτομέρειες. Κανείς δεν με έχει ενημερώσει για τα προβλήματα που αναφέρετε.
<P>
Όσον αφορά το έργο προτεραιότητας αριθ. 17 Μόναχο-Mühldorf-Freilassing-Σαλτσβούργο, μπορώ να αναφέρω ότι βρίσκεται σε εξέλιξη. Οι αρχικές εργασίες ξεκίνησαν το 2007. Ορισμένες από αυτές έχουν ήδη ολοκληρωθεί. Στις 19 Απριλίου 2010, άρχισαν οι εργασίες κατασκευής της νέας γέφυρας διπλής γραμμής που διασχίζει τον ποταμό στο Mühldorf, και αναμένεται να ολοκληρωθούν αρκετά γρήγορα. Το έργο χρηματοδοτείται εξ ολοκλήρου από το γερμανικό σχέδιο για την ανάκαμψη της οικονομίας. Κοστίζει 11,7 εκατ. ευρώ· επομένως, βρίσκεται σε εξέλιξη και δεν το αντιμετωπίζουμε ως σοβαρό πρόβλημα στο τρέχον στάδιο.
<P>
Θέμα: Συγγραφή μηνυμάτων στο κινητό τηλέφωνο την ώρα της οδήγησης - οδική ασφάλεια
<P>
Ένας οδηγός είναι 23 φορές πιθανότερο να εμπλακεί σε ατύχημα εάν την ώρα που οδηγεί ανταλλάσσει γραπτά μηνύματα στο κινητό του τηλέφωνο. " ανταλλαγή γραπτών μηνυμάτων μέσω κινητού τηλεφώνου την ώρα της οδήγησης θεωρείται ως η αιτία χιλιάδων τροχαίων ατυχημάτων ετησίως ενώ ο αριθμός των σωματικών βλαβών αυξάνεται χρόνο με τον χρόνο με ανησυχητικούς ρυθμούς.
<P>
Παρά το γεγονός ότι Επιτροπή αναγνωρίζει την ανάγκη για βελτίωση της οδικής ασφάλειας και για εξασφάλιση της ορθής εφαρμογής των κανόνων της οδικής ασφάλειας δεν υπάρχει νομοθεσία σε επίπεδο ΕΕ που να απαγορεύει την ανταλλαγή γραπτών μηνυμάτων και μηνυμάτων ηλεκτρονικού ταχυδρομείου, και την πλοήγηση στον Ιστό (web) μέσω κινητού τηλεφώνου κατά τη διάρκεια της οδήγησης μηχανοκίνητου οχήματος σε ταχύτητα ανώτερη ενός προκαθορισμένου ορίου.
<P>
Δεδομένου ότι υπάρχει ήδη η τεχνολογία που θα μπορούσε να αποτρέψει την ανταλλαγή γραπτών μηνυμάτων και μηνυμάτων ηλεκτρονικού ταχυδρομείου όπως και την πλοήγηση στο Διαδίκτυο κατά την οδήγηση, προτίθεται η Επιτροπή να θεσπίσει νομοθεσία σε επίπεδο ΕΕ, ούτως ώστε να εξαλειφθεί η άκρως επικίνδυνη πρακτική της ανταλλαγής γραπτών μηνυμάτων και μηνυμάτων ηλεκτρονικού ταχυδρομείου όπως και η πλοήγηση στον Ιστό κατά την οδήγηση;
<SPEAKER ID="588" NAME="Siim Kallas" LANGUAGE="EN">
" Επιτροπή συμμερίζεται την άποψη του αξιότιμου βουλευτή ότι η ανταλλαγή γραπτών μηνυμάτων κατά τη διάρκεια της οδήγησης, όπως και όλες οι άσχετες με την οδήγηση δραστηριότητες, είναι εξαιρετικά επικίνδυνη. Το 2009, η Επιτροπή δημοσίευσε έκθεση σχετικά με τη χρήση κινητών τηλεφώνων κατά την οδήγηση. " έκθεση αυτή έχει δημοσιευθεί στον ιστότοπο της Europa για την οδική ασφάλεια. Ωστόσο, δεν διαθέτουμε στατιστικά στοιχεία σχετικά με τον αριθμό των ατυχημάτων που προκαλούνται εξαιτίας αυτής της πρακτικής.
<P>
Όλα τα κράτη μέλη διαθέτουν νομοθεσία η οποία, τουλάχιστον εμμέσως, απαγορεύει την ανταλλαγή γραπτών μηνυμάτων και μηνυμάτων ηλεκτρονικού ταχυδρομείου και την πλοήγηση στον Ιστό κατά τη διάρκεια της οδήγησης. Ενώ δεν αναφέρεται συγκεκριμένα η χρήση κινητών τηλεφώνων, οι νομικές διατάξεις της εσωτερικής νομοθεσίας ορίζουν ότι οι οδηγοί οφείλουν να είναι απολύτως προσηλωμένοι στην οδήγηση. Ως εκ τούτου, η Επιτροπή δεν προτίθεται να εισηγηθεί συμπληρωματική νομοθεσία σε επίπεδο ΕΕ με σκοπό την απαγόρευση της πρακτικής της ανταλλαγής γραπτών μηνυμάτων και μηνυμάτων ηλεκτρονικού ταχυδρομείου, καθώς και της πλοήγησης στον Ιστό κατά την οδήγηση αυτοκινήτων. Ευελπιστούμε ότι τα κράτη μέλη θα χειριστούν το ζήτημα αυτό με ικανοποιητικό τρόπο.
<SPEAKER ID="589" NAME="Jim Higgins" AFFILIATION="PPE">
(GA) Κύριε Πρόεδρε, με απογοήτευσε η απάντηση που έδωσε στην ερώτησή μου ο Επίτροπος Kallas. Είναι εξαιρετικά σημαντικό να εξασφαλιστεί η συνεργασία μεταξύ των διαφορετικών κρατών μελών. Πρέπει να καταβάλουμε κάθε δυνατή προσπάθεια ώστε να μειωθεί ο αριθμός των θανάτων και των σοβαρών τραυματισμών στους δρόμους. Ένα από τα νέα φαινόμενα στους ευρωπαϊκούς δρόμους είναι τα άτομα που ανταλλάσσουν γραπτά μηνύματα ενώ οδηγούν. Όλα τα κράτη μέλη εφαρμόζουν διαφορετικούς κανόνες. Απαιτείται περαιτέρω συνεργασία· θεωρώ απογοητευτική την άρνηση του Επιτρόπου να μας υποσχεθεί κάτι καλύτερο για το θέμα αυτό.
<SPEAKER ID="590" NAME="Seán Kelly" AFFILIATION="PPE">
(EN) Συγχαίρω τον συνάδελφό μου, κ. Higgins, ο οποίος έθιξε αυτό το πολύ σημαντικό ζήτημα. Συμμερίζομαι και εγώ την ανησυχία του για την έλλειψη ενθουσιασμού που επέδειξε ο Επίτροπος ως προς τη λήψη μέτρων προκειμένου να διασφαλιστεί η συμμόρφωση με βέλτιστες πρακτικές στο σύνολο της Ευρωπαϊκής Ένωσης. Θέλω, λοιπόν, να τον ρωτήσω γιατί δεν θέλει η Επιτροπή τουλάχιστον να προσπαθήσει να ενθαρρύνει τα κράτη μέλη να εφαρμόσουν κοινούς κανόνες σε όλη την Ευρωπαϊκή Ένωση και να μεριμνήσουν για την επιβολή τους προς όφελος της ασφάλειας και της προστασίας της ανθρώπινης ζωής;
<SPEAKER ID="591" NAME="Inés Ayala Sender" AFFILIATION="S&amp;D">
(ES) Κύριε Πρόεδρε, λαμβάνω απλώς τον λόγο για να σας ενημερώσω, κυρίες και κύριοι, ότι είμαι εισηγήτρια για το θέμα των διασυνοριακών ποινών, όπου δόθηκε στο Συμβούλιο η δυνατότητα διεύρυνσης του καταλόγου των παραπτωμάτων -κάτι που περιλαμβανόταν, άλλωστε, στην αρχική πρόταση της Επιτροπής- και όπου εθίγη το πρόβλημα της χρήσης κινητών τηλεφώνων. Δυστυχώς, ούτε το "νωμένο Βασίλειο ούτε η Ιρλανδία συμμετέχουν στην αλλαγή νομικής βάσης που προβλέπεται στη συμφωνία του Συμβουλίου, καθώς επέλεξαν να μην εξαιρεθούν από το σύστημα. Αυτό είναι ένα από τα προβλήματα που αντιμετωπίζουμε, και το Κοινοβούλιο θα μπορούσε ίσως να βελτιώσει την κατάσταση στον συγκεκριμένο τομέα. Ευελπιστώ ότι, στη συζήτηση με το Συμβούλιο, οι χώρες αυτές θα διευκρινίσουν τα συμφέροντα που επικαλούνται, αν και δεν γνωρίζουμε τίποτε σχετικό. Φαίνεται ότι τώρα το "νωμένο Βασίλειο σκέπτεται να επιλέξει τη συμμετοχή του στο σύστημα.
<SPEAKER ID="592" NAME="Siim Kallas" LANGUAGE="EN">
" κατάρτιση και η υλοποίηση ενός ευρέος σχεδίου δράσης αποτελούν ύψιστες προτεραιότητες της Επιτροπής, ενώ έχει σημειωθεί πραγματικά τεράστια πρόοδος ως προς αυτό το θέμα: έχουμε μειώσει αισθητά τον αριθμό των ατυχημάτων στην Ευρώπη. Μπορώ να σας δηλώσω ότι, στη χώρα μου, ο ετήσιος αριθμός θανάτων στις αρχές της δεκαετίας του 1990 ήταν 400, ενώ πέρυσι ο αντίστοιχος αριθμός ήταν 78 - και πρέπει, βεβαίως, να σημειωθεί ότι αυτό επιτεύχθηκε παρότι δεκαπλασιάστηκε ο αριθμός των οχημάτων που κυκλοφορούν. Πρόκειται για πολύ ουσιαστική αλλαγή.
<P>
Αυτό είναι σημαντικό, και ευχαριστώ θερμά την κ. Ayala Sender που μας υπενθύμισε τη διασυνοριακή εκτέλεση των ποινών για τροχαίες παραβάσεις, η οποία αποτελεί άκρως σημαντικό μέτρο για τη βελτίωση της οδικής ασφάλειας. " απόφαση αυτή εγκρίθηκε από το Συμβούλιο τον Δεκέμβριο και τώρα θα προχωρήσουμε στην εκτέλεσή της.
<P>
Δεν θεωρώ πανάκεια την αύξηση του αριθμού των νομοθετικών πράξεων σε ευρωπαϊκό επίπεδο: ότι δηλαδή, όποιο πρόβλημα και αν αντιμετωπίζουμε, πρέπει να θεσπίζουμε ευρωπαϊκή νομοθεσία.
<P>
Εντούτοις, ενώ οι πάντες ασκούν κριτική για το γεγονός ότι διαθέτουμε υπερβολικό όγκο νομοθεσίας στην ΕΕ, κατά τη γνώμη μου, το θέμα αυτό απασχολεί τα κράτη μέλη όσο και τους ευρωπαίους πολίτες εν γένει, αν δε η διασυνοριακή εκτέλεση των ποινών για τροχαίες παραβάσεις μπορεί να δημιουργήσει έναν ευρωπαϊκό χώρο οδικής ασφάλειας, αυτό από μόνο του θα είναι πολύ σημαντικό.
<SPEAKER ID="593" NAME="Πρόεδρος">
Οι ερωτήσεις που δεν απαντήθηκαν λόγω έλλειψης χρόνου θα απαντηθούν γραπτώς (βλ. Παράρτημα).
<P>
" Ώρα των Ερωτήσεων έληξε.
<P>
(" συνεδρίαση διακόπτεται στις 20.15 και συνεχίζεται στις 21.00)

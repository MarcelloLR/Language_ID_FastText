<CHAPTER ID="010">
Ευρωπαϊκό πλαίσιο συντονισμού των εθνικών στρατηγικών ένταξης των Ρομά (συζήτηση) 
<SPEAKER ID="361" NAME="Πρόεδρος">
" ημερήσια διάταξη προβλέπει τη δήλωση της Επιτροπής σχετικά με το ευρωπαϊκό πλαίσιο συντονισμού των εθνικών στρατηγικών ένταξης των Ρομά.
<SPEAKER ID="362" NAME="Viviane Reding">
Αντιπρόεδρος της Επιτροπής. - (EN) Κυρία Πρόεδρε, σας παρουσιάζω, μαζί με τον συνάδελφό μου, László Andor, την απόφαση την οποία έλαβε η Επιτροπή να παρουσιάσει ένα νέο πλαίσιο για τις εθνικές στρατηγικές ένταξης των Ρομά.
<P>
Το ευρωπαϊκό πλαίσιο εμφανίζεται σε μια χρονική στιγμή όπου η κατάσταση των Ρομά είναι πραγματικά στο επίκεντρο της προσοχής της Ευρώπης. " ΕΕ έθεσε στη διάθεση των κρατών μελών ένα μεγάλο φάσμα νομικών, πολιτικών και χρηματοοικονομικών οργάνων για την αντιμετώπιση της κατάστασης των Ρομά. Έχουμε επίσης ένα ολόκληρο νομικό πλαίσιο που βασίζεται στη μη διάκριση, την ελεύθερη κυκλοφορία των ανθρώπων και τη στρατηγική για τη διεύρυνση. Ωστόσο, είναι σαφές ότι η οικονομική και κοινωνική περιθωριοποίηση των Ρομά επιμένει, και αυτό δεν είναι ούτε αποδεκτό ούτε βιώσιμο στην Ευρωπαϊκή Ένωση του 21ου αιώνα.
<P>
Το Κοινοβούλιο, με την υποστήριξη όλου του πολιτικού φάσματος -και αυτό θα ήθελα να το επισημάνω- έχει επιστήσει την προσοχή στην επείγουσα ανάγκη της προώθησης της ένταξης των Ρομά, μέσω της απόφασής του που εγκρίθηκε προσφάτως σχετικά με τη στρατηγική της ΕΕ για τους Ρομά. Θα ήθελα να ευχαριστήσω την εισηγήτρια, κ. Jaroka, για το εξαιρετικό έργο της.
<P>
Απαιτείται αποφασιστική δράση, τόσο σε εθνικό όσο και σε ευρωπαϊκό επίπεδο. Πρέπει να ενώσουμε τις δυνάμεις μας και να εντείνουμε τις προσπάθειές μας για να λήξει η διάκριση κατά των Ρομά και να βεβαιωθούμε ότι απολαμβάνουν τα ίδια δικαιώματα με όλους τους υπόλοιπους ευρωπαίους πολίτες, γιατί και αυτοί αυτό είναι. Λέγοντας αυτό, βεβαίως, αναφέρομαι σε μια αμφίδρομη διαδικασία η οποία απαιτεί αλλαγή στη νοοτροπία της πλειοψηφίας των ευρωπαίων πολιτών και των μελών των κοινοτήτων των Ρομά.
<P>
Συμφωνούμε όλοι ότι υπάρχει ανάγκη για αποτελεσματικό σχεδιασμό και εφαρμογή της πολιτικής, καθώς και για μια κοινή στρατηγική προσέγγιση. Γνωρίζουμε όλοι ότι η πρωταρχική ευθύνη για την ένταξη των Ρομά έγκειται στα κράτη μέλη. Επίσης, γνωρίζουμε ότι η κατάσταση των Ρομά ποικίλλει αρκετά από το ένα κράτος μέλος στο άλλο. Αυτός είναι ο λόγος για τον οποίο η Επιτροπή αποφάσισε να παρουσιάσει ένα κοινοτικό πλαίσιο για να επιτρέψει στα κράτη μέλη να λάβουν μέτρα ανάλογα με την πρόκληση που έχουν να αντιμετωπίσουν.
<P>
" ειδική ομάδα για τους Ρομά που συστάθηκε πέρυσι τον Σεπτέμβριο, και παρουσίασε αναφορά τον Δεκέμβριο, έδειξε με σαφήνεια ότι, πολύ συχνά, δεν γίνονται αρκετά. Τα 26,5 δισ. ευρώ που είναι διαθέσιμα στα διαρθρωτικά ταμεία δεν χρησιμοποιούνται όπως πρέπει. Μόνο 100 εκατ. ευρώ από αυτά τα χρήματα προορίζονται για συγκεκριμένες δραστηριότητες των Ρομά, ενώ το 70% των μέσων τεχνικής υποστήριξης, τα οποία θα ήταν αναγκαία στα περισσότερα κράτη μέλη, απλά δεν χρησιμοποιήθηκε. Συνεπώς, τα μέτρα που εφαρμόστηκαν ως τώρα δεν ήταν κατάλληλα. Είναι πλέον καιρός να εξασφαλίσουμε ότι οι εθνικές, περιφερειακές και τοπικές πολιτικές θα εστιάσουν στις ανάγκες των Ρομά με σαφή και συγκεκριμένο τρόπο.
<P>
Στο πλαίσιό μας επικεντρωνόμαστε σε τέσσερα κύρια ζητήματα: εκπαίδευση, απασχόληση, υγεία και στέγαση. Θέλουμε η ΕΕ και τα 27 κράτη μέλη να δεσμευτούν ότι θα καλύψουν τα κενά και θα επικεντρωθούν στους κοινούς στόχους σε αυτούς τους τέσσερις τομείς με στοχευμένες δράσεις και επαρκείς πόρους για να τους επιτύχουν. Θέλουμε όλα τα κράτη μέλη να ενσωματώσουν αυτούς τους στόχους στην ήδη υπάρχουσα στρατηγική για τους Ρομά, εφόσον έχουν μια τέτοια στρατηγική, ή να αναπτύξουν μια στρατηγική για τους Ρομά, αν δεν υπάρχει, για την περίοδο έως το 2020.
<P>
Για να ελεγχθεί αν αυτές οι προσπάθειες επιτυγχάνουν τους στόχους τους, χρειαζόμαστε τακτική παρακολούθηση. Συνεπώς, το ευρωπαϊκό πλαίσιο θέτει τις βάσεις για έναν εύρωστο μηχανισμό ελέγχου για να εξασφαλίσει συγκεκριμένα αποτελέσματα για τους Ρομά. Αυτός ο μηχανισμός ελέγχου θα εξασφαλίζει ότι εφαρμόζονται οι εθνικές στρατηγικές για τους Ρομά, ότι τα χρήματα που προορίζονται για την ένταξη των Ρομά φτάνουν στους τελικούς δικαιούχους τους και ότι υπάρχει πρόοδος στο θέμα της επίτευξης των στόχων ένταξης των Ρομά.
<P>
" Επιτροπή θα συντάσσει ετήσιες εκθέσεις σχετικά με την πρόοδο που θα συντελείται στην επίτευξη της ένταξης του πληθυσμού των Ρομά στα κράτη μέλη. Το ευρωπαϊκό πλαίσιο παρέχει μια ευκαιρία σε όλα τα ενδιαφερόμενα μέρη, σε κάθε επίπεδο, να ενώσουν τις δυνάμεις τους με τον πληθυσμό της ΕΕ γενικά και τον πληθυσμό των Ρομά συγκεκριμένα για να θέσουν τέλος στον αποκλεισμό περισσότερων από 10 εκατομμύρια ευρωπαίων πολιτών, τον οποίο δεν μπορούμε πλέον να αντέξουμε.
<SPEAKER ID="363" NAME="László Andor">
μέλος της Επιτροπής. - (EN) Κύριε Πρόεδρε, αξιότιμοι κύριοι βουλευτές, η κοινωνικοοικονομική κατάσταση των Ρομά βρίσκεται στην πρώτη θέση της ευρωπαϊκής ατζέντας. Τον προηγούμενο μήνα, το Κοινοβούλιο ενέκρινε την έκθεση της κ. Jaroka για τη στρατηγική της ΕΕ για την ενσωμάτωση των Ρομά. Και σήμερα, η Επιτροπή ενέκρινε μια ανακοίνωση για το ευρωπαϊκό πλαίσιο για τις εθνικές στρατηγικές ένταξης των Ρομά.
<P>
Και τα δύο έγγραφα συμβάλλουν σημαντικά στην ευρύτερη συζήτηση για τους Ρομά, και θα τροφοδοτήσουν τα συμπεράσματα που θα εγκριθούν στην επόμενη συνέλευση του Συμβουλίου των υπουργών Απασχόλησης και Κοινωνικών Υποθέσεων στις 19 Μαΐου, η οποία θα αφορά αποκλειστικά την ένταξη των Ρομά.
<P>
Αυτά τα έγγραφα εκφράζουν την πολιτική βούληση της ΕΕ να αντιμετωπίσει την κατάσταση εκατομμυρίων Ρομά που υποφέρουν από τον οικονομικό και κοινωνικό αποκλεισμό. Θα ήθελα να κάνω τρεις παρατηρήσεις σχετικά με αυτό.
<P>
Καταρχάς, η Επιτροπή καθόρισε ένα ευρωπαϊκό πλαίσιο για τις εθνικές στρατηγικές ένταξης των Ρομά. Αναγνωρίζει την πρωταρχική ευθύνη των κρατών μελών για τον καθορισμό και την εφαρμογή των στρατηγικών ένταξης των Ρομά. Επίσης, επαναβεβαιώνει τη βαθιά πεποίθηση της Επιτροπής ότι η Ευρωπαϊκή Ένωση δεν μπορεί να ανεχτεί καμία μορφή ρατσισμού, ξενοφοβίας, διάκρισης ή κοινωνικού αποκλεισμού των Ρομά. " Ένωση έχει ηθική και πολιτική υποχρέωση να υποστηρίξει τα κράτη μέλη στις προσπάθειες που καταβάλλουν με όλες τις πολιτικές και τα μέσα που έχει στη διάθεσή της.
<P>
Δεύτερον, όπως γνωρίζετε, η Ένωση συμφώνησε σε μια ολοκληρωμένη στρατηγική για την ανάπτυξη του ευρωπαϊκού οικονομικού και κοινωνικού μοντέλου με ισορροπημένο τρόπο. " στρατηγική "Ευρώπη 2020" για την έξυπνη, διατηρήσιμη και χωρίς αποκλεισμούς ανάπτυξη είναι το σωστό πλαίσιο πολιτικής για την αντιμετώπιση των πολύπλευρων προβλημάτων που αντιμετωπίζουν οι Ρομά. Πρέπει να αξιοποιήσουμε τους στόχους, τις εμβληματικές πρωτοβουλίες και τις δομές αναφοράς της Ευρώπης 2020 για την περίπτωση των Ρομά.
<P>
Το βασικό μήνυμα είναι ότι ο αποκλεισμός εκατομμυρίων ευρωπαίων πολιτών από την οικονομική και κοινωνική ζωή δεν είναι έξυπνος, δεν είναι διατηρήσιμος και σίγουρα δεν είναι χωρίς αποκλεισμούς". Εν συντομία, δεν υπάρχει δικαιολογία για τη συνέχιση του αποκλεισμού των Ρομά στην Ευρώπη που θέλουμε να ζούμε.
<P>
Συγκεκριμένα, οι πρωταρχικοί στόχοι της Ευρώπης 2020 για την απασχόληση, τη μείωση της φτώχειας και την εκπαίδευση αποτελούν βασικά σημεία αναφοράς για τη μέτρηση της προόδου στις πολιτικές ένταξης των Ρομά. " ανακοίνωση της Επιτροπής για τους Ρομά αναγνωρίζει τέσσερις τομείς που έχουν στρατηγική σημασία για την υπέρβαση του αποκλεισμού των Ρομά. Αυτοί είναι οι εξής:
<P>
Πρόσβαση στην απασχόληση: πρέπει να αντιμετωπιστεί το μεγάλο κενό ανάμεσα στα ποσοστά απασχόλησης των Ρομά και των μη Ρομά. Δεν πρόκειται να πετύχουμε τους στόχους μας για την Ευρώπη 2020 αν δεν κάνουμε αυτό.
<P>
Πρόσβαση στην εκπαίδευση: όλα τα παιδιά των Ρομά πρέπει να έχουν πρόσβαση σε ποιοτική εκπαίδευση και να μην είναι αντιμέτωπα με τη διάκριση ή τον φυλετικό διαχωρισμό. Ως ελάχιστη προϋπόθεση, όλα τα παιδιά των Ρομά πρέπει να ολοκληρώνουν τη φοίτησή τους στο Δημοτικό σχολείο.
<P>
Πρόσβαση στην υγειονομική περίθαλψη: μείωση του κενού στην υγεία ανάμεσα στους Ρομά και τους μη Ρομά. Τα κράτη μέλη πρέπει να παρέχουν πρόσβαση σε ποιοτική υγειονομική περίθαλψη με τις ίδιες προϋποθέσεις που ισχύουν και για τον υπόλοιπο πληθυσμό.
<P>
Πρόσβαση στη στέγαση και σε βασικές υπηρεσίες: εδώ η κατάσταση των Ρομά είναι πραγματικά χειρότερη από εκείνη του υπόλοιπου πληθυσμού, για παράδειγμα, όσον αφορά την πρόσβαση στο νερό, το ηλεκτρικό ρεύμα και άλλες υπηρεσίες.
<P>
" έλλειψη μιας ολοκληρωμένης προσέγγισης έχει αρνητικό αντίκτυπο στη γενική ένταξη των Ρομά στην κοινωνία και τους αφήνει στη φτώχεια.
<P>
Τρίτον, η Ένωση πρέπει να μετατρέψει τα λόγια σε έργα. " Επιτροπή καταρτίζει επί του παρόντος μία πρόταση για το πολυετές οικονομικό πλαίσιο, την οποία θα ακολουθήσουν συγκεκριμένες προτάσεις για τα διαρθρωτικά ταμεία. Κατά τη γνώμη μου, τα διαρθρωτικά ταμεία πρέπει να ευθυγραμμιστούν με τη στρατηγική "Ευρώπη 2020". Αυτό ισχύει για τους τομείς πολιτικής για τους οποίους γενικά είμαι υπεύθυνος εγώ -απασχόληση και κοινωνική ένταξη- και, βεβαίως, ισχύει για την κοινωνικοοικονομική ένταξη των Ρομά. " ενίσχυση της αποτελεσματικότητας των οικονομικών μέσων μας είναι βασικός στόχος για μένα.
<P>
Θα σταματήσω σε αυτό το σημείο, για να ακούσω τις απόψεις σας και να απαντήσω σε τυχόν ερωτήσεις.
<SPEAKER ID="364" NAME="Enikő Győri">
ασκούσα την Προεδρία του Συμβουλίου. - (EN) " ουγγρική Προεδρία καλωσορίζει την ανακοίνωση της Επιτροπής σχετικά με το ευρωπαϊκό πλαίσιο για τις εθνικές στρατηγικές ένταξης των Ρομά. Θα ήθελα να εκφράσω την ευγνωμοσύνη μου και την εκτίμησή μου όχι μόνο για το έργο που έχει συντελεστεί, αλλά και για την προσωπική αφοσίωση της Επιτρόπου Reding, του Επιτρόπου Andor και όλων εκείνων που συνεργάστηκαν για αυτό το πραγματικά σημαντικό επίτευγμα.
<P>
Με την παρουσίαση αυτού του στρατηγικού εγγράφου, κάναμε ένα τεράστιο βήμα προς την υλοποίηση μιας από τις βασικές προτεραιότητες της ουγγρικής Προεδρίας. Είμαι πεπεισμένη ότι θα αποδειχτεί μια σημαντική συμβολή στη βελτίωση της οικονομικής και κοινωνικής κατάστασης των Ρομά στην Ευρώπη, μαζί με την πρόσφατα εγκριθείσα απόφαση του Ευρωπαϊκού Κοινοβουλίου σχετικά με μια ευρωπαϊκή στρατηγική για την ενσωμάτωση των Ρομά με βάση την έκθεση της Lívia Járóka.
<P>
" υπερβολική φτώχεια, η διάκριση και η περιθωριοποίηση συνεχίζουν να πλήττουν μεγάλο ποσοστό των Ρομά σε όλη την Ευρώπη, οπότε είναι πια ώρα για βελτίωση. Δεν έχουμε την πολυτέλεια να πούμε ότι είναι δικό τους πρόβλημα και όχι δικό μας. Επιπλέον, οι άνθρωποι δεν πρέπει ποτέ να θεωρούνται σαν πρόβλημα, αλλά σαν μια δυνατότητα, μια ευκαιρία. Δεδομένης της σημερινής οικονομικής και δημογραφικής κατάστασης στην Ευρώπη, η βελτίωση της οικονομικής και κοινωνικής κατάστασης των Ρομά μπορεί να δημιουργήσει νέους ανθρώπινους πόρους, συμβάλλοντας έτσι στη μακροπρόθεσμη οικονομική ανάπτυξη.
<P>
" ουγγρική Προεδρία πάντα πίστευε ότι, πέρα από την αναγκαία μάχη κατά της διάκρισης, χρειάζεται ένας συνδυασμός νέων πολιτικών με τρία βασικά χαρακτηριστικά: απασχόληση, εκπαίδευση και στέγαση. Αν τηρηθεί σωστά από τα κράτη μέλη, η ολοκληρωμένη πολιτική δράσεων σε αυτά τα τρία πεδία, εφαρμοσμένη με τον κατάλληλο έλεγχο όπως προτείνει η Επιτροπή, θα επιφέρει αποτελέσματα. Τα κράτη μέλη θα πρέπει επίσης να κάνουν μια προσπάθεια για να πετύχουν τους στόχους της στρατηγικής "Ευρώπη 2020". Τα μέτρα για την κοινωνική ενσωμάτωση των Ρομά μπορούν να ενταχθούν σε διάφορα πεδία πολιτικής. Αναγνωρίζεται πλέον ευρέως ότι τα μέτρα που εμπνέονται και συντονίζονται σε ευρωπαϊκό επίπεδο μπορούν να δημιουργήσουν συνέργεια και προστιθέμενη αξία.
<P>
Τι θα ακολουθήσει; " ουγγρική Προεδρία προτίθεται να παρουσιάσει και να συζητήσει την ανακοίνωση με τους δύο Επιτρόπους στη διάρκεια της επόμενης πλατφόρμας συζήτησης για τους Ρομά στις 7 Απριλίου στη Βουδαπέστη, στην οποία καλώ όλους όσους ενδιαφέρονται. Το Συμβούλιο θα το αντιμετωπίσει με οριζόντιο τρόπο. Καταρχάς, το Συμβούλιο Δικαιοσύνης και Εσωτερικών Υποθέσεων του Απριλίου θα το συζητήσει στις 12 Απριλίου. Έπειτα, θα έρθει η σειρά του Συμβουλίου Απασχόλησης, Κοινωνικής Πολιτικής, Υγείας και Καταναλωτών της 9ης Μαΐου, με την έγκριση των συμπερασμάτων του Συμβουλίου. Το Συμβούλιο Παιδείας, Νεολαίας, Πολιτισμού και Αθλητισμού θα λάβει επίσης το έγγραφο, στις 20 Μαΐου, πριν παρουσιάσει η ουγγρική Προεδρία την έκθεσή της για τα αποτελέσματα των συζητήσεων στο Συμβούλιο Γενικών Υποθέσεων στις 23 Μαΐου.
<P>
Το τελικό στάδιο αυτής της διαδικασίας θα είναι, ελπίζουμε, η στήριξη στο Ευρωπαϊκό Συμβούλιο του Ιουνίου. Θα είναι, βέβαια, μια νέα αρχή για τη συντονισμένη δράση σε ευρωπαϊκό και εθνικό επίπεδο για τη βοήθεια προς αυτήν την ευρωπαϊκή μειονότητα.
<SPEAKER ID="365" NAME="László Tőkés" LANGUAGE="HU">
Κυρία Πρόεδρε, κυρία και κύριε Επίτροπε, κύριε υφυπουργέ, με βάση την έκθεση της κ. Jaroka, και σε συνδυασμό με αυτή, χαιρόμαστε που θα προχωρήσουμε προς την εφαρμογή της στρατηγικής για τους Ρομά. Ο λόγος είναι ότι στις 8 Απριλίου είναι η Διεθνής "μέρα των Ρομά. Παρεμπιπτόντως, η πέμπτη συνεδρίαση της Ευρωπαϊκής Πλατφόρμας για τους Ρομά τυχαίνει να λαμβάνει χώρα την ίδια μέρα στην Ουγγαρία. Μέσω αυτών μπορούμε να κάνουμε ένα σημαντικό νέο βήμα προς ένα κοινό σχέδιο δράσης συντονισμένο από την ΕΕ, που θα μπορεί ωστόσο να λαμβάνει υπόψη τα τοπικά χαρακτηριστικά. Το Ευρωπαϊκό Λαϊκό Κόμμα ζητούσε έντονα επί χρόνια δράση της ΕΕ σχετικά με το ζήτημα της κοινωνικής ένταξης των Ρομά. Επιπλέον, ελπίζουμε ότι η ευρωπαϊκή στρατηγική για τους Ρομά θα μπορέσει πραγματικά να ξεκινήσει στη σύνοδο κορυφής των αρχηγών κρατών ή κυβερνήσεων στις 24 Ιουνίου.
<P>
Με αυτόν τον τρόπο, μπορεί να δοθεί απάντηση σε ευρωπαϊκό επίπεδο για την αντιμετώπιση του πιο σοβαρού προβλήματος ανθρωπίνων δικαιωμάτων της Ευρωπαϊκής Ένωσης. Αποτελεί πρωτίστως ευθύνη των κρατών μελών να διασφαλίσουν ότι εφαρμόζονται τα βασικά ανθρώπινα δικαιώματα για τους πολίτες τους. " Ευρωπαϊκή Ένωση μπορεί να παρέχει μόνο πλαίσια γι' αυτό, αλλά έγκειται σε κάθε κράτος μέλος να εφαρμόσει στην πράξη αυτά τα πλαίσια. " ευρωπαϊκή στρατηγική για τους Ρομά μπορεί να αποτελεί μια μορφή ελάχιστου επαγγελματισμού. Ωστόσο, πιστεύω ακράδαντα ότι μέσω αυτού θα καταρτιστεί ένα μακροπρόθεσμο σχέδιο δράσης που θα περιλαμβάνει κόμματα και κύκλους και το οποίο θα μπορεί να επανορθώσει αποτελεσματικά τη φτώχεια και τον κοινωνικό αποκλεισμό που βιώνουν οι Ρομά. Κάποια από τα σημαντικά σημεία που αφορούν το περιεχόμενο της στρατηγικής είναι ότι η ομάδα-στόχος της καθορίζεται με οικονομική και όχι εθνική βάση· προάγει την επιβολή όλου του φάσματος των ανθρωπίνων δικαιωμάτων και ενισχύει την αρχή των ίσων ευκαιριών· λαμβάνει υπόψη την περιφερειακή φύση του αποκλεισμού και ελαφρύνει τα μειονεκτήματα που συγκεντρώνονται στις υπανάπτυκτες μικροπεριφέρειες.
<P>
Για την επιτυχία της στρατηγικής, τα ενδιαφερόμενα μέρη, συγκεκριμένα τα θεσμικά όργανα της Ένωσης, τα κράτη μέλη, οι μη κυβερνητικές οργανώσεις και οι κοινότητες των Ρομά, πρέπει να καταβάλουν μακροπρόθεσμες αποφασιστικές κοινές προσπάθειες. Ειδικά γι' αυτόν τον λόγο, αυτό το ζήτημα δεν πρέπει να χρησιμοποιείται για να υποδαυλίζει αντιθέσεις ή για κομματικές επιθέσεις. Δεν επιτρέπεται ούτε η συλλογική κατηγοριοποίηση. Είναι ανεπίτρεπτο να αντιπαρατίθεται η συλλογική ενοχή των Ρομά και η συλλογική ευθύνη της πλειοψηφίας, των δυναστών. " εύρεση λύσης στο ζήτημα των Ρομά αποτελεί προτεραιότητα της ουγγρικής Προεδρίας της ΕΕ. Ευελπιστώ ότι το Ευρωπαϊκό Συμβούλιο θα εγκρίνει τη σχεδιαζόμενη στρατηγική τον Ιούνιο. Ζητώ την υποστήριξη του Ευρωπαϊκού Κοινοβουλίου σε αυτό το θέμα.
<SPEAKER ID="366" NAME="Monika Flašíková Beňová" LANGUAGE="SK">
Κυρία Πρόεδρε, κυρία Reding, κύριε Andor, θα ήθελα να ξεκινήσω συγχαίροντάς σας για την παρουσίαση. Με χαροποιεί το γεγονός ότι, κατόπιν πολλών επανειλημμένων κλήσεων από το Κοινοβούλιο, η Επιτροπή παρουσιάζει σήμερα επιτέλους αυτό το πλαίσιο ευρωπαϊκής στρατηγικής. Κατά την άποψή μου, ήταν καιρός να γίνει αυτό, καθώς η κατάσταση αρχίζει να σοβαρεύει. Πολλοί Ρομά στην Ένωση είναι αντιμέτωποι όχι μόνο με αναξιοπρεπείς συνθήκες διαβίωσης, αλλά και με αυξανόμενη τρομοκράτηση. " λαμπαδηφορία διαμαρτυρίας του Σαββάτου κατά των Ρομά στην Ουγγαρία αποτελεί την τελευταία απόδειξη αυτού, και θα ήθελα σε αυτό το σημείο να καλέσω την ουγγρική κυβέρνηση να συναγάγει τα συμπεράσματά της.
<P>
Θα ήθελα να κάνω κάποια κριτική για το πλαίσιο που παρουσιάστηκε. " κατάσταση είναι επείγουσα, αλλά μολαταύτα δεν μπορούμε να δεχτούμε την απόφαση της Επιτροπής να σχεδιάσει το πλαίσιο χωρίς δημόσιες διαβουλεύσεις με τα εμπλεκόμενα μέρη. Είναι παράξενο που, αφενός, στο ίδιο το πλαίσιο δίνετε έμφαση στη σημασία της συνεργασίας με την κοινωνία των πολιτών, αλλά στην κατάρτιση αυτού του βασικού εγγράφου αγνοήσατε τόσο τους Ρομά όσο και τις εθελοντικές οργανώσεις, τις διεθνείς οργανώσεις και άλλες παρεμφερείς. Μια τόσο κλειστή προσέγγιση του πλαισίου δεν συνεισφέρει στη νομιμοποίησή του, μάλλον το αντίθετο.
<P>
Παρ' όλα αυτά, θεωρώ ότι το περιεχόμενο του πλαισίου που παρουσιάστηκε είναι γενικά επιτυχημένο. " Επιτροπή καθόρισε σωστά τις αρμοδιότητες για την επίλυση αυτού του πανευρωπαϊκού προβλήματος. Ωστόσο, οι βασικές αρμοδιότητες συνεχίζουν να βρίσκονται σε επίπεδο κρατών μελών. Θεωρώ εξαιρετικά σημαντικό, ωστόσο, για την ΕΕ να αναλάβει το καθήκον του συντονισμού των εθνικών στρατηγικών και την επίβλεψή τους, με στόχο τη διασφάλιση της ταχύτερης δυνατής πραγματικής ένταξης των Ρομά.
<P>
Σε αυτό το πλαίσιο, είναι επίσης ζωτικό να αναφέρω τη σημασία του ελέγχου της συμμόρφωσης των εθνικών στρατηγικών με το πλαίσιο που υποβλήθηκε, και του ελέγχου της αποτελεσματικότητας της εφαρμογής τους. Ωστόσο, η θέση της Επιτροπής δεν μου φαίνεται αρκετά φιλόδοξη σε αυτήν την κατεύθυνση. " Επιτροπή πρέπει να δείξει πιο σκληρή στάση, ειδικά όσον αφορά τις προσδοκίες της από τα κράτη μέλη. Το πλαίσιο καθορίζει σωστά τέσσερις βασικούς τομείς για την ένταξη των Ρομά: πρόσβαση στην εκπαίδευση, διαθεσιμότητα απασχόλησης, πρόσβαση στην υγειονομική περίθαλψη και διαθεσιμότητα αξιοπρεπούς στέγασης και βασικών υπηρεσιών. Μαζί με μέλη της Ομάδας μας, είχα την ευκαιρία, στη διάρκεια πολλών επισκέψεων σε κοινότητες των Ρομά σε όλη την Ευρώπη, να επιβεβαιώσω ότι πράγματι αυτοί είναι οι βασικοί τομείς όπου οι Ρομά συχνά αντιμετωπίζουν κακές συνθήκες. Πρέπει, ωστόσο, να δοθεί έμφαση στο γεγονός ότι παρόμοια διατυπωμένοι στόχοι εμφανίστηκαν επίσης στο πρόγραμμα "Δεκαετία για την Ένταξη των Ρομά". Τώρα είναι θεμελιώδες να βεβαιωθούμε ότι εκπληρώνονται.
<P>
Σε αυτούς τους τέσσερις τομείς, θα ήθελα να προσθέσω έναν ακόμη ο οποίος λείπει από το πλαίσιο, και είναι συγκεκριμένα η μάχη όχι μόνο κατά της διάκρισης, αλλά και κατά των λεκτικών ή σωματικών εκφράσεων ρατσισμού.
<P>
Τέλος, θα ήθελα να σας επιστήσω την προσοχή στο ζήτημα της χρηματοδότησης των μέτρων ενσωμάτωσης. " ομάδα εργασίας της Επιτροπής αποκάλυψε στο τέλος του περασμένου έτους ότι τα κράτη μέλη παρουσιάζουν σημαντικά κενά στη χρήση των κονδυλίων της ΕΕ. Συνεπώς, η Επιτροπή πρέπει να εστιάσει σε τρία σημεία: η λήψη των κονδυλίων να μην είναι υπερβολικά απαιτητική διοικητικά, η Επιτροπή να λάβει αποτελεσματικά μέτρα για να διασφαλίσει ότι τα κονδύλια που διατίθενται πραγματικά εκπληρώνουν τον σκοπό τους, και να περιοριστεί η χρήση των κονδυλίων για πρακτικές που αφορούν τον διαχωρισμό.
<P>
Θα ήθελα να τελειώσω ευχαριστώντας σας και συγχαίροντάς σας, κυρία Reding και κύριε Andor, ακόμη μία φορά, και τώρα εναπόκειται στα κράτη μέλη να προχωρήσουν αποτελεσματικά με βάση αυτά στην ένταξη των Ρομά σε εθνικό επίπεδο.
<P>
(" ομιλήτρια συμφώνησε να απαντήσει σε μια ερώτηση στο πλαίσιο της διαδικασίας της γαλάζιας κάρτας (άρθρο 149 παράγραφος 8 του Κανονισμού).
<SPEAKER ID="367" NAME="Franz Obermayr" AFFILIATION="NI">
(DE) Κυρία Πρόεδρε, σας ευχαριστώ, κ. Flasikova, που δεχτήκατε την ερώτησή μου. Είστε, προφανώς, πολύ εξοικειωμένη με αυτήν την έκθεση και σίγουρα θα έχετε αντιληφθεί ότι απαιτεί επίσης από τα κράτη μέλη να πληρώσουν πρόστιμα αν αποδειχθεί ότι δεν συμμορφώνονται με αυτή ή αν δεν τηρηθούν οι στρατηγικές. Πώς κρίνετε το γεγονός ότι ένα κράτος μέλος θα υποχρεούται να πληρώσει πρόστιμο αν δεν τηρηθεί η απαίτηση της υποχρεωτικής παρακολούθησης στο Δημοτικό Σχολείο; " παρακολούθηση στο Δημοτικό Σχολείο είναι υποχρεωτική σε όλες τις χώρες. Ωστόσο, αν τα παιδιά των Ρομά δεν παρακολουθούν τα μαθήματα του Δημοτικού Σχολείου, υποχρεούται η αντίστοιχη χώρα να πληρώσει πρόστιμα; Δεν πιστεύετε ότι οι γονείς φέρουν ευθύνη για τη διασφάλιση ότι τα παιδιά τους πηγαίνουν στο σχολείο;
<SPEAKER ID="368" NAME="Monika Flašíková Beňová" AFFILIATION="S&amp;D">
- (SK) Κυρία Πρόεδρε, θα ήθελα να πω ένα πράγμα γι' αυτό το θέμα: Υποστηρίζω κατηγορηματικά την άποψη ότι όταν θεμελιώνουμε δικαιώματα, πρέπει επίσης να τηρούνται και οι υποχρεώσεις. Είναι, επίσης, φυσικά ρόλος των γονέων να διασφαλίσουν ότι τηρούνται όλα τα δικαιώματα των παιδιών. Παρ'όλα αυτά, κατά τη γνώμη μου, τα κράτη μέλη της ΕΕ διαθέτουν αρκετά μέσα για να εδραιώσουν κάτι τέτοιο, και δεν θα τιμωρούνται αν οι γονείς δεν συμμορφώνονται με τις υποχρεώσεις τους.
<SPEAKER ID="369" NAME="Stanimir Ilchev" LANGUAGE="BG">
Κυρία Πρόεδρε, θα ήθελα και εγώ να ευχαριστήσω την εισηγήτρια κ. Jaroka, καθώς και τους εκπροσώπους της Επιτροπής, του Συμβουλίου και της ουγγρικής Προεδρίας, επειδή έδωσαν σοβαρές υποσχέσεις ενώπιόν μας και ανέλαβαν πολύ σημαντικές δεσμεύσεις.
<P>
Όταν μιλάμε για την ένταξη των Ρομά, δεν πρέπει να ξεχνάμε ότι μιλάμε για το πιο συγκεκριμένο και, ίσως, το πιο περίπλοκο ζήτημα της Ευρώπης και της ΕΕ. Πρόκειται για ένα ζήτημα το οποίο δεν μπορεί να επιλυθεί μόνο με χρηματοδότηση, μόνο με νομοθεσία κατά των διακρίσεων ή μόνο με την εφαρμογή προγραμμάτων. " λύση του προβλήματος μπορεί να αποτελείται μόνο από τον συνδυασμό όλων αυτών των προσεγγίσεων και, βέβαια, στο πλαίσιο κοινής πολιτικής βούλησης.
<P>
Αυτήν τη στιγμή, η Ένωση αντιμετωπίζει μόνη της, περισσότερο από ποτέ, τα 12 εκατομμύρια των Ρομά της. Κάποιοι δεν έχουν αντιληφθεί ακόμη ότι αυτοί οι άνθρωποι δεν είναι απλά Βούλγαροι, Ρουμάνοι ή Σλοβάκοι Ρομά, αλλά πολίτες της ΕΕ με ίδια δικαιώματα και υποχρεώσεις, ενώ έχουν επίσης περιορισμένες προοπτικές.
<P>
" κατάσταση, όπως μπορούμε να δούμε, είναι αρκετά περίπλοκη. Όσο υψηλότερο είναι το επίπεδο ολοκλήρωσης μεταξύ των δράσεων, των πρωτοβουλιών και των πολιτικών που εφαρμόζουν τα κράτη μέλη και όλα τα ευρωπαϊκά θεσμικά όργανα, τόσο μεγαλύτερη θα είναι η επιτυχία της στρατηγικής ένταξης των Ρομά της ΕΕ.
<P>
Οι αυτοσχέδιες και μονόπλευρες δράσεις μπορεί να βλάψουν αντί να ωφελήσουν. Σε αυτό το σημείο θα ήθελα να αναφέρω ότι σε ορισμένα κράτη μέλη η ενημέρωση για τους Ρομά δεν είναι επαρκής και, σε ορισμένες περιπτώσεις, είναι και λανθασμένη. Συνεπώς, το ζήτημα των Ρομά στην Ευρώπη πρέπει να ερευνηθεί ενεργά και να ελέγχεται επαγγελματικά η πρόοδός του. Διαφορετικά, ελλοχεύει ο κίνδυνος αντί να απασφαλίσουμε τη βόμβα, απλά να την μετακινήσουμε από το ένα σημείο στο άλλο στο χάρτη της γηραιάς ηπείρου.
<P>
Στο επίκεντρο της φιλόδοξης στρατηγικής μας πρέπει να βρίσκεται η τεράστια προσπάθεια να προσφέρουμε εκπαίδευση στους Ρομά. Αυτό σημαίνει πλήρη ένταξη των παιδιών τους στο εκπαιδευτικό σύστημα, βασικά προσόντα για τους νέους ανθρώπους και πρόβλεψη για τον αλφαβητισμό των ενηλίκων.
<P>
Ο κύριος στόχος πρέπει να είναι η σταθερή αύξηση στα επόμενα χρόνια του ποσοστού των Ρομά που είναι καταρτισμένοι για την αγορά εργασίας και έχουν μια συνειδητή στάση απέναντι στους θεσμούς και το κράτος δικαίου. Αυτή είναι η μοναδική εγγύηση ότι στο μέλλον η ζωή των Ρομά θα πάψει να εξελίσσεται, όπως τώρα, σαν εξαθλιωμένη ύπαρξη σε κινούμενη άμμο, η οποία καταβροχθίζει άσκοπα τα χρήματα των ευρωπαίων φορολογουμένων.
<SPEAKER ID="370" NAME="Hélène Flautre" LANGUAGE="FR">
Κυρία Πρόεδρε, είναι φυσικά καλά νέα ότι τώρα έχουμε ένα συγκεκριμένο ευρωπαϊκό πλαίσιο που πρόκειται να επιβάλει την υποχρέωση σε κάθε κράτος μέλος να παρουσιάσει την εθνική στρατηγική του για την ένταξη των Ρομά. Από τώρα μέχρι το τέλος του έτους, η Επιτροπή θα αξιολογήσει αυτές τις στρατηγικές και έπειτα, σε περίπου ένα χρόνο θα πρέπει να συζητήσουμε αυτό το θέμα ξανά. Σήμερα σχεδιάζουμε, συνεπώς, έναν οδικό χάρτη που θα επιτρέπει στους βουλευτές, στους δημόσιους φορείς και στην κοινωνία των πολιτών να ασκούν συνεχή και αυστηρή επιτήρηση στους πολύ σημαντικούς τομείς που αναφέρατε.
<P>
Παρατηρώ ότι η ανακοίνωση της Επιτροπής λαμβάνει υπόψη μερικά από τα σημεία που ορίσαμε στην κοινοβουλευτική έκθεση. Για παράδειγμα, αναφέρομαι στη συμμετοχή του Οργανισμού Θεμελιωδών Δικαιωμάτων στην αξιολόγηση αυτών των στρατηγικών. Πιστεύω ότι αυτός ο οργανισμός απέδειξε τις ικανότητές του σε αυτόν τον τομέα. Αναφέρομαι επίσης στην ανάπτυξη της συνεργασίας με το Συμβούλιο της Ευρώπης για την κατάρτιση διαμεσολαβητών από την κοινότητα των Ρομά. Αυτός είναι ένας σημαντικός στρατηγικός παράγοντας για την επιτυχία των έργων σε όλα τα επίπεδα, το ίδιο και η προσοχή που δίδεται στους Ρομά που είναι υπήκοοι τρίτων χωρών και στην πτυχή της διεύρυνσης, η οποία λαμβάνεται υπόψη σε αυτήν την έκθεση. Τέλος, θεωρώ ότι η καθιέρωση κοινών δεικτών για την υποστήριξη του συστήματος ελέγχου είναι πολύ ευπρόσδεκτη.
<P>
Παρ'όλα αυτά, πρέπει να δώσω έμφαση σε ορισμένες αδυναμίες αυτής της ανακοίνωσης. Θεωρώ ότι δεν είναι αρκετά ισχυρή και επίμονη στην αναφορά της στην απαραίτητη συμμετοχή των Ρομά σε όλα τα επίπεδα, δηλαδή στα επίπεδα προετοιμασίας των έργων, εφαρμογής των έργων και αξιολόγησής τους. " ανακοίνωση μιλάει για πληροφορίες και διαβουλεύσεις, αλλά είναι καίριας σημασίας και η συμμετοχή της κοινότητας των Ρομά. Πολλές εμπειρίες θα μπορούσαν να το αποδείξουν αυτό, επειδή υπήρξαν και καλές εμπειρίες στην Ευρώπη. Αυτό το θεωρώ ως αδυναμία της ανακοίνωσης.
<P>
Μια δεύτερη αδυναμία της ανακοίνωσης είναι ότι αντιμετωπίζει το ζήτημα της μη διάκρισης σαν διατομεακό ζήτημα και στους τέσσερις τομείς. Ωστόσο, θεωρώ ότι είναι πολύ σημαντικό, ή θα ήταν πολύ σημαντικό, να υπήρχε μια ειδική παράγραφος αφιερωμένη στην καταπολέμηση της διάκρισης και της βίας και στην πρόσβαση των Ρομά στη δικαιοσύνη. Αυτή η συνιστώσα που αφορά τη μη διάκριση, τα θεμελιώδη δικαιώματα και την πρόσβαση στη δικαιοσύνη δεν περιλαμβάνεται αυτοδικαίως σαν συγκεκριμένο στοιχείο. Θεωρώ ότι και αυτό είναι μια ακόμη αδυναμία της ανακοίνωσης.
<P>
Νομίζω ότι έχουμε ήδη μιλήσει για το θέμα των διαμεσολαβητών, ένα πρόγραμμα που δρομολόγησε το Συμβούλιο της Ευρώπης. Είναι καλό που αναφέρεται σε αυτήν την ανακοίνωση. Θα μπορούσαμε να έχουμε αναφέρει, και εσείς επίσης θα μπορούσατε να έχετε αναφέρει, τις κατευθυντήριες γραμμές που καταρτίστηκαν ήδη από το Συμβούλιο της Ευρώπης, έτσι ώστε να μην καταλήξουμε τρόπον τινά σε δύο στρατηγικές, ή δύο τύπους πλαισίων για την αξιολόγηση των εθνικών στρατηγικών. Νομίζω ότι αυτό θα ήταν ένα πλεονέκτημα σε αυτήν την ανακοίνωση.
<P>
Τέλος, θεωρώ ότι το έργο της Επιτροπής δεν τελείωσε ακόμη, και ότι η ειδική ομάδα θα πρέπει συνεχίσει το έργο της για να διασφαλιστεί ότι τα κράτη μέλη αντιλαμβάνονται διαρκώς την πίεση που τους ασκείται από την Επιτροπή, την κοινωνία των πολιτών και τους τοπικούς φορείς για να εφαρμόσουν αυτές τις οδηγίες.
<SPEAKER ID="371" NAME="Timothy Kirkhope">
εξ ονόματος της Ομάδας ECR. - (EN) Κυρία Πρόεδρε, αυτή η πρόταση είναι μια ευκαιρία για να εντάξουμε καλύτερα τους Ρομά στα κράτη μέλη και για να βρούμε τρόπους να παράσχουμε στους Ρομά τις πλήρεις, ίσες ευκαιρίες και δικαιώματα που παρέχονται σε όλους τους ευρωπαίους πολίτες. Κύριος στόχος του προγράμματος θα πρέπει να είναι η επίτευξη βασικών καθολικών δικαιωμάτων για όλους αυτούς τους ανθρώπους.
<P>
Φοβάμαι, ωστόσο, ότι ακόμη μία φορά αυτή η εξαιρετικά επιβαρυμένη και περίπλοκη ατζέντα, όπως και προηγούμενα προγράμματα, ενδέχεται να περικοπεί. Οι αρμοδιότητες των κρατών μελών στους τομείς της εκπαίδευσης, της υγείας και της στέγασης πρέπει να τηρηθούν και, από ό,τι έχω διαβάσει ως τώρα, φοβάμαι ότι η Επιτροπή μπορεί να ενεργεί ultra vires (εκτός δικαιοδοσίας) με τρόπο που θα είναι επιζήμιος για τα δικαιώματα των κρατών μελών να καθορίσουν τις πολιτικές τους σε αυτούς τους τομείς. Παρ' όλα αυτά, ελπίζω ότι αυτή η νέα στρατηγική θα σηματοδοτήσει μια νέα εποχή στον τρόπο που η ΕΕ αντιμετωπίζει το ζήτημα, ακούγοντας, καταρχάς, τους Ρομά.
<P>
Επί μακρόν τα προγράμματα ήταν πολύ περίπλοκα και δεν έφταναν στους ανθρώπους που χρειάζονται περισσότερο βοήθεια. Σε σχεδόν δέκα χρόνια επιτεύχθηκαν επί της ουσίας λίγα επί τόπου. Ελπίζω ότι η Επιτροπή θα εστιάσει τώρα στο πώς θα απλοποιήσει καλύτερα τις διαδικασίες αξιολόγησης των κοινοτικών κονδυλίων και πώς θα ελέγχει, θα αξιολογεί και θα εφαρμόζει καλύτερα τα προγράμματά της. Αν η ΕΕ δαπανά χρήματα σε αυτόν τον τομέα, τότε πρέπει να τα δαπανά με καλύτερο τρόπο.
<SPEAKER ID="372" NAME="Cornelia Ernst" LANGUAGE="DE">
Κυρία Πρόεδρε, κυρίες και κύριοι, είναι σίγουρα θετικό στοιχείο ότι έχουμε πλέον μια γενική στρατηγική για τους Ρομά, αλλά φοβάμαι ότι δεν είναι όλα ρόδινα. Αυτό συμβαίνει επειδή οι συνολικές προτάσεις που κατέθεσε η Επιτροπή είναι αρκετά μακριά από τα πολλά χρόνια συζητήσεων με τους εκπροσώπους των Ρομά, κάποιες από τις οποίες έλαβαν χώρα σε αυτό το Σώμα.
<P>
Επί χρόνια, οι εκπρόσωποι της κοινότητας των Ρομά, με αλλά και χωρίς στρατηγική πλαίσιο, επεσήμαιναν την ανάγκη για στοχευμένα μέτρα και σαφείς, συγκεκριμένες απαιτήσεις. Δεν υπάρχουν καν σαφείς ποινές αν δεν τηρηθεί αυτή η στρατηγική. Παρόλο που υπήρξαν ορισμένες προτάσεις σε αυτήν την κατεύθυνση, δεν υπάρχουν ποινές, οπότε το σύστημα είναι πιο γεμάτο με τρύπες από τα ελβετικά τυριά.
<P>
" στρατηγική για τους Ρομά πρέπει να λάβει υπόψη όλους τους σημαντικούς τομείς. Αυτό συμφωνήθηκε. Ωστόσο, τι έχει να προσφέρει η Επιτροπή εκτός από τα τέσσερα βασικά σημεία; Δεν υπάρχει πρόβλεψη στις δομές για τη συμμετοχή και τη συμπερίληψη των κοινοτήτων των Ρομά σε όλες τις αποφάσεις που τους αφορούν. Δεν υπάρχουν δομές για τη συγκεκριμένη εφαρμογή των στόχων. Δεν υπάρχει η προοπτική του φύλου. Κάτι άλλο που επίσης με ενοχλεί και που θεωρώ ότι είναι σκάνδαλο είναι το γεγονός ότι δεν είστε πρόθυμοι να αναλάβετε καμία σαφή δράση για την καταπολέμηση της διάκρισης κατά της κοινότητας των Ρομά.
<P>
Διαμαρτύρεστε ότι δεν χρησιμοποιούνται τα διαρθρωτικά ταμεία της ΕΕ για τους Ρομά. Θα ήθελα να σας ρωτήσω ανοικτά: Δεν ισχύει ότι η διάκριση κατά των Ρομά είναι επίσης ένας από τους λόγους που η κοινότητα δεν χρησιμοποίησε αυτά τα κοινοτικά κονδύλια έως σήμερα; Εγώ έτσι πιστεύω.
<P>
Εμείς, ως μέλη της Ομάδας GUE/NGL, είμαστε ιδιαίτερα επικριτικοί όσον αφορά αυτήν την ανακοίνωση. Δεν πιστεύουμε ότι είναι επαρκής και αναμένω να γίνουν οι δέουσες τροποποιήσεις.
<SPEAKER ID="373" NAME="Mario Borghezio" LANGUAGE="IT">
Κυρία Πρόεδρε, κυρίες και κύριοι, παρόλο που είμαι ευρωσκεπτικιστής, θα μπορούσα να είμαι υπέρ ενός σχεδίου, ενόψει της στρατηγικής 2020, για τον περιορισμό της διάκρισης, της δυσκολίας και της περιθωριοποίησης, αν μας παρεχόταν πραγματικά μια δυναμική δράση από την Ευρωπαϊκή Επιτροπή για να ελέγξουμε τη συμπεριφορά των κρατών μελών.
<P>
Ωστόσο, αυτό που έχουμε είναι αυτοί οι λόγοι για ένα καλύτερο μέλλον, για έναν καλύτερο έλεγχο, που εκφώνησε η Επίτροπος η οποία εξακολουθεί να μην μπορεί να μου εξηγήσει πώς γίνεται στη χώρα της, το Μεγάλο Δουκάτο του Λουξεμβούργου, να απαγορεύεται σε αυτούς τους νομάδες να στήσουν τις σκηνές τους ενώ αντίθετα μπορούν να εγκατασταθούν κοντά στο σπίτι μου, στην Ιταλία και τη Γαλλία. Συνεπώς, η συζήτησή μας είναι πώς θα παράσχουμε στέγη στους νομάδες, ενώ σε κάποιες ευρωπαϊκές χώρες, ειδικά στη χώρα της κ. Reding, αυτοί οι άνθρωποι δεν έχουν καν τη δυνατότητα να στήσουν τις σκηνές τους.
<P>
Στη σημερινή έκδοση της μεγαλύτερης εφημερίδας της χώρας μου, της Il Corriere della Sera, υπάρχει ένα άρθρο για μια μητέρα, η οποία δεν αξίζει να αποκαλείται μητέρα, μια νομάδα, η οποία συνελήφθη στην Ιταλία επειδή πουλούσε τη μικρή της κόρη σε εμπόρους που ήθελαν να την πουλήσουν για πορνεία. Πούλησε τη μικρή της κόρη. Άλλοι τα στέλνουν να κάνουν άλλα πράγματα. Συχνά εκείνοι δεν τα στέλνουν στο σχολείο, παρά την πίεση και την προσοχή των αρχών, των διαμεσολαβητών και των φιλανθρωπικών ιδρυμάτων.
<P>
Θέλουμε να μιλήσουμε και για αυτά τα προβλήματα; Θέλουμε να απαλλαγούμε από αυτές τις επιμέρους μικρές κινήσεις και τις ανόητες αφελείς φιλανθρωπίες και να αντιληφθούμε ότι πολλά από τα προβλήματα των Ρομά προκαλούνται πρωταρχικά και αποκλειστικά από τους ίδιους;
<SPEAKER ID="374" NAME="Πρόεδρος">
" συζήτηση έληξε.
<P>
Γραπτές δηλώσεις (άρθρο 149 του Κανονισμού)
<SPEAKER ID="374" NAME="Cătălin Sorin Ivan" LANGUAGE="RO">
" νέα ευρωπαϊκή στρατηγική για την ένταξη των Ρομά χρησιμεύει μόνο για να επαναφέρει παλιούς στόχους των οποίων η επίτευξη αποδείχτηκε αδύνατη με την πάροδο των χρόνων. Ήταν πιστευτοί τότε όταν ξεκίνησε η Δεκαετία για την Ένταξη των Ρομά το 2005. Ωστόσο, τώρα που αυξάνεται η εξτρεμιστική συμπεριφορά και η βία κατά των Ρομά στην ΕΕ, θα χρειαζόμασταν μια στρατηγική που να προσφέρει ακόμη πιο συγκεκριμένα μέτρα. Οι εντάσεις αυξάνονται στην Ουγγαρία και η στάση της αστυνομίας γίνεται ολοένα και πιο σκληρή. Αν δεν τηρηθεί μια σθεναρή στάση, η κατάσταση θα επιδεινωθεί. Συνεπώς, είναι απορίας άξιον γιατί η Επιτροπή δεν προσπάθησε να παρουσιάσει ορθές λύσεις με τις οποίες θα αντιμετωπιστούν συγκεκριμένα προβλήματα, ειδικά εφόσον είχε στη διάθεσή της το ψήφισμα που ενέκρινε το Ευρωπαϊκό Κοινοβούλιο.
<SPEAKER ID="375" NAME="Marian-Jean Marinescu" LANGUAGE="RO">
" νέα στρατηγική για τον συντονισμό των εθνικών στρατηγικών για τους Ρομά που παρουσιάστηκε σήμερα από την Επιτροπή αποτελεί ένα σημαντικό βήμα για την ΕΕ. " δημιουργία εθνικών σημείων επαφής για την ένταξη των Ρομά, η απλοποίηση των διαδικασιών χρηματοδότησης, η αξιολόγηση των εθνικών σχεδίων από θεσμικά όργανα της ΕΕ και ο έλεγχος της προόδου της ένταξης των Ρομά στα κράτη μέλη, είναι μέτρα που θα συμβάλουν στη βελτίωση της οικονομικής και κοινωνικής κατάστασης του πληθυσμού των Ρομά στην Ευρώπη. Τα κράτη μέλη πρέπει να ελέγξουν προσεκτικά αυτήν τη στρατηγική και να συστήσουν το συντομότερο δυνατό έναν διοικητικό φορέα με αρμοδιότητα την εφαρμογή της στρατηγικής και τον συντονισμό με τα άλλα κράτη μέλη. Ελπίζω ότι, από αυτό το καλοκαίρι, η Επιτροπή θα αναλάβει ηγετικό ρόλο στον συντονισμό της στρατηγικής όσον αφορά την ανάπτυξη σε βασικούς τομείς όπως η προώθηση της αγωγής του πολίτη, της παροχής επαγγελματικών συμβουλών και της απασχόλησης. Θεωρώ λυπηρό το γεγονός ότι η νέα στρατηγική δεν προβαίνει σε σαφείς συστάσεις για τους τύπους των προγραμμάτων τα οποία θα αναπτυχθούν και θα εφαρμοστούν για τους Ρομά με παρόμοιο τρόπο σε όλα τα κράτη μέλη, με μερικές παραλλαγές. Καλώ το Συμβούλιο και τα κράτη μέλη να παρουσιάσουν τέτοιες συστάσεις για τους τύπους των προγραμμάτων που θα χειριστεί σε κεντρικό επίπεδο η Επιτροπή. Χωρίς αυτούς τους τύπους προγραμμάτων, προσαρμοσμένους στη νομαδική φύση του τρόπου ζωής των Ρομά, η Ευρωπαϊκή Ένωση δεν θα είναι ποτέ ικανή να συμβάλει πλήρως στην αύξηση της προστιθέμενης αξίας σε ευρωπαϊκό επίπεδο.
<SPEAKER ID="376" NAME="Rovana Plumb" AFFILIATION="S&amp;D">
γραπτώς. - (EN) Το πλαίσιο της ΕΕ για τις εθνικές στρατηγικές για την ένταξη των Ρομά παρέχει μια ευκαιρία να ενωθούν οι δυνάμεις σε όλα τα επίπεδα και μαζί με όλους τους ενδιαφερόμενους να τεθεί τέλος στον αποκλεισμό των Ρομά. Οι στόχοι που τέθηκαν σε ευρωπαϊκό επίπεδο, καλύπτοντας τέσσερις σημαντικούς τομείς για την ένταξη των Ρομά -πρόσβαση στην εκπαίδευση, την απασχόληση, την υγειονομική περίθαλψη και τη στέγαση- θα επιτευχθούν μόνο αν υπάρχει σαφής δέσμευση από τα κράτη μέλη. Έχει τώρα ζωτική σημασία να επισπεύσουμε και να διασφαλίσουμε ότι οι εθνικές, οι περιφερειακές και οι τοπικές πολιτικές ένταξης στοχεύουν στους Ρομά με σαφή και συγκεκριμένο τρόπο και ότι σαφή μέτρα αντιμετωπίζουν τις ανάγκες των Ρομά για να αποτρέψουν και να αντισταθμίσουν τα μειονεκτήματα που αντιμετωπίζουν. Τα κράτη μέλη πρέπει να διασφαλίσουν ότι τα παιδιά όλων των Ρομά έχουν πρόσβαση στην ποιοτική εκπαίδευση και να θεμελιώσουν έναν συγκεκριμένο στόχο για την αύξηση των ποσοστών απασχόλησης των Ρομά στο πλαίσιο του προγράμματος Ευρώπη 2020, την αύξηση των ποσοστών των νοικοκυριών των Ρομά με πρόσβαση σε νερό, εγκαταστάσεις υγιεινής και ηλεκτρικό ρεύμα, και την προώθηση της χωρίς διακρίσεις πρόσβασης στη στέγαση, συμπεριλαμβανομένης της κοινωνικής στέγασης. Τα κράτη μέλη πρέπει να θέσουν συγκεκριμένους στόχους με συγκεκριμένα χρονοδιαγράμματα για την αύξηση του προσδόκιμου ζωής των Ρομά, την αύξηση των ποσοστών εμβολιασμών παιδιών στο επίπεδο του υπόλοιπου πληθυσμού, και τη μείωση των ποσοστών παιδικής και μητρικής θνησιμότητας στο επίπεδο του υπόλοιπου πληθυσμού.
<SPEAKER ID="376" NAME="Marie-Thérèse Sanchez-Schmid" LANGUAGE="FR">
Επιτέλους, η Επιτροπή μας έθεσε μερικούς φιλόδοξους στόχους για την ένταξη των Ρομά στην Ευρώπη: εγγύηση για εκπαίδευση τουλάχιστον σε επίπεδο Δημοτικού Σχολείου για τα παιδιά όλων των Ρομά, μείωση της παιδικής θνησιμότητας και κάλυψη των κενών του προσδόκιμου ζωής. Ωστόσο, αυτές οι φιλοδοξίες πρέπει ακόμα να τεθούν σε εφαρμογή. Ένα χρόνο μετά την έγκριση από το Ευρωπαϊκό Κοινοβούλιο μιας τροποποίησης του κανονισμού ΕΤΠΑ, με στόχο την επένδυση για στέγαση για τις περιθωριοποιημένες κοινότητες, τα σχέδια αντιμετωπίζουν πρόβλημα στην εκκίνησή τους. Είναι σημαντικό τα κράτη μέλη να επενδύσουν και να δώσουν αναφορά για τις δράσεις τους σε τομείς όπως η απασχόληση, η εκπαίδευση, η υγεία και η στέγαση των Ρομά, αλλά επίσης η Επιτροπή θα πρέπει να διασφαλίσει ότι ελέγχει αυστηρά τη χρήση των υπαρχόντων ευρωπαϊκών προγραμμάτων. Τέλος, οι Ρομά πρέπει να αξιοποιήσουν αυτήν την ευκαιρία για να αναλάβουν τον έλεγχο του πεπρωμένου τους, γνωρίζοντας ότι μπορούν να βασίζονται στη στήριξη της Ευρώπης. Μια στάση αναμονής και τα κενά λόγια απλά θα τροφοδοτήσουν την άκρα δεξιά και θα προκαλέσουν έλλειψη εμπιστοσύνης στις κοινότητες. " Διεθνής "μέρα των Ρομά θα εορταστεί την επόμενη Παρασκευή, στις 8 Απριλίου. Ελπίζω στις 8 Απριλίου του 2012 να μπορούμε να γιορτάσουμε την πρόοδο που συντελέστηκε.

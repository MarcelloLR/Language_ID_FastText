<CHAPTER ID="013">
Αξιολόγηση των κοινοτικών κυρώσεων στο πλαίσιο των δράσεων και των πολιτικών της ΕΕ στον τομέα των ανθρωπίνων δικαιωμάτων (συζήτηση)
<SPEAKER ID="206" NAME="Πρόεδρος">
" ημερήσια διάταξη προβλέπει τη συζήτηση της έκθεσης, της κ. Flautre, εξ ονόματος της Επιτροπής Εξωτερικών Υποθέσεων, σχετικά με την αξιολόγηση των κυρώσεων της ΕΕ στο πλαίσιο των δράσεων και των πολιτικών της ΕΕ στον τομέα των ανθρωπίνων δικαιωμάτων.
<SPEAKER ID="207" NAME="Hélène Flautre">
εισηγήτρια. - (FR) Κύριε Πρόεδρε, ο ρώσος Υπουργός Εξωτερικών κ. Lavrov κατηγόρησε τον κ. Kouchner ότι έχει "αρρωστημένη φαντασία" όταν ο τελευταίος μίλησε για κυρώσεις σε βάρος της Ρωσίας. Πάνω σε αυτήν την "φαντασία" έπρεπε να εργαστώ στο πλαίσιο της εκπόνησης της παρούσας έκθεσης. Θα ήθελα να ευχαριστήσω το Συμβούλιο και την Επιτροπή για την προθυμία και τη βοήθειά τους.
<P>
Τι αφορά τελικά η σημερινή συζήτηση για τις κυρώσεις; Ουσιαστικά αφορά δύο πράγματα: το πρώτο είναι μια κριτική της χρησιμοποίησης των κυρώσεων για την τιμωρία ανέντιμων και διεφθαρμένων παλιάνθρωπων στη διεθνή σκηνή, δηλαδή όποιου προσπαθεί να παρεμποδίσει τα στρατηγικά μου συμφέροντα - είναι πολιτικοποιημένες κυρώσεις με δύο μέτρα και δύο σταθμά. " δεύτερη κριτική αφορά το γεγονός ότι οι κυρώσεις δεν είναι αποτελεσματικές, κυρίως επειδή έχουν τα αντίθετα αποτελέσματα, οι άνθρωποι πάντα τις παρακάμπτουν και, ως εκ τούτου, δεν πρέπει να χρησιμοποιούνται. Σκοπός της παρούσας έκθεσης δεν είναι να ζητήσει περισσότερες ή αυστηρότερες κυρώσεις, ούτε και την εγκατάλειψη των κυρώσεων. Είναι ουσιαστικό να διαπιστώσουμε υπό ποιους όρους είναι αποτελεσματικές οι κυρώσεις, και στόχος αυτής της έκθεσης είναι να τις εξετάσει από όλες τις σκοπιές.
<P>
Αποτελεσματικές σε σχέση με τι; Σε σχέση με αυτό που επιδιώκουμε. Όσον αφορά τις παραβιάσεις των ανθρωπίνων δικαιωμάτων ή του διεθνούς και ανθρωπιστικού δικαίου, στόχος μας πρέπει να είναι η αλλαγή της συμπεριφοράς εκείνων στους οποίους απευθύνονται οι κυρώσεις. Αυτό είναι το κύριο θέμα. Οι κυρώσεις δεν είναι ούτε τιμωρίες ούτε η εφαρμογή ενός είδους ευρωπαϊκού ποινικού κώδικα για διεθνή χρήση. Από πολιτική άποψη, οι κυρώσεις είναι ένα δύσκολο στη χρήση εργαλείο, και η εφαρμογή τους είναι πολύ απαιτητική, διότι επιχειρεί να επιτύχει αλλαγή πρακτικών και συμπεριφορών.
<P>
Σήμερα η ΕΕ, που διστάζει να επιβάλει γενικές κυρώσεις, διατηρεί 31 καθεστώτα κυρώσεων κατά τρίτων χωρών ή οντοτήτων, που συνήθως είναι εμπάργκο όπλων και στοχοθετημένες κυρώσεις σχεδιασμένες για να έχουν τη μέγιστη δυνατή επίδραση στις οντότητες, των οποίων την συμπεριφορά θέλουν να επηρεάσουν, περιορίζοντας παράλληλα κατά το δυνατό τις επιζήμιες ανθρωπιστικές συνέπειες. Εκ πρώτης όψεως αυτό είναι θετικό, όμως σε αυτή τη φάση δεν μπορώ να σας πω περισσότερα. " ΕΕ συνεχίζει να ενεργεί χωρίς να έχει διεξαγάγει ποτέ γενικές εκτιμήσεις επιπτώσεων. Ως εκ τούτου, παραμένουμε αρκετά ανίκανοι να αξιολογήσουμε κατά πόσον οι κυρώσεις μας μπορούν να επιλύσουν κρίσεις και να προαγάγουν τα ανθρώπινα δικαιώματα.
<P>
Συνεπώς, στόχος αυτής της έκθεσης είναι να συνηγορήσει υπέρ μιας ευρωπαϊκής πολιτικής για τις κυρώσεις που θα είναι πιο διαφανής, πιο συνεπής και, ως εκ τούτου, πιο αξιόπιστη.
<P>
Το πρώτο σημαντικό πράγμα που πρέπει να κάνουμε είναι μια αξιολόγηση. Το δεύτερο είναι να υιοθετήσουμε μια αυστηρή μέθοδο έχοντας προηγουμένως μελετήσει συγκεκριμένες καταστάσεις στις οποίες απαιτούνται κυρώσεις προκειμένου να επιλέξουμε την καλύτερη αντίδραση για να επιτύχουμε αλλαγή.
<P>
Τις τελευταίες ημέρες εξετάσατε τα μέτρα που διαθέτει η ΕΕ, για παράδειγμα, για να επηρεάσει τις ρωσικές αρχές. Το θετικό συμπέρασμα που μπορούμε να βγάλουμε είναι ότι ο δεδηλωμένος στόχος είναι σαφής και μπορεί να αξιολογηθεί στην πράξη. Πρόκειται για τη συμμόρφωση με τα έξι σημεία της συμφωνίας. Έτσι πρέπει να γίνεται σε κάθε περίπτωση. Είναι ουσιαστικό να συμπεριλαμβάνονται σαφή κριτήρια αξιολόγησης, τα οποία θα πρέπει να παραμένουν ως το τέλος -κι αυτό ορισμένες φορές σημαίνει για πολύ καιρό- αναγκαία και ικανή συνθήκη για την άρση των κυρώσεων. Ως εκ τούτου, τα κριτήρια αυτά πρέπει να είναι ρεαλιστικά και μετρήσιμα με αντικειμενικό τρόπο.
<P>
Μολονότι το εμπάργκο όπλων που επιβλήθηκε στην Κίνα μετά από την Τιενανμέν είναι απόλυτα δικαιολογημένο, δεν πρέπει να μας εκπλήσσει το ότι δεν έχει θετικά αποτελέσματα αφού η Ευρωπαϊκή Ένωση δεν συνέδεσε την άρση του εμπάργκο με συγκεκριμένα αιτήματα.
<P>
Πολύ συχνά η πολιτική των κυρώσεων είναι ασαφής και ευέλικτη και επηρεάζεται από τις πολιτικές συγκυρίες των πιο ισχυρών κρατών μελών ή από την εμπορική ή γεωπολιτική σημασία της οντότητας στην οποία επιβάλλεται. Ως εκ τούτου, για να αποκτήσει αξιοπιστία η πολιτική της ΕΕ προτείνω τη δημιουργία ενός δικτύου ανεξαρτήτων εμπειρογνωμόνων που θα επικουρούν την Επιτροπή στο δύσκολο έργο που επιτελεί υπό απίστευτες συνθήκες, αφού δεν έχει σχεδόν καθόλου πόρους γι' αυτό.
<P>
Ας μην γελιόμαστε - δεν εννοώ να αφαιρέσουμε από το Συμβούλιο τα προνόμιά του για πολιτική ώθηση ούτε από την Επιτροπή το δικαίωμα υποβολής προτάσεων· απλά λέω να προσφέρουμε τα εχέγγυα για ενημερωμένες αποφάσεις.
<P>
Αυτό, ωστόσο, δεν αρκεί. Οι κυρώσεις είναι ένα μέσο ανάμεσα σε πολλά - σας παραπέμπω στις δύο πρώτες εκθέσεις της Υποεπιτροπής Ανθρωπίνων Δικαιωμάτων· πρέπει να αναπτυχθεί μια περιεκτική και ολοκληρωμένη πολιτική. Δεν μπορούν να υπάρξουν αποτελεσματικές κυρώσεις χωρίς μια στρατηγική ανθρωπίνων δικαιωμάτων για την εκάστοτε χώρα. Οι κυρώσεις πρέπει να συζητούνται σε όλα τα επίπεδα και πρέπει να χρησιμοποιούνται πλήρως οι μηχανισμοί ελέγχου όπως π.χ. η ρήτρα των ανθρωπίνων δικαιωμάτων.
<P>
Όλες οι κυρώσεις σε βάρος μιας χώρας πρέπει να συνοδεύονται από ορατή, και συνεπώς πολιτική, αλλά και συγκεκριμένη υποστήριξη των υπερασπιστών των ανθρωπίνων δικαιωμάτων στην εν λόγω χώρα. Αυτό είναι άλλο ένα από τα ουσιαστικά σημεία της έκθεσης.
<P>
Τέλος, η έκθεση αυτή θεωρεί επίσης ότι κάθε εκούσια και μη αναστρέψιμη βλάβη του περιβάλλοντος συνιστά παραβίαση των ανθρωπίνων δικαιωμάτων και, ως εκ τούτου, ζητεί να συμπεριληφθεί στους λόγους εφαρμογής κυρώσεων. Υπενθυμίζει ότι οι κυρώσεις της ΕΕ δεν επιβάλλονται μόνο σε τρίτες χώρες, αλλά και σε φυσικές και νομικές οντότητες όπως οι μισθοφόροι ή ακόμα και οι πολυεθνικές που παραβιάζουν το διεθνές δίκαιο παραμένοντας σχεδόν ατιμώρητες. Με δυο λόγια, η έκθεση αυτή επιχειρεί να ανταποκριθεί στη σημερινή φύση των παγκοσμίων κρίσεων.
<SPEAKER ID="208" NAME="Jean-Pierre Jouyet">
Προεδρεύων του Συμβουλίου. - (FR) Κύριε Πρόεδρε, κυρία Επίτροπε, κυρία Flautre, κυρίες και κύριοι, θα ήθελα αρχικά να εκφράσω τις ευχαριστίες μας για το έργο των κοινοβουλευτικών επιτροπών και ιδίως της κ. Flautre ως προέδρου της Υποεπιτροπής Ανθρωπίνων Δικαιωμάτων.
<P>
Είναι ένα σημαντικό έργο, πρωτίστως επειδή η σχέση μεταξύ της εφαρμογής περιοριστικών μέτρων και των ανθρωπίνων δικαιωμάτων είναι εξέχον ζήτημα που κίνησε πρόσφατα και πάλι την προσοχή των διαφόρων παραγόντων σε διεθνές επίπεδο - όπως αναφέρατε, κυρία Flautre. Πιστεύω ότι αξίζει να αναφερθεί πως, στο πλαίσιο της κοινής εξωτερικής πολιτικής και πολιτικής ασφαλείας, ένας από τους στόχους των περιοριστικών μέτρων παραμένει η εδραίωση της δημοκρατίας και του κράτους δικαίου, καθώς και ο σεβασμός των ανθρωπίνων δικαιωμάτων και των θεμελιωδών ελευθεριών. Ωστόσο, είναι σωστό να εξετάζουμε τον πιθανό αντίκτυπο τέτοιων μέτρων στα θεμελιώδη δικαιώματα των ατόμων που υπόκεινται σε αυτά, πράγμα που κάνουμε και που κάνατε κι εσείς στην έκθεσή σας. Γι' αυτό, κυρίες και κύριοι, το Συμβούλιο εκπόνησε ένα εννοιολογικό έγγραφο για τα περιοριστικά μέτρα με τίτλο "Βασικές αρχές για τη χρήση περιοριστικών μέτρων (κυρώσεων)" της Ευρωπαϊκής Ένωσης" που αναφέρει, παραθέτω: "σεβόμενοι πλήρως τα ανθρώπινα δικαιώματα και το κράτος δικαίου" [...] "θα ανταποκρίνεται δε πλήρως στις υποχρεώσεις μας που απορρέουν από το διεθνές δίκαιο". Προφανώς το μέλημα αυτό παραμένει στο επίκεντρο των προτεραιοτήτων μας.
<P>
Δεν πρέπει να ξεχνάμε πως η χρησιμοποίηση περιοριστικών μέτρων δεν περιορίζεται στην πολιτική για τα ανθρώπινα δικαιώματα. Είναι ένα από τα πολλά μέσα που διαθέτει η εξωτερική πολιτική και πολιτική ασφαλείας, και υπάρχουν εκτός από την άμυνα και τα ανθρώπινα δικαιώματα και άλλοι στόχοι που αφορούν τη διατήρηση της ειρήνης, την ενίσχυση της διεθνούς ασφάλειας, την προστασία βασικών συμφερόντων και την ενίσχυση της ασφάλειας της ΕΕ ή απλά την προαγωγή της διεθνούς συνεργασίας.
<P>
Επομένως, όπως υπογραμμίσατε, οι κυρώσεις θα πρέπει να είναι μέρος μιας ολοκληρωμένης και ευρείας προσέγγισης μιας χώρας, στην οποία πρέπει να περιλαμβάνονται παράλληλα και ο πολιτικός διάλογος, τα κίνητρα, οι προϋποθέσεις και άλλα μέσα της εξωτερικής πολιτικής, και από την άποψη αυτή χαίρομαι διότι η έκθεση συνάδει με την ιδέα του Συμβουλίου ότι όλα αυτά τα μέσα -και τα περιοριστικά- πρέπει να εφαρμόζονται με ευελιξία.
<P>
Ασφαλώς καταλαβαίνετε ότι δεν είναι εύκολο να κάνει κανείς συγκριτική ανάλυση εξετάζοντας τα διάφορα καθεστώτα κυρώσεων και χρησιμοποιώντας ως μόνο κριτήριο την κατάσταση των ανθρωπίνων δικαιωμάτων σε κάθε χώρα. Είναι σημαντικό να μην βλέπουμε ένα καθεστώς περιοριστικών μέτρων αποκομμένο από το πλαίσιό του και να μην πιστεύουμε ότι όλα θα τακτοποιηθούν αυτόματα εφαρμόζοντας τα μέτρα αυτά.
<P>
Όταν η εφαρμογή περιοριστικών μέτρων είναι μέρος της καταπολέμησης της τρομοκρατίας, τα μέτρα έχουν ως πρωταρχικό σκοπό την πρόληψη τρομοκρατικών ενεργειών και ειδικότερα οτιδήποτε θα μπορούσε να συμβάλει στη χρηματοδότηση τέτοιων ενεργειών. Οι κατάλογοι είναι γνωστοί, είναι δημοσιευμένοι, το ίδιο και τα μέτρα τα οποία συνεπάγονται.
<P>
Μια από τις προϋποθέσεις για τη συνέχιση αυτού του συστήματος βασίζεται σε δύο πυλώνες: ο πρώτος είναι πως τα μέτρα αυτά πρέπει να είναι αξιόπιστα, πράγμα που σημαίνει πως πρέπει να δοθεί μεγαλύτερη προσοχή κατά την επικαιροποίηση αυτών των καταλόγων έτσι ώστε να αντικατοπτρίζουν την πραγματικότητα. Ο δεύτερος είναι ο σεβασμός του κράτους δικαίου και συνακόλουθα μιας σειράς θεμελιωδών αρχών: της διαφάνειας των διαδικασιών, της δυνατότητας ανάληψης νομικής δράσης και του δικαιώματος υπεράσπισης.
<P>
Στη συζήτηση αυτή -λυπάμαι που συνεχίζω, αλλά αυτό είναι ιδιαίτερα επίκαιρο- πρέπει φυσικά να λάβουμε υπόψη την απόφαση που έλαβε σήμερα το πρωί το Ευρωπαϊκό Δικαστήριο, η οποία ακυρώνει από τις 3 Δεκεμβρίου την ισχύ των αποτελεσμάτων ενός κοινοτικού κανονισμού δεσμεύσεως κεφαλαίων κατ' εφαρμογήν ψηφίσματος του Συμβουλίου Ασφαλείας για δύο προσφεύγοντες επειδή δεν τους είχαν γνωστοποιηθεί οι λόγοι για τους οποίους είχαν συμπεριληφθεί σε καταλόγους τρομοκρατών. Διαπιστώνουμε ότι το Δικαστήριο δεν εμποδίζει το Συμβούλιο να λάβει νέα μέτρα για δέσμευση κεφαλαίων με την προϋπόθεση ότι οι ενδιαφερόμενοι μπορούν να έχουν πρόσβαση σε πληροφορίες σχετικά με τον λόγο που τους επιβλήθηκαν αυτά τα μέτρα είτε όταν λαμβάνονται τα μέτρα είτε το συντομότερο δυνατό μετά από τη λήψη αυτής της απόφασης.
<P>
Σημειώνουμε επίσης ότι η απόφαση του Δικαστηρίου ορίζει ότι δεν θίγεται η υπεροχή των ψηφισμάτων του Συμβουλίου Ασφαλείας των "νωμένων Εθνών και ότι, ως εκ τούτου, οι κανονισμοί θα τροποποιηθούν σε αυτή τη βάση πριν από τις 3 Δεκεμβρίου, μετά από ενημέρωση του Κοινοβουλίου.
<P>
" έκθεση της κ. Flautre αναφέρεται ειδικότερα στον μηχανισμό αξιολόγησης των κυρώσεων και ζητεί από το Συμβούλιο μια αποτίμηση ή μια αξιολόγηση επιπτώσεων της πολιτικής της ΕΕ για τις κυρώσεις. Θα ήθελα να υπογραμμίσω ότι το Συμβούλιο είναι πρόθυμο να το κάνει αυτό και ειδικότερα να εξασφαλίσει την ανταλλαγή εμπειριών και την ανάπτυξη εθνικών βέλτιστων πρακτικών για την εφαρμογή περιοριστικών μέτρων. " εμπειρία που αποκτάται σχετικά με τον σχεδιασμό και την εφαρμογή μέτρων σε διάφορα πλαίσια τροφοδοτεί διαρκώς κάθε πολιτική μας συζήτηση στο Συμβούλιο, και το Συμβούλιο διεξάγει επίσης εις βάθος συζητήσεις σχετικά με την καταλληλότητα, τη φύση και την αναμενόμενη αποτελεσματικότητα των κυρώσεων με βάση εκθέσεις αρχηγών αποστολών της Ευρωπαϊκής Ένωσης και παρατηρήσεις που υποβάλλουν τα κράτη μέλη.
<P>
Επομένως, χαιρόμαστε διότι οι απόψεις μας σχετικά με τη φύση των κυρώσεων συγκλίνουν με αυτές που διατυπώνονται στην έκθεση και ιδίως διότι προτιμώνται οι στοχοθετημένες από τις γενικευμένες κυρώσεις. Σημειώσαμε ότι η έκθεση απευθύνει έκκληση προς το Συμβούλιο και την Επιτροπή να υιοθετήσουν μια σύνθετη προσέγγιση -που θα μπορούσε να συνοψιστεί ως προσέγγιση του καρότου και του μαστιγίου- η οποία πραγματικά πιστεύουμε πως είναι η προσέγγιση που πρέπει να υιοθετηθεί.
<P>
Επίσης, συμφωνούμε με την ανάλυση της έκθεσης σχετικά με τη σημασία της διεθνούς συνεργασίας, η οποία αποτελεί το θεμέλιο της αξιοπιστίας. Δίνουμε ιδιαίτερη προτεραιότητα σε ενέργειες που αναλαμβάνονται στο πλαίσιο του Ο"Ε. Στο Συμβούλιο εξασφαλίζουμε ότι, με βάση ψηφίσματα του Ο"Ε και μέτρα του Συμβουλίου Ασφαλείας, υπάρχει ευθυγράμμιση με τις χώρες που είναι πιο κοντά στην Ευρωπαϊκή Ένωση. Επίσης, εξασφαλίζουμε ότι το θέμα των κυρώσεων εγείρεται στις συναντήσεις πολιτικού διαλόγου και τις διαβουλεύσεις για τα ανθρώπινα δικαιώματα που διεξάγουμε με έναν αριθμό χωρών-στόχων.
<P>
Τέλος, σε αυτό το σχέδιο έκθεσης, το Ευρωπαϊκό Κοινοβούλιο διατυπώνει την επιθυμία να συμμετέχει σε όλα τα στάδια της διαδικασίας που καταλήγει στον σχεδιασμό, την εφαρμογή και την αναθεώρηση περιοριστικών μέτρων. Το Συμβούλιο το κατανοεί αυτό πλήρως και χαίρεται για το έντονο ενδιαφέρον που επιδεικνύει το Ευρωπαϊκό Κοινοβούλιο για την κοινοτική πολιτική των κυρώσεων. Για τον λόγο αυτόν, το Συμβούλιο μεριμνά ώστε να διασφαλίσει ότι το Κοινοβούλιο ενημερώνεται τακτικά για γεγονότα που άπτονται του τομέα αυτού.
<P>
Τέλος, θα ήθελα να επικροτήσω τη δέσμευση του Ευρωπαϊκού Κοινοβουλίου για τον τομέα αυτόν και να το ενθαρρύνω να αξιοποιήσει όσο το δυνατόν καλύτερα τις κοινοβουλευτικές επαφές του με τρίτες χώρες με σκοπό τη βελτίωση της κατανόησης του καθεστώτος κυρώσεων της Ευρωπαϊκής Ένωσης και τη διερεύνηση των δυνατοτήτων συντονισμένης δράσης για την προαγωγή των ανθρωπίνων δικαιωμάτων. Γι' αυτούς τους λόγους με ικανοποιεί τόσο πολύ η έκθεση που μόλις μας παρουσίασε η κ. Flautre.
<SPEAKER ID="209" NAME="Benita Ferrero-Waldner">
Μέλος της Επιτροπής. - (FR) Κύριε Πρόεδρε, κύριε Προεδρεύων του Συμβουλίου, κυρία Flautre, κυρίες και κύριοι, η Επιτροπή διάβασε με ενδιαφέρον την έκθεση για την εφαρμογή και την αξιολόγηση των κυρώσεων στον τομέα των ανθρωπίνων δικαιωμάτων. Οι κυρώσεις είναι ένα από τα πιο αποτελεσματικά μέσα της Ευρωπαϊκής Ένωσης για την προαγωγή του σεβασμού των ανθρωπίνων δικαιωμάτων σε τρίτες χώρες και έχουν εφαρμοστεί για τον σκοπό αυτό ιδίως στη Λευκορωσία, την Κίνα, τη Μιανμάρ, το Ουζμπεκιστάν, την πρώην Γιουγκοσλαβία και τη Ζιμπάμπουε, για να αναφέρω μόνο λίγα από τα σημαντικότερα παραδείγματα.
<P>
" Επιτροπή χαίρεται διότι διεξάγεται αυτή η συζήτηση για την εφαρμογή και την αξιολόγηση αυτού του σημαντικού μέσου της κοινής εξωτερικής πολιτικής και πολιτικής ασφαλείας. Όπως είπε ο Πρόεδρος -γνωρίζοντας ότι η πολιτική αυτή έχει αρκετούς στόχους- κάθε απόφαση εφαρμογής κυρώσεων στο πλαίσιο της ΚΕΠΠΑ πρέπει να λαμβάνεται μετά από αξιολόγηση και στάθμιση μιας σειράς αντικειμενικών συμφερόντων. Γι' αυτό πρέπει να γίνεται αξιολόγηση της συνέπειας της πολιτικής κυρώσεων, λαμβάνοντας υπόψη όχι μόνο τις επιδόσεις τρίτων χωρών σε σχέση με τα ανθρώπινα δικαιώματα, αλλά και τους άλλους στόχους και κριτήρια της ΚΕΠΠΑ.
<P>
" συστηματική, μονόπλευρη και, ας πούμε, αυτόματη εφαρμογή κυρώσεων κατά κάθε χώρας της οποίας οι πολιτικοί δεν σέβονται πλήρως τα ανθρώπινα δικαιώματα δεν φαίνεται επιθυμητή. " Ευρωπαϊκή Ένωση πρέπει να λαμβάνει υπόψη τις επιπτώσεις στις σχέσεις με χώρες που είναι στόχοι κυρώσεων, εφόσον οι κυρώσεις είναι και οικονομικές και πολιτικές. Ωστόσο, δεν πρέπει να λαμβάνουμε υπόψη μόνο τις συνέπειες για τις διπλωματικές μας σχέσεις, αλλά επίσης να αξιολογούμε τον αντίκτυπο στις διεθνείς δραστηριότητες των οικονομικών μας φορέων. Γενικότερα, οι κυρώσεις πρέπει να είναι στοχοθετημένες και να πλήττουν μόνο τους ηγέτες των εκάστοτε χωρών και όχι τους πληθυσμούς που υποφέρουν ήδη εξαιτίας της έλλειψης σεβασμού των ανθρωπίνων δικαιωμάτων. Επίσης, όταν αποφασίζονται κυρώσεις πρέπει επίσης να καθορίζουμε τα κριτήρια για την άρση τους -τη "στρατηγική εξόδου" διατηρώντας μια κάποια ευελιξία στις περιπτώσεις όπου οι εν λόγω τρίτες χώρες πληρούν τα περισσότερα, όχι όμως όλα τα κριτήρια.
<P>
Θα ήθελα επίσης να υπογραμμίσω ότι σκοπός των κυρώσεων δεν είναι να υποκαταστήσουν τις δικαστικές διαδικασίες σε βάρος των υπευθύνων για παραβιάσεις των ανθρωπίνων δικαιωμάτων. Τα εγκλήματα αυτά εμπίπτουν στη δικαιοδοσία των δικαστηρίων, συμπεριλαμβανομένου του Διεθνούς Ποινικού Δικαστηρίου. Ωστόσο, οι κυρώσεις έχουν ως στόχο την επίτευξη πολιτικών αλλαγών στο εσωτερικό τρίτων χωρών, όπως π.χ. η προαγωγή του σεβασμού των ανθρωπίνων δικαιωμάτων στο νομικό σύστημα της εκάστοτε χώρας. Ως εκ τούτου, επιδιώκουν τον στόχο της αλλαγής και μπορούν να αρθούν όταν αλλάξει η πολιτική της εν λόγω χώρας. Για παράδειγμα, η Ευρωπαϊκή Ένωση εφάρμοσε κυρώσεις κατά της πρώην Γιουγκοσλαβίας υποστηρίζοντας το Διεθνές Ποινικό Δικαστήριο.
<P>
Θεωρούμε σημαντική την προώθηση του σεβασμού των ανθρωπίνων δικαιωμάτων σε τρίτες χώρες και παρακολουθούμε διαρκώς τι εφαρμόζεται σε αυτές. Σε κάθε περίπτωση, θα πρέπει να προσδιορίζεται ποιο από όλα τα πιθανά μέσα είναι το πιο αποτελεσματικό. Ως εκ τούτου, θεωρούμε χρήσιμη πολιτική την εις βάθος ανάλυση της εφαρμογής κυρώσεων για την προαγωγή πολιτικών που σέβονται τα ανθρώπινα δικαιώματα και γι' αυτό θα ήθελα να σας ευχαριστήσω, κυρία Flautre, για την πρωτοβουλία σας.
<SPEAKER ID="210" NAME="Renate Weber">
συντάκτρια γνωμοδότησης της Επιτροπής Ανάπτυξης. - (EN) Κύριε Πρόεδρε, ως συντάκτρια γνωμοδότησης της Επιτροπής Ανάπτυξης για την έκθεση αυτή, θα ήθελα να πω ότι η Ευρωπαϊκή Ένωση πρέπει να χρησιμοποιεί αυτό το σημαντικό εργαλείο της εξωτερικής πολιτικής με σοφία και σύνεση. Ανεξάρτητα από τις συνθήκες ή το είδος της κύρωσης που εφαρμόζεται, υπάρχει πάντα το ενδεχόμενο αρνητικών παρενεργειών που θα μπορούσαν να προκαλέσουν θλιβερές καταστάσεις.
<P>
Είμαι βαθύτατα πεπεισμένη ότι οι κυρώσεις πρέπει να εφαρμόζονται μόνον αφού αποτύχει η πειθώ της διπλωματίας και ότι, για να είναι αποτελεσματική, η ΕΕ πρέπει πάντα να προβαίνει σε ευρεία αξιολόγηση της κατάστασης, να έχει μια συνεκτική στρατηγική και μια ακριβή εκτίμηση των αποτελεσμάτων. Για να διατηρήσει την αξιοπιστία της και να μην κατηγορηθεί ότι τηρεί δύο μέτρα και δύο σταθμά, η ΕΕ πρέπει να μπορεί να δικαιολογεί τη θέσπιση ή μη κυρώσεων κυρίως με βάση λόγους σχετικά με τα ανθρώπινα δικαιώματα και επιχειρήματα που αφορούν την αποτελεσματικότητα. Θεωρώ εξαιρετικά σημαντικό να αποκαλύπτει η Ευρωπαϊκή Ένωση με την επιβολή κυρώσεων τη δύναμή της κι όχι τις αδυναμίες της.
<SPEAKER ID="211" NAME="Jas Gawronski">
εξ ονόματος της Ομάδας PPE-DE. - (IT) Κύριε Πρόεδρε, κυρίες και κύριοι, μιλώ εξ ονόματος της Ομάδας μου για την έκθεση Flautre προκειμένου να επιβεβαιώσω εδώ αυτό που είπε ήδη η επιτροπή: επιδοκιμάζουμε γενικά το κείμενο, ιδίως μετά από κάποιες τροποποιήσεις και, τολμώ να πω, βελτιώσεις που απορρέουν από τις τροπολογίες μας, τις οποίες δέχτηκε η κ. Flautre. Θα θέλαμε να την ευχαριστήσουμε γιατί φάνηκε τόσο ανοιχτή.
<P>
" παρούσα έκθεση προσθέτει νέα ενδιαφέροντα στοιχεία και παρουσιάζει μια νέα προσέγγιση του θέματος (δηλαδή το περιβάλλον ως ικανό λόγο για την υιοθέτηση περιοριστικών μέτρων). " Ομάδα μου ήθελε να τονίσει τη σημασία της θέσπισης σαφών όρων, στόχων που μπορούν να επιτευχθούν και ικανοποιητικών παραμέτρων αναφοράς για την εφαρμογή των κυρώσεων. Επίσης, προσπάθησα να υπογραμμίσω ότι για να γίνουν πιο αποτελεσματικές, πρέπει να είναι όσο πιο στοχοθετημένες γίνεται - αυτό το είπε και η Επίτροπος Ferrero-Waldner πριν από ένα λεπτό. Οι κυρώσεις αυτές δεν περιλαμβάνουν, για παράδειγμα, πολίτες, δεν συνεπάγονται γενικευμένα μέτρα που θα κατέληγαν στην απομόνωση του πληθυσμού. Μία παράγραφος της έκθεσης λέει ότι οι κυρώσεις του Ο"Ε είναι προτιμότερες από τις κυρώσεις της Ευρωπαϊκής Ένωσης.
<P>
Στο σημείο αυτό πιθανόν να απαιτείται διασαφήνιση για να δειχθεί πως αυτή η προτεραιότητα δεν εμποδίζει την Ευρωπαϊκή Ένωση να θεσπίσει τις δικές της κυρώσεις σε συγκεκριμένες καταστάσεις όπου αυτά τα μέτρα θα εφαρμόζονταν πιο άμεσα και πιο εύκολα από άποψη χρόνου, ακρίβειας και γεωγραφικής εγγύτητας, σύμφωνα με την αρχή της επικουρικότητας.
<P>
Με τη συμβιβαστική τροπολογία που αποδέχτηκαν όλες οι Ομάδες, θεσπίστηκε τώρα ότι στο πλαίσιο της καταπολέμησης της τρομοκρατίας οι μυστικές υπηρεσίες, οι φύλακες των κακόφημων μαύρων λιστών που συζητήσαμε πριν από λίγο εδώ στο Κοινοβούλιο, πρέπει να είναι σε θέση να ενεργούν με την απαραίτητη διακριτικότητα για να λειτουργεί σωστά το σύστημα. Επιπροσθέτως, οι υπηρεσίες αυτές ονομάζονται μυστικές ακριβώς επειδή πρέπει να μπορούν να ενεργούν μυστικά - όχι όμως με ατιμωρησία και όχι παραβιάζοντας τη διεθνή νομοθεσία.
<P>
Προφανώς η Ευρωπαϊκή Ένωση πρέπει να προβεί σε πολιτική αξιολόγηση των κυρώσεων. Οι ενέργειές μας πρέπει να έχουν σημαντικό αντίκτυπο, κι αν δεν συμβαίνει αυτό, πρέπει να αναθεωρηθούν οι διαδικασίες των κυρώσεων. " έκθεση προτείνει, ωστόσο, τη δημιουργία δικτύων ανεξαρτήτων εμπειρογνωμόνων για την αξιολόγηση αυτών των κυρώσεων, όπως περιέγραψε στην αγόρευσή της η κ. Flautre.
<P>
" Ομάδα μας θα προτιμούσε να λαμβάνει τις κατάλληλες αποφάσεις το ίδιο το Συμβούλιο, αφού είναι πιο αρμόδιο και έχει μεγαλύτερο κύρος από εξωτερικούς εμπειρογνώμονες όσον αφορά ένα σύστημα που δεν ελέγχεται από κυβερνήσεις. Σε αυτό το πνεύμα προτείνουμε να καταψηφιστεί η νέα τροπολογία που θα υποβληθεί αύριο στο Σώμα από την Ομάδα των Πρασίνων/Ευρωπαϊκή Ελεύθερη Συμμαχία, τη Σοσιαλιστική Ομάδα στο Ευρωπαϊκό Κοινοβούλιο και την Ομάδα της Συμμαχίας Φιλελευθέρων και Δημοκρατών για την Ευρώπη. Ενώ επιδοκιμάζουμε γενικά την εργασία αυτή, η Ομάδα μου, κυρία Πρόεδρε, θα υπερψηφίσει την έκθεση Flautre. Εκφράζουμε τα συγχαρητήριά μας στην εισηγήτρια.
<SPEAKER ID="212" NAME="Μαρία-Ελένη Κοππά">
εξ ονόματος της Ομάδας PSE. - Κύριε Πρόεδρε, κατ' αρχάς θα ήθελα να ευχαριστήσω την κ. Flautre και να την συγχαρώ για την εξαιρετική δουλειά της. Οφείλω, όμως, να εκφράσω παράλληλα την απογοήτευσή μου και την απογοήτευση της Ομάδας μας για το γεγονός ότι η έκθεση αλλοιώθηκε σημαντικά κατά την ψήφιση των τροπολογιών στην αρμόδια επιτροπή.
<P>
Οι κυρώσεις αποτελούν ένα ακόμα μέσο που έχουμε στη διάθεσή μας για την προάσπιση των ανθρωπίνων δικαιωμάτων στον κόσμο. Το κρίσιμο, όμως, είναι να μην είναι οι κυρώσεις αυτές που παραβιάζουν τα ανθρώπινα δικαιώματα, ώστε, επιχειρώντας να λύσουμε μια αδικία, να απαντάμε με ακόμα μεγαλύτερη αδικία.
<P>
Πρέπει επίσης να φροντίσουμε για πιο στοχευμένα οικονομικά μέτρα με σεβασμό για το ανθρωπιστικό διεθνές δίκαιο. Γι' αυτό ακριβώς το λόγο θεωρώ εξαιρετικά σημαντική την πρόβλεψη που υπάρχει στην έκθεση για ένα μηχανισμό δικαστικού ελέγχου κατά την εφαρμογή των κυρώσεων, καθώς και την ιδέα της εισηγήτριας για τη δημιουργία ενός δικτύου εμπειρογνωμόνων που θα προτείνει στο Συμβούλιο τα πλέον κατάλληλα περιοριστικά μέτρα.
<P>
Παλαιότερες πρακτικές, όπως το εμπάργκο στα φάρμακα και σε άλλα είδη πρώτης ανάγκης, που πλήττουν αδιάκριτα τον πληθυσμό, και ιδιαίτερα τα παιδιά, δεν μπορούν παρά να καταδικαστούν ως απαράδεκτες.
<P>
Κατά τον ίδιο τρόπο οι αποφάσεις των αρμοδίων δικαστικών θεσμών πρέπει να εφαρμόζονται. Πρέπει επιτέλους το Συμβούλιο και η Επιτροπή να επανεξετάσουν τη διαδικασία εγγραφής στη λεγόμενη ευρωπαϊκή μαύρη λίστα για την τρομοκρατία, προκειμένου να γίνουν σεβαστά τα θεμελιώδη δικαιώματα των ατόμων ή οργανώσεων που εντάσσονται σε αυτές, αλλά και να διασφαλιστεί η αξιοπιστία της Ευρωπαϊκής Ένωσης ως υπέρμαχου των ανθρωπίνων δικαιωμάτων στον κόσμο.
<P>
Έχει ιδιαίτερη σημασία να εγγυηθούμε την αποτελεσματικότητα των κυρώσεων και να πετύχουμε μια συναντίληψη στο θέμα αυτό στο πλαίσιο της Ένωσης, αλλά και να εξασφαλίσουμε τη συνεργασία με άλλους διεθνείς οργανισμούς, όπως η Αφρικανική Ένωση και η ASEAN, που συχνά βρίσκονται πιο κοντά στις προβληματικές περιοχές.
<P>
Εκτός όμως από τη λήψη και εφαρμογή των κυρώσεων, συγκεκριμένες προβλέψεις πρέπει να υπάρξουν και σε σχέση με την άρση τους. Πρέπει να υπάρχει διαρκής παρακολούθηση και προκαθορισμένοι όροι, ώστε να γίνεται καλύτερα κατανοητός ο στόχος των κυρώσεων και να τερματίζονται όταν ο στόχος επιτευχθεί. Μια τέτοια προσέγγιση ενδυναμώνει την αποτελεσματικότητα των κυρώσεων και δίνει αξιοπιστία στην πολιτική μας.
<P>
Τέλος, θέλω να επισημάνω ότι αρχική μου θέση ήταν να μην υπάρξει αναφορά στις συγκεκριμένες χώρες, αλλά, από τη στιγμή που επιλέχτηκε να αναφερθούν κάποιες σε αυτό το κείμενο, θεωρώ επιβεβλημένο να μην ξεχάσουμε την Παλαιστίνη. Εδώ είναι χαρακτηριστική η ασυνέπεια της ευρωπαϊκής πολιτικής που, ενώ υποστηρίζει τη διάδοση της δημοκρατίας στον κόσμο, επέλεξε να επιβάλει κυρώσεις της Ένωσης κατά της Παλαιστινιακής Κυβέρνησης που προέκυψε από επιβεβαιωμένα ελεύθερες και δημοκρατικές εκλογές.
<P>
Οι κυρώσεις δεν είναι το μέσο για να αλλάξουμε τον κόσμο, μπορεί όμως να αποτελέσει ένα σημαντικό εργαλείο για να εξαναγκαστούν χώρες που καταπατούν το διεθνές δίκαιο και τα ανθρώπινα δικαιώματα να αλλάξουν πολιτική. Αρκεί αυτές να είναι στοχευμένες, δίκαιες και υπό διαρκή έλεγχο και αξιολόγηση.
<SPEAKER ID="213" NAME="Marco Cappato" LANGUAGE="IT">
Κύριε Πρόεδρε, κυρίες και κύριοι, θα ήθελα να ευχαριστήσω την εισηγήτρια για την εργασία της. Θεωρώ ότι η πρόταση διατύπωσης πιο ενιαίων κριτηρίων για την πολιτική κυρώσεων έρχεται την κατάλληλη στιγμή. Θα ήθελα να υπογραμμίσω ιδίως ένα συγκεκριμένο στοιχείο της παραγράφου 6 της έκθεσης που αφορά το περιβαλλοντικό έγκλημα και τις βλάβες στο περιβάλλον και προτείνει να υπόκειται σε κυρώσεις και αυτό το είδος εκούσιας πράξης. Θεωρώ ότι αυτή η πρόταση πρέπει να εξεταστεί σοβαρά.
<P>
Κατά τα άλλα, προφανώς ο περιορισμός της πολιτικής κυρώσεων είναι πολλές φορές η ασυνέπειά της, όμως συνδέεται στενά με τους περιορισμούς της κοινής εξωτερικής πολιτικής και πολιτικής ασφαλείας της ΕΕ: όσο πιο ισχυρή και συνεκτική είναι αυτή η πολιτική και όσο πιο εμφανής είναι η ύπαρξή της, τόσο πιο ισχυρή και συνεκτική θα είναι και μια δέσμη κυρώσεων. Το πρόβλημά μας στην Ευρωπαϊκή Ένωση είναι πως πολλές φορές είμαστε υπερβολικά άτολμοι. Μερικές φορές είναι τόσο δύσκολο να επιτευχθεί η αναγκαία συναίνεση όλων των μερών μεταξύ των κρατών μελών για να αρθούν οι κυρώσεις ώστε δεν μπορούμε και δεν έχουμε τη δύναμη να δράσουμε. Επιτρέψτε μου να εκμεταλλευτώ την ευκαιρία, ενώπιον της γαλλικής Προεδρίας, να υπενθυμίσω σε όλους ότι μπροστά σε ένα καθεστώς σαν αυτό της Μιανμάρ, είναι σαφές πως ο αποκλεισμός της ενέργειας από τον κατάλογο των κυρώσεων θα έκανε αυτές τις κυρώσεις πολύ λιγότερο αποτελεσματικές.
<P>
Επίσης, υπάρχει το θέμα των ανθρωπίνων δικαιωμάτων και της δημοκρατίας, που θα πρέπει να αποτελέσει προτεραιότητα της διεθνούς πολιτικής και συνακόλουθα και των πολιτικών για τις κυρώσεις. Αυτό δεν συμβαίνει, και ο λόγος είναι το θέμα που τίθεται στις παραγράφους 18 και 19 της έκθεσης Flautre, ότι δηλαδή οι συμφωνίες συνεργασίας περιλαμβάνουν ρήτρες και κανόνες που επιβάλλουν τον σεβασμό των ανθρωπίνων δικαιωμάτων. Οι ρήτρες αυτές είναι δεσμευτικές για την Ευρωπαϊκή Ένωση, ωστόσο αγνοούνται συστηματικά.
<P>
Επομένως, πριν φθάσουμε σε κυρώσεις, πρέπει πρώτα να βρούμε τους μηχανισμούς για την επιβολή αυτών των ρητρών. Διεξάγουμε πάλι συνομιλίες με το Βιετνάμ και άλλες ασιατικές χώρες. Πρέπει να βρούμε μηχανισμούς -έστω και σταδιακούς- για να αποφύγουμε τις κυρώσεις -σχεδόν τελείωσα, κύριε Πρόεδρε- αλλά αυτό μπορούμε να το κάνουμε μόνον εάν σεβόμαστε τη νομιμότητα των ρητρών και των γραπτών συμφωνιών που έχει υπογράψει η ΕΕ.
<SPEAKER ID="214" NAME="Konrad Szymański" LANGUAGE="PL">
Κύριε Πρόεδρε, δεν είναι τυχαίο που ο όρος "κυρώσεις" δεν έχει ορισμό στο διεθνές δίκαιο. Είναι ένα μέσον άσκησης πίεσης που είναι δύσκολο να οριστεί επακριβώς. Επομένως, οι φιλόδοξες προτάσεις της εισηγήτριας για εναρμόνιση των αρχών χρήσης των κυρώσεων είναι ακόμα πιο δύσκολο να υλοποιηθούν. Θα μπορούσαν επίσης να είναι αντιπαραγωγικές.
<P>
Οι κυρώσεις είναι απαραίτητο μέσο για την εξωτερική πολιτική της ΕΕ. Ενόψει του εύρους των αρμοδιοτήτων της ΕΕ στο εμπόριο και τον έλεγχο των συνόρων, είναι πολύ σημαντικές για την υλοποίηση στόχων στους τομείς της ασφάλειας και της υπεράσπισης των ανθρωπίνων δικαιωμάτων. Γι' αυτό οι κυρώσεις συγκαταλέγονται στα μέσα της εξωτερικής μας πολιτικής και γι' αυτό δεν αποφεύγουμε την επιβολή τους με έναν αρκετά ελεύθερο και ενίοτε ακατάλληλο τρόπο. Αντί να υπαγάγουμε τις κυρώσεις σε κάποιου είδους αυστηρούς κανόνες, θα έπρεπε, για χάρη της αποτελεσματικότητας της επιρροής μας στην παγκόσμια πολιτική, να τις επιβάλλουμε μετά από συνετή πολιτική αξιολόγηση. Με αυτή τη γενική επιφύλαξη, η πολιτική ομάδα μας υποστηρίζει την έκθεση.
<SPEAKER ID="215" NAME="Raül Romeva i Rueda" LANGUAGE="ES">
Κύριε Πρόεδρε, η τήρηση δύο μέτρων και δύο σταθμών και η έλλειψη ειδικών εργαλείων αξιολόγησης και ελέγχου που τείνουν να χαρακτηρίζουν την εξωτερική πολιτική της Ευρωπαϊκής Ένωσης όσον αφορά τις κυρώσεις συνιστούν τώρα μια από τις σοβαρότερες απειλές για την ευρωπαϊκή αξιοπιστία.
<P>
Σε αρκετές περιπτώσεις, αυτές οι κυρώσεις ή τα περιοριστικά μέτρα, όπως ονομάζονται επίσης, βασίζονται περισσότερο σε συγκεκριμένες αρέσκειες και απαρέσκειες παρά σε μια σαφή, συνεπή και πειστική στρατηγική, στόχος της οποίας θα έπρεπε να είναι όχι μόνο να εγγυάται την ασφάλεια της Ευρωπαϊκής Ένωσης σύμφωνα με τους σκοπούς της ΚΕΠΠΑ, αλλά και να βελτιώνει την κατάσταση των ανθρωπίνων δικαιωμάτων, των θεμελιωδών ελευθεριών, του κράτους δικαίου και της χρηστής διακυβέρνησης στον κόσμο, όπως ορίζεται στο άρθρο 11 της Συνθήκης για την Ευρωπαϊκή Ένωση.
<P>
Αυτό απαιτεί την άμεση διεξαγωγή αξιολογήσεων και μελετών αντικτύπου του συστήματος κυρώσεων προκειμένου να αποκτήσουμε μια πολιτική όσον αφορά τα συστήματα κυρώσεων που θα είναι και δίκαιη και αποτελεσματική.
<P>
Αυτός είναι με δυο λόγια ο σκοπός της έκθεσης Flautre. " βάση της έκθεσης, όπως προέκυψε από την εργασία της Υποεπιτροπής Ανθρωπίνων Δικαιωμάτων, είναι αρκετά καλή και περιέχει ορισμένα στοιχεία τα οποία θεωρώ σημαντικά. Για παράδειγμα, εμμένει στο γεγονός ότι το Συμβούλιο, υιοθετώντας τις προαναφερθείσες "βασικές αρχές για τη χρήση των περιοριστικών μέτρων", δεσμεύθηκε να το κάνει αυτό στο πλαίσιο μιας ευρείας προσέγγισης που θα πρέπει να αφήνει περιθώριο για εργαλεία όπως οι ρήτρες των ανθρωπίνων δικαιωμάτων και της δημοκρατίας, το σύστημα γενικευμένων προτιμήσεων και η αναπτυξιακή βοήθεια.
<P>
Επίσης, επαναλαμβάνει το αίτημα να εγκρίνει άμεσα το Συμβούλιο της Ευρωπαϊκής Ένωσης μια κοινή θέση για τον έλεγχο των εξαγωγών όπλων που θα καταστήσει νομικά δεσμευτικό τον σημερινό κώδικα δεοντολογίας για τον τομέα αυτόν, όπως έχουμε συμφωνήσει επανειλημμένα στο παρελθόν εδώ στο Σώμα.
<P>
Ωστόσο, στην έκθεση δεν συμπεριλήφθηκαν ορισμένες πτυχές που θεωρώ καίριες και ελπίζω ότι θα μπορέσουν να ενσωματωθούν κατά τη συζήτηση και την αυριανή ψηφοφορία στην Ολομέλεια.
<P>
Πρώτον, αναφορικά με τις μαύρες λίστες: πρέπει να αναθεωρηθούν στο πλαίσιο της καταπολέμησης της τρομοκρατίας προκειμένου να γίνονται σεβαστά τα ανθρώπινα δικαιώματα και οι θεμελιώδεις νομικές εγγυήσεις για εκείνους που περιλαμβάνονται στις λίστες.
<P>
Δεύτερον, όπως έχει επίσης λεχθεί επανειλημμένα, είμαι υπέρ της σύστασης δικτύου ανεξαρτήτων εμπειρογνωμόνων από την Επιτροπή, με αρμοδιότητα να προτείνουν στο Συμβούλιο τα καταλληλότερα περιοριστικά μέτρα βάσει της κατάστασης, να εκπονούν περιοδικές εκθέσεις για την εξέλιξη της κατάστασης βάσει των κριτηρίων και των στόχων που έχουν οριστεί και να προτείνουν ενδεχομένως βελτιώσεις όσον αφορά την εφαρμογή των κυρώσεων.
<SPEAKER ID="216" NAME="Vittorio Agnoletto" LANGUAGE="IT">
Κύριε Πρόεδρε, κυρίες και κύριοι, θα ήθελα να συγχαρώ την κ. Flautre για την εξαίρετη εργασία της. Παρ' όλα αυτά, παρερμηνεύτηκε, τουλάχιστον εν μέρει, από την Επιτροπή Εξωτερικών Υποθέσεων κατά την ψηφοφορία και για τον λόγο αυτόν η Σοσιαλιστική Ομάδα στο Ευρωπαϊκό Κοινοβούλιο και η Ομάδα των Πρασίνων/Ευρωπαϊκή Ελεύθερη Συμμαχία απείχαν της ψηφοφορίας, ενώ το κείμενο -που υπέστη σημαντικές τροποποιήσεις- εγκρίθηκε μόνο από την Ομάδα του Ευρωπαϊκού Λαϊκού Κόμματος (Χριστιανοδημοκράτες) και των Ευρωπαίων Δημοκρατών και την Ομάδα της Συμμαχίας Φιλελευθέρων και Δημοκρατών για την Ευρώπη, ακριβώς επειδή η έγκριση μιας σειράς τροπολογιών που υπέβαλαν οι ομάδες αυτές, άλλαξε την πολιτική του ισορροπία. Υπενθυμίζω επίσης ότι η Ομάδα μου, η Συνομοσπονδιακή Ομάδα της Ευρωπαϊκής Ενωτικής Αριστεράς/Αριστερά των Πρασίνων των Βορείων Χωρών, το καταψήφισε αυτό στην επιτροπή.
<P>
" Ομάδα μας αναγνωρίζει ότι ακόμη κι αν εγκριθούν οι 13 τροπολογίες που υποβλήθηκαν, δεν μπορούν να αλλάξουν το πολιτικό ύφος της έκθεσης. Ως εκ τούτου, μολονότι θα υπερψηφίσουμε τις περισσότερες τροπολογίες, η τελική μας ψήφος παραμένει επικριτική.
<P>
Κατά την άποψή μας, το πρόβλημα είναι πως οι διεθνείς σχέσεις πρέπει να βασίζονται στον διάλογο και τον αμοιβαίο σεβασμό ακόμα κι όταν υπάρχει διαφορά απόψεων. Κυρώσεις σαν κι αυτές πρέπει να είναι η έσχατη λύση για τα κράτη μέλη και τους διεθνείς οργανισμούς, η έκθεση όμως τις επικροτεί ως κύριο μέσον της εξωτερικής πολιτικής της ΕΕ.
<P>
Επίσης, εμείς πιστεύουμε πως πρέπει να δοθεί προτεραιότητα στα επονομαζόμενα θετικά μέτρα κινήτρων. Αν μια χώρα προσπαθεί να προαγάγει και να σέβεται τα ανθρώπινα δικαιώματα υπογράφοντας ειδικές οικονομικές, εμπορικές και οικονομικές συμφωνίες, πρέπει να ανταμείβεται. Ωστόσο, αντί γι' αυτό η έκθεση δίνει έμφαση σε αρνητικά μέτρα τα οποία κατά περίεργο τρόπο επιβάλλονται πάντα στους συνήθεις υπόπτους όπως η Κούβα. Αυτά τα παραδείγματα δείχνουν πόσο εσφαλμένη είναι η πολιτική των κυρώσεων.
<P>
Με δυο λόγια, χρειαζόμαστε περισσότερη συνεργασία και λιγότερες μονόπλευρες ποινές. Ούτε καν η Ευρωπαϊκή Ένωση δεν έχει μονοπώλιο δικαιωμάτων, όπως δείχνει ο απαράδεκτος τρόπος με τον οποίο μεταχειριζόμαστε τους μετανάστες και τους Ρομ. Ίσως θα έπρεπε να επιβάλουμε κυρώσεις στους εαυτούς μας!
<SPEAKER ID="217" NAME="Bastiaan Belder">
εξ ονόματος της Ομάδας IND/DEM. - (NL) Κύριε Πρόεδρε, η εισηγήτρια θεωρεί σημαντικό να αξιολογείται καταρχάς η ευρωπαϊκή πολιτική των κυρώσεων και να επαναξιολογείται αργότερα (βλ. παράγραφο 11). " ευρωπαϊκή δράση με τη μορφή κυρώσεων μπορεί πραγματικά να έχει θετική αξία αν επιφέρει πραγματική βελτίωση της κατάστασης των ανθρωπίνων δικαιωμάτων στην εκάστοτε χώρα εταίρο. Ως εκ τούτου, η συστηματική αξιολόγηση είναι πραγματικά σημαντική προκειμένου να εξεταστεί η αποτελεσματικότητα της πολιτικής των κυρώσεων.
<P>
Το Συμβούλιο και η Επιτροπή πρέπει, ωστόσο, να αρχίσουν σοβαρό διάλογο για τη χρήση της πολιτικής κυρώσεων. Τελικά, όπως πολύ σωστά επεσήμανε ήδη η κ. Flautre, είναι δύσκολο να επιβάλει κανείς αποτελεσματικές κυρώσεις όταν δεν υπάρχει ένα σαφές πλαίσιο. Αναρωτιέμαι αν είναι καταρχήν δυνατό να υπάρχουν ομόφωνες κυρώσεις ενόψει των διαφορών μεταξύ των κρατών μελών της Ένωσης - εδώ μου έρχεται στον νου η περίπτωση της Κούβας, αλλά και της Ζιμπάμπουε. Εφόσον υπάρχει πιθανότητα επανεκτίμησης της πολιτικής κυρώσεων, πράγμα υπέρ του οποίου συνηγορεί και η κ. Flautre, είναι αμφίβολο αν η πολιτική κυρώσεων είναι πραγματικά ένα τόσο καλό μέσον.
<P>
Με δυο λόγια, είναι σημαντικό να εξετάσουμε ποιο είναι το κατάλληλο μέσον για να βελτιωθεί η ασφάλεια και η κατάσταση των ανθρωπίνων δικαιωμάτων στις χώρες εταίρους της Ένωσης. Για παράδειγμα, θα μπορούσαν οι σοβαρές παραβιάσεις της θρησκευτικής ελευθερίας στην Κίνα και στην Ινδία να παρακινήσουν την Ευρωπαϊκή Ένωση να αναλάβει πραγματικά επίσημη δράση; Επί του παρόντος είναι πιο σωστό να επανεξετάσουμε την ευρωπαϊκή δράση σε τέτοιες περιπτώσεις παρά να επανεκτιμήσουμε βιαστικά την πολιτική των κυρώσεων.
<P>
Κατά τα άλλα, ελπίζω να υποστηρίξω την έκθεση Flautre με την προϋπόθεση ότι δεν θα εγκριθούν ορισμένες τροπολογίες.
<SPEAKER ID="218" NAME="Frank Vanhecke" AFFILIATION="NI">
(NL) Κύριε Πρόεδρε, επιτρέψτε μου να αρχίσω διατυπώνοντας κάποιες επικρίσεις. Θεωρώ μάλλον κυνικό σε μια έκθεση για τα ανθρώπινα δικαιώματα να γίνεται επανειλημμένα αναφορά στην ανάγκη εφαρμογής μιας σειράς διατάξεων της Συνθήκης της Λισαβόνας. Όπως όλοι γνωρίζουμε, η Συνθήκη απορρίφθηκε με δημοκρατικό δημοψήφισμα στην Ιρλανδία, και ο λόγος που απορρίφθηκε μόνο στην Ιρλανδία είναι πως καμία άλλη χώρα δεν παραχώρησε στους πολίτες της το ανθρώπινο δικαίωμα να εκφράσουν δημοκρατικά τη γνώμη τους για τη Συνθήκη αυτήν. Άλλωστε, η Λισαβόνα δεν ήταν παρά πιστό αντίγραφο ενός ευρωπαϊκού συντάγματος που είχε ήδη απορριφθεί σε δημοψηφίσματα στη Γαλλία και τις Κάτω Χώρες. Ας αρχίσουμε λοιπόν από το να σεβόμαστε τα ανθρώπινα δικαιώματα των δικών μας ψηφοφόρων κι ας σταματήσουμε να αναφερόμαστε συστηματικά σε μια συνθήκη που καταψηφίστηκε και είναι νομικά νεκρή.
<P>
Ένα δεύτερο σημείο κριτικής είναι πως αυτή η έκθεση είναι γεμάτη καλές προθέσεις, η πραγματικότητα όμως είναι μάλλον διαφορετική. Πρόσφατα είδαμε τη λήξη των Ολυμπιακών Αγώνων της Κίνας όπου όλοι οι ευρωπαίοι δημοκράτες μας στάθηκαν δίπλα σε ένα κομμουνιστικό καθεστώς στην επανάληψη μιας παράστασης σαν εκείνες της ναζιστικής Γερμανίας το 1936. Υπό αυτές τις συνθήκες ίσως θα ήταν ενδεδειγμένο να τηρήσουμε ντροπιασμένα σιγή για λίγους μήνες - μολονότι παραδέχομαι ότι η έκθεση με τη σημερινή της μορφή μπορεί να χαρακτηριστεί εξαιρετικά ισορροπημένη βάσει των προδιαγραφών του Σώματος και επικρίνει δικαιολογημένα μεγάλο αριθμό θεμάτων όπως η κατάσταση στην Κούβα και τη Ζιμπάμπουε. Ωστόσο, λείπει μια σοβαρή προειδοποίηση όσον αφορά την παγκόσμια ισλαμοποίηση που συνιστά απειλή για όλες τις ελευθερίες που αποτελούν τη βάση της κοινωνίας μας.
<P>
Τέλος, μια ακόμα αντίρρηση για ένα θέμα που με ενδιαφέρει πολύ. Στις ευρωπαϊκές μας χώρες και ιδίως στην πατρίδα μου, το Βέλγιο, βλέπουμε νόμους που φιμώνουν, που περιορίζουν την ελευθερία της έκφρασης, θεσπίζοντας μάλιστα ποινές φυλάκισης για απόψεις που συνιστούν αδίκημα, ιδίως σε θέματα μετανάστευσης και ισλαμοποίησης. Αυτό το θεωρώ μια ιδιαίτερα ανησυχητική εξέλιξη και πιστεύω ότι, εν προκειμένω, πρέπει να αγωνιστούμε με νύχια και με δόντια -και εδώ στο Σώμα, όταν συζητάμε για τα ανθρώπινα δικαιώματα- για να υπερασπιστούμε την ελευθερία έκφρασης και στα δικά μας κράτη μέλη της ΕΕ.
<P>
Αυτές ήταν τρεις επικριτικές παρατηρήσεις για μια έκθεση που ασφαλώς δεν είναι η χειρότερη που έχουμε δει εδώ στο Σώμα και που πρέπει να την υποστηρίξουμε εφόσον δεν εγκριθούν αύριο απαράδεκτες τροπολογίες.
<SPEAKER ID="219" NAME="Laima Liucija Andrikien" AFFILIATION="PPE-DE">
(LT) Είναι προφανές ότι οι απόψεις για τις πολιτικές επιπτώσεις των κυρώσεων παρουσιάζουν μεγάλες διαφορές. Υπάρχουν περιπτώσεις όπου οι κυρώσεις κατά ενός καθεστώτος κάνουν αθώους ανθρώπους να υποφέρουν ενθαρρύνοντας έμμεσα την παραοικονομία και τη μαύρη αγορά. Σε ορισμένες περιπτώσεις μπορεί να διακυβευτούν τα ανθρώπινα δικαιώματα εξαιτίας της συμπερίληψης των ονομάτων κάποιων ανθρώπων σε μαύρες λίστες. " αξιοπιστία των κυρώσεων μειώνεται ακόμα περισσότερο από το γεγονός ότι κατά την επιβολή τους εφαρμόζονται δύο μέτρα και δύο σταθμά, ανάλογα με τη στρατηγική σημασία του εταίρου της ΕΕ. Το πιο πρόσφατο παράδειγμα είναι ότι η ΕΕ δεν επέβαλε κυρώσεις στη Ρωσία μολονότι η τελευταία είχε παραβιάσει κανόνες του διεθνούς δικαίου εισβάλλοντας στην επικράτεια μιας ανεξάρτητης χώρας -της Γεωργίας- με το πρόσχημα της υπεράσπισης των πολιτών της. Ωστόσο, οι κυρώσεις παραμένουν ένα από τα όπλα που διαθέτει η ΕΕ. Κατά τη γνώμη μου, οι κυρώσεις είναι και θα πρέπει να παραμείνουν αναπόσπαστο μέρος της κοινής εξωτερικής πολιτικής και πολιτικής ασφαλείας ή, ακριβέστερα, ένα μέσον για την ενίσχυση των ανθρωπίνων δικαιωμάτων και της δημοκρατίας.
<P>
Είναι ευνόητο ότι η ΕΕ προσπαθεί να χρησιμοποιήσει τη μέθοδο του καρότου και του μαστιγίου και να αποφύγει την επιβολή κυρώσεων. Ωστόσο, πρέπει να επιβάλλονται κυρώσεις όταν είναι ανάγκη και είναι πολύ σημαντικό να διαδραματίζουν οι κυρώσεις έναν ευρύτερο και πιο συνεπή ρόλο στη στρατηγική για την προστασία των ανθρωπίνων δικαιωμάτων.
<P>
" εισηγήτρια κ. Flautre αναφέρθηκε στο εμπάργκο όπλων κατά της Κίνας που επιβλήθηκε μετά από τη σφαγή στην πλατεία Τιενανμέν. Υπάρχουν προτάσεις για άρση του εμπάργκο. Ωστόσο, κυρίες και κύριοι, δεν έχουμε λάβει ως τώρα καμία εξήγηση και καμία απολογία για τη σφαγή στην πλατεία Τιενανμέν που συγκλόνισε τον ελεύθερο κόσμο. Γιατί να αρθεί τότε η κύρωση αυτή; Θα ήθελα να υπογραμμίσω ότι όσον αφορά την επιβολή κυρώσεων, η Ευρωπαϊκή Ένωση πρέπει να συνεργάζεται στενότερα με άλλες χώρες και διεθνείς οργανισμούς και να συντονίζει την πολιτική και τις δράσεις της προκειμένου να γίνουν οι κυρώσεις πιο αποτελεσματικές.
<SPEAKER ID="220" NAME="Libor Rouček" AFFILIATION="PSE">
(CS) Κυρίες και κύριοι, οι κυρώσεις αποτελούν αναπόσπαστο μέρος της κοινής εξωτερικής πολιτικής και πολιτικής ασφαλείας της Ευρωπαϊκής Ένωσης στο πλαίσιο της διατήρησης του σεβασμού των ανθρωπίνων δικαιωμάτων και της δημοκρατίας και της εθνικής κυριαρχίας. Μολονότι η Ευρωπαϊκή Ένωση χρησιμοποίησε πολλές και διάφορες κυρώσεις για σχεδόν 20 χρόνια, δεν έχει γίνει ποτέ αξιολόγηση ή μελέτη των επιπτώσεων της πολιτικής κυρώσεων της ΕΕ. Ως εκ τούτου, επικροτώ την έκθεση της κ. Flautre ως σημαντική συνεισφορά στον τομέα αυτόν. Επίσης, επικροτώ το πλήθος συμπερασμάτων της έκθεσης.
<P>
Θεωρώ κι εγώ ότι είναι ουσιαστικό να ενισχύσουμε την εμπειρογνωμοσύνη της Ευρωπαϊκής Ένωσης και τις αναλυτικές της ικανότητες στο πλαίσιο της αξιολόγησης των κυρώσεων. " επικύρωση της Συνθήκης της Λισαβόνας και η δημιουργία μιας ευρωπαϊκής υπηρεσίας εξωτερικών υποθέσεων θα προσέφεραν μια καλή ευκαιρία γι' αυτό. " χρησιμοποίηση των κυρώσεων πρέπει να εντάσσεται σε μια γενική σύλληψη για την εξωτερική πολιτική, δεν πρέπει δηλαδή να χρησιμοποιούνται αποκομμένα, μόνες τους, ανεξάρτητα από τα άλλα μέσα της εξωτερικής πολιτικής και χωρίς συνεργασία με τους άλλους παράγοντες του διεθνούς συστήματος. Οι κυρώσεις πρέπει επίσης να συνοδεύονται και από θετικά μέτρα και ερεθίσματα για την ενίσχυση των ανθρωπίνων δικαιωμάτων, της κοινωνίας των πολιτών και της δημοκρατίας. Τέλος, οι κυρώσεις δεν πρέπει να συνδέονται με την ανθρωπιστική βοήθεια. Πρέπει να έχουν ως στόχο συγκεκριμένους ανθρώπους, με στόχο για παράδειγμα να περιορίσουν τις κινήσεις τους ή να κατάσχουν τα περιουσιακά στοιχεία τους, και όχι τα θύματα της κακόβουλης συμπεριφοράς των ανθρώπων αυτών.
<SPEAKER ID="221" NAME="Janusz Onyszkiewicz" AFFILIATION="ALDE">
(PL) Κύριε Πρόεδρε, οι κυρώσεις είναι ένα σημαντικό εργαλείο της εξωτερικής πολιτικής. Δεν υπάρχει αμφιβολία για το ότι επέφεραν την πτώση του απαρτχάιντ στη Δημοκρατία της Νότιας Αφρικής. Στην ουσία έχω επωφεληθεί και εγώ από τις κυρώσεις καθώς το 1983, ως αποτέλεσμα μιας αμνηστίας που επιβλήθηκε μέσω κυρώσεων, απελευθερώθηκα από τη φυλακή, αν και δυστυχώς όχι για πολύ.
<P>
Ωστόσο, πολύ συχνά οι κυρώσεις αποτυγχάνουν, όπως μπορεί κανείς να δει στις περιπτώσεις της Ζιμπάμπουε και της Κούβας. Οι οικονομικές κυρώσεις χρησιμοποιούνται συχνά για να δικαιολογήσουν προβλήματα που είναι πρωταρχικά αποτέλεσμα μιας ανίκανης δικτατορικής διακυβέρνησης.
<P>
Υπάρχει, ωστόσο, ένα είδος κυρώσεων που δεν προσφέρει τέτοιες ευκαιρίες για προπαγάνδα. Πρόκειται για την απαγόρευση εισόδου στην Ευρωπαϊκή Ένωση. Αυτή, ωστόσο, δεν μπορεί να περιλαμβάνει μόνο εκπροσώπους των ανώτατων αρχών όπως π.χ. στην περίπτωση της Λευκορωσίας, αλλά πρέπει να περιλαμβάνει και άτομα των μέσων βαθμίδων του μηχανισμού καταστολής και παραβίασης των ανθρωπίνων δικαιωμάτων. Τότε οι απλοί πολίτες θα δουν πως τα μέτρα που λαμβάνονται δεν έχουν ως στόχο αυτούς, αλλά τον μηχανισμό των δικτατορικών δυνάμεων.
<SPEAKER ID="222" NAME="Ģirts Valdis Kristovskis" AFFILIATION="UEN">
(LV) Θα ήθελα να σχολιάσω τις προσπάθειες της κ. Flautre να ενισχύσει την ικανότητα της Ευρωπαϊκής Ένωσης και να αυξήσει το κύρος της. Δεν αμφισβητώ ότι οι κυρώσεις πρέπει να εφαρμόζονται με ευελιξία, ταυτόχρονα όμως η εισηγήτρια υπογραμμίζει επίσης ότι είναι απαράδεκτα τα δύο μέτρα και δύο σταθμά. " έλλειψη συνέπειας συνιστά απειλή για την αξιοπιστία των ευρωπαϊκών κυρώσεων και πολιτικών. " Ευρωπαϊκή Ένωση εκτίθεται εάν θεσπίσει ένα καθεστώς κυρώσεων και μετά το παραβιάσει η ίδια, όπως στην περίπτωση του Robert Mugabe. Δεν είναι σπάνιο φαινόμενο να αντιμετωπίζει η ΕΕ διαφορετικά τις χώρες εκτός ΕΕ. Αυτό έχει συνέπειες. " υποχωρητική στάση της ΕΕ στο θέμα της Γεωργίας προξένησε κυριολεκτικά μια έκρηξη ενθουσιασμού στη Ρωσία, όπου η στρατιωτική επίθεση θεωρείται το καλύτερο μέσον προστασίας των ανθρωπίνων δικαιωμάτων. Ασφαλώς, οι αξίες που επικρατούν στον πλανήτη διαφέρουν μεταξύ τους. " αναποτελεσματικότητα της ΚΕΠΠΑ αποδεικνύει ότι η ΕΕ κινείται με βάση επιχειρηματικά συμφέροντα. Αυτό διαπιστώνεται από την αξιολόγησή της στην πράξη. Δυστυχώς, αυτό αυξάνει την αίσθηση ατιμωρησίας που έχουν ορισμένες μεγάλες δυνάμεις και την επίγνωσή τους ότι μπορούν να παραβιάζουν τα διεθνή δικαιώματα. Τα σημερινά δύο μέτρα και δύο σταθμά θα προξενήσουν μελλοντικά ακόμα μεγαλύτερα προβλήματα.
<SPEAKER ID="223" NAME="Erik Meijer" AFFILIATION="GUE/NGL">
(NL) Κύριε Πρόεδρε, οι κυρώσεις ήταν ένα κατάλληλο μέσο για να τερματιστούν βαθμιαία οι χειρότερες μορφές αποικιοκρατίας και το απαρτχάιντ στη Νότια Αφρική και τη Νότια Ροδεσία. Στο παρελθόν, αυτοί που απέρριπταν τις κυρώσεις και εφιστούσαν την προσοχή πρωτίστως στα αρνητικά επακόλουθά τους ήταν εκείνοι που αντιτίθονταν στην αλλαγή. Από την άλλη, οι εκπρόσωποι των φτωχών και των καταπιεσμένων στις χώρες αυτές υπογράμμιζαν ότι αποδέχονται τα μειονεκτήματα του μποϋκοτάζ ως τίμημα που καλούνται να πληρώσουν για την απελευθέρωσή τους.
<P>
Το διαρκές οικονομικό μποϋκοτάζ του ειδεχθούς καθεστώτος του Σαντάμ Χουσεΐν στο Ιράκ μας δίδαξε ότι τέτοια μποϋκοτάζ μπορούν ορισμένες φορές να καταλήξουν και στην απομόνωση των κατοίκων της εκάστοτε χώρας, που αισθάνονται φόβο για τον έξω κόσμο και υποστηρίζουν τις κυβερνήσεις τους. Ένα μποϋκοτάζ ασφαλώς δεν βοηθά στο να επιβληθούν οι επιθυμίες του έξω κόσμου στην κοινή γνώμη της χώρας, ωστόσο είναι και παραμένει ένα κατάλληλο μέσο υποστήριξης της καταπιεσμένης κοινής γνώμης και του αγώνα για τη βελτίωση της κατάστασης σε μια χώρα. Αν κάνουμε σαφή διάκριση σε αυτό το πλαίσιο, οι κυρώσεις θα παραμείνουν ένα χρήσιμο μέσο για να επιτύχουμε περισσότερη ισότητα και δημοκρατία.
<SPEAKER ID="224" NAME="Kinga Gál" AFFILIATION="PPE-DE">
(HU) Κύριε Πρόεδρε, σας ευχαριστώ που μου δώσατε τον λόγο. Πιστεύω ότι η αξιολόγηση των μέτρων και κυρώσεων που αποτελούν μέρος των πολιτικών της Ένωσης είναι εξαιρετικά σημαντική στον τομέα των ανθρωπίνων δικαιωμάτων, ιδίως σε μια τόσο τεταμένη περίοδο, δηλαδή στη σημερινή κρίση στη Γεωργία και πριν από αυτήν στο ζήτημα του Θιβέτ ή και της Ζιμπάμπουε. Ως εκ τούτου, θα ήθελα να συγχαρώ την κ. Flautre για την έκθεσή της. Αυτή η πολιτική κυρώσεων βασίζεται σε σωστά διατυπωμένες αρχές που αφορούν τα ανθρώπινα δικαιώματα και το διεθνές δίκαιο, οι οποίες ενισχύονται από πολλά έγγραφα του Ο"Ε και της Ένωσης.
<P>
Τα προβλήματα δεν εμφανίζονται σε επίπεδο αρχών, αλλά στο επίπεδο της εφαρμογής τους στην πράξη, όπου διαπιστώνουμε έλλειψη συνέπειας, αποτελεσματικότητας και ισορροπίας. " συστηματική επιβολή κριτηρίων για τα ανθρώπινα δικαιώματα είναι ουσιαστική για τη διατήρηση της αξιοπιστίας της Ένωσης. Θεωρώ ότι λείπει η συνέπεια, καθώς συχνά πέφτει θύμα καθημερινών πολιτικών συμφερόντων. Εξίσου καθοριστική είναι η ενότητα στη δράση. Δεν έχει νόημα να έχουμε κοινές προδιαγραφές εάν υπάρχουν σοβαρές αποκλίσεις στην πρακτική εφαρμογή τους από τα διάφορα κράτη μέλη. Για παράδειγμα, ενώ η ΕΕ υπερασπίστηκε την προστασία των ανθρωπίνων δικαιωμάτων στην περίπτωση του Θιβέτ, έχει ένα κράτος μέλος που εκδιώκει θιβετιανούς πρόσφυγες. Για να είμαστε πολιτικά αποτελεσματικοί, πρέπει να δημιουργήσουμε μια πολιτική κυρώσεων που θα είναι διαφανής, ενιαία και θα έχει σαφώς καθορισμένους στόχους. Πέρα από την ενιαία δράση, σημαντική είναι και η ταχεία ή και άμεση αντίδραση. Μπορούμε να διαπιστώσουμε ότι οι διπλωματικές αναμετρήσεις γελοιοποιούν όχι μόνο την πολιτική μας για τις κυρώσεις, αλλά και ολόκληρη την Ένωση. Όμως όλα αυτά θα επιτύχουν τον στόχο τους μόνο εάν συνοδεύονται από θετικά μέτρα υποστήριξης της εκάστοτε κοινωνίας των πολιτών. Σας ευχαριστώ για την προσοχή σας.
<SPEAKER ID="225" NAME="Corina Creţu" AFFILIATION="PSE">
(RO) Ελπίζω ότι η έκθεση αυτή θα παίξει σημαντικό ρόλο στην ενίσχυση της ευρωπαϊκής πολιτικής εφαρμογής των κυρώσεων της ΕΕ.
<P>
Θεωρώ σημαντικό να υπάρχει μελλοντικά μεγαλύτερη συνοχή μεταξύ των κρατών μελών, τόσο στο πλαίσιο της διαδικασίας λήψης αποφάσεων για τις κυρώσεις όσο και αναφορικά με τη σωστή εφαρμογή τους. Αν θέλουμε να έχει η Ευρωπαϊκή Ένωση μια ισχυρή και σεβαστή παρουσία στη διεθνή σκηνή και οι δράσεις της -συμπεριλαμβανομένων των δράσεων αναφορικά με τις κυρώσεις- να έχουν το μέγιστο δυνατό αντίκτυπο, είναι ουσιαστικό να δείξουμε μεγάλη αλληλεγγύη και να αποφύγουμε τη χρησιμοποίηση διαφορετικών κριτηρίων αξιολόγησης.
<P>
Είναι σημαντικό οι κυρώσεις να πλήττουν όσο το δυνατόν λιγότερο τους πληθυσμούς των χωρών, στις πολιτικές περιφέρειες των οποίων επιβάλλονται οι κυρώσεις. Ας μην κάνουμε τους λαούς αυτούς να υποφέρουν διπλά, εφόσον είναι ήδη θύματα καταπιεστικών καθεστώτων ή διεφθαρμένων κυβερνήσεων. Χαίρομαι διότι στην πτυχή αυτή έδωσε έμφαση και η κ. Επίτροπος.
<P>
Τέλος, θα ήθελα να αναφερθώ στο θέμα της δυνατότητας των κυρώσεων. Στις αρχές αυτής της εβδομάδας αντιμετωπίσαμε μια ιδιαίτερη περίπτωση: την κρίση της Γεωργίας και τη στάση των 27 κρατών μελών απέναντι στη Ρωσία. Τα αποτελέσματα της συνόδου κορυφής της Δευτέρας αποτελούν αντικείμενο έντονων συζητήσεων ακριβώς εξαιτίας της διαφοράς μεταξύ του σταθερού και σχεδόν έντονου ύφους της στάσης που εκφράστηκε και του δισταγμού να καταφύγουμε σε κυρώσεις.
<P>
Θεωρώ ότι όσο τα πράγματα μπορούν ακόμα να διευθετηθούν και ο διάλογος μπορεί να εμποδίσει την επιδείνωση της κατάστασης, οι κυρώσεις πρέπει να παραμένουν το έσχατο μέτρο στο οποίο θα καταφύγουμε.
<SPEAKER ID="226" NAME="Ignasi Guardans Cambó" AFFILIATION="ALDE">
(ES) Κύριε Πρόεδρε, οι σκέψεις που παρουσιάζονται σε αυτήν την έκθεση για το ζήτημα των κυρώσεων είναι πολύ ευπρόσδεκτες. Είναι φανερό ότι το θέμα απαιτεί σοβαρή εξέταση: πάρα πολλές φορές, οι κυρώσεις αποδείχθηκαν εντελώς αναποτελεσματικές και, σε ορισμένες περιπτώσεις, εντελώς άδικες· πάρα πολλές φορές έβλαψαν τους ασθενέστερους της κοινωνίας.
<P>
Γιατί πρέπει οι αλιείς της Μαυριτανίας να πληρώνουν για το γεγονός ότι ξαφνικά έγινε πραξικόπημα στη χώρα τους; Τι νόημα έχει αυτό; Οι κυρώσεις πρέπει, επομένως, να αναθεωρηθούν και να αναλυθούν - τόσο το σκεπτικό όσο και η εφαρμογή τους.
<P>
Επίσης, όταν οι κυρώσεις επιβάλλονται πολύ συχνά και χωρίς συνέπεια, πράγμα που κάνει η Ευρωπαϊκή Ένωση, χάνουν την αξιοπιστία τους, το ίδιο και η Ευρωπαϊκή Ένωση. Άλλο είναι να λαμβάνουμε υπόψη τα δικά μας συμφέροντα και άλλο να αποτελεί αυτό το κριτήριο για το αν θα επιβάλουμε κυρώσεις ή όχι.
<P>
Είναι σημαντικό να γίνεται ειδικός έλεγχος της αποτελεσματικότητας των μέτρων αυτών. Είναι ουσιαστικό να προωθήσουμε έξυπνες μεθόδους κυρώσεων έτσι ώστε να πλήττουν άμεσα και προσωπικά εκείνους που διαπράττουν παραβιάσεις των ανθρωπίνων δικαιωμάτων. Διδασκόμαστε από αυτό που έκαναν οι "ΠΑ στη Βόρεια Κορέα και από το πάγωμα των τραπεζικών λογαριασμών στο Μακάο. Μελετάμε τα παραδείγματα αυτά, που μολονότι δεν έτυχαν μεγάλης δημοσιότητας, ήταν πολύ πιο αποτελεσματικά από τη διεξαγωγή πολλών συνεντεύξεων τύπου κατά κάποιας συγκεκριμένης κυβέρνησης.
<P>
Ως εκ τούτου, υποστηρίζω την έκθεση αυτή, όμως η Επιτροπή και το Συμβούλιο πρέπει να εργαστούν ακόμη περισσότερο έτσι ώστε να παρακολουθούν πραγματικά τι γίνεται, γιατί γίνεται και πώς γίνεται.
<SPEAKER ID="228" NAME="Eoin Ryan" AFFILIATION="UEN">
(EN) Κύριε Πρόεδρε, θα ήθελα καταρχάς να ευχαριστήσω την εισηγήτρια και να τη διαβεβαιώσω πως θα υποστηρίξουμε την έκθεσή της.
<P>
" Ευρωπαϊκή Ένωση δικαιολογημένα έχει στη διάθεσή της μια σειρά ισχυρών πολιτικών και οικονομικών μέσων που μπορούν να χρησιμοποιηθούν κατά καθεστώτων σε ολόκληρο τον πλανήτη, τα οποία παραβιάζουν τα ανθρώπινα δικαιώματα των πληθυσμών τους. Όμως η Ευρωπαϊκή Ένωση πρέπει να δείχνει μεγάλη προσοχή κατά την επιβολή πολιτικών και οικονομικών κυρώσεων.
<P>
" ΕΕ έχει τη μεγαλύτερη συνεισφορά στην εξωτερική αναπτυξιακή βοήθεια, πρέπει όμως να ενεργεί με σοφία και σύνεση όσον αφορά τις κυρώσεις. Το αποτέλεσμα των κυρώσεων στη Ζιμπάμπουε, το Σουδάν και τη Βιρμανία -για να αναφέρω τρεις μόνο χώρες- ήταν ιδιαίτερα επιζήμιο για τους απλούς ανθρώπους των χωρών αυτών. Έτσι, πρέπει να προσπαθήσουμε να εξασφαλίσουμε ότι δεν θα πλήττονται οι πιο φτωχοί και οι πιο καταπιεσμένοι σε αυτές τις χώρες, αλλά ότι οι κυρώσεις θα βάλλουν τους ηγέτες των χωρών αυτών.
<P>
Ορισμένοι ανέφεραν την Κούβα. Δεν καταλαβαίνω γιατί επιβάλαμε κυρώσεις στην Κούβα. " Κούβα πρέπει να επιστρέψει στο κανονικό εμπόριο: αν το κάναμε αυτό αντί να διατηρούμε αυτές τις γελοίες κυρώσεις, σε δέκα χρόνια η Κούβα θα ήταν μια εντελώς διαφορετική χώρα.
<P>
Όπως είπα, πρέπει να είμαστε προσεκτικοί όταν επιβάλλουμε κυρώσεις, και όταν επιβάλλουμε οικονομικές και πολιτικές κυρώσεις, αυτές πρέπει να πλήττουν τους υπευθύνους. Ας βάλουμε ως στόχο τις οικονομικές τους υποθέσεις στο εξωτερικό ή την κατάστασή τους όσον αφορά τις μετακινήσεις. Οι κυρώσεις μπορούν να είναι χρήσιμες, είναι όμως περιορισμένες, ιδίως εάν χρησιμοποιούνται μόνο από χώρες της Ευρωπαϊκής Ένωσης. Οι κυρώσεις του Ο"Ε είναι πολύ ισχυρότερες και μπορούν να είναι πολύ πιο αποτελεσματικές.
<P>
Υποστηρίζω την έκθεση, πιστεύω όμως ότι οι κυρώσεις είναι περιορισμένες. Μπορούν να είναι αποτελεσματικές, πρέπει όμως να τις εφαρμόζουμε με σύνεση και σοφία.
<SPEAKER ID="229" NAME="Αθανάσιος Παφίλης" AFFILIATION="GUE/NGL">
Κύριε Πρόεδρε, η συζητούμενη έκθεση με πρόσχημα τα ανθρώπινα δικαιώματα εισηγείται την πιο αποτελεσματική χρησιμοποίηση του απαράδεκτου και απάνθρωπου όπλου των κυρώσεων και του εμπάργκο για την επιβολή, με εκβιασμούς και πιέσεις, της πολιτικής της Ευρωπαϊκής Ένωσης σε χώρες, λαούς και κυβερνήσεις που αντιστέκονται στην καπιταλιστική βαρβαρότητα.
<P>
Οι έξυπνες και στοχευμένες κυρώσεις που προτείνονται, συνδυασμένες με τη χρηματοδότηση μη κυβερνητικών οργανώσεων, μισθοφόρων της Ευρωπαϊκής Ένωσης, αποτελούν θρασύτατες ανοιχτές επεμβάσεις στο εσωτερικό των χωρών και παραβιάζουν ακόμη και βασικές αρχές του εναπομείναντος διεθνούς δικαίου.
<P>
" έκθεση στην πράξη υιοθετεί την πολιτική του εμπάργκο που εφαρμόζουν οι "νωμένες Πολιτείες της Αμερικής κατά της Κούβας με το Νόμο Χέλμς και Μπάρτον, ο οποίος υποχρεώνει, εκτός των άλλων, ακόμη και εταιρείες τρίτων χωρών που συναλλάσσονται με αυτές να ακολουθούν τις κυρώσεις που αποφασίζουν.
<P>
Αυτός ο νόμος και το εμπάργκο έχουν επανειλημμένα καταδικαστεί από τη συντριπτική πλειοψηφία των μελών του Οργανισμού "νωμένων Εθνών στις γενικές συνελεύσεις. Πρόκειται για εξαγωγή του εθνικού εσωτερικού δικαίου που αποτελεί αυθαιρεσία και κατάργηση των διεθνών αρχών και του Καταστατικού του Ο"Ε.
<P>
" επίκληση του Οργανισμού "νωμένων Εθνών και η αναφορά στα ανθρώπινα δικαιώματα αποτελεί το "φύλλο συκής" για να καλύψει την επιθετική ιμπεριαλιστική πολιτική της Ευρωπαϊκής Ένωσης. " υποκρισία είναι τεράστια. Και σας ρωτάμε: Γιατί δεν παίρνετε κανένα μέτρο κατά της Ρωσίας; Εμείς δεν συμφωνούμε βέβαια. Γιατί δεν παίρνετε κανένα μέτρο κατά της Κίνας; Εμείς δεν συμφωνούμε βέβαια να πάρετε μέτρα· γιατί ακριβώς έχετε οικονομικά συμφέροντα. Σοβαρότατη ευθύνη έχουν και εκείνοι που εισήγαγαν τη ρήτρα των ανθρωπίνων δικαιωμάτων με την έκθεση Agnoletto, δίνοντας άλλοθι και πρόσχημα στην Ευρωπαϊκή Ένωση και την εγκληματική για τους λαούς πολιτική της.
<P>
Αρμόδιοι για μας και υπεύθυνοι να δώσουν λύση στα προβλήματά τους είναι οι λαοί, οι οποίοι δεν χρειάζονται αυτόκλητους προστάτες και πολύ περισσότερο την Ευρωπαϊκή Ένωση.
<SPEAKER ID="230" NAME="Bogusław Sonik" AFFILIATION="PPE-DE">
(PL) Κύριε Πρόεδρε, η χρησιμοποίηση των κυρώσεων πρέπει να γίνει πραγματικό και αποτελεσματικό μέρος της εξωτερικής πολιτικής της ΕΕ στον τομέα των ανθρωπίνων δικαιωμάτων. Τα συμπεράσματα που ενσωματώνονται στην έκθεση της κ. Flautre είναι καλοπροαίρετα. " πολιτική των δύο μέτρων και δύο σταθμών που χρησιμοποιείται μέχρι σήμερα πρέπει να αλλάξει. Είναι εύλογο να επεκταθεί η εφαρμογή της ρήτρας των ανθρωπίνων δικαιωμάτων και της δημοκρατίας για να καλύψει όλες τις εμπορικές συμφωνίες που συνάπτει η ΕΕ με τρίτες χώρες. Είναι σημαντικό να εφαρμοστούν ταυτόχρονα πολιτικές και οικονομικές κυρώσεις, όπου οι πρώτες θα σκοπεύουν να πλήξουν σκληρότερα τομείς που αποτελούν στρατηγική πηγή εισοδήματος για τις κυβερνήσεις. Όταν εφαρμόζουμε κυρώσεις, πρέπει επίσης να υποστηρίζουμε την κοινωνία των πολιτών και τις μη κυβερνητικές οργανώσεις της εκάστοτε χώρας.
<P>
Έχω, ωστόσο, την εντύπωση ότι η υιοθέτηση ψηφισμάτων δεν αρκεί ως λύση. Την καλύτερη απόδειξη γι' αυτό προσφέρουν τα παραδείγματα επιμέρους κρατών μελών που παραβίασαν την κοινοτική αλληλεγγύη ωθούμενα από τα ιδιαίτερα συμφέροντά τους. Χωρίς γνήσια πολιτική βούληση εκ μέρους των κρατών μελών της ΕΕ, τα ψηφίσματα θα παραμείνουν στα χαρτιά. " θέση των αρχών της ΕΕ αναφορικά με τις ενέργειες της Ρωσίας στη Γεωργία θα δείξει αν η εξωτερική πολιτική της ΕΕ θα περάσει το τεστ. Δεν αρκεί πλέον η απλή εξαγγελία σχετικών αρχών και απαιτήσεων· είναι πια καιρός να αρχίσουν να εφαρμόζονται. Αυτό ακριβώς είναι το θέμα της έκθεσης και θα ήθελα να εκφράσω τις ειλικρινείς μου ευχαριστίες γι' αυτό στην κ. Flautre.
<SPEAKER ID="231" NAME="Katrin Saks" AFFILIATION="PSE">
(ET) Κατά τη γνώμη μου, ένα από τα σημαντικότερα θέματα αυτής της έκθεσης είναι ο καθορισμός δεικτών αναφοράς.
<P>
Όταν επιβάλλουμε κυρώσεις, πρέπει επίσης να θεσπίζουμε και δείκτες για το πώς, πότε και υπό ποιους όρους θα αίρονται οι κυρώσεις αυτές. Χωρίς τέτοιους δείκτες, οι κυρώσεις δεν έχουν κανένα νόημα.
<P>
Ας πάρουμε για παράδειγμα το Andijan. Για πρώτη φορά, το καθεστώς των κυρώσεων περιελάμβανε έναν πολιτικό μηχανισμό θετικών μέτρων, δηλαδή υπήρχε περίοδος έξι μηνών πριν από την εφαρμογή των κυρώσεων και το Ουζμπεκιστάν μπορούσε να επιλέξει εάν θα συμμορφωθεί με τα κριτήριά μας και πότε θα το κάνει.
<P>
Είναι καλό που εφαρμόστηκε ο θετικός μηχανισμός, αλλά πρέπει και για αυτόν να τεθούν δείκτες αναφοράς: οι κυρώσεις δεν θα αρθούν μέχρι να υπάρξουν πολύ θετικές εξελίξεις σχετικά με τη σφαγή στο Andijan.
<P>
Με αυτό περνάω στο επόμενο ουσιαστικό θέμα που θίγει η έκθεση, συγκεκριμένα τη σύσταση ανεξάρτητης ομάδας εμπειρογνωμόνων για τις κυρώσεις, η οποία θα αξιολογεί τα είδη των κυρώσεων και το πότε πρέπει να επιβάλλονται.
<P>
Πρέπει επίσης να εξεταστεί η συμβολική σημασία των κυρώσεων, κάτι το οποίο διαπίστωσα στο Ουζμπεκιστάν. Είναι δύσκολο να εκφραστεί ποσοτικά. Παρά το γεγονός ότι το πρακτικό αποτέλεσμα εκεί δεν ήταν σπουδαίο, για παράδειγμα το σύστημα των θεωρήσεων (οι αξιωματούχοι, ιδίως εκείνοι στους οποίους είχε επιβληθεί, είχαν φύγει) και το εμπάργκο όπλων (δεν γινόταν προμήθεια όπλων) είχαν μεγάλη συμβολική σημασία. Αυτήν την άποψη εξέφραζαν όλοι, από τον οδηγό του ταξί μέχρι τον υπουργό.
<SPEAKER ID="232" NAME="Toomas Savi" AFFILIATION="ALDE">
(EN) Κύριε Πρόεδρε, η εξωτερική πολιτική της ΕΕ ήταν πρωτοπόρος σε ένα θετικό μοντέλο προϋποθέσεων -τη "μέθοδο του καρότου" και το εφήρμοσε με επιτυχία στις σχέσεις της με τις υποψήφιες για ένταξη χώρες.
<P>
Δυστυχώς, η ανταμοιβή για την πρόοδο στον τομέα των ανθρωπίνων δικαιωμάτων σε αναπτυσσόμενες χώρες δεν αποδείχθηκε πάντα το πιο αποτελεσματικό μέτρο για να τις ενθαρρύνει στην πρόοδο, καθώς στη διεθνή σκηνή εμφανίστηκαν νέοι παράγοντες που εφαρμόζουν πολιτικό ντάμπινγκ. Για παράδειγμα η πολιτική της Κίνας στην Αφρική δεν έχει καμιά αναφορά στα ανθρώπινα δικαιώματα ή τη δημοκρατία. Όμως αντί να υποχωρούμε όσον αφορά τις θεμελιώδεις αξίες της ΕΕ, θα πρέπει να μην φοβόμαστε να εφαρμόσουμε τη "μέθοδο του μαστιγίου" όπου είναι ανάγκη να δείξουμε πως εάν δεν ικανοποιούνται ορισμένες βασικές απαιτήσεις, θα υπάρξουν φοβερές συνέπειες που καλά θα έκαναν οι τρίτοι να τις αποφύγουν.
<SPEAKER ID="233" NAME="Ryszard Czarnecki" AFFILIATION="UEN">
(PL) Κύριε Πρόεδρε, η χρήση δύο μέτρων και δύο σταθμών στον τομέα των παραβιάσεων των ανθρωπίνων δικαιωμάτων είναι καταστροφική για την ΕΕ. Εδώ και πολύ καιρό, αλλά και πρόσφατα στο πλαίσιο της επίθεσης της Ρωσίας εναντίον της Γεωργίας, αντιμετωπίζουμε μια κατάσταση στην οποία χρησιμοποιήθηκαν ειδικές, ελαφρές κυρώσεις για χώρες που μολονότι είναι δικτατορίες ή σχεδόν δικτατορίες, είναι πλούσιες ή μεγάλες, και για χώρες που παραβιάζουν τα ανθρώπινα δικαιώματα, αλλά είναι λιγότερο σημαντικές από ευρωπαϊκή σκοπιά ή για τις αμερικανικές επιχειρήσεις.
<P>
Δεν πρέπει να εγκαταλείψουμε το μέσον των κυρώσεων σε βάρος χωρών που παραβιάζουν τα ανθρώπινα δικαιώματα και τα δικαιώματα των πολιτών και περιφρονούν τις ευρωπαϊκές προδιαγραφές στον τομέα αυτόν. Ωστόσο, το μέσον αυτό δεν πρέπει να απαξιωθεί - πρέπει να το χρησιμοποιούμε με ευελιξία. Σε αυτό το πλαίσιο δεν πρέπει να απορρίπτουμε την απειλή της ενδεχόμενης χρήσης κυρώσεων κατά της Ρωσίας για τον πόλεμο στον Καύκασο.
<P>
Τελειώνοντας, εκφράζω τη χαρά μου διότι θέλουμε να αναγνωρίσουμε τη συνειδητή πρόκληση βλάβης στο περιβάλλον ως παραβίαση των ανθρωπίνων δικαιωμάτων. Συνάδελφοι από τη Φινλανδία, τη Σουηδία και τις χώρες της Βαλτικής συζητούν σε αυτό το πλαίσιο για τις πιθανές δραματικές περιβαλλοντικές επιπτώσεις της επένδυσης στον αγωγό φυσικού αερίου Nord Stream στον βυθό της Βαλτικής.
<SPEAKER ID="234" NAME="Maria da Assunção Esteves" AFFILIATION="PPE-DE">
(PT) Κύριε Πρόεδρε, η Ευρώπη χρειάζεται μια μεγάλη αλλαγή προκειμένου να πάρει στα σοβαρά τα δικαιώματα. Έξυπνες και αποτελεσματικές κυρώσεις πρέπει να συνδεθούν με μια διαρθρωτική και συστημική αντίδραση. " Ευρώπη χρειάζεται μεγαλύτερη ενότητα. Ο μύθος των συνόρων εξακολουθεί να κάνει αισθητή την παρουσία του όταν λαμβάνουμε αποφάσεις, ενώ συνοδεύεται από μετααποικιακές νοσταλγίες και τρέχοντα συμφέροντα. Όμως τα ανθρώπινα δικαιώματα απαιτούν ευρωπαϊκή εξουσία και πιο εντατική και ευρεία συμπερίληψη. Μια νέα Ευρώπη δεν είναι μια Ευρώπη όπου ο καθένας θα αποφασίζει τι θέλει και πώς το θέλει. Μια νέα Ευρώπη είναι ένα ενιαίο σώμα και τα ανθρώπινα δικαιώματα δεν αποτελούν για αυτή μόνο έναν σκοπό, αλλά αυτό καθαυτό το μέσο για την γεωπολιτική της.
<P>
Ο δρόμος είναι απλός: ένα ισχυρό ευρωπαϊκό πολιτικό κέντρο, ένα Ευρωπαϊκό Κοινοβούλιο με ισχύ λήψης αποφάσεων, μοιρασμένη ευθύνη στις διπλωματικές συναλλαγές των κρατών μελών για την υπεράσπιση των ανθρωπίνων δικαιωμάτων, με την Ευρωπαϊκή Επιτροπή να κατευθύνει αυτό το καθήκον, πιο πολιτικές και λιγότερο γραφειοκρατικές αντιπροσωπείες της Ευρωπαϊκής Επιτροπής σε τρίτες χώρες, άσκηση πίεσης στον Παγκόσμιο Οργανισμό Εμπορίου για εξέταση της δημοκρατικής αξιοπρέπειας των μελών του, προαγωγή οργανωτικών δομών όμοιων με εκείνες της Ένωσης, εντατικός διάλογος με την Αφρικανική Ένωση και την ένωση των κρατών της Λατινικής Αμερικής και άλλες περιφερειακές ενώσεις, άσκηση πίεσης για μεταρρύθμιση του Ο"Ε με καίριο ρόλο για την Ευρωπαϊκή Ένωση, δημιουργία μιας εσωτερικής στρατηγικής εναντίον της εξάρτησης που θα επικεντρώνεται σε μια ενιαία ενεργειακή πολιτική και σε μια συνεπή πολιτική άμυνας.
<P>
Κυρίες και κύριοι, χρειαζόμαστε μια πολιτική επανάσταση στον τομέα των ανθρωπίνων δικαιωμάτων.
<SPEAKER ID="235" NAME="Vural Öger" AFFILIATION="PSE">
(DE) Κύριε Πρόεδρε, η συζήτηση που διεξάγεται επί του παρόντος για πιθανές κυρώσεις κατά της Ρωσίας ως αντίδραση στη σύγκρουση του Καυκάσου δείχνει γι' άλλη μια φορά πόσο ανεύθυνος είναι ορισμένες φορές ο χειρισμός των κυρώσεων. Είναι αμφίβολη η νομιμότητά τους ως μέσο γενικευμένης και χωρίς διάκριση χρήσης και είναι ασαφές πότε και πώς είναι τελικά εξασφαλισμένη η αποτελεσματικότητά τους.
<P>
" ορθή αξιολόγηση της αποτελεσματικότητας των κυρώσεων της ΕΕ έχει ιδιαίτερη σημασία. Οι κυρώσεις δεν πρέπει να είναι απατηλές· αντίθετα, πρέπει να είναι στοχοθετημένες. Πολλές φορές, υπεύθυνα είναι κατασταλτικά καθεστώτα. Παρ' όλες τις προσπάθειες παραμένει ανοιχτό το κεντρικό ερώτημα για τα κριτήρια που εφαρμόζονται στην αξιολόγηση. Πότε οδηγούν πραγματικά οι κυρώσεις σε αλλαγή συμπεριφοράς; Αντί να επιβάλλονται ad hoc κυρώσεις, θα προτιμούσα μια κοινοτική στρατηγική που θα κατέληγε σε μια συνεπή και βιώσιμη πολιτική των κυρώσεων. Εδώ θα έπρεπε να υπάρχει συναίνεση για τις βέλτιστες προϋποθέσεις για την εφαρμογή της. Μέχρι στιγμής δεν υπάρχει ακόμα μια αποτελεσματική στρατηγική για τις κυρώσεις.
<P>
Ωστόσο, η παρούσα έκθεση αποτελεί ένα βήμα προς τη σωστή κατεύθυνση. Το Ευρωπαϊκό Κοινοβούλιο είναι σήμερα ο σημαντικότερος φορέας προαγωγής των ανθρωπίνων δικαιωμάτων. Οι κυρώσεις της ΕΕ δεν πρέπει να είναι ένα επιθετικό πολιτικό μέσο, αλλά να υπάρχουν προς το συμφέρον των ανθρώπων. Οι κυρώσεις που τιμωρούν τους πολίτες μιας χώρας είναι αντιπαραγωγικές και δεν πετυχαίνουν τον ουσιαστικό στόχο.
<SPEAKER ID="236" NAME="Ramona Nicole Mănescu" AFFILIATION="ALDE">
(RO) Οι κυρώσεις είναι ένα από τα μέσα που μπορεί να χρησιμοποιήσει η Ένωση για την εφαρμογή της πολιτικής της για τα ανθρώπινα δικαιώματα.
<P>
Εντούτοις, όπως επεσήμανε και η εισηγήτρια, η απουσία μελέτης της Ευρωπαϊκής Ένωσης για τις επιπτώσεις της πολιτικής κυρώσεων καθιστά δύσκολη την αξιολόγηση των συνεπειών και της αποτελεσματικότητας της πολιτικής αυτής επί τόπου και, ως εκ τούτου, δείχνει έλλειψη διαφάνειας, συνοχής, ακόμα και νομιμότητας των κυρώσεων της Κοινότητας.
<P>
Όσο η Ευρωπαϊκή Ένωση δεν μιλά ομόφωνα στην κοινή πολιτική ασφαλείας, είναι πολύ δύσκολο να επιβάλουμε αποτελεσματικές και συστηματικές κοινοτικές κυρώσεις. Είναι λυπηρό το γεγονός ότι η Ένωση και τα κράτη μέλη δεν χρησιμοποίησαν συστηματικά τις κυρώσεις. Γι' αυτό θεωρώ, κύριε Πρόεδρε, ότι για τον σεβασμό των ανθρωπίνων δικαιωμάτων είναι απαραίτητη η δημιουργία μιας συνεκτικής στρατηγικής για την πολιτική κυρώσεων, μιας στρατηγικής που θα λαμβάνει υπόψη τις συμφωνίες και τις ρήτρες που έχουν ήδη υπογραφεί, αποφεύγοντας τα δύο μέτρα και δύο σταθμά και συνεισφέροντας έτσι στην ενίσχυση της αξιοπιστίας της Ένωσης.
<P>
Συγχαίρω την κ. Flautre για την έκθεση αυτή.
<SPEAKER ID="237" NAME="Genowefa Grabowska" AFFILIATION="PSE">
(PL) Κύριε Πρόεδρε, στο διεθνές δίκαιο ισχύει το λατινικό αξίωμα 'par in parem non habet imperium'. Αυτό σημαίνει πως ένα κράτος δεν μπορεί να κρίνει ένα άλλο κράτος ή να του επιβάλει κυρώσεις, αυτό όμως είναι παρελθόν, είναι ιστορία. " διεθνής κοινότητα, με γνώμονα τον κοινό νου και τον ορθολογισμό, έκανε μια τεράστια αλλαγή πορείας. Οι πρωτόγονες κυρώσεις που χρησιμοποιούσαν τα κράτη το ένα εναντίον του άλλου βάσει της αρχής της αντεκδίκησης, ακολουθώντας τη βιβλική αρχή της Παλαιάς Διαθήκης "οφθαλμόν αντί οφθαλμού και οδόντα αντί οδόντος", έχουν αντικατασταθεί από τον εξαίρετο μηχανισμό των συλλογικών και οργανωμένων κυρώσεων όπου υπάρχουν διαδικασίες για να αποφασιστεί ποιος μπορεί να χρησιμοποιήσει τον μηχανισμό αυτόν, πότε και πώς. Χαίρομαι διότι η Ευρωπαϊκή Ένωση επεξεργάζεται έναν ακόμα πιο εκλεπτυσμένο μηχανισμό εφαρμογής των κυρώσεων που συμπεριλαμβάνει τη διαφοροποίηση προκειμένου να λαμβάνεται υπόψη η κατάσταση και το επίπεδο των κατηγοριών.
<P>
Θα ήθελα να δώσω έμφαση σε δύο θέματα. Είμαι υπέρ των συνετών και έξυπνων κυρώσεων που θα εφαρμόζονται με λογικό τρόπο, είμαι όμως κατά των επονομαζόμενων προληπτικών κυρώσεων. Κατά τη γνώμη μου, οι προληπτικές κυρώσεις είναι καταχρηστικές. Δεύτερον, θα ήθελα να απευθύνω έκκληση να δώσουμε μεγαλύτερη προσοχή στην κοινωνία, στους πολίτες μας, ενημερώνοντάς τους ότι οι κυρώσεις δεν είναι μια πρωτόγονη ποινή, αλλά μια φυσική και υγιής αντίδραση σε μια σοβαρή παραβίαση του νόμου και ότι ο σκοπός τους είναι η υπεράσπιση της δημοκρατίας.
<SPEAKER ID="238" NAME="Reinhard Rack" AFFILIATION="PPE-DE">
(DE) Κύριε Πρόεδρε, κυρία Επίτροπε, θα ήθελα να επανέλθω σε ένα θέμα που έθιξαν αρκετοί συνάδελφοι. Οι κυρώσεις δεν θα πρέπει να έχουν λανθασμένους στόχους. Ειδικότερα, δεν θα πρέπει να πλήττουν τους φτωχότερους των φτωχών. Εδώ διαθέτουμε κάτι που είναι εν εξελίξει εδώ και αρκετό καιρό, πρέπει όμως να συνεχίσουμε την πορεία που έχουμε χαράξει. Στο παρελθόν διαπιστώσαμε επανειλημμένα ότι σε διεφθαρμένα καθεστώτα που περιφρονούν τα ανθρώπινα δικαιώματα πολύ συχνά παρουσιάζεται ως δευτερεύον σύμπτωμα να μετατρέπονται κατά κανόνα σε ιδιωτικά κεφάλαια πολύ μεγάλα ποσά δημοσίου χρήματος και μετά να μεταφέρονται κάπου σε θαυμάσιους λογαριασμούς μέχρι να μπορέσει το αντίστοιχο μέλος της κυβέρνησης να πάρει και να απολαύσει τα χρήματα αυτά.
<P>
Το ζητούμενο εδώ είναι να επιδιώξουμε και να επιτύχουμε μια παγκόσμια συνεργασία παρόμοια με την προσέγγιση που υιοθετήσαμε στο Διεθνές Ποινικό Δικαστήριο. " Ευρωπαϊκή Ένωση μπορεί να διαδραματίσει εδώ σημαντικό ρόλο στην εξασφάλιση ότι οι καρποί αυτής της πολιτικής δεν θα φθάσουν εκεί που δεν θέλουμε να φθάσουν.
<SPEAKER ID="239" NAME="Csaba Sándor Tabajdi" AFFILIATION="PSE">
(HU) Κύριε Πρόεδρε, συγχαίρω την κ. Flautre για την εξαίρετη, ισορροπημένη έκθεσή της. Μπορώ να διακρίνω τρεις περιπτώσεις όπου η Ευρωπαϊκή Ένωση εφαρμόζει δύο μέτρα και δύο σταθμά. Αφενός υπάρχουν δύο μέτρα και δύο σταθμά όταν σταθμίζουμε δυο μικρές χώρες, η μία εκ των οποίων μας αντιτίθεται και είναι εχθρική ενώ η άλλη δηλώνει φιλοδυτική και φιλοευρωπαϊκή. Βλέπουμε δύο μέτρα και δύο σταθμά μεταξύ μικρών χωρών και των μεγαλύτερων δυνάμεων Ρωσίας και Κίνας. Αυτό συμβαίνει όταν παίζουν ρόλο οικονομικά συμφέροντα. Υπάρχει και μια τρίτη περίπτωση δύο μέτρων και δύο σταθμών που εγείρει το ζήτημα της αξιοπιστίας μας, καθώς και το εάν η Ευρωπαϊκή Ένωση έχει το δικαίωμα να επικρίνει τρίτες χώρες αναφορικά με τα ανθρώπινα δικαιώματα και τα δικαιώματα των μειονοτήτων όταν υπάρχουν στην Ένωση ορισμένες χώρες όπου αρκετές εκατοντάδες χιλιάδες ανθρώπων δεν έχουν υπηκοότητα, όπως συμβαίνει σε δύο από τις χώρες της Βαλτικής, ή όταν υπάρχει μια ηγετική δύναμη στην Ευρωπαϊκή Ένωση της οποίας το σύνταγμα εξακολουθεί να απορρίπτει την αναγνώριση των περιφερειακών γλωσσών. Σας ευχαριστώ για την προσοχή σας.
<SPEAKER ID="240" NAME="Zsolt László Becsey" AFFILIATION="PPE-DE">
(HU) Κύριε Πρόεδρε, θα ήθελα να συνταχθώ με εκείνους που επέστησαν την προσοχή στα δύο μέτρα και τα δύο σταθμά και στην ασυνέπεια και θα ήθελα να επιστήσω την προσοχή της κ. Flautre στο σημείο 22 της έκθεσης που αφορά την τεκμηρίωση των εκθέσεων για τις χώρες και τη νομιμότητα των κυρώσεων ή μιας πολιτικής κυρώσεων. Τον Σεπτέμβριο του 2004, το Σώμα έλαβε την απόφαση να στείλει διερευνητική αποστολή στη Βοϊβοδίνα, στο βόρειο τμήμα της Σερβίας, πράγμα που δεν είναι μόνο θέμα ανθρωπίνων δικαιωμάτων, αλλά και θέμα αλληλεγγύης εφόσον εκεί ζουν πάρα πολλοί Ούγγροι, αλλά και Ρουμάνοι και Γερμανοί που κατέληξαν εκεί εξαιτίας των κρίσεων της ιστορίας. Εξετάσαμε τη σοβαρή κατάσταση που επικρατεί εκεί ως προς τα ανθρώπινα δικαιώματα. Και αυτή η απόφαση έλεγε πως η Υποεπιτροπή Ανθρωπίνων Δικαιωμάτων θα την εξέταζε. Αυτό δεν έχει γίνει μολονότι έχουν περάσει τριάμισι χρόνια. Για τον λόγο αυτόν ζητώ να εξετάσει η υποεπιτροπή αυτή τη σοβαρή κατάσταση σύμφωνα με την απόφαση αυτή, γιατί μόνο τότε θα μπορέσει το Κοινοβούλιο να επιστήσει την προσοχή του Συμβουλίου και της Επιτροπής στην κατάσταση που επικρατεί και να αναλάβει ρόλο στην πολιτική κυρώσεων.
<SPEAKER ID="241" NAME="Jean-Pierre Jouyet">
Προεδρεύων του Συμβουλίου. - (FR) Κύριε Πρόεδρε, κυρίες και κύριοι, θα ήθελα να αρχίσω απαντώντας στην κ. Flautre, καθώς και στον κ. Romeva I Rueda και σε εκείνους που αναφέρθηκαν στην ανάγκη ενός απολογισμού, μιας εκτίμησης και αξιολογήσεων των επιπτώσεων. Αυτό μου φαίνεται πραγματικά πολύ σημαντικό και το Συμβούλιο συμμερίζεται το μέλημα του Κοινοβουλίου να είναι δυνατή η λήψη αυτών των αποφάσεων για τις κυρώσεις και η επικαιροποίησή τους βάσει της καλύτερης δυνατής ενημέρωσης. Τα υπάρχοντα μέτρα επαναξιολογούνται τακτικά επί τη βάσει εκτιμήσεων επιπτώσεων και το Συμβούλιο βασίζει όσο το δυνατόν πιο συχνά τις αποφάσεις του σε αναφορές των αρχηγών αποστολών στην εκάστοτε χώρα, που είναι οι πιο κατάλληλοι για να κρίνουν την αποτελεσματικότητά τους.
<P>
Το Συμβούλιο έχει επίσης αναπτύξει σημαντικά τις διαβουλεύσεις του με τοπικές και διεθνείς μη κυβερνητικές οργανώσεις και σήμερα το Κοινοβούλιο έδειξε ότι θα διαδραματίσει πολύ σημαντικό ρόλο στην αξιολόγηση αυτή.
<P>
Είναι όμως επίσης αλήθεια ότι οι κυρώσεις είναι ένα μέσον που πρέπει να διατηρήσει την πολιτική του φύση. Από πλευράς μεθοδολογίας χρειαζόμαστε μια στρατηγική, όμως δεν μπορούμε ούτε να περιχαρακωθούμε μέσα σε αυτήν ούτε να δώσουμε στη διαδικασία χαρακτήρα αυτοματισμού -αυτό θέλω να το πω εδώ όσο πιο καθαρά και υπεύθυνα γίνεται- και, ως εκ τούτου, πάντα θα υπάρχουν διαφορές στις αξιολογήσεις μας. Θέλω επίσης να απαντήσω στην κ. Κοππά που η αγόρευσή της ήταν πολύ εξεζητημένη, πως οι κυρώσεις παραμένουν ένα πολιτικό μέσον. Δεν είναι το μόνο μέσον για την προαγωγή των ανθρωπίνων δικαιωμάτων. Υπάρχουν δύο άλλα μέσα που στιγματίζουν λιγότερο τις χώρες στις οποίες απευθύνονται, αλλά είναι και αυτά μέσα προαγωγής των ανθρωπίνων δικαιωμάτων. Πρόκειται για τους όρους που προβλέπονται στην πολιτική διεύρυνσης της διαδικασίας σταθεροποίησης και σύνδεσης με τα Βαλκάνια και την πολιτική γειτονίας και για τις υποχρεωτικές ρήτρες ανθρωπίνων δικαιωμάτων που περιλαμβάνονται σε όλες τις συμφωνίες της Ευρωπαϊκής Ένωσης με τρίτες χώρες ή ομάδες χωρών, η παραβίαση των οποίων μπορεί να οδηγήσει σε προσωρινή αναστολή των συμφωνιών αυτών.
<P>
Θα ήθελα να βεβαιώσω την κ. Κοππά ότι δεν υπάρχει εμπάργκο φαρμακευτικών προϊόντων, αλλά ένα σύστημα ελέγχου όπου αυτά τα προϊόντα έχουν διττή χρήση και, ως εκ τούτου, υπάγονται στο καθεστώς της μη διάδοσης. Το Συμβούλιο συμμερίζεται την άποψη πολλών ότι οι κυρώσεις πρέπει να παραμείνουν στοχοθετημένες και δεν πρέπει να πλήττουν τους πολίτες.
<P>
Ο κ. Cappato και ο κ. Gawronski έθιξαν επίσης ένα σημαντικό ζήτημα και διάφοροι ομιλητές επανήλθαν στο θέμα των βλαβών στο περιβάλλον. Μέχρι στιγμής οι βλάβες στο περιβάλλον δεν συμπεριλαμβάνονται στους στόχους της κοινής εξωτερικής πολιτικής και πολιτικής ασφαλείας, επομένως είναι αλήθεια ότι από αυτήν την άποψη δεν λαμβάνονται υπόψη και πρέπει να εξετάσουμε εάν θα συμπεριλάβουμε τις βλάβες στο περιβάλλον όταν συνιστούν απειλή είτε για τη διεθνή ασφάλεια είτε για τα δικαιώματα των ανθρώπων, τα ανθρώπινα δικαιώματα. Αυτή είναι μια συζήτηση που πρέπει να ξεκινήσουμε. Επίσης θα ήθελα να πω στον κ. Cappato πως στις περιπτώσεις που αναφέρθηκαν έχουν ήδη χρησιμοποιηθεί από την Ευρωπαϊκή Ένωση ενεργειακές κυρώσεις, και μάλιστα σε πολλές και διάφορες περιπτώσεις.
<P>
Ήθελα απλά να επανέλθω σε ορισμένες περιπτώσεις που ανέφεραν αρκετοί από εσάς - πρόκειται ασφαλώς για πρόσφατα γεγονότα. Όσον αφορά τον πόλεμο μεταξύ Ρωσίας και Γεωργίας θα ήθελα να πω ξεκάθαρα εδώ ότι οι κυρώσεις δεν μπορούν να επιτύχουν τον στόχο τους αν η συνέπεια είναι η διακοπή κάθε επαφής με την εκάστοτε χώρα, εν προκειμένω με τη Ρωσία. Τέλος, πρέπει επίσης να εξετάσουμε αν η επιβολή κυρώσεων στην περίπτωση αυτή θα ήταν προς το συμφέρον της Γεωργίας. Σας ζητώ να το σκεφτείτε όλοι αυτό.
<P>
Θα επανέλθω και σε αυτά που ειπώθηκαν για τη διαδικασία καθορισμού δεικτών αναφοράς στην οποία αναφέρθηκε η κ. Saks. Πρόκειται για ένα πολύ σημαντικό θέμα, ιδίως όσον αφορά το Ουζμπεκιστάν· ήμουν πράγματι εκεί για μια διάσκεψη για την Κεντρική Ασία και την εκεί παρουσία της Ευρωπαϊκής Ένωσης. Όταν ήμουν εκεί, συνάντησα και την κ. Tadjibaeva, μια πολιτική κρατούμενη που τώρα απελευθερώθηκε. Ελπίζουμε ότι η υγεία της θα βελτιωθεί και θα έχει τη σωστή περίθαλψη, όμως μου δόθηκε επίσης η ευκαιρία να διαπιστώσω ότι μια καλή πολιτική θέσπισης δεικτών αναφοράς σημαίνει πως μπορεί να σημειωθεί πρόοδος και οι αρχές δεσμεύτηκαν να εκπληρώσουν πληρέστερα τα κριτήρια που έχει καθορίσει η Ευρωπαϊκή Ένωση. Όταν γίνει αυτό, θα επανέλθουμε στη χώρα αυτή τον Οκτώβριο.
<P>
Όσον αφορά την Κούβα και όσους αναφέρθηκαν σε αυτήν, θα ήθελα να σας υπενθυμίσω ότι οι κυρώσεις κατά της Κούβας ήρθησαν τον Ιούνιο του 2008, πράγμα που δεν μας εμποδίζει να παρακολουθούμε αυστηρά τις εξελίξεις ως προς τα ανθρώπινα δικαιώματα στη χώρα.
<P>
Αυτές είναι οι διευκρινίσεις που ήθελα να κάνω στο τέλος αυτής της εξαιρετικά διεξοδικής και πλούσιας συζήτησης, η οποία καταδεικνύει την ανάγκη συμμετοχής του Κοινοβουλίου.
<SPEAKER ID="242" NAME="Benita Ferrero-Waldner">
Μέλος της Επιτροπής. - (EN) Κύριε Πρόεδρε, θεωρώ ότι ήταν μια πολύ χρήσιμη συζήτηση που έδωσε έμφαση σε μια σειρά πολύ σημαντικών θεμάτων, τα οποία πρέπει να εξετάζουμε όταν επιλέγουμε την επιβολή κυρώσεων, γιατί οι κυρώσεις είναι μόνο ένα από τα μέσα της εξωτερικής μας πολιτικής. Πρέπει να τις εφαρμόζουμε πάντα μετά από προσεκτική συνολική εξέταση σε συνάρτηση με όλα τα άλλα μέσα, συμπεριλαμβανομένου του αναπτυξιακού έργου ή των πολιτικών και οικονομικών μεταρρυθμίσεων σε τρίτες χώρες. Με όλα αυτά τα εργαλεία θέλουμε να επιτύχουμε ένα πράγμα: τη διατήρηση και την προαγωγή των ανθρωπίνων δικαιωμάτων.
<P>
" έκθεση της κ. Flautre δείχνει καθαρά ότι πρέπει να επεξεργαστούμε περισσότερο το μέσον αυτό και να εξασφαλίσουμε ότι το σύστημα κυρώσεών μας είναι απόλυτα σύμφωνο με το διεθνές δίκαιο και δεν προσβάλλει θεμελιώδη ανθρώπινα δικαιώματα που όλοι σεβόμαστε. Πιστεύω ότι τα δικαστήριά μας συνεισφέρουν σημαντικά -όπως έκανε σήμερα το Ευρωπαϊκό Δικαστήριο- στην ανάπτυξη του συστήματος κυρώσεών μας διασφαλίζοντας ταυτόχρονα θεμελιώδεις αρχές όπως το κράτος δικαίου και οι διαδικαστικές εγγυήσεις. Επαναλαμβάνω ότι πρέπει να προαγάγουμε τα ανθρώπινα δικαιώματα και να προφυλάξουμε τον ευρύτερο πληθυσμό, όχι να τον τιμωρούμε, είτε οικονομικά είτε με άλλον τρόπο.
<P>
Αυτό είναι πολύ σημαντικό. Επαναλαμβάνω, ως εκ τούτου, ότι πρέπει να κατευθύνουμε τις κυρώσεις στους υπευθύνους για παραβιάσεις ανθρωπίνων δικαιωμάτων και, όπως είπε ο κ. Rack, να επιλέγουμε π.χ. το πάγωμα λογαριασμών και την απαγόρευση χορήγησης θεώρησης για να στερήσουμε κάθε θετική δυνατότητα από αυτούς τους ηγέτες ή τους υπευθύνους για παραβιάσεις ανθρωπίνων δικαιωμάτων.
<P>
Ορισμένοι ομιλητές, και μάλιστα και η ίδια η κ. Flautre, ζήτησαν επίσης μια σωστή αξιολόγηση των κυρώσεων της ΕΕ και πρότειναν την ανάπτυξη μιας συγκεκριμένης μεθοδολογίας. Θεωρώ ότι ο Jean-Pierre Jouyet αναφέρθηκε ήδη εν συντομία στο έργο που έχει γίνει σχετικά με αυτό στο Συμβούλιο, το οποίο θα ήθελα να υποστηρίξω, ειδικότερα δε θεωρώ ότι πρέπει να βελτιώσουμε κάπως την εκ των προτέρων αξιολόγηση πριν από την επιβολή κυρώσεων. Εδώ μπορώ επίσης να προτείνω και πάλι τις υπηρεσίες των αντιπροσωπειών μας γιατί αυτές βρίσκονται επί τόπου και γνωρίζουν πάρα πολύ καλά τι συμβαίνει. Ασφαλώς, πολύ χρήσιμες είναι εδώ και οι συνεισφορές της κοινωνίας των πολιτών και των οργανώσεων για τα ανθρώπινα δικαιώματα.
<P>
Όσον αφορά τη συνοχή θα ήθελα να πω ότι οι κυρώσεις είναι ένα σημαντικό εργαλείο, πρέπει όμως να συμπληρώνονται από μια ενεργητική προσέγγιση στο πλαίσιο του αναπτυξιακού μας έργου: ενίσχυση οργανισμών για τα ανθρώπινα δικαιώματα, πολιτική μεταρρύθμιση, προαγωγή της κοινωνίας των πολιτών. " Βιρμανία/Μιανμάρ είναι ένα καλό παράδειγμα γι' αυτό. Εκεί υπάρχουν κυρώσεις ενώ ταυτόχρονα διατηρείται ανοιχτή η δυνατότητα συνεργασίας με τις ΜΚΟ και τις οργανώσεις για τα ανθρώπινα δικαιώματα. Θεωρώ ότι αυτός είναι ένας σημαντικός τρόπος για να προχωρήσουμε.
<SPEAKER ID="243" NAME="Hélène Flautre">
εισηγήτρια. - (FR) Κύριε Πρόεδρε, χαίρομαι διότι έγινε η συζήτηση αυτή και χαίρομαι για όσα είπατε εσείς, ο Προεδρεύων του Συμβουλίου και η Επιτροπή.
<P>
Πιστεύω ότι μέσα από τη συζήτηση αυτή αναδύεται κάτι σαν μια κοινή φιλοσοφία. Άκουσα πολλά αιτήματα για μια πιο συνεπή πολιτική, για μια πιο αξιόπιστη πολιτική, που θα αποφεύγει τα δύο μέτρα και δύο σταθμά, και μου φαίνεται πως αυτά είναι τα θέματα για τα οποία πρέπει να συνεχίσουμε να εργαζόμαστε. Έμαθα πολλά συντάσσοντας αυτήν την έκθεση, μέσα από συζητήσεις με διάφορους ανθρώπους. Πιστεύω πραγματικά ότι απομένουν ακόμα πολλά που πρέπει να κάνουμε και ότι βάση αυτής της μελλοντικής εργασίας θα είναι και πρέπει να είναι μια ευρεία και εξαντλητική αξιολόγηση της τρέχουσας πολιτικής κυρώσεων, επειδή όταν τίθεται αυτό το θέμα -πράγμα που βλέπουμε σήμερα σχετικά με τη Ρωσία- πάντα τα πνεύματα εξάπτονται και κινητοποιούνται άμεσα τα μέσα ενημέρωσης. Επομένως, χρειαζόμαστε μια πολύ σταθερή φιλοσοφία και πρέπει πραγματικά να συμβαδίζουμε και να συμφωνούμε ως προς τις διαδικασίες και την πολιτική μας.
<P>
Επανέρχομαι στο θέμα του δικτύου εμπειρογνωμόνων. Πιστεύω ότι αυτό δεν θα το κάνουμε για να χρησιμοποιήσουμε τεχνική εμπειρογνωμοσύνη σε αντικατάσταση ευαίσθητων πολιτικών αποφάσεων, αλλά για να εξασφαλίσουμε ότι οι ευαίσθητες πολιτικές αποφάσεις θα βασίζονται όσο το δυνατόν περισσότερο σε αντικειμενική πληροφόρηση. Όταν ασχολείται κανείς με την πολιτική των κυρώσεων, πρέπει να το καταλαβαίνει αυτό και να εφαρμόζει αυτά που πολλοί από εσάς αποκάλεσαν "απόλυτα αντικειμενικά κριτήρια", τα οποία επιτρέπουν τη μέτρηση της πραγματικής αποτελεσματικότητας των κυρώσεων.
<P>
Πιστεύω ότι σημειώνουμε πραγματικά συγκεκριμένη πρόοδο. Υπάρχουν ακόμα μερικά σημεία που πρέπει να διευκρινιστούν -αυτό ασφαλώς το καταλάβατε όλοι από διάφορες αγορεύσεις- και αυτά τα σημεία ήταν ο λόγος για την αποχή μου στην Επιτροπή Εξωτερικών Υποθέσεων. Κυρίες και κύριοι, θεωρώ ότι δεν μπορούμε να αγνοούμε τις απαιτήσεις για τον πλήρη σεβασμό των ανθρωπίνων δικαιωμάτων και του διεθνούς δικαίου όταν συντάσσουμε μαύρες λίστες, όταν εγγράφουμε σε αυτές ονόματα ανθρώπων ή τα διαγράφουμε. " απόφαση του Ευρωπαϊκού Δικαστηρίου που μόλις αναφέρατε, κύριε Jouyet, μας ενθαρρύνει πλήρως να ακολουθήσουμε αυτήν την κατεύθυνση.
<P>
Κυρίες και κύριοι, σας καλώ να εγκρίνετε όχι μια τέλεια, αλλά μια πολύ καλή έκθεση για την οποία μπορούμε να είμαστε υπερήφανοι και η οποία θα αποτελέσει ένα καλό εργαλείο για την εργασία μας.
<SPEAKER ID="244" NAME="Πρόεδρος">
" συζήτηση έληξε.
<P>
" ψηφοφορία θα διεξαχθεί την Πέμπτη, 4 Σεπτεμβρίου 2008.
<P>
Γραπτές δηλώσεις (άρθρο 142 του Κανονισμού)
<SPEAKER ID="245" NAME="Desislav Chukolov  " AFFILIATION="NI">
γραπτώς. - (BG) Κύριε Pöttering, κυρία Flautre, οι περισσότεροι από εσάς βρεθήκατε στην αντιπολίτευση κάποια στιγμή της πολιτικής σταδιοδρομίας σας. " εμπειρία αυτή σας είναι γνωστή - η αναγκαστική υποκρισία ότι δεν υπάρχετε ενώ τους καταγγέλλετε για τις κλοπές και τις [ανέντιμες] συναλλαγές τους. Στη Βουλγαρία πάντως σήμερα κατέχουν την εξουσία επίγονοι τρομοκρατών και ακραίων φασιστών.
<P>
Τέτοια είναι τα τρία κόμματα που αποτελούν τον συνασπισμό στη Βουλγαρία: άθεοι που βομβάρδισαν εκκλησίες για να εντυπωσιάσουν στην Κομμουνιστική Διεθνή, όπως το βουλγαρικό σοσιαλιστικό κόμμα (BSP)· ένα κόμμα που συγκροτήθηκε γύρω από τον διάδοχο του Boris III ο οποίος ενέπλεξε τη Βουλγαρία στον Δεύτερο Παγκόσμιο Πόλεμο και δεν παρέλειψε να ασπαστεί τον Χίτλερ -αυτοί είναι οι κλέφτες της εθνικής κίνησης Simeon II (SNM)- και τέλος, το αντισυνταγματικό μουσουλμανικό κόμμα Κίνηση για τα Δικαιώματα και τις Ελευθερίες (MRF) που απαρτίζεται από τρομοκράτες οι οποίοι ανατίναξαν σιδηροδρομικά βαγόνια με μητέρες με παιδιά πριν από ακριβώς είκοσι χρόνια.
<P>
Στις 30 Ιουλίου 2008 οι αξιωματούχοι αυτοί χτύπησαν τον συνάδελφό μου Dimitar Stoyanov. " ιατρική εξέταση διαπίστωσε 34 τραύματα που προξένησαν οι δολοφόνοι με τις στολές αστυνομικών.
<P>
Στο πλαίσιο της αποτελεσματικής κοινοτικής πολιτικής για την εφαρμογή κυρώσεων σε περιπτώσεις σοβαρής παραβίασης των ανθρωπίνων δικαιωμάτων, για την οποία μιλάτε στην έκθεσή σας, εμμένω να τοποθετηθεί το Κοινοβούλιο και όλα τα μέλη του όσον αφορά αυτό το περιστατικό που αποτελεί ντροπή για όλους μας και να καταδικάσει δριμύτατα τη μαφία που κυβερνά τη χώρα μου.
<SPEAKER ID="246" NAME="Urszula Gacek  " AFFILIATION="PPE-DE">
γραπτώς. - (EN) Το σύστημα της ποινικής δικαιοσύνης έχει σκοπό την τιμωρία, την πρόληψη και την αναμόρφωση των εγκληματιών. Παρόμοιο σκοπό έχουν σε γενικές γραμμές και οι κυρώσεις. Τα συστήματα ποινικής δικαιοσύνης μας μπορούν να τιμωρούν, ωστόσο είναι αμφισβητήσιμο κατά πόσον επιτυγχάνουν ως προς την πρόληψη και την αναμόρφωση. Παρόμοια, πολλές φορές οι κυρώσεις έχουν περιορισμένη επίδραση στην πρόληψη και την αναμόρφωση εθνών που παραβιάζουν το διεθνές δίκαιο και τα ανθρώπινα δικαιώματα.
<P>
Έρευνες που βασίστηκαν στην αποτελεσματικότητα περισσοτέρων από 100 περιπτώσεων οικονομικών κυρώσεων από τον Πρώτο Παγκόσμιο Πόλεμο κι εξής έδειξαν ότι οι κυρώσεις είναι πιθανότερο να είναι αποτελεσματικές εάν: η αλλαγή που ζητάμε είναι περιορισμένη· μεγάλα και δυνατά έθνη ή ομάδες εθνών ενεργούν κατά ενός λιγότερο ισχυρού έθνους· το έθνος στόχος εξαρτάται πραγματικά από το εμπόριο με τα έθνη που επιβάλλουν τις κυρώσεις· οι κυρώσεις επιβάλλονται γρήγορα και η ζημία γι' αυτόν που τις επιβάλλει είναι περιορισμένη.
<P>
Όταν η ΕΕ επιβάλλει κυρώσεις, αυτές πρέπει να είναι ακριβείς και σωστά στοχοθετημένες. Στα μέτρα που πρέπει να εξεταστούν συγκαταλέγονται: η δέσμευση των οικονομικών πόρων, η απαγόρευση συναλλαγών, οι περιορισμοί των επενδύσεων, περιορισμοί εμπορίου συγκεκριμένων αγαθών, περιορισμοί ως προς τα ταξίδια, διπλωματικά εμπόδια και περιορισμοί στον τομέα του πολιτισμού και του αθλητισμού.
<P>
Είναι ζωτικής σημασίας να αναθεωρήσει η ΕΕ την πολιτική της για τις κυρώσεις, με στόχο όχι μόνο να επιτύχει τις επιθυμητές αλλαγές των υπολόγων εθνών, αλλά και να εξασφαλίσει τη δική της αξιοπιστία.
<SPEAKER ID="247" NAME="Bruno Gollnisch  " AFFILIATION="NI">
γραπτώς. - (FR) Το Ευρωπαϊκό Κοινοβούλιο, προσποιούμενο ότι είναι ο Ο"Ε, ισχυρίζεται ότι θεσπίζει την κυριαρχία των ανθρωπίνων δικαιωμάτων σε ολόκληρο τον κόσμο. Θα ήταν καλύτερο να φρόντιζε τα του οίκου του.
<P>
Στη Γαλλία, το Βέλγιο, τη Γερμανία και την Αυστρία χιλιάδες πολίτες, συμπεριλαμβανομένων ακαδημαϊκών, πολιτειολόγων και αντιπροσώπων εκλεγμένων από τους συμπατριώτες τους, δικάζονται, καταδικάζονται, καταστρέφονται, απολύονται, φυλακίζονται και κατηγορούνται για ρατσισμό επειδή επικρίνουν τη μετανάστευση, κατηγορούνται για ξενοφοβία επειδή υπερασπίζονται τη νόμιμη εθνική προτίμηση, κατηγορούνται για ρεβιζιονισμό επειδή επικρίνουν τις "επίσημες" αλλά μεταβαλλόμενες αλήθειες της σύγχρονης ιστορίας, κατηγορούνται για ομοφοβία επειδή εκφράζουν μια εύλογη προτίμηση για τις φυσικές οικογένειες που είναι οι μόνες που μπορούν να μεταδώσουν τη ζωή.
<P>
Αυτή η πολιτική και δικαστική δίωξη φθάνει μέχρι και τους δικηγόρους. Στη Γερμανία, η Sylvia Stolz συνελήφθη επειδή υπερασπίστηκε τις απόψεις του πελάτη της στο δικαστήριο. Στη Γαλλία, το συμβούλιο του δικηγορικού συλλόγου του Παρισιού απαξίωσε τον εαυτό του αρνούμενο στον συνταξιούχο δικηγόρο Eric Delcroix την ιδιότητα του επιτίμου μέλους αντί να τον υπερασπιστεί.
<P>
Δικαστές όπως ο Estoup στις Βερσαλλίες, ο Schir στη Λυών και ο Cotte στο Παρίσι ανταγωνίζονται για να πετύχουν την ευρεία εφαρμογή αυτών των αυθαίρετων νόμων περιφρονώντας κάθε αρχή προστασίας της ελευθερίας. Το κυριότερο όμως είναι ότι ορισμένοι από τους υπευθύνους για αυτή τη νομοθεσία που δολοφονεί την ελευθερία βρίσκονται εδώ στο Σώμα. Σε αυτούς θα πρέπει να απευθύνεται πρωτίστως η αγανάκτησή μας.
<SPEAKER ID="248" NAME="Tunne Kelam  " AFFILIATION="PPE-DE">
γραπτώς. - (EN) " Ευρωπαϊκή Ένωση βασίζεται σε αξίες όπως η δημοκρατία και ο σεβασμός των ανθρωπίνων δικαιωμάτων. " προστασία και η υπεράσπισή τους είναι ο πυρήνας κάθε πολιτικής της Ευρωπαϊκής Ένωσης.
<P>
Τα ανθρώπινα δικαιώματα έχουν ενσωματωθεί στην εξωτερική πολιτική της ΕΕ. Ωστόσο, πάρα πολλές φορές η ΕΕ δεν μιλά ομόφωνα και δεν μπορεί να αντιδράσει γρήγορα και αποτελεσματικά σε μαζικές παραβιάσεις των ανθρωπίνων δικαιωμάτων.
<P>
Οι κυρώσεις είναι μέρος της πολιτικής για τα ανθρώπινα δικαιώματα, αλλά δεν εφαρμόζονται παντού με τον ίδιο τρόπο. " ΕΕ δεν πρέπει να κάνει τα στραβά μάτια και να κάνει εξαιρέσεις για μεγάλες χώρες όπως η Ρωσία και η Κίνα, καθώς αυτό ισοδυναμεί στην πραγματικότητα με ανταλλαγή των ανθρώπινων δικαιωμάτων με οικονομικά οφέλη.
<P>
Οι οικονομικές σχέσεις με τρίτες χώρες πρέπει να εξετάζονται προσεκτικά σε περιπτώσεις συνεχιζόμενων παραβιάσεων των ανθρωπίνων δικαιωμάτων που πρέπει να αντιμετωπίζονται με κυρώσεις και με το πάγωμα περαιτέρω διαπραγματεύσεων.
<P>
Ως εκ τούτου, καλώ μετ' επιτάσεως την Επιτροπή και το Συμβούλιο να αντιδράσουν με αποφασιστικότητα, ενότητα και δύναμη. Ακόμα, ζητώ από την ΕΕ να εφαρμόζει με ισότητα την πολιτική των ανθρωπίνων δικαιωμάτων και να επιβάλλει κυρώσεις σε κάθε χώρα όπου σημειώνονται αποδεδειγμένες μαζικές παραβιάσεις των ανθρωπίνων δικαιωμάτων.
<SPEAKER ID="987" NAME="Eija-Riitta Korhola  " AFFILIATION="PPE-DE">
γραπτώς. - (FI) Κύριε Πρόεδρε, θέλω να ευχαριστήσω την εισηγήτρια κ. Flautre για την ισορροπημένη και αξιόλογη έκθεσή της, της οποίας η εμμονή στην επαναξιολόγηση των κυρώσεων της ΕΕ και την έρευνα ως μέρος της ευρύτερης πολιτικής της ΕΕ για τα ανθρώπινα δικαιώματα είναι πολύ σωστή. Όσο δεν διαθέτουμε πληροφορίες βασισμένες σε ευρείας κλίμακας έρευνα, η συζήτηση για το εάν οι κυρώσεις είναι αποτελεσματικές ή όχι θα παραμείνει άκαρπη.
<P>
Οι κυρώσεις μπορούν να αποδειχθούν σημαντικές στην πολιτική των ανθρωπίνων δικαιωμάτων με δύο αλληλοσυμπληρούμενους τρόπους. Αφενός, αποτελούν ένα ηθικό μήνυμα από την ευρωπαϊκή κοινότητα αξιών και, ως εκ τούτου, ένα πολύτιμο μήνυμα. Αφετέρου, μπορούν να έχουν απτή επίδραση στην ανάπτυξη του κράτους στόχου. Και οι δύο αυτές πτυχές ήταν οπωσδήποτε σημαντικές σε περιπτώσεις όπου επιτεύχθηκαν πραγματικά μόνιμα αποτελέσματα, όπως για παράδειγμα στην κατάργηση της πολιτικής απαρτχάιντ της Νότιας Αφρικής.
<P>
Ωστόσο, είναι μάλλον προφανές ότι οι κυρώσεις δεν αρκούν για να επιτευχθούν τέτοια αποτελέσματα. Για να αλλάξει μόνιμα η κατάσταση των ανθρωπίνων δικαιωμάτων και η πολιτική κατάσταση μιας χώρας απαιτούνται συντονισμός και ευρεία χρήση των μέσων της πολιτικής των ανθρωπίνων δικαιωμάτων. Το Κοινοβούλιο έχει ήδη τονίσει πόσο σημαντικό είναι να έχουμε μια πιο αποτελεσματική συνέλευση για την πολιτική των ανθρωπίνων δικαιωμάτων.
<P>
Προκειμένου να αποφευχθούν οι ανθρωπιστικές καταστροφές θα πρέπει να διερευνήσουμε τη δυνατότητα πιο εστιασμένων κυρώσεων που θα έχουν συγκεκριμένα ως στόχο τους ηγέτες μιας χώρας και τις ομάδες που παραβιάζουν τα ανθρώπινα δικαιώματα. Ειδικότερα, πρέπει να είμαστε επιφυλακτικοί όσον αφορά το είδος των μέτρων που παραλύουν και καταστρέφουν τις δυνατότητες ανάπτυξης των μικρών και μεσαίων επιχειρήσεων.
<P>
Το δικό μου ερώτημα εδώ είναι ποια κριτήρια πρέπει να χρησιμοποιούνται κατά την επιβολή κυρώσεων. Είναι λυπηρό ότι πάρα πολύ συχνά μπορεί κανείς να διακρίνει πίσω από την αξιολόγηση των κυρώσεων μια ανησυχία για το κατά πόσον είναι οι κατάλληλες, η οποία απορρέει από τα εμπορικά συμφέροντα της Ένωσης.

<CHAPTER ID="005-01">
1. Κοινοτικές στατιστικές για τη μετανάστευση και τη διεθνή προστασία (ψηφοφορία) 
<P>
- Πριν από την ψηφοφορία:
<SPEAKER ID="096" NAME="Ewa Klamt " AFFILIATION="PPE-DE">
εισηγήτρια. - (DE) Κύριε Πρόεδρε, κυρίες και κύριοι, το Ευρωπαϊκό Κοινοβούλιο συζητά από το 1999 για νομοθετικές προτάσεις σχετικά με το θέμα της μετανάστευσης χωρίς να υπάρχει μια βάση αριθμητικών στοιχείων για τη λήψη απόφασης. Το πεδίο εφαρμογής της πολιτικής για τη μετανάστευση έχει διευρυνθεί σημαντικά και γι' αυτό χρειαζόμαστε περισσότερες και καλύτερες πληροφορίες για να μπορούμε να σχεδιάζουμε, να εφαρμόζουμε, να αξιολογούμε και να παρακολουθούμε αποτελεσματικά τα πολιτικά μέτρα. " Επιτροπή υπό τον κ. Frattini ανταποκρίθηκε στο αίτημα του Ευρωπαϊκού Κοινοβουλίου και παρουσίασε πρόταση κανονισμού για τη στατιστική παρακολούθηση των μεταναστευτικών ρευμάτων. Αυτό είναι απαραίτητο, γιατί με τη μέχρι τώρα προαιρετική βάση τα κράτη μέλη δεν διαβίβαζαν ή διαβίβαζαν μόνο μερικώς στατιστικά στοιχεία.
<P>
Επιπροσθέτως, τα στοιχεία συγκεντρώνονται με διαφορετικούς τρόπους και έτσι, μέχρι τώρα, δεν ήταν συγκρίσιμα. Με τον παρόντα κανονισμό δεσμεύονται τα κράτη μέλη να διαβιβάζουν οπωσδήποτε τα απαιτούμενα αριθμητικά στοιχεία. Επίσης, επιτυγχάνεται εναρμόνιση, προκειμένου να είναι τα στοιχεία αυτά συγκρίσιμα. " προσέγγιση απόψεων στο Συμβούλιο ήταν σχετικά δύσκολη, ενώ στο Ευρωπαϊκό Κοινοβούλιο όλοι ήταν καταρχήν σύμφωνοι ότι ο κανονισμός είναι αναγκαίος.
<P>
Εξαιτίας της μεγάλης συμφωνίας όλων των Ομάδων κατέστη δυνατό να επιβληθεί η θέση του Κοινοβουλίου και στη διαδικασία της επιτροπολογίας. " εξαίρετη συνεργασία με όλους τους σκιώδεις εισηγητές, τους οποίους θα ήθελα να ευχαριστήσω θερμά, συνεισέφερε σημαντικά στο να επιτύχουμε την ικανοποιητική ολοκλήρωση του σημαντικού αυτού φακέλου. Θα ήθελα να εκφράσω και πάλι τις ευχαριστίες μου για αυτό.
<SPEAKER ID="097" NAME="Geoffrey Van Orden" AFFILIATION="PPE-DE">
(EN) Κύριε Πρόεδρε, ζητώ συγγνώμη από το Σώμα. Θέλω να επιστήσω την προσοχή των συναδέλφων στην τραγική κατάσταση που επικρατεί στη Ζιμπάμπουε. Παρακολουθούμε με φρίκη και ανείπωτη απογοήτευση την αγριότητα με την οποία αντιμετωπίζεται στη χώρα του Mugabe μια ειρηνική συνάθροιση ατόμων. Πληροφορούμαι ότι ο ηγέτης της αντιπολίτευσης, Morgan Tsvangirai, έχει απελευθερωθεί από τη φυλακή, όμως έχει υποστεί κατάγματα στο κρανίο. " Grace Kwinjeh, εκπρόσωπος της αντιπολίτευσης στις Βρυξέλες, έχασε μέρος του αυτιού της, το οποίο της έκοψαν ενόσω τελούσε υπό κράτηση.
<P>
Γνωρίζω ότι η Προεδρία του Συμβουλίου καταδίκασε τα γεγονότα· δεν μπορούμε, όμως, να αναλάβουμε πιο συγκεκριμένη δράση; Ειδικότερα, καλώ την Προεδρία να ασκήσει την επιρροή της προκειμένου να πείσει την κυβέρνηση της Νοτίου Αφρικής και τις υπόλοιπες κυβερνήσεις των χωρών της Αναπτυξιακής Κοινότητας Μεσημβρινής Αφρικής να φανούν περισσότερο συνεπείς με τις αρχές τους και να αναλάβουν δράση για τη μεταβολή προς το καλύτερο της κατάστασης στη Ζιμπάμπουε. Δεν αρκεί να οικτίρουμε φραστικά την κατάσταση.
<P>
(Χειροκροτήματα)
<SPEAKER ID="098" NAME="Πρόεδρος">
Ευχαριστούμε πολύ, κύριε Van Orden, σημειώνουμε τις παρατηρήσεις σας.

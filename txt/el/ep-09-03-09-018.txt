<CHAPTER ID="018">
Καταστατικό της ευρωπαϊκής ιδιωτικής εταιρείας - Διασυνοριακή μεταφορά της καταστατικής έδρας των εταιρειών - Small Business Act - Συμμετοχή των εργαζομένων σε εταιρείες με ευρωπαϊκό καταστατικό (συζήτηση) 
<SPEAKER ID="112" NAME="Πρόεδρος">
Το επόμενο στοιχείο είναι η κοινή συζήτηση για:
<P>
την έκθεση του κυρίου Lehne, εκ μέρους της Επιτροπής Νομικών Θεμάτων, σχετικά με την πρόταση κανονισμού του Συμβουλίου περί του καταστατικού της ευρωπαϊκής ιδιωτικής εταιρίας - C6-0283/2008 -.
<P>
την έκθεση του κυρίου Lehne, εκ μέρους της Επιτροπής Νομικών Θεμάτων, που περιέχει συστάσεις προς την Επιτροπή σχετικά με τη διασυνοριακή μεταφορά της καταστατικής έδρας των εταιρειών.
<P>
την έκθεση της κυρίας Herczog, εκ μέρους της Επιτροπής Βιομηχανίας, Έρευνας και Ενέργειας, σχετικά με μια "Small Business Act" για την Ευρώπη.
<P>
τη δήλωση της Ευρωπαϊκής Επιτροπής σχετικά με τη συμμετοχή των εργαζομένων σε εταιρείες με ευρωπαϊκό καταστατικό.
<SPEAKER ID="113" NAME="Klaus-Heiner Lehne" LANGUAGE="DE">
Κύριε Πρόεδρε, κυρίες και κύριοι, σήμερα πρέπει να υποστηρίξω δυο εκθέσεις, οι οποίες προέρχονται αμφότερες από την Επιτροπή Νομικών Θεμάτων του Κοινοβουλίου.
<P>
Θα ήθελα να αρχίσω με εκείνη που είναι πιο σημαντική στην παρούσα συγκυρία, καθώς αφορά μια συγκεκριμένη νομοθετική διαδικασία που ξεκίνησε η Ευρωπαϊκή Επιτροπή: την ευρωπαϊκή ιδιωτική εταιρεία (ΕΙΕ). Πράγματι, πρόκειται για το βασικό νομοθετικό στοιχείο, αν μπορούμε να το περιγράψουμε έτσι, της "Small Business Act" για την Ευρώπη.
<P>
Επιτρέψτε μου δυο λόγια για το ιστορικό της. " ιδέα για την ευρωπαϊκή ιδιωτική εταιρεία ήταν ήδη παρούσα στο πρόγραμμα δράσης για το εταιρικό δίκαιο του επιτρόπου, κυρίου Bolkestein. Για λόγους τους οποίους ποτέ δεν μπόρεσα να καταλάβω, η ιδέα της ευρωπαϊκής ιδιωτικής εταιρείας είχε τότε διαγραφεί, για να το πούμε έτσι, από το πρόγραμμα δράσης με το πέρασμα των χρόνων, κατά την τρέχουσα θητεία της Ευρωπαϊκής Επιτροπής, η οποία τότε δεν την προώθησε ξανά.
<P>
Ωστόσο, το Ευρωπαϊκό Κοινοβούλιο είχε αντίθετη γνώμη, και αυτό απετέλεσε τη βάση για τη νομοθετική έκθεση πρωτοβουλίας, βάσει του κανόνα αριθ. 39 του εσωτερικού κανονισμού και του άρθρου 192 της Συνθήκης, την οποία ενέκρινε το παρόν σώμα πριν από λίγο καιρό με συντριπτική πλειοψηφία. Υπό αυτές τις συνθήκες, η Ευρωπαϊκή Επιτροπή ένιωσε υποχρεωμένη να αναθεωρήσει την ιδέα της ευρωπαϊκής ιδιωτικής εταιρείας και τώρα την πρότεινε στο πλαίσιο της "Small Business Act" για την Ευρώπη - πράγμα το οποίο εκτιμούμε ιδιαίτερα.
<P>
" εν λόγω πρόταση για μια ξεχωριστή εταιρική μορφή απευθύνεται ειδικότερα στις μικρές και τις μεσαίες επιχειρήσεις της Ευρώπης. Μέχρι τώρα, μόνο οι μεγάλες εταιρείες είχαν τη δική τους εταιρική μορφή, δηλαδή εκείνη της ευρωπαϊκής εταιρείας. Πιστεύω ότι η πρόταση αυτή έπρεπε να έχει γίνει εδώ και πολύ καιρό. Καθώς αυτό στοχεύει στις ΜΜΕ, πρέπει επίσης να γίνει πρόβλεψη για τις νεοϊδρυθείσες εταιρείες - οι οποίες είναι εταιρείες που προκύπτουν από την ιδέα ίδρυσης μιας εταιρείας από την αρχή και όχι μέσω μετασχηματισμού, διάσπασης ή συγχώνευσης υπαρχουσών ή άλλων εταιρειών - χαιρετίζουμε επίσης τον περιορισμό της Ευρωπαϊκής Επιτροπής όσον αφορά τις απαιτήσεις για το στοιχείο της δυασυνοριακής μεταφοράς της έδρας. Αυτό πιστεύω ότι εκφράστηκε και από το Κοινοβούλιο στην παρούσα έκθεση.
<P>
Επίσης, πιστεύουμε ότι είναι σωστό όλα τα θέματα αναφορικά, ειδικά, με το κεφάλαιο και την αστική ευθύνη να καταστούν σαφή από νομοθετικής άποψης σε ευρωπαϊκό επίπεδο, καθώς αυτά ειδικά αποτελούν προβλήματα των ΜΜΕ. Το ότι σήμερα είναι υποχρεωμένες να λειτουργούν με πολύ διαφορετικές νομικές μορφές σημαίνει ότι έχουν μεγάλη ανάγκη από συμβουλές, πράγμα το οποίο θα αποφευχθεί με αυτή τη νέα νομική μορφή.
<P>
Πιστεύουμε επίσης ότι είμαστε σύμφωνοι με τη νομολογία του Ευρωπαϊκού Δικαστηρίου, σχετικά με το εάν η έδρα μιας εταιρείας πρέπει να ταυτίζεται με την καταστατική ή με τη διοικητική έδρα της· δηλαδή, αν είναι δυνατό να προβλέπεται μόνο μία εταιρική έδρα. Γνωρίζω ότι σε αυτό το σώμα υπάρχει μια άποψη μειοψηφίας, αλλά η άποψη της πλειοψηφίας στην Επιτροπή Νομικών Θεμάτων του Κοινοβουλίου - την οποία υποθέτω ότι θα εγκρίνει αύριο η ολομέλεια - είναι ότι πρέπει οπωσδήποτε να υπάρχει η δυνατότητα διαχωρισμού και ότι μια ευρωπαϊκή εταιρική μορφή δεν μπορεί να υστερεί σε σχέση με τις εθνικές εταιρικές μορφές, οι οποίες έχουν αυτή τη δυνατότητα, σύμφωνα με τη νομολογία του Ευρωπαϊκού Δικαστηρίου.
<P>
Ένα σημαντικό πρόβλημα, για το οποίο απαιτήθηκαν μακρόχρονες διαπραγματεύσεις, ήταν η κατάσταση αναφορικά με τη συμμετοχή των εργαζομένων. Αυτό το θέμα μας είχε θέσει σημαντικές δυσκολίες κατά το παρελθόν, όταν είχαμε ασχοληθεί με άλλες νομικές πράξεις, βάσει του εταιρικού δικαίου. Ας αναφερθώ μόνο στην ευρωπαϊκή εταιρική μορφή και στην οδηγία σχετικά με τις διασυνοριακές συγχωνεύσεις. Πιστεύω ότι, χάρη στις συμβιβαστικές τροπολογίες που υπέγραψαν οι τρεις μεγαλύτερες πολιτικές ομάδες του παρόντος σώματος, καταφέραμε να βρούμε μια πραγματική λύση σε αυτό το πρόβλημα· μια λύση, η οποία βασίζεται στα στοιχεία επιτυχίας των προηγούμενων νομικών πράξεων στην Ευρωπαϊκή Ένωση, η οποία αποτελεί συμβιβασμό μεταξύ των νομικών καταστάσεων στα κράτη μέλη και η οποία επίσης συμβάλλει στην προστασία των δικαιωμάτων των εργαζομένων.
<P>
Το τελικό σχόλιό μου αφορά τη 14η οδηγία, της οποίας επίσης είμαι εισηγητής. " ιστορία της είναι παρόμοια με εκείνη της ευρωπαϊκής εταιρικής μορφής. Στόχος μας είναι να χρησιμοποιήσουμε αυτή τη νομοθετική πρόταση ψηφίσματος για να υποχρεώσουμε την Ευρωπαϊκή Επιτροπή να κάνει μια απτή πρόταση, όπως συνέβη στην περίπτωση της ΕΙΕ, και μάλιστα περιμένουμε να προβεί η Επιτροπή σε αυτό το βήμα, προκειμένου να κλείσει ένα από τα τελευταία κενά στο εταιρικό δίκαιο και να παρασχεθούν εγγυήσεις σχετικά με την ελεύθερη εγκατάσταση των επιχειρήσεων. Σας ευχαριστώ ειλικρινά για την προσοχή σας.
<SPEAKER ID="114" NAME="Edit Herczog">
εισηγήτρια. - (HU) Κύριε Πρόεδρε, κύριε Επίτροπε, κυρίες και κύριοι, πλησιάζουμε στο τέλος μιας μακρόχρονης διαδικασίας, μιας μεγάλης και επιτυχούς διαδικασίας μέσω της οποίας καταφέραμε να προωθήσουμε τις μικρές και τις μεσαίες επιχειρήσεις από την περιφέρεια στο κέντρο. Χρειαστήκαμε μια μακρόχρονη διαδικασία για να φτάσουμε σε σημείο που αυτή η εσωτερική αγορά, αν και ενοποιημένη, να μην είναι ομοιογενής. Διατρέξαμε μακρά πορεία, στο τέλος της οποίας βλέπουμε ότι οι 23 εκατομμύρια μικρές και μεσαίες επιχειρήσεις λειτουργούν με τα ίδια διοικητικά βάρη με τις 41 χιλιάδες μεγάλες ευρωπαϊκές εταιρείες, παρότι οι πρώτες δεν μπορούν να εισαχθούν στην αγορά υπό τις ίδιες συνθήκες με τις δεύτερες.
<P>
Νομίζουμε ότι η Ευρωπαϊκή Επιτροπή, υπό την ηγεσία του Επιτρόπου κυρίου Verheugen, έκανε πολλά βήματα προόδου τα τελευταία πέντε χρόνια, και έτσι χαιρετίζουμε την αλλαγή φιλοσοφίας στην Ευρωπαϊκή Ένωση, στόχος της οποίας είναι να εξαλειφθούν τα εμπόδια που αντιμετωπίζουν οι ΜΜΕ, τόσο σε επίπεδο ΕΕ όσο και σε επίπεδο εθνικών κρατών. Ένας πιθανός τρόπος για να αυξηθεί ο τζίρος των ΜΜΕ είναι να δοθεί η δυνατότητα σε όλο και περισσότερες από αυτές να εισαχθούν στην ευρωπαϊκή εσωτερική αγορά, καθώς σήμερα αυτό το έχει κάνει μόνο το 8% των επιχειρήσεων, και μόνο το 15% του τζίρου τους προέρχεται από αυτή την αγορά. Ο τζίρος τους μπορεί να αυξηθεί αν καταφέρουν να συμμετέχουν περισσότερο σε προγράμματα και έργα έρευνας και ανάπτυξης για την προώθηση της καινοτομίας. Θα ήταν καλό για τις δραστηριότητες των μικρών επιχειρήσεων που σχετίζονται με την αγορά, αν οι πηγές χρηματοδότησης καταστούν ευκολότερα προσβάσιμες από ό,τι είναι σήμερα. Ο τζίρος τους μπορεί να αυξηθεί αν δημιουργήσουμε επιτέλους ένα κοινοτικό δίπλωμα ευρεσιτεχνίας, αποτρέποντας έτσι τον παραγκωνισμό της πνευματικής ιδιοκτησίας των μικρών επιχειρήσεων από φτηνές απομιμήσεις.
<P>
Πιστεύω ότι η πιο ευαίσθητη πρόκληση της προοπτικής επιτυχίας ολόκληρης της στρατηγικής της Λισαβόνας είναι βέβαια να βοηθήσουμε τις ΜΜΕ να μετακινηθούν από την αγορά του κράτους μέλους τους στην εσωτερική αγορά της ΕΕ. Ωστόσο, υπό την τρέχουσα οικονομική συγκυρία πρέπει να επισημάνουμε, επιπλέον και πάνω από όσα είπαμε, ότι υπάρχουν προβλήματα με την κύρια πηγή χρηματοδότησης των μικρών και μεσαίων επιχειρήσεων. Κι αυτό, επειδή αυτή η πηγή εξακολουθεί να είναι ο δανεισμός. " ευαισθησία των χρηματοπιστωτικών ιδρυμάτων στις δραστηριότητες αυξημένου κινδύνου σημαίνει ότι όλο και περισσότερες εταιρείες δυσκολεύονται να έχουν πρόσβαση στο δανεισμό. Οι τράπεζες, επικαλούμενες την αβεβαιότητα της οικονομικής κατάστασης, διστάζουν να δώσουν δάνεια σε αυτούς τους κύκλους. Οι διευθύνοντες των ΜΜΕ διαμαρτύρονται ότι χιλιάδες εταιρείες και δεκάδες χιλιάδες θέσεις εργασίας βρίσκονται σε κίνδυνο. Εξυπηρετεί το συμφέρον όλων μας να εξασφαλίσουμε ότι οι χρηματοδοτήσεις που παρέχονται, με σκοπό την ενίσχυση της ρευστότητας του συστήματος, θα διοχετευθούν στην οικονομία και δεν θα παραμείνουν στα χρηματοκιβώτια των τραπεζών. Ένα από τα πιο σημαντικά βήματα είναι να αρχίσουν οι τράπεζες να διεγείρουν την οικονομία και τις ΜΜΕ όσο το δυνατόν συντομότερα.
<P>
" άλλη πρόκληση αφορά τη δημιουργία αλληλεγγύης σε ευρωπαϊκό επίπεδο. Αυτός είναι ο μοναδικός τρόπος για να προσφέρουμε αποτελεσματικότερη προστασία από εκείνη που μπορούν να παρέχουν τα μεμονωμένα κράτη στις ΜΜΕ που αντιμετωπίζουν δυσκολίες λόγω της κρίσης. Λέγοντας αυτό, θα ήθελα να επισημάνω ότι η κατάσταση των ΜΜΕ και του τρόπου με τον οποίο αντιμετωπίζεται αποτελεί επίσης δοκιμασία για την αλληλεγγύη σε ευρωπαϊκό επίπεδο. Δείχνει ότι η Ευρώπη μπορεί να αναλάβει κοινό κίνδυνο και με τα κράτη μέλη εκτός ευρωζώνης. Τα μέτρα που στοχεύουν κυρίως στην σταθεροποίηση της ευρωζώνης μπορούν εύκολα να δημιουργήσουν - όπως έχει ήδη συμβεί - ένα χρηματοοικονομικό κενό στις χώρες εκτός ευρωζώνης. Επομένως, υπό τις τρέχουσες συνθήκες, πρέπει να ζητήσω από τους υπεύθυνους λήψης αποφάσεων της Ευρώπης και από τους εκπροσώπους του τραπεζικού τομέα να μην επιτρέψουν να δημιουργηθεί μια Ευρώπη δύο ταχυτήτων, μια και η κατάρρευση μιας περιοχής όπου οι ΜΜΕ παίζουν σημαντικό ρόλο - αποτελώντας πάνω από 90% του συνόλου των επιχειρήσεων - θα είχε καταστροφικές οικονομικές συνέπειες. Ζητώ την υποστήριξη της Ευρωπαϊκής Επιτροπής και των συναδέλφων μου για την αποφυγή αυτής της εξέλιξης. Ευχαριστώ τη συνάδελφο εισηγήτρια, Nicole Fontaine, και τους υπόλοιπους εισηγητές υποστήριξης για την εργασία τους και συγχαίρω για ακόμη μια φορά τον Επίτροπο κύριο Verheugen για τις ως τώρα επιτυχίες.
<SPEAKER ID="115" NAME="Ján Figeľ">
Μέλος της Επιτροπής. - Κύριε Πρόεδρε, πρώτα-πρώτα θα ήθελα να ευχαριστήσω τους δυο εισηγητές. Καθώς οι κυρίες προηγούνται, και όχι μόνο στις μέρες μας, θα ξεκινήσω ευχαριστώντας την κυρία Herczog για την ποιότητα της έκθεσής της για την Small Business Act (SBA) και για την ισχυρή στήριξη που παρέχει στην πρωτοβουλία της Ευρωπαϊκής Επιτροπής να καθιερώσει μια πλήρη πολιτική για τις μικρές και τις μεσαίες επιχειρήσεις. Θα ήθελα επίσης να ευχαριστήσω τον κύριο Lehne, όχι μόνο για την αποδοτικότητα και την εργασία του κατά την διαδικασία προώθησης του καταστατικού της ευρωπαϊκής ιδιωτικής εταιρείας κατά την διαδικασία διαβούλευσης, αλλά και για τις ενδιαφέρουσες και δημιουργικές λύσεις που παρουσίασε με την έκθεσή του.
<P>
Αυτή τη στιγμή βρισκόμαστε πραγματικά σε κρίσιμη φάση. Λαμβάνουμε μηνύματα καθημερινά, όπως την ανάγκη για την τόνωση και την ανανέωση της εμπιστοσύνης στη λειτουργία της παγκόσμιας οικονομίας. " τραπεζική και οικονομική κρίση χτύπησε πολύ σκληρά τις ευρωπαϊκές επιχειρήσεις, και πιστεύω ότι σήμερα είναι σημαντικότερο παρά ποτέ να εκμεταλλευτούμε στο έπακρο το δυναμικό των μικρών και των μεσαίων επιχειρήσεων. Πρόκειται για την σανίδα σωτηρίας της ευρωπαϊκής οικονομίας.
<P>
" πρωτοβουλία Small Business Act, την οποία ενέκρινε η Ευρωπαϊκή Επιτροπή τον Ιούνιο 2008, αποτελεί ένα πλήρες πλαίσιο για βραχυπρόθεσμες, μεσοπρόθεσμες και μακροπρόθεσμες δράσεις για την ανάπτυξη και την ανταγωνιστικότητα των ΜΜΕ στο πλαίσιο της στρατηγικής της Λισαβόνας. Προτείνει 10 αρχές πολιτικής και ορισμένες συγκεκριμένες πρωτοβουλίες, προκειμένου να διασφαλιστεί ότι οι ΜΜΕ τίθενται στο επίκεντρο της διαδικασίας λήψης αποφάσεων - όπως είναι η κυρία Herczog, προωθώντας έτσι τις ΜΜΕ στο κέντρο της προσοχής και των στρατηγικών.
<P>
" SBA συμπεριλαμβάνει ένα σύνολο νομοθετικών πρωτοβουλιών, συμπεριλαμβανομένης μιας πρότασης για ένα καταστατικό ευρωπαϊκής ιδιωτικής εταιρείας. " SBA σχεδιάστηκε για να εξασφαλίσει ότι η αρχή "Προτεραιότητα στις μικρές επιχειρήσεις" αποτελεί μακροπρόθεσμα και μη αναστρέψιμα σταθερή αξία κατά την χάραξη πολιτικών σε όλη την Ένωση. " πρωτοβουλία SBA απαιτεί επίσης μεγαλύτερη αναγνώριση της επιχειρηματικής δράσης και των επιχειρηματιών. Σε εποχές όπως η σημερινή, έχουμε ανάγκη περισσότερο παρά ποτέ από ανθρώπους που να είναι έτοιμοι να αναλάβουν πρωτοβουλίες, να σχεδιάσουν έργα και να αναλάβουν κινδύνους. Πιστεύουμε επίσης, επομένως, ότι οι τίμιοι επιχειρηματίες που υποφέρουν λόγω επιχειρηματικών δυσκολιών αξίζουν μια δεύτερη ευκαιρία.
<P>
Υπό την τρέχουσα οικονομική κρίση, έχουμε ανάγκη να θεσπίσουμε προτεραιότητες και να επικεντρώσουμε στη γρήγορη ανάληψη των δράσεων που είναι πιο πιθανό ότι θα οδηγήσουν σε ανάκαμψη. Το πρόγραμμα δράσης SBA και το ευρωπαϊκό σχέδιο για την ανάκαμψη της οικονομίας προτείνει φιλόδοξα μέτρα σε τρεις βασικούς τομείς: πρώτον, στο χαλάρωμα της χορήγησης των πολυπόθητων πιστώσεων· δεύτερον, στη μείωση του διοικητικού βάρους και τρίτον στην υποστήριξη των ΜΜΕ κατά την ανάληψη επιχειρηματικών δραστηριοτήτων σε άλλες χώρες.
<P>
" επιτυχία της Small Business Act εξαρτάται από την ανεμπόδιστη συνεργασία όλων των ενδιαφερόμενων φορέων. Είμαστε ευγνώμονες για την υποστήριξή σας. Το ψήφισμα που ενέκρινε το Κοινοβούλιο στις αρχές Δεκεμβρίου ήταν μια καίρια και εξαιρετικά ευπρόσδεκτη πρωτοβουλία. Όπως γνωρίζετε, στη σύνοδο κορυφής αργότερα το Δεκέμβριο, οι αρχηγοί κρατών και κυβερνήσεων ενέκριναν ομόφωνα την πρωτοβουλία Small Business Act, υπό την ηγεσία της γαλλικής προεδρίας.
<P>
Επομένως, είναι σημαντικό αυτό το σώμα να υποστηρίξει πλήρως την έκθεση της κυρίας Herczog, να καθιερώσει μια στερεή και νόμιμη βάση για την ανάληψη περαιτέρω δράσης. Θα ήθελα να σας προσκαλέσω να προωθήσετε την πρωτοβουλία Small Business Act στις αντίστοιχες χώρες σας και στις εκλογικές σας περιφέρειες, προκειμένου να διασφαλίσετε την υλοποίηση αυτού του φιλόδοξου προγράμματος πολιτικής και να βεβαιωθείτε ότι πραγματικά βοηθά τις ΜΜΕ στις καθημερινές τους επιχειρηματικές δραστηριότητες.
<P>
Θα μιλήσω τώρα για τις δύο εκθέσεις του κυρίου Lehne. Το Κοινοβούλιο έχει ανέκαθεν υπάρξει ισχυρός υποστηρικτής του καταστατικού ευρωπαϊκής ιδιωτικής εταιρείας. " έκθεση πρωτοβουλίας που συντάξατε το 2006 και ο χωρίς χρονοτριβή χειρισμός της πρότασης της Ευρωπαϊκής Επιτροπής συνέβαλαν σημαντικά στην επιτυχία του νέου καταστατικού της ευρωπαϊκής εταιρικής μορφής.
<P>
Το καταστατικό της ευρωπαϊκής ιδιωτικής εταιρείας αποτελεί βασικό στοιχείο της πρωτοβουλίας Small Business Act. Σχεδιάστηκε για τις ΜΜΕ. Ως εκ τούτου, η Ευρωπαϊκή Επιτροπή πρότεινε να μπορεί να ιδρυθεί μια ευρωπαϊκή ιδιωτική εταιρεία ακριβώς όπως οποιαδήποτε εγχώρια εταιρεία, χωρίς να απαιτείται να έχει επιχειρηματικές δραστηριότητες σε διαφορετικά κράτη μέλη ή να έχει μετόχους από περισσότερες από μία χώρες - ακριβώς όπως και μια εγχώρια εταιρεία. Υπάρχουν εκείνοι που θεωρούν ότι αυτή η προϋπόθεση διασυνοριακού χαρακτήρα είναι βασική για μια ευρωπαϊκή εταιρική μορφή. " απόφαση του Κοινοβουλίου, η οποία παρέχει στις εταιρείες δυνατότητα επιλογής μεταξύ διάφορων διασυνοριακών στοιχείων, είναι ευέλικτη. Οι ευρωπαϊκές ιδιωτικές εταιρείες μπορούν να συμμορφωθούν με αυτή την απαίτηση, για παράδειγμα ιδρύοντας μια θυγατρική σε ξένη χώρα ή απλά δηλώνοντας την πρόθεσή τους να αναπτύξουν διασυνοριακές επιχειρηματικές δραστηριότητες.
<P>
Προτείνατε επίσης μια ευέλικτη λύση για την προϋπόθεση ελάχιστου κεφαλαίου. Όπως γνωρίζετε, η πρόταση της Ευρωπαϊκής Επιτροπής έθετε προϋπόθεση ελάχιστου κεφαλαίου μόλις 1 ευρώ και πέρα από αυτό άφηνε στους μετόχους τη δυνατότητα να αποφασίσουν πόσο κεφάλαιο χρειάζεται η ευρωπαϊκή ιδιωτική εταιρεία τους. Αυτή η πρόβλεψη τέθηκε υπό αμφισβήτηση από όσους θεωρούν ότι οι προϋποθέσεις κεφαλαίου είναι σημαντικές για την προστασία των πιστωτών των μικρών εταιρειών.
<P>
" έκθεση του Ευρωπαϊκού Κοινοβουλίου πρότεινε εναλλακτικές λύσεις για να βελτιωθεί η προστασία των πιστωτών. Αυτό σημαίνει ότι οι εταιρείες μπορούν να επιλέξουν μεταξύ ενός συστήματος προστασίας πιστωτή βάσει φερεγγυότητας ή βάσει διατήρησης κεφαλαίου.
<P>
" Ευρωπαϊκή Επιτροπή συμφωνεί με τα στοιχεία εκείνα της έκθεσης που έχουν σκοπό να αυξήσουν την ομοιομορφία του καταστατικού και έτσι να προάγουν την ασφάλεια δικαίου της υλοποίησής της. Στα στοιχεία αυτά συμπεριλαμβάνεται η εγγραφή του επιχειρηματικού αντικειμένου της εταιρείας, ξεκαθαρίζοντας ότι η απαγόρευση της προσφοράς μετοχών στο κοινό δεν αποκλείει προσφορές προς τους υπαλλήλους της εταιρείας, ή βελτιώνοντας τους κανόνες σχετικά με τα καθήκοντα και τις νομικές ευθύνες των διευθυντών. Όλα αυτά αποτελούν μια χρήσιμη συνεισφορά, η οποία θα διευκολύνει την εφαρμογή του εν λόγω καταστατικού.
<P>
Χαιρετίζω επίσης τη χρήσιμη πρότασή σας για μια ρήτρα διαιτησίας, η οποία θα ενθαρρύνει τους μετόχους να χρησιμοποιήσουν εναλλακτικά μέσα επίλυσης διαφορών.
<P>
Τέλος, θα ήθελα να αναφέρω το θέμα που συζητήθηκε περισσότερο από οποιοδήποτε άλλο στο Κοινοβούλιο και αλλού, σηλαδή τη συμμετοχή των εργαζομένων στο διοικητικό συμβούλιο των ευρωπαϊκών ιδιωτικών εταιρειών. Όπως προανέφερα, η Ευρωπαϊκή Επιτροπή καθόρισε ένα καταστατικό για τις μικρότερες επιχειρήσεις. " συμμετοχή των υπαλλήλων στις ΜΜΕ υπάρχει μόνο σε μερικά κράτη μέλη, και αυτός είναι ο λόγος για τον οποίο μια λύση βάσει των εθνικών νόμων, οι οποίοι μπορούν να επιτρέψουν την συνύπαρξη διαφορετικών μοντέλων, φαινόταν ότι αποτελεί η πλέον κατάλληλη και εύλογη προσέγγιση.
<P>
Οι τροπολογίες του Κοινοβουλίου εισάγουν επιπρόσθετες και περίπλοκες διατάξεις, οι οποίες δεν μπορούν να εφαρμοστούν στην περίπτωση ΜΜΕ που συστάθηκαν βάσει της εθνικής νομοθεσίας των περισσότερων κρατών μελών. Αυτό ενδέχεται να καταστήσει την ευρωπαϊκή ιδιωτική εταιρεία μη ελκυστική για εκείνα τα κράτη μέλη και μια πολύ λιγότερο βιώσιμη επιλογή για τις ΜΜΕ.
<P>
Εν κατακλείδι, η έκθεσή σας περιέχει ορισμένες χρήσιμες λύσεις. Κάποιες από αυτές θα μπορούσαν να προετοιμάσουν πολύ καλά το δρόμο για έναν πιο γρήγορο συμβιβασμό μεταξύ των κρατών μελών. Ως εκ τούτου, η Ευρωπαϊκή Επιτροπή χαιρετίζει την έγκριση της εν λόγω έκθεσης.
<P>
Τέλος, όσον αφορά τη διασυνοριακή μεταφορά της έδρας των εταιρειών: η Επιτροπή ενημέρωσε το Κοινοβούλιο σε παλαιότερες περιπτώσεις για τους λόγους που είχε να μην προτείνει την 14η οδηγία σχετικά με το εταιρικό δίκαιο. Οι λόγοι αυτοί εξακολουθούν να ισχύουν. Συμφωνούμε με τον εισηγητή ότι οι εταιρείες πρέπει να απολαμβάνουν ελευθερία εγκατάστασης στην ενιαία αγορά και να έχουν τη δυνατότητα να μετακινούν την έδρα τους από μια χώρα σε μια άλλη. Ωστόσο, δεν έχουμε πειστεί ότι η πρόταση νέας νομοθεσίας τώρα είναι η καλύτερη λύση για την επίτευξη αυτού του στόχου. " νομολογία του Δικαστηρίου σαφώς επιτρέπει την κινητικότητα των εταιρειών. Επιπλέον, η υπάρχουσα νομοθεσία - η οδηγία σχετικά με τις διασυνοριακές συγχωνεύσεις - παρέχει το πλαίσιο για τη μεταφορά, συμπεριλαμβανομένων των απαραίτητων διασφαλίσεων υπέρ τρίτων. Ειδικότερα, η οδηγία σχετικά με τις διασυνοριακές συγχωνεύσεις δίνει τη δυνατότητα σε μια εταιρεία να ιδρύσει μια νέα θυγατρική σε μια άλλη χώρα και στη συνέχεια να συγχωνεύσει την υπάρχουσα εταιρεία με αυτή τη θυγατρική. " διαδικασία μεταφοράς και οι διασφαλίσεις που προτείνει η Επιτροπή Νομικών Θεμάτων μοιάζει πολύ με εκείνες που προτείνει η οδηγία.
<P>
Οι οικονομικές μας αναλύσεις αποδεικνύουν ότι το επίπεδο περιπλοκότητας της διαδικασίας διασυνοριακής μεταφοράς μπορεί να συγκριθεί με το αντίστοιχο επίπεδο της διασυνοριακής διαδικασίας συγχωνεύσεων. " οδηγία σχετικά με τις διασυνοριακές συγχωνεύσεις έπρεπε να μεταφερθεί στην εθνική νομοθεσία από τα κράτη μέλη ως το Δεκέμβριο 2007. Είναι πολύ νωρίς για να αξιολογήσουμε την πλήρη εφαρμογή της. Προτού αρχίσουμε να επεξεργαζόμαστε νέα νομοθεσία, η Ευρωπαϊκή Επιτροπή πρέπει να αξιολογήσει πρώτα την έμπρακτη λειτουργία αυτού του νέου υπάρχοντος ρυθμιστικού πλαισίου. Επίσης, δεν έχουμε πειστεί ότι η οδηγία μπορεί να βελτιώσει την υπάρχουσα κατάσταση σε αυτό τον τομέα βάσει του εθνικού δικαίου και της νομολογίας του Ευρωπαϊκού Δικαστηρίου.
<P>
Τέλος, λαμβάνοντας υπόψη τα παραπάνω, καθώς και την επερχόμενη λήξη της θητείας του σημερινού νομοθετικού σώματος, θα ήταν πιο κατάλληλο να αποφασίσει η επόμενη Ευρωπαϊκή Επιτροπή πώς να προχωρήσει με αυτό το θέμα της μεταφοράς της καταστατικής έδρας μιας εταιρείας. Μέχρι τότε θα έχει ξεκαθαρίσει επίσης περισσότερο ο βαθμός στον οποίο το θέμα της μεταφοράς της έδρας επιλύθηκε στο καταστατικό για την ΕΙΕ.
<SPEAKER ID="116" NAME="Gunnar Hökmark">
εισηγητής της γνωμοδότησης της Επιτροπής Οικονομικών και Νομισματικών Θεμάτων. - (SV) Κύριε Πρόεδρε, οι σημερινές συνθήκες για τις μικρές επιχειρήσεις είναι ζωτικής σημασίας για την ανάπτυξη θέσεων εργασίας στο άμεσο μέλλον. Είναι πολύ σημαντικές για να καταφέρουμε να βγούμε από την παρούσα κρίση και να οδηγηθούμε σε μια καλύτερη και ανταγωνιστικότερη οικονομία, υψηλότερης κατάρτισης. Οι μικρές επιχειρήσεις είναι εκείνες που προωθούν την καινοτομία, καθώς και εκείνες που αντιμετωπίζουν σήμερα τα μεγαλύτερα πιστωτικά προβλήματα σε διάφορα κράτη μέλη αλλά και στην Ευρωπαϊκή Ένωση συνολικά.
<P>
Αυτό που προτιθέμεθα να πράξουμε εδώ με το καταστατικό της ευρωπαϊκής ιδιωτικής εταιρείας - και θα ήθελα να ευχαριστήσω την Ευρωπαϊκή Επιτροπή για την πρόταση και την εισηγήτρια για τη δουλειά της - είναι να ανοίξουμε την εσωτερική αγορά στις μικρές επιχειρήσεις στον ίδιο βαθμό με τις μεγάλες επιχειρήσεις. Από αυτή την άποψη έχουμε ανάγκη ρηξικέλευθη δράση. Όπως συζητήσαμε στην Επιτροπή Οικονομικών και Νομισματικών Θεμάτων, πρέπει να πραγματοποιηθεί μια αναλυτική απλούστευση των κανόνων, πράγμα που θα ανοίξει το δρόμο για τις μικρές επιχειρήσεις.
<P>
Έτσι θα διασφαλιστεί ότι οι μικρές επιχειρήσεις θα μπορούν να συμμετέχουν σε διαδικασίες διαγωνισμού δημοσίων συμβάσεων στον ίδιο βαθμό με τις μεγάλες επιχειρήσεις, ως αποτέλεσμα του τρόπου διεξαγωγής των διαγωνισμών δημοσίων συμβάσεων. Επίσης, θα καταστεί δυνατή η διασυνοριακή λειτουργία των μικρών επιχειρήσεων, συμπεριλαμβανομένων θεμάτων όπως η καταβολή ΦΠΑ και η καταπολέμηση της γραφειοκρατίας, η οποία σήμερα παίζει αποτρεπτικό ρόλο. Ένα άλλο στοιχείο είναι η προσφορά στις ευρωπαϊκές χρηματαγορές καλύτερων συνθηκών για επέκταση και ανάπτυξη, παρέχοντας στις μικρές επιχειρήσεις καλύτερη πιστωτική αγορά μέσω των προσπαθειών της Ευρωπαϊκής Τράπεζας Επενδύσεων και άλλων φορέων. Τέλος, θα ήθελα να πω ότι
<P>
το μικρό είναι ωραίο. Το μικρό θα γίνει μεγαλύτερο αύριο και θα δώσει νέες θέσεις εργασίας και περισσότερη ευημερία.
<SPEAKER ID="118" NAME="Harald Ettl">
εισηγητής της γνωμοδότησης της Επιτροπής Οικονομικών και Νομισματικών Θεμάτων. - (DE) Σας ευχαριστούμε πολύ, κύριε Πρόεδρε. Σήμερα, η μεταφορά της έδρας μιας εταιρείας συμπεριλαμβάνει διοικητικές δυσκολίες, κόστος και κοινωνικές επιπτώσεις και αποτυχία να παρέχει την απαραίτητη ασφάλεια δικαίου στους μετόχους, τους πιστωτές και τους εργαζόμενούς της. Μια δημόσια διαβούλευση που έλαβε χώρα το 2004 κατέστησε σαφές ότι ήταν απαραίτητο να εγκριθεί η 14η οδηγία.
<P>
Γι' αυτό, καλώ την Ευρωπαϊκή Επιτροπή να πραγματοποιήσει μια σχετική νομοθετική πρόταση - όσο το δυνατόν συντομότερα - με διπλό στόχο, αφενός μεν να απλουστευθεί η κινητικότητα των εταιρειών και αφετέρου δε να εξασφαλιστεί ότι το θέμα της συμμετοχής όσον αφορά τη μεταφορά της έδρας μιας εταιρείας δεν θα αφεθεί στην αρμοδιότητα του Ευρωπαϊκού Δικαστηρίου.
<P>
Μια μελλοντική 14η οδηγία δεν πρέπει να αποτελεί οδό διαφυγής από τα συστήματα ισχυρής συμμετοχής. Σε καμία περίπτωση δεν πρέπει να περικοπούν τα υπάρχοντα δικαιώματα. Προκειμένου να εξασφαλιστεί η συνοχή και η ουσιαστική φύση των διαδικασιών συμμετοχής των εργαζομένων, πρέπει να γίνει αναφορά στην ευρωπαϊκή οδηγία σχετικά με τη θέσπιση μιας ευρωπαϊκής επιτροπής επιχείρισης, στη 10η οδηγία και στην οδηγία σχετικά με τη διαβούλευση και την ενημέρωση των εργαζομένων. Είναι απολύτως απαιταίτητο να παρέχονται πληροφορίες εγκαίρως και να εκδίδεται ένα σχέδιο μεταφοράς πριν από οποιαδήποτε μεταφορά της έδρας μιας εταιρείας.
<SPEAKER ID="119" NAME="Donata Gottardi" LANGUAGE="IT">
Κύριε Πρόεδρε, κύριε Επίτροπε, κυρίες και κύριοι, ο κανονισμός για τις ευρωπαϊκές ιδιωτικές εταιρείες τον οποίο πρόκειται να εγκρίνουμε, ολοκληρώνει το πλαίσιο των εταιρικών μορφών που πρόκειται να αποτελούν αντικείμενο ρύθμισης σε ευρωπαϊκό επίπεδο. Σε ορισμένα σημεία, το τελικό κείμενο παρουσιάζει ομοιότητες με το κείμενο που ενέκρινε η Επιτροπή Οικονομικών και Νομισματικών Θεμάτων.
<P>
Λυπάμαι που δεν επωφεληθήκαμε της ευκαιρίας να ζητήσουμε από την Ευρωπαϊκή Επιτροπή να δείξει περισσότερη τόλμη, να αναλάβει περαιτέρω δράση για να ορίσει ένα συγκεκριμένο σύστημα φορολόγησης, ένα κατάλληλο λογιστικό σύστημα και ομοιογενείς κανόνες για περιπτώσεις διακανονισμού, αφερεγγυότητας, μετατροπών, συγχωνεύσεων, διασπάσεων, διάλυσης και ακυρότητας.
<P>
Εξακολουθούν να υπάρχουν πολλοί τομείς που παραμένουν υπό το εθνικό εταιρικό δίκαιο, πράγμα που οδηγεί σε αλληλεπικαλύψεις και πολλαπλασιασμό του κόστους. Αν συμφωνούμε σχετικά με τη σπουδαιότητα της δημιουργίας ενός κοινού ευρωπαϊκού συστήματος και αν θέλουμε να αποφύγουμε την καιροσκοπική μεταφορά της έδρας, τότε τώρα που το πλαίσιο είναι ολοκληρωμένο, με τις πράξεις για την ευρωπαϊκή εταιρική μορφή και την ευρωπαϊκή συνεταιριστική εταιρεία, καλό θα ήταν να ξανανοίξουμε το θέμα και να το πάρουμε στο επόμενο επίπεδο.
<SPEAKER ID="120" NAME="Harald Ettl" LANGUAGE="DE">
Κύριε Πρόεδρε, η πρόταση που παρουσίασε η Ευρωπαϊκή Επιτροπή για την ευρωπαϊκή ιδιωτική εταιρεία στο πλαίσιο της πρωτοβουλίας Small Business Act είχε σοβαρές αδυναμίες. Δεν πήρε στα σοβαρά τα συμφέροντα των πιστωτών, των υπαλλήλων, των καταναλωτών και των μικρών προμηθευτών. Αναφέρω μερικές από τις διατάξεις της: προέβλεπε ελάχιστο κεφάλαιο 1 ευρώ και, επιπλέον, ανεπαρκείς διαδικασίες εγγραφής, καμία προϋπόθεση για τις διασυνοριακές δραστηριότητες και το διαχωρισμό του καταστατικού, της έδρας και της πραγματικής περιοχής διεξαγωγής των επιχειρηματικών δραστηριοτήτων.
<P>
Το τελευταίο στοιχείο μπορεί να οδηγήσει στην καταστρατήγηση της συμμετοχής των εργαζομένων. Κάθε νέα νομοθετική οδηγία για την ευρωπαϊκή εταιρική μορφή πρέπει να βοηθά στην επίτευξη του στόχου της εναρμόνισης των δικαιωμάτων των εργαζομένων και να συμβάλλει στην ιδέα του ευρωπαϊκού προτύπου συμμετοχής, βάσει της νέας Μεταρρυθμιστικής Συνθήκες της ΕΕ, όπου συμπεριλαμβάνεται ο Χάρτης Θεμελιωδών Δικαιωμάτων. Τα δικαιώματα των εργαζομένων είναι βασικά δικαιώματα για μια κοινωνική Ευρώπη.
<SPEAKER ID="121" NAME="Anja Weisgerber" LANGUAGE="DE">
Κύριε Πρόεδρε, κύριε Επίτροπε, κυρίες και κύριοι, οι μικρές και οι μεσαίες επιχειρήσεις αποτελούν τη ραχοκοκκαλιά της κοινωνίες μας και παρέχουν το 67% των θέσεων εργασίας του ευρωπαϊκού ιδιωτικού τομέα.
<P>
Ως εκ τούτου, χαιρετίζω ιδιαίτερα την πρωτοβουλία "Προτεραιότητα στις μικρές επιχειρήσεις" και δεσμεύομαι να διασφαλίσω ότι αυτή η αρχή θα ληφθεί υπόψη κατά τη χάραξη πολιτικών σε όλα τα πολιτικά και διοικητικά επίπεδα. Ειδικά αυτή την περίοδο δημοσιονομικής κρίσης είναι σημαντικό να δημιουργήσουμε μια γνήσια, απτή προστιθέμενη αξία στις ΜΜΕ, προκειμένου να τις ενισχύσουμε, ως παράγοντα σταθεροποίησης στην κρίση.
<P>
Ως εισηγήτρια της γνωμοδότησης της Επιτροπής Κοινωνικών Υποθέσεων και Απασχόλησης, συμμετείχα στη διατύπωση αυτών των ιδεών, οι οποίες πρόκειται να τεθούν υπό ψηφοφορία. Πολλές από τις προτάσεις μου συμπεριλήφθηκαν στο κείμενο, συμπεριλαμβανομένης σης σπουδαιότητας της αρχής της ευελιξίας και ασφάλειας στην απασχόληση. Αυτή η έννοια πρέπει να δημιουργήσει ευέλικτες αγορές εργασίας που συμπεριλαμβάνουν επίσης ασφάλεια απασχόλησης υψηλού επιπέδου.
<P>
Συμπεριλήφθηκε επίσης η αίτησή μου για εργατική νομοθεσία που θα αποτελέσει αξιόπιστη βάση για τις ΜΜΕ. Οι ΜΜΕ συχνά δεν έχουν την οικονομική δυνατότητα να διαθέτουν ανεξάρτητα νομικά τμήματα ή τμήματα ανθρωπίνων πόρων, έτσι εξαρτώνται από απλούς και σαφείς κανονισμούς.
<P>
Ένα από τα σημαντικότερα αιτήματά μου - η "δοκιμασία ΜΜΕ" για τις νομοθετικές πρωτοβουλίες - έλαβε επίσης την υποστήριξη της αρμόδιας επιτροπής. " γραφειοκρατία πρέπει να χτυπηθεί στη βάση της. Πρέπει να πραγματοποιούνται συστηματικά εκτιμήσεις επιπτώσεων στην περίπτωση νέων νόμων. Πριν από την έγκρισή τους, όλες οι διατάξεις της ΕΕ πρέπει να εξετάζονται όσον αφορά την επίπτωσή τους στις ΜΜΕ. Είναι σημαντικό για εμένα τα αποτελέσματα της εν λόγω δοκιμής ΜΜΕ να υπόκειται σε ανεξάρτητη εκτίμηση από έναν ανεξάρτητο φορέα και αυτή η ιδέα συμπεριλήφθηκε στο κείμενο.
<P>
Οι ΜΜΕ αντιμετωπίζουν ιδιαίτερες προκλήσεις στο πλαίσιο της παγκόσμιας οικονομικής κρίσης, έτσι χαιρετίζω ειδικά την αίτηση υλοποίησης όσο το δυνατόν συντομότερα των προτάσεων της Ομάδας Υψηλού Επιπέδου Ανεξάρτητων Φορέων σχετικά με τις Διοικητικές Επιβαρύνσεις του κυρίου Stoiber. Πρέπει να ενεργήσουμε γρήγορα για να αξιοποιήσουμε αυτή τη δυνατότητα.
<SPEAKER ID="122" NAME="Othmar Karas" LANGUAGE="DE">
Κύριε Πρόεδρε, γνωρίζουμε όλοι ότι η δυνατότητά μας να βασιστούμε στην δυνατότητα ανάπτυξης και καινοτομίας των μικρών και μεσαίων επιχειρήσεων είναι αποφασιστικής σημασίας γα την ευημερία της Ευρωπαϊκής Ένωσης. Οι ΜΜΕ διαδραματίζουν επίσης κρίσιμο ρόλο στην υπέρβαση της κρίσης. Επομένως, πρέπει να τις ανακουφίσουμε από το βάρος και να τις υποστηρίξουμε, βάσει της ιδέας ότι η μείωση των κανόνων ενδεχομένως θα είναι πολύ σημαντικότερη για τις ΜΜΕ.
<P>
Όμως, ως πρόεδρος της διακομματικής ομάδας για τις ΜΜΕ, θα ήθελα να ξεκαθαρίσω ότι η πρωτοβουλία Small Business Act δεν είναι τίποτα παραπάνω από μια δήλωση προθέσεων των αρχηγών κρατών και κυβερνήσεων. Οι δηλώσεις προθέσεων από μόνες τους δεν είναι ιδιαίτερα χρήσιμες για τις ΜΜΕ, γι' αυτό το λόγο ζητούμε όσο πιο καθαρά γίνεται η εθνική και η ευρωπαϊκή νομοθεσία να βασιστεί στην αρχή "Προτεραιότητα στις μικρές επιχειρήσεις" και διατυπώσαμε τέσσερα αιτήματα.
<P>
Πρώτα-πρώτα, τα κράτη μέλη πρέπει να ανακοινώσουν τον τρόπο και το χρονικό πλαίσιο ενσωμάτωσης των βασικών στοιχείων της αρχής "Προτεραιότητα στις μικρές επιχειρήσεις" στην εθνική νομοθεσία. Δεύτερον, τα κράτη μέλη πρέπει υποχρεωτικά να παρουσιάσουν την πρόοδο που σημειώθηκε σχετικά με την εφαρμογή της αρχής "Προτεραιότητα στις μικρές επιχειρήσεις" στις ετήσιες εκθέσεις των εθνικών προγραμμάτων μεταρρυθμίσεων για τη διαδικασία της Λισαβόνας. Τρίτον, χρειαζόμαστε τυποποιημένα κριτήρια για τον υπολογισμό της προόδου κατά την εφαρμογή της αρχής "Προτεραιότητα στις μικρές επιχειρήσεις". Τέλος, πρέπει να καθιερώσουμε την αρχή "Προτεραιότητα στις μικρές επιχειρήσεις" ως υποχρεωτικό στοιχείο της μελλοντικής νομοθεσίας και σε ευρωπαϊκό επίπεδο. Επιπλέον, αντιδρώντας στις τρέχουσες εξελίξεις, θα έλεγα ότι όλοι οι υπάρχοντες κανονισμοί πρέπει να εξεταστούν όσον αφορά την προκυκλική επίπτωσή τους επί των ΜΜΕ. Αναφορικά με αυτό το θέμα, πρέπει να ενεργήσουμε γρήγορα.
<SPEAKER ID="123" NAME="Πρόεδρος">
Δυστυχώς, δεν θα έχουμε τη δυνατότητα να ακούσουμε την άποψη της Επιτροπής Δικαιωμάτων των Γυναικών και Ισότητας των Φύλων, καθώς η κυρία Ποδηματά δεν είναι διαθέσιμη αυτή τη στιγμή.
<SPEAKER ID="124" NAME="Nicole Fontaine">
εκ μέρους της ομάδας PPE-DE. - (FR) Κύριε Πρόεδρε, κυρίες και κύριοι, πρώτα-πρώτα θα ήθελα να τονίσω τη σπουδαιότητα αυτής της κοινής συζήτησης για τις ΜΜΕ και ειλικρινά ελπίζω οι ΜΜΕ να ακούσουν το δυνατό σήμα που εκπέμπει προς αυτές το Κοινοβούλιό μας.
<P>
" ομάδα μας καλωσόρισε θερμά το προσχέδιο της πρωτοβουλίας Small Business Act που μας παρουσίασε η Ευρωπαϊκή Επιτροπή τον περασμένο Ιούνιο. Είναι αλήθεια ότι, από το 2000, έχουν ληφθεί διάφορες πρωτοβουλίες για τις ΜΜΕ. Οι εν λόγω πρωτοβουλίες ήταν σημαντικές, αλλά ανεπαρκείς. Γιατί ανεπαρκείς; Επειδή, σύμφωνα με τους ανθρώπους που επηρέασαν, πολλές φορές παρέμειναν απλά καλές προθέσεις. Σήμερα όμως πρέπει να προχωρήσουμε. " πρωτοβουλία Small Business Act μας δίνει αυτή την ευκαιρία, επειδή αποτελεί μέρος μιας πραγματικά προληπτικής παγκόσμιας προσέγγισης.
<P>
Θα ήθελα να επισημάνω ότι το Ευρωπαϊκό Κοινοβούλιο έχει ήδη σημειώσει επιτυχία, καθώς μετά από την προφορική ερώτηση που απευθύναμε το Δεκέμβριο, το Συμβούλιο Ανταγωνισμού ενέκρινε ομόφωνα το πρόγραμμα δράσης που μόλις ανέφερε ο Επίτροπος Figel'.
<P>
Εμφανώς αυτό φανερώσει την ισχυρή πολιτική βούληση των κυβερνήσεων και θα ήθελα σήμερα να χαιρετίσω την εξαίρετη έκθεση της κυρίας Herczog, η οποία ενισχύει την ώθησή της σε τόσο καίριο σημείο. Θα ήθελα επίσης να εκφράσω τις ευχαριστίες μου για την ποιότητα της συνεργασίας που λάβαμε και για την άριστη εργασία την οποία, επιτρέψτε μου να πω, πραγματοποίησε η Επιτροπή Βιομηχανίας, Έρευνας και Ενέργειας. Σήμερα έχουμε προωθήσε μονο δύο τροπολογίες στην ολομέλεια. Αυτό δείχνει πόσο καλά κάναμε τη δουλειά μας.
<P>
Όσο για την ομάδα μας, με τις τροπολογίες που προωθήσαμε και τις οποίες ο εισηγητής δέχτηκε με χαρά, αρχίσαμε να αναζητούμε έναν τρόπο για να εμπλακούν περισσότερο τα κράτη μέλη και τα κοινοτικά θεσμικά όργανα, προκειμένου να εγγυηθούμε ότι τα μέτρα που σχεδιάζουμε θα προσδώσουν πράγματι μεγαλύτερη αξία στις ΜΜΕ.
<P>
Ζητήσαμε η αρχή της "Προτεραιότητας στις μικρές επιχειρήσεις" να γίνει υποχρεωτικό και αναπόσπαστο μέρος κάθε μελλοντικής νομοθεσίας. Επιμείναμε στη θέσπιση του κοινοτικού διπλώματος ευρεσιτεχνίας και επίσης, φυσικά, στους χρηματοοικονομικούς πόρους, οι οποίοι θα επιτρέψουν την αποτελεσματική και γρήγορη πρόσβαση στις ΜΜΕ.
<SPEAKER ID="125" NAME="Ieke van den Burg">
εκ μέρους της ομάδας PSE. - Κύριε Πρόεδρε, θα μου επιτρέψετε ίσως πρώτα-πρώτα να πω κάτι αντιδρώντας στη δήλωση της Ευρωπαϊκής Επιτροπής.
<P>
Πρώτα απ' όλα, λυπάμαι που δεν είναι εδώ ο συνάδελφος του Επιτρόπου, ο κύριος McCreevy - νομίζω ότι άρχισε ξανά η περίοδος των ιπποδρομιών! Λυπάμαι πραγματικά, επειδή το θέμα του εταιρικού δικαίου είναι πραγματικά σημαντικό για εμάς και βρίσκεται στο επίκεντρο των θεμάτων με τα οποία ασχολείται. Δεύτερον, κύριε Επίτροπε, πραγματικά μου δημιουργούν λύπη τα επιχειρήματά σας εναντίον των προτάσεων του Κοινοβουλίου σχετικά με τη συμμετοχή των εργαζομένων στη λήψη των αποφάσεων. Δηλώσαμε ξεκάθαρα ότι αυτό δεν πρόκειται να επεκταθεί στις μικρές επιχειρήσεις, αλλά ότι το καταστατικό των EIE βρίσκεται στη διάθεση όλων των εταιρειών. Δεν περιορίζεται βάσει του μεγέθους. Δεν επιθυμούμε το εν λόγω καταστατικό των EIE να είναι τρόπος κατάχρησης και καταστρατήγησης της υπάρχουσας νομοθεσίας - ιδίως των εθνικών παραδόσεων - πράγμα που αποτελεί πολύ σημαντική πτυχή της συμμετοχής στη διαδικασία λήψης αποφάσεων. Δεν θέλουμε να σημειωθούν μετακινήσεις της αγοράς και να δημιουργηθεί ένα νέο Delaware στην Ευρωπαϊκή Ένωση, όπου οι εταιρείες να μπορούν να παρακάμπτουν αυτού του τύπου τη νομοθεσία.
<P>
Τρίτον, όσον αφορά τη δέκατη τέταρτη οδηγία - την οποία, όπως γνωρίζουμε, ο κύριος McCreevy δεν υποστηρίζει ιδιαίτερα - επαναλάβατε τα ίδια επιχειρήματα που είχε προτείνει ο ίδιος. Θα έπαιρνε στα σοβαρά το γεγονός ότι το Κοινοβούλιο επιθυμεί πραγματικά να παρουσιάσει εκείνος αυτή την πρόταση.
<P>
Τέταρτον, υποβάλαμε από κοινού ένα ψήφισμα, ζητώντας από την Επιτροπή να διαβουλευθεί με τους κοινωνικούς εταίρους βάσει του άρθρου 138. Κάτι τέτοιο θα ήταν ορθό να συμβεί προτού λάβουμε απόφαση σχετικά με έναν κανονισμό για τις EIE, επειδή η συμμετοχή στη λήψη των αποφάσεων είναι ένα θέμα με το οποίο ασχολείται το άρθρο 138 της Συνθήκης ΕΚ και το οποίο είναι το πρώτο που απαιτεί διαβούλευση των κοινωνικών εταίρων. Αυτό δεν έγινε. Ζητούμε τώρα να γίνει αμέσως μετά. Ωστόσο, αν δω την Ευρωπαϊκή Επιτροπή να αντιδρά με αυτό τον τρόπο, θα αναθεωρήσω σοβαρά και θα προτείνω στην ομάδα μου να αναθεωρήσουμε εάν μπορούμε να υποστηρίξουμε το αποτέλεσμα σχετικά με τις ΕΙΕ. Ίσως θα πρέπει απόψε να επικοινωνήσετε τηλεφωνικά με τον κύριο McCreevy και τον κύριο Špidla, προκειμένου να δείτε αν αύριο θα μπορείτε να παρουσιάσετε μια καλύτερη πρόταση για αυτό το θέμα πριν από την ψηφοφορία.
<P>
Εν συντομία - επειδή τελειώνει ο χρόνος που είχα στη διάθεσή μου για να μιλήσω - η θέση της ομάδας PSE δεν είναι εναντίον της παροχής της ευκαιρίας στις μικρές και τις μεσαίες επιχειρήσεις να λάβουν αυτό το νέο καταστατικό, αλλά υπέρ της ευκαιρίας αυτής - αντιτιθέμεθα όμως σε αυτή τη μορφή κατάχρησης. Επιτύχαμε έναν πολύ καλό συμβιβασμό με τον εισηγητή. Είναι επίσης πολύ ενημερωμένος και δεν είναι καθόλου απαρχαιωμένος, αλλά πολύ επίκαιρος αυτή τη φορά, καθώς λαμβάνει υπόψη τις καταστρεπτικές διεργασίες των μετόχων και των χρηματαγορών, για να βρει έναν καλύτερο τρόπο εταιρικής διακυβέρνησης, όπου να συμμετέχουν οι υπάλληλοι. Κύριε Επίτροπε, πρέπει πραγματικά να συζητήσετε με το Συμβούλιό σας και με τους αρμόδιους Επιτρόπους αν μπορείτε να κάνετε μια πιο θετική δήλωση στο Κοινοβούλιο.
<SPEAKER ID="126" NAME="Jean Marie Beaupuy">
εκ μέρους της ομάδας ALDE. - (FR) Κύριε Πρόεδρε, κύριε Επίτροπε, θα ήθελα ασφαλώς να συγχαρώ με τη σειρά μου την κυρία Herczog για την έξοχη έκθεση 90 σημείων σχετικά με την πρωτοβουλία Small Business Act.
<P>
Εντούτοις, κύριε Επίτροπε, το έργο του Ευρωπαϊκού Κοινοβουλίου θα είναι πραγματικά αποτελεσματικό μόνο με γρήγορη και αποτελεσματική υλοποίηση σε όλα τα κράτη μας.
<P>
Κύριε Επίτροπε, στις αρχικές σας παρατηρήσεις είπατε ότι βάσει αυτής της έκθεσης επρόκειτο να δημιουργήσετε μια πλήρη στρατηγική, αλλά πρέπει να γνωρίζετε ότι αυτή την εποχή εξελίσσεται μια τραπεζική κρίση, μια οικονομική κρίση και μια κλιματική κρίση, οι οποίες απαιτούν γρήγορες απαντήσεις από εμάς.
<P>
Ας δούμε δυο παραδείγματα. Πρώτο παράδειγμα: Ζητώ η προθεσμία πληρωμής των εταιρειών να είναι 30 ημέρες. Αυτό συμπεριλαμβάνεται στο σημείο 87 σχετικά με το ταμείο συνοχής. Προσκαλώ την Ευρωπαϊκή Επιτροπή και τα κράτη μέλη να λάβουν μέτρα προκειμένου όλες οι δημόσιες συμβάσεις με τις εταιρείες να ρυθμίζοντα εντός 30 ημερών.
<P>
Επιπλέον, όταν γνωρίζουμε ότι 20% των αιτήσεων χρεοκοπίας οφείλονται σε καθυστερήσεις πληρωμών από δημόσιες αρχές, βλέπουμε σε τι βαθμό αυτές οι ενέργειες των κυβερνήσεων και της Ευρωπαϊκής Επιτροπής μπορούν να μειώσουν το επίπεδο της ανεργίας, το οποίο αυξάνεται μέρα με τη μέρα.
<P>
Δεύτερο παράδειγμα: η γραφειοκρατία. Στο σημείο 72, ζητούμε να μειωθεί η γραφειοκρατία κατά τουλάχιστον 25%. Μπορώ να σας πω ότι εγώ, ως διευθυντής εταιρείας, περίμενα αυτό το συγκεκριμένο μέτρο εδώ και χρόνια. Δεν είναι δουλειά των διευθυντών των εταιρειών να κάθονται όλη μέρα και να συμπληρώνουν έντυπα. Δουλειά τους είναι να παρέχουν προϊόντα και υπηρεσίες στους συμπολίτες μας.
<P>
Αν δώσετε προσοχή σε αυτή την απαίτηση, κύριε Επίτροπε, όχι μόνο πέρα από τη συνολική στρατηγική που επιθυμείτε να δημιουργήσετε, αλλά και όσον αφορά την πρακτική ανταπόκριση των κυβερνήσεων και της Ευρωπαϊκής Επιτροπής, τότε, στο πλαίσιο των σημερινών σχεδίων ανάκαμψης, θα υπάρχουν διατάξεις που θα παρέχουν άμεσες λύσεις στους συμπολίτες μας.
<SPEAKER ID="127" NAME="Zbigniew Krzysztof Kuźmiuk" LANGUAGE="PL">
Κύριε Πρόεδρε, στην ομιλία μου στο πλαίσιο της παρούσας συζήτησης, θα ήθελα να επιστήσω την προσοχή σε τέσσερα θέματα. Πρώτον, θα ήθελα να εκφράσω την ελπίδα η έκθεση του κυρίου Lehne να αποτελέσει ισχυρό ερέθισμα για την Ευρωπαϊκή Επιτροπή, ώστε να προετοιμάσει κατάλληλα νομικά μέτρα, τα οποία, σύμφωνα με την ελεύθερη εγκατάσταση των εταιρειών, την οποία εγγυάται η Συνθήκη, θα επιτρέψουν στις εταιρείες να μεταφέρουν τις καταστατικές έδρες τους στο πλαίσιο της Ευρωπαϊκής Ένωσης, χωρίς να προσκρούουν στο εμπόδιο της υπερβολικής γραφειοκρατίας.
<P>
Δεύτερον, αυτού του είδους οι μεταφορές πρέπει αντιθέτως να συνεισφέρουν στην προστασία των υφισταμένων δικαιωμάτων των μετόχων, των πιστωτών και ιδιαίτερα των δικαιωμάτων των εργαζομένων. Θα ήθελα επίσης να εκφράσω την ελπίδα οι λύσεις που προτείνει ο εισηγητής, στις οποίες συμπεριλαμβάνεται η κατάρτιση μιας πρότασης μεταφοράς, και ιδιαίτερα μιας έκθεσης που να εξηγεί και να δικαιολογεί τη νομική και κυρίως την οικονομική πτυχή της προτεινόμενης μεταφοράς της έδρας της εταιρείας, και τις επιπτώσεις της για τους μετόχους και τους υπαλλήλους, δεν θα αποδειχθεί ότι αποτελούν επιπλέον εμπόδιο για τη μεταφορά των εταιρειών.
<P>
Τέταρτο και τελευταίο, φαίνεται πως ο ανταγωνισμός, όσον αφορά την φορολόγηση και τους μισθούς, ήταν η κύρια κινητήρια δύναμη πίσω από τις προτεινόμενες λύσεις, καθώς διαπιστώθηκε ότι ασκεί θετική επίδραση επί της ταχύτητας της οικονομικής ανάπτυξης των μεμονωμένων κρατών μελών και έτσι, και όλης της Ευρωπαϊκής Ένωσης.
<SPEAKER ID="128" NAME="Francis Wurtz">
εκ μέρους της ομάδας GUE/NGL. - (FR) Κύριε Πρόεδρε, κύριε Επίτροπε, το προσχέδιο του καταστατικού για την ευρωπαϊκή ιδιωτική εταιρεία παρουσιάζεται από την Ευρωπαϊκή Επιτροπή ως στοιχείο της πρωτοβουλίας για μια Small Business Act για την Ευρώπη.
<P>
Σε αυτό το πλαίσιο, και κατά το πρότυπο των "νωμένων Πολιτειών, ήταν ένα ζήτημα στην αρχή της διάθεσης ορισμένου μεριδίου των δημοσίων συμβάσεων στις μικρές εταιρείες. Τέτοιες ευγενείς προθέσεις πρέπει να χειροκροτούνται.
<P>
Δυστυχώς, το θέμα αυτό είναι εντελώς διαφορετικό τώρα απ' ό,τι στο ξεκίνημά του, σε συνδυασμό με την ευρωπαϊκή ιδιωτική εταιρεία. Πρώτον, ας δούμε το μέγεθος των στοχευόμενων εταιρειών. Τη θέση των μικρών επιχειρήσεων κατέλαβε η ήδη πιο αόριστη έννοια των μικρών και μεσαίων επιχειρήσεων. Αυτό τελικά οδήγησε, και διαβάζω από την αιτιολογική έκθεση του σχεδίου κανονισμού που ενέκρινε η Ευρωπαϊκή Επιτροπή, σε ένα "καταστατικό το οποίο μπορεί να ωφελήσει και τις μεγαλύτερες εταιρείες και τους ομίλους". Αυτό αλλάζει εξ ολοκλήρου τη φιλοσοφία της πολιτικής και τώρα τι θα γίνουν αυτές οι ψευτο-ΜΜΕ; Στην πραγματικότητα θα είναι θυγατρικές πολυεθνικών οι οποίες, όπως γνωρίζουμε, απαιτούν εδώ και πολύ καιρό ένα μοναδικό, λιγότερο δεσμευτικό καταστατικό σε σχέση με το ισχύον για τις εταιρείες που ελέγχουν στις διάφορες ευρωπαϊκές χώρες.
<P>
Ας δούμε τώρα ποια είναι η φύση των οφελών που παρέχει στις εταιρείες το καταστατικό της ΕΙΕ. Δεν πρόκειται πλέον για τη διευκόλυνση της πρόσβασης στις δημόσιες συμβάσεις. Μάλλον, και διαβάζω ξανά από την αιτιολογική έκθεση του κειμένου της Ευρωπαϊκής Επιτροπής, στόχος του είναι τώρα "η βελτίωση των συνθηκών πλαίσιο για τις επιχειρήσεις στην ενιαία αγορά". Με αυτό το σκοπό, οι ευρωπαϊκές ιδιωτικές εταιρείες μπορούν να έχουν την καταστατική έδρα τους σε μια χώρα και τις πραγματικές δραστηριότητές τους σε μιαν άλλη. Μπορούν επίσης να μεταφέρουν την καταστατική έδρα τους σε κράτος μέλος της επιλογής τους.
<P>
Πώς είναι δυνατόν να μην βλέπουμε ότι με αυτές τις διατάξεις καθίσταται δυνατή η δημιουργία εταιρειών ευκαιριών χωρίς περιορισμούς υπό τις πιο ευνοϊκές συνθήκες για τον επιχειρηματικό κόσμο; Μήπως δεν ξεκαθαρίζει η Ευρωπαϊκή Επιτροπή ότι "το σχετικό ισχύον δίκαιο είναι εκείνο του κράτους μέλους όπου η ΕΙΕ διατηρεί την καταστατική έδρα της, πράγμα που ισχύει για τις ιδιωτικές εταιρείες περιορισμένης ευθύνης";
<P>
Όπως σημειώνει με ακρίβεια η Ευρωπαϊκή Συνομοσπονδία Συνδικάτων: "υπάρχει μια μεγάλη απειλή ότι οι εταιρείες θα χρησιμοποιούν το καταστατικό ΕΙΕ για να αποφύγουν την νομοθεσία που προστατεύει περισσότερο τους εργαζόμενους.
<P>
Κατανοούμε τώρα το λόγο για τον οποίο η Ευρωπαϊκή Επιτροπή δεν διαβουλεύτηκε με τις οργανώσεις συνδικάτων προτού εγκρίνει την πρότασή της, αρκούμενη στην καθαρά διαδικαστική διαβούλευση μέσω του διαδικτύου.
<P>
Εν ολίγοις, διαβάζοντας το σχέδιο κανονισμού φαίνεται ότι η έμφαση που δίνεται στις "μικρές επιχειρήσεις" είναι ανώτερη από κάθε πολιτική βιτρίνα, με στόχο να γίνει αποδεκτή η αναμασημένη έννοια της διαβόητης αρχής της "χώρας προέλευσης". Αντιστοιχεί σε μια αναβίωση της οδηγίας Bolkestein.
<P>
Για το λόγο αυτό η ομάδα μου προτείνει στο Κοινοβούλιο να αποστείλει ένα ηχηρό σήμα στην Ευρωπαϊκή Επιτροπή και το Κοινοβούλιο, απορρίπτοντας αυτή την πρόταση για ένα καταστατικό της ευρωπαϊκής ιδιωτικής εταιρείας.
<SPEAKER ID="129" NAME="Roberto Fiore" AFFILIATION="NI">
(IT) Κύριε Πρόεδρε, κυρίες και κύριοι, πιστεύω ότι πρέπει να επιλύσουμε την κρίση των μικρών και των μεσαίων επιχειρήσεων με έναν αυθεντικό ευρωπαϊκό τρόπο. Βιώνουμε μια δυσχερή κατάσταση η οποία μαστίζει τις μικρές και τις μεσαίες επιχειρήσεις σε όλη την ήπειρο, η οποία προκλήθηκε από την έλλειψη πρόσβασης στην πίστωση. Το πρόβλημα είναι ότι οι τράπεζες δεν δανείζουν στις επιχειρήσεις και αληθεύει επίσης ότι οι προσπάθειες κάποιων κυβερνήσεων να χρηματοδοτήσουν τις τράπεζές τους, ώστε να μπορέσουν με τη σειρά τους να χρηματοδοτήσουν τις μικρές επιχειρήσεις, αποτυγχάνουν επειδή κανείς δεν γνωρίζει τι χρέη έχουν στην πραγματικότητα οι τράπεζες στη σημερινή συγκυρία.
<P>
Επομένως, προτείνω τα εθνικά κράτη, εθνικοποιώντας τις εθνικές τους τράπεζες, να υποστηρίξουν την έκδοση χρημάτων ή ομολόγων που να αντιστοιχούν σε χρήματα, για τη χρηματοδότηση των μικρών εταιρειών. Μια τέτοια προσπάθεια σημειώθηκε πρόσφατα στη Δημοκρατία της Ταϊβάν, η οποία εξέδωσε ομόλογα για κάθε σκοπό, τα οποία είχαν την αξία χρημάτων, και τα έδωσε, υπό μορφήν προσωπικών ομολόγων, στους πολίτες της Ταϊβάν. Αυτό σημαίνει ότι η Δημοκρατία της Ταϊβάν εξέδωσε για κάθε σκοπό 3 δισεκατομμύρια δολάρια "ΠΑ ή ευρώ.
<P>
Πρέπει να κάνουμε το ίδιο· πρέπει να δώσουμε πίστωση στις μικρές επιχειρήσεις εκδίδοντας χρήματα, όχι πλέον ως χρέος, αλλά ως πίστωση.
<SPEAKER ID="130" NAME="Γεώργιος Παπαστάμκος" AFFILIATION="PPE-DE">
Κύριε Πρόεδρε, θα εστιάσω την παρέμβασή μου στο πρώτο από τα συζητούμενα θέματα, δηλαδή στο καταστατικό για την ευρωπαϊκή ιδιωτική εταιρία. Ως γνωστόν, μόλις το 8% των ευρωπαϊκών μικρομεσαίων επιχειρήσεων πραγματοποιεί διασυνοριακές συναλλαγές τη στιγμή κατά την οποία οι μικρομεσαίες επιχειρήσεις αντιπροσωπεύουν περίπου το 99% των εταιριών στην Ένωση.
<P>
Το γεγονός αυτό αποδεικνύει το έλλειμμα της έως σήμερα ασκούμενης πολιτικής για την ενθάρρυνση του ενδοκοινοτικού επιχειρείν. Καταδεικνύει επίσης την ανάγκη υιοθέτησης στοχευμένων μέτρων για τη δημιουργία ενιαίου και ευνοϊκότερου ρυθμιστικού πλαισίου σε ευρωπαϊκό επίπεδο.
<P>
" παγκόσμια οικονομική κρίση πλήττει σήμερα την πραγματική οικονομία, τα εκατομμύρια μικρομεσαίες επιχειρήσεις σε όλη την Ευρώπη. Υπό την παρούσα συγκυρία, κεντρικός μας στόχος πρέπει να είναι μικρές επιχειρήσεις, αποτελεσματικές επιχειρήσεις.
<P>
" πρόταση κανονισμού της Επιτροπής προς το Συμβούλιο κινείται προς τη σωστή κατεύθυνση, και αυτή κατά τη γνώμη μου είναι η κατά το δυνατόν μείωση του διοικητικού άχθους που αντιμετωπίζουν οι ευρωπαϊκές μικρομεσαίες επιχειρήσεις, όταν καλούνται να ανταποκριθούν στις κατά τόπους διαφοροποιημένες διοικητικές απαιτήσεις για τη σύσταση μιας εταιρίας.
<P>
" ευελιξία και η ομοιομορφία της ευρωπαϊκής ιδιωτικής εταιρίας, η κατά το ελάχιστον απαίτηση του στοιχείου της διασυνοριακής αναφοράς, η απλοποίηση του ελέγχου νομιμότητας του καταστατικού και η αρχή του κεφαλαίου σύστασης του ενός ευρώ συνιστούν τους άξονες μιας στρατηγικής η οποία μπορεί βασίμως να δώσει νέα ώθηση στην ανάπτυξη ενδοκοινοτικής επιχειρηματικότητας.
<P>
Τελειώνοντας, θα ήθελα να συγχαρώ το συντάκτη της έκθεσης, κύριο Lehne, για τις προσπάθειες που κατέβαλε προκειμένου να συγκεράσει επιτυχώς τις αποκλίνουσες απόψεις που διατυπώθηκαν από τους συναδέλφους της Επιτροπής Νομικών Θεμάτων και τις διάφορες πολιτικές ομάδες.
<SPEAKER ID="131" NAME="Manuel Medina Ortega" AFFILIATION="PSE">
(ES) Κύριε Πρόεδρε, πιστεύω ότι η αποψινή συζήτηση είναι χρήσιμη για την διασαφήνιση ορισμένων σημείων: πρώτον, το ότι η συζήτηση σχετικά με τις ευρωπαϊκές ιδιωτικές εταιρείες πραγματοποιείται ταυτόχρονα με τη συζήτηση για τις ευρωπαϊκές μικρές εταιρείες δεν σημαίνει ότι η ευρωπαϊκή ιδιωτική εταιρεία είναι κατ' ανάγκη μια μικρή ευρωπαϊκή εταιρεία.
<P>
Όπως είπε η κυρία van den Burg, έτσι κι εγώ πιστεύω ότι ο κύριος Wurtz επεσήμανε επίσης στην κριτική του για την πρόταση ότι το καταστατικό για την ευρωπαϊκή ιδιωτική εταιρεία, όπως διατυπώθηκε στην πρόταση της Ευρωπαϊκής Επιτροπής και εγκρίθηκε στην Επιτροπή Νομικών Θεμάτων, αποτελεί όργανο για επιχειρήσεις που μπορεί να είναι μεγάλες και που έχουν ορισμένα χαρακτηριστικά, όπως είναι ο περιορισμός της ευθύνης των εταίρων και η απαγόρευση της εμπορίας των εν λόγω επιχειρήσεων σε δημόσιες αγορές. Τόσο το καταστατικό της ευρωπαϊκής ιδιωτικής εταιρείας όσο και το καταστατικό της εθνικής ιδιωτικής εταιρείας, ωστόσο, μπορούν να ισχύουν και για μικρές και για μεγάλες επιχειρήσεις.
<P>
Όπως είπε η κυρία van den Burg, ακριβώς η ευελιξία ή η μαλθακότητα της ευρωπαϊκής ιδιωτικής εταιρείας σημαίνει ότι πρέπει να είμαστε εξαιρετικά προσεκτικοί. Αυτό είναι έργο της Επιτροπής Νομικών Θεμάτων. Οι τροπολογίες που ενέκρινε η Επιτροπή Νομικών Θεμάτων, οι οποίες είναι πολλές, σχεδιάστηκαν ακριβώς για να μην καταστεί η ευρωπαϊκή ιδιωτική εταιρεία η βάση για την εμφάνιση του ευρωπαϊκού Delaware, όπως προανέφερε η κυρία van den Burg. Αυτό είναι ιδιαίτερα σχετικό με ένα από τα θέματα που απασχολούν τον κύριο Wurtz: τη συμμετοχή των εργαζομένων στις εταιρείες.
<P>
Πιστεύω ότι οι διατυπώσεις που ενέκρινε η Επιτροπή Νομικών Θεμάτων επισημαίνουν ξεκάθαρα αυτούς τους περιορισμούς. Όπως είπε και ο κύριος Wurtz, δεν πρόκειται απλά για την εφαρμογή των κανόνων της χώρας προέλευσης, αλλά, σύμφωνα με τους κανόνες που εγκρίναμε στην Επιτροπή Νομικών Θεμάτων - και συνιστώ στον κύριο Wurtz να εξετάσει τις τροπολογίες που εγκρίναμε - πρόκειται για ένα σύνολο περιορισμών, οι οποίοι δεν επιτρέπουν την εφαρμογή των κανόνων της χώρας προέλευσης στις εταιρείες εκείνες όπου υπάρχει μεγαλύτερη συμμετοχή των εργαζομένων απ' ό,τι συνηθίζεται. Όλοι οι εν λόγω περιορισμοι συμπεριλαμβάνονται στις τροπολογίες που εγκρίναμε και πιστεύω ότι με αυτές τις τροπολογίες το κείμενο είναι πλήρως αποδεκτό προς έγκριση, ακόμη και από την σκοπιά του κυρίου Wurtz.
<P>
Με άλλα λόγια, ασχολούμαστε με μια μορφή ευρωπαϊκής εταιρείας που υπάρχει σε όλα τα κράτη μέλη και η οποία πρέπει να εναρμονιστεί στο πλαίσιο της Ευρωπαϊκής Ένωσης. Ωστόσο, κατά την εναρμόνιση αυτή δεν πρέπει να επιτραπεί σε αυτές τις εταιρείες να γίνουν εικονικά νομικά πρόσωπα, αλλά πρέπει να υπάρχουν στο πλαίσιο εθνικών πλαισίων και να συμμορφώνονται με την εθνική νομοθεσία, ιδίως όσον αφορά ένα τόσο ευαίσθητο θέμα, όπως η συμμετοχή των εργαζομένων.
<P>
Πιστεύω ότι το κείμενο που ενέκρινε η Επιτροπή Νομικών Θεμάτων συμβάλλει σημαντικά και έτσι θα είναι λάθος αν η Ευρωπαϊκή Επιτροπή δεν λάβει υπόψη τις εν λόγω τροπολογίες.
<P>
Πιστεύω ότι οι τροπολογίες της Επιτροπής Νομικών Θεμάτων κατευθύνονται ακριβώς στον περιορισμό των ανεπαρκειών του κειμένου της Ευρωπαϊκής Επιτροπής και πιστεύω ότι το Κοινοβούλιο μπορεί να το εγκρίνει με ήσυχη τη συνείδησή του, όχι μόνο λόγω της προόδου που κάνει όσον αφορά τις μικρές επιχειρήσεις, αλλά και όσον αφορά τη διαχείριση αυτού του τύπου εταιρείας, η οποία υπάρχει δυνάμει του νόμου και μπορεί να υποβάλλεται σε εξονυχιστικό έλεγχο από τους εργαζόμενους σε ένα σύστημα συμμετοχής στη λήψη των αποφάσεων.
<SPEAKER ID="133" NAME="Γιώργος Χατζημαρκάκης" AFFILIATION="ALDE">
(DE) Κυρία Πρόεδρε, κύριε Επίτροπε, οι μικρές και οι μεσαίες επιχειρήσεις ποτέ πριν δεν ήταν τόσο σημαντικές όσο είναι σήμερα. Οι ΜΜΕ έχουν ιδιαίτερη σημασία μπροστά στην οικονομική και τραπεζική κρίση που προκλήθηκε από τις μεγάλες μάλλον επιχειρήσεις παρά από τις μικρές. Οι ΜΜΕ είναι σημαντικές γιατί σύντομα θα υποφέρουν και αυτές, αν και πάνω τους βασίζεται μεγάλο μέρος των οικονομικών μας επιδόσεων.
<P>
Στη χώρα που γνωρίζω καλύτερα, στις ΜΜΕ αντιστοιχεί το 20% όλων των διπλωμάτων ευρεσιτεχνίας, το 40% όλων των μικτών επενδύσεων, το 49% του συνολικού τζίρου, το 70% όλων των εργαζομένων και το 80% όλων των εκπαιδευόμενων. Αυτό που πρέπει να κάνουμε τώρα είναι να σκεφτούμε τα πράγματα ξανά από την αρχή. Αν είχαμε ένα τεράστιο κουμπί επαναφοράς, θα το πατούσαμε. Πρέπει να δώσουμε ώθηση στα επιχειρηματικά μυαλά - αυτός είναι ο ρόλος της πρωτοβουλίας Small Business Act.
<P>
Θα ήθελα να συγχαρώ την κυρία Herczog για την εν λόγω έκθεση. Είναι πράγματι σημαντικό να ορίσουμε και να θεωρούμε τώρα τις ΜΜΕ ως αντιπροσωπευτικό δείγμα του επιχειρηματικού κόσμου, να αναθεωρήσουμε τα μέτρα υποστήριξης, να δώσουμε προτεραιότητα στις μικρές επιχειρήσεις στους δημόσιους διαγωνισμούς ("Προτεραιότητα στις μικρές επιχειρήσεις") και να μην επιτρέπουμε στις δημόσιες αρχές να παρεμβαίνουν στον ανταγωνισμό. Επομένως, σας συγχαίρω· αυτό που χρειάζεται τώρα είναι να τεθούν σε εφαρμογή φορολογικές ελαφρύνσεις στους τομείς έντασης εργασίας.
<SPEAKER ID="134" NAME="Eoin Ryan" AFFILIATION="UEN">
Κυρία Πρόεδρε, κι εγώ θα ήθελα να χαιρετίσω την εν λόγω έκθεση. Περίπου 80% όλων των νέων θέσεων εργασίας στην Ευρωπαϊκή Ένωση δημιουργήθηκαν από ΜΜΕ και στην εκλογική μου περιφέρεια στο Δουβλίνο περίπου 400 000 άτομα απασχολούνται από περίπου 100 000 εταιρείες στον τομέα των ΜΜΕ.
<P>
Πρέπει να κάνουμε ό,τι είναι δυνατό αυτή τη στιγμή για να υποστηρίξουμε αυτές τις επιχειρήσεις σε αυτή τη δύσκολη συγκυρία. Χαιρετίζω το γεγονός ότι η ΕΤΕπ διαθέτει ταμείο ύψους 31 δισεκατομμυρίων ευρώ για τις μικρές και τις μεσαίες επιχειρήσεις, και πιστεύω ότι σε αυτό τον τομέα μπορεί να γίνουν ακόμη περισσότερα.
<P>
Επίσης, πρέπει να χαιρετίσουμε τη μείωση των διοικητικών δαπανών και της γραφειοκρατίας από την Ευρωπαϊκή Επιτροπή. Με τον τρόπο αυτό η Ευρωπαϊκή Ένωση θα εξοικονομήσει περίπου 2,3 εκατομμύρια ευρώ. Πρόσφατα συναντήθηκα με τον Επίτροπο κύριο Verheugen και συζητήσαμε με ιρλανδούς επιχειρηματίες τα προβλήματα που αντιμετώπιζαν. Μια ιδέα που θα έπρεπε να εξετάσουμε είναι η ενδεχόμενη υποχρεωτική αναστολή των γραφειοκρατικών διαδικασιών που προέρχονται από την Ευρώπη, καθώς προκαλούν ασφυξία στον επιχειρηματικό κόσμο. Αυτούς τους δύσκολους καιρούς πρέπει να κάνουμε ό,τι μπορούμε για να βεβαιωθούμε ότι οι επιχειρήσεις θα επιβιώσουν μέχρι την πολυπόθητη ανάκαμψη.
<P>
Ωστόσο, αυτό δεν μπορεί να γίνει μόνο από την Ευρωπαϊκή Ένωση. Πρέπει να συμβάλουν οι εθνικές κυβερνήσεις και οι τοπικές αυτοδιοικήσεις, οι οποίες μπορούν να παίξουν τεράστιο ρόλο. Αν θέλουμε να σταθεροποιηθούν οι μικρές επιχειρήσεις και η απασχόληση στην Ευρωπαϊκή Ένωση και σε κάθε κράτος μέλος, πρέπει να κάνουμε ό,τι μας είναι δυνατό για να προσπαθήσουμε να τις σώσουμε.
<P>
" πρόκληση που αντιμετωπίζουμε αυτή τη στιγμή αφορά την απασχόληση και πρέπει να σπεύσουμε να προστατέψουμε τις υπάρχουσες θέσεις εργασίας και ενδεχομένως τα επόμενα χρόνια θα προσπαθήσουμε να δημιουργήσουμε νέες θέσεις. Αυτό είναι απολύτως απαραίτητο για όλους μας.
<SPEAKER ID="135" NAME="Γεώργιος Τούσσας" AFFILIATION="GUE/NGL">
Κυρία Πρόεδρε, η ευρωπαϊκή ιδιωτική εταιρία αποτελεί προσπάθεια να πληγούν ακόμη περισσότερο τα κοινωνικά και εργασιακά δικαιώματα των εργαζομένων στα πρότυπα της οδηγίας Bolkestein. Ενώ προβάλλετε το πρόσχημα ότι με την εταιρία αυτή θα ωφεληθούν οι μικρομεσαίες επιχειρήσεις, στην πραγματικότητα ενισχύετε τους μονοπωλιακούς επιχειρηματικούς ομίλους.
<P>
Δημιουργείτε μία μορφή εταιρίας χωρίς κανένα κεφάλαιο (αρκεί ακόμη και ένα ευρώ), η οποία θα μπορεί να ιδρύει εικονική έδρα και να τη μεταφέρει οποτεδήποτε. Θα χρησιμοποιούνται τα κράτη μέλη με το χαμηλότερο επίπεδο προστασίας των μισθολογικών και κοινωνικών δικαιωμάτων, ώστε να καταστρατηγούνται και να οδηγούνται στο κατώτατο δυνατό επίπεδο κατακτήσεις και δικαιώματα των εργαζομένων.
<P>
Ο κανονισμός, άμεσα εφαρμοστέος στα κράτη μέλη, αποτελεί φυσικό συμπλήρωμα της οδηγίας Bolkestein και των γνωστών αντεργατικών αποφάσεων του ΔΕΚ στις υποθέσεις Viking, Laval, Ruffert. Είναι συνέπεια και αποτέλεσμα της Συνθήκης του Μάαστριχτ και της εφαρμογής των τεσσάρων ελευθεριών. " ευρωπαϊκή ιδιωτική εταιρία εκθέτει τις πολιτικές δυνάμεις που ψήφισαν το Μάαστριχτ, που προσπάθησαν να εξαπατήσουν τους εργαζόμενους όταν ψήφιζαν την οδηγία Bolkestein, λέγοντας ψέματα ότι δήθεν δεν θίγει τα δικαιώματα των εργαζομένων.
<P>
Γι' αυτούς τους λόγους θα καταψηφίσουμε το σχετικό κανονισμό. Όσοι στηρίζουν αυτή την αντιλαϊκή πολιτική σπέρνοντας ανέμους, να είναι σίγουροι ότι θα θερίσουν θύελλες.
<SPEAKER ID="136" NAME="Jim Allister" AFFILIATION="NI">
Κυρία Πρόεδρε, το γεγονός ότι το 70% της ιδιωτικής απασχόλησης στην Ευρώπη παρέχεται από τις ΜΜΕ μας δείχνει πόσο σημαντικό ρόλο παίζει η επιχειρηματική τους αντοχή, καθώς η καταπιεστική ρύθμιση της ΕΕ κάνει τη ζωή τους αδικαιολόγητα και εξαιρετικά δύσκολη.
<P>
Έτσι, θα επαναλάβω κάτι που είχα ζητήσει και σε παλαιότερη συγκυρία, ότι κατά την εξέλιξη αυτής της οικονομικής κρίσης πρέπει να υπάρξει διακοπή της ρύθμισης των ΜΜΕ. Το κόστος της ρύθμισης της ΕΕ στο "νωμένο Βασίλειο για τα περασμένα δέκα χρόνια εκτιμήθηκε στα 107 δισεκατομμύρια λίρες στερλίνες. Δηλαδή, 107 δισεκατομμύρια λίρες στερλίνες που θα μπορούσαν να είχαν διατεθεί στην καινοτομία, στην εντατικοποίηση προσπαθειών εξαγωγής και στην ανάπτυξη. Ωστόσο, μεγάλο μέρος αυτού του ποσού έπρεπε να ξοδευτεί απλά και μόνο για τη συμμόρφωση προς τους κανονισμούς. " απλούστευση των διαδικασιών προμηθειών, η μείωση του κόστους χορήγησης διπλωμάτων ευρεσιτεχνίας, η χαλάρωση των κανόνων περί κρατικών ενισχύσεων και η ανάληψη πραγματικής δράσης κατά του αθέμιτου ανταγωνισμού από την Άπω Ανατολή είναι βασικής σημασίας, αν επιθυμούμε την άνθιση των ΜΜΕ.
<P>
Σήμερα, περισσότερο παρά ποτέ, έχουμε ανάγκη τις οικογενειακές ΜΜΕ - μικρές επιχειρήσεις - επειδή διαθέτουν το είδος της αφοσίωσης και της συνοχής που χρειαζόμαστε για να αντέξουμε την κρίση. Έχουν όμως κι εκείνες ανάγκη τη βοήθειά μας και θα τους την παράσχουμε αν άρουμε την άσκοπη ρύθμιση της ΕΕ που τις περιορίζει.
<SPEAKER ID="137" NAME="Kurt Lechner" AFFILIATION="PPE-DE">
(DE) Κυρία Πρόεδρε, κυρίες και κύριοι, πολλά μέλη αναφέρθηκαν στο θέμα της συμμετοχής. Δεν θα ήθελα αυτή τη στιγμή να εμβαθύνω σε αυτό, αλλά θα ήθελα να επισημάνω σχετικά ότι το εταιρικό δίκαιο των κρατών μελών έχει επίσης τη λειτουργία της προάσπισης των συμφερόντων της δημόσιας τάξης, όπως π.χ. της προστασίας των πιστωτών, της ασφάλειας του νομικού συστήματος και της προστασίας των καταναλωτών, λειτουργία η οποία διασφαλίζεται στα κράτη μέλη με την εφαρμογή της αποτρεπτικής δικαιοσύνης, για παράδειγμα μέσω διατάξεων διατυπώσεων και εγγραφών σε μητρώα. Σχετικά με αυτό, υπάρχουν σημαντικές διαφορές από το ένα κράτος μέλος στο άλλο.
<P>
Οι αποφάσεις της Επιτροπής Νομικών Θεμάτων λαμβάνουν υπόψη το γεγονός αυτό σε πολλά σημεία - πράγμα το οποίο πρέπει να είναι ιδιαίτερα ευπρόσδεκτο - αφήνοντας ανοιχτές τις επιλογές των κρατών μελών. Ωστόσο, σε τελική ανάλυση, τα πράγματα αυτά εκμηδενίζονται ή εν πάσει περιπτώσει μπορούν να εκμηδενιστούν, εκτός αν κάνουμε κάτι για το ότι επιτρέπεται να διαφέρουν η καταστατική έδρα και η πραγματική έδρα - δηλαδή, το μέρος όπου εκτυλίσσονται στην πραγματικότητα οι επιχειρηματικές δραστηριότητες της εταιρείας - καθώς αυτό στο τέλος καθιστά αυτές τις διασφαλίσεις κενές νοήματος. " εταιρεία μπορεί πρακτικά να εγκαταστήσει την καταστατική έδρα της όπου θέλει, και έτσι να αποφύγει τις νομικές απαιτήσεις της χώρας όπου λαμβάνουν πραγματικά χώρα οι επιχειρηματικές της δραστηριότητες. Κατά τη γνώμη μου, με τον τρόπο αυτό τα κράτη μέλη de facto - όχι όμως και de jure - χάνουν μεγάλο μέρος του ελέγχου του εταιρικού τους δικαίου και του ρυθμιστικού του χαρακτήρα, καθώς αυτά έτσι μπορούν να καταστούν ανεφάρμοστα.
<P>
Θα ήθελα να προσθέσω ότι αυτό θα θέσει - ή ενδέχεται να θέσει - σε κίνδυνο τη φήμη της ευρωπαϊκής ιδιωτικής εταιρείας, τουλάχιστον στα κράτη μέλη με αυστηρότερες δικές τους απαιτήσεις. Κάποιος μπορεί να προτείνει να περιμένουμε και να δούμε τι θα γίνει και στη συνέχεια να κάνουμε τις απαραίτητες ρυθμίσεις, και θα συμφωνούσα μαζί του αν αυτή η εξέλιξη δεν ενισχυόταν από τις διαδικασίες και την ομοφωνία. Αυτή είναι η μεγαλύτερη ανησυχία μου. Δεν υπάρχει λόγος για να κάνουμε κάτι τέτοιο. " νομολογία του Ευρωπαϊκού Δικαστηρίου είναι μόνο ένα προσωρινό μέτρο, επειδή δεν διαθέτουμε οδηγία για την μεταφορά των εταιρικών εδρών· όμως, υπό τη μορφή που οραματιζόμαστε σήμερα, αυτή η ευρωπαϊκή ιδιωτική εταιρεία μπορεί βασικά να ενισχύσει αυτή την διάσπαση - διαφυλάσσοντας σε αυτή το κοινοτικό δίκαιο μια για πάντα. Γι' αυτό το λόγο, ζητώ από το Συμβούλιο να αναθεωρήσει αυτό το θέμα πολύ προσεκτικά.
<SPEAKER ID="138" NAME="Juan Fraile Cantón" AFFILIATION="PSE">
(ES) Κυρία Πρόεδρε, οι μικρές και οι μεσαίες επιχειρήσεις αποτελούν τη ραχοκοκκαλιά της οικονομίας της Ευρωπαϊκής Ένωσης. Ο μεγάλος δυναμισμός και η ικανότητά τους να αναπτύσσονται και να καινοτομούν τους έχουν εξασφαλίσει μια σημαντική θέση στις πολιτικές της ΕΕ.
<P>
Συγχαίρουμε την κυρία Herczog, επειδή η έκθεσή της ενθαρρύνει την ανάπτυξη των ΜΜΕ βάσει μιας αρχής η οποία δεν είναι απ' ουδενί αμελητέα: στις πολιτικές και οικονομικές δράσεις της ΕΕ και των κρατών μελών, πρέπει να δίνουμε προτεραιότητα στις μικρές επιχειρήσεις.
<P>
" πρωτοβουλία Small Business Act περιέχει νομοθετικές προτάσεις και πολιτικές συμφωνίες, οι οποίες θα δημιουργήσουν τις διοικητικές, ρυθμιστικές και χρηματοοικονομικές συνθήκες που μπορούν να συμβάλουν στην ανάπτυξη αυτών των μονάδων στην ευρωπαϊκή οικονομία. " τρέχουσα κρίση και η αστάθεια του τραπεζικού συστήματος περιορίζουν την πρόσβαση των ΜΜΕ στην πίστωση και αυτό επιβραδύνει τη συνήθη οικονομική τους δραστηριότητα. Τώρα περισσότερο παρά ποτέ χρειαζόμαστε μια περισσότερο συντονισμένη προσέγγιση σε ευρωπαϊκό επίπεδο και οι πρωτοβουλίες των κρατών μελών πρέπει να δομούνται βάσει και σύμφωνα με τις διατάξεις του εγγράφου που συζητούμε σήμερα.
<P>
Συνοψίζοντας, θα ήθελα να πω ότι είναι εξαιρετικά σημαντικό να διατεθούν 30 000 εκατομμύρια ευρώ στην περίοδο 2009-2011 για να να ενθαρρυνθεί ο δανεισμός προς τις ΜΜΕ. Αυτή η πρωτοβουλία προστίθεται στο πρόγραμμα πλαίσιο για την ανταγωνιστικότητα και την καινοτομία και στην πρωτοβουλία JEREMIE, και θα έχει πολλαπλασιαστική επίδραση επί των χρηματοδοτήσεων που θα μπορούν να λαμβάνουν οι ΜΜΕ.
<P>
Είμαστε πλήρως πεπεισμένοι ότι ο συντονισμός σε ευρωπαϊκό επίπεδο και το πανευρωπαϊκό έυρος της αντίδρασης είναι ζωτικής σημασίας για την έναρξη της οικονομικής ανάκαμψης όσο το δυνατόν συντομοτερα.
<SPEAKER ID="139" NAME="Patrizia Toia" AFFILIATION="ALDE">
(IT) Κυρία Πρόεδρε, κυρίες και κύριοι, η ιδέα για την Small Business Act συνελήφθη και η πρωτοβουλία δημιουργήθηκε υπό διαφορετικό κλίμα από το τρέχον, σε μια χρονική περίοδο ανάπτυξης και οικονομικής ανόδου. Σήμερα στο Ευρωπαϊκό Κοινοβούλιο την εγκρίνουμε υπό εντελώς διαφορετικές συνθήκες, ενώ οι ΜΜΕ υποφέρουν από μεγάλες δυσκολίες καθώς πλήττονται από το κύμα της κρίσης της βιομηχανίας και της οικονομικής κρίσης.
<P>
Καθώς εγκρίνουμε τη Small Business Act στο Κοινοβούλιο, πιστεύω ότι το κυρίως μήνυμα προς τις ΜΜΕ πρέπει να είναι ότι το Κοινοβούλιο και τα θεσμικά όργανα της ΕΕ βρίσκονται στο πλάι τους και επιθυμούν να ενισχύσουν τη θέληση και τη δυνατότητα αντίστασης που επιδεικνύουν τώρα οι μικρές και μεσαίες επιχειρήσεις στην Ευρώπη μπροστά σε αυτή τη θύελλα. Επιθυμούμε να το ενισχύσουμε αυτό υποδεικνύοντας τις προτεραιότητες αυτής της υποστήριξης και λέγοντας πρακτικά πράγματα: ζητώντας περισσότερη ευελιξία στο νόμο και τη διάθεση εργαλείων που θα δημιουργήσουν ένα λιγότερο εχθρικό περιβάλλον για τις εν λόγω εταιρείες.
<P>
Το δεύτερο πράγμα που πιστεύω ότι πρέπει να αποδείξουμε είναι ότι η ενίσχυση των ΜΜΕ είναι αυτή τη στιγμή ο σημαντικότερος παράγοντας, και έχει τη μορφή της διαθεσιμότητας και της πρόσβασης σε πίστωση. Οι πόροι που κατέστησαν διαθέσιμοι από την ΕΤΕπ δεν είναι αρκετοί: είναι απολύτως κρίσιμο να πούμε - και θα το πούμε αύριο - ότι θέλουμε να κάνουμε περισσότερα για την παροχή πίστωσης στις μικρές και τις μεσαίες επιχειρήσεις.
<SPEAKER ID="140" NAME="Ewa Tomaszewska" AFFILIATION="UEN">
(PL) Κυρία Πρόεδρε, η τραπεζική κρίση και η συνεπαγόμενη οικονομική κρίση, αναγκάζουν τους εργοδότες να προσπαθήσουν να τροποποιήσουν τη νομική κατάσταση των εταιρειών τους προκειμένου να μειώσουν τις δαπάνες, συμπεριλαμβανομένων των δαπανών που αφορούν τα δικαιώματα των εργαζομένων και τις υποχρεώσεις καταβολής εισφορών κοινωνικής ασφάλισης. Για αυτό το λόγο προσπαθούν να εγγράψουν την έδρα της επιχείρησής τους σε χώρες όπου οι κανονισμοί και οι οικονομικές συνθήκες δημιουργούν ευκαιρίες για τη μείωση των δαπανών, επειδή οι νομικές απαιτήσεις, όπως το ελάχιστο ημερομίσθιο ή οι συνταξιοδοτικές εισφορές, είναι μικρότερες. Οι πληροφορίες που συμπεριλαμβάνει η έκθεση επισημαίνουν το ότι η διασυνοριακή μεταφορά της καταστατικής έδρας των εταιρειών δεν πρέπει να έχει ως αποτέλεσμα εταιρείες που διαφεύγουν τις νομικές ή φορολογικές υποχρεώσεις τους ή τις υποχρεώσεις καταβολής εισφορών κοινωνικής ασφάλισης. Τα δικαιώματα των εργαζομένων δεν πρέπει να παραβιάζονται. Δεν πρέπει να επιτρέψουμε την ολίσθηση των ελάχιστων ορίων κοινωνικής ασφάλισης. Πρέπει να βρεθεί ένας διαφορετικός τρόπος υποστήριξης των μικρών και των μεσαίων επιχειρήσεων, όπως η παροχή δανείων.
<SPEAKER ID="141" NAME="Vladimír Remek" AFFILIATION="GUE/NGL">
- (CS) Κυρίες και κύριοι, στην έκθεση της κυρίας Herczog για τις ΜΜΕ γίνεται λόγος για περίπου 70% των θέσεων εργασίας και για 70% των εισπράξεων ΦΠΑ στην ΕΕ. Επομένως, θα ήθελα να εκφράσω όχι μόνο την τεράστια εκτίμησή μου για την πρωτοβουλία της εισηγήτριας, αλλά και την υποστήριξή μου. Στη σημερινή κρίση, οι ΜΜΕ βρίσκονται ξεκάθαρα στην κατηγορία υψηλού κινδύνου. Επομένως, πρέπει να προάγουμε την ευαισθητοποίηση της κοινωνίας για τις ΜΜΕ, καθώς έρχονται διαρκώς αντιμέτωπες με πολλά εμπόδια. Τους είναι πολύ πιο δύσκολο να πάρουν δάνεια απ' ό,τι οι μεγάλες επιχειρήσεις. Το διοικητικό και γραφειοκρατικό βάρος είναι επίσης βαρύτερο για τις ΜΜΕ. Είναι πάντοτε πολύ πιο δύσκολο για τις ΜΜΕ να κερδίσουν δημόσιες συμβάσεις στην Ευρώπη απ' ό,τι στις "ΠΑ και σε πολλές χώρες της Ασίας. Δηλώνουμε ότι είναι απαραίτητες για την υγεία της ευρωπαϊκής οικονομίας. Επομένως, ας τους δώσουμε αυτό που χρειάζονται για να το επιβεβαιώσουν αυτό, ευκαιρίες στην παρούσα συγκυρία, κατά την οποία η κρίση εξαπλώνεται, ως αποτέλεσμα του φαινομένου ντόμινο που ενεργοποιήθηκε από τους χρηματοπιστωτικούς κολοσσούς και τις πολυεθνικές εταιρείες.
<SPEAKER ID="142" NAME="Tadeusz Zwiefka" AFFILIATION="PPE-DE">
(PL) Κυρία Πρόεδρε, η έγκριση ενός καταστατικού για την ευρωπαϊκή ιδιωτική εταιρεία θα επιτρέψει τη δημιουργία αυτών των εταιρειών, οι οποίες θα λειτουργούν σε ίση βάση σε όλα τα κράτη μέλη. Ο στόχος πάνω απ' όλα είναι να απομακρυνθούν οι σημερινοί επιβαρυντικοί κανονισμοί για τις μικρές και τις μεσαίες επιχειρήσεις με διεθνείς δραστηριότητες. Για να έχουν τέτοιου είδους δραστηριότητες, οι ΜΜΕ είναι de facto αναγκασμένες να ιδρύσουν μια εταιρεία στη χώρα στόχο. Αυτή η διαδικασία, λαμβάνοντας υπόψη το ότι στην ΕΕ υπάρχουν 27 διαφορετικά νομικά συστήματα, είναι ξεκάθαρο ότι επιφέρει τεράστιο κόστος. Στην περίπτωση μιας ευρωπαϊκής ιδιωτικής εταιρείας, οι ιδιοκτήτες θα μπορούν να εγγράψουν την επιχείρησή τους υπό την ίδια μορφή, ανεξάρτητα του εάν λειτουργούν στη χώρα προέλευσής τους ή σε οποιοδήποτε άλλο κράτος μέλος. Ο χρόνος και το χρήμα που θα εξοικονομήσουν από τις νομικές συμβουλές, τις διαχειριστικές και τις διοικητικές διαδικασίες θα καταστήσουν αναμφίβολα τη διαδικασία απλούστερη και πιο βολική για τους επιχειρηματίες που επιθυμούν να πραγματοποιήσουν επενδύσεις.
<P>
Ένας από τους σημαντικότερους φόβους των σκεπτικιστών είναι η απουσία της προϋπόθεσης να κατέχει η εταιρεία επαρκές μετοχικό κεφάλαιο για να προστατεύονται οι πιστωτές. Τίποτα δεν θα μπορούσε να απέχει περισσότερο από την αλήθεια. Οι εταιρείες περιορισμένης ευθύνης αποτελούν απόδειξη του ότι μια εταιρεία μπορεί να είναι επιτυχημένη χωρίς να χρειάζεται μετοχικό κεφάλαιο - είναι πράγματι το δημοφιλέστερο είδος εταιρείας παγκοσμίως. Στο σύγχρονο κόσμο, το μετοχικό κεφάλαιο έχει χάσει τη σημαντικότερη λειτουργία του, η οποία είναι η προστασία των πιστωτών. Στην περίπτωση μιας ευρωπαϊκής ιδιωτικής εταιρείας, η προστασία παρέχεται με άλλους μηχανισμούς, βάσει κυρίως της αυξημένης διαφάνειας των λειτουργιών της και της στενότερης συνεργασίας της με τους πσιτωτές. Σήμερα, οι ίδιοι οι εμπορικοί εταίροι δεν δίνουν τόση σημασία στο μετοχικό κεφάλαιο, όση δίνουν στις ροές του κεφαλαίου, ή χρηματορροές, οι οποίες αποκαλύπτουν πολύ περισσότερα για τη φερεγγυότητα μιας εταιρείας απ' ό,τι μόνο το κεφάλαιο.
<P>
Υπάρχει ακόμα το ζήτημα των δικαιωμάτων των εργαζομένων, καθώς ειδικά σε αυτό το πλαίσιο τα συνδικάτα ανησυχούν για την εγκατάλειψη των προηγουμένως επιτευχθέντων προτύπων. Ωστόσο, θεωρώ ότι η ανησυχία αυτή δεν είναι βάσιμη. Το προτεινόμενο καταστατικό περιλαμβάνει μια απόλυτη διάταξη, σύμφωνα με την οποία η συμμετοχή των εργαζομένων πραγματοποιείται βάσει των εθνικών νομικών κανονισμών. " ελκυστικότητα της ευρωπαϊκής ιδιωτικής εταιρείας μπορεί να απειληθεί από το ότι το ανώτατο όριο συμμετοχής των υπαλλήλων είναι υπερβολικά χαμηλό. Θεωρώ ότι πρέπει να διατηρηθεί το ελάχιστο επίπεδο των 500 υπαλλήλων, προκειμένου να μην επιβαρυνθούν οι μικρότερες επιχειρήσεις με επιπλέον δαπάνες.
<SPEAKER ID="143" NAME="Antolín Sánchez Presedo" AFFILIATION="PSE">
(ES) Κυρία Πρόεδρε, οι ΜΜΕ της Ευρωπαϊκής Ένωσης πρέπει να λάβουν περισσότερη προσοχή, εφόσον σε αυτές αντιστοιχεί το 99% των επιχειρηματικών δραστηριοτήτων, το 70% του εργατικού δυναμικού και σχεδόν το 60% της ευρωπαϊκής προστιθέμενης επιχειρηματικής αξίας, ενώ παίζουν βασικό ρόλο στην ευρωπαϊκή ποικιλομορφία, καινοτομία και συνοχή.
<P>
Είναι ζωτικής σημασίας να τους παράσχουμε ένα ολοκληρωμένη πλαίσιο που να δίνει ώθηση στην επιχειρηματικότητα, να αποδέχεται την αρχή της προτεραίτητας στις μικρές επιχειρήσεις κατά τη διαμόρφωση πολιτικών και που να ενεργοποιεί το τεράστιο δυναμικό τους. Οι διοικητικοί οργανισμοί πρέπει να προσαρμοσουν τις ανάγκες τους και τον οικογενειακό προσανατολισμό τους προκειμένου να διευκολυνθεί η ύπαρξη, η μεταφορά τους, ιδιαίτερα σε περιπτώσεις ασθενειών, συνταξιοδότησης ή χρεοκοπίας, και η διακοπή των δραστηριοτήτων τους.
<P>
Τα 23 εκατομμύρια ΜΜΕ της Ευρώπης δεν είναι δυνατόν να υπόκεινται στις ίδιες απαιτήσεις με τις 41 000 μεγάλες επιχειρήσεις. Είναι ζωτικής σημασίας το απλούστερο νομοθετικό περιβάλλον, χωρίς δυσανάλογα γραφειοκρατικά βάρη. Σε κινήσεις προς αυτή την κατεύθυνση συμπεριλαμβάνεται το καταστατικό της ευρωπαϊκής ιδιωτικής εταιρείας, οι πρωτοβουλίες για τη δημιουργία εταιρειών μέσα σε 48 ώρες, για τη μείωση των διοικητικών δαπανών κατά 25% ως το 2012, η δημιουργία ενός μοναδικού συστήματος ΦΠΑ και μειωμένων ποσοστών ΦΠΑ για υπηρεσίες έντασης εργασίας που παρέχονται σε τοπικό επίπεδο, καθώς και μια κοινή παγιωμένη φορολογική βάση.
<P>
Οι ΜΜΕ πρέπει να αυξήσουν τη συμμετοχή τους στην ενιαία αγορά και στη διαδικασία δημόσιων διαγωνισμών. Σήμερα, μόνο 8% έχουν διασυνοριακές δραστηριότητες, και το μερίδιο συμμετοχής τους στους δημόσιους διαγωνισμούς είναι 42%. Κάποιοι τρόποι για την προώθηση πιο ισορροπημένων συνθηκών ανταγωνισμού είναι η διευκόλυνση της εξαίρεσης από τις νέες κατηγορίες κρατικής ενίσχυσης, η προώθηση της συνεργασίας, η τροποποίηση της οδηγίας σχετικά με τις καθυστερούμενες πληρωμές, προκειμένου να διασφαλιστεί η πληρωμής εντός 30 ημερών και η απομάκρυνση κωλυμάτων για τη συμμετοχή στους δημόσιους διαγωνισμούς.
<P>
Στην παρούσα κρίση, είναι πολύ σημαντική η ανάληψη δράσης σε ευρωπαϊκό επίπεδο, προκειμένου να εξασφαλιστεί η πρόσβαση των ΜΜΕ στη χρηματοδότηση σε λογική τιμή. Κρίσιμης σημασίας είναι και τα μέτρα για την ολοένα αυξανόμενη μεταφορά γνώσης και για την αποτελεσματικότητα των υπηρεσιών υποστήριξης.
<SPEAKER ID="144" NAME="Olle Schmidt" AFFILIATION="ALDE">
(SV) Κυρία Πρόεδρε, γνωρίζουμε ότι οι μικρές επιχειρήσεις αποτελούν τη ραχοκοκκαλιά της οικονομίας μας. Ειδικά αυτή την ώρα, η ΕΕ και τα κράτη μέλη πρέπει να απλουστεύσουν τα πράγματα για τις μικρές επιχειρήσεις, τόσο για όσες ήδη υπάρχουν όσο και για εκείνες που θα δημιουργηθούν στο μέλλον, μειώνοντας τον αριθμό κανόνων και τη γραφειοκρατία και ελαττώνοντας το κοστος. Οι μικρές και οι μεσαίες επιχειρήσεις έχουν εντελώς διαφορετικές δυνατότητες από τις παραδοσιακές μεγάλες επιχειρήσεις όσον αφορά την προσαρμογή σε νέες συνθήκες και την υιοθέτηση νέων ανακαλύψεων και τεχνολογίας.
<P>
Εκτός από τη διευκόλυνση των μικρών επιχειρήσεων να συμμετέχουν σε δημόσιους διαγωνισμούς, παρέχοντας καλύτερη πρόσβαση στην εσωτερική αγορά, απλοποιώντας τη χορήγηση κεφαλαίου και εξαλείφοντας τις διακρίσεις από τους κανόνες για τις κρατικές ενισχύσεις, πρέπει επίσης να σημειωθεί μια αλλαγή συμπεριφοράς που να επηρεάζει όλες τις διαδικασίες λήψης αποφάσεων στα σχολεία, στα πανεπιστήμια και στην αγορά εργασίας. " έρευνα αποδεικνύει ότι υπάρχει στενή σχέση μεταξύ της επιχειρηματικής δραστηριότητας και της ανάπτυξης. " επερχόμενη σουηδική προεδρία πρόκειται, ειδικότερα, να καταβάλει στοχευόμενες προσπάθειες για να διευκολύνει τη γυναικεία επιχειρηματικότητα, η οποία είναι μια σημαντική ευρωπαϊκή στρατηγική για το μέλλον.
<SPEAKER ID="145" NAME="Pilar del Castillo Vera" AFFILIATION="PPE-DE">
(ES) Κυρία Πρόεδρε, όσον αφορά αυτή τη συζήτηση δεν πρέπει να ξεχνάμε ότι στην ουσία δεν πρόκειται για νομοθετικό πρότυπο - και, έτσι, δεν είναι κοινοτικός κανόνας που να ισχύει για τα διάφορα κράτη μέλη - αλλά ένα σύνολο σημείων με τα οποία επιχειρείται να διασφαλιστεί ότι από εδώ και στο εξής όλα τα κράτη μέλη της Ευρωπαϊκής Ένωσης θα υιοθετήσουν μιακοινή προσέγγιση όσον αφορά τις μικρές και τις μεσαίες επιχειρήσεις.
<P>
Το θέμα αυτό έχει πολλές πτυχές, από τις οποίες θα αναφέρω τρεις που πιστεύω ότι είναι σίγουρα σημαντικές.
<P>
Πρώτον, είναι απαραίτητο να εξαλειφθούν πολλοί νομικοί φραγμοί, πολλά εμπόδια και μεγάλο μέρος της γραφειοκρατίας, η οποία αποτελεί τροχοπέδη - σε πολλές χώρες σε αξιοσημείωτο βαθμό - στη δημιουργία μικρών επιχειρήσεων, καθώς και στην ανάπτυξη των επιχειρήσεων αυτών μετά από τη δημιουργία τους. Για την αντιμετώπιση αυτής της υπέρμετρης ρύθμισης απαιτούνται χρηματοοικονομικοί και ανθρώπινοι πόροι, οι οποίοι έτσι δεν μπορούν να χρησιμοποιηθούν για άλλους σκοπούς.
<P>
Δεύτερον, υπάρχουν τα θέματα που σχετίζονται με την τεχνολογική καινοτομία και την εφαρμοσμένη έρευνα. Με αυτό το σκοπό, πρέπει επίσης να διπλασιάσουμε τις προσπάθειές μας, προκειμένου να εξασφαλίσουμε ότι οι ΜΜΕ έχουν πρόσβαση στα κοινοτικά προγράμματα, τα οποία επίσης, σε πολλές περιπτώσεις, πάσχουν από υπερβολική γραφειοκρατία.
<P>
Τέλος, πιστεύω ότι η σχέση μεταξύ των ΜΜΕ και των τομέων της εκπαίδευσης και της κατάρτισης είναι ζωτικής σημασίας: αν οι ΜΜΕ, οι μικρές επιχειρήσεις, δεν καταστούν ο φυσικός χώρος για την απόκτηση επιπλέον δεξιοτήτων στα διάφορα επίπεδα κατάρτισης, τότε στην ουσία δεν θα έχουμε πλέον, ή μάλλον οι ΜΜΕ δεν θα έχουν πλέον έκτακτους πόρους, οι οποίοι είναι συγκεκριμένα τα εκπαιδευόμενα άτομα.
<SPEAKER ID="146" NAME="Lidia Joanna Geringer de Oedenberg" AFFILIATION="PSE">
(PL) Κυρία Πρόεδρε, αυτή η νομοθετική πρόταση αντιστοιχεί σε μεγάλο βαθμό στο ψήφισμα του Ευρωπαϊκού Κοινοβουλίου, με συστάσεις προς την Ευρωπαϊκή Επιτροπή σχετικά με το καταστατικό της ευρωπαϊκής ιδιωτικής εταιρείας, το οποίο εγκρίθηκε πριν από δύο χρόνια. Στόχος της πρότασης είναι να δημιουργήσει μια τυποποιημένη μορφή εταιρείας βάσει του κοινοτικού δικαίου, η οποία θα είναι ελκυστική για τις μικρές και τις μεσαίες επιχειρήσεις και θα βασίζεται σε απλοποιημένες συνθήκες και θα τηρεί το βάρος της γραφειοκρατίας σε ελάχιστο επίπεδο.
<P>
Το ελάχιστο κεφαλαιακό απόθεμα των 10 000 ευρώ, το οποίο προτείνει η Ευρωπαϊκή Επιτροπή μπορεί να ωφελήσει την εικόνα της εταιρείας, παρέχοντας ένα ορισμένο επίπεδο αξιοπιστίας. Από την άλλη, αυτό το ποσό σε κάποια κράτη μέλη είναι πιο δύσκολο να συγκεντρωθεί απ' ό,τι σε κάποια άλλα. Το μετοχικό κεφάλαιο δεν πρέπει να αποτελεί σοβαρό εμπόδιο στην έναρξη μιας επιχείρησης, έτσι επιδοκιμάζω την συμβιβαστική τροπολογία που ενέκρινε η Επιτροπή Νομικών Θεμάτων, η οποία ορίζει το ελάχιστο απόθεμα κεφαλαίου μιας ευρωπαϊκής ιδιωτικής εταιρείας στο 1 ευρώ, αλλά συνοδεύεται από μια προϋπόθεση, σύμφωνα με την οποία το διοικητικό όργανο της εταιρείας πρέπει να υπογράψει μια δήλωση φερεγγυότητας.
<P>
Όσον αφορά το θέμα της συμμετοχής των εργαζομένων στην επιχείρηση, αυτό πρέπει να αποφασίζεται από το δίκαιο της χώρας στην οποία βρίσκεται η καταστατική έδρα της εταιρείας. Ωστόσο, πρέπει να υπάρχει εξαίρεση από αυτό τον κανόνα, σε περίπτωση που το δικαίωμα συμμετοχής ορισμένου αριθμού εργαζομένων στην εταιρεία, που θα ίσχυε στο κράτος μέλος όπου εργάζονται στην πραγματικότητα, περιορίζεται από το ισχύον δίκαιο του κράτους όπου είναι εγγεγραμμένη η ευρωπαϊκή εταιρεία. Σε αυτή την περίπτωση, η διοίκηση της επιχείρησης υποχρεούται να δημιουργήσει ένα ενιαίο σύστημα συμμετοχής, ως μέρος μιας συμφωνίας που θα έχει αποτελέσει αντικείμενο διαπραγμάτευσης με τους εκπροσώπους των εργαζομένων.
<P>
Τέλος, θα ήθελα να προσθέσω ότι αυτή η νέα μορφή εταιρείας δεν αντικαθιστά άλλες μορφές επιχειρήσεων οι οποίες ήδη υπάρχουν στις διάφορες χώρες, αλλά παρέχει μια εναλλακτική σε αυτές, και ότι υπάρχει μόνο όταν πληρούνται συγκεκριμένες συνθήκες αναφορικά με την ίδρυση μιας τέτοιας εταιρείας.
<SPEAKER ID="147" NAME="Giles Chichester" AFFILIATION="PPE-DE">
Κυρία Πρόεδρε, ως ιδιοκτήτης μικρής επιχείρησης με περίπου 25 χρόνια εμπειρία στον "έξω κόσμο", υποστηρίζω την ευρεία υποστήριξη της επιτροπής μου προς την Small Business Act και την έκθεση της κυρίας Herczog.
<P>
Ειδικότερα, θα ήθελα να χαιρετίσω την πρόταση για μια οδηγία σχετικά με μείωση των ποσοστών ΦΠΑ για τις υπηρεσίες έντασης εργασίας και τοπικής παροχής υπηρεσιών, ιδίως στην παρούσα συγκυρία.
<P>
Χαιρετίζω επίσης τις τροπολογίες που ζητούν την εφαρμογή των αποτελεσμάτων της επιτροπής εμπειρογνωμόνων υψηλού επιπέδου σχετικά με τη μείωση των διοικητικών βαρών. Αν οι μικρές επιχειρήσεις χρειάζονται κάτι, αυτό δεν είναι άλλο από τη μείωση των διοικητικών βαρών.
<P>
Χαιρετίζω επίσης την τροπολογία που ζητά μια ευέλικτη συμφωνία σχετικά με το κοινοτικό δίπλωμα ευρεσιτεχνίας, προσαρμοσμένο στις ανάγκες των ΜΜΕ. Θα ήθελα όμως να επισημάνω ότι οι λέξεις "ευέλικτο" και "κοινοτικό δίπλωμα ευρεσιτεχνίας" δεν συνδυάζονται και πολύ καλά.
<P>
Χαιρετίζω επίσης την απαίτηση για βελτίωση της πρόσβασης στη χρηματοδότηση καθώς, στο τρέχον οικονομικό κλίμα, η πρόσβαση στη χρηματοδότηση είναι ζωτικής σημασίας για την επιβίωση, πόσο μάλλον για την ευημερία, των μικρών επιχειρήσεων.
<P>
Έχω όμως δυο επιφυλάξεις. " πρώτη αφορά την πρόταση για μια κοινή παγιωμένη φορολογική βάση, καθώς φοβάμαι ότι αυτό θα στερούσε την ευελιξία τόσο από τις ΜΜΕ όσο και από τα κράτη μέλη. Δεύτερον, αμφιβάλλω προσωπικά για τις αξίες και τα οφέλη της αλλαγής της οδηγίας περί καθυστερούμενων πληρωμών. Προσωπικά ανέκαθεν αμφέβαλλα για την αξία αυτού του μέτρου για τις μικρές επιχειρήσεις, καθώς έχω την εντύπωση ότι τα καταφέρνουν καλύτερα αν διαχειρίζονται μόνες τους τα θέματα που αφορούν τις πιστώσεις τους απ' ό,τι αν βασιστούν γι' αυτό στη νομοθεσία.
<SPEAKER ID="148" NAME="Joel Hasse Ferreira" AFFILIATION="PSE">
(PT) Κυρία Πρόεδρε, κύριε Επίτροπε, κυρίες και κύριοι, σε αυτή την έκθεση προσπαθούμε να επισημάνουμε τη σπουδαιότητα των ΜΜΕ, συμπεριλαμβανομένων των οικογενειακών επιχειρήσεων και των επιχειρήσεων που αποτελούν μέρος της κοινωνικής οικονομίας. Θα ήθελα να συγχαρώ τη συνάδελφό μου, Edit Herczog, καθώς η έκθεσή της σχετικά με αυτό το θέμα είναι ζωτικής σημασίας. Κι άλλα έγγραφα και κείμενα έχουν παραχθεί στον τομέα αυτό και είναι σημαντικό να συμφωνούν. Για παράδειγμα, θα ήθελα να αναφέρω το ευρωπαϊκό πρόγραμμα Eurostars και την έκθεση σχετικά με τις προεμπορικές συμβάσεις.
<P>
Κυρία Πρόεδρε, η εν λόγω έκθεση υπογραμμίζει επίσης τους πολλούς τρόπους μείωσης της γραφειοκρατίας, προκειμένου να καταστεί ευκολότερη η σύσταση αυτού του τύπου εταιρείας, ούτως ώστε να αξιοποιηθεί η ικανότητά τους για καινοτομία, έναρξη νέων επιχειρηματικών δραστηριοτήτων, παρασκευή νέων προϊόντων, παροχή νέων υπηρεσιών κατάλληλων για τις ανάγκες των καταναλωτών και άλλες δραστηριότητες, δίνοντας ώθηση στην ανάπτυξη της ευρωπαϊκής οικονομίας. Επίσης, θα ήθελα να αναφέρω κάτι το οποίο κατά τη γνώμη μου είναι πολύ σημαντικό: πρόκειται για το ζήτημα στο οποίο γίνεται αναφορά στην παράγραφο 47 της έκθεσης Herczog. Συνίσταται να βελτιωθούν από αυτή την άποψη ορισμένες πτυχές του νομικού και φορολογικού συστήματος των κρατών μελών, καθώς το τρέχον μοντέλο στα περισσότερα κράτη μέλη μπορεί να αποθαρρύνει τη μεταφορά των επιχειρηματικών δραστηριοτήτων, ιδίως των οικογενειακών επιχειρήσεων, αυξάνοντας έτσι τον κίνδυνο εκκαθάρισης ή κλεισίματος της εταιρείας. Επομένως, τα κράτη μέλη πρέπει να αναθεωρήσουν προσεκτικά το νομικό και το φορολογικό τους πλαίσιο, προκειμένου να βελτιωθούν οι συνθήκες για τη μεταφορά των επιχειρηματικών δραστηριοτήτων και για την προώθηση και την εφαρμογή αποτελεσματικών μοντέλων για τη μεταφορά των επιχειρήσεων στους υπαλλήλους, ως εναλλακτική λύση στο κλείσιμό τους. Μια τέτοια προσέγγιση θα καθιστούσε δυνατή την προστασία των θέσεων εργασίας και τη νέα επένδυση των κερδών, προκειμένου να αναπτυχθούν καλύτερα οι εν λόγω επιχειρήσεις.
<P>
Τέλος, θα ήθελα να επισημάνω ότι ζωτική σημασία για την υποστήριξη των ΜΜΕ έχει η στήριξη των καινοτόμων έργων των μικρών και μεσαίων επιχειρήσεων, η ευκολότερη πρόσβαση στα ευρωπαϊκά ταμεία και η βελτιωμένη πρόσβαση στην πίστωση, ιδιαίτερα στο τρέχον πλαίσιο, αλλά και όχι μόνο.
<SPEAKER ID="149" NAME="Dragoş Florin David" AFFILIATION="PPE-DE">
(RO) Πρώτα-πρώτα, θα ήθελα να ευχαριστήσω την εισηγήτρια και όλους όσοι εργάστηκαν ίσως στο σημαντικότερο κομμάτι νομοθεσίας της τελευταίας κοινοβουλευτικής θητείας.
<P>
Πρέπει να υπογραμμίσουμε ότι δίνουμε πρώτα και κύρια ειδική σημασία στις ΜΜΕ και στη γυναικεία επιχειρηματικότητα, και καθώς πριν από λίγες μέρες γιορτάσαμε την παγκόσμια ημέρα της γυναίκας, στις 8 Μαρτίου, θα ήθελα να πάρω αυτή την ευκαιρία για να απευθύνω στις γυναίκες τις θερμότερες ευχές μου. Πρέπει ωστόσο να τονίσουμε ότι πρόκειται για μια σχετικά περίπλοκη πράξη, στην οποία συμπεριλάβαμε ό,τι ήταν δυνατό, το οποίο αφορούσε τις ΜΜΕ: μείωση της γραφειοκρατίας και απόδοση ιδιαίτερης σημασίας στις δραστηριότητες έρευνας και ανάπτυξης στο πλαίσιο των ΜΜΕ και στις χρηματοδοτήσεις που σχετίζονται με τις εν λόγω δραστηριότητες.
<P>
Θεωρώ ότι αυτή η νομοθεσία αποτελεί καλό οιωνό εν μέσω της τρέχουσας οικονομικής κρίσης, επειδή η ευρωπαϊκή οικονομία έχει ανάγκη από συνοχή και από τη βασική κινητήρια δύναμή της, δηλαδή τις ΜΜΕ. Γι' αυτό το λόγο πιστεύω ότι πρέπει να υποστηρίξουμε όσο το δυνατόν περισσότερο την Ευρωπαϊκή Επιτροπή και το Συμβούλιο, να επιταχύνουμε την έγκριση αυτής της πράξης και να είμαστε σε θέση να επισημάνουμε τη δύναμη και τη δυναμική της ευρωπαϊκής οικονομίας σε αυτό τον τομέα, προκειμένου να διατηρήσουμε εδώ στην Ευρώπη όλα τα στοιχεία εκείνα που συνιστούν την ευρωπαϊκή οικονομία και παραγωγή.
<P>
Τέλος, πρέπει να ζητήσουμε από την Ευρωπαϊκή Επιτροπή να βρει όσο το δυνατόν περισσότερες πηγές χρηματοδότησης και να παράσχει στις ΜΜΕ όσο το δυνατόν περισσότερους πιστωτικούς μηχανισμούς.
<SPEAKER ID="150" NAME="Zsolt László Becsey" AFFILIATION="PPE-DE">
(HU) Όσον αφορά την έκθεση για τις μικρές και μεσαίες επιχειρήσεις, θα ήθελα πρώτα απ' όλα να συγχαρώ την Ευρωπαϊκή Επιτροπή και ειδικά την εισηγήτρια, την κυρία Herczog, για την εξαιρετική δουλειά της. Ταυτόχρονα, εκφράζω τη λύπη μου που η εν λόγω έκθεση δεν προετοιμάστηκε σύμφωνα με τον κανόνα αριθ. 39 του εσωτερικού κανονισμού, ο οποίος επιβάλλει να ζητηθεί από την Ευρωπαϊκή Επιτροπή να υποβάλει συγκεκριμένες νομοθετικές προτάσεις.
<P>
Ειδικότερα, θεωρώ ότι είναι σημαντικό για τα κράτη μέλη να απαιτήσουμε να υποβληθούν εκθέσεις προόδου στις ετήσιες εκθέσεις τους για τη στρατηγική της Λισαβόνας. Διαφορετικά, οι περισσότερες από τις πολύ καλές συστάσεις που έγιναν εδώ θα παραμείνουν νεκρό γράμμα. Συμφωνώ επίσης με την Edit Herczog ότι η προτιμησιακή συμπεριφορά απέναντι στα νέα κράτη μέλη και ειδικά σε εκείνα εκτός ευρωζώνης αποτελεί σημαντική πολιτική συνέπεια της όλης πρακτικής. Βρίσκονται σε μια ιδιαίτερα δύσκολη κατάσταση πέρα ακόμα και από τη γενικά μειονεκτική θέση των μικρών και των μεσαίων επιχειρήσεων, κι όλως θα μπορούσαν να παίζουν πολύ σημαντικό ρόλο στην υπέρβαση της κρίσης.
<P>
Επιτρέψτε μου να αναφέρω μερικά μόνο στοιχεία της εσωτερικής αγοράς: είναι πράγματι ανησυχητικό το γεγονός ότι μόλις 8% τν ΜΜΕ επιδίδονται σε διασυνοριακές δραστηριότητες· αυτό το ποσοστό πρέπει να αυξηθεί. " καθοδήγηση είναι εξαιρετικής σημασίας για την ενθάρρυνση τέτοιου είδους δραστηριοτήτων. Αυτό μπορεί να επιτευχθεί αφενός μεν μειώνοντας τα διοικητικά βάρη, αφετέρου δε μέσω δραστηριοτήτων που συμπεριλαμβάνουν τον ΦΠΑ, όπως ένα ενιαίο σύστημα αγορών ή μείωση του ποσοστού ΦΠΑ. Επιπλέον, πρέπει να προωθήσουμε τον εντονότερο προσανατολισμό των ΜΜΕ στις διαδικασίες δημοσίων διαγωνισμών και σε κοινοτικό επίπεδο, για παράδειγμα επιλέγοντας συχνότερα ΜΜΕ ως κύριους αναδόχους ή δημοσιεύοντας προσκλήσεις υποβολής προσφορών ειδικά για τις ΜΜΕ.
<P>
Ο Κύκλος ΜΜΕ, του οποίου είμαι πρόεδρος, θα ήθελε σίγουρα να δει αποτελέσματα στην θέσπιση ενός λεπτομερούς συστήματος εγγυήσεων και πιστώσεων σε επίπεδο ΕΕ. Ελπίζω η νέα ευκαιρία της Ευρωπαϊκής Τράπεζας Επενδύσεων (ΕΤΕπ) να πραγματοποιήσει τις ελπίδες που έχουν επενδυθεί σε αυτήν. Όσο για τη γρήγορη υλοποίηση των οδηγιών πληρωμής και προκειμένου να επιλυθεί η κατάσταση χρέους, πρέπει να αναληφθούν συντονισμένα βήματα στο επίπεδο των κρατών μελών. Γενικά, με στόχο τόσο την εύρεση νέων αγορών όσο και την αντιμετώπιση των διοικητικών προκλήσεων, οι προσπάθειες των κρατών μελών για την ενίσχυση ενός συμβουλευτικού συστήματος και η υποστήριξη της πρωτοβουλίας αυτής από την ΕΕ πρέπει να λάβουν χώρα χωρίς χρονοτριβή.
<SPEAKER ID="151" NAME="Jacques Toubon" AFFILIATION="PPE-DE">
(FR) Κυρία Πρόεδρε, θα ήθελα να εκφράσω την ικανοποίησή μου για τη συζήτηση και για την έγκριση του εν λόγω καταστατικού για την ευρωπαϊκή ιδιωτική εταιρεία και θα ήθελα ιδιαίτερα να συγχαρώ τον εισηγητή μας, κύριο Lehne. Πιστεύω ότι το κείμενο που θα εγκρίνει το παρόν σώμα θα φέρει, κατά κάποιο τρόπο, το όνομά του και ότι η ευρωπαϊκή ιδιωτική εταιρεία θα μείνει στην ιστορία ως η εταιρεία του Klaus-Heiner Lehne.
<P>
Θα ήθελα να κάνω μόνο ένα σχόλιο. Συμφωνώ με την άποψη που εξέφρασε πριν από λίγο ο κύριος Becsey. Πιστεύω ότι οι διατάξεις για τη συμμετοχή των εργαζομένων που προτάθηκαν στο συμβιβασμό είναι αντίθετες με τον συμφωνηθέντα στόχο και με την αποτελεσματικότητα του εν λόγω καταστατικού για τις μικρές και μεσαίες επιχειρήσεις.
<P>
Νομίω ότι είναι λάθος να εισάγουμε τη συμμετοχή των εργαζομένων σε τέτοιο επίπεδο, με άλλα λόγια σε τόσο μικρές εταιρείες. Κατανοώ απόλυτα την πιστή τήρηση ενός συστήματος κοινωνικής και οικονομικής διαχείρισης, το οποίο έχει αποδειχθεί ότι αξίζει. Πιστεύω ότι σε αυτή την περίπτωση χάνουμε μέρος της αποτελεσματικότητας του καταστατικού που προτείνουμε και ότι θα εγκριθεί επιβάλλοντας συστήματα συμμετοχής των εργαζομένων σε μικρές εταιρείες, όταν κατά τη γνώμη μου τέτοιου είδους συστήματα είναι κατάλληλα μόνο για τις μεγάλες εταιρείες. Εντούτοις, εκτός από αυτή την επιφύλαξη, θεωρώ ότι το εν λόγω κείμενο είναι άριστο.
<SPEAKER ID="152" NAME="Πρόεδρος">
" συζήτηση έληξε.
<P>
" ψηφοφορία θα διεξαχθεί αύριο, Τρίτη, στις 12 το μεσημέρι.
<SPEAKER ID="153" NAME="Martí Grau i Segú">
εισηγητής της γνωμοδότησης της Επιτροπής Εσωτερικής Αγοράς και Προστασίας των Καταναλωτών. - (ES) Κυρία Πρόεδρε, θα ήθελα πρώτα-πρώτα να ευχαριστήσω την εισηγήτρια, κυρία Herczog, για την έκθεσή της και για τη συνεργασία της με τους εισηγητές των γνωμοδοτήσεων των άλλων επιτροπών.
<P>
Ως εισηγητής της γνωμοδότησης της Επιτροπής Εσωτερικής Αγοράς και Προστασίας των Καταναλωτών, θα ήθελα να επισημάνω εν συντομία τα τρία στοιχεία που θεωρούμε απαραίτητα - παρότι κάνουμε μεγάλες παραχωρήσεις αναφορικά με τα υπόλοιπα στοιχεία - και τα οποία επιθυμούμε να υπογραμμίσουμε κατά την κατάρτιση της γνωμοδότησής μας.
<P>
Πρώτα-πρώτα, επιτρέψτε μου να επισημάνω την ανάγκη της ανάληψης δράσης για την αντιμετώπιση της κατάστασης που προκύπτει συχνά όταν συνταξιοδοτείται ο ιδιοκτήτης μιας μικρής ή μεσαίας επιχείρησης. Σε πάρα πολλές περιπτώσεις, αυτή η συνταξιοδότηση συνεπάγεται την διακοπή των εργασιών για αυτές τις επιχειρήσεις ή, σε άλλες περιπτώσεις, την απορρόφησή τους από μεγαλύτερες επιχειρήσεις, πράγμα που έχει ως αποτέλεσμα να μην είναι πλέον μικρές ή μεσαίες επιχειρήσεις.
<P>
Δεύτερον, θα ήθελα να επισημάνω την αξία της κατάρτισης ως βασικό στοιχείο, τόσο για τη βελτίωση των ικανοτήτων των επιχειρήσεων και του προσωπικού τους όσο και για την προβολή της κοινωνικής αξίας των επιχειρήσεων στο ευρύτερο κοινωνικό πλαίσιο.
<P>
Τέλος, επιτρέψτε μου να αναφερθώ ειδικότερα στις γυναίκες, οι οποίες εξακολουθούν να βιώνουν τις μεγαλύτερες δυσκολίες κατά την λειτουργία τέτοιου είδους επιχειρήσεων.
<SPEAKER ID="154" NAME="Richard Corbett" AFFILIATION="PSE">
Κυρία Πρόεδρε, λαμβάνω το λόγο για να αντικρούσω όσα είπε νωρίτερα ο κύριος Allister, με τα γελοία σχόλιά του σχετικά με τις υποτιθέμενες δαπάνες που επιφέρει η ρύθμιση της ΕΕ για τις επιχειρήσεις, ιδίως δε για τις επιχειρήσεις στη Μεγάλη Βρετανία.
<P>
Τα σχόλια αυτά βασίζονται σε κάποιες αποκαλούμενες μελέτες που κυκλοφορούν αυτό τον καιρό στον κύκλο των ευρωσκεπτικιστών δημοσιογράφων της Μεγάλης Βρετανίας με ολοένα και ζοφερότερους υπολογισμούς για τις εν λόγω δαπάνες.
<P>
Ωστόσο, οι μελέτες αυτές είναι λανθασμένες βάσει τριών στοιχείων. Πρώτον, είναι υπερβολικές όσον αφορά το ποσοστό της νομοθεσίας που εγκρίνεται σε επίπεδο ΕΕ σε σχέση με το αντίστοιχο που εγκρίνεται σε εθνικό επίπεδο, υποστηρίζοντας ότι είναι τουλάχιστον 50%, ενώ οι περισσότερες μελέτες σε επίπεδο κρατών μελών απέδειξαν ότι είναι από 6 ως 15%. Δεύτερον, δεν λαμβάνουν υπόψη το ότι η νομοθεσία της ΕΕ, όταν εφαρμόζεται σωστά, μειώνει τις δαπάνες για τις εταιρείες και μειώνει τη γραφειοκρατία, καθώς έχει μόνο ένα σύνολο προτύπων - τους κοινούς κανόνες για την κοινή αγορά - αντί για 27 διαφορετικά και ξεχωριστά σύνολα κανόνων. Τρίτον, δεν λαμβάνουν υπόψη το ότι όταν επιβάλλονται δαπάνες, αυτό συχνά γίνεται ηθελημένα, για να εξοικονομηθούν χρήματα σε μεταγενέστερο στάδιο της διαδικασίας. Όταν απαιτούμε να τεθεί σε λειτουργία ένα σύστημα προειδοποιήσεων στα τσιγάρα ή όταν απαιτούμε να αφαιρεθεί ο αμίαντος από τα προϊόντα και από τους χώρους εργασίας μας, αυτό το κάνουμε για να μειωθούν οι δαπάνες για την υγεία και για να σωθούν ανθρώπινες ζωές σε μεταγενέστερο στάδιο.
<P>
Αυτές οι μελέτες κυνικά δεν επιχειρούν να εξισορροπήσουν τη συνολική εικόνα, και είναι σκανδαλώδες το ότι κάποιος, που υποστηρίζει ότι αντιπροσωπεύει όλους τους ψηφοφόρους του, λαμβάνει υπόψη μόνο τη μια πλευρά της συζήτησης.
<SPEAKER ID="155" NAME="Ieke van den Burg" AFFILIATION="PSE">
Κυρία Πρόεδρε, είναι λυπηρό το ότι ο κύριος Toubon φεύγει από την αίθουσα, επειδή ήθελα να απαντήσω σε μια κατηγορία που εξέφρασε αναφορικά με το συμβιβασμό μας: δηλαδή, ότι επιφέρει νέα σημαντικά βάρη στις ΜΜΕ. Πράγματι, με το συμβιβασμό κανονίζεται ξανά το status quo για τις συγχωνεύσεις, τους διαχωρισμούς εταιρειών και τις μεταφορές εδρών. Όσον αφορά τις νέες εταιρείες που τώρα ξεκινούν, υπάρχει ένα σχετικά υψηλό ανώτατο όριο για τις εταιρείες με λιγότερους από 500 υπαλλήλους. Για τις εταιρείες που έχουν από 500 ως 1 000 υπαλλήλους ο συμβιβασμός προβλέπει ακριβώς ό,τι προβλέπουν και οι άλλες οδηγίες. Δεν μπορούμε να πούμε ότι με αυτό τον τρόπο το status quo γίνεται πιο βαρύ· αντίθετα, γίνεται πιο ελαφρύ. Από αυτή τη διαβούλευση με τους κοινωνικούς εταίρους θέλουμε να προκύψει μια απλούστευση και ένα καλύτερο σύστημα, το οποίο θα είναι εναρμονισμένο για όλη την ΕΕ.
<SPEAKER ID="156" NAME="Ján Figeľ">
Μέλος της Επιτροπής. - Κυρία Πρόεδρε, θα ήθελα να απευθύνω τις ευχαριστίες μου προς όλους για αυτή την ιδιαίτερα ενδιαφέρουσα συζήτηση. Πρώτα-πρώτα, σας ζητώ συγγνώμη εκ μέρους του συναδέλφου μου, κυρίου Charlie McCreevy, ο οποίος έχει υποχρεώσεις στο Ecofin νωρίς αύριο το πρωί. " απουσία του οφείλεται στην προετοιμασία του για αυτό το συμβούλιο.
<P>
Θα ήθελα να απαντήσω σε κάποια από τα σημεία που αναφέρθηκαν. Μέρος της απάντησής μου βρίσκεται στη συνολική διαδικασία που ακολουθούμε μαζί, συμπεριλαμβανομένων, για παράδειγμα, των σημαντικών πολιτικών μηνυμάτων που έστειλε το Κοινοβούλιο στις ΜΜΕ το 2009. Τα μηνύματα αυτά παρέχουν σημαντική ενθάρρυνση, ιδίως εν μέσω κρίσης, καθώς ειδικότερα πιστεύουμε ότι οι ΜΜΕ έχουν πολύ μεγάλες δυνατότητες και ότι αξίζουν να τους δοθεί ιδιαίτερη προσοχή - δημιουργώντας, για παράδειγμα, σταθερή σχέση μεταξύ της εκπαίδευσης, της επαγγελματικής κατάρτισης και των ΜΜΕ.
<P>
Χαίρομαι που, από το 2007, συνεργαζόμαστε με τη ΓΔ Επιχειρήσεων και τον Επίτροπο κύριο Verheugen σχετικά με την επιχειρηματική κατάρτιση, η οποία είναι άκρως απαραίτητη στην Ευρώπη και υστερεί σε σχέση με πολλούς άλλους τομείς. Θα μπορούσα να παραθέσω πολλά παραδείγματα θετικών διαδικασιών - όπως το πρόγραμμα Erasmus για νέους επιχειρηματίες - αλλά δεν θα ήθελα να αναφερθώ σε αυτά αυτή τη στιγμή. Πρόκειται για μια διαδικασία πολλών θεμάτων σχετικά με την πρόσβαση στη χρηματοδότηση. " ΕΤΕπ απελευθερώνει χώρο και όγκο για πιστώσεις: 30 δισεκατομμύρια ευρώ για τις ΜΜΕ, 1 δισεκατομμύριο ευρώ το χρόνο επιπλέον για τις μεσαίες επιχειρήσεις και 1 δισεκατομμύριο ευρώ το χρόνο επιπλέον για ενδιάμεση χρηματοδότηση.
<P>
Αποφασίσαμε πρόσφατα, όπως γνωρίζετε, να χαλαρώσουμε τους κανόνες για τις κρατικές ενισχύσεις, αίροντας το ελάχιστο όριο σε 500 000 ευρώ, πράγμα που σημαίνει γενικά καλύτερες συνθήκες για πιο εντατική κρατική ενίσχυση. Αυτό θα διευκολύνει τις επιδοτήσεις για την παραγωγή πράσινων προϊόντων.
<P>
Ο κύριος Karas μίλησε για την πρωτοβουλία Small Business Act (SBA). Κάποια κράτη μέλη ήδη παρακολουθούν και υποβάλλουν εκθέσεις σχετικά με την υλοποίηση της SBA. Αυτό συνέβη το 2008 και, από το 2009, θα υπάρξει ετήσια αξιολόγηση από τα κράτη μέλη στο πλαίσιο όλων των εθνικών μεταρρυθμιστικών προγραμμάτων. Επομένως μελλοντικά θα μάθουμε περισσότερα και αυτή η καλλιέργεια της ένταξης και της υποστήριξης θα αυξηθεί.
<P>
Όσον αφορά τη συμμετοχή των ΜΜΕ στους δημόσιους διαγωνισμούς, η Ευρωπαϊκή Επιτροπή διεξήγαγε εκτεταμένες διαβουλεύσεις με τους ενδιαφερόμενους, συμπεριλαμβανομένων των οργανώσεων των επιχειρηματιών. Ένα πραγματικό πρόβλημα αφορά την τήρηση των κανόνων από τους δημόσιους αγοραστές. Έχουμε ανάγκη από περισσότερο ανταγωνισμό, περισσότερη διαφάνεια και αποφυγή διακρίσεων, αλλά τα ευχάριστα νέα είναι ότι 42% του όγκου, ποσοστό υψηλότερο από τα κατώτατα όρια της ΕΕ, πηγαίνει ήδη στις ΜΜΕ της Ευρωπαϊκής Ένωσης, πράγμα που είναι πραγματικά σημαντική υποστήριξη.
<P>
Ο κύριος Wurtz μίλησε για το διαχωρισμό των καταστατικών εδρών και των κεντρικών εγκαταστάσεων, και για το πρόβλημα μιας ενδεχόμενης υποβάθμισης της συμμετοχής των εργαζομένων. Ο διαχωρισμός της καταστατικής έδρας από τις κεντρικές εγκαταστάσεις αποτελεί ήδη συνηθισμένη πρακτική στα μισά από τα κράτη μέλη, συμπεριλαμβανομένων εκείνων με πολύ υψηλά πρότυπα διασφαλίσεων της κοινωνικής πολιτικής. Εξασφαλίζει ότι οι εταιρείες έχουν την απαραίτητη ευελιξία κατά την διεξαγωγή επιχειρηματικών δραστηριοτήτων σε περισσότερες από μία χώρες.
<P>
Όσον αφορά το αίτημα των 30 ημερών του κυρίου Beaupuy, αυτό πρέπει να εξεταστεί στο πλαίσιο της πρότασης για τις καθυστερούμενες πληρωμές που έχει υποβληθεί και πρέπει να εγκριθεί από την Ευρωπαϊκή Επιτροπή ως το τέλος του μήνα.
<P>
Το ζήτημα των διαβουλεύσεων και της συμμετοχής των εργαζομένων συζητήθηκε πολύ εδώ - και δεν είναι η πρώτη φορά. Στο πλαίσιο των προετοιμασιών της, η Ευρωπαϊκή Επιτροπή διεξήγαγε, από τον Ιούλιο ως τον Οκτώβριο 2007, μια δημόσια διαβούλευση σχετικά με την ενδεχόμενη εταιρική μορφή ΕΙΕ. Οι εκπρόσωποι των συνδικάτων, συμπεριλαμβανομένων των ευρωπαϊκών συνδικάτων, παρουσίασαν τις απόψεις τους σε συνόδους, συγκεκριμένα το 2008. Μια ευρείας κλίμακας σύνοδος πραγματοποιήθηκε το Μάρτιο 2008, και συζητήσαμε επανειλημμένα αυτό το έτος τα ζητήματα αυτά με εμπειρογνώμονες από τα ευρωπαϊκά συνδικάτα. Θα ήθελα να επισημάνω ένα σημαντικό στοιχείο, τη νομική βάση. Δεν καθίσταται διαφορετική πρωτοβουλία βάσει της ομοφωνίας των κρατών μελών από το άρθρο 138, επειδή δεν βρισκόμαστε στον τομέα της κοινωνικής πολιτικής, αλλά από το άρθρο 308. Βάσει του εν λόγω άρθρου, δεν υπήρχε λόγος για την έναρξη ειδικής διαβούλευσης.
<P>
Επιτρέψτε μου να σας υπενθυμίσω ότι στοχεύσαμε ήδη μεγάλες δημόσιες εταιρείες όταν πραγματοποιήσαμε την πρόταση για την ευρωπαϊκή εταιρική μορφή, και ότι η πρόταση για την ΕΙΕ σχεδιάστηκε για τις ΜΜΕ. Με τα δικαιώματα ενημέρωσης και διαβούλευσης των εργαζομένων ασχοληθήκαμε το 2001, στην πρώτη οδηγία για την ευρωπαϊκή εταιρική μορφή.
<P>
Από το 2002 και μετά τέθηκε σε εφαρμογή ένα γενικό πλαίσιο ενημέρωσης και διαβούλευσης των εργαζομένων στην Ευρωπαϊκή Ένωση. Δεν υπάρχει λόγος να παραμερίσουμε αυτούς τους κανόνες και να αναζητήσουμε διαφορετική λύση στο πλαίσιο της παρούσας πρότασης για την ΕΙΕ.
<P>
Αν θέλουμε να βελτιωθούν τα συλλογικά δικαιώματα των εργαζομένων, πράγμα που είναι στις προθέσεις μας, αυτό δεν πρέπει να γίνει υπέρ μόνο μιας εταιρικής μορφής, αλλά μέσω μιας γενικότερης πρωτοβουλίας, η οποία λαμβάνει επίσης υπόψη τις διάφορες παραδόσεις των κρατών μελών.
<P>
Έχουμε ήδη σημειώσει σημαντική πρόοδο στην αξιολόγηση των δικαιωμάτων των εργαζομένων στο καταστατικό της ευρωπαϊκής εταιρικής μορφής. Θα εξετάσουμε τη λήψη μέτρων συνέχειας μετά από την ολοκλήρωση της πλήρους αξιολόγησης το 2010.
<P>
Έγιναν κάποιες παρατηρήσεις σχετικά με το λόγο για τον οποίο δεν δόθηκαν περισσότερα στοιχεία για τη φορολόγηση και τα λογιστικά. Σας υπενθυμίζω ότι δεν διαθέτουμε γενική νομοθετική ισχύ για κάθε ζήτημα. Οι νομοθετικές πρωτοβουλίες σχετικά με το εταιρικό δίκαιο, τη νομοθεσία περί αφερεγγυότητας, τη λογιστική και φορολογική νομοθεσία συνδέονται με πολύ ειδικές και συχνά περιοριστικές νομικές βάσεις στις Συνθήκες μας και η υπάρχουσα Συνθήκη σε ελάχιστο βαθμό αποτελεί τη βάση για ένα πλήρες νομοθετικό σώμα του ευρωπαϊκού δικαίου των επιχειρήσεων.
<P>
Τέλος, θα ήθελα να σας ευχαριστήσω για αυτή την πολύ ανοιχτή και εποικοδομητική συζήτηση, καθώς και για την πραγματική συνεργασία σας για θέματα που αφορούν στην πολιτική για τις ΜΜΕ. Βλέπω εδώ πολλούς φίλους των ΜΜΕ. Οι συστάσεις που έγιναν στην πρώτη έκθεση θα ληφθούν υπόψη κατά την υλοποίηση του σχεδίου δράσης και ειδικά για όλα τα συναφή θέματα που σχετίζονται με τις μικρές επιχειρήσεις.
<P>
Όσον αφορά την έκθεση του κυρίου Lehne, πρέπει να γίνει ακόμα πολλή δουλειά, επειδή πρέπει να επιτύχουμε συμφωνία στο Συμβούλιο. Θα χρειαστούμε λίγο χρόνο, ιδίως επειδή πρέπει να επιτευχθεί ομοφωνία, αλλά η συνεισφορά σας μπορεί να εξομαλύνει πραγματικά την ατμόσφαιρα και να συμβάλει στην επίτευξη πραγματικού συμβιβασμού και αποδοχής. Επιθυμία μας είναι να διευκολύνουμε αυτή τη διαδικασία και να θέσουμε σε εφαρμογή ένα καταστατικό που να βοηθά πραγματικά τις ευρωπαϊκές επιχειρήσεις.
<P>
Όσον αφορά τη διασυνοριακή μεταφορά των καταστατικών εδρών, η Ευρωπαϊκή Επιτροπή συμφωνεί ότι οι εταιρείες πρέπει να έχουν την ελευθερία της μεταφοράς της έδρας τους εντός της Ευρωπαϊκής Ένωσης, δεδομένου ότι παρέχουν εγγυήσεις για τα δικαιώματα των μετόχων, των πιστωτών και των εργαζομένων. Ως εκ τούτου, πρέπει να βρούμε τη σωστή ισορροπία μεταξύ της ελεύθερης εγκατάστασης και των συμφερόντων των τρίτων.
<P>
Κλείνοντας, θα ήθελα να πω ότι το έτος αυτό είναι το Ευρωπαϊκό Έτος Δημιουργικότητας και Καινοτομίας και ότι είναι πολύ σημαντικό να ακολουθούμε μια προσέγγιση η οποία προάγει το δημιουργικό δυναμικό των επιχειρήσεών μας. Πρέπει να δώσουμε μεγάλη σημασία στους ανθρώπους, όχι μόνο επειδή βιώνουμε μια κρίση, αλλά επειδή το μεγαλύτερο δυναμικό το παρέχουν οι άνθρωποι. Θέματα όπως τα δικαιώματα διανοητικής ιδιοκτησίας ή το κοινοτικό δίπλωμα ευρεσιτεχνίας μπορούν να αντιμετωπιστούν στο άμεσο μέλλον μέσω μιας γενικότερης και περισσότερο δεσμευτικής πολιτικής προσέγγισης. " Ευρώπη μπορεί να γίνει πιο καινοτόμος και δημιουργική υποστηρίζοντας τις ΜΜΕ.
<SPEAKER ID="157" NAME="Klaus-Heiner Lehne" LANGUAGE="DE">
Κυρία Πρόεδρε, κύριε Επίτροπε, θα ήθελα να κάνω τέσσερα σχόλια. Πρώτον, όσον αφορά την οδηγία για τη μεταφορά της καταστατικής έδρας, νομίζω ότι η Ευρωπαϊκή Επιτροπή πρέπει να εγκαταλείψει την επιχειρηματολογία της, καθώς κινδυνεύει να γίνει περίγελως στους ειδικούς. " θεωρία ότι οι μεταφορές των εδρών των εταιρειών μπορούν να διακανονιστούν κατά τρόπο που μια εταιρεία να ξεκινά τις δραστηριότητές της σε μια γεινοτική χώρα και στη συνέχεια να συγχωνεύεται με την εταιρεία κάποιου άλλου δυνάμει της οδηγίας για τις συγχωνεύσεις δεν θα μπορούσε να εμπλέκει περισσότερη γραφειοκρατία. Εδώ μιλάμε για μείωση της γραφειοκρατίας και προσπαθούμε να κάνουμε τα πράγματα ευκολότερα για τις ΜΜΕ. " πρόταση αυτή απλά αποδεικνύει πόσο παράλογη είναι η στάση της Επιτροπής να επιμένει να μην κάνει πρόταση για τη 14η οδηγία. Οι μόνοι που ωφελούνται από αυτό είναι οι δικηγόροι.
<P>
Το δεύτερο σημείο μου αφορά τη συμμετοχή. " κυρία van den Burg έχει δίκιο: οι πραγματικές ΜΜΕ δεν επηρεάζονται στο ελάχιστο από το συμβιβασμό που παρουσιάσαμε. Στόχος μας είναι να αποφύγουμε τις καταχρήσεις και να καταγράψουμε τις εταιρείες που είναι στην πραγματικότητα μεγάλες εταιρείες και που είναι πιο κατάλληλες για την ευρωπαϊκή εταιρική μορφή και όχι για την ευρωπαϊκή ιδιωτική εταιρεία, βάσει του αριθμού των υπαλλήλων τους. Στην ουσία, το μόνο που καταγράφεται είναι οι καταχρήσεις.
<P>
Το τρίτο σημείο μου αφορά τη θεωρία της πραγματικής έδρας, για την οποία εξακολουθούν να δεσμεύονται μόνο εφτά κράτη μέλη - μόνο εφτά! Πέρυσι, η Γερμανία, το μεγαλύτερο κράτος-μέλος, εγκατέλειψε αυτή τη θεωρία. Το Ευρωπαϊκό Δικαστήριο δεν την υποστηρίζει, αλλά την επιτρέπει σε εξαιρετικές περιπτώσεις, όπως αποδεικνύεται από την απόφαση για την Cartesio. " ευκαιρία έχει περάσει - δεν έχει νόημα να συνεχίσουμε να κουβεντιάζουμε για το θέμα αυτό.
<P>
Το τέταρτο πράγμα που θα ήθελα να πω είναι ότι το επιχείρημα των αριστερών βουλευτών - από τους οποίος κανένας δεν έμεινε για τη συζήτηση - ότι η πρόταση πρέπει να απορριφθεί δεν λαμβάνει υπόψη την ουσία της έκθεσης - ο κύριος Medina Ortega έχει απόλυτο δίκιο γι' αυτό. " ουσία της έκθεσης στην πραγματικότητα αντιμετωπίζει όλη την κριτική που εκφράστηκε εναντίον της. Ως εκ τούτου, θα πρότεινα και στους αριστερούς βουλευτές να διαβάσουν ξανά την έκθεση και τις τροπολογίες και στη συνέχεια να τις συζητήσουν ξανά με την ομάδα τους.
<SPEAKER ID="158" NAME="Edit Herczog">
εισηγήτρια. - Κυρία Πρόεδρε, είναι πραγματικά δυσάρεστο που δεν βρίσκεται στην αίθουσα κανένας από τους ψηφοφόρους μου, καθώς ήταν πραγματικά υπέροχο που τόσο πολλοί βουλευτές από τόσες πολλές χώρες και πολιτικές ομάδες υποστήριξαν την έκθεσή μου για την πρωτοβουλία Small Business Act. Ωστόσο, έχω να πω ότι η έκθεσή μου δεν θα ήταν δυνατό να δημιουργηθεί χωρίς τη συνδρομή της Ευρωπαϊκής Επιτροπής και συγκεκριμένα του κυρίου Verheugen και της ομάδας του για τη Small Business Act, την κυρία Le Bail και άλλους. Επίσης, δεν θα ήταν δυνατό να γίνει χωρίς τη διακομματική ομάδα για τη Small Business Act.
<P>
Οι περισσότεροι συνάδελφοι συμφώνησαν με όλα τα στοιχεία της έκθεσης, όπως δείχνει το γεγονός ότι δεν προτάθηκαν πολλές τροπολογίες. Κάποιοι συνάδελφοι ρώτησαν γιατί δεν είναι νομικά δεσμευτική. Δεν είναι νομικά δεσμευτική εκ φύσεως για πολλούς λόγους. Ωστόσο, αύριο θα ζητήσουμε ονομαστική ψηφοφορία σχετικά με πολλές παραγράφους, προκειμένου να αποδείξουμε την κοινή δράση του Κοινοβουλίου και την κοινή υποχρεώση του Συμβουλίου να το κάνει αυτό.
<P>
Τέλος, θα ήθελα να πω ότι ακριβώς πριν από 200 χρόνια, ο Δαρβίνος δημοσίευσε το βιβλίο του για την καταγωγή των ειδών. Είπε ότι επιβιώνουν όχι τα ισχυρότερα άτομα, αλλά εκείνα που προσαρμόζονται πιο εύκολα. Νομίζω ότι με την Small Business Act δημιουργήσαμε χώρο για τα κράτη μέλη για να προσαρμοστούν και να πραγματοποιήσουν ελιγμούς και για τις μικρές επιχειρήσεις των κρατών μελών να προσαρμοστούν γρηγορότερα, να επιβιώσουν από αυτή την κρίση και να αντιμετωπίσουν τις μελλοντικές προκλήσεις. Σας ευχαριστώ πολύ για την υποστήριξή σας.
<SPEAKER ID="159" NAME="Πρόεδρος">
Έχω λάβει τέσσερις προτάσεις ψηφίσματος από τέσσερις πολιτικές ομάδες σχετικά με τη συμμετοχή των εργαζομένων στην ευρωπαϊκή ιδιωτική εταιρία.
<P>
" ψηφοφορία θα διεξαχθεί την Πέμπτη.
<P>
Γραπτές δηλώσεις (άρθρο 142)
<SPEAKER ID="160" NAME="Gabriela Creţu  " LANGUAGE="RO">
Θα ήθελα απλά να επισημάνω δυο άκρως σημαντικές πτυχές.
<P>
" πρόσβαση στη χρηματοδότηση είναι ζωτικής σημασίας, καθώς και οι νομικές και διοικητικές διευκολύνσεις. " δημιουργία ενός ειδικού ταμείου για τις ΜΜΕ και η ανάπτυξη μικροπιστώσεων είναι όροι χωρίς τους οποίους οι ΜΜΕ δεν μπορούν να αντέξουν τις δύσκολες συνθήκες της αγοράς και η δυνατότητα δημιουργίας νέων ΜΜΕ θα είναι πολύ περιορισμένη.
<P>
" δεύτερη πτυχή αφορά την κατάσταση των γυναικών που είναι ιδιοκτήτριες μικρών επιχειρήσεων. Από πολλές απόψεις δεν διαφέρουν και πολύ από τους υπαλλήλους. Κι αυτό λόγω της έλειψης ανάπτυξης των υπηρεσιών που διευκολύνουν την ισορροπία μεταξύ της ιδιωτικής ζωής και των επαγγελματικών δραστηριοτήτων, καθώς και το περιβάλλον σκληρού ανταγωνισμού για το οποίο πολύ μεγάλη σημασία παίζει η δικτύωση. Τα εν λόγω δίκτυα, τα οποία διευκολύνουν τη ροή πληροφοριών και μπορούν να παράσχουν υποστήριξη, αν υπάρχει ανάγκη, αποτελούν χαρακτηριστικό επιχειρήσεων τις οποίες διευθύνουν άνδρες, ενώ οι γυναίκες από αυτή την άποψη είναι περισσότερο ευάλωτες. Έτσι, πρέπει να ενθαρρυνθεί η δημιουργία δεσμών μεταξύ επιχειρήσεων που διευθύνουν γυναίκες και εκείνων που διευθύνουν άνδρες.
<P>
Ζητάμε επίσης να αναγνωριστεί σε όλα τα κράτη μέλη η κατάσταση της συνιδιοκτησίας για γυναίκες που εργάζονται σε μικρές οικογενειακές επιχειρήσεις. Στις περισσότερες περιπτώσεις ο ιδιοκτήτης είναι άνδρας, ενώ οι γυναίκες θεωρούνται άμισθοι συγγενείς εργαζόμενοι. Δεν επωφελούνται καν της κοινωνικής ασφάλισης, της οποίας χαίρουν οι υπάλληλοι. Μάλιστα, οι αρνητικές συνέπειες αυτής της πρακτικής καθίστανται εμφανείς και καταστρεπτικές όταν γεράσουν ή αν χωρίσουν από τους συντρόφους τους...
<SPEAKER ID="108" NAME="Adrian Manole  " LANGUAGE="RO">
" ανταγωνιστικότητα των ΜΜΕ μειώνεται συχνά ως αποτέλεσμα των εμποδίων που τίθενται στο διασυνοριακό εμπόριο. " άρση αυτών των εμποδίων θα φέρει μεγαλύτερη νομική σταθερότητα και θα καταστήσει δυνατό τον αποτελεσματικότερο υπολογισμό των αστικών ευθυνών που αντιμετωπίζουν οι επιχειρήσεις και οι επιχειρηματίες. Μέσω αυτής της έκθεσης, το Ευρωπαϊκό Κοινοβούλιο δηλώνει ότι έχει κατανοήσει πλήρως το ζωτικό ρόλο που παίζουν οι μικρές και οι μεσαίες επιχειρήσεις στην ανταγωνιστικότητα της ευρωπαϊκής οικονομίας.
<P>
Ένα ορθά διαμορφωμένο καταστατικό της ευρωπαϊκής ιδιωτικής εταιρείας, με στόχο την συμπλήρωση των υφιστάμενων νομικών μορφών, θα ωφελήσει την ανταγωνιστικότητα των ευρωπαϊκών ΜΜΕ από πολλές απόψεις: θα υποστηρίξει την ευρωπαϊκή εσωτερική αγορά, απλοποιώντας το νομικό πλαίσιο για τις επιχειρήσεις και έτσι μειώνοντας τις δαπάνες για την παροχή νομικών συμβουλών και διευκολύνοντας την πρόσβαση στις διασυνοριακές αγορές και θα βελτιώσει την οικονομική ολοκλήρωση και ανάπτυξη.
<P>
Το εν λόγω καταστατικό θα παρέχει επίσης μεγαλύτερη ευελιξία στις ΜΜΕ.
<P>
Οι ΜΜΕ αντιστοιχούν τουλάχιστον στο 90% της οικονομίας της ΕΕ και στα δύο τρίτα των θέσεων εργασίας της. Επομένως, πρέπει να τους παρασχεθούν οι καλύτερες δυνατές συνθήκες για να συνεισφέρουν στην οικονομική ανάπτυξη μιας ολοκληρωμένης εσωτερικής αγοράς, να αξιοποιήσουν τις διεθέσιμες ευκαιρίες και να αντιμετωπίσουν επιτυχώς τις προκλήσεις της παγκοσμιοποίησης.
<SPEAKER ID="110" NAME="Søren Bo Søndergaard  " AFFILIATION="GUE/NGL">
γραπτώς. - (DA) Στόχος αυτής της πρότασης, σύμφωνα με την Ευρωπαϊκή Επιτροπή, είναι η βελτίωση των συνθηκών-πλαίσιο για τις επιχειρήσεις στην εσωτερική αγορά της ΕΕ.
<P>
" πρόταση θα το επιτύχει αυτό δίνοντας στις επιχειρήσεις τη δυνατότητα να επιλέγουν ελεύθερα το κράτος μέλος όπου επιθυμούν να έχουν την καταστατική διεύθυνσή τους, ανεξάρτητα από τον τόπο όπου θα πραγματοποιούνται οι πραγματικές δραστηριότητές τους, και να είναι υποχρεωμένες να συμμορφώνονται μόνο με τους νόμους της χώρας όπου βρίσκεται η επίσημη έδρα τους.
<P>
Αυτό θα ανοίξει το δρόμο για τον παραμερισμό των δικαιωμάτων των εργατών, τα οποία επιτεύχθηκαν μετά από σκληρούς αγώνες, στα κράτη μέλη της ΕΕ.
<P>
" αλήθεια είναι μία. Επιτρέψτε μου ένα συγκεκριμένο παράδειγμα.
<P>
Μια δανική εταιρεία με καταστατική έδρα στην Κοπεγχάγη και 35 υπαλλήλους υποχρεούται, σύμφωνα με το νόμο της Δανίας, να αποδεχθεί την τοποθέτηση εκπροσώπων των εργαζομένων στη διεύθυνση της επιχείρησης. Αυτό διασφαλίζει ότι οι εργαζόμενοι θα γνωρίζουν κάποια πράγματα για τη θέση και για το μέλλον της επιχείρησης.
<P>
Αν η πρόταση που υπεβλήθη, εγκριθεί χωρίς αλλαγές, η εν λόγω εταιρεία μπορεί απλά να εγγραφεί ως ευρωπαϊκή εταιρεία με έδρα στη Φινλανδία. Ξαφνικά, απαιτούνται 150 υπάλληλοι για να έχουν δικαίωμα σε εκπροσώπηση των υπαλλήλων. Στα περισσότερα κράτη μέλη της ΕΕ, η κατάσταση είναι ακόμα χειρότερη.
<P>
Ίσως η πρόταση της Ευρωπαϊκής Επιτροπής θα βελτιωθεί λίγο στις επόμενες διαπραγματεύσεις. Ίσως το κείμενο που εγκριθεί εν τέλει να μην είναι και τόσο καλό.
<P>
Όπως κι αν έχει το πράγμα, πρέπει να σταθούμε και να αναρωτηθούμε "γιατί"; Για ποιο λόγο η Ευρωπαϊκή Επιτροπή υποβάλλει ολοένα νέες προτάσεις, μοναδικός στόχος των οποίων είναι ο περιορισμός των δικαιωμάτων των εργαζομένων; Είναι δυνατό αυτό να οφείλεται στο ότι κατά βάθος κάτι δεν πάει καλά στην ΕΕ;

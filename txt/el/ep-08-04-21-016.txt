<CHAPTER ID="016">
ELΔιασυνοριακή συνεργασία για την καταπολέμηση της τρομοκρατίας και του διασυνοριακού εγκλήματος (συζήτηση)
<SPEAKER ID="124" NAME="Πρόεδρος">
" ημερήσια διάταξη προβλέπει τη συζήτηση της έκθεσης της Bárbara Dührkop Dührkop, εξ ονόματος της Επιτροπής Πολιτικών Ελευθεριών, Δικαιοσύνης και Εσωτερικών Υποθέσεων, σχετικά με την πρωτοβουλία της Ομοσπονδιακής Δημοκρατίας της Γερμανίας για τη θέσπιση απόφασης του Συμβουλίου για την εφαρμογή της απόφασης 2007/.../ΔΕΥ σχετικά με την αναβάθμιση της διασυνοριακής συνεργασίας, ιδίως όσον αφορά την καταπολέμηση της τρομοκρατίας και του διασυνοριακού εγκλήματος (11563/2007 - C6-0409/2007 -.
<SPEAKER ID="125" NAME="Bárbara Dührkop Dührkop">
εισηγήτρια. - (ES) Κύριε Πρόεδρε, η έκθεση την οποία δημιουργήσαμε για να συζητηθεί και να εγκριθεί σήμερα περιλαμβάνει μια πρωτοβουλία που ελήφθη το 2005, σύμφωνα με την οποία επτά κράτη μέλη αποφάσισαν να επιταχύνουν τη διασυνοριακή συνεργασία σε όλους τους τομείς σχετικά με την τρομοκρατία, το οργανωμένο έγκλημα και την παράνομη μετανάστευση.
<P>
" γερμανική Προεδρία πρότεινε την ενσωμάτωση τμήματος αυτής της συμφωνίας στο κοινοτικό κεκτημένο μέσω μιας απόφασης πλαισίου, δηλαδή στο πλαίσιο του τρίτου πυλώνα, σύμφωνα με όσα έχουν γίνει με τη συμφωνία Σένγκεν, αφήνοντας στην άκρη ωστόσο το ζήτημα της παράνομης μετανάστευσης το οποίο, σύμφωνα με την εντολή του Τάμπερε, θα πρέπει να υπαχθεί στον τρίτο πυλώνα.
<P>
Είναι ωστόσο λυπηρό το γεγονός ότι δεν συμπεριλήφθηκαν σαφείς κοινοτικές εξουσίες στη διεθνή συνθήκη, καθώς αυτό δεν προκαλεί μόνο νομική σύγχυση, αλλά μας αφήνει με δύο νομικά πλαίσια αναφοράς.
<P>
Το πρώτο συζητήθηκε με λιγότερο διαφανή τρόπο. Δεν υπήρξαν διαβουλεύσεις με τα εθνικά κοινοβούλια, ούτε με το Ευρωπαϊκό Κοινοβούλιο. Υπήρξε διαβούλευση με το ΕΚ μόνο την τελευταία στιγμή, βιαστικά και με μη δεσμευτικό τρόπο, καθώς το μέσο αυτό επρόκειτο να ενσωματωθεί στο κοινοτικό κεκτημένο.
<P>
" έκθεση του άτυχου συναδέλφου μας βουλευτή Fausto Correia ορίζει τη θέση του Ευρωπαϊκού Κοινοβουλίου όσον αφορά αυτό το ζήτημα.
<P>
Σήμερα, εκφράζουμε την ικανοποίησή μας για το γεγονός ότι μπορούμε να πούμε ότι η διαβούλευση του Συμβουλίου παρουσιάζεται βάσει της διαδικασίας συναπόφασης. Πρόκειται για μια διαβούλευση που δεν περιορίζεται στην ίδια τη συμφωνία αλλά περιλαμβάνει το προοίμιό της και το παράρτημα, πράγμα το οποίο εκτιμούμε, γιατί, παρόλο που είναι τεχνικής φύσης, περιλαμβάνουν διατάξεις που είναι εξαιρετικής πολιτικής σημασίας. Πολλές από αυτές έχουν σχεδιαστεί ειδικά για να διασφαλίσουν την προστασία των προσωπικών και ευαίσθητων δεδομένων.
<P>
Ωστόσο, εκφράζουμε τη λύπη μας που το Συμβούλιο δεν έχει ακόμα εγκρίνει την απόφαση πλαίσιο όσον αφορά τον ορισμό της προστασίας των δεδομένων προκειμένου να θεσπιστούν ορισμένοι ελάχιστοι κανόνες. Είναι άτοπο για το Συμβούλιο να προετοιμάζεται να εγκρίνει αυτή την απόφαση και όχι τη δική του νομοθεσία. Ούτε βέβαια υπήρξε ποτέ διαβούλευση με τον Ευρωπαίο Επόπτη Προστασίας Δεδομένων.
<P>
Εν ολίγοις, η έκθεση προβλέπει τη συνεργασία όσον αφορά την ανταλλαγή δεδομένων σχετικά με το DNA, τα δακτυλικά αποτυπώματα, τους αριθμούς κυκλοφορίας των οχημάτων και τα προσωπικά και μη προσωπικά δεδομένα. Σκοπός είναι να μπορεί να συγκριθεί το προφίλ DNA ενός ατόμου με τις μελλοντικές βάσεις δεδομένων 27 εθνικών σημείων επαφής.
<P>
" έκθεση δηλώνει σαφώς ότι πρέπει να οριστούν κοινές εγγυήσεις για την προστασία των δεδομένων και του δικαιώματος υπεράσπισης των υπόπτων και ενόχων. Μόνο τα μη κωδικοποιητικά τμήματα του DNA, με άλλα λόγια οι περιοχές που δεν περιέχουν καμία γενετική έκφραση, μπορούν να μεταφερθούν.
<P>
Όλες οι πληροφορίες που ανταλλάσσονται πρέπει να αναφέρουν το στάδιο των διαδικασιών που αφορούν το εμπλεκόμενο πρόσωπο και τη βάση δεδομένων από την οποία αποκτήθηκαν οι πληροφορίες.
<P>
Πρέπει να υπάρξει νέα διαβούλευση με το Ευρωπαϊκό Κοινοβούλιο αν το Συμβούλιο επιθυμεί να τροποποιήσει την πρωτοβουλία της Ομοσπονδιακής Δημοκρατίας της Γερμανίας με οποιονδήποτε τρόπο και κυρίως όσον αφορά τον αριθμό των τόπων (loci) που απαιτούνται για να πραγματοποιηθούν ακριβείς συγκρίσεις.
<P>
Θα ήθελα επίσης να υπενθυμίσω στο Συμβούλιο ότι η Διάσκεψη των εκπροσώπων των κυβερνήσεων των κρατών μελών ζήτησε τη δυνατότητα ενσωμάτωσης αυτής της απόφασης πλαισίου στο νέο σύστημα της Συνθήκης της Λισαβόνας προκειμένου να επιτραπεί η προσφυγή στο Δικαστήριο.
<P>
Θα ήθελα επίσης να επισημάνω ότι, στην παράγραφο σχετικά με τους υπαλλήλους και τη δυνατότητα διασυνοριακής συνεργασίας, δεν συμφωνώ με το τμήμα που εγκρίθηκε στην επιτροπή, το οποίο δίνει στους υπαλλήλους την εξουσία να κρατούν και να λαμβάνουν δηλώσεις σε ένα κράτος μέλος διαφορετικό από το δικό τους.
<P>
Τελικά, κυρίες και κύριοι, διμερής διασυνοριακή συνεργασία υπήρχε ανέκαθεν αλλά αυτή η απόφαση θα αποτελεί καινοτομία όσον αφορά την ευρύτερη συνεργασία σε ευρωπαϊκό επίπεδο. Είναι αλήθεια ότι υπάρχει ανησυχία, σοβαρή ανησυχία ότι, παρά τις καλές προθέσεις, η εξάπλωση των δικτύων μπορεί να οδηγήσει σε κατάχρηση και πιθανότατα σε σοβαρά λάθη.
<P>
" προστασία των αθώων αποτελεί αναμφίβολα το μεγαλύτερο μέλημα για όλους και κυρίως για το Κοινοβούλιο, δεδομένου ότι αντιπροσωπεύει όλους τους πολίτες μας.
<SPEAKER ID="126" NAME="Jacques Barrot">
Αντιπρόεδρος της Επιτροπής. - (FR) Κύριε Πρόεδρε, κυρίες και κύριοι, μετά την πολιτική συμφωνία στην οποία κατέληξε το Συμβούλιο στις 13 Ιουνίου 2007 όσον αφορά το πρώτο τμήμα της νομοθετικής δέσμης που έχει ως στόχο τη μεταφορά της συνθήκης του Prüm στο ευρωπαϊκό δίκαιο, η Γερμανία υπέβαλε την πρωτοβουλία που πρόκειται να συζητήσουμε, δηλαδή την εφαρμογή της απόφασης η οποία αποτελεί το αντικείμενο του πρώτου τμήματος και του παραρτήματος.
<P>
Κυρία Dührkop, η Επιτροπή υποστήριξε με συνέπεια την ενσωμάτωση της συνθήκης του Prüm στην Ευρωπαϊκή Ένωση. Πρόκειται για ένα μέσο εξαιρετικής σημασίας, το οποίο θα ενισχύσει σημαντικά την αστυνομική συνεργασία μεταξύ των κρατών μελών, δίνοντάς τους τη δυνατότητα να λάβουν πιο αποτελεσματικά μέτρα για την καταπολέμηση της τρομοκρατίας και του διασυνοριακού εγκλήματος, για παράδειγμα μέσω της διευκόλυνσης της ανταλλαγής προφίλ DNA και δακτυλοσκοπικών δεδομένων καταζητούμενων ατόμων.
<P>
" απόσυρση των ελέγχων προσώπων στα εσωτερικά σύνορα της ΕΕ, μεταξύ των χωρών που έχουν υπογράψει τη συμφωνία Σένγκεν, αποτελεί ένα σημαντικό βήμα προς τα εμπρός κατά τη διαδικασία της ευρωπαϊκής ολοκλήρωσης. Ωστόσο, αποτελεί καθήκον μας να διασφαλίσουμε ότι αυτός ο χώρος ελεύθερης κυκλοφορίας αποτελεί, ασφαλώς, και έναν χώρο ασφάλειας και δικαιοσύνης.
<P>
" βελτίωση της συνεργασίας της αστυνομίας μεταξύ των αρχών των κρατών μελών, σε συνδυασμό με τον πλήρη σεβασμό των θεμελιωδών δικαιωμάτων και, κυρίως, της προστασίας δεδομένων, είναι απαραίτητα για την διασφάλιση μεγαλύτερης ασφάλειας εντός της Ευρωπαϊκής Ένωσης προς όφελος των πολιτών μας.
<P>
Το σχέδιο απόφασης που συζητάμε σήμερα αποτελεί δράση παρακολούθησης η οποία απαιτείται για να διασφαλιστεί η πλήρης τεχνική και λειτουργική εφαρμογή της απόφασης για την οποία το Συμβούλιο κατέληξε σε πολιτική συμφωνία τον Ιούνιο του 2007. Αυτή η συμφωνία έχει ως στόχο τη μεταφορά των βασικών διατάξεων της Συνθήκης του Prüm στο νομικό πλαίσιο της Ευρωπαϊκής Ένωσης.
<P>
" Επιτροπή επίσης υποστήριξε με συνέπεια την ανάγκη εμπλοκής του Κοινοβουλίου στη διαδικασία για την τροποποίηση του παραρτήματος αυτού του μέσου. Κατά την άποψη της Επιτροπής, οι διατάξεις όσον αφορά την προστασία των δεδομένων που ορίστηκαν στην απόφαση του Ιουνίου του 2007, καθώς και στο σχέδιο που συζητείται επί του παρόντος, θα ενισχυθούν από τις διατάξεις της απόφασης πλαισίου όσον αφορά την προστασία των δεδομένων στον τρίτο πυλώνα. Πρέπει να συμπληρωθούν σαφώς, όπως είπατε.
<P>
Από την πλευρά της η Επιτροπή επικροτεί γενικά τις τροπολογίες που προτείνετε, κυρία Dührkop. Ωστόσο, καθώς αυτή η πρωτοβουλία προωθήθηκε από τα κράτη μέλη, κύριε Πρόεδρε, η Επιτροπή θα υποβάλει τη λεπτομερή της θέση όσον αφορά τις τροπολογίες κατά τη διάρκεια των συζητήσεων στο Συμβούλιο.
<P>
Αυτή είναι η απάντησή μου και θα ήθελα να ολοκληρώσω ευχαριστώντας την εισηγήτρια για ακόμη μία φορά για την ευγένειά της να επισημάνει τα μέσα και τους όρους για τη σωστή εφαρμογή αυτής της απόφασης.
<SPEAKER ID="127" NAME="Herbert Reul">
εξ ονόματος της Ομάδας PPE-DE. - (DE) Κύριε Πρόεδρε, κυρίες και κύριοι, υπάρχουν ορισμένα ζητήματα για τα οποία οι πολίτες της Ευρώπης συμφωνούν ευρέως πως η Ευρώπη καταβάλλει σημαντικές προσπάθειες εκ μέρους τους. Αυτό που συζητούμε σήμερα εδώ αποτελεί ένα σημαντικό ζήτημα αυτού του είδους: συνεργασία μεταξύ των κρατών μελών προκειμένου να αντιμετωπιστεί επιτυχώς το διασυνοριακό έγκλημα και η τρομοκρατία. Χαίρομαι ιδιαίτερα που καταφέραμε να επιτύχουμε συναίνεση στην επιτροπή επίσης, χάρη στην προπαρασκευαστική εργασία και την εξαιρετικά δίκαιη συνεργασία με την εισηγήτρια. Αυτό σημαίνει ότι ενώ δεν ταυτιζόμαστε σε όλα τα σημεία ένα προς ένα, γενικά συμφωνούμε και θέλουμε να διαδραματίσουμε τον ρόλο μας όσον αφορά την προώθηση αυτού του ζητήματος.
<P>
" διαδικασία της συμφωνίας του Prüm υπήρξε πολύ κοπιώδης και χρονοβόρα. Προχωρήσαμε με αργά βήματα. Και όμως είναι θετικό το γεγονός ότι τώρα διαθέτουμε ευρωπαϊκές συμφωνίες όσον αφορά την ανταλλαγή δεδομένων, ότι οι εθνικές βάσεις δεδομένων συνδέονται ηλεκτρονικά και ότι μπορούμε να χρησιμοποιήσουμε αυτές τις βάσεις δεδομένων για τη δίωξη και την πρόληψη του εγκλήματος.
<P>
Θα ήθελα να συντελεστεί μεγαλύτερη πρόοδος σε ορισμένους τομείς του συνολικού αυτού σχεδίου. Αυτός είναι ο λόγος για τον οποίο δράττομαι της ευκαιρίας να μην μιλήσω μόνο για όσα έχουμε επιτύχει μέχρι σήμερα αλλά να πω και το εξής: ασφαλώς αυτή η απόφαση περιλαμβάνει επίσης ορισμένα σημεία που μπορεί να εφαρμοστούν την επόμενη μέρα. Για παράδειγμα, θέλουμε να χρησιμοποιήσουμε κοινές αστυνομικές δυνάμεις πιο αποτελεσματικά και ταχύτερα και επιθυμούμε αστυνομικές δυνάμεις από ένα κράτος μέλος που θα έχουν ειδικές ικανότητες προκειμένου να καταφέρουν να πραγματοποιήσουν επιχειρήσεις σε άλλο κράτος μέλος. " κ. Dührkop Dührkop μόλις επεσήμανε πως υπάρχουν ορισμένες δυσκολίες. Ωστόσο, είναι σημαντικό να προχωρήσει αυτή η διαδικασία, να διασφαλίσουμε ότι έχουμε περισσότερες ευρωπαϊκές ευθύνες εδώ και να εφαρμόσουμε περισσότερες κοινές δράσεις. Τελικά μπορεί να διαπιστώσουμε ότι ένας πολύ καλός τρόπος για την προώθηση της ευρωπαϊκής ιδέας είναι να αποδείξουμε στους πολίτες ότι προσπαθούμε να επιλύσουμε σημαντικά ζητήματα με τρόπο που και οι ίδιοι θεωρούν θετικό.
<SPEAKER ID="128" NAME="Alexander Alvaro">
εξ ονόματος της Ομάδας ALDE. - (DE) Κύριε Πρόεδρε, πιστεύω πως μιλώ εξ ονόματος της ομάδας μου όταν λέω πως είχαμε άψογη συνεργασία με την εισηγήτρια. Συνεργαστήκαμε πολύ στενά, όπως ανέφερε μόλις ο κ. Reul. Ωστόσο, πρέπει να αναρωτηθούμε γιατί είναι τόσο επείγουσα η λήψη μιας απόφασης, γιατί πρέπει να ληφθεί τώρα και, κυρίως, πριν από το τέλος του έτους. Θα ήμασταν εξαιρετικά χαρούμενοι αν διαπιστώναμε πως οι κανόνες της Συνθήκης της Λισαβόνας εφαρμόζονται εδώ, ως δικαστικός έλεγχος, ως επίσης σωστή συμμετοχή με την έννοια της συναπόφασης με το Ευρωπαϊκό Κοινοβούλιο.
<P>
Όσον αφορά την πτυχή της προστασίας των δεδομένων που αναφέρθηκε εδώ, το Prüm έχει τους δικούς του κανόνες προστασίας δεδομένων και στη συνέχεια υπάρχουν οι κανόνες εφαρμογής και οι κανόνες της συνθήκης. Πράγματι η κ. Dührkop Dührkop επεσήμανε επίσης την ανάγκη για μια απόφαση πλαίσιο στον τρίτο πυλώνα. Αν ρίξουμε μια προσεκτική ματιά στις κατηγορίες δεδομένων που ρυθμίζονται από τη συνθήκη του Prüm, παρατηρούμε ότι είναι κάτι περισσότερο από απαραίτητο να αποκτήσουμε μια νομοθεσία πλαίσιο όσον αφορά αυτό το ζήτημα. Πρέπει επίσης να αναρωτηθούμε γιατί περιλαμβάνονται οι αποκαλούμενες ειδικές κατηγορίες δεδομένων, όπως για παράδειγμα δεδομένα που παρέχουν πληροφορίες όσον αφορά τον γενετήσιο προσανατολισμό, την υγεία, τις πολιτικές και συνδικαλιστικές δραστηριότητες καθώς και τις θρησκευτικές πεποιθήσεις. Αυτό υπερβαίνει τα βασικά δεδομένα που είναι απαραίτητα όσον αφορά το οργανωμένο έγκλημα. Υπάρχουν περιορισμοί όσον αφορά τη χρήση αυτών των δεδομένων, παρόλα αυτά παραμένει απίστευτο το γεγονός ότι μπορούν να χρησιμοποιούνται.
<P>
Στην περίπτωση των δεδομένων DNA, υποστηρίζουμε σθεναρά την άποψη της εισηγήτριας ότι -αν τα δεδομένα είναι απαραίτητα και αν μπορεί να γίνει ανταλλαγή- πρέπει να είναι σαφώς περιορισμένα και μόνο για τον σκοπό για τον οποίο προορίζονται. Επιπλέον, πρέπει να καταστεί σαφές ότι τα κράτη μέλη τα οποία δεν διαθέτουν εθνικές βάσεις δεδομένων DNA, δεν είναι υποχρεωμένα να τις δημιουργήσουν.
<P>
Θα ήθελα να ολοκληρώσω λέγοντας ότι θα ήταν εξαιρετικά λογικό -όπως απέδειξαν οι προσωπικές μου ανταλλαγές απόψεων με τις αστυνομικές αρχές- αν, αντί να επικεντρωνόμαστε στα νομοθετικά μέτρα, χρηματοδοτήσουμε προγράμματα για τη στήριξη της ανταλλαγής προσωπικού μεταξύ των αστυνομικών δυνάμεων. Αυτό ασφαλώς θα βελτίωνε τη συνεργασία στην Ένωση.
<P>
Προκαλεί έκπληξη το γεγονός ότι δεν έχει αποσαφηνιστεί ακόμα η χρηματοδότηση, δεδομένου ότι η απόφαση πρόκειται να ληφθεί πολύ σύντομα. Πριν ξοδέψουν χρήματα, οι πολίτες πρέπει να γνωρίζουν πόσα χρήματα θα δαπανηθούν, πριν λάβουν μια απόφαση, οι πολίτες πρέπει να γνωρίζουν πόσο θα κοστίσει.
<SPEAKER ID="129" NAME="Αθανάσιος Παφίλης">
εξ ονόματος της ομάδας GUE/NGL. - Κύριε Πρόεδρε, η πρωτοβουλία της γερμανικής κυβέρνησης και η έκθεση που συζητούμε δεν έχει αθώο, τεχνικό χαρακτήρα, όπως παρουσιάζεται. Ρυθμίζουν τις τεχνικές και διοικητικές προϋποθέσεις για τη γρήγορη και αποτελεσματική εφαρμογή του προληπτικού φακελώματος που θεσμοθετεί η Σύμβαση του Προυμ, η οποία εντάχθηκε στη νομοθεσία της Ευρωπαϊκής Ένωσης πριν από λίγους μήνες. Στοιχεία DNA, δακτυλικά αποτυπώματα, προσωπικά δεδομένα και πληροφορίες κάθε είδους, συγκεντρώνονται, επεξεργάζονται και ανταλλάσσονται αυτοματοποιημένα και με κάθε δυνατή λεπτομέρεια, εικοσιτέσσερις ώρες το εικοσιτετράωρο, επτά ημέρες την εβδομάδα, ανάμεσα στους κατασταλτικούς μηχανισμούς των κρατών μελών και της Ευρωπαϊκής Ένωσης. Κάθε πολίτης, κάθε εργαζόμενος στην Ευρωπαϊκή Ένωση, μπορεί να βρίσκεται ακόμη και υπό προληπτική παρακολούθηση και "φακέλωμα", αρκεί οι διωκτικές αρχές να θεωρούν ότι υπάρχουν υπόνοιες ότι μελλοντικά μπορεί να διαπράξει αξιόποινες πράξεις ή να θέσει σε κίνδυνο τη δημόσια τάξη και ασφάλεια. Όλοι δηλαδή είναι ένοχοι, πριν να αποδειχθεί ότι είναι αθώοι!
<P>
" έκθεση που συζητούμε προχωράει ένα βήμα ακόμα: στη νομιμοποίηση αυτού του φακελώματος ανοίγοντας την πόρτα για την καταχώρηση και ανταλλαγή δεδομένων που αφορούν πολιτικές απόψεις, θρησκευτικές ή φιλοσοφικές πεποιθήσεις, κομματική ή συνδικαλιστική ένταξη. Τί τα χρειάζεστε όλα αυτά; Για να αντιμετωπίσετε το οργανωμένο έγκλημα; Λέτε ψέματα! Θέλετε να φακελώσετε όλο τον κόσμο! Να απαγορεύσετε και να τρομοκρατήσετε όποιον αμφισβητεί την πολιτική σας! Γι' αυτό και οι βουλευτές του ΚΚΕ καταψηφίζουμε αυτή την έκθεση.
<SPEAKER ID="130" NAME="Andreas Mölzer" AFFILIATION="NI">
(DE) Κύριε Πρόεδρε, κύριε Επίτροπε, μετά τις επιθέσεις της 11ης Σεπτεμβρίου, αν όχι νωρίτερα, η ΕΕ επικέντρωσε τα τεχνικά μέτρα ασφάλειάς της σχεδόν αποκλειστικά στην καταπολέμηση της τρομοκρατίας. Τώρα είναι ασφαλώς σωστό για μας να μην διευκολύνουμε δυνητικούς εγκληματίες να μεταφορτώνουν οδηγίες κατασκευής βομβών από το Διαδίκτυο και ασφαλώς πρέπει να ευνοηθεί η στενότερη συνεργασία μεταξύ των κρατών μελών. Όμως στην καταπολέμηση της τρομοκρατίας δεν μπορούμε να αφήσουμε αθώους πολίτες να αποτελέσουν στόχους ή δυσάρεστες κριτικές να αποσιωπηθούν.
<P>
Πιστεύω πως υπάρχει μια επικίνδυνη τάση παγκοσμίως να διαβρωθούν οι βασικές ελευθερίες για τις οποίες πολέμησαν οι πρόγονοί μας τόσο σκληρά. Κινδυνεύουμε να μετατραπούμε σε βαθιά ανελεύθερη κοινωνία, μέσω της διαβίβασης δεδομένων επιβατών και μέσω της παρακολούθησης του Διαδικτύου. Ελπίζω να μην διαπιστώσουμε σύντομα ότι κάθε αντικομφορμιστής που συμμετέχει σε μια διαδήλωση, υποστηρίζει ένα δημοψήφισμα, ή ακόμη τολμά να ασκήσει κριτική στην ΕΕ, στιγματίζεται ως δυνητικός τρομοκράτης.
<P>
Ασφαλώς είναι σημαντικό να επαγρυπνούμε - όχι όμως εις βάρος των πολιτικών ελευθεριών. Και ασφαλώς δεν πρέπει να αφήσουμε άλλους τομείς, όπως αυτόν της καταπολέμησης του οργανωμένου εγκλήματος, να αποδυναμωθούν, ως αποτέλεσμα αυτού του γεγονότος. Δεν πρέπει να υποτιμούμε τους κινδύνους των συνεχώς διευρυνόμενων παράλληλων κοινωνιών, της βίας που συνδέεται με τη μετανάστευση και των δυνητικών εθνοτικών και πολιτισμικών συγκρούσεων.
<SPEAKER ID="131" NAME="Urszula Gacek" AFFILIATION="PPE-DE">
(EN) Κύριε Πρόεδρε, όταν μιλάμε για υποκίνηση τρομοκρατίας την εποχή του Διαδικτύου και των νέων τεχνολογιών, μιλάμε για εντελώς νέες προκλήσεις και εντελώς νέες απειλές και, όπως μόλις είπε ο συνάδελφός μου, πρέπει να επιτύχουμε μια πολύ καλή ισορροπία μεταξύ της παραβίασης των πολιτικών ελευθεριών διαφόρων πολιτικών οργανισμών και της καταπολέμησης των απειλών για την ασφάλειά μας και την ασφάλεια των πολιτών μας.
<P>
Τις τελευταίες εβδομάδες, ομιλητές από το Συμβούλιο της Ευρώπης, για παράδειγμα, εξέφρασαν διάφορες ανησυχίες και μας ζήτησαν να εγκρίνουμε διάφορες συστάσεις που παρουσιάστηκαν από το Συμβούλιο της Ευρώπης. Πρέπει να είμαστε εκλεκτικοί όσον αφορά το ποιες πτυχές της εξαιρετικά πολύτιμης εργασίας του Συμβουλίου της Ευρώπης θα μεταφέρουμε στο Ευρωπαϊκό Κοινοβούλιο, γιατί το Κοινοβούλιο έχει να διαδραματίσει τον δικό του, μοναδικό ρόλο σε αυτό το ζήτημα.
<P>
Αντιμετωπίζοντας τις νέες απειλές που θέτει η τρομοκρατία, το πιο δύσκολο πρόβλημα που αντιμετωπίζουμε είναι ο ορισμός της υποκίνησης, και αν η αιτιολογημένη κριτική των κυβερνήσεων θα μπορούσε ποτέ να θεωρηθεί υποκίνηση τρομοκρατίας. Αυτό υπήρξε ένα από τα επιχειρήματα που παρουσιάστηκαν πρόσφατα, σε μια συνεδρίαση της Επιτροπής Πολιτικών Ελευθεριών, Δικαιοσύνης και Εσωτερικών Υποθέσεων, από τον κ. Dick Marty από το Συμβούλιο της Ευρώπης. Φάνηκε να εμπιστεύεται ελάχιστα στις δημοκρατικές μας δομές, αφήνοντας να εννοηθεί πως υπήρξε κακή χρήση διάφορων άρθρων από κυβερνήσεις. Έχω περισσότερη εμπιστοσύνη απ' ό,τι εκείνος στις δημοκρατικές μας διαδικασίες και πιστεύω πως θα καταφέρουμε να αντιμετωπίσουμε το ζήτημα αυτό με ευαισθησία, αλλά και με τη σύνεση που απαιτείται από αυτό το θεσμικό όργανο.
<SPEAKER ID="132" NAME="Sarah Ludford" AFFILIATION="ALDE">
(EN) Κύριε Πρόεδρε, υπάρχουν 4,3 εκατομμύρια άτομα των οποίων το DNA βρίσκεται στην εθνική βάση δεδομένων DNA του "νωμένου Βασιλείου και είναι στη διάθεση της αστυνομίας. Πρόκειται για το 7% του πληθυσμού του "νωμένου Βασιλείου - ποσοστό τουλάχιστον πενταπλάσιο, αναλογικά, σε σχέση με οποιαδήποτε άλλη χώρα. Ο αριθμός αυτός περιλαμβάνει 150 000 παιδιά ηλικίας κάτω των 16 ετών, εκ των οποίων τα 25 000 δεν έχουν ποτέ κατηγορηθεί για κάποιο αδίκημα. Ο ανώτερος εγκληματολόγος της αστυνομίας πρότεινε ακόμη και τα παιδιά από 5 ετών και άνω να βρίσκονται στη βάση δεδομένων DNA αν παρουσιάσουν συμπεριφορά που υποδηλώνει πως θα μπορούσαν αργότερα να αποτελέσουν δυνητικούς εγκληματίες. Αυτό ανάγει την προληπτική αστυνόμευση σε ένα γελοίο επίπεδο.
<P>
Το κόμμα μου πιστεύει πως η Βρετανία του "Μεγάλου Αδελφού" του Όργουελ έχει γίνει πραγματικότητα. Το DNA αθώων ανθρώπων δεν πρέπει να ανταλλάσσεται, και στη χειρότερη περίπτωση, σύμφωνα με τη συμβουλή του Ευρωπαίου Επόπτη Προστασίας των Δεδομένων, πρέπει να υπάρχουν συγκεκριμένοι περιορισμοί όσον αφορά το ποια δεδομένα μπορούν να ανταλλάσσονται και μια προειδοποίηση κατά την ανταλλαγή αν το άτομο δεν έχει ποινικό μητρώο.
<SPEAKER ID="133" NAME="Carlos Coelho" AFFILIATION="PPE-DE">
(PT) Κύριε Πρόεδρε, κύριε Αντιπρόεδρε Barrot, κυρίες και κύριοι, σήμερα συζητάμε μια δεύτερη απόφαση για τη θέσπιση των απαραίτητων κανόνων για την εφαρμογή μιας άλλης πρωτοβουλίας που έχει ήδη κατοχυρώσει την πολιτική συμφωνία του Συμβουλίου αλλά δεν έχει ακόμα εγκριθεί.
<P>
Γνωρίζω πως υπήρξε μια σειρά πρωτοβουλιών για την καταπολέμηση της τρομοκρατίας και του διασυνοριακού εγκλήματος προκειμένου να ενισχυθεί η ασφάλεια και η επαγρύπνηση, αλλά λυπάμαι για το γεγονός ότι δεν αποδόθηκε η δέουσα προσοχή όσον αφορά την προστασία των θεμελιωδών δικαιωμάτων. " Ευρωπαϊκή Ένωση εξακολουθεί να μην διαθέτει συγκεκριμένο σύνολο διαδικαστικών ασφαλιστικών δικλίδων και κανένα αποτελεσματικό νομικό μέσο του τρίτου πυλώνα όσον αφορά την προστασία των δεδομένων, όπως μόλις παραδέχτηκε ο Αντιπρόεδρος κ. Barrot κατά τη διάρκεια της ομιλίας του.
<P>
Σας ζητώ, κύριε Επίτροπε, να μας βοηθήσετε να εξηγήσουμε στο Συμβούλιο πως αυτή η κατάσταση είναι απαράδεκτη, κυρίως αν λάβουμε υπόψη μας ότι τα περισσότερα από τα μέτρα καταπολέμησης της τρομοκρατίας και προώθησης της αστυνομικής συνεργασίας αφορούσαν τη συλλογή και ανταλλαγή προσωπικών δεδομένων. Αυτή η τελευταία πρωτοβουλία αποτελεί άλλο ένα παράδειγμα και είναι ακόμη πιο σοβαρή καθώς περιλαμβάνει τη συλλογή, την αποθήκευση και την ανταλλαγή δεδομένων DNA, δακτυλικών αποτυπωμάτων κλπ. Τα πρότυπα προστασίας δεδομένων που ορίστηκαν στο Κεφάλαιο VI της πρωτοβουλίας του Prüm, η οποία θα διασφαλίσει πιο συγκεκριμένες εγγυήσεις, δεν επαρκούν αφ' εαυτών και, προκειμένου να λειτουργήσουν σωστά, χρειάζονται ένα πλήρες και γενικό πλαίσιο, το οποίο μπορεί να διασφαλιστεί αποτελεσματικά μόνο μέσω της απόφασης πλαισίου επί της προστασίας των δεδομένων του τρίτου πυλώνα.
<P>
Με μεγάλη μας ικανοποίηση εγκρίναμε αυτή την πρωτοβουλία, στην οποία βασικές πτυχές συνεργασίας της πρωτοβουλίας του Prüm θα μεταφερθούν στο πλαίσιο της Ένωσης. Ωστόσο, δεν μπορούμε να αφήσουμε τη δουλειά στη μέση. Είναι επίσης σημαντικό να διασφαλίσουμε την ύπαρξη ενός σαφούς και αποτελεσματικού πλαισίου δικαίου για την προστασία των δεδομένων.
<SPEAKER ID="134" NAME="Jacques Barrot">
Αντιπρόεδρος της Επιτροπής. - (FR) Κύριε Πρόεδρε, κατά τη γνώμη μου, ο κ. Coelho μόλις παρέσχε μια εξαιρετικά σαφή και αντικειμενική εικόνα της κατάστασης.
<P>
" πρόταση που τελικά προωθήθηκε από την Επιτροπή υπήρξε ασφαλώς πιο φιλόδοξη, και εκφράζουμε τη λύπη μας, κυρίως για το πιο περιορισμένο πεδίο εφαρμογής της απόφασης. Ωστόσο, ο σκοπός της απόφασης είναι να θέσει τα θεμέλια που απαιτούνται για να διασφαλιστεί ένα ελάχιστο επίπεδο προστασίας στο πλαίσιο του τρίτου πυλώνα. Χωρίς την εφαρμογή μιας τέτοιας απόφασης, δεν θα είχαμε κανέναν εφαρμόσιμο κανόνα στον τρίτο πυλώνα, κάτι που θα ήταν ακόμα χειρότερο. Ελπίζουμε η απόφαση αυτή να εγκριθεί όσο το δυνατόν πιο σύντομα, από τη στιγμή που το Κοινοβούλιο γνωμοδοτήσει σχετικά με το νέο κείμενο που το Συμβούλιο υπέβαλε στο Κοινοβούλιο για δεύτερη φορά.
<P>
Όπως ανέφερα και προηγουμένως, όταν ευχαρίστησα την εισηγήτρια, κ. Dührkop, για ακόμη μια φορά σαφώς, κατά τη γνώμη της Επιτροπής, οι διατάξεις σχετικά με την προστασία των δεδομένων θα συμπληρωθούν από τις διατάξεις της απόφασης πλαισίου όσον αφορά την προστασία δεδομένων στο πλαίσιο του τρίτου πυλώνα.
<P>
Με αυτές τις συμπερασματικές παρατηρήσεις, κύριε Πρόεδρε, θα ήθελα να ευχαριστήσω όλους τους ομιλητές για τη συμβολή τους σε αυτή τη συζήτηση.
<SPEAKER ID="136" NAME="Bárbara Dührkop Dührkop">
εισηγήτρια. - (ES) Κύριε Πρόεδρε, θα ήθελα να ευχαριστήσω όλους τους συναδέλφους βουλευτές με τους οποίους είχα την ευχαρίστηση να εργαστώ για αυτήν την έκθεση. Δεν θα απαντήσω στον καθένα από εσάς ξεχωριστά, αλλά συνολικά.
<P>
Όλοι μας ενδιαφερόμαστε εξαιρετικά για την ανάγκη να βρεθεί μια ισορροπία μεταξύ της καταπολέμησης της τρομοκρατίας και του εγκλήματος και, ταυτόχρονα, της αυστηρής προστασίας των ιδιωτικών και δημόσιων δικαιωμάτων γιατί κανείς δεν μπορεί να στερηθεί τα πολιτικά του δικαιώματα για χάρη της καταπολέμησης της τρομοκρατίας.
<P>
Παρόμοια ισορροπία είναι ορισμένες φορές δύσκολο να επιτευχθεί, αλλά εξαρτάται από εμάς τους δημοκράτες να βρισκόμαστε συνεχώς σε εγρήγορση για οποιαδήποτε κατάχρηση σε αυτόν τον τομέα.
<P>
Δεύτερον, υπήρξε αναφορά στην πολιτική συνεργασία: πρόκειται για ζήτημα εξαιρετικής σημασίας. Ζω σε μια περιοχή όπου υπάρχει τρομοκρατία. Διαθέτω η ίδια αστυνομική προστασία και όταν πρέπει να μεταβώ στη Γαλλία, πρέπει να ζητήσω από την τοπική αστυνομία της περιοχής μου να αποστείλει μια αίτηση στη Μαδρίτη, η οποία στη συνέχεια θα ζητήσει από τη Γαλλία την άδεια να περάσω τα σύνορα με ένα όπλο, και αυτό απαιτεί μια εβδομάδα. Αντιλαμβάνομαι ότι πρέπει να είμαστε ταχύτεροι, με λιγότερη γραφειοκρατία, θα μπορούσε λοιπόν ίσως να υπάρξει μια ευρωπαϊκή αστυνομική άδεια. Νομίζω, πιστεύω πως οι ευρωπαϊκές αστυνομικές δυνάμεις έχουν σε γενικές γραμμές την ίδια εκπαίδευση.
<P>
Επιπλέον, κύριε Alvaro, όπως ανέφεραν επίσης η Sarah Ludford και ο κ. Coelho, χρειαζόμαστε επειγόντως την απόφαση πλαίσιο και αυτό είναι ένα ζήτημα που θέλουμε να θέσουμε στο Συμβούλιο. Χρειαζόμαστε ελάχιστα πρότυπα για την προστασία των δεδομένων. Πρόκειται για μια δίκαιη απαίτηση για όλους τους πολίτες.
<SPEAKER ID="137" NAME="Πρόεδρος">
" συζήτηση έληξε.
<P>
" ψηφοφορία θα διεξαχθεί την Τρίτη, 22 Απριλίου 2008.
<SPEAKER ID="997" NAME="John Attard-Montalto  " AFFILIATION="PSE">
γραπτώς. - (EN) Σήμερα είμαστε τυχεροί που τα όργανα επιβολής του νόμου έχουν στη διάθεσή τους εργαλεία όπως τα δεδομένα DNA, η αυτοματοποιημένη ταυτοποίηση δακτυλικών αποτυπωμάτων και οι αριθμοί κυκλοφορίας οχημάτων. Εγκρίνω απολύτως την ύπαρξη μιας κοινής βάσης δεδομένων όλων των απαραίτητων εργαλείων για την καταπολέμηση της τρομοκρατίας και του διασυνοριακού εγκλήματος. Είναι γεγονός ότι η προστασία των δεδομένων είναι απολύτως απαραίτητη αλλά για την καταπολέμηση της τρομοκρατίας και το διεθνές έγκλημα είναι δευτερεύουσας σημασίας.
<P>
Δεν είμαι απλώς υπέρ της κοινής χρήσης βάσεων δεδομένων, αλλά είμαι επίσης υπέρ της ύπαρξης υποχρεωτικών εθνικών βάσεων δεδομένων. " πλειονότητα των ευρωπαίων πολιτών και κατοίκων είναι νομοταγείς και δεν θα πρέπει να φοβούνται για το γεγονός ότι τα δεδομένα τους, είτε πρόκειται για DNA είτε για δακτυλικά αποτυπώματα, θα είναι διαθέσιμα σε μια κοινή ευρωπαϊκή βάση δεδομένων.
<P>
" Μάλτα είναι ένα ουδέτερο κράτος αλλά όσον αφορά την τρομοκρατία δεν είμαστε ουδέτεροι. " στοχοποίηση αθώων πολιτών δεν μπορεί να δικαιολογηθεί σε καμία περίπτωση. " τρομοκρατία είναι ένα από τα πιο επαχθή εγκλήματα μαζί με τις γενοκτονίες και τα εγκλήματα πολέμου.
<P>
Επί του παρόντος, ο κανόνας είναι ότι οι τρομοκράτες δικάζονται σε εθνικά δικαστήρια. Είναι πλέον καιρός να εξετάσουμε την ύπαρξη μιας διεθνούς δικαστικής δομής ειδικά για τις δίκες των τρομοκρατών.
<SPEAKER ID="996" NAME="Anneli Jäätteenmäki  " AFFILIATION="ALDE">
γραπτώς. - (FI) Πρέπει να υπάρξει μεγαλύτερη συνεργασία μεταξύ των αρχών των συνοριακών ελέγχων, των τελωνείων, της αστυνομίας και των αρχών ασφαλείας για τη βελτίωση της ασφάλειας των Ευρωπαίων.
<P>
Ο σκοπός της σύμβασης του Prüm είναι να εμβαθύνει τη συνεργασία μεταξύ των χωρών της ΕΕ για την αντιμετώπιση της τρομοκρατίας, του διασυνοριακού εγκλήματος και της παράνομης μετανάστευσης.
<P>
" σύμβαση του Prüm θα ενισχύσει την ασφάλεια στο εσωτερικό της Ευρώπης. Μια ομαλή ροή της ανταλλαγής πληροφοριών μεταξύ των αρχών ασφαλείας, κυρίως των αρχών συνοριακών ελέγχων, θα αποτελέσει βασική προτεραιότητα.
<P>
Πρέπει να υπάρχουν βαρύνοντες λόγοι για ανταλλαγή πληροφοριών μεταξύ των χωρών της ΕΕ. Σαφώς, η παραβίαση των νόμων αποτελεί έναν καλό λόγο για αυτό ως επαρκής απόδειξη εσκεμμένων παρατυπιών.
<P>
" ανταλλαγή πληροφοριών πρέπει να σέβεται την προστασία των νομοταγών ευρωπαίων πολιτών, ώστε να μην σημειώνονται παραβιάσεις των ανθρωπίνων δικαιωμάτων ως αποτέλεσμα παραβίασης της ιδιωτικής ζωής.
<P>
Ο σκοπός της συνεργασίας σε θέματα ασφάλειας, είναι να αποτελέσει η Ευρώπη έναν ασφαλή τόπο διαβίωσης και προστασίας των νομοταγών πολιτών.
<P>
" συνεργασία όσον αφορά ζητήματα ασφάλειας πρέπει να προστατεύει τους Ευρωπαίους από τους εγκληματίες προκειμένου να καταστήσουμε την καθημερινή ζωή μας όσο το δυνατόν πιο ασφαλή και να δώσουμε στα παιδιά μας τη δυνατότητα να ζήσουν χωρίς φόβο.

<CHAPTER ID="016">
Ώρα των ερωτήσεων (ερωτήσεις προς το Συμβούλιο)
<SPEAKER ID="586" NAME="Πρόεδρος">
" ημερήσια διάταξη προβλέπει την Ώρα των Ερωτήσεων (B7-0009/2011).
<P>
Οι ακόλουθες ερωτήσεις απευθύνονται στο Συμβούλιο.
<P>

<P>
Θέμα: Κράτος δικαίου στη Σερβία
<P>
Πώς κρίνει το Συμβούλιο το κράτος δικαίου στη Σερβία, ιδιαίτερα σε σχέση με την αμφιλεγόμενη δίκη κατά των υποτιθέμενων ελεύθερων σκοπευτών, οι οποίοι ανήκουν στην αλβανική μειονότητα στην κοιλάδα του Preševo στη Νότια Σερβία;
<SPEAKER ID="588" NAME="Enikő Győri" LANGUAGE="HU">
" άποψη του Συμβουλίου σχετικά με την ανάπτυξη του κράτους δικαίου στη Σερβία παρουσιάζεται στα συμπεράσματα του Συμβουλίου της 14ης Δεκεμβρίου 2010. Στα εν λόγω συμπεράσματα, το Συμβούλιο εκφράζει την ικανοποίησή του για τη συνέχιση της εφαρμογής του θεματολογίου μεταρρυθμίσεων της Σερβίας, η οποία συνεχίζει να σημειώνει καλές επιδόσεις στην εφαρμογή των διατάξεων της ενδιάμεσης συμφωνίας με την ΕΕ. Επίσης, το Συμβούλιο διαπίστωσε στα συμπεράσματά του ότι η Σερβία συνεχίζει να επιτυγχάνει ικανοποιητικά αποτελέσματα όσον αφορά την εκτέλεση των υποχρεώσεών της που απορρέουν από τη συμφωνία σταθεροποίησης και σύνδεσης. Ωστόσο, απαιτείται η καταβολή περαιτέρω προσπαθειών, ιδίως στους ακόλουθους τομείς: μεταρρύθμιση της δημόσιας διοίκησης, κράτος δικαίου, μαζί με τη μεταρρύθμιση του τομέα της δικαιοσύνης, καταπολέμηση της διαφθοράς και του οργανωμένου εγκλήματος και βελτίωση του επιχειρηματικού περιβάλλοντος. Το Συμβούλιο δεν σχολίασε την ανάπτυξη του κράτους δικαίου στη Σερβία σε σχέση με τη συγκεκριμένη δίκη στην οποία αναφέρεται ο κ. Posselt.
<SPEAKER ID="589" NAME="Bernd Posselt" AFFILIATION="PPE">
(DE) Κατά το χρονικό διάστημα που ακολούθησε μετά την υποβολή της ερώτησής μου, επιβλήθηκαν έσχατες ποινές σε μια ομάδα σέρβων πολιτών αλβανικής ιθαγένειας, στο πλαίσιο μιας παρωδίας δίκης που διεξήχθη από ειδικό δικαστήριο, με τις κατηγορίες για εγκλήματα στο Κοσσυφοπέδιο. Δεν θα έπρεπε να είχε εξεταστεί αυτό το ζήτημα από την αποστολή της Ευρωπαϊκής Ένωσης για την επιβολή του κράτους δικαίου (EULEX) και όχι από τη Σερβία; Θα μπορούσατε να διερευνήσετε το θέμα και να λάβετε πληροφορίες σχετικά με τη συγκεκριμένη υπόθεση στην οποία αναφέρεται η ερώτησή μου;
<SPEAKER ID="590" NAME="Enikő Győri" LANGUAGE="HU">
Σας ευχαριστώ πολύ, κύριε Posselt. Να επισημανθεί, παρακαλώ, ότι τα λεγόμενα κριτήρια προσχώρησης που προβλέφθηκαν το 1993 από τα Ευρωπαϊκό Συμβούλιο της Κοπεγχάγης είναι καθοριστικής σημασίας για τη θέση του Συμβουλίου επί οιασδήποτε διεύρυνσης και συμφωνίας σταθεροποίησης και σύνδεσης. Τα κριτήρια αυτά περιλαμβάνουν επίσης τον σεβασμό των δικαιωμάτων του ανθρώπου και των μειονοτήτων, και πρόκειται για την πλέον σημαντική αρχή για το Συμβούλιο στο πλαίσιο των διαπραγματεύσεων. Αυτό που μπορώ να σας πω είναι ότι η ουγγρική Προεδρία, η οποία εκπροσωπεί το Συμβούλιο, θα λάβει ασφαλώς υπόψη το αίτημά σας και το συγκεκριμένο ζήτημα, αντιλαμβάνεται δε τη σοβαρότητα των εν λόγω γεγονότων και, όπως συμβαίνει με όλες τις διαδικασίες σύναψης συμφωνιών σύνδεσης και προσχώρησης, αποδίδει ιδιαίτερη προσοχή στα ζητήματα αυτά, αλλά και στην προκειμένη περίπτωση.
<SPEAKER ID="591" NAME="Daniel Caspary" AFFILIATION="PPE">
(DE) Κύριε Πρόεδρε, θα ήθελα να υποβάλω άλλη μία συμπληρωματική ερώτηση προς το Συμβούλιο σε σχέση με την ερώτηση του κ. Posselt. Ο συνάδελφος βουλευτής ρώτησε ήδη κατά πόσον το Συμβούλιο προβλέπει να επικοινωνήσει εκ νέου με την κυβέρνηση και τους αρμοδίους της χώρας για τη συγκεκριμένη υπόθεση. Θα ήθελα, λοιπόν, να θέσω και πάλι στην Προεδρία του Συμβουλίου την ακόλουθη ερώτηση: προβλέπει η Προεδρία, στη συγκεκριμένη περίπτωση, να έλθει σε επικοινωνία με τους αρμοδίους στη Σερβία;
<SPEAKER ID="592" NAME="Enikő Győri">
ασκούσα την Προεδρία του Συμβουλίου. - (HU) Κύριε Πρόεδρε, ασφαλώς, εφόσον αναφερθήκατε στο ευρύτερο πλαίσιο και το πνεύμα με το οποίο προσεγγίζει το Συμβούλιο παρεμφερή θέματα, αυτό που μπορώ να σας πω είναι ότι η προσχώρηση της Σερβίας βρίσκεται σε εξέλιξη, δεδομένου ότι η χώρα έχει υποβάλει αίτηση προσχώρησης, και πιστεύω ότι έχουμε εισέλθει πλέον σε νέα φάση, καθώς η Σερβία απάντησε στο ερωτηματολόγιο που της απηύθυνε η Ευρωπαϊκή Επιτροπή. Οι σχετικές απαντήσεις υποβλήθηκαν στις 31 Ιανουαρίου. Όπως συμβαίνει με όλα τα σημαντικά ζητήματα που αφορούν τη διαδικασία ένταξης, τόσο η Ευρωπαϊκή Επιτροπή όσο και το Συμβούλιο θα αποδώσουν, φυσικά, ιδιαίτερη προσοχή στα εν λόγω ζητήματα.
<P>

<P>
Θέμα: Οι μικρομεσαίες επιχειρήσεις και η Ουγγρική Προεδρία
<P>
Ένας από τους δεδηλωμένους στόχους της Ουγγρικής Προεδρίας του Συμβουλίου είναι ότι επιθυμεί να βελτιώσει την κατάσταση των μικρομεσαίων επιχειρήσεων. Μπορεί το Συμβούλιο να αναπτύξει περαιτέρω αυτό το θέμα και να δώσει πρακτικές λεπτομέρειες ως προς το πώς θα βελτιωθεί η κατάσταση των μικρομεσαίων επιχειρήσεων οι οποίες αγωνίζονται να επιβιώσουν;
<SPEAKER ID="594" NAME="Enikő Győri" LANGUAGE="HU">
Οι μικρομεσαίες επιχειρήσεις είναι παράγοντες ζωτικής σημασίας για την ευρωπαϊκή οικονομία. " βελτίωση των βασικών συνθηκών λειτουργίας τους αποτελεί μία από τις ειδικές προτεραιότητες της ουγγρικής Προεδρίας. Κατά τους προσεχείς μήνες, η Προεδρία θα επικεντρωθεί στην εφαρμογή της στρατηγικής "Ευρώπη 2020" και στις εμβληματικές πρωτοβουλίες για την πολιτική καινοτομίας και τη βιομηχανική πολιτική που καθορίζονται σε αυτήν, καθώς και στην πλήρη καθιέρωση της εσωτερικής αγοράς, δεδομένου ότι, επί του παρόντος, μόλις το 8% των ευρωπαϊκών ΜΜΕ επιδίδονται σε διασυνοριακές δραστηριότητες.
<P>
Σύμφωνα με την έκθεση του πρώην Επιτρόπου κ. Mario Monti, το επίτευγμα αυτό πρέπει να περιλαμβάνει την άρση όλων των φραγμών που εξακολουθούν να παρεμποδίζουν τη λειτουργία της εσωτερικής αγοράς. Αυτό μπορούμε να το επιτύχουμε μέσω της επακριβούς και έγκαιρης επιβολής και εφαρμογής όλων των οδηγιών, ειδικότερα δε της οδηγίας για τις υπηρεσίες -και το Κοινοβούλιο έθιξε το ζήτημα αυτό στην παρούσα περίοδο συνόδου- παρέχοντας φιλικές προς τον καταναλωτή λύσεις στο πλαίσιο του ενιαίου χώρου πληρωμών σε ευρώ (ΕΧΠΕ), διευκολύνοντας τη συμμόρφωση με τους φορολογικούς κανόνες για τις επιχειρήσεις που αναπτύσσουν διασυνοριακές επιχειρηματικές δραστηριότητες και προωθώντας την έγκριση ενός φιλικού προς τις ΜΜΕ ευρωπαϊκού διπλώματος ευρεσιτεχνίας· το Κοινοβούλιο, μάλιστα, έλαβε συναφώς μια πολύ σημαντική απόφαση την Τρίτη, μετά τη συζήτηση της Δευτέρας. Απαραίτητη προϋπόθεση για όλα αυτά συνιστούν όσα έλεγα προ ολίγου, ότι πρέπει, δηλαδή, να παρακινήσουμε τις ΜΜΕ να προβούν σε όσο το δυνατόν πιο καινοτόμες επενδύσεις.
<P>
Επιπλέον, η ουγγρική Προεδρία θα αναλάβει την εκπόνηση της ενδιάμεσης αναθεώρησης της "Πράξης για τις μικρές επιχειρήσεις. " πράξη αυτή θα αποτελέσει πραγματική Μάγκνα Κάρτα για τις ΜΜΕ. Περαιτέρω, η Προεδρία σκοπεύει να προωθήσει την υιοθέτηση σφαιρικής προσέγγισης όσον αφορά τη νέα, ολοκληρωμένη βιομηχανική πολιτική, στο πλαίσιο της οποίας πασχίζουμε να εξαλείψουμε όλους τους φραγμούς στους τομείς της πληροφόρησης, της τεχνικής υποστήριξης, καθώς και τους οικονομικούς φραγμούς, που δεν επιτρέπουν στις ΜΜΕ να αποτελέσουν πραγματικό στυλοβάτη της πράσινης οικονομίας.
<P>
Επιπροσθέτως, σκοπεύουμε να μειώσουμε τον διοικητικό φόρτο και τον κίνδυνο της κρατικής λειτουργίας μέσω ενός καλύτερου και εξυπνότερου ρυθμιστικού πλαισίου, καθώς και μέσω θεσμικών αλλαγών. Είμαστε πεπεισμένοι για την καίρια σημασία των ενισχυμένων δυνατοτήτων καινοτομίας των ΜΜΕ, και τούτο απαιτεί νέα προσέγγιση για την καινοτομία, μια προσέγγιση που δεν εστιάζει στην προώθηση της τεχνολογικής καινοτομίας. Θα ήθελα να σας υπενθυμίσω ότι το Ευρωπαϊκό Συμβούλιο έλαβε εξίσου σημαντικές αποφάσεις για την καινοτομία στις 4 Φεβρουαρίου.
<P>
Όσον αφορά το καίριο ζήτημα της εξασφάλισης χρηματοδοτικών μέσων για τις ΜΜΕ, μπορούμε να δηλώσουμε ότι είμαστε αποφασισμένοι να υποστηρίξουμε τις υγιείς ΜΜΕ όσον αφορά την εξασφάλιση πιστώσεων και δανείων μέσω εγγυήσεων, καινοτόμων χρηματοδοτικών μηχανισμών, καθώς και μέσω της προσφοράς ευνοϊκών όρων από τις τράπεζες.
<P>
Τέλος, θα ήθελα να προσθέσω ότι η ουγγρική Προεδρία θα υποβάλει στο Συμβούλιο προτάσεις επί της ενδιάμεσης αξιολόγησης των πολυετών προγραμμάτων δαπανών υψηλού προϋπολογισμού της ΕΕ στον τομέα της έρευνας και της ανάπτυξης, οι οποίες θα περιλαμβάνουν επίσης σημαντικούς μηχανισμούς ενίσχυσης για τις ΜΜΕ, όπως τον μηχανισμό χρηματοδότησης με επιμερισμό των κινδύνων (RSFF).
<SPEAKER ID="595" NAME="Jim Higgins" AFFILIATION="PPE">
(GA) Κυρία Πρόεδρε, θα ήθελα να συγχαρώ την Προεδρία που παρίσταται απόψε στην Αίθουσα, και εκφράζω την ικανοποίησή μου για τα λεγόμενα της υπουργού.
<P>
Ένα από τα μεγαλύτερα προβλήματα του κλάδου των μικρομεσαίων επιχειρήσεων είναι η υπερβολική γραφειοκρατία. Το 2004, ο Πρόεδρος κ. Barroso είχε δεσμευθεί να λάβει σημαντικά μέτρα για την αντιμετώπιση αυτής της δυσκολίας, αλλά δεν έχει συμβεί ακόμα κάτι τέτοιο. Αφού άκουσα τις παρατηρήσεις της ασκούσας της Προεδρία από την Ουγγαρία, επιτρέψτε μου να δηλώσω ότι είμαι ιδιαίτερα αισιόδοξος.
<P>
Είναι εξαιρετικά σημαντικό το γεγονός ότι κάνουμε τα πάντα για την αντιμετώπιση αυτού του προβλήματος, διότι εγείρει μείζονες δυσκολίες σε όσους ξεκινούν τη δραστηριότητά τους στον συγκεκριμένο κλάδο.
<SPEAKER ID="596" NAME="Zigmantas Balčytis" AFFILIATION="S&amp;D">
(LT) Κύριε Πρόεδρε, το 2008, το Συμβούλιο είχε εγκρίνει τη διάθεση του ποσού των 15 δισεκατομμυρίων ευρώ από την Ευρωπαϊκή Τράπεζα Επενδύσεων, ποσό το οποίο υποτίθεται ότι θα αποτελούσε το βασικό μέσο διάσωσης των μικρομεσαίων επιχειρήσεων κατά τη διάρκεια της κρίσης. " έκθεση που δημοσιεύθηκε καταδεικνύει το χαμηλό ποσοστό απορρόφησης αυτών των πόρων, οι οποίοι διατέθηκαν κυρίως σε μεγάλες επιχειρήσεις, ενώ οι μικρές επιχειρήσεις δεν έλαβαν την απαιτούμενη χρηματοδότηση. Με ποιον τρόπο σχεδιάζει η ουγγρική Προεδρία να διασφαλίσει τη δίκαιη χρήση και εφαρμογή των ήδη εγκριθέντων μηχανισμών στήριξης των μικρομεσαίων επιχειρήσεων;
<SPEAKER ID="597" NAME="Nicole Sinclaire" AFFILIATION="NI">
(EN) Διερωτώμαι απλώς εάν οι συνάδελφοι βουλευτές θα συμμερίζονταν την άποψή μου ότι είναι ιδιαίτερα απογοητευτική η έλλειψη υποστήριξης προς τη γραπτή δήλωση που προωθεί ο συνάδελφος βουλευτής από την περιοχή West Midlands, Malcolm Harbour, ο οποίος είναι και πρόεδρος της Επιτροπής Εσωτερικής Αγοράς και Προστασίας των Καταναλωτών.
<P>
Σήμερα απέστειλε ηλεκτρονικό μήνυμα στο οποίο αναφέρει ότι τη δήλωση υπέγραψαν μόλις 184 από τους 736 συναδέλφους βουλευτές. Μήπως αυτό αποδεικνύει ότι δεν είναι δυνατή η συνεργασία όταν πρόκειται για τις μικρές επιχειρήσεις σε ολόκληρη την Ευρωπαϊκή Ένωση, και ότι εναπόκειται, μάλιστα, στα κράτη μέλη να μεριμνήσουν για τις μικρομεσαίες επιχειρήσεις τους;
<SPEAKER ID="598" NAME="Enikő Győri">
ασκούσα την Προεδρία του Συμβουλίου. - (ΕΝ) Καταρχάς, επιτρέψτε μου να απαντήσω στην ερώτηση του κ. Higgins σχετικά με το ρυθμιστικό περιβάλλον. Είναι πραγματικά πολύ σημαντικό για την ύπαρξη και τις συνθήκες εργασίας των ΜΜΕ.
<P>
" εφαρμογή της αρχής της "προτεραιότητας στις μικρές επιχειρήσεις" ("Think Small First") κατά την κατάρτιση νόμων και πολιτικών αποτελεί ακρογωνιαίο λίθο του νέου πλαισίου που επιχειρούμε να θεσπίσουμε. Τούτο είναι σημαντικό σε όλα τα επίπεδα, όχι μόνο σε επίπεδο ΕΕ, αλλά -και πιστεύω ότι συμφωνείτε μαζί μου- και σε εθνικό, περιφερειακό και τοπικό επίπεδο.
<P>
" Επιτροπή αναθεώρησε τις διατάξεις της περί των κρατικών ενισχύσεων, προκειμένου να ενθαρρύνει τα κράτη μέλη να παρέχουν μεγαλύτερη στήριξη προς τις ΜΜΕ σε καίριους τομείς, όπως η κατάρτιση, η Ε&Α και η προστασία του περιβάλλοντος, και να αντιπαρέλθουν της υφιστάμενης προσήλωσης του ενδιαφέροντος στις μεγάλες επιχειρήσεις.
<P>
" συμφωνία των κρατών μελών να προβλέψουν την εφαρμογή μειωμένων συντελεστών ΦΠΑ σε υπηρεσίες που παρέχονται τοπικά, συμπεριλαμβανομένων υπηρεσιών έντασης εργασίας όπως οι υπηρεσίες κομμωτηρίων, τροφοδοσίας και επισκευών, θα τονώσει περαιτέρω την οικονομική δραστηριότητα και θα δημιουργήσει θέσεις απασχόλησης· η Επιτροπή επικροτεί θερμά αυτήν την απόφαση.
<P>
Στον τομέα της βελτίωσης της νομοθεσίας, η Επιτροπή έχει ήδη καταθέσει σημαντικές νομοθετικές πρωτοβουλίες. Έχει εγκρίνει πρόταση για την επανεξέταση της οδηγίας για τον ΦΠΑ, με στόχο την άρση των φραγμών στην ηλεκτρονική τιμολόγηση, οι δυνατότητες εξοικονόμησης δαπανών της οποίας θα μπορούσαν να ανέλθουν μεσοπρόθεσμα σε δισεκατομμύρια ευρώ.
<P>
Τον Φεβρουάριο, η Επιτροπή υπέβαλε επίσης πρόταση, με την οποία παρέχεται στα κράτη μέλη η δυνατότητα να εγκρίνουν λιγότερο επαχθείς λογιστικές απαιτήσεις για τις πολύ μικρές επιχειρήσεις, εκπληρώνοντας έτσι τη δέσμευσή της που περιλαμβάνεται στο σχέδιο δράσης για τις μικρομεσαίες επιχειρήσεις. Έχει τη δυνατότητα να μειώσει τον φόρτο έως και κατά 6 δισεκατομμύρια ευρώ. " Επιτροπή ενθαρρύνει τα κράτη μέλη να καταλήξουν το συντομότερο δυνατόν σε συμφωνία, ούτως ώστε τα κράτη μέλη που επιθυμούν να επωφεληθούν από αυτήν την ευκαιρία να είναι σε θέση να το πράξουν. Επομένως, εμείς στο Συμβούλιο καλούμαστε αναμφίβολα να κινηθούμε στο ίδιο πνεύμα.
<P>
Ακόμα, η Επιτροπή θα αξιολογήσει προσεκτικά τον πιθανό φόρτο που ενδέχεται να επιφέρουν νέες νομοθετικές προτάσεις, και όχι μόνο για τις ΜΜΕ. Έχουμε θέσει επί τάπητος πολλές θετικές προτάσεις, και στο Συμβούλιο Ανταγωνιστικότητας παρακολουθούμε το θέμα αυτό και προσπαθούμε να εξετάσουμε τον μέγιστο δυνατό αριθμό ζητημάτων το συντομότερο δυνατόν.
<P>
Περνώντας στη δεύτερη ερώτηση σχετικά με τη βελτίωση της πρόσβασης σε χρηματοδότηση, προσπάθησα να αναφερθώ σε αυτό το ζήτημα και στις εισαγωγικές μου παρατηρήσεις. Προκειμένου να χαλαρώσει την παροχή της πολυπόθητης πίστωσης, η ΕΤΕπ δάνεισε το 2008 σε ΜΜΕ 1 δισεκατομμύριο ευρώ, ποσό το οποίο αυξήθηκε κατά 60% σε σύγκριση με το 2007.
<P>
Στόχος της κίνησης αυτής ήταν ο δανεισμός μεταγενέστερα υψηλότερων χρηματικών ποσών για τα εν λόγω ζητήματα. Θυμάμαι πολύ καλά ότι, όταν ήμουν ακόμα βουλευτής του Ευρωπαϊκού Κοινοβουλίου, ήμουν υπεύθυνη για τη σύνταξη σχετικής γνωμοδότησης προς την ΕΤΕπ. Στη γνωμοδότηση, λοιπόν, που συνέταξα, εξ ονόματος της Επιτροπής Οικονομικής και Νομισματικής Πολιτικής, προέβην σε σχετική αξιολόγηση. Οφείλω να ομολογήσω ότι η ΕΤΕπ ανταποκρίθηκε ταχύτατα στη μεταβολή των συνθηκών και αναδιοργάνωσε τις προτεραιότητες της. Κατόπιν τούτου, επικροτήσαμε αυτές τις κινήσεις της ΕΤΕπ.
<P>
Συμφωνώ μαζί σας ότι ενίοτε τα χρήματα δεν καταλήγουν στους αποδέκτες για τους οποίους προορίζονται και ότι απαιτείται καλύτερη οργάνωση. " άποψή μου εν προκειμένω είναι ότι πρέπει πραγματικά να αποδίδουμε προσοχή στα ομόλογα ιδρύματα της ΕΤΕπ στα κράτη μέλη, διότι αποτελούν, στις περισσότερες περιπτώσεις, τους εταίρους. Δεν πρέπει να κατηγορούμε πάντα την ΕΤΕπ για την εφαρμογή, η οποία δεν πραγματοποιείται άμεσα από την ΕΤΕπ.
<P>
Επομένως, όσον αφορά τη δεύτερη ερώτηση, συμφωνώ ότι είναι εξαιρετικά σημαντικό τα χρήματα της Κοινότητας και τα δάνεια της ΕΤΕπ να καταλήγουν στους αποδέκτες για τους οποίους προορίζονται, δηλαδή στις μικρομεσαίες επιχειρήσεις.
<P>
Πιστεύω ότι το Συμβούλιο δεν μπορεί να γνωμοδοτεί επί γραπτών δηλώσεων, επομένως, εάν δεν σας πειράζει, κύριε Πρόεδρε, δεν θα προβώ σε παρατηρήσεις.
<P>

<P>
Θέμα: Πρωτοβουλίες σε θέματα διαχείρισης υδάτων και πόσιμου νερού
<P>
" ουγγρική Προεδρία στο ενημερωτικό υλικό της για τις προτεραιότητες της Προεδρίας εξέφρασε την επιθυμία της να δώσει ιδιαίτερη προσοχή σε θέματα διαχείρισης των υδάτων και του πόσιμου νερού, καθώς επίσης και σε ακραία φαινόμενα που έχουν να κάνουν με τους υδάτινους πόρους.
<P>
Δεδομένου ότι δεν διευκρινίζονται στο πρόγραμμα οι πολιτικές που θα ακολουθηθούν προς αυτή την κατεύθυνση, θα μπορούσε η Προεδρία να ενημερώσει το ΕΚ για το ποιες ακριβώς πρωτοβουλίες προτίθεται να αναλάβει στον συγκεκριμένο τομέα; Εκτιμά ότι τα επόμενα χρόνια θα προκύψει συγκεκριμένο πρόβλημα σχετικά με τη διαχείριση και την ασφάλεια υδάτινων πόρων και πόσιμου νερού σε ευρωπαϊκά κράτη μέλη;
<SPEAKER ID="600" NAME="Enikő Győri" LANGUAGE="HU">
Θα ήθελα να απαντήσω στην ερώτηση του κ. Γεωργίου Παπανικολάου σχετικά με τους υδάτινους πόρους. Το θέμα είναι μεγίστης σημασίας για τις τρεις Προεδρίες, ήτοι την ισπανική, τη βελγική και την ουγγρική. Ήταν σημαντική πτυχή του κοινού προγράμματος που αναπτύξαμε πριν από δύο και πλέον χρόνια, και κάθε χώρα συνέβαλε σε αυτό κατά τη διάρκεια της εξάμηνης Προεδρίας της, ώστε να συνεισφέρει στην υλοποίηση του κοινού προγράμματος για την υιοθέτηση ολοκληρωμένης προσέγγισης στο πλαίσιο της πολιτικής για τα ύδατα. Συνεχίζουμε, λοιπόν, το έργο που ξεκίνησαν η Ισπανία και το Βέλγιο, και θα ήθελα να προσθέσω τη δική μας συνεισφορά, υποβάλλοντας συμπεράσματα σχετικά με την πολιτική για τα ύδατα στη σύνοδο του Συμβουλίου τον Ιούνιο του 2011.
<P>
Τα συμπεράσματα αυτά θα καλύπτουν τρία βασικά θέματα. Το πρώτο είναι η ολοκληρωμένη διαχείριση ακραίων υδάτινων φαινομένων, όπως οι πλημμύρες, η λειψυδρία, η άνοδος της στάθμης των επιφανειακών υδάτων και η άτακτη κατανομή των βροχοπτώσεων. Το δεύτερο θέμα αφορά τον ρόλο των οικολογικών υπηρεσιών που παρέχουν τα ύδατα. Πρόκειται για ιδιαίτερα ενδιαφέρον θέμα, το οποίο δεν συζητούμε αρκετά, κατά την άποψή μου, στις μέρες μας. Θεωρούμε δεδομένη την ύπαρξη των υδάτινων πόρων και χρησιμοποιούμε τις λεγόμενες οικολογικές υπηρεσίες που μας παρέχουν οι υγρότοποι, αλλά θα πρέπει να αναγνωρίζουμε και την αξία τους. Το τρίτο θέμα είναι η ενίσχυση της συνεργασίας στον τομέα της διαχείρισης των υδάτων, τόσο σε διεθνές επίπεδο όσο και μεταξύ των κρατών μελών της ΕΕ.
<P>
Με τα συμπεράσματά του, το Συμβούλιο αποβλέπει να συμβάλει στην ανακοίνωση της Ευρωπαϊκής Επιτροπής σχετικά με την έννοια των ευρωπαϊκών υδάτων, η οποία προβλέπεται να εγκριθεί το 2012, και η οποία θα υπογραμμίζει τη σημασία της βιώσιμης διαχείρισης των υδάτινων πόρων των κρατών μελών της ΕΕ, καθώς και της διατήρησης της ασφάλειας των υδάτινων πόρων και της υδροδότησης.
<P>
Τέλος, κυρίες και κύριοι, κατά τη θητεία της ουγγρικής Προεδρίας θα πραγματοποιηθούν επίσης διασκέψεις και εκδηλώσεις για τα ύδατα, όπως η διάσκεψη για το μέλλον των ευρωπαϊκών υδάτων, που θα διεξαχθεί στη Βουδαπέστη μεταξύ της 23ης και 25ης Μαρτίου, σε συνδυασμό με την άτυπη σύνοδο των Υπουργών Περιβάλλοντος. Επιτρέψτε μου να διατυπώσω μια τελευταία παρατήρηση. Στόχος προτεραιότητας της ουγγρικής Προεδρίας είναι να διασφαλίσει την κατάρτιση μιας στρατηγικής της ΕΕ για τον Δούναβη και, στο πλαίσιο αυτό, τα ύδατα, η προστασία των πηγών του πόσιμου νερού μας και η χάραξη ολοκληρωμένης πολιτικής για τα ύδατα θα είναι ασφαλώς ιδιαίτερης σημασίας.
<SPEAKER ID="601" NAME="Γεώργιος Παπανικολάου" AFFILIATION="PPE">
Κύριε Πρόεδρε, κυρία Υπουργέ, σας ευχαριστώ πολύ για την απάντησή σας. Συμπληρώνοντας, υπενθυμίζω ότι η Επιτροπή το 2007 με ανακοίνωσή της, με τίτλο "" αντιμετώπιση του προβλήματος λειψυδρίας και της ξηρασίας στην Ευρωπαϊκή Ένωση", επισήμανε ότι θεωρεί πιθανό να συμβάλει η Ευρωπαϊκή Ένωση με πόρους στη δημιουργία πρόσθετων υποδομών υδροδότησης.
<P>
Θυμίζω εξάλλου ότι πολλές απομονωμένες περιοχές στην Ευρώπη, ιδίως μικρές νησιωτικές ζώνες στο Νότο, όπως για παράδειγμα τα νησιά του Αιγαίου Πελάγους, αντιμετωπίζουν σοβαρά προβλήματα υδροδότησης και πόσιμου νερού την ίδια στιγμή που μέθοδοι όπως η αφαλάτωση είναι ιδιαίτερα δαπανηρές.
<P>
Το ερώτημα λοιπόν είναι ξεκάθαρο: προτίθεσθε και βλέπετε θετικά την ιδέα να προωθήσετε τη συζήτηση για άμεση κοινοτική στήριξη προγραμμάτων υδροδότησης απομονωμένων περιοχών;
<SPEAKER ID="602" NAME="Silvia-Adriana Ţicău" AFFILIATION="S&amp;D">
(RO) Λαμβάνοντας υπόψη ότι στις 3 Φεβρουαρίου η Ουγγαρία και η Ρουμανία διορίστηκαν συντονιστές τομέα προτεραιότητας για την προστασία του περιβάλλοντος στην περιοχή του Δούναβη, ειδικότερα δε για την αποκατάσταση και διατήρηση της ποιότητας των υδάτων, θα ήθελα να σας ρωτήσω πότε αναμένεται οι εν λόγω συντονιστές να θέσουν σε εφαρμογή αυτήν τη δράση προτεραιότητας, καθόσον θα μας επιτρέψει να διασφαλίσουμε την ποιότητα του πόσιμου νερού. Χάρη στα έργα που παρέχονται ως υποδείγματα, δεν διαθέτουμε επενδύσεις μόνο για την ανέγερση μονάδων επεξεργασίας λυμάτων, αλλά και για την ανάπτυξη μεθόδων και μέσων με στόχο την προστασία των υδάτινων πόρων. Είναι, λοιπόν, σημαντικό να συζητήσουμε την εφαρμογή της στρατηγικής της ΕΕ για την περιοχή του Δούναβη.
<SPEAKER ID="603" NAME="Paul Rübig" AFFILIATION="PPE">
(DE) " ερώτηση μου αφορά επίσης τη στρατηγική για την περιοχή του Δούναβη. Επιθυμία μας είναι, ασφαλώς, να βελτιώσουμε δραστικά την ποιότητα των υδάτων στον Δούναβη. Σκοπεύουν όλα τα κράτη μέλη να καταρτίσουν εν προκειμένω σχέδιο δράσης που θα λαμβάνει σταδιακά υπόψη τα αποχετευτικά έργα από τους παραπόταμους, ούτως ώστε να έχουμε επίσης καθαρότερους παραπόταμους και να βελτιωθεί η ποιότητα των υδάτων στον Δούναβη μέχρι και τις εκβολές του ποταμού; Προτίθενται όλα τα ενεχόμενα κράτη μέλη να καταρτίσουν σχέδια δράσης;
<SPEAKER ID="604" NAME="Enikő Győri" LANGUAGE="HU">
Σας ευχαριστώ θερμά για τις ερωτήσεις, οι οποίες υποδεικνύουν επίσης ότι πρόκειται για ένα πολύ σημαντικό ζήτημα για την Ευρωπαϊκή Ένωση, και πιστεύω ότι ουδόλως αφιερώνουμε στις συζητήσεις μας τον δέοντα χρόνο για τα εν λόγω ζητήματα. Μέσω της υποβολής, αυτής καθαυτήν, των συμπερασμάτων και της εστίασης της προσοχής, για παράδειγμα, στα προβλήματα των υδάτων που προκαλούνται από τις ακραίες καιρικές συνθήκες, η ουγγρική Προεδρία σκοπεύει να προλειάνει το έδαφος ώστε να κατορθώσει η Ευρωπαϊκή Επιτροπή να υποβάλει στην αντίστοιχη εν ενεργεία Προεδρία και στο Συμβούλιο τις βέλτιστες προτάσεις για το εν λόγω "σχέδιο για τα ύδατα" του 2012.
<P>
Ο κ. Παπανικολάου ανέφερε τα προβλήματα που αντιμετωπίζουν τα νησιά του Αιγαίου. Φρονώ ότι είναι πολύ σημαντικό για τους κατοίκους αυτών των νησιών, και είναι εξίσου σημαντικό για τη νότια Ιταλία ή τη Βαρκελώνη -όλοι θυμόμαστε ότι η Βαρκελώνη επλήγη από τη λειψυδρία σε τέτοιο βαθμό ώστε κρίθηκε αναγκαία η μεταφορά πόσιμου νερού με δεξαμενόπλοια- και, ως εκ τούτου, όλα αυτά τα στοιχεία καταδεικνύουν ότι η αντιμετώπιση των εν λόγω ζητημάτων είναι καίριας σημασίας για εμάς.
<P>
Διατυπώνοντας τα συμπεράσματα του Συμβουλίου, παρέχουμε έμπνευση στην Επιτροπή, και είμαι βέβαιη ότι όταν θα ξεκινήσει, επί παραδείγματι, η συζήτηση για το πολυετές δημοσιονομικό πλαίσιο, θα πρέπει να τα διατυπώσουμε με τέτοιον τρόπο ώστε να μπορέσουμε να διαθέσουμε χρηματοδοτικούς πόρους για τα κοινά προβλήματα της Ευρωπαϊκής Ένωσης με τον καλύτερο δυνατό τρόπο.
<P>
" κ. Ticau και ο κ. Rubiks έθεσαν ερωτήσεις σχετικά με τη στρατηγική του Δούναβη. Εάν μου επιτρέπετε, θα ήθελα να δώσω κοινή απάντηση στα δύο ερωτήματα. Προς μεγάλη μας ικανοποίηση, ο Επίτροπος κ. Hahn παρουσίασε τα σχέδια δράσης στην Ουγγαρία στις αρχές Φεβρουαρίου. Υπάρχουν 13 σχέδια δράσης, και, όσον αφορά τις ερωτήσεις σας σχετικά με τις πηγές πόσιμου νερού και την επεξεργασία των λυμάτων, έχουν καταρτιστεί συναφώς τα επονομαζόμενα σχέδια δράσης για ζητήματα που αφορούν κάθε είδους πλημμυρών και ξηρασίας, ενώ επικεφαλής καθενός εξ αυτών είναι δύο χώρες. Πιστεύω ότι αποτελούν έναν πολύ καλό τρόπο και για την ενίσχυση της περιφερειακής συνεργασίας στο πλαίσιο της στρατηγικής του Δούναβη. Επιπλέον, στους συμμετέχοντες περιλαμβάνονται οκτώ κράτη μέλη της ΕΕ και έξι τρίτες χώρες, και είναι ιδιαίτερα ενθαρρυντικό το γεγονός ότι διαθέτουμε μια τόσο σφαιρική στρατηγική, η οποία μας επιτρέπει να λάβουμε συγκεκριμένα μέτρα για όλα αυτά τα ζητήματα. Είναι αλήθεια ότι δεν έχουν κατανεμηθεί νέοι πόροι προς τον σκοπό αυτόν, αλλά είμαι πεπεισμένη ότι, σε αυτό το πλαίσιο, είναι δυνατή η αναδιοργάνωση των υφιστάμενων προγραμμάτων, ενώ, μέσω της ενίσχυσης της διασυνοριακής συνεργασίας, θα είμαστε σε θέση να επιτύχουμε σαφώς πιο πρόσφορα αποτελέσματα από ό,τι θα επιτυγχάναμε εάν όλες οι χώρες κατέβαλαν μεμονωμένες προσπάθειες. Είναι αδύνατον να ληφθούν μεμονωμένα μέτρα για έναν ποταμό που μας συνδέει όλους.
<P>
Μπορεί, βέβαια, να έχουμε στη διάθεσή μας αρτιότατα σχέδια και να μην τα εφαρμόζουμε. Συνεπώς, ευελπιστώ πραγματικά να μπορέσουμε να τα συζητήσουμε στις διάφορες συνθέσεις του Συμβουλίου τώρα, κατά τη διάρκεια της θητείας της ουγγρικής Προεδρίας. Δώσαμε πράγματι το αρχικό έναυσμα στο Συμβούλιο Γενικών Υποθέσεων της 31ης Ιουνίου, και επί του παρόντος παρακολουθούμε επισταμένως την πορεία των σχετικών εργασιών. Οι τελευταίες προχωρούν με αρκετά ικανοποιητικό ρυθμό, και στο πλαίσιο της ομάδας εργασίας, και προς το τέλος της ουγγρικής Προεδρίας, θα είμαστε σε θέση να εγκρίνουμε τη στρατηγική στο Συμβούλιο Γενικών Υποθέσεων· το Ευρωπαϊκό Συμβούλιο θα μπορέσει να μας διαβεβαιώσει για τη στήριξή του εν προκειμένω, και, στη συνέχεια, εναπόκειται σε εμάς να προβούμε στη βέλτιστη εφαρμογή της, από την επεξεργασία των λυμάτων έως τη διατήρηση των πηγών πόσιμου νερού.
<P>

<P>
Θέμα: Συμμετοχή των ατόμων με αναπηρία και των οργανώσεων που τα αντιπροσωπεύουν στην έγκριση των αποφάσεων που τα αφορούν
<P>
" ευρωπαϊκή στρατηγική 2010-2020 υπέρ των ατόμων με αναπηρίες, η οποία δημοσιεύτηκε από την Επιτροπή, αφορά 80 περίπου εκατομμύρια άτομα με αναπηρίες στην Ευρωπαϊκή Ένωση. " Επιτροπή καθόρισε οκτώ κρίσιμους τομείς για την ανάληψη δραστηριότητας: την προσβασιμότητα, τη συμμετοχή, την ισότητα, την απασχόληση, την εκπαίδευση και την κατάρτιση, την κοινωνική προστασία, την υγεία και την εξωτερική δράση. Τα θεσμικά όργανα της ΕΕ και τα κράτη μέλη καλούνται να θέσουν σε εφαρμογή τη στρατηγική αυτή στο σύνολό της. Σύμφωνα με τη Σύμβαση των "νωμένων Εθνών για τα δικαιώματα των ατόμων με αναπηρίες, τα κράτη μέλη που λαμβάνουν αποφάσεις σχετικά με τα άτομα με αναπηρίες πρέπει να προβαίνουν σε διαβουλεύσεις με τα ενδιαφερόμενα αυτά άτομα και με τις οργανώσεις που τα αντιπροσωπεύουν και να διασφαλίζουν τη συμμετοχή τους στη διαδικασία αυτή. Δυστυχώς, η διάταξή αυτή δεν έχει προβλεφθεί στην νέα στρατηγική υπέρ των ατόμων με αναπηρίες.
<P>
Έχει άραγε λάβει το Συμβούλιο συγκεκριμένα μέτρα για να εγγυηθεί το σεβασμό της αρχής που προβλέπεται στη Σύμβαση των "νωμένων Εθνών για τα δικαιώματα των ατόμων με αναπηρίες "τίποτα υπέρ των ατόμων με αναπηρίες, χωρίς τα άτομα με αναπηρίες"; Ποια θα ήταν εξάλλου η θέση του Συμβουλίου όσον αφορά τη δημιουργία επιτροπής για την αναπηρία (Disability committee) που θα είχε την υποχρέωση να λογοδοτεί προς το Συμβούλιο EPSCO (των Υπουργών Απασχόλησης, Κοινωνικής Πολιτικής, Υγείας και Προστασίας των Καταναλωτών) και θα τελούσε εκ περιτροπής υπό την ηγεσία της χώρας που έχει την προεδρία της Ευρωπαϊκής Ένωσης; Δεν είναι άραγε της άποψης το Συμβούλιο ότι κατ' αυτόν τον τρόπο, η Επιτροπή και τα κράτη μέλη θα είναι σε καλύτερη θέση να συμμετέχουν στην εφαρμογή της Σύμβασης των "νωμένων Εθνών για τα δικαιώματα των ατόμων με αναπηρίες;
<SPEAKER ID="606" NAME="Enikő Győri" LANGUAGE="HU">
Κύριε Πρόεδρε, είμαι και εγώ ευτυχής που κατορθώσαμε να βρούμε χρόνο για την παρούσα ερώτηση. " Σύμβαση των "νωμένων Εθνών για τα δικαιώματα των ατόμων με αναπηρίες συνιστά κατάλληλο και αποτελεσματικό μέσο προώθησης και προστασίας των δικαιωμάτων των ατόμων με αναπηρία στην Ευρωπαϊκή Ένωση, και τόσο η Κοινότητα όσο και τα κράτη μέλη τής αποδίδουν μείζονα σημασία. Το Συμβούλιο θα ήθελε να υπενθυμίσει στην αξιότιμη βουλευτή πως έχει ήδη επιβεβαιώσει επανειλημμένως ότι, προκειμένου να ανταποκριθούμε στις ανάγκες των ατόμων με αναπηρία, και εφόσον επιθυμούμε να διασφαλίσουμε την ισότιμη συμμετοχή τους στην κοινωνία, είναι σημαντικό να εξασφαλίσουμε τη συμμετοχή τους στις διαδικασίες λήψης αποφάσεων και κατάρτισης των πολιτικών που τα αφορούν.
<P>
Στα ψηφίσματά του που εγκρίθηκαν το 2008 και το 2010, το Συμβούλιο παρότρυνε με συνέπεια τη συμμετοχή των ατόμων με αναπηρία και των οργανώσεων που τα αντιπροσωπεύουν στη χάραξη πολιτικών. Θυμίζουμε δε ότι το Συμβούλιο ενέκρινε επίσης οδηγία που προβλέπει την απαγόρευση των διακρίσεων λόγω αναπηρίας στην απασχόληση και τον χώρο εργασίας. " εν λόγω οδηγία προβλέπει επίσης την εγγραφή και συμμετοχή σε οργανώσεις εργαζομένων και εργοδοτών, πράγμα που σημαίνει ότι πρόκειται για ειδικό μέτρο που εγκρίθηκε από το Συμβούλιο, προκειμένου να διασφαλισθεί ότι τα άτομα με αναπηρία είναι όντως σε θέση να συμμετέχουν στη διαδικασία λήψης αποφάσεων.
<P>
" Επιτροπή έχει εξίσου στη διάθεσή της νέα στρατηγική για την αναπηρία. Προς μεγάλη μας ικανοποίηση, δημοσιεύθηκε το φθινόπωρο, και εστιάζει πρωτίστως στην εφαρμογή της Σύμβασης των "νωμένων Εθνών για τα δικαιώματα των ατόμων με αναπηρίες. " ουγγρική Προεδρία σκοπεύει να υποβάλει στο Συμβούλιο σχέδια συμπερασμάτων σχετικά με την εν λόγω στρατηγική, ούτως ώστε να εγκριθεί στο τελικό στάδιο της ουγγρικής Προεδρίας τον Ιούνιο. Όσον αφορά τη συγκρότηση ξεχωριστής επιτροπής για την αναπηρία, το Συμβούλιο δεν έχει λάβει προς το παρόν καμία σχετική πρόταση προς εξέταση. Στο πλαίσιο αυτό, υπενθυμίζουμε ότι το Συμβούλιο μπορεί να ασκήσει τις νομοθετικές εξουσίες του μόνον εφόσον λάβει προτάσεις από την Επιτροπή· παρακολουθούμε, βέβαια, πάντα εκ του σύνεγγυς το Κοινοβούλιο, αλλά αυτός είναι ο τρόπος λειτουργίας της νομοθεσίας στην ΕΕ.
<SPEAKER ID="607" NAME="Vilija Blinkevičiūt" AFFILIATION="S&amp;D">
(LT) Κύριε Πρόεδρε, τον Ιανουάριο του τρέχοντος έτους, κατά τη διάρκεια συνεδρίασης του Ευρωπαϊκού Κοινοβουλίου με πρωτοβουλία του Ευρωπαϊκού Φόρουμ Ατόμων με Αναπηρία, η Αντιπρόεδρος της Ευρωπαϊκής Επιτροπής Viviane Reding δήλωσε ότι ορισμένα κράτη μέλη της Ευρωπαϊκής Ένωσης δεν υποστηρίζουν την οδηγία του Συμβουλίου για την εφαρμογή της αρχής της ίσης μεταχείρισης των προσώπων ανεξαρτήτως θρησκείας ή πεποιθήσεων, αναπηρίας, ηλικίας ή γενετήσιου προσανατολισμού. Ως εκ τούτου, η οδηγία για την απαγόρευση των διακρίσεων αποτελεί ένα από τα σημαντικότερα ζητήματα στον τομέα των ανθρωπίνων δικαιωμάτων, ιδίως όσον αφορά τη διασφάλιση των δικαιωμάτων των ατόμων με αναπηρία. Σκοπεύει η Ουγγαρία, ήτοι η χώρα που ασκεί επί του παρόντος την Προεδρία του Συμβουλίου της Ευρωπαϊκής Ένωσης, να λάβει συγκεκριμένα μέτρα για την έγκριση και επανεξέταση της εν λόγω οδηγίας, και τι είδους συγκεκριμένα μέτρα προτίθεστε να λάβετε για να επιτρέψετε την απρόσκοπτη εφαρμογή αυτής της οδηγίας;
<SPEAKER ID="608" NAME="Ádám Kósa" AFFILIATION="PPE">
(HU) Σας ευχαριστώ θερμά, κυρία υπουργέ, για την απάντησή σας. Θα ήθελα να ενθαρρύνω το Συμβούλιο να αποδώσει προσοχή στη σημασία της συμμετοχής των ατόμων με αναπηρία. Το ζήτημα αυτό έχει αντίκτυπο και στο έργο του Κοινοβουλίου ως προς τη δυνατότητα των βουλευτών να συμμετέχουν στην εν λόγω διαδικασία, διότι εμείς είμαστε, τρόπον τινά, οι αντιπρόσωποι του λαού. Θα ήθελα να συγχαρώ την Προεδρία που επιλαμβάνεται σε υψηλό επίπεδο του ζητήματος της αναπηρίας έως τη λήξη της θητείας των τριών Προεδριών. Το ερώτημά μου είναι κατά πόσον οι επόμενες Προεδρίες προτίθενται εξίσου να επιληφθούν αυτού του ζητήματος, του ζητήματος της αναπηρίας, στο ίδιο επίπεδο.
<SPEAKER ID="609" NAME="Enikő Győri" LANGUAGE="HU">
Σας ευχαριστώ πολύ για τις συμπληρωματικές ερωτήσεις. Όσον αφορά την πρώτη ερώτηση της κ. Blinkevičiūtė, η οποία αφορά τις εξελίξεις σχετικά με την οδηγία για την απαγόρευση των διακρίσεων, θα μπορούσα να καταφύγω σε δηλώσεις όπως "θα το λύσουμε τώρα", διότι θα μπορούσα να το πω, οτιδήποτε και αν σημαίνει αυτό, αλλά δεν πρόκειται να το κάνω. Όλοι γνωρίζουμε πόσο επίπονα αργός είναι ο ρυθμός της προόδου που σημειώνεται επί αυτού του νομοθετικού σχεδίου κατά τα τρία τελευταία χρόνια. Σκοπεύουμε και εμείς, φυσικά, να σημειώσουμε πρόοδο. Προκειμένου να είμαστε σε θέση να το πράξουμε και να διατηρήσουμε την αξιοπιστία μας, προσπαθούμε να εστιάσουμε ακριβώς στο τμήμα της οδηγίας που αφορά τις αναπηρίες. Σχεδιάζουμε, λοιπόν, να συζητήσουμε τις πτυχές της αναπηρίας σε δύο γύρους, και ευελπιστώ να κατορθώσουμε να πείσουμε τα κράτη μέλη να σημειώσουν πρόοδο τουλάχιστον επ' αυτού του θέματος. Κατά συνέπεια, δεν προσανατολιζόμαστε προς πάσα κατεύθυνση, αλλά απεναντίας, θέλουμε να επικεντρώσουμε την προσοχή μας σε αυτό ακριβώς το ζήτημα.
<P>
Οφείλω να ομολογήσω ότι αυτό είναι πολύ δύσκολο. Τα κράτη μέλη συχνά αναφέρονται σε χρηματοδοτικά προβλήματα και οικονομικές δυσχέρειες. " προηγούμενη κυβέρνηση στη γενέτειρά μου αναγκάστηκε επίσης να ζητήσει παράταση ώστε να μπορέσει να εφαρμόσει εθνικές και κοινοτικές πολιτικές, για παράδειγμα, στον τομέα της άρσης των φραγμών, και εν μέσω περιόδου κρίσης και λιτότητας όλα αυτά είναι δύσκολα για τα κράτη μέλη. Ωστόσο, λαμβάνοντας ιδίως υπόψη ότι έχουμε δεσμευθεί να θέσουμε τον άνθρωπο στο επίκεντρο αυτής της Προεδρίας, εκτιμώ ότι καλούμαστε πράγματι να σημειώσουμε πρόοδο επί αυτού του πολύ σημαντικού ζητήματος -διότι, όπως επισημαίνει πάντα ο κ. Kósa, δεν αφορά μόνο τα άτομα με αναπηρίες, αλλά και πολλούς άλλους, από τις νεαρές μητέρες έως τα ηλικιωμένα άτομα- με άλλα λόγια, είναι αρμοδιότητα του Συμβουλίου να επιτύχει πρόοδο εν προκειμένω.
<P>
Ο κ. Kósa ρώτησε με ποιον τρόπο μπορεί να συμμετέχει περισσότερο το Κοινοβούλιο ή πώς μπορούμε να συνεργαστούμε. Θεωρώ ότι, ως πρόεδρος της διακομματικής ομάδας για τις αναπηρίες, ο κ. Kósa επιτελεί άριστο έργο και διατηρεί πολύ καλές σχέσεις, όχι μόνο με το Συμβούλιο και την εκάστοτε Προεδρία, αλλά και με την Ευρωπαϊκή Επιτροπή. Όπως διαπιστώνεται σε πολλά ζητήματα, εάν το Κοινοβούλιο διαδραματίζει καθοδηγητικό ρόλο -και έχω την πεποίθηση ότι το Κοινοβούλιο διαδραματίζει καθοδηγητικό ρόλο σε θέματα αναπηρίας- τότε η Επιτροπή και το Συμβούλιο δεν έχουν άλλη επιλογή από το να ακολουθήσουν τις οδηγίες του. Ως εκ τούτου, τα στοιχεία αυτά μπορούν πράγματι να ενσωματωθούν στις προτάσεις της Επιτροπής, οι οποίες υποβάλλονται στη συνέχεια στο Συμβούλιο. Έχοντας κατά νου τη στρατηγική για τους Ρομά, η έκθεση της κ. Lívia Járóka, που εγκρίθηκε τη Δευτέρα στην Επιτροπή Πολιτικών Ελευθεριών, Δικαιοσύνης και Εσωτερικών Υποθέσεων, είναι πολύ πιθανόν να ενσωματωθεί στην πρόταση της Επιτροπής και να υποβληθεί κατόπιν στο Συμβούλιο. Θα συνιστούσα, λοιπόν, να ακολουθήσουμε αυτήν την οδό, και θα ήμουν ευτυχής εάν συνεχιζόταν αυτή η άριστη συνεργασία.
<P>
(EN) Θα διαβιβάσουμε γραπτές απαντήσεις για τις ερωτήσεις στις οποίες δεν είχαμε τον χρόνο να απαντήσουμε.
<SPEAKER ID="611" NAME="Πρόεδρος">
Ακριβώς. Θα επιτρέψω, ωστόσο, μια συμπληρωματική ερώτηση από τον κ. Χουντή.
<SPEAKER ID="612" NAME="Νικόλαος Χουντής" AFFILIATION="GUE/NGL">
Κύριε Πρόεδρε, δεν ζητώ να συζητηθεί η ερώτηση την οποία έχω υποβάλει. Εκτιμώ την προσπάθεια που κάνετε και δεν θέλω να ανατραπεί η σειρά.
<P>
Μόνο μία παρατήρηση που δεν αφορά ούτε θίγει τον Πρόεδρο συγκεκριμένα και θα είμαι σύντομος. Θέλω να σας πω ότι επειδή έχουμε πρόβλημα με το ζήτημα του κοινοβουλευτικού ελέγχου -το γνωρίζετε εσείς πολύ καλά-, ήταν τρεις φορές που σε Ολομέλεια δεν είχαμε ερωτήσεις προς το Συμβούλιο και οι διαδικασίες στο τέλος έχουν αποτέλεσμα να συρρικνώνεται ο χρόνος. Σας παρακαλώ λοιπόν συζητείστε στο Προεδρείο το πώς θα περιφρουρείται αυτός ο χρόνος.
<P>
Ευχαριστώ πολύ για την προσπάθεια που κάνατε. Δεν θέλω να υπερβούμε το χρόνο ούτε να συζητηθεί η δική μου ερώτηση και ευχαριστώ και την Υπουργό που ήταν έτοιμη.
<SPEAKER ID="613" NAME="Πρόεδρος">
Κύριε Χουντή, αντιλαμβάνομαι τη διαμαρτυρία σας και την υποστηρίζω απόλυτα.
<P>
Πλην όμως, δεν λαμβάνει το Προεδρείο τις αποφάσεις για τον χρόνο των συζητήσεων, το περιεχόμενο των συζητήσεων ή τον χρόνο ομιλίας· παραδόξως, η Διάσκεψη των Προέδρων, προσπαθεί πάντα να συμπεριλάβει υπερβολικά μεγάλο αριθμό θεμάτων στην ημερήσια διάταξη. Το Προεδρείο, αγαπητοί συνάδελφοι βουλευτές, συμπεριλαμβανομένου και εμού, είναι αυτό που καλείται να αντιμετωπίσει τα προβλήματα που δημιουργεί το εν λόγω γεγονός και να πληρώσει τα σπασμένα.
<P>
Ζητώ συγγνώμη σε όλους όσοι δεν έλαβαν τον λόγο. Όπως ορθώς επισημαίνει η κ. Győri, οι ερωτήσεις στις οποίες δεν πρόλαβε να απαντήσει απόψε -και απάντησε ικανότατα σε όσες είχε τον χρόνο να το πράξει- θα απαντηθούν γραπτώς.
<P>
Οι ερωτήσεις που δεν απαντήθηκαν λόγω έλλειψης χρόνου θα απαντηθούν γραπτώς (βλέπε Παράρτημα).
<P>
" Ώρα των Ερωτήσεων έληξε.

<CHAPTER ID="026">
Ο ρόλος της πολιτικής συνοχής στην ένταξη ευάλωτων κοινοτήτων και ομάδων (συζήτηση)
<SPEAKER ID="195" NAME="Πρόεδρος">
" ημερήσια διάταξη προβλέπει τη συζήτηση της έκθεσης του κ. Gábor Harangozó, εξ ονόματος της Επιτροπής Περιφερειακής Ανάπτυξης, σχετικά με τον ρόλο της πολιτικής συνοχής στην ένταξη ευάλωτων κοινοτήτων και ομάδων.
<SPEAKER ID="196" NAME="Gábor Harangozó">
εισηγητής. - (HU) Σας ευχαριστώ πολύ, κύριε Πρόεδρε. Επίτροπε Hübner, κυρίες και κύριοι, υπάρχουν περιφέρειες, και άνθρωποι που ζουν σε αυτές τις περιφέρειες, που δεν έχουν τη δυνατότητα να χρησιμοποιήσουν τις ευκαιρίες που επιδιώκουμε να τους προσφέρουμε μέσω των κοινοτικών πόρων προκειμένου να μπορέσουν να φτάσουν τον κοινοτικό μέσο όρο το ταχύτερο δυνατόν, θέτοντας τέρμα στις συνθήκες φτώχειας υπό τις οποίες ζουν.
<P>
Ανέλαβα την πρωτοβουλία αυτής της έκθεσης προκειμένου να διερευνήσω τους λόγους για τους οποίους δεν έχουμε καταφέρει να δημιουργήσουμε ανάπτυξη σε αυτές τις περιφέρειες, και να διατυπώσω συστάσεις με σκοπό την αλλαγή και τον τερματισμό αυτής της κατάστασης. Όπως αναφέρει η τέταρτη έκθεση προόδου της Ευρωπαϊκής Επιτροπής για τη συνοχή, η πολιτική συνοχής λειτουργεί πολύ καλά σε εθνικό επίπεδο σε ορισμένες χώρες. Στην πράξη, εντονότερη ανάπτυξη και θετική πρόοδος προς την κατεύθυνση της συνοχή έχουν αρχίσει να εμφανίζονται στις χώρες οι οποίες έχουν ήδη προσχωρήσει στην ΕΕ και λαμβάνουν πόρους από τα ταμεία συνοχής. Αν εξετάσουμε ελαφρώς χαμηλότερα εδαφικά επίπεδα, ωστόσο, διαπιστώνουμε ότι οι διαπεριφερειακές διαφορές δεν μειώνονται στην ίδια έκταση. Θα αναφέρω την Ουγγαρία ως παράδειγμα: στην Ουγγαρία, το κατά κεφαλήν ΑΕγχΠ στη κεντρική περιφέρεια της χώρας έχει φτάσει το 110% του μέσου όρου της Ευρωπαϊκής Ένωσης· σε τέσσερις από τις επτά περιφέρειες της Ουγγαρίας, ωστόσο, το κατά κεφαλήν ΑΕγχΠ είναι μικρότερο από το 45% του κοινοτικού μέσου όρου. Σε αυτές τις περιπτώσεις η διαφορά τουλάχιστον δεν αυξάνεται περαιτέρω. Σε πολλές περιπτώσεις, εντούτοις, η τέταρτη έκθεση για τη συνοχή αναφέρει επίσης ότι οι εδαφικές διαφορές εντός των περιφερειών συνεχίζουν να αυξάνονται.
<P>
Ποιος θα μπορούσε να είναι ο λόγος για τον οποίο ορισμένες περιφέρειες είναι σε θέση να χρησιμοποιούν τις διαθέσιμες ευκαιρίες προς όφελός τους, ενώ άλλες όχι; Αν εξετάσουμε λίγο προσεκτικότερα την κατάσταση, διαπιστώνουμε ότι υπάρχουν ορισμένοι πολύ σοβαροί διαρθρωτικοί λόγοι σε εδαφικό επίπεδο. Στα εδάφη στα οποία παρατηρείται μειωμένη ανάπτυξη, η ανθρώπινη ικανότητα για την εκπόνηση κατάλληλων προγραμμάτων σαφώς απουσιάζει, ενώ απουσιάζουν επίσης βασικές υποδομές για την προσέλκυση επενδύσεων σε αυτά τα εδάφη, καθώς και κατάλληλα συστήματα εκπαίδευσης και υγειονομικής περίθαλψης. Υπάρχουν διάφορες μικροπεριφέρειες, παραδείγματος χάριν στην Ουγγαρία, όπου το προσδόκιμο επιβίωσης του ανδρικού πληθυσμού είναι πάνω 15 χρόνια μικρότερο από τον εθνικό μέσο όρο.
<P>
Τι πρέπει να κάνουμε γι' αυτό; Δεδομένου ότι το πρόβλημα που εξετάζουμε είναι ιδιαίτερα σύνθετο, και επικεντρώνεται σαφώς σε ορισμένα μικροεδάφη και μικροπεριφέρειες, πιστεύω πρέπει να εκτιμήσουμε αν είναι σωστό να εξετάζεται η πολιτική συνοχής μόνο σε διαπεριφερειακό επίπεδο, σε επίπεδο περιφερειών. Δεν επρόκειτο καλύτερο, αντ' αυτού, να εξετάσουμε κατά πόσον χρειαζόμαστε πιο εστιασμένα, ακριβέστερα στοχευμένα μέτρα σε επίπεδο μικροπεριφερειών όπου εμφανίζονται τα χειρότερα από τα προβλήματα; Από τώρα και στο εξής το πρώτο σημείο αφετηρίας μας πρέπει να είναι η εξέταση των χαρακτηριστικών των στατιστικών στοιχείων που χρησιμοποιούμε ως βάση κατά τη λήψη των αποφάσεών μας. Είχα υπόψη αυτό το πρόβλημα όταν προετοίμαζα αυτή την έκθεση, όμως δεν μπορώ να σας δώσω συγκεκριμένη βάση για τη σύγκριση των στατιστικών στοιχείων, δεδομένου ότι υπάρχει έλλειψη συγκρίσιμων στατιστικών στοιχείων για τις μικροπεριφέρειες στο σύνολο της ΕΕ. Εφεξής πρέπει να εξετάζουμε κατά πόσον είναι σκόπιμο, παρότι πρόκειται πρωτίστως για αγροτικές περιοχές, να συνδέουμε την περιφερειακή συνοχή με τη γεωργική πολιτική. Δεν θα ήταν πιο πρόσφορο να αντιμετωπίζουμε τα προβλήματα των αγροτικών περιφερειών στο πλαίσιο της πολιτικής συνοχής και με τη χρήση των μέσων της πολιτικής συνοχής, επιτρέποντας στα μέτρα γεωργικής πολιτικής να διαδραματίσουν σαφώς συμπληρωματικό ρόλο
<P>
Στο σημείο αυτό θέλω να ευχαριστήσω τους σκιώδεις εισηγητές για την εξαιρετικά εποικοδομητική συνεργασία και βοήθειά τους κατά την εκπόνηση της έκθεσης. Συγχρόνως, θέλω να επισημάνω ότι, μετά από αρκετές εβδομάδες διαπραγματεύσεων, και αφού είχα δεχτεί την έκθεση της ομάδας ΕΛΚ-ΕΔ η οποία περιελάμβανε μια πολύ σημαντική τροποποίηση σχετικά με ένα ζωτικής σημασίας σημείο της έκθεσης, η ομάδα ΕΛΚ-ΕΔ προχώρησε ακολούθως στην καταψήφιση της έκθεσής μου. Αυτό εγείρει, κατ' εμέ, το εξής ερώτημα: τι ακριβώς επιδιώκουμε; Θέλουμε απλώς να διαπιστώσουμε την ύπαρξη ενός προβλήματος, και τίποτε περισσότερο, ή είμαστε διατεθειμένοι να αντιμετωπίσουμε το πρόβλημα και να προβούμε σε συστάσεις σχετικά με τους τρόπους μεταβολής της πολιτικής μας, εστιάζοντας περισσότερο στον εντοπισμό των τομέων στους οποίους μπορούμε να παρέμβουμε ουσιαστικά για την επίλυση του προβλήματος; Σας ευχαριστώ θερμά για την προσοχή σας.
<SPEAKER ID="197" NAME="Danuta Hübner">
μέλος της Επιτροπής. - (EN) Κύριε Πρόεδρε, θέλω να ευχαριστήσω τον κ. Harangozó για την έκθεσή του και επίσης για τις προσπάθειές του να επιτύχει μια συναινετική θέση στην επιτροπή στην οποία μετέχει ως προς το δύσκολο θέμα των ευάλωτων κοινοτήτων και ομάδων. Για να αποφύγουν το ενδεχόμενο να συνοδεύεται η οικονομική ανάπτυξη από την κοινωνική πόλωση στην κοινωνία μας, η πολιτική συνοχής εστιάζεται στον κοινωνικό αποκλεισμό, και ειδικότερα στην ένταξη ευάλωτων κοινοτήτων και ομάδων, και αυτός θα συνεχίσει να είναι ένας από τους στόχους της πολιτικής συνοχής στο μέλλον.
<P>
Είναι επίσης αλήθεια ότι τα προβλήματα που εντοπίζονται στην έκθεση κινούνται στα όρια μεταξύ εδαφικής συνοχής, αφενός, και προκλήσεων όσον αφορά την κοινωνική συνοχή, αφετέρου, τα δε προβλήματα κοινωνικής πόλωσης και κοινωνικού διαχωρισμού, όταν συγκεντρώνονται σε ορισμένα εδάφη, γίνονται ζητήματα εδαφικής συνοχής.
<P>
Βρισκόμαστε αντιμέτωποι με το πρόβλημα του κοινωνικού αποκλεισμού στα φτωχότερα εδάφη της Ευρωπαϊκής Ένωσης, όμως έχουμε επίσης θύλακες κοινωνικής στέρησης στις πλουσιότερες πόλεις της Ευρωπαϊκής Ένωσης. Στην έκθεση καλείται η Επιτροπή να παρουσιάσει έναν λεπτομερή ορισμό της εδαφικής συνοχής στο πλαίσιο της προσεχούς Πράσινης Βίβλου για την εδαφική συνοχή, και μπορώ να επιβεβαιώσω ότι η Πράσινη Βίβλος που πρόκειται να δημοσιευτεί στα τέλη Σεπτεμβρίου του τρέχοντος έτους θα συμβάλει στην πρόοδο προς την κατεύθυνση του κοινού ορισμού της έννοιας της εδαφικής συνοχής σε όλη την Ευρωπαϊκή Ένωση.
<P>
Στην έκθεση επίσης αναγνωρίζεται ότι η έννοια των ευάλωτων ομάδων και κοινοτήτων καθαυτή δεν είναι βεβαίως εύκολη και δεν πρέπει να περιορίζεται αποκλειστικά στις κοινότητες των Ρομά. Εντούτοις, αναγνωρίζεται γενικώς ότι η κατάσταση των κοινοτήτων Ρομά πρέπει να αποτελέσει αντικείμενο ιδιαίτερου ενδιαφέροντος στην Ευρώπη. Για να αντιμετωπίσουμε τα πολύπλευρα προβλήματα του αποκλεισμού των Ρομά, χρειαζόμαστε μια ολοκληρωμένη προσέγγιση, και το Κοινοβούλιο την συζήτησε εις βάθος τον Ιανουάριο κατά την έγκριση ενός ψηφίσματος σχετικά με μια ευρωπαϊκή στρατηγική για τους Ρομά. Στη δέσμη μέτρων για την ανανεωμένη κοινωνική ημερήσια διάταξη, η Επιτροπή θα παρουσιάσει στις αρχές Ιουλίου το έγγραφο εργασίας της σχετικά με τα κοινοτικά μέσα και πολιτικές για την ένταξη των Ρομά.
<P>
Συμμερίζομαι την άποψη που εκφράζεται στην έκθεση σχετικά με την ανάγκη να χρησιμοποιηθούν περισσότερο οι συνέργιες και η συμπληρωματικότητα μεταξύ των ευρωπαϊκών πολιτικών και επίσης μεταξύ των διαφόρων διαθέσιμων οικονομικών μέσων. " Επιτροπή έδωσε μεγάλη έμφαση σε αυτή την πτυχή κατά τη διαπραγμάτευση των επιχειρησιακών προγραμμάτων της πολιτικής συνοχής με τις εθνικές και περιφερειακές αρχές.
<P>
Ως προς το ζήτημα της διάθεσης συγκρίσιμων διαπεριφερειακών στοιχείων για όλες τις περιφέρειες στην Ευρωπαϊκή Ένωση, ειδικότερα σε σχέση με τους κοινωνικούς δείκτες, αν και θεμελιώδους σημασίας, συμφωνώ εν προκειμένω με την άποψη της έκθεσης: το θέμα είναι πολύ πιο σύνθετο. Όπως γνωρίζουν οι αξιότιμοι βουλευτές, η EUROSTAT δεν παράγει δεδομένα, αλλά διαχειρίζεται τα δεδομένα που της παρέχουν τα εθνικά στατιστικά συστήματα.
<P>
Μόλις ολοκληρώσαμε τη δεύτερη έκδοση του συστήματος καταγραφής των πόλεων, που καλύπτει την περίοδο μέχρι το 2004 και διαπιστώνουμε με σαφήνεια πόσο περιορισμένη είναι η διαθεσιμότητα εδαφικών στοιχείων κάτω από το κλασσικό περιφερειακό επίπεδο NUTS 2. Προκειμένου να αντιμετωπίσουμε αυτή την πρόκληση, και χρησιμοποιώντας το πλαίσιο προετοιμασίας της Πράσινης Βίβλου για την εδαφική συνοχή, η Γενική Διεύθυνση Περιφερειακής Πολιτικής εργάστηκε για τη βελτίωση της ποιότητας της έρευνας σχετικά με την περιφερειακή πολιτική, περιλαμβανομένων των στατιστικών βάσεών της. Κατά συνέπεια, οι δαπάνες της περιόδου 2000-2006 αναλύονται σήμερα στο επίπεδο NUTS 3, σε 20 κατηγορίες δαπανών σε αυτό το επίπεδο, και είναι διαθέσιμες για τις περιφέρειες του στόχου I, του στόχου II, του URBAN, του INTERREG και του Ταμείου Συνοχής.
<P>
Το σύστημα καταγραφής της υπαίθρου είναι μια ακόμη πρόκληση που καλούμαστε να αντιμετωπίσουμε. Δυστυχώς, οφείλω να παραδεχτώ σήμερα ότι δεν υπάρχουν ακόμη αξιόπιστα δεδομένα σχετικά με τις περιοχές στις οποίες συγκεντρώνονται συγκεκριμένες ομάδες που υφίστανται αποκλεισμό· ως εκ τούτου, είναι αδύνατο να διασταυρώσουμε τις προσφάτως αποκτηθείσες πληροφορίες μας σχετικά με το ύψος των πόρων της πολιτικής συνοχής που δαπανώνται κατά τον εντοπισμό τέτοιων ομάδων. Θεωρώ ότι τα περιθώρια προόδου σε αυτόν τον τομέα, όπως φαίνεται σήμερα, εντοπίζονται μάλλον στην ειδικευμένη έρευνα, με χρήση της μεθόδου της ποιοτικής ανάλυσης.
<P>
Ευχαριστώ και πάλι το Κοινοβούλιο που μας εφιστά την προσοχή σε αυτά τα σημαντικά ζητήματα, και αναμένω με ενδιαφέρον τη σημερινή συζήτηση.
<SPEAKER ID="198" NAME="Ilda Figueiredo">
συντάκτρια της γνωμοδότησης της Επιτροπής Γεωργίας και Ανάπτυξης της Υπαίθρου. - (PT) Ως συντάκτρια της γνωμοδότησης της Επιτροπής Γεωργίας και Ανάπτυξης της Υπαίθρου, επαναλαμβάνω την ανάγκη ενίσχυσης των αγροτικών περιοχών, περιλαμβανομένων των ορεινών περιοχών, όπου οι γυναίκες διαδραματίζουν κεντρικό ρόλο. " εργασία τους πρέπει να εκτιμάται και πρέπει επίσης να τους εξασφαλίζεται αξιοπρεπές εισόδημα.
<P>
Πρέπει να παρέχονται καλοπληρωμένες παραγωγικές δραστηριότητες και δημόσιες υπηρεσίες υψηλής ποιότητας προκειμένου να παραμείνουν οι νέοι σε αυτές τις περιοχές και να αποτραπεί ο αποπληθυσμός των αγροτικών περιοχών. Ιδιαίτερη μέριμνα πρέπει να ληφθεί για τις οικογενειακές καλλιέργειες και τους μικρής και μεσαίας κλίμακας αγρότες μέσω του ανασχηματισμού της κοινής γεωργικής πολιτικής, που βρίσκεται σε εξέλιξη αυτή την περίοδο, προκειμένου να καταστεί δικαιότερη, να καταπολεμήσει την έξοδο από τις αγροτικές περιοχές και να υποστηρίξει τα αγροτικά προϊόντα.
<P>
Τονίζω επίσης την ανάγκη ενίσχυσης όλων των λιγότερο ευνοημένων περιφερειών, των περιοχών με μόνιμα διαρθρωτικά μειονεκτήματα, των άκρως απομακρυσμένων περιφερειών και των περιοχών που υφίστανται τις συνέπειες βιομηχανικής αναδιάρθρωσης, μετεγκαταστάσεων και κλεισίματος επιχειρήσεων προκειμένου να ενισχυθεί η οικονομική και κοινωνική συνοχή και η κοινωνική ένταξη των ευάλωτων κοινοτήτων και ομάδων.
<SPEAKER ID="199" NAME="Maria Petre">
εξ ονόματος της Ομάδας PPE-DE. - (RO) Κύριε Πρόεδρε, κυρία Επίτροπε αγαπητοί συνάδελφοι, καταρχάς θέλω να ευχαριστήσω τον εισηγητή για το έργο και τις προσπάθειες που κατέβαλε για να συμβιβάσει τις διαφορετικές απόψεις. Συμφωνούμε όλοι ότι οι ευάλωτες ομάδες και κοινότητες έρχονται αντιμέτωπες με πολλές δυσκολίες στην προσπάθειά τους να αναπτυχθούν και χρήζουν ιδιαίτερης προσοχής στο πλαίσιο της πολιτικής συνοχής, καθώς και των λοιπόν διαθέσιμων οργάνων οικονομικής ενίσχυσης.
<P>
Έχω υποστηρίξει, κατά τη διάρκεια όλων των σταδίων επεξεργασίας του κειμένου, την ανάγκη να διαρθρωθεί η έκθεση σε δύο χωριστά μέρη: ένα που να αναφέρεται στις ευάλωτες κοινότητες, από την άποψη της ιδιότητας μέλους εθνοτικών ομάδων, και ένα δεύτερο που να αναφέρεται στις ευάλωτες κοινότητες οι οποίες καθορίζονται από ορισμένα γεωγραφικά μειονεκτήματα. Δυστυχώς, το αίτημά μας δεν έγινε δεκτό στην τρέχουσα μορφή της έκθεσης. " πολιτική μας ομάδα έχει καταθέσει τρεις τροπολογίες, από την υπερψήφιση των οποίων εξαρτάται η ψήφος μας, συγκεκριμένα τη διαγραφή της αιτιολογικής σκέψης Ε, το περιεχόμενο της οποίας είναι ίδιο με αυτό της αιτιολογικής σκέψης Θ, που εξηγεί την έννοια της ευάλωτης περιοχής ή ζώνης με την απαρίθμησή τους, καθώς και τη διαγραφή της παραγράφου 17. Ελπίζουμε ότι ως προς αυτά τα ζητήματα θα έχουμε τη σύμφωνη γνώμη του εισηγητή.
<P>
Τέλος, θέλω να υπογραμμίσω δύο ακόμη ιδέες: τα προβλήματα των ευάλωτων κοινοτήτων από κάθε άποψη, είτε εθνική ή/και γεωγραφική, θα μπορούσαν να αντιμετωπιστούν αποτελεσματικότερα εάν εξασφαλιζόταν η συνεργασία σε αυτόν τον τομέα μεταξύ των τοπικών, περιφερειακών, εθνικών και ευρωπαϊκών αρχών. Συγχρόνως, ο ρόλος του εκπαιδευτικού συστήματος και των δημοσίων και κοινωνικών υποδομών, καθώς και των υποδομών στον τομέα των μεταφορών, είναι απολύτως αναγκαίος για την ένταξη των ευάλωτων ομάδων και κοινοτήτων.
<P>
Κλείνω με τη διευκρίνιση ότι η τελική μας θέση θα εξαρτηθεί ευθέως, όπως ανέφερα ήδη, από την αποδοχή των τριών τροπολογιών και, ειδικότερα, της διαγραφής της παραγράφου 17, η οποία ψηφίστηκε στην Επιτροπή. Εάν γίνουν δεκτές αυτές οι τροπολογίες, θα υποστηρίξουμε προφανώς την έκθεση.
<SPEAKER ID="200" NAME="Lidia Joanna Geringer de Oedenberg">
εξ ονόματος της Ομάδας PSE. - (PL) Κύριε Πρόεδρε, επιτρέψτε μου καταρχάς να ευχαριστήσω τον εισηγητή για το έργο που επιτέλεσε κατά την εκπόνηση της έκθεσης που μας παρουσιάστηκε σήμερα προς συζήτηση. Συμφωνώ με την ανάγκη μιας προσέγγισης βάσει μικροπεριφερειών που να εστιάζεται στις ενδοπεριφερειακές διαφορές και στις περισσότερο ευάλωτες περιοχές.
<P>
Σε ορισμένες περιπτώσεις, οι ενδοπεριφερειακές διαφορές διαδραματίζουν ακόμα μεγαλύτερο ρόλο από τις διαφορές μεταξύ των περιφερειών. Δεν πρέπει να λησμονούμε ότι ο στόχος -και το θεμέλιο- της ευρωπαϊκής περιφερειακής πολιτικής είναι η μείωση των διαφορών ως προς το επίπεδο ανάπτυξης μεταξύ των επιμέρους περιφερειών εντός της Ευρωπαϊκής Ένωσης, και το φαινόμενο του εδαφικού αποκλεισμού ακόμα δεν έχει καν ληφθεί υπόψη στα πολιτικά όργανα. Στα νέα κράτη μέλη, ο κοινωνικός διαχωρισμός και οι αδυναμίες όσον αφορά την παροχή ίσων ευκαιριών είναι φαινόμενα που εμφανίζονται πολύ συχνά στις αγροτικές περιοχές, ενώ οι οικονομικές και κοινωνικές πρωτοβουλίες στις περιφέρειες επικεντρώνονται στα δυναμικά κέντρα, κυρίως δε στα αστικά κέντρα.
<P>
Οι αναγκαίοι πόροι για την καταπολέμηση της φτώχειας και του κοινωνικού αποκλεισμού ποικίλλουν ανάλογα με τη χώρα, αλλά, προκειμένου να δημιουργηθεί μια ΕΕ που θα είναι εδαφικά και κοινωνικά συνεκτική, πρέπει να εφαρμόσουμε πρόσθετα μέτρα με στόχο την εκμετάλλευση των δυνατοτήτων που λανθάνουν στις οικονομικά καθυστερημένες περιοχές.
<SPEAKER ID="201" NAME="Ramona Nicole Mănescu">
εξ ονόματος της Ομάδας ALDE. - (RO) Κύριε Πρόεδρε, καταρχάς θέλω να συγχαρώ τον εισηγητή για το έργο του.
<P>
" πολιτική συνοχής είναι ζωτικής σημασίας για τις κοινότητες στις περιφέρειες και υποπεριφέρειες που παρουσιάζουν αναπτυξιακό έλλειμμα. Οι κοινωνικοοικονομικές πτυχές, όπως η φτώχεια, η έλλειψη υποδομών, οι διοικητικές ικανότητες, η αποβιομηχάνιση, το χαμηλό επίπεδο εκπαίδευσης και κατάρτισης, το υψηλό ποσοστό απασχόλησης, οι κακές συνθήκες διαβίωσης, καθώς και η μειωμένη πρόσβαση σε υπηρεσίες κοινής ωφέλειας μετατρέπουν αυτές τις κοινότητες σε ευάλωτες ομάδες, οι οποίες αντιπροσωπεύουν μια ολοένα και μεγαλύτερη πρόκληση για τη συνοχή των εδαφών της Ευρωπαϊκής Ένωσης. Κατά συνέπεια, δημιουργείται σχέση αλληλεξάρτησης, μεταξύ της ανάγκης μείωσης των κοινωνικοοικονομικών ανισοτήτων μεταξύ των περιφερειών και της ανάγκης για κοινωνική ένταξη των ευάλωτων ομάδων, μια σχέση που πρέπει φυσικά να οδηγήσει σε μια εποικοδομητική διαδικασία που θα περιλαμβάνει μια εδαφική προσέγγιση τόσο σε εθνικό όσο και σε ευρωπαϊκό επίπεδο.
<P>
Κύριε Πρόεδρε, πιστεύω ότι η έλλειψη στατιστικών στοιχείων σχετικά με τη διάδοση αυτών των ομάδων και τον βαθμό του κοινωνικού αποκλεισμού τους, καθώς και η αδυναμία των δεικτών να μετρήσουν τις διαπεριφερειακές διαφορές και να παράσχουν βιώσιμα δεδομένα, αποδεικνύουν, για μια ακόμη φορά, την ανάγκη συνεργασίας μεταξύ των κρατών μελών και της Επιτροπής προκειμένου να αποκομίσουν μια πολύ πιο πιστή εικόνα της κατάστασης των ευάλωτων περιοχών και ομάδων, αλλά και να δημιουργήσουν συγκεκριμένα προγράμματα και στρατηγικές εδαφικής ανάπτυξης και υπέρβασης του κοινωνικού αποκλεισμού.
<P>
Φρονώ επίσης ότι τα κράτη μέλη πρέπει να κάνουν ένα πρώτο βήμα προσδιορίζοντας αυτές τις ευάλωτες ομάδες και καθορίζοντας τον βαθμό προτεραιότητάς τους στα στρατηγικά εθνικά σχέδια και, κατόπιν, αναπτύσσοντας μηχανισμούς αξιολόγησης και παρακολούθησης. Δεν πρέπει να ξεχνάμε ότι, τις περισσότερες φορές, η μετανάστευση είναι συνέπεια φτώχειας και το ίδιο το μεταναστευτικό φαινόμενο παράγει αστάθεια και συγκρούσεις. Για τον λόγο αυτόν, κύριε Πρόεδρε, πιστεύουμε ότι οι ευάλωτες ομάδες πρέπει να εξασφαλίσουν, από όλα τα κράτη μέλη, κοινωνική ενίσχυση, ισότητα ευκαιριών και, πάνω από όλα, συμμετοχή στα ειδικά προγράμματα που επιτρέπουν την ανάπτυξη των περιοχών από τις οποίες προέρχονται.
<SPEAKER ID="202" NAME="Mieczysław Edmund Janowski">
εξ ονόματος της Ομάδας UEN. - (PL) Κύριε Πρόεδρε, θέλω να ευχαριστήσω τον κ. Harangozó για τον χειρισμό αυτού του δύσκολου θέματος, παρά το γεγονός ότι στην έκθεση αυτή δεν εξετάζονται όλα τα ζητήματα που αφορούν καταστάσεις, πρόσωπα ή περιβάλλοντα τα οποία υφίστανται αποκλεισμό ή διατρέχουν κίνδυνο.
<P>
Παρά το γεγονός ότι μεγάλο μέρος του προϋπολογισμού της Ευρωπαϊκής Ένωσης διατίθεται για την εφαρμογή της πολιτικής συνοχής της, εξακολουθούν να υφίστανται σοβαρές ανισότητες. Αν, παραδείγματος χάριν, εξετάσουμε το κατά κεφαλήν ΑΕγχΠ: στις πιο εύπορες περιφέρειες αυτό είναι σχεδόν 10 φορές υψηλότερο από ό,τι στις φτωχότερες περιφέρειες. Πρέπει να έχουμε υπόψη ότι σημαντικές ανισότητες υπάρχουν επίσης εντός των περιφερειών. Φτωχές περιοχές μπορούν να εντοπιστούν και σε μεγάλα αστικά συγκροτήματα. Επιπλέον, αυτό είναι επίσης ένα σημαντικό ζήτημα σε πολλές αγροτικές περιοχές. Αυτή η φτώχεια μπορεί να μεταφερθεί από τη μια γενεά στην επόμενη.
<P>
Ας προστατεύσουμε λοιπόν τα παιδιά και τις οικογένειες από αυτό το φαινόμενο. Εκείνο που απαιτείται εν προκειμένω είναι προπάντων η εξασφάλιση ίσων ευκαιριών, ιδίως όσον αφορά την εκπαίδευση, την υγειονομική περίθαλψη και την κατοικία. Αυτό θα είναι το τεκμήριο της κοινωνικής και εδαφικής συνοχής, οι οποίες δεν έχουν ακόμη οριστεί με ικανοποιητικό τρόπο. Οι προοπτικές ομάδων που ζουν μεμονωμένες σε εδαφική, πολιτιστική και επικοινωνιακή απομόνωση είναι σημαντικά φτωχότερες. Αυτά τα ζητήματα σχετίζονται τόσο με τεχνικές όσο και με κοινωνικές υποδομές, καθώς και με την απασχόληση και τη διαμόρφωση κλίματος εσωτερικής δραστηριότητας σε αυτές τις κοινωνίες.
<P>
Ας βοηθήσουμε τους συμπολίτες μας, οι οποίοι υφίστανται διαφόρων ειδών διακρίσεις, να μπορούν να ανακτήσουν την πίστη τους στη διαφυγή από μια υποβαθμισμένη θέση στην κοινωνία. Επιπλέον, πρέπει να γκρεμίσουμε τα στερεότυπα που υποτιμούν αυτές τις ομάδες. Αυτό αφορά πολλούς ανθρώπους που είναι ανάπηροι ή άστεγοι, καθώς επίσης και τις κοινότητες των Ρομά που συζητήθηκαν εδώ. " συγκεκριμένη μορφή διαχωρισμού έρχεται σε αντίθεση με την κοινή αλληλεγγύη μας και είναι σύμπτωμα άρνησης του οφειλόμενου σεβασμού στην ανθρώπινη αξιοπρέπεια. Ας μην λησμονούμε ότι πρέπει συχνά να ασχολούμαστε με πολύτεκνες οικογένειες, καθώς και με οικογένειες μεταναστών, σε αυτά τα περιβάλλοντα.
<P>
Επιπλέον, χρειαζόμαστε μια κοινή πολιτική για τη δημιουργία συνθηκών ισότητας σε διάφορα επίπεδα: περιφερειακό, εθνικό και κοινοτικό. Χρειαζόμαστε επίσης εθελοντές και μη κυβερνητικές οργανώσεις.
<SPEAKER ID="203" NAME="Lambert van Nistelrooij" AFFILIATION="PPE-DE">
(NL) Κύριε Πρόεδρε, κυρία Επίτροπε, είμαι ευγνώμων στον κ. Harangozó για τη μέριμνά του για τις ευάλωτες ομάδες. " πολιτική συνοχής συμβάλλει σημαντικά εδώ και πολλά χρόνια στη βελτίωση των συνθηκών διαβίωσης των ευάλωτων κοινωνικών ομάδων. Δείτε για παράδειγμα την Ιρλανδία, μια χώρα η οποία άλλοτε διέθετε πολύ ευάλωτες ομάδες: πολύ υψηλή ανεργία μεταξύ των νέων, ερειπωμένες πόλεις, υπανάπτυκτη επαρχία, σχεδόν καμία ουσιαστική ευκαιρία ή προοπτική. Σε πολλές άλλες χώρες ο κοινωνικός αποκλεισμός θα αντικατασταθεί επίσης από την απασχόληση, την εκπαίδευση και τη συμμετοχή. Αυτή είναι η κατεύθυνση προς την οποία κινούμαστε και είναι εξαιρετικά επιτυχής.
<P>
Δεύτερη επισήμανση: ακούω να λέγεται με μεγάλη συχνότητα ότι γνωρίζουμε πολύ λίγα, ότι διαθέτουμε ελάχιστες πληροφορίες. Συμφωνώ ως προς το ότι αυτή η κατάσταση μπορεί να βελτιωθεί, κυρίως από τα ίδια τα κράτη μέλη, τις περιφέρειες και τις πόλεις. Ο κ. Harangozó αναρωτιέται γιατί το προσδόκιμο επιβίωσης των Ούγγρων είναι 15% χαμηλότερο από το μέσο προσδόκιμο επιβίωσης στην ΕΕ. Ούτε εγώ γνωρίζω τους λόγους, όμως έχω επισκεφτεί νοσοκομεία. Οι συνήθειες διατροφής και κατανάλωσης οινοπνεύματος είναι εξαιρετικά κακές, και η Ευρωπαϊκή Κοινότητα δεν μπορεί να κάνει τίποτε γι' αυτό. Θεωρώ ότι μια από τις σημαντικότερες βάσεις της πολιτικής μας είναι να αναλαμβάνουν οι ίδιοι οι πολίτες τις ευθύνες που τους αναλογούν στις περιφέρειες στις οποίες ζουν.
<P>
Τέλος, ποιος είναι ο πραγματικός λόγος για την αντίθεση του ΕΛΚ στο NUTS 4; Είμαστε εναντίον του επειδή το 2004 επιλέξαμε την ενίσχυση της πολιτικής έως το 2013, επιλέξαμε περισσότερη ουσία, περισσότερη εστίαση. Αποφασίσαμε ακόμη και να συμπεριλάβουμε το σύνολο των εξωτερικών συνόρων, ούτως ειπείν, στην πολιτική για τις περιοχές INTERREG στα εξωτερικά σύνορα. Αυτό δημιουργεί την τάση κατακερματισμού, αποδυνάμωσης των προσπαθειών μας, και δεν είναι αυτή η κατεύθυνση που πρέπει να ακολουθήσουμε στον συγκεκριμένο τομέα στο μέλλον. Κάτι τέτοιο θα ήταν σφάλμα. Σας ζητώ λοιπόν για άλλη μια φορά να διαγραφεί το σχετικό άρθρο. Διαφορετικά, δέχομαι την πρόκληση που απηύθυνε και ο ίδιος ο εισηγητής, να πραγματοποιήσουμε εντατικό διάλογο μεταξύ μας σχετικά με την εδαφική συνοχή τους προσεχείς έξι μήνες.
<SPEAKER ID="204" NAME="Iratxe García Pérez" AFFILIATION="PSE">
(ES) Κύριε Πρόεδρε, θέλω καταρχάς να εκφράσω και εγώ τις ευχαριστίες μου στον εισηγητή για την ανάληψη της πρωτοβουλίας εκπόνησης μιας έκθεσης στην οποία δηλώνεται ότι η μείωση των κοινωνικών, οικονομικών και περιφερειακών ανισοτήτων είναι ένας από τους θεμελιώδεις στόχους της Ευρωπαϊκής Ένωσης.
<P>
" πολιτική συνοχής έχει συμβάλει αποτελεσματικά στη μείωση αυτών των ανισοτήτων, μένουν όμως να γίνουν ακόμη πολλά, όπως συζητείται στην τέταρτη έκθεση σχετικά με τη συνοχή.
<P>
Υπάρχουν ευάλωτες ομάδες ατόμων που κινδυνεύουν να υποκύψουν στον κοινωνικό αποκλεισμό και την έσχατη φτώχεια σε όλες τις περιφέρειες, ακόμη και στις πλέον ευημερούσες. Απαιτείται λοιπόν μια ολοκληρωμένη προσέγγιση κατά την εξέταση των αδυναμιών όσον αφορά τις ίσες ευκαιρίες. Τα κράτη μέλη και οι περιφερειακές διοικήσεις χρειάζονται στρατηγικές αναζωογόνησης ευάλωτων περιοχών, ανάπτυξης των υποδομών τους και προώθησης γνήσιων αναπτυξιακών ευκαιριών σύμφωνα με τις ιδιαίτερες οικονομικές τους δυνατότητες, διατηρώντας ταυτόχρονα τις υπηρεσίες κοινής ωφέλειας μέσω τοπικών διοικήσεων οι οποίες ενισχύονται από τη διοικητική αποκέντρωση του δημοσίου τομέα.
<SPEAKER ID="205" NAME="Εμμανουήλ Αγγελάκας" AFFILIATION="PPE-DE">
Κύριε Πρόεδρε, κυρία Επίτροπε, ο στοχευμένος θεματικός χαρακτήρας της έκθεσης Harangozó είναι μια εξαιρετικά σημαντική κίνηση του Ευρωπαϊκού Κοινοβουλίου να προσεγγίσει τις ευάλωτες κοινότητες και ομάδες και να τις εντάξει ομαλά μέσω μιας ευρωπαϊκής πολιτικής συνοχής. Ως πρωτοβουλία με βρίσκει απόλυτα σύμφωνο και αναγνωρίζω την προσπάθεια που έκανε ο εισηγητής, οφείλω όμως να εκφράσω τη διαφωνία μου αναφορικά με τον τρόπο ανάπτυξης του θέματος. Υπάρχουν ορισμένα σημεία στην έκθεση τα οποία, παρά τη φιλότιμη προσπάθεια που έχει καταβάλει ο αξιότιμος συνάδελφος, παραμένουν κενό γράμμα.
<P>
Τέτοιες περιπτώσεις είναι: οι ευάλωτες κοινότητες και ομάδες που είναι ένα ευρύ φάσμα ανθρώπων και μικρο-κοινωνιών και δεν είναι μόνον οι Ρομά. Το Ευρωπαϊκό Κοινοβούλιο έχει ήδη μεριμνήσει με ειδική έκθεση για την κατηγορία αυτή. " έκθεση όφειλε να απευθυνθεί σε ένα ευρύτερο σύνολο τόσο κοινωνικής όσο και γεωγραφικής διάστασης. Το Ευρωπαϊκό Λαϊκό Κόμμα επέμεινε στη χρησιμότητα αυτής της διπλής διάστασης, αλλά δεν εισακούσθηκε. " έκθεση παραμένει μονόπλευρη και συχνά με κοντόφθαλμες προσεγγίσεις στο σημείο αυτό.
<P>
Έχω μια ιδιαίτερη ευαισθησία με τις ορεινές και νησιωτικές περιοχές θεωρώντας ότι ουδείς μπορεί να αμφισβητήσει το ευάλωτο των κοινωνιών τους. Δεν αναφέρονται ούτε σε ένα σημείο της έκθεσης. Διαφωνώ με τη μόνιμη τακτική αποφυγής καθορισμού και κατονομασίας πραγμάτων και καταστάσεων. Θα ήθελα επίσης να υπογραμμίσω ότι ευάλωτες κοινότητες και ομάδες υπάρχουν όχι μόνο σε διαπεριφερειακό, αλλά και σε ενδοπεριφερειακό επίπεδο. Έχουν ανάγκη από υλικο-τεχνική υποστήριξη, τεχνολογική και επιστημονική τεχνογνωσία, εκπαίδευση, κατάρτιση και διοικητικό υπόβαθρο με έμφαση στην αποκέντρωση του δημόσιου τομέα και την εξάπλωση των μεταφορικών δικτύων. Ο εθελοντισμός μπορεί και εδώ να διαδραματίσει σημαντικό ρόλο στις ομάδες αυτές και να συμβάλει τόσο στη δραστηριοποίηση όσο και στην απο-περιθωριοποίησή τους.
<P>
Παρά την αδιαμφισβήτητη προσπάθεια του εισηγητή, δεν θα μπορούσα να υποστηρίξω ότι η δομή της όλης έκθεσης είναι ικανοποιητική. Διακρίνεται από ασάφειες και μια έλλειψη τομεακής οργάνωσης. Εάν όμως θέλουμε να συμβάλουμε στην επίλυση προβλημάτων που αντιμετωπίζουν οι ευάλωτες ομάδες, θα πρέπει τα κείμενα που συντάσσουμε να είναι συγκεκριμένα, ρητά και να αντιμετωπίζουν με σφαιρικότητα το θέμα.
<SPEAKER ID="206" NAME="Evgeni Kirilov" AFFILIATION="PSE">
(EN) Κύριε Πρόεδρε, θέλω να συγχαρώ τον συνάδελφό μου κ. Harangozó για την έκθεση ιδίας πρωτοβουλίας που εκπόνησε.
<P>
" ειδική μέριμνα για τις ευάλωτες ομάδες στο πλαίσιο της πολιτικής συνοχής της ΕΕ σημαίνει ότι δεν έχουμε λησμονήσει ότι κύρια προτεραιότητα αυτής της πολιτικής είναι να συμβάλλει στην ευημερία των πολιτών μας.
<P>
" περιφερειακή διάσταση αυτού του ζητήματος είναι σαφής. Εντούτοις, προκειμένου να είμαστε σε θέση να εντοπίσουμε τις συγκεκριμένες ανάγκες και τις περιοχές στις οποίες συγκεντρώνονται οι ευάλωτες ομάδες, είναι απαραίτητο να αναλυθεί το δυναμικό ανάπτυξης των μικρών εδαφικών μονάδων. Αν και θα μπορούσαμε να διαπιστώσουμε ότι η ευπάθεια είναι πρόβλημα που εμφανίζεται σε χαμηλότερα επίπεδα -στις φτωχότερες περιφέρειες, λόγου χάρη- έχει αντίκτυπο στο σύνολο του εδάφους και αγγίζει όλα τα κοινωνικά στρώματα που κατοικούν εκεί. Γι' αυτό η πολιτική, η στρατηγική και οι ενέργειες για την αντιμετώπιση των προβλημάτων των ευάλωτων ομάδων πρέπει να είναι λεπτομερείς, και να στηρίζονται σε μια κοινή προσέγγιση από μέρους των θεσμικών μας οργάνων σε ευρωπαϊκό, εθνικό και τοπικό επίπεδο.
<SPEAKER ID="207" NAME="Bernadette Bourzai" AFFILIATION="PSE">
(FR) Κύριε Πρόεδρε, κυρία Επίτροπε, κυρίες και κύριοι, θέλω καταρχάς να συγχαρώ τον Gábor Harangozó για το άριστο έργο που επιτέλεσε και για τις σκέψεις του σχετικά με αυτό το σύνθετο και λεπτό θέμα. Ήθελα να διαδραματίσω ενεργό ρόλο στη γνωμοδότηση που συνέταξε η Επιτροπή Γεωργίας και Ανάπτυξης της Υπαίθρου σχετικά με αυτή την έκθεση, καθότι τα πιο ευάλωτα άτομα συγκεντρώνονται συχνά στις λιγότερο αναπτυγμένες αγροτικές περιοχές και σε περιοχές με μόνιμα φυσικά μειονεκτήματα, γεγονός που σημαίνει ότι η πολιτική γεωργίας και ανάπτυξης της υπαίθρου μπορεί να διαδραματίσει μείζονα ρόλο εν προκειμένω.
<P>
" πολιτική συνοχής πρέπει, κατά την άποψή μου, να αποβλέπει στη διατήρηση γεωργικών και μη γεωργικών δραστηριοτήτων οι οποίες παράγουν εισόδημα σε αγροτικές περιοχές, προκειμένου να διατηρηθεί ένας πληθυσμός ο οποίος συχνά μπαίνει στον πειρασμό της εξόδου από τις αγροτικές περιοχές, αλλά και να προετοιμαστεί το έδαφος για νέες αφίξεις. Είναι σημαντικό να προωθηθεί η οικογενειακή καλλιέργεια, η οποία δημιουργεί θέσεις εργασίας, και η ίση πρόσβαση στις δημόσιες υπηρεσίες, όπως και η παροχή δημοσίων υπηρεσιών προκειμένου να καλύπτονται οι ανάγκες των μειονεκτουσών οικογενειών, κοινοτήτων και ομάδων. Εν ολίγοις, πρέπει να καταστήσουμε το αγροτικό περιβάλλον ελκυστικό και φιλόξενο. Μπορούμε να επιτύχουμε τον στόχο αυτόν εξασφαλίζοντας τη διασύνδεση μεταξύ των διαφόρων πολιτικών που εφαρμόζονται σε αυτές τις περιοχές και που εστιάζουν επίσης σε αυτές τις ευάλωτες ομάδες και, επομένως, πρέπει να εκμεταλλευτούμε περισσότερο τον συμπληρωματικό χαρακτήρα των διαφόρων διαθέσιμων χρηματοδοτικών μέσων.
<SPEAKER ID="208" NAME="Miloš Koterec" AFFILIATION="PSE">
(SK) Θέλω να ευχαριστήσω τον κ. Harangozó για την άριστη έκθεσή του, στην οποία εξετάζονται ζητήματα τα οποία μέχρι σήμερα δεν μας είχαν απασχολήσει τόσο έντονα, αλλά παρ' όλα αυτά αντιπροσωπεύουν μια λανθάνουσα πηγή προβλημάτων τα οποία έχουν σαφώς τεράστια σημασία. Θέλω να θίξω δύο συγκεκριμένες πτυχές που καλύπτονται στην έκθεση: την αναζωογόνηση ευάλωτων κοινοτήτων, οι οποίες αποτελούνται κυρίως από άτομα που ζουν σε αγροτικές και άκρως απομακρυσμένες περιφέρειες, και την ανάπτυξη των μικροπεριφερειών που συνεχίζουν να παρουσιάζουν υστέρηση, χαρακτηρίζονται από ανακολουθία προς τα ιδιαίτερα χαρακτηριστικά των επιμέρους κρατών μελών και είναι σχεδόν απούσες από τις τρέχουσες στατιστικές μελέτες.
<P>
Και οι δύο από τις προαναφερθείσες πτυχές παραμελούνται λόγω του γεγονότος ότι δεν είναι σαφώς προσδιορισμένες. Πρέπει να ορίσουμε με σαφήνεια τις ιδιαίτερα ευάλωτες κοινότητες (οικονομικά και κοινωνικά) που υπάρχουν στην Ευρωπαϊκή Ένωση, πρέπει να αναλύσουμε τους τύπους και τις θέσεις των υπανάπτυκτων μικροπεριφερειών στην ΕΕ, και πρέπει να βρούμε λύσεις σε αυτά τα προβλήματα. Και τα δύο ζητήματα είναι δύσκολο να εντοπιστούν στο πλαίσιο των συνολικών επιτυχιών των πολιτικών συνοχής. Δεν θέλουμε οι πολιτικές συνοχής να συγκρίνονται με την εμφάνιση του τυριού Emmental, το οποίο φαίνεται πολύ συμπαγές στο εξωτερικό.
<SPEAKER ID="209" NAME="Miroslav Mikolášik" AFFILIATION="PPE-DE">
(SK) Στην υπό εξέταση έκθεση ορθώς δίνεται έμφαση στη σχέση μεταξύ της επίλυσης των κοινωνικών ζητημάτων και της ανάπτυξης της υπαίθρου, καθώς και στην ανάγκη να επιδείξει η Ευρώπη αλληλεγγύη και να εφαρμόσει την πολιτική συνοχής σε αυτή την περιοχή.
<P>
Προσωπικά, αφιερώνω πολύ από τον χρόνο μου στα προβλήματα που παρουσιάζει η ενίσχυση περιφερειών που σημειώνουν υστέρηση, ειδικά στη Σλοβακία. " διατήρηση μιας ισχυρής και ελκυστικής ευρωπαϊκής υπαίθρου είναι κρίσιμη για οικονομικούς, καθώς και για πολιτιστικούς και οικολογικούς λόγους. Στηρίζω την έκκληση προς την Επιτροπή να αυξήσει, στο πλαίσιο της προσεχούς Πράσινης Βίβλου για την εδαφική συνοχή, την απαιτούμενη χρηματοδότηση για την αντιμετώπιση των περιφερειακών προβλημάτων. Ως τμήμα αυτής της διαδικασίας, θα είναι απαραίτητο να εξασφαλιστεί ο ενεργός ρόλος των περιφερειών και η στενή συνεργασία τους με τις ΜΚΟ.
<P>
Σε αυτό το πλαίσιο, θέλω επίσης να επισημάνω ότι οι κοινωνικές δραστηριότητες που αναπτύσσονται από εκκλησίες και θρησκευτικές κοινότητες είναι άξιες επαίνων. Γνωρίζω εκ πείρας ότι οι υπηρεσίες τους για λογαριασμό μειονεκτουσών κοινωνικών ομάδων και περιοχών είναι πολύ αποτελεσματικές και συχνά ανεκτίμητης αξίας. Συνεπώς, πρέπει να θεωρήσουμε τις υπηρεσίες αυτές αναπόσπαστο τμήμα της ευρωπαϊκής προσπάθειας να ενισχυθούν οι ευάλωτες ομάδες και να υποστηριχθούν επαρκώς σε ευρωπαϊκό επίπεδο.
<SPEAKER ID="210" NAME="Σταύρος Αρναουτάκης" AFFILIATION="PSE">
Κύριε Πρόεδρε, κυρία Επίτροπε, αγαπητοί συνάδελφοι, θα ήθελα με τη σειρά μου να τονίσω ότι μέσα από την έκθεση αυτή εκφράζουμε την πεποίθησή μας ότι η πολιτική συνοχής, 20 χρόνια μετά τη δημιουργία της, πρέπει να συνεχίσει να μεταφέρει την αλληλεγγύη της Ένωσης και όχι μόνο στις πιο αδύναμες περιφέρειες και κράτη, αλλά και στις πιο αδύναμες κοινότητες και ομάδες των πολιτών μας.
<P>
Την πολιτική συνοχής θα πρέπει να την ενισχύσουμε όχι μόνο με οικονομικούς πόρους, αλλά και με τα κατάλληλα μέσα και διαδικασίες που θα την καταστήσουν ικανή να εντοπίζει και να αντιμετωπίζει τις σύνθετες και πολυδιάστατες κοινωνικές και οικονομικές ανισότητες σε τοπικό επίπεδο.
<P>
Οι προκλήσεις που αντιμετωπίζουν σήμερα οι περιφέρειές μας είναι τέτοιες που δεν επιτρέπουν να παραμένουν άλυτα τα προβλήματα φτώχειας, κοινωνικού και εδαφικού αποκλεισμού. Χρειάζεται συντονισμός των δράσεων σε όλα τα επίπεδα. Ολοκληρωμένη προσέγγιση, συνέργεια των μέσων και των πολιτικών για την αντιμετώπισή τους.
<SPEAKER ID="211" NAME="Czesław Adam Siekierski" AFFILIATION="PPE-DE">
(PL) Κύριε Πρόεδρε, επί του παρόντος, η οικονομική ανάπτυξη συγκεντρώνεται γύρω από τις πρωτεύουσες και μεγάλα αστικά συγκροτήματα. Άλλες περιοχές, όπως οι αγροτικές περιοχές, αναπτύσσονται πιο αργά, και αυτό σημαίνει ότι είναι πιο επιρρεπείς σε προβλήματα. Στόχος της πολιτικής συνοχής πρέπει να είναι να ενισχυθούν αυτές οι περιοχές και να υποστηριχθεί η εδαφική συνοχή.
<P>
Για αυτό επιβάλλεται να βελτιωθούν οι υποδομές, να αυξηθεί η ελκυστικότητα αυτών των περιοχών για τους επενδυτές, να διατηρηθούν οι δημόσιες υπηρεσίες και να βελτιωθούν οι συνθήκες στέγασης και η ποιότητα ζωής. Κάτι πολύ σημαντικό για την ανάπτυξη των αγροτικών περιοχών είναι η δημιουργία υποδομών στον τομέα των επικοινωνιών· πρωτίστως αυτό σημαίνει δρόμους, και επίσης μονάδες επεξεργασίας λυμάτων, καθώς αυτές οι υποδομές δημιουργούν τις απαραίτητες προϋποθέσεις για την εισροή επενδύσεων και τη δημιουργία νέων θέσεων εργασίας, οι οποίες επιτρέπουν στους κατοίκους να παραμείνουν σε αυτές τις περιοχές και να ζήσουν αξιοπρεπώς.
<P>
Μέχρι στιγμής, η κοινή γεωργική πολιτική εστιαζόταν κυρίως στην ποιότητα και την ασφάλεια των τροφίμων καθώς και στην ανταγωνιστικότητα, όμως ασχολείται λιγότερο για την ανάπτυξη της υπαίθρου πέρα από τον στενά γεωργικό τομέα. Έχει ζωτική σημασία να εξασφαλίσουμε καλύτερο συντονισμό μεταξύ της πολιτικής συνοχής, της πολιτικής αγροτικής ανάπτυξης και της πολιτικής απασχόλησης.
<SPEAKER ID="212" NAME="Ewa Tomaszewska" AFFILIATION="UEN">
(PL) Κύριε Πρόεδρε, στο στοιχείο ΙΔ της έκθεσης ορθώς επισημαίνεται ότι η φτώχεια και ο αποκλεισμός έχουν έντονο εδαφικό χαρακτήρα. Λαμβάνοντας υπόψη την αρχή της αλληλεγγύης, η οποία γίνεται εν γένει σεβαστή στην Ευρωπαϊκή Ένωση, σε συνδυασμό με την ουσία του στοιχείου ΙΔ, ζητώ οι πόροι που διατίθενται από τα ευρωπαϊκά ταμεία να διατίθενται για την υποστήριξη της ολοκλήρωσης των οικονομικά μειονεκτουσών περιοχών.
<P>
Δυστυχώς, εφέτος αυτή η αρχή παραβιάστηκε στη χώρα μου. Χρηματοδοτικοί πόροι που είχαν διατεθεί για τη βελτίωση υποδομών και άλλες χρηματοδοτικές ενισχύσεις διοχετεύονται κυρίως σε πλουσιότερες περιοχές οι οποίες είναι ήδη σε ικανοποιητικό βαθμό ανεπτυγμένες. Αυτό είναι συχνά αποτέλεσμα της καλύτερης προετοιμασίας των προσώπων που υποβάλλουν αιτήσεις για τη διεκδίκηση αυτών των πόρων. Ευελπιστώ ότι το έγγραφο που εξετάζουμε θα συμβάλει ώστε να εκλείψουν αυτές οι παρατυπίες από το σύνολο της Ευρωπαϊκής Ένωσης.
<SPEAKER ID="213" NAME="Danuta Hübner">
μέλος της Επιτροπής. - (EN) Κύριε Πρόεδρε, θεωρώ ότι η συζήτηση που διεξήγαμε ήταν πολύ καλή και θέλω να ευχαριστήσω όσες και όσους συνέβαλαν στη συζήτηση, η οποία κατέδειξε ότι η ολοκληρωμένη πολιτική προσέγγιση είναι ο καλύτερος τρόπος για την αποτελεσματική αντιμετώπιση του προβλήματος των διαφόρων ευάλωτων κοινοτήτων και ομάδων. " σύνδεση μεταξύ της πολιτικής συνοχής και της πολιτικής αγροτικής ανάπτυξης μοιάζει ιδιαίτερα σημαντική εν προκειμένω.
<P>
Συμμερίζομαι επίσης την ανησυχία των βουλευτών ότι, σε περιπτώσεις στις οποίες παρατηρείται εδαφική συγκέντρωση προβλημάτων που σχετίζονται με την ύπαρξη ευάλωτων ομάδων, μια εδαφική προσέγγιση σε πολιτικό επίπεδο είναι εύλογη. " κοινωνική ένταξη δεν πρέπει να διαχωρίζεται από την εδαφική συνοχή.
<P>
Εκτιμώ επίσης την έμφαση που δίνουν οι βουλευτές στις ενδοπεριφερειακές διαφορές. Όπως επεσήμαναν πολλοί από τους ομιλητές, η ανάπτυξη καλής ποιότητας και αξιόπιστων ενδοπεριφερειακών στατιστικών θα φαινόταν πολύ χρήσιμη σε αυτό το πλαίσιο. Όπως είπα στα εισαγωγικά μου σχόλια, η Επιτροπή σκοπεύει να επενδύσει περαιτέρω στην ανάπτυξη μιας τέτοιας βάσης δεδομένων. Τώρα δημιουργούμε ένα σύστημα καταγραφής της υπαίθρου με τον ίδιο τρόπο που στο παρελθόν είχαμε δημιουργήσει σύστημα καταγραφής των πόλεων. " καλή συνεργασία με τα κράτη μέλη στο θέμα αυτό θα έχει αποφασιστική σημασία, υπολογίζω δε πάρα πολύ στη στήριξη του Κοινοβουλίου επ' αυτού.
<SPEAKER ID="214" NAME="Gábor Harangozó">
εισηγητής. - (HU) Σας ευχαριστώ πολύ, κύριε Πρόεδρε. Κυρία Επίτροπε, κυρίες και κύριοι, θέλω καταρχάς να ευχαριστήσω την Επίτροπο Hübner, όχι μόνο για την ανταπόκρισή της σε αυτή την έκθεση και στη σημερινή συζήτηση, αλλά και για το έργο που συνεχίζει να επιτελεί αποβλέποντας στη βελτίωση της ποιότητας και της αποτελεσματικότητας αυτής της πολιτικής. Εκτιμώ τις προσπάθειές της πάρα πολύ και την ευχαριστώ επίσης για την ειλικρίνειά της σχετικά με την έκθεσή μου.
<P>
Θέλω να απαντήσω σε διάφορες ερωτήσεις που τέθηκαν. Καταρχάς, νομίζω ότι αν αντιμετωπίζουμε το πρόβλημα με σοβαρότητα, τότε πρέπει να κάνουμε ό,τι είχαμε κάνει και όταν αντιμετωπίσαμε με σοβαρότητα την ανάγκη ολοκλήρωσης της διαδικασίας της Λισαβόνας και τη σημασία της εξασφάλισης της εφαρμογής της διαδικασίας της Λισαβόνας στο πλαίσιο της πολιτικής συνοχής, η οποία οδήγησε στη δημιουργία ενός συστήματος καθορισμού των επιμέρους κονδυλίων της πολιτικής συνοχής με σκοπό τη στήριξη της διαδικασίας της Λισαβόνας. Κατά τον ίδιο τρόπο, μπορούμε να αναλάβουμε δράση για την καταπολέμηση της εδαφικής συγκέντρωσης της φτώχειας, αν το επιθυμούμε· αν το αποφασίσουμε.
<P>
Θέλω επίσης να πω στην ομάδα ΕΛΚ-ΕΔ, προ πάντων δε στον κ. van Nistelrooij, ότι, αν διαγράψουμε το στοιχείο 17, η έκθεση θα δηλώνει ότι συμφωνούμε ως προς το ότι υπάρχουν μικροπεριφέρειες οι οποίες αδυνατούν να επωφεληθούν από τις ευκαιρίες που τους προσφέρουμε. Συμφωνούμε ως προς το ότι αυτές είναι μικροπεριφέρειες, γιατί όμως τότε θέλουμε να διαγράψουμε από την έκθεση το σημείο εκείνο στο οποίο ασκούμε πίεση στην Επιτροπή να εξετάσει κατά πόσον θα ήταν πιο αποτελεσματικό να παρέχουμε βοήθεια στο πλαίσιο της πολιτικής συνοχής σε αυτές τις μικροπεριφέρειες σε μικροπεριφερειακό επίπεδο; Εξακολουθώ να μην έχω καταλάβει γιατί πρέπει να κάνουμε κάτι τέτοιο.
<P>
Θέλω να πω στην κ. Petre ότι θεωρώ ότι η συγκεκριμένη έκθεση αφορά την περιφερειακή πολιτική. Μια έκθεση για την περιφερειακή πολιτική δεν είναι κατάλληλη για συζητήσεις περί εθνοτικών ομάδων, και δεν κατανοώ άλλωστε γιατί πρέπει να συζητούμε εν προκειμένω περί εθνοτικών ομάδων. Στην περίπτωση της Ρουμανίας, αν εξετάζαμε το θέμα από εθνοτική προοπτική, ποιες ομάδες θα θέλατε να συμπεριλάβουμε στην έκθεση; Τους Ρομά, που ζουν σε πολύ φτωχικές συνθήκες σε ορισμένες περιοχές; Τους Csangos, οι οποίοι επίσης ζουν υπό άθλιες συνθήκες σε μια συγκεκριμένη περιοχή; Ή τους Ρουμάνους των ορεινών περιφερειών; Δεν μπορούμε να λάβουμε αποφάσεις σε μια τέτοια βάση· χρειαζόμαστε σύνθετους δείκτες, μια σύνθετη προσέγγιση και ολοκληρωμένη εφαρμογή. Σας ευχαριστώ για την προσοχή σας.
<SPEAKER ID="215" NAME="Πρόεδρος">
" συζήτηση έληξε.
<P>
" ψηφοφορία θα διεξαχθεί αύριο, στις 12.00.
<P>
Γραπτές δηλώσεις (άρθρο 142 του Κανονισμού)
<SPEAKER ID="216" NAME="Bairbre de Brún  " AFFILIATION="GUE/NGL">
γραπτώς. - (GA) Χαιρετίζω αυτή την έκθεση του κ. Harangozó σχετικά με τον ρόλο της πολιτικής συνοχής στην ένταξη ευάλωτων κοινοτήτων και ομάδων. Εντείνονται οι φωνές που απαιτούν να ληφθεί μέριμνα για τις δύσκολες προοπτικές που αντιμετωπίζουν οι περιοχές ή οι περιφέρειες ο πληθυσμός των οποίων βρίσκεται στο περιθώριο της λήψης αποφάσεων και του κυρίαρχου προτύπου οικονομικής ανάπτυξης.
<P>
Από την εκλογική μου περιφέρεια γνωρίζω τις δυσκολίες που αντιμετωπίζουν όχι μόνον οι υποβαθμισμένες αστικές περιοχές, αλλά και οι απομακρυσμένες περιοχές στις παραμεθόριες κομητείες της Ιρλανδίας. Οι εν λόγω αγροτικές περιοχές αντιμετωπίζουν συχνά δυσκολίες προσέλκυσης επενδύσεων για επιχειρήσεις ή υποδομές. Ο τερματισμός της "μαζικής εξόδου" από τις αγροτικές περιοχές που αναφέρεται σε αυτή την έκθεση πρέπει να αποτελεί προτεραιότητα για τους πολιτικούς.
<P>
Ο ρόλος όσων καλλιεργούν μικρού και μεσαίου μεγέθους αγροκτήματα στη διατήρηση των αγροτικών κοινοτήτων περιγράφεται πολύ σωστά από τον κ. Harangozó. Οι αγροτικές κοινότητες δεν πρέπει να υποβιβαστούν στην πολιτική συνοχής· πρέπει να αναπτυχθεί μια εκτενέστερη διασύνδεση μεταξύ αγροτικής ανάπτυξης και περιφερειακής ανάπτυξης για την καταπολέμηση του κοινωνικού αποκλεισμού.
<P>
" μεγάλη απόσταση από τα δίκτυα επικοινωνίας και μεταφορών είναι ένα πρακτικό πρόβλημα που πρέπει να αντιμετωπιστεί.
<SPEAKER ID="217" NAME="Bogdan Golik  " AFFILIATION="PSE">
γραπτώς. - (PL) " πολιτική συνοχής, για την οποία διατίθεται περίπου το 33% του προϋπολογισμού της ΕΕ, είναι ζωτικής σπουδαιότητας για όλες τις χώρες της ΕΕ. " Πολωνία ευχαρίστως θα συμμετάσχει σε κάθε ενέργεια που αποσκοπεί στην πλήρη οικονομική ένταξη της κοινωνίας στην Ευρώπη και στην ελαχιστοποίηση των ανισοτήτων σε μικροπεριφερειακό επίπεδο. Φρονώ ότι τα μέτρα που λαμβάνονται στο πλαίσιο της πολιτικής συνοχής έχουν θεμελιώδη σημασία για την προώθηση της βιώσιμης ανάπτυξης και την εξάλειψη της ανεργίας, της φτώχειας και του κοινωνικού αποκλεισμού, τα οποία αποτελούν σοβαρά κοινωνικά και οικονομικά προβλήματα στην Ευρώπη. " συνεργασία μεταξύ όλων των ευρωπαϊκών χωρών και η ανταλλαγή εμπειριών έχουν ιδιαίτερη σημασία εν προκειμένω.
<P>
Τα προβλήματα που επιβραδύνουν τη βιώσιμη ανάπτυξη της ΕΕ, όπως τα μειωμένα εισοδήματα, οι ανεπαρκείς υποδομές και η χαμηλή κοινωνική κινητικότητα, αφορούν κυρίως τις αγροτικές περιοχές. " κατάσταση επιδεινώνεται από την αυξανόμενη έξοδο ανθρώπων από την επαρχία και τον αυξανόμενο κοινωνικό αποκλεισμό σε αυτές τις περιοχές. Επιπλέον, μεταξύ των προβλημάτων που αντιμετωπίζει η ευρωπαϊκή πολιτική συνοχής στις αρχές του 21ου αιώνα, είναι ζητήματα εξωτερικού χαρακτήρα, όπως, παραδείγματος χάριν, οι αυξανόμενες διαφορές ως προς την ανάπτυξη μεταξύ της Ευρωπαϊκής Ένωσης και των "ΠΑ. Την περίοδο 1995-2005 ο ρυθμός αύξησης της παραγωγικότητας στην Ευρώπη ήταν πολύ χαμηλότερος από ό,τι στις "νωμένες Πολιτείες ή την Ιαπωνία. Αυτό έχει σημαντική επίδραση στη μείωση της ανταγωνιστικότητας της ευρωπαϊκής αγοράς.
<P>
Ευχαριστώ τον κ. Harangozó που επέστησε την προσοχή μας σε αυτά τα ζητήματα.
<SPEAKER ID="218" NAME="Lívia Járóka  " AFFILIATION="PPE-DE">
γραπτώς. - (HU) Χάριν της προώθησης της απασχόλησης, της μεγέθυνσης και της ανταγωνιστικότητας, η Ευρωπαϊκή Ένωση πρέπει να χρησιμοποιήσει το επιχειρηματικό και εργατικό δυναμικό που έχει στη διάθεσή της στον μέγιστο δυνατό βαθμό. Δεδομένου ότι οι περισσότεροι από τους 10 εκατ. περίπου Ρομά που ζουν στην Ευρώπη μαστίζονται από διαρθρωτική ή/και μόνιμη ανεργία ή μετέχουν στην γκρίζα ή μαύρη οικονομία, η ένταξη των πληθυσμών των Ρομά θα μπορούσε να επιδράσει αποφασιστικά στην επιτυχία της ατζέντας της Λισαβόνας και της πολιτικής συνοχής. Στην έκθεση σημειώνεται ότι η πολιτική συνοχής έχει βοηθήσει τις φτωχότερες περιφέρειες να γεφυρώσουν το χάσμα ως προς την οικονομική και κοινωνική τους ανάπτυξη. Απαιτούνται πολύ περισσότερα, όμως, και από ποσοτική και από ποιοτική άποψη. " Ευρωπαϊκή Επιτροπή και τα κράτη μέλη πρέπει να εργαστούν για την εξασφάλιση του συντονισμού και της συμπληρωματικότητας των διαθέσιμων οικονομικών πόρων. Τα οικονομικά μέσα της Ευρωπαϊκής Ένωσης, εν τω μεταξύ, και πρωτίστως το Ευρωπαϊκό Κοινωνικό Ταμείο και το Ευρωπαϊκό Ταμείο Περιφερειακής Ανάπτυξης, πρέπει να τεθούν σε εφαρμογή για την ενίσχυση μεγάλου αριθμού μεμονωμένων προγραμμάτων, από την παροχή μικροπιστώσεων σε επιχειρήσεις έως την επένδυση στην ανάπτυξη υποδομών. Για να εξασφαλίσει ότι αυτά τα προγράμματα είναι επιτυχή και ότι οι πόροι φτάνουν στον προορισμό τους, θα είναι ζωτικής σημασίας να εντοπιστούν και να αρθούν όλα τα γενικού και ειδικού χαρακτήρα εμπόδια. Οι περιφέρειες οι οποίες παρουσιάζουν υστέρηση και πασχίζουν να αντεπεξέλθουν σε σύνθετα προβλήματα αδυνατούν να συγκεντρώσουν τα αντίστοιχα αναγκαία κεφάλαια προκειμένου να λάβουν την κοινοτική βοήθεια την οποία νομίμως δικαιούνται. Στην περίπτωση των πληθυσμών των Ρομά, εν τω μεταξύ, τα μειονεκτήματα που αντιμετωπίζουν λόγω χαμηλού εκπαιδευτικού επιπέδου και ανεργίας για πολλές γενιές πολλαπλασιάζονται πολλές φορές.
<SPEAKER ID="995" NAME="Cătălin-Ioan Nechifor  " AFFILIATION="PSE">
γραπτώς. - (RO) Το Ευρωπαϊκό Κοινοβούλιο έθεσε προς συζήτηση το σχέδιο ψηφίσματος σχετικά με τον ρόλο της πολιτικής συνοχής στην ένταξη ευάλωτων κοινοτήτων και ομάδων, επιμένοντας στη διατήρηση, στις αγροτικές περιοχές, ορισμένων δραστηριοτήτων παραγωγής εισοδήματος, με ιδιαίτερη έμφαση στις εκμεταλλεύσεις οικογενειακού τύπου, αλλά και σε μικρές και μεσαίες γεωργικές εκμεταλλεύσεις.
<P>
" κοινή γεωργική πολιτική πρέπει να καταστεί πιο δίκαιη, έτσι ώστε η εγκατάσταση πληθυσμού σε αγροτικές περιοχές με γεωργικά κατά κύριο λόγο χαρακτηριστικά να είναι δυνατή στο πλαίσιο της διαγραφόμενης επισιτιστικής κρίσης.
<P>
Φρονώ ότι η έγκριση αυτού του ψηφίσματος θα προσφέρει στη Ρουμανία σημαντική στήριξη για την καταπολέμηση της φτώχειας στις αγροτικές περιοχές, όπου ζουν 10 εκατ. άτομα και όπου τα φαινόμενα κοινωνικού και εδαφικού αποκλεισμού θέτουν σε κίνδυνο την ίδια την ύπαρξη του κράτους της Ρουμανίας, καθώς και την ασφάλεια και προστασία των τροφίμων.
<P>
Εστιάζοντας στις μικρές εκμεταλλεύσεις, στις εκμεταλλεύσεις επιβίωσης, στην καλλιέργεια μικρών εκτάσεων γης από αγροτικές οικογένειες, η ρουμανική γεωργία θα αποκτήσει πραγματική προοπτική ανάπτυξης, αυξάνοντας έτσι τη συμβολή της στο ΑΕγχΠ.
<P>
Με την ευκαιρία αυτής της παρέμβασης, καλώ τη ρουμανική κυβέρνηση να λάβει όλα τα αναγκαία μέτρα ώστε να εγκριθεί αυτό το ψήφισμα, και να σωθεί οτιδήποτε μπορεί να σωθεί από τη γεωργία, όπου η ευρωπαϊκή ολοκλήρωση δεν έχει επιτύχει τίποτε ώς σήμερα.

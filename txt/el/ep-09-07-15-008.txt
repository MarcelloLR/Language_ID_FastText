<CHAPTER ID="008">
Ιράν (συζήτηση) 
<SPEAKER ID="122" NAME="Πρόεδρος">
" ημερήσια διάταξη προβλέπει τις δηλώσεις του Συμβουλίου και της Επιτροπής για το Ιράν.
<SPEAKER ID="123" NAME="Carl Bildt">
Προεδρεύων του Συμβουλίου. - Κύριε Πρόεδρε, είναι τιμή μου που μπορώ και στέκομαι εδώ για πρώτη φορά. Αναμένω ότι θα βρεθώ εδώ πολλές φορές τους ερχόμενους έξι μήνες για να θίξω διαφορετικά ζητήματα.
<P>
Το θέμα στην ατζέντα μας αυτή τη φορά είναι το Ιράν. Πριν μπω στην ουσία του θέματος, επιτρέψτε μου να εκφράσω τα θερμά μου συλλυπητήρια προς το Ιράν για το τραγικό ατύχημα που συνέβη νωρίτερα σήμερα. Λυπούμαστε ειλικρινά για την απώλεια ζωής και εκφράζουμε τη συμπαράστασή μας σε όλους που επλήγησαν από αυτή την τραγωδία.
<P>
Το θέμα του Ιράν βρίσκεται προφανώς πολύ ψηλά στην ατζέντα της σουηδικής Προεδρίας. Αυτό οφείλεται στην έκβαση των εκλογών και στα ερωτηματικά - για να το θέσω πολύ μαλακά - που εγέρθησαν μετά τις εκλογές, καθώς και τις πολιτικές εξελίξεις που είδαμε από τότε.
<P>
Νομίζω ότι γνωρίζετε όλοι το γεγονός ότι η ΕΕ τηρεί πολύ έντονη και βασισμένη σε αρχές στάση όταν πρόκειται για τα συγκεκριμένα γεγονότα. Έχουμε επαναλάβει ότι τα ερωτηματικά σχετικά με την διενέργεια των εκλογών είναι ζητήματα που πρέπει οι ιρανικές αρχές να διερευνήσουν και να διασαφηνίσουν πραγματικά. Υπήρξαμε επίσης πολύ σαφείς στην ανταπόκρισή μας σε όσα είδαμε να συμβαίνουν στους δρόμους της Τεχεράνης. Καταδικάσαμε τη λήψη σκληρών μέτρων, τη βία και τη χρήση βίας που είδαμε να εκδηλώνεται εναντίον ειρηνικών διαδηλώσεων· καταδικάζουμε τη λήψη σκληρών μέτρων κατά των δημοσιογράφων, των μέσων μαζικής ενημέρωσης, των μέσων επικοινωνίας και των διαδηλωτών. Όλα αυτά έρχονται σε αντίθεση όχι μόνο με τους κανόνες και τις αξίες που αντιπροσωπεύουμε αλλά και, προφανώς, με την επιθυμία που έχουν εκφράσει τόσοι πολλοί Ιρανοί για μια πιο ανοιχτή κοινωνία και μια κοινωνία που είναι περισσότερο προσανατολισμένη στις μεταρρυθμίσεις.
<P>
Με δεδομένα τα παραπάνω, συνεχίζουμε την βάσει αρχών πολιτική μας του να επιθυμούμε μια άλλη, καλύτερη, μια νέα σχέση με το έθνος του Ιράν. Είναι ένα πλούσιο έθνος που έχει να συμβάλει πολλά στην ανάπτυξη του κόσμου και στην ανάπτυξη της δίκης του περιοχής, και ελπίζουμε ότι κάποια στιγμή - όχι πολύ μακριά στο μέλλον - θα υπάρξει αυτή η δυνατότητα για μια πραγματικά νέα σχέση.
<P>
Πριν ολοκληρώσω, επιτρέψτε μου να αναφερθώ σε ένα άλλο θέμα που μας απασχολεί αρκετά, και αυτό είναι ότι οι ιρανικές αρχές έχουν θέσει υπό κράτηση μια σειρά προσωπικοτήτων που είναι μέλη προσωπικού ευρωπαϊκών αποστολών, καθώς και ορισμένους ευρωπαίους πολίτες. Βρισκόμαστε σε συνεχή επαφή με τις ιρανικές αρχές για αυτά τα θέματα. Θεωρούμε τις πιθανές κατηγορίες που θα τους απαγγελθούν αβάσιμες, και μπορώ να σας διαβεβαιώσω ότι θα συνεχίσουμε να συνεργαζόμαστε με τις ιρανικές αρχές με όλους τους τρόπους έως ότου επιλύσουμε τα θέματα αυτά κατά τρόπο ικανοποιητικό - ήτοι, έως ότου απελευθερωθούν τα συγκεκριμένα άτομα.
<SPEAKER ID="124" NAME="Catherine Ashton">
Μέλος της Επιτροπής. - Κύριε Πρόεδρε, είναι η πρώτη μου ευκαιρία να συγχαρώ όλους τους αξιότιμους ευρωβουλευτές για την εκλογή τους στο νέο Ευρωπαϊκό Κοινοβούλιο. Μπορώ να πω, εξ ονόματος της Επιτροπής, ότι προσβλέπουμε ιδιαίτερα σε μια εποικοδομητική συνεργασία μαζί σας, και, φυσικά, επί ορισμένων από τις πλέον πιεστικές διεθνείς προκλήσεις που αντιμετωπίζουμε, και το θέμα της σημερινής συζήτησης ανήκει οπωσδήποτε σε αυτές. " συνάδελφός μου Benita Ferrero-Waldner ταξιδεύει αυτή την εβδομάδα και, συνεπώς, προσφέρθηκα και είχα τη χαρά να μιλήσω εξ ονόματός της στο Ευρωπαϊκό Κοινοβούλιο σήμερα.
<P>
Το Ευρωπαϊκό Κοινοβούλιο διαδραματίζει σημαντικό ρόλο στη διατήρηση και ανάπτυξη των σχέσεων μεταξύ της ΕΕ και της Ισλαμικής Δημοκρατίας του Ιράν. Οι επισκέψεις ανταλλαγών μεταξύ της αντιπροσωπείας του Ιράν στο Κοινοβούλιο και μελών του κοινοβουλίου (Majlis) έχουν ήδη διαδραματίσει σημαντικό ρόλο στη βελτίωση της αμοιβαίας κατανόησης. Το Ευρωκοινοβούλιο έχει επίσης συμβάλει στη σύσταση αρκετών μέσων που χρησιμεύουν ως σημαντική βάση για την ανάπτυξη δραστηριοτήτων της ΕΕ στο Ιράν, και εμείς στην Επιτροπή ελπίζουμε να συνεχίσουμε να κάνουμε κατάλληλη χρήση αυτών των μέσων τα επόμενα χρόνια.
<P>
" σημερινή συζήτηση προγραμματίστηκε λόγω των πρόσφατων προεδρικών εκλογών στο Ιράν και των επακόλουθων γεγονότων. Ενώ, όπως έχει πει η Προεδρία, η εξέλιξη της πολιτικής και των πολιτικών του Ιράν είναι θέμα που αφορά κυρίως τους πολίτες του Ιράν, δεν υπάρχει αμφιβολία σχετικά με την ευρύτερη σημασία αυτών, και είναι σωστό που παρακολουθούμε στενά αυτές τις εξελίξεις.
<P>
" ΕΕ έχει πάρει πολύ σαφείς θέσεις σχετικά με την κατάσταση στο Ιράν μετά τις προεδρικές εκλογές και έχει παραμείνει ενωμένη στην στήριξη των εν λόγω θέσεων. Έχουμε εκφράσει τον πλήρη σεβασμό μας στην κυριαρχία του Ιράν, αλλά έχουμε τονίσει τη βαθιά ανησυχία μας σχετικά με τη βία μετά τις εκλογές, όπως θα πράτταμε σε περίπτωση απώλειας ανθρώπινων ζωών ή υπονόμευσης δικαιωμάτων σε οποιαδήποτε χώρα.
<P>
Οι ισχυρισμοί περί ευρωπαϊκής παρέμβασης στις ιρανικές εκλογές ή περί οποιασδήποτε εμπλοκής στις διαδηλώσεις που ακολούθησαν είναι αβάσιμες. Ωστόσο, η καταστολή ειρηνικών διαδηλώσεων, οι αυθαίρετες κρατήσεις και η αυστηρή λογοκρισία των μέσων ενημέρωσης συνιστούν παραβιάσεις των ανθρωπίνων δικαιωμάτων και δε μπορούν να θεωρηθούν ζητήματα που εμπίπτουν στις εσωτερικές υποθέσεις οποιασδήποτε χώρας. Παρά την τρέχουσα λεπτή κατάσταση στο Ιράν, η Επιτροπή πιστεύει έντονα στη διατήρηση διαλόγου. Αυτό συνέβαινε πριν από τις εκλογές, και αυτό πρέπει να συνεχιστεί και τώρα.
<P>
" ΕΕ και το Ιράν έχουν πολλά κοινά και πιεστικά συμφέροντα, συμπεριλαμβανομένης της καταπολέμησης της διακίνησης ναρκωτικών και της υποστήριξης των αφγανών προσφύγων. Αυτά απαιτούν τη συνεχή προσοχή και συνεργασία μας, και ελπίζουμε ότι το Ιράν θα συμμεριστεί αυτή την άποψή μας.
<P>
" Επιτροπή συνεχίζει να αναζητά τρόπους ανάπτυξης κοινοτικών μέσων σε εποικοδομητικές δραστηριότητες στο Ιράν. Μπορούμε να βελτιώσουμε την αμοιβαία κατανόηση συνεχίζοντας, για παράδειγμα, τη συνεργασία μας μέσω των ακαδημαϊκών ανταλλαγών Erasmus Mundus.
<P>
Είμαστε πεπεισμένοι ότι η ΕΕ πρέπει να διατηρήσει όλους τους διαθέσιμους διαύλους επικοινωνίας ανοιχτούς με το Ιράν. Θα πρέπει να καταβάλουμε προσπάθεια για τη διατήρηση των επαφών μας με το Ιράν σε όλα τα επίπεδα. Όταν αυτό καταστεί εφικτό και σώφρον, είμαστε έτοιμοι να συνεχίσουμε και να επεκτείνουμε τη συνεργασία στο μέλλον.
<P>
Οι τρέχουσες διαφορές μας με την κυβέρνηση του Ιράν είναι πολλές· ορισμένες εξ αυτών είναι σοβαρές. Καλούμε την κυβέρνηση του Ιράν να συνεργαστεί μαζί μας στην προσπάθεια για την εξεύρεση λύσεων στις διαφορές μας μέσω του διαλόγου. Μόνο μέσω της συζήτησης επί των προκλήσεων που μας βρίσκονται μεταξύ μας σε πνεύμα αμοιβαίου σεβασμού μπορούμε να ελπίζουμε ότι θα τις υπερβούμε. " Ευρώπη δεν έχει κλείσει ποτέ την πόρτα σε τέτοιου είδους συζητήσεις, και αυτή παραμένει ανοικτή και σήμερα.
<P>
Τέλος, εκφράζω και εγώ, μαζί με την Προεδρία, τα συλλυπητήριά μου προς τις οικογένειες των Ιρανών και των Αρμενίων που επλήγησαν από την τραγωδία της συντριβής του αεροπλάνου σήμερα.
<SPEAKER ID="125" NAME="Jacek Saryusz-Wolski">
εξ ονόματος της Ομάδας PPE. - Κύριε Πρόεδρε, θα ήθελα να αποδώσω τον τόνο της συζήτησης κατά την εξαιρετική συνεδρίαση της απερχόμενης Επιτροπής Εξωτερικών Υποθέσεων, που συσκέφτηκε την περασμένη Τετάρτη, διότι δεν υπήρχε χρόνος να συγκληθεί η νέα επιτροπή.
<P>
Όλοι γνωρίζουν τα γεγονότα πολύ καλά, οπότε δε θα σταθώ σε αυτά. " Ένωση έχει καθήκον να τονίζει την καθολικότητα των ανθρωπίνων δικαιωμάτων, να παρακολουθεί τις παραβιάσεις των ανθρωπίνων δικαιωμάτων στο Ιράν πολύ στενά και να επιπλήττει το Ιράν για τις ωμότητες και τη βία. Την τελευταία εβδομάδα συναντηθήκαμε, εμείς στην Επιτροπή Εξωτερικών Υποθέσεων και η Αντιπροσωπεία για τις σχέσεις με το Ιράν, με εκπροσώπους της κοινωνίας των πολιτών του Ιράν, και αυτές είναι πτυχές που μας φαίνονται εξαιρετικά σημαντικές.
<P>
Στηρίζουμε πλήρως τις δηλώσεις και τις θέσεις που έχει πάρει μέχρι τώρα η Προεδρία, το Συμβούλιο και η Επιτροπή, αλλά ζητούμε επίσης από το Συμβούλιο να διασφαλίσει ότι τα κράτη μέλη της ΕΕ και οι πρεσβευτές τους στην Τεχεράνη συμμορφώνονται πλήρως με τις κατευθυντήριες γραμμές της ΕΕ για τους υπερασπιστές των ανθρωπίνων δικαιωμάτων και για την πρόληψη των βασανιστηρίων. Θα πρέπει επίσης να μεταφέρουμε στην Επιτροπή την επιμονή μας στο να αναπτυχθούν όλα τα διαθέσιμα μέσα. Θα πρέπει να στηρίξουμε και να ενισχύσουμε τους οργανισμούς της κοινωνίας των πολιτών στο Ιράν, ιδίως μέσω του Ευρωπαϊκού Μέσου για τη Δημοκρατία και τα Ανθρώπινα Δικαιώματα, και να καταβάλουμε κάθε προσπάθεια για ανανέωση των επαφών με την κοινωνία των πολιτών του Ιράν σε μη αμφιλεγόμενους τομείς, όπως η καταπολέμηση της διακίνησης των ναρκωτικών, τα θέματα προσφύγων, οι ακαδημαϊκές ανταλλαγές, οι επισκέψεις στην Ευρώπη από δημοσιογράφους, για να αναφερθώ σε κάποια από αυτά. Αυτά θα μπορούσαν να συμβάλουν στη διεύρυνση των επαφών μεταξύ των ανθρώπων και να οδηγήσουν στη βελτίωση της ελευθερίας της έκφρασης στη χώρα. Πίεση για τα ανθρώπινα δικαιώματα, ναι, αλλά όχι απομόνωση! Διάλογος ακόμη και αν αυτός είναι πολύ δύσκολος.
<P>
Διερχόμαστε μια πολύ δύσκολη και γεμάτη ένταση περίοδο με το Ιράν. Το κρίσιμο ζήτημα για τα πυρηνικά εκκρεμεί, και θέτουμε το ερώτημα: ποια πορεία πρέπει να ακολουθήσουμε για να προχωρήσουμε μπροστά; Οι κυρώσεις είναι ένα πιθανό μέτρο που διερευνάται. Πιστεύουμε πραγματικά ότι η Ένωση πρέπει να βρει ένα τρόπο να ξεκινήσει εκ νέου το διάλογο με το Ιράν σε όλα αυτά τα θέματα. " ανάγκη εξεύρεσης τρόπων οικοδόμησης νέου κλίματος εμπιστοσύνης και δημιουργίας μιας ισχυρής διπλωματικής διαδικασίας ποτέ δεν ήταν μεγαλύτερη από σήμερα. Θα πρέπει να προσφέρουμε την πλήρη στήριξή μας στο Συμβούλιο και στην Επιτροπή στις προσπάθειες που καταβάλλουν. Εμείς, το Ευρωπαϊκό Κοινοβούλιο, πρέπει να συνεχίσουμε με τη σειρά μας τις προσπάθειές μας για την ενίσχυση της πτυχής της κοινοβουλευτικής διπλωματίας των σχέσεών μας με το Ιράν μέσω των ενισχυμένων δεσμών μας με το ιρανικό κοινοβούλιο.
<SPEAKER ID="126" NAME="Richard Howitt">
εξ ονόματος της Ομάδας S&D. - Κύριε Πρόεδρε, ό,τι και να αισθάνονται οι άνθρωποι για την έκβαση των ιρανικών εκλογών, δεν υπάρχει αμφιβολία ότι δεκάδες - εκατοντάδες - ανθρώπων έχουν τραυματιστεί, δεκάδες ανθρώπων έχουν σκοτωθεί στις διαμαρτυρίες που πραγματοποιήθηκαν μετά τις εκλογές σε αυτή τη χώρα, και χιλιάδες ανθρώπων φαίνεται ότι κρατούνται ως πολιτικοί κρατούμενοι. Ως εκ τούτου, ολόκληρη η παρούσα Αίθουσα δεν θα πρέπει να διστάζει καθόλου να καταδικάσει αυτές τις παραβιάσεις των ανθρωπίνων δικαιωμάτων, όπως θα πρέπει να καταδικάσει την παρεμπόδιση της ελεύθερης δημοσιογραφίας που λαμβάνει χώρα μετά τις εκλογές.
<P>
Θα πρέπει επίσης, όπως ανέφερε ο κ. Saryusz-Wolski όσον αφορά τη συνεδρίαση της Επιτροπής Εξωτερικών Υποθέσεων την περασμένη εβδομάδα, να αναγνωρίσουμε ότι ένας από τους καλύτερους τρόπους για να προσδιοριστεί εάν κάποιες εκλογές είναι ελεύθερες και αμερόληπτες, είναι η πρόσκληση παρατηρητών που θα παρακολουθούν τη διαδικασία, και η ΕΕ έχει καλό παρελθόν σε αυτό. Θα πρέπει να σημειώσουμε στην παρούσα Αίθουσα σήμερα ότι η εξ ονόματός μας Επιτροπή δεν πίστευε ότι μπορούσε να διεξαγάγει ανεξάρτητη, δίκαιη και αντικειμενική δουλειά και, συνεπώς, έχουμε βάσιμους λόγους να λέμε ότι δεν εμπιστευόμαστε τα αποτελέσματα των εκλογών.
<P>
" καρδιά μας είναι με τους Ιρανούς που έχουν τραυματιστεί, τελούν υπό κράτηση ή έχουν υποστεί παραβίαση των ανθρωπίνων δικαιωμάτων τους. Οι σκέψεις μας είναι κυρίως με αυτούς, αλλά ζητώ επίσης από αυτή την Αίθουσα να μην ξεχνά τον Ιρανό που ήταν υπάλληλος της Βρετανικής Πρεσβείας. Ο άνθρωπος αυτός τελεί υπό κράτηση και του έχουν απαγγελθεί κατηγορίες, κατά τρόπο εντελώς αδικαιολόγητο, για υποκίνηση των διαμαρτυριών. " καρδιά μας είναι επίσης με το γάλλο σπουδαστή που κρατείται από τις ιρανικές αρχές. Θα πρέπει να επαινέσουμε τους συναδέλφους μας στη σουηδική Προεδρία που στήριξαν αυτές τις χώρες και που έχουν διασφαλίσει τη συντονισμένη δράση της ΕΕ σχετικά με τα παραπάνω και τους ζητούμε να συνεχίσουν τη δράση αυτή.
<P>
Τέλος, αισθάνομαι ντροπή για το ότι σε αυτή τη συζήτηση θα μιλήσει για πρώτη φορά το Βρετανικό Εθνικό Κόμμα, με ένα ευρωβουλευτή που περιέγραψε την περασμένη Παρασκευή το Ισλάμ ως "ένα καρκίνο που πρέπει να αφαιρεθεί από την Ευρώπη με χημειοθεραπεία". Αυτή η δήλωση δεν αντιπροσωπεύει τη γνώμη του βρετανικού λαού· δεν είναι αυτή η στάση της Ευρώπης απέναντι στο Ισλάμ. Πρέπει να αντισταθούμε σε αυτή τη στάση, όπως αντιστεκόμαστε στην αδικία σε διεθνές επίπεδο.
<SPEAKER ID="127" NAME="Annemie Neyts-Uyttebroeck">
εξ ονόματος της Ομάδας ALDE. - (NL) Το Ιράν είναι μια μεγάλη χώρα με μεγάλο και κυρίως νεαρό πληθυσμό, μακρά και πλούσια σε γεγονότα ιστορία και εντυπωσιακό πολιτισμό. Εκτός αυτών, το Ιράν βρίσκεται σε μια από τις πιο ευαίσθητες περιοχές του πλανήτη. Για όλους αυτούς τους λόγους, αλλά κυρίως για λόγους συμπόνιας για τους συνανθρώπους μας, ας μην είμαστε αδιάφοροι σε αυτά που συμβαίνουν στο Ιράν. " Ομάδα της Συμμαχίας Φιλελευθέρων και Δημοκρατών για την Ευρώπη δεν είναι υπέρ της αλλαγής καθεστώτος δια της βίας. Πιστεύουμε, ωστόσο, ότι όλοι οι λαοί του κόσμου, συμπεριλαμβανομένου του ιρανικού λαού, πρέπει να δικαιούνται να επιλέγουν τους ηγέτες τους και να τους αντικαθιστούν όταν δεν ικανοποιούν το λαό.
<P>
Οι εκλογές με το τρέχον καθεστώς του Ιράν δεν πληρούν τα διεθνή πρότυπα των ελεύθερων και αμερόληπτων εκλογών, κατάσταση η οποία δεν άλλαξε στις πλέον πρόσφατες προεδρικές εκλογές. Εντούτοις, ακόμη και με τους αυστηρούς περιορισμούς που ισχύουν στο Ιράν, μεγάλα τμήματα του πληθυσμού αρνήθηκαν να αποδεχτούν τα επίσημα αποτελέσματα και κατέβηκαν στους δρόμους σε διαμαρτυρία. Ο ιρανικός λαός δεν πείστηκε από την εξαιρετικά περιορισμένη επανεξέταση των αποτελεσμάτων και, ως εκ τούτου, οι διαμαρτυρίες συνεχίστηκαν.
<P>
Οι διαμαρτυρίες κατεστάλησαν με ιδιαίτερα βίαιο τρόπο και οι διώξεις εξακολουθούν να πραγματοποιούνται. Αποδοκιμάζουμε έντονα αυτές τις διώξεις και καλούμε τις ιρανικές αρχές να τις σταματήσουν άμεσα και να απελευθερώσουν όλους όσοι έχουν συλληφθεί και κρατούνται. Άμεσο τέλος πρέπει επίσης να δοθεί και στις διώξεις των ξένων δημοσιογράφων, των εργαζομένων στις ΜΚΟ και στο ιρανικό προσωπικό των ξένων πρεσβειών στην Τεχεράνη.
<P>
Κυρίες και κύριοι, κύριε πρόεδρε, Προεδρεύοντα του Συμβουλίου, Επίτροπε, ένα καθεστώς που στρέφεται ενάντια στον ίδιο του το λαό και τη νεολαία χάνει κάθε νομιμότητα, όχι μόνο μέσα στην ίδια τη χώρα του, αλλά και διεθνώς. Ως εκ τούτου, είναι ιδιαίτερα τραγικό ότι αυτές οι δραματικές εξελίξεις λαμβάνουν χώρα σε μια χρονική στιγμή κατά την οποία ο πρόεδρος των "ΠΑ έχει εκφράσει την προθυμία του να ξεκινήσει διάλογο με το Ιράν. Το Ιράν κινδυνεύει να χάσει μια ιστορική ευκαιρία να κατακτήσει τη θέση στην παγκόσμια σκηνή που αξίζουν η ιστορία και ο πολιτισμός του.
<SPEAKER ID="128" NAME="Daniel Cohn-Bendit" LANGUAGE="FR">
Επίτροπε, Προεδρεύοντα του Συμβουλίου, Πρόεδρε της Επιτροπής, κυρίες και κύριοι, όταν ένας λαός θέλει να ελευθερωθεί, προκαλεί το θαυμασμό και την αλληλεγγύη μας. Αυτή είναι η περίπτωση του ιρανικού λαού. Είναι αλήθεια ότι οι συγκεκριμένες εκλογές έληξαν στην πραγματικότητα πριν καν ξεκινήσουν, αλλά, ακόμη και σε αυτού του είδους τις εκλογές, είδαμε ότι ο λαός του Ιράν μπόρεσε να βρει την αχίλλειο πτέρνα, ώστε να εκφράσει την επιθυμία του για ελευθερία και δημοκρατία.
<P>
Είναι αλήθεια ότι είναι προς το συμφέρον μας να συνεχιστεί ο διάλογος με την ιρανική - τρομοκρατική - εξουσία· κανείς δεν το αμφισβητεί αυτό. Ταυτόχρονα, ωστόσο, δεν μπορούμε απλώς να κάνουμε σαν να μη συμβαίνει τίποτε. Αυτό που συνέβη στην Τεχεράνη είναι απολύτως φρικτό. Τα βασανιστήρια αποτελούν καθημερινή πραγματικότητα στις ιρανικές φυλακές, και όχι μόνο για τους υπηκόους του "νωμένου Βασιλείου. Σε αυτές τις φυλακές βασανίζονται καθημερινά και ιρανοί άνδρες και γυναίκες.
<P>
Ως εκ τούτου, η Ευρώπη πρέπει να υψώσει τη φωνή της. Γνωρίζω ότι είναι δύσκολη η επίτευξη ισορροπίας μεταξύ των συμφερόντων και της προστασίας των Ιρανών και των δικών μας συμφερόντων, τα οποία δεν είναι πάντοτε ταυτόσημα. Ωστόσο, ακόμη και αν τα πράγματα είναι περίπλοκα, είναι σημαντικό να τονίζουμε την αλληλεγγύη μας προς τον ιρανικό λαό κάθε μέρα. Καλώ την Επιτροπή και το Συμβούλιο να αναλύσουν το ρόλο της Nokia και της Siemens καθώς και την ευθύνη των ευρωπαϊκών όπλων στην καταστολή του ιρανικού λαού. Είναι, στο κάτω-κάτω, αδιανόητο μεγάλες ευρωπαϊκές εταιρείες να έχουν δώσει στην ιρανική κυβέρνηση τη δυνατότητα να καταστείλει την ελευθερία και την επιθυμία για ελευθερία του ιρανικού λαού.
<P>
(Χειροκροτήματα)
<SPEAKER ID="129" NAME="Struan Stevenson">
εξ ονόματος της Ομάδας ECR. - Κύριε Πρόεδρε, ενώ καθόμαστε εδώ και συζητούμε την πρόσφατη εξέγερση στο Ιράν, συνειδητοποιούμε ότι πάνω από 50 εκ των ηγετών των σπουδαστών, των διαδηλωτών που συνελήφθησαν, απαγχονίστηκαν από τις ιρανικές αρχές, ότι πάνω από 200 άνθρωποι σκοτώθηκαν στους δρόμους, συμπεριλαμβανομένης της Neda, η οποία έχει γίνει διεθνές και πολύ ισχυρό σύμβολο της βαρβαρότητας αυτού του φασιστικού καθεστώτος κατά του λαού του Ιράν; Και, ενώ συνεχίζουμε να απολαμβάνουμε τη θέση μας του μεγαλύτερου εμπορικού εταίρου της ιρανικής κυβέρνησης, πιστεύουμε σοβαρά ότι τα χρήματα είναι σημαντικότερα από τις ζωές των ανθρώπων;
<P>
Γιατί δεν είμαστε έτοιμοι να επιβάλουμε αυστηρότερες κυρώσεις; Γιατί δεν καταργούμε, ως Ευρωκοινοβούλιο, την Αντιπροσωπεία για τις σχέσεις με το Ιράν, η οποία ούτως ή άλλως τα τελευταία πέντε χρόνια δεν είναι τίποτα περισσότερο από φερέφωνο της ιρανικής πρεσβείας στις Βρυξέλλες και η οποία έχει ντροπιάσει τα ευρωπαϊκά θεσμικά όργανα; Ας την καταργήσουμε και ας σκληρύνουμε το διάλογο με τις ιρανικές αρχές. Είναι η μόνη γλώσσα που καταλαβαίνουν.
<SPEAKER ID="130" NAME="Helmut Scholz">
εξ ονόματος της Ομάδας GUE/NGL. - (DE) Κύριε Πρόεδρε, Επίτροπε, Υπουργέ, κυρίες και κύριοι, η Ομάδα της Ευρωπαϊκής Ενωτικής Αριστεράς/Πράσινης Αριστεράς των Βορείων Χωρών ανησυχεί βαθιά για τη συνεχιζόμενη βία στο Ιράν. Καταδικάζουμε και εμείς με τον εντονότερο δυνατό τρόπο τη βάρβαρη μεταχείριση των διαδηλωτών. Ανησυχούμε εξαιρετικά για την τύχη πολλών ανθρώπων που κρατούνται και κάνουμε έκκληση για την άμεση απελευθέρωσή τους, ενώ πιστεύουμε ότι το ίδιο πρέπει να πράξει και το σύνολο του Ευρωπαϊκού Κοινοβουλίου.
<P>
Επικρίνουμε επίσης τα σχόλια στα μέσα ενημέρωσης και τους κυβερνητικούς κύκλους σε άλλα κράτη που εκμεταλλεύονται τις νόμιμες διαμαρτυρίες των Ιρανών πολιτών. Ούτε ακόμη και αυτές οι πλέον πρόσφατες εξελίξεις στο Ιράν δικαιολογούν σχέδια για ανάληψη στρατιωτικής δράσης κατά των ιρανικών πυρηνικών εγκαταστάσεων. " ομάδα μου απορρίπτει τέτοιου είδους στρατηγικές. Ως εκ τούτου, χαιρετίζουμε τη σαφή δήλωση του προέδρου Obama, ο οποίος έχει αρνηθεί να δώσει στο Ισραήλ το πράσινο φως για νέα επίθεση κατά του Ιράν. Ο πρόεδρος των "ΠΑ πιστεύει επίσης στη διπλωματία. Το Ιράν είναι ένα κυρίαρχο κράτος. Μόνο ο λαός του έχει το δικαίωμα να αποφασίσει για αλλαγές στην κοινωνία του. " κυβέρνηση ενός κυρίαρχου κράτους πρέπει να αποδεχτεί ανοικτά την επιθυμία για αλλαγή και να προχωρήσει σε πολιτική λύση.
<SPEAKER ID="131" NAME="Fiorello Provera" LANGUAGE="IT">
Κύριε Πρόεδρε, συγχαρητήρια για την εκλογή σας. " καταπίεση των πολιτών που αμφισβητούν τα εκλογικά αποτελέσματα, η λογοκρισία των μέσων μαζικής ενημέρωσης και η δίωξη της αντιπολίτευσης επιβεβαιώνουν την απουσία δημοκρατίας στο Ιράν. Συναντούμε παρόμοιες καταστάσεις και σε άλλες χώρες, όπως στην Κίνα, αλλά οι λόγοι ανησυχίας στην περίπτωση του Ιράν είναι μεγαλύτεροι.
<P>
Πρώτον, λόγω των ηγεμονικών του φιλοδοξιών, που εκδηλώνονται με τις παρεμβάσεις του στις γειτονικές χώρες, όπως στην περιοχή της Basra του Ιράκ, και της στήριξης που παρέχει στη Χεζμπολάχ στο Λίβανο. Δεύτερον, λόγω της ισχυρής επιρροής που ασκεί ο θρησκευτικός εξτρεμισμός στην πολιτική εξουσία της Ισλαμικής Δημοκρατίας. Πριν από μερικές ώρες ένας τραγουδιστής - ένας ιρανός τραγουδιστής - καταδικάστηκε σε πέντε χρόνια κάθειρξη για δυσφήμηση της θρησκείας, ενώ 12 Σουνίτες καταδικάστηκαν σε θάνατο.
<P>
Ο Πρόεδρος Αχμαντινετζάντ έχει δηλώσει πολλές φορές ότι ο βασικός στόχος της πολιτικής του είναι η καταστροφή του κράτους του Ισραήλ. Επιπλέον ανησυχητική είναι και η επιθυμία του Ιράν να αναπτύξει πυρηνικό πρόγραμμα που δεν υπόκειται στους διεθνείς ελέγχους.
<P>
Ενόψει του γεγονότος ότι το Ιράν είναι μια από τις χώρες με τη μεγαλύτερη παραγωγή πετρελαίου και φυσικού αερίου, ο πραγματικός στόχος του φαίνεται ότι είναι η ανάπτυξη πυρηνικών όπλων με τον προφανή σκοπό να μπορεί να εκβιάζει τις χώρες της περιοχής και ολόκληρη τη διεθνή κοινότητα. Ως εκ τούτου, απαιτούνται εντατικές προσπάθειες από το σύνολο της ευρωπαϊκής πολιτικής κοινότητας ώστε να επιτευχθεί η κατάλληλη ισορροπία μεταξύ της στάσης αντίθεσης με το καθεστώς των Αγιατολάχ και της στήριξης του μετριοπαθούς και μεταρρυθμιστικού ιρανικού στοιχείου που υπάρχει και είναι ενεργό.
<P>
Από αυτή την άποψη, οι χρηματοδοτικοί πόροι για το Ευρωπαϊκό Μέσο για τη Δημοκρατία και τα Ανθρώπινα Δικαιώματα θα μπορούσαν να χρησιμοποιηθούν για τη στήριξη όλων των θυμάτων της υφιστάμενης καταπίεσης. Καμία πολιτική παρέμβαση δε μπορεί να είναι αποτελεσματική, ωστόσο, αν όλες οι χώρες της Ευρώπης δεν ενωθούν και δεν δράσουν ως μία χώρα.
<SPEAKER ID="132" NAME="Krisztina Morvai" AFFILIATION="NI">
Κύριε Πρόεδρε, ως δικηγόρος για τα ανθρώπινα δικαιώματα με 20 χρόνια διεθνή εμπειρία, επιτρέψτε μου να ζητήσω από το Ευρωπαϊκό Κοινοβούλιο, προκειμένου να διατηρεί τη νομιμοποίηση και την αξιοπιστία του, να εξετάσει προσεκτικά την κατάσταση των ανθρωπίνων δικαιωμάτων στον τρίτο κόσμο και σε άλλες χώρες που δεν ανήκουν στην ΕΕ, αλλά επίσης, θα παρακαλούσα, να εξετάσει προσεκτικότερα την κατάσταση της δημοκρατίας, το κράτος δικαίου και τα ανθρώπινα δικαιώματα εντός της ΕΕ, ιδιαίτερα στη δική μου χώρα, την Ουγγαρία. Επιτρέψτε μου να μοιραστώ μαζί σας κάποια γεγονότα.
<P>
Στις 23 Οκτωβρίου 2006, πραγματοποιήθηκε μεγάλη διαδήλωση με τη συμμετοχή 100.000 ανθρώπων εις μνήμη της επανάστασης του 1956. Τη διαδήλωση διοργάνωσε το μεγαλύτερο κόμμα της αντιπολίτευσης, το Fidesz, το οποίο αντιπροσωπεύεται ικανοποιητικά εδώ στο EPP, και το οποίο βασικά κέρδισε τις φετινές εκλογές στην Ουγγαρία. Στη διαδήλωση συμμετείχε ένα πλήθος οικογενειών της μεσαίας τάξης, ηλικιωμένοι, παιδιά, και η βάρβαρη ουγγρική αστυνομία επιτέθηκε σε αυτό το πλήθος με δακρυγόνα, με σφαίρες καουτσούκ, με έφιππους αστυνομικούς, προκαλώντας τον σοβαρό τραυματισμό αρκετών εκατοντάδων ανθρώπων. Στην ίδια διαδήλωση αρκετές εκατοντάδες ανθρώπων συνελήφθησαν παρανόμως και βασανίστηκαν στη φυλακή.
<P>
Από εκείνη την ημερομηνία, στη διάρκεια των τελευταίων τριών ετών και μέχρι πολύ πρόσφατα, όταν 216 ειρηνικοί διαδηλωτές συνελήφθησαν παράνομα και υπέστησαν τις βαρβαρότητες της αστυνομίας, σε κάθε περίσταση αντικυβερνητικής διαδήλωσης, όχι στο Ιράν, όχι στην Κίνα, όχι στην Ονδούρα, αλλά σε μια χώρα της ΕΕ, την Ουγγαρία, συμβαίνουν τα ίδια πράγματα: μαζική βαρβαρότητα της αστυνομίας, παράνομες κρατήσεις.
<P>
Θα ήθελα να σας παρακαλέσω να ενώσετε τις δυνάμεις σας μαζί μου και, ανεξαρτήτως πολιτικής παράταξης, να βοηθήσετε να ανακαλύψουμε τι συνέβη, να ανακαλύψουμε τους υπεύθυνους, να προσπαθήσουμε να αποδώσουμε δικαιοσύνη στα θύματα και θα παρακαλούσα, ως ΕΕ, να προσπαθήσουμε να θέσουμε ένα τέρμα σε αυτές τις μαζικές παραβιάσεις των ανθρωπίνων δικαιωμάτων εντός της ΕΕ, για να έχουμε την αξιοπιστία και τη νομιμοποίηση να εξετάζουμε αναλυτικά την κατάσταση των ανθρωπίνων δικαιωμάτων στο Ιράν ή σε οποιαδήποτε χώρα εκτός της Ένωσης.
<SPEAKER ID="133" NAME="Francisco José Millán Mon" AFFILIATION="PPE">
(ES) Κύριε Πρόεδρε, κυρίες και κύριοι. Βρίσκομαι εδώ για να μιλήσω για το Ιράν, και θα ήθελα να εκφράσω κι εγώ τα συλλυπητήριά μου για τα θύματα του αεροπορικού δυστυχήματος που συνέβη σήμερα το πρωί.
<P>
Κυρίες και κύριοι, σύμφωναμε πολλές από τις ιδέες που έχουν ήδη εκφραστεί όσον αφορά την κατάσταση στο Ιράν μετά τις εκλογές. Οι εκλογές δεν ήταν ούτε ελεύθερες ούτε αμερόληπτες, και επέτρεψαν στον Πρόεδρο Αχμαντινετζάντ και στους πλέον ριζοσπαστικού τομείς του καθεστώτος να παραμείνουν στην εξουσία, κατά πιέζοντας βίαια τους διαδηλωτές, εμποδίζοντας τους δημοσιογράφους να κάνουν τη δουλειά τους και επιδιώκοντας να αποδώσουν σε μια υποτιθέμενη εξωτερική συνωμοσία την ευθύνη για τις εσωτερικές αναταραχές, χρησιμοποιώντας την παραπληροφόρηση για την συγκάλυψη της αλήθειας.
<P>
Αυτό που είναι βέβαιο είναι ότι το ιρανικό καθεστώς έχει υποστεί σοβαρή φθορά, τόσο εσωτερικά όσο και στο εξωτερικό. Επίσης, η ολιγαρχία που απολάμβανε την εξουσία τις τελευταίες δεκαετίες είναι πλέον διαιρεμένη, γεγονός που θα επηρεάσει τη σταθερότητα του καθεστώτος. Ταυτόχρονα, η δυσαρέσκεια μεταξύ των ανθρώπων θα συνεχίσει να αυξάνεται, ιδίως εάν οι τιμές του πετρελαίου δεν αυξηθούν ξανά και, συνεπώς, δεν βελτιωθεί η οικονομική κατάσταση.
<P>
" ΕΕ πρέπει να διατηρήσει ενιαίο μέτωπο και να συνεχίσει να καταδικάζει τις καταχρήσεις που συμβαίνουν στο Ιράν. Θα πρέπει να ζητήσει μεγαλύτερο σεβασμό των ανθρωπίνων δικαιωμάτων, ενώ πρέπει να διερευνήσουμε τον τρόπο με τον οποίο μπορούμε να βοηθήσουμε την κοινωνία των πολιτών, ιδίως όσους τομείς επιθυμούν το δημοκρατικό πλουραλισμό και το σεβασμό των ανθρωπίνων δικαιωμάτων στη χώρα τους. Δεν πρέπει να απογοητεύσουμε αυτούς τους τομείς που είναι στραμμένοι προς τη Δύση, συμπεριλαμβανομένης της ΕΕ.
<P>
Ωστόσο, όσον αφορά το Ιράν, δεν πρέπει να ξεχνούμε την απειλή που συνιστά το πυρηνικό πρόγραμμά του, διότι έχει αποσταθεροποιητική επίδραση στην περιοχή καθώς και όσον αφορά την πολιτική μη διάδοσης των πυρηνικών όπλων γενικά. Είναι ουσιαστικό η ΕΕ και οι "ΠΑ να συνεχίσουν να συνεργάζονται σε αυτό το θέμα, και είμαι σίγουρος ότι αυτό θα αποτελέσει προτεραιότητα για τη σουηδική Προεδρία.
<P>
Πρέπει να επιδιώξουμε την πλήρη συμμετοχή της Ρωσίας και της Κίνας, που είναι μόνιμα μέλη του Συμβουλίου Ασφαλείας. " στήριξή τους είναι ουσιαστικής σημασίας προκειμένου να επιτύχουμε μια λύση μέσω διαπραγματεύσεων για αυτή τη σοβαρή απειλή, για την οποία απαιτείται η ενότητα και η σταθερότητα της διεθνούς κοινότητας. Ως εκ τούτου, χαιρετίζω το ψήφισμα που εγκρίθηκε σχετικά με αυτό το θέμα την περασμένη εβδομάδα από το G8.
<P>
Κυρίες και κύριοι, τα γεγονότα των τελευταίων λίγων εβδομάδων έχουν καταδείξει σαφώς τον εξτρεμισμό και το ριζοσπαστικό χαρακτήρα των υφιστάμενων Ιρανών ηγετών· είναι σαφές ότι η διεθνής κοινότητα δεν μπορεί να τους επιτρέψει να αποκτήσουν πυρηνικά όπλα.
<SPEAKER ID="134" NAME="María Paloma Muñiz de Urquiza" AFFILIATION="S&amp;D">
(ES) Κύριε Πρόεδρε, Προεδρεύοντα του Συμβουλίου, Πρόεδρε της Επιτροπής, επρόκειτο να ξεκινήσω την πρώτη μου ομιλία σε αυτήν την Ολομέλεια χαιρετίζοντας το γεγονός ότι η συζήτηση για την κατάσταση στο Ιράν δεν προέκυψε λόγω της έντονης παρουσίας του Ιράν στα μέσα μαζικής ενημέρωσης, την οποία διαδέχθηκαν με τη σειρά η Κίνα, η Ονδούρα, το G20, κτλ.
<P>
Δυστυχώς, οι πρόσφατες εκτελέσεις σουνιτών μαχητών στο Ιράν έφεραν ξανά τη χώρα και τις παραβιάσεις των ανθρωπίνων δικαιωμάτων που συμβαίνουν σε αυτή στο προσκήνιο των εφημερίδων. Ωστόσο, δεν πιστεύω ότι θα πρέπει να είναι οι ειδήσεις που διαμορφώνουν το περιεχόμενο της ατζέντας του Ευρωκοινοβουλίου όσον αφορά την εξωτερική πολιτική, αλλά μάλλον η αίσθηση ευθύνης του ίδιου του Ευρωκοινοβουλίου, καθώς και η μετά από σκέψη συνεκτική ανταπόκριση, σε ευθυγράμμιση με τον αυξανόμενο ρόλο του στην εξωτερική πολιτική της ΕΕ, ιδίως στον τομέα των ανθρωπίνων δικαιωμάτων.
<P>
Αυτός ο ρόλος, κ. Πρόεδρε, περιλαμβάνει την παρακολούθηση της συνεπούς χρήσης όλων των μέσων που διαθέτει η ΕΕ σε αυτόν τον τομέα και, στην περίπτωση του Ιράν, δεν θα πρέπει να διαχωρίζουμε πλήρως το διάλογο για τα πυρηνικά όπλα από την πλήρη απουσία πολιτικού διαλόγου για τα ανθρώπινα δικαιώματα.
<P>
Ο δομημένος διάλογος για τα ανθρώπινα δικαιώματα έχει ανασταλεί από το 2004. Δεν διαθέτουμε μια συμφωνία συνεργασίας και εμπορίου στην οποία να συνδέσουμε μια ρήτρα περί δημοκρατίας, δεν έχουμε καταφέρει να στείλουμε μια αποστολή παρατηρητών των εκλογών, και τα κονδύλια του Μέσου για τη Δημοκρατία και τα Ανθρώπινα Δικαιώματα είναι ελάχιστα.
<P>
Τόσο στο Ευρωκοινοβούλιο όσο και στο σύνολο της ΕΕ πρέπει να είμαστε πιο αποτελεσματικοί στη χρήση των μέσων που έχουμε στη διάθεσή μας και με τα οποία έχουμε εξοπλιστεί. Κάποιοι εδώ στο Ευρωκοινοβούλιο και στην ιρανική αντιπολίτευση έχουν κάνει έκκληση για πλήρη διακοπή των σχέσεων με το ιρανικό καθεστώς και για μη αναγνώριση της νέας κυβέρνησης.
<P>
Καταδικάζουμε έντονα την πολιτική καταπίεση και την κατάπνιξη της ελευθερίας της έκφρασης στο Ιράν, αλλά δεν πιστεύουμε ότι θα πρέπει να σταματήσουμε να είμαστε μια δύναμη που υπερασπίζεται και προστατεύει τα ανθρώπινα δικαιώματα, τη δημοκρατία και καταπολεμά τη φτώχια στον κόσμο. Για να το κάνουμε αυτό, κύριε Πρόεδρε, χρειαζόμαστε το διάλογο, τις διαπραγματεύσεις και τη διπλωματία, και πρέπει να επιδιώξουμε την εξεύρεση κοινών συμφερόντων καθώς και την οικοδόμηση μιας συμμαχίας των πολιτισμών. Καλώ την Προεδρία του Συμβουλίου να το πράξει.
<SPEAKER ID="135" NAME="Anna Rosbach" AFFILIATION="EFD">
(DA) Κύριε Πρόεδρε, κυρίες και κύριοι, το Ευρωπαϊκό Κοινοβούλιο έχει συζητήσει τις παραβιάσεις των ανθρωπίνων δικαιωμάτων από το Ιράν σε πολλές περιπτώσεις και, στην πραγματικότητα αυτό κάνουμε και σήμερα. Δεν πρόκειται να αλλάξουμε την απαίσια συμπεριφορά των δικτατόρων μόνο με τα λόγια. Έχει έρθει ο καιρός για συγκεκριμένη δράση. " βάρβαρη σφαγή ενός λαού που διψά για ελευθερία και που κατέβηκε με θάρρος στους δρόμους πρέπει να μας οδηγήσει να λάβουμε μέρος της ευθύνης για την εξάλειψη αυτού του εγκληματικού καθεστώτος. Αυτό το καθεστώς δεν έχει θέση στον 21ο αιώνα. Οι ευρωπαϊκές κυβερνήσεις πρέπει να καταγγείλουν το ιρανικό καθεστώς στο Συμβούλιο Ασφαλείας του Ο"Ε και να ζητήσουν την προσαγωγή των δραστών, κυρίως του Ali Khamenei και του Μαχούντ Αχμαντινετζάντ ενώπιον διεθνούς δικαστηρίου.
<P>
Ο ιρανικός λαός επιθυμεί ελευθερία και πρέπει να στηρίξουμε την έκκληση για ελεύθερες εκλογές υπό την εποπτεία του Ο"Ε. Το Ευρωκοινοβούλιο δεν μπορεί να διατηρεί την Αντιπροσωπεία του Ιράν, η οποία, κατά την τελευταία συνεδρίαση της, μετατράπηκε σε εργαλείο από το δικτατορικό καθεστώς για την άσκηση επιρροής στο κοινοβούλιό μας. Πρέπει να δείξουμε ότι δεν συνεργαζόμαστε με δικτατορίες.
<SPEAKER ID="136" NAME="Nick Griffin" AFFILIATION="NI">
Κύριε Πρόεδρε, την περασμένη χρονιά υπήρξα παρατηρητής στην εκδήλωση μνήμης για την επανάσταση του 1956 στη Βουδαπέστη. Μπορώ να επιβεβαιώσω ότι η Δρ. Morvai έχει δίκιο όταν ασκεί κριτική σε όσους δυσανασχετούν με το Ιράν, ενώ αγνοούν τις παραβιάσεις των ανθρωπίνων δικαιωμάτων εδώ στην Ευρώπη.
<P>
Ελπίζω ότι κανένα μέλος της Ομάδας ECR δεν θα είναι αρκετά υποκριτής ώστε να καταδικάσει το Ιράν για τη χρήση βίας στις εκλογές, όταν ο David Cameron είναι μεταξύ των χορηγών της "Unite Against Fascism", μιας οργάνωσης εγκληματιών της άκρας αριστεράς που χρησιμοποιεί τακτικά τον εκφοβισμό και τη βία εναντίον εθνικιστών αντιφρονούντων στη Βρετανία. Το ίδιο ισχύει και για πέντε υφιστάμενους βουλευτές του εργατικού κόμματος, των φιλελεύθερων δημοκρατών και των Tory, που έχουν κηλιδώσει την τιμή τους έχοντας υποστηρίξει τη χρήση των χρημάτων των βρετανών φορολογουμένων για να χρηματοδοτούν τη δική τους πολιτοφυλακή, η οποία διαλύει συνεδριάσεις της αντιπολίτευσης και επιτίθεται στους αντιπάλους τους με τούβλα, βελάκια και σφυριά.
<P>
Αυτό, ωστόσο, που κυρίως θέλω να πω είναι: όσο καλοπροαίρετη, ακόμη και δικαιολογημένη, και να είναι η κριτική που ασκείται στο Ιράν εδώ, θα γίνει αντικείμενο εκμετάλλευσης από τα ισχυρά συμφέροντα που προσδοκούν όφελος από μια στρατιωτική επίθεση στη συγκεκριμένη χώρα. Νεοσυντηρητικοί, εταιρείες πετρελαίου, κατασκευαστικές εταιρείες και οι μουλάδες Wahabi της Σαουδικής Αραβίας επιθυμούν όλοι τους την καταστροφή του κυρίαρχου κράτους του Ιράν μέσω ενός επιθετικού πολέμου. Ούτε καν οι ευρωπαίοι φιλελεύθεροι δεν είναι τόσο αφελείς ώστε να πιστέψουν τα ψέμματα περί όπλων μαζικής καταστροφής ξανά, οπότε ως νέα casus belli επιστρατεύονται τα ανθρώπινα δικαιώματα.
<P>
Μην προσθέτετε τη φωνή του Ευρωκοινοβουλίου στον χορό των πολεμοκάπηλων για μια τρίτη παράνομη και αντιπαραγωγική επίθεση της Δύσης στον μουσουλμανικό κόσμο. Ή, αν πρέπει να το κάνετε, μην αφήνετε τον πόλεμο - στη δικαιολόγηση και εξαπόλυση του οποίου θα συμβάλει η υποκριτική ρητορική - στη συνήθη γενναία βρετανική βορά των κανονιών: 18χρονα παιδιά από το Mersey και το Thames και το Tyne. Αντίθετα, στείλετε τους δικούς σας γιους ώστε να επιστρέψουν σε κουτιά ή χωρίς τα πόδια τους, τα χέρια τους και την ψυχική υγεία τους - ή αφήστε μας ήσυχους.
<SPEAKER ID="137" NAME="Filip Kaczmarek" AFFILIATION="PPE">
(PL) Κύριε Πρόεδρε, ο θάνατος αθώων ανθρώπων είναι τραγικό γεγονός. Εάν, ωστόσο, οι άνθρωποι αυτοί πεθάνουν υπερασπιζόμενοι αξίες όπως η ελευθερία ή η αλήθεια, μπορούμε να πούμε ότι το μαρτύριό τους δεν είναι μάταιο - όπως συμβαίνει και με τα πρόσφατα θύματα στο Ιράν. " κατάσταση είναι ιδιαίτερα άσχημη, όταν ένα καθεστώς πυροβολεί κατά διαδηλωτών, φυλακίζει τους αντιφρονούντες, τους βασανίζει και τους σκοτώνει. " μοναδική πηγή ελπίδας και αισιοδοξίας είναι ότι αυτά τα γεγονότα μπορούν να καταστήσουν γνωστή στους πολιτικούς και στην κοινή γνώμη σε όλο τον κόσμο τον πραγματικό χαρακτήρα του ιρανικού καθεστώτος, το οποίο είναι ικανό για πράξεις που απέχουν πολύ από τα ελάχιστα πρότυπα του σύγχρονου κόσμου. Αυτό το καθεστώς έχει αιματοβαμμένα χέρια. Πρέπει να το θυμόμαστε αυτό, και θα πρέπει να εργαστούμε προς την κατεύθυνση της αλλαγής μιας κατάστασης πραγμάτων που δε μπορεί να γίνει αποδεκτή. Σε καταστάσεις όπως αυτή, επανέρχεται πάντα το ίδιο ερώτημα: τι μπορούμε να κάνουμε; Λοιπόν, μπορούμε να στηρίξουμε τα αιτήματα και τις προτάσεις που έχουν ήδη εκφραστεί.
<P>
Πρώτον, οι ιρανικές αρχές πρέπει να σταματήσουν να χρησιμοποιούν βία εναντίον όσων έχουν διαφορετική γνώμη από το καθεστώς. Στην περίπτωση χωρών όπως το Ιράν, η τήρηση των βασικών ανθρωπίνων δικαιωμάτων πρέπει να παρακολουθείται και να διασφαλίζεται από τη διεθνή κοινότητα.
<P>
Δεύτερον, στο Ιράν πρέπει να διεξαχθούν ελεύθερες και αμερόληπτες εκλογές, στις οποίες θα πρέπει να επιτραπεί η συμμετοχή όλων των υποψηφίων, και όχι απλώς όσων έχουν αποκτήσει άδεια συμμετοχής. Συμπτωματικά, αυτοί που λαμβάνουν αυτές τις αποφάσεις σχετικά με το δικαίωμα συμμετοχής στις εκλογές δεν έχουν εκλεγεί οι ίδιοι με δημοκρατικό τρόπο. " αμεροληψία των εκλογών πρέπει να επαληθεύεται από ανεξάρτητους εξωτερικούς παρατηρητές - διαφορετικά οι εκλογές δεν έχουν νόημα.
<P>
Τρίτον, πρέπει να κάνουμε τα πάντα για να διασφαλίσουμε ότι οι λύσεις για το Ιράν θα είναι ειρηνικές και πολιτικές, και αυτό σημαίνει ότι θα πρέπει να υποστηρίζουμε τους Ιρανούς που επιθυμούν ριζικές αλλαγές στη χώρα τους, αλλαγές που θα σημαίνουν ότι το Ιράν θα κυβερνηθεί από αυτούς που θα κερδίσουν αμερόληπτες εκλογές, και ότι το ίδιο το Ιράν θα σταματήσει να αποτελεί απειλή για την παγκόσμια ασφάλεια.
<P>
Ο ηγέτης της ιρανικής αντιπολίτευσης που βρίσκεται στην εξορία, ο κ. Rajavi, έχει πει ότι αυτό που συνέβη στο Ιράν είναι η αρχή του τέλους του καθεστώτος. Ελπίζω ειλικρινά να έχει δίκιο ο κ. Rajavi.
<SPEAKER ID="138" NAME="Mario Mauro" AFFILIATION="PPE">
(IT) Κύριε Πρόεδρε, κυρίες και κύριοι, είμαι ευγνώμων προς τη σουηδική Προεδρία για τις παρατηρήσεις της πριν από τη συζήτησή μας, οι οποίες έχω την αίσθηση ότι ήταν ισορροπημένες και μας βοήθησαν επίσης να κατανοήσουμε την ευθύνη που καλούμαστε να αναλάβουμε. Θα ήθελα, από αυτήν την άποψη, να κάνω μια παρατήρηση που προκύπτει από το ότι έχω παρακολουθήσει, όπως τόσοι άλλοι, παντού στις τηλεοπτικές οθόνες, τα πλήθη που ξεσήκωσαν, κατά κάποιο τρόπο, τις διαμαρτυρίες των τελευταίων λίγων ημερών.
<P>
Ωστόσο, παρά το γεγονός ότι το Ιράν είναι μια θεοκρατία στην οποία ο φονταμενταλισμός έχει διαμορφώσει το σχέδιό της να ασκεί εξουσία υποκρινόμενη ότι το πράττει στο όνομα του Θεού, προσφάτως έχουμε δεί επίσης ανθρώπους να κατεβαίνουν στους δρόμους και να κραυγάζουν "Ο Θεός είναι μεγάλος". Τι διαφορά! Αυτή η διαφορά στην όψη, στη βούληση που έχουν εκφράσει αυτοί οι άνθρωποι, και στην αποφασιστικότητα να μην χρησιμοποιήσουν βία, μας κάνει να συνειδητοποιήσουμε ότι στο Ιράν η αγάπη για την ελευθερία και την αλήθεια, η αγάπη κάποιου για τον ίδιο του το λαό, και η αγάπη και το ενδιαφέρον για όλους δεν έχει πεθάνει.
<P>
Τριάντα χρόνια θεοκρατίας, τριάντα χρόνια συστηματικής ανθρώπινης καταστροφής δεν ήταν αρκετά για να σβήσουν αυτή τη μνήμη που βρίσκεται στην καρδιά του καθένα από εμάς. Σε αυτήν χρωστούμε αφοσίωση. Είναι σε αυτό το γεγονός, σε αυτή την αγάπη για την αλήθεια και σε αυτή την αγάπη για την ελευθερία που πρέπει να αφοσιωθούμε άνευ όρων, και είναι αυτό που πρέπει να αυξάνει το αίσθημα ευθύνης καθενός, διότι το να ζητούμε από τα ευρωπαϊκά θεσμικά όργανα να είναι ισχυρά, να είναι αποφασισμένα και να κάνουν τη φωνή τους να ακούγεται είναι, πρώτα και κύρια, όχι ένα αίτημα του Ευρωκοινοβουλίου για γεωπολιτική διάκριση, αλλά είναι ένας τρόπος να τονίσουμε ότι, στο βαθμό που το Ευρωκοινοβούλιο αντιπροσωπεύει αυτό το πολιτικό εγχείρημα που αποκαλούμε ενωμένη Ευρώπη, η αγάπη για την ελευθερία και την αλήθεια που έχουν όσοι διαδήλωσαν τις τελευταίες ημέρες δεν πρέπει να ξεχαστούν από τα ευρωπαϊκά θεσμικά όργανα.
<SPEAKER ID="139" NAME="Tunne Kelam" AFFILIATION="PPE">
Κύριε Πρόεδρε, μια κρίσιμης σημασίας αλλαγή συνέβη στο Ιράν. Τα πρώτα συμπεράσματά μας, συνεπώς, θα πρέπει να είναι ότι το Ιράν δεν είναι και δεν θα είναι το ίδιο ξανά. Και αυτό διότι εκατομμύρια Ιρανών αρνήθηκαν να είναι όμηροι των εκκλησιαστικών αρχόντων τους. Έχουν επιδείξει θαυμαστό θάρρος στο να προκαλούν τη δικτατορία.
<P>
Το θέμα, ως εκ τούτου, δεν είναι η νόθευση των εκλογικών αποτελεσμάτων περισσότερο από ό,τι συνήθως. Αυτή τη φορά, η κατάφωρη νόθευση των εκλογών αποτέλεσε την ευκαιρία για μια δημόσια διαδήλωση που οι ειδικοί εκτός Ιράν δεν μπορούσαν ή δεν ήταν πρόθυμοι να αναμένουν.
<P>
Αυτό μου θυμίζει την κατάσταση πριν από 20 χρόνια στην Ανατολική Ευρώπη: ενώ οι δυτικές κυβερνήσεις ήταν έτοιμες για μακροπρόθεσμο συμβιβασμό και πραγματιστική συνύπαρξη με το σοβιετικό ολοκληρωτικό καθεστώς, ξαφνικά εκατομμύρια όμηροι του καθεστώτος ενεργοποιήθηκαν: προκάλεσαν το σύστημα, στο οποίο τέθηκε ξαφνικό τέλος.
<P>
Ως εκ τούτου, είναι σημαντικό να συνειδητοποιήσουμε ότι η ευρωπαϊκή προσέγγιση έναντι του Ιράν δεν μπορεί να παραμείνει η ίδια - δηλαδή η παράβλεψη του γεγονότος της τακτικής νοθείας των εκλογικών αποτελεσμάτων και της συστηματικής καταπίεσης. Εκτιμάται ότι στη διάρκεια των 30 ετών δικτατορίας, έχουν φυλακιστεί πάνω από πέντε εκατομμύρια άνθρωποι, έχουν βασανιστεί μέχρι θανάτου περισσότεροι από 200.000 άνθρωποι, και έχουν σκοτωθεί πρόσφατα πάνω από 200 άνθρωποι.
<P>
Οι κυβερνήσεις της ΕΕ υπήρξαν ιδιαίτερα διστακτικές στο να καταδικάσουν αυτά τα αποτρόπαια εγκλήματα και να καταστήσουν υπεύθυνο το καθεστώς για τη συμπεριφορά του. Εάν είμαστε σοβαροί όσον αφορά την προστασία των δικαιωμάτων των Ιρανών πολιτών, πρέπει να είμαστε έτοιμοι να προκαλέσουμε πραγματικό πόνο στους δικτάτορες. Τι σημαίνει αυτό; Θα πρέπει, για παράδειγμα, να απαγορεύσουμε σε οποιονδήποτε από τους ηγέτες του καθεστώτος να ταξιδεύει στην ΕΕ· Θα πρέπει να ανακαλέσουμε τους πρεσβευτές μας από το Ιράν, ως ένδειξη της οργής μας· και ελεύθερες εκλογές μπορούν να πραγματοποιηθούν στο Ιράν μόνο υπό την εποπτεία του Ο"Ε.
<SPEAKER ID="140" NAME="Lena Barbara Kolarska-Bobinska" AFFILIATION="PPE">
Κύριε Πρόεδρε, καθώς η κατάσταση του Ιράν κλιμακώνεται και η παραβίαση της δημοκρατίας αντιπροσωπεύει κίνδυνο για τη σταθερότητα ολόκληρης της περιοχής, πρέπει να εκφράσουμε την ανησυχία μας και την καταδίκη μας - αλλά οι δηλώσεις δεν πρέπει να είναι μόνο συμβολικές και κενές. Κάποιοι ευρωπαίοι ηγέτες μιλούν για νέες κυρώσεις στο Ιράν, αλλά αυτό που χρειάζεται άμεσα είναι μια συζήτηση για την προώθηση της δημοκρατίας στο επίπεδο των λαϊκών στρωμάτων σε αυτή τη χώρα.
<P>
Είμαι Πολωνός, και εμείς στην Ανατολική Ευρώπη γνωρίζουμε πόσο σημαντικοί είναι αυτοί οι τρόποι δράσης για την καθιέρωση της δημοκρατίας. " προώθηση της δημοκρατίας θα πρέπει να είναι προσαρμοσμένη στην πολιτική και οικονομική κατάσταση μιας συγκεκριμένης χώρας, αλλά η προηγούμενη πείρα της ΕΕ στην προώθηση της δημοκρατίας στη Βόρεια Αφρική, στη Μέση Ανατολή και στην Ανατολική Ευρώπη πρέπει να αναθεωρηθεί και να αξιολογηθεί προκειμένου να δούμε τι πρέπει να γίνει στο Ιράν, τι μπορεί να γίνει στο Ιράν και τι είναι εφικτό υπό τις δεδομένες συνθήκες σε αυτή τη χώρα.
<P>
Θα ήθελα επίσης να σας υπενθυμίσω ότι, εάν η ΕΕ επιθυμεί να είναι αξιόπιστη, πρέπει να λάβει κάποια μέτρα και για τη Μολδαβία. Σύντομα θα έχουμε μια νέα δοκιμή - στις 29 Ιουλίου - με τις εκλογές στη Μολδαβία. " ΕΕ πρέπει να κάνει τα πάντα ώστε να διασφαλίσει τη διεξαγωγή ελεύθερων και αμερόληπτων δημοκρατικών εκλογών σε αυτή τη χώρα. Δεν είναι αρκετό να μιλούμε για στήριξη της δημοκρατίας: εμείς στο Ευρωπαϊκό Κοινοβούλιο και στα ευρωπαϊκά θεσμικά όργανα πρέπει να είμαστε πιο ενεργητικοί από αυτή την άποψη.
<SPEAKER ID="141" NAME="Bogusław Sonik" AFFILIATION="PPE">
(PL) Κύριε Πρόεδρε, είναι οπωσδήποτε απαραίτητο να παρακολουθούμε την πρόοδο της εκλογικής διαδικασίας στο Ιράν, αλλά και η αρχή μιας λύσης στη σύγκρουση θα πρέπει να είναι μια δήλωση από τις αρχές του Ιράν ότι θα σταματήσουν τη χρήση βίας, και ότι θα απελευθερώσουν τους φυλακισμένους ακτιβιστές της αντιπολίτευσης, τους υπερασπιστές των ανθρώπινων δικαιωμάτων, τους δημοσιογράφους, τους διαδηλωτές και τους πολίτες άλλων χωρών οι οποίοι κατηγορούνται αυτή τη στιγμή για την κατάσταση που επικρατεί στο Ιράν. Θα πρέπει, φυσικά, να σεβαστούμε απολύτως την εθνική κυριαρχία του Ιράν, αλλά θα πρέπει να υπενθυμίσουμε στην Τεχεράνη ότι είναι υποχρεωμένη να τηρεί το Διεθνές Σύμφωνο για τα ατομικά και τα πολιτικά δικαιώματα.
<P>
Θα ήθελα επίσης να εκφράσω την ανησυχία μου για το πυρηνικό πρόγραμμα του Ιράν. " Τεχεράνη δικαιούται ένα πυρηνικό πρόγραμμα για ειρηνικούς σκοπούς, αλλά είναι επίσης υποχρεωμένη να αποκαταστήσει την εμπιστοσύνη της διεθνούς κοινότητας όσον αφορά τον αποκλειστικά ειρηνικό χαρακτήρα της ιρανικής πυρηνικής δραστηριότητας.
<SPEAKER ID="142" NAME="Μαρία-Ελένη Κοππά" AFFILIATION="S&amp;D">
(EL) Κύριε Πρόεδρε, θα ήθελα να εκφράσω τη βαθιά μου λύπη για το τραγικό αεροπορικό ατύχημα που έγινε σήμερα στην επαρχία Καζβίν του Ιράν.
<P>
" σημερινή συζήτηση εδώ είναι επιβεβλημένη μετά τα γεγονότα που ακολούθησαν τις εκλογές της 12ης Ιουνίου. Θεωρώ όμως ότι πρέπει να τη διεξάγουμε στο σωστό πλαίσιο. Δεν πρέπει να δώσουμε λάθος μηνύματα. Κάθε άμεση ή έμμεση σύνδεση των γεγονότων αυτών με το ζήτημα του πυρηνικού προγράμματος είναι αποπροσανατολιστική. Πρέπει να είμαστε σαφείς πως το αντικείμενο της συζήτησής μας σήμερα είναι η κατάσταση της δημοκρατίας και τα ανθρώπινα δικαιώματα στο Ιράν.
<P>
" φιλολογία επίσης για νέες κυρώσεις δεν βοηθά σε καμιά περίπτωση την επίλυση των σοβαρών προβλημάτων του ιρανικού λαού. " δημοκρατία δεν μπορεί να επιβληθεί με τέτοια μέσα. Στην Ευρωπαϊκή Ένωση οφείλουμε να εντείνουμε τις προσπάθειες για εκδημοκρατισμό και σεβασμό των θεμελιωδών ελευθεριών, θέτοντας όμως το ζήτημα στο πλαίσιο ενός ουσιαστικού πολιτικού διαλόγου και δυναμώνοντας τις επαφές μας με την κοινωνία των πολιτών.
<P>
Οφείλουμε επίσης να ζητήσουμε περαιτέρω διερεύνηση των καταγγελιών για νοθεία στην εκλογική διαδικασία και να τονίσουμε και πάλι ότι το δικαίωμα της ειρηνικής διαμαρτυρίας είναι αναφαίρετο δικαίωμα των πολιτών κάθε χώρας.
<P>
Πρέπει λοιπόν σήμερα από αυτό το βήμα να καταδικάσουμε απερίφραστα τη βία και να ζητήσουμε να εφαρμοστεί έμπρακτα ο σεβασμός στην ελευθερία του λόγου και της έκφρασης στο Ιράν, όπως και σε κάθε άλλη χώρα στον κόσμο.
<SPEAKER ID="143" NAME="Michael Gahler" AFFILIATION="PPE">
(DE) Κύριε Πρόεδρε, πιστεύω ότι είναι καλό που κάνουμε αυτή τη συζήτηση την πρώτη εβδομάδα του νέου Κοινοβουλίου. Δυστυχώς, οι πρόεδροι της ομάδας μας απέρριψαν την πρόταση ψηφίσματος. Διερωτώμαι σε ποιον πραγματικά δίδουμε προσοχή εδώ.
<P>
Ένα ψήφισμα θα ήταν βοηθητικό για τους αντιφρονούντες στο Ιράν, εάν τους είχαμε διαβεβαιώσει σε μια απτή δήλωση ότι αυτό που επισήμως περιγράφτηκε ως προεδρικές εκλογές δεν ικανοποιούσε κατά κανένα τρόπο τα διεθνή πρότυπα δημοκρατίας, διότι οι περισσότεροι από τους υποψηφίους απορρίφθηκαν από το Συμβούλιο των Φρουρών και διότι ακόμη και σε όσους επιτρέπεται να συμμετέχουν στις εκλογές, δεν μπορεί να θεωρηθεί ότι τους έχουν παρασχεθεί ίσοι όροι συμμετοχής. Από πολιτική άποψη μπορούμε, ως εκ τούτου, να συμπεράνουμε χωρίς επιφύλαξη ότι τα αποτελέσματα των εκλογών, όπως αυτά ανακοινώθηκαν, δεν αντιπροσωπεύουν τη βούληση του ιρανικού λαού.
<P>
Ας χρησιμοποιήσουμε, ως ΕΕ, ενεργά τα μέσα που διαθέτουμε για τη δημοκρατία και τα ανθρώπινα δικαιώματα, ας στηρίξουμε την υφιστάμενη κοινωνία των πολιτών ή ακόμη και δικηγόρους, όπως η Shirin Ebadi, για παράδειγμα, που παραστέκονται στους κρατούμενους των Bahai εκεί. Πιστεύω ότι αυτή είναι η πολιτική που μπορεί να είναι επιτυχής επί του παρόντος, ακόμη και βραχυπρόθεσμα.
<P>
(Χειροκροτήματα)
<SPEAKER ID="144" NAME="Ulrike Lunacek" AFFILIATION="Verts/ALE">
(DE) Κύριε Πρόεδρε, Προεδρεύοντα του Συμβουλίου, κυρίες και κύριοι, την περασμένη εβδομάδα - προς μεγάλη μου ικανοποίηση ως νέας βουλευτού - σε μια συνεδρίαση της Επιτροπής Εξωτερικής Πολιτικής ακούσαμε μια ομιλία του κ. Makhmalbaf, ενός ιρανού κινηματογραφιστή, ο οποίος μας είπε πολύ απλά ότι πριν από αυτές τις εκλογές το Ιράν είχε 20% δημοκρατία, αλλά μετά τις εκλογές, οι οποίες κατά τη γνώμη του ήταν νοθευμένες, δεν είχε απομείνει καθόλου δημοκρατία.
<P>
Συμφωνώ με αυτή την περιγραφή - κατά πάσα πιθανότητα επρόκειτο για νοθευμένες εκλογές, οι οποίες, με μεγάλης κλίμακας εκλογική νοθεία, αφαίρεσαν από τον ιρανικό λαό, που είχε κάνει έκκληση για αλλαγή, αυτό το δικαίωμα. Προεδρεύοντα του Συμβουλίου, υπάρχει ένα πράγμα που με ενδιαφέρει ιδιαίτερα: στα μέσα Αυγούστου θα λάβει χώρα η εγκατάσταση του "επανεκλεγμένου" κ. Αχμαντινετζάντ. Τι συζητείται επί του παρόντος στο Συμβούλιο καθώς και στα κράτη μέλη; Θα εκπροσωπηθούν η ΕΕ και τα κράτη μέλη επίσημα σε αυτήν την εγκατάσταση του Προέδρου; Ελπίζω βεβαίως πως όχι, διότι δεν πιστεύω ότι θα πρέπει να υπάρξει οποιαδήποτε επίσημη εκπροσώπηση της ΕΕ ή των κρατών μελών μετά από αυτήν την εκλογική νοθεία, και, παρά το ότι είμαι υπέρ του περαιτέρω διαλόγου, κανείς δεν θα πρέπει να εκπροσωπήσει επίσημα την ΕΕ σε αυτή την εγκατάσταση. Ποια είναι η θέση σας επ' αυτού; Πώς αντιμετωπίζουμε επί του παρόντος αυτό το θέμα;
<SPEAKER ID="145" NAME="Pier Antonio Panzeri" AFFILIATION="S&amp;D">
(IT) Κύριε Πρόεδρε, κυρίες και κύριοι, όταν συζητούμε θέματα εξωτερικής πολιτικής, όπως το σημερινό θέμα που αφορά το Ιράν, υπάρχει πάντα ο κίνδυνος, όπως γνωρίζουμε, να μείνουμε λίγο πίσω από τα γεγονότα. Ωστόσο, δεν υπάρχει αμφιβολία ότι το Ευρωπαϊκό Κοινοβούλιο, εάν το θέλει, μπορεί να διαδραματίσει σημαντικό ρόλο στο να παροτρύνει την Ευρώπη και τη διεθνή κοινότητα να λάβουν σοβαρά υπόψη τα τρέχοντα γεγονότα και να εφαρμόσουν όλες τις πρωτοβουλίες που απαιτούνται ώστε να διασφαλιστεί η εφαρμογή της διαδικασίας για την εισαγωγή ενός δημοκρατικού συστήματος στο Ιράν.
<P>
Μετά τη στενή προσοχή με την οποία παρακολούθησε η διεθνής κοινότητα τη μετεκλογική περίοδο στο Ιράν και τις διαδηλώσεις που προσπάθησε να καταστείλει με τη χρήση βίας το ιρανικό καθεστώς, είναι σημαντικό να διασφαλίσουμε ότι δεν θα επακολουθήσει η σιωπή όσον αφορά την κατάσταση στη χώρα. Το να είμαστε ρεαλιστές δε σημαίνει ότι πρέπει να αφαιρέσουμε το Ιράν από την ατζέντα. Εναπόκειται επίσης σε μας να διατηρήσουμε αυτό το επίπεδο της προσοχής υψηλό, και εναπόκειται και στη σουηδική Προεδρία - την οποία ευχαριστώ για τα σημεία που έθιξε σήμερα - να προωθήσει μια ισχυρή πρωτοβουλία, μαζί με τις "ΠΑ, τη Ρωσία και άλλες χώρες, προκειμένου να αλλάξει ο τρόπος με τον οποίο εξελίσσονται τα πράγματα στο Ιράν, από τα δημοκρατικά δικαιώματα έως το ίδιο το θέμα των πυρηνικών.
<SPEAKER ID="146" NAME="Alejo Vidal-Quadras" AFFILIATION="PPE">
(ES) Κύριε Πρόεδρε, τις τελευταίες λίγες εβδομάδες έχουμε συγκλονιστεί από τις επανειλημμένες εκδηλώσεις ηρωισμού και θάρρους του λαού του Ιράν, που έχει αντιμετωπίσει τα πολυβόλα και τα γκλομπ των τυρράνων του με τα γυμνά χέρια του. Οι μεγάλοι αριθμοί γυναικών που ηγούνται των διαδηλώσεων αποτελεί αλάνθαστη έκφραση της αποφασιστικότητας των Ιρανών να ζήσουν σε μια αληθινή δημοκρατία.
<P>
Προεδρεύοντα του Συμβουλίου, η ανταπόκριση της ΕΕ υπήρξε ιδιαίτερα ασθενική και λιπόψυχη. Πρέπει να στείλουμε ένα ιδιαίτερα ισχυρό πολιτικό μήνυμα για να εκφράσουμε την απόλυτη απόρριψή μας αυτής της απαράδεκτης θεοκρατικής δικτατορίας.
<P>
Τη λύση εξέφρασε πολύ καλά ο ηγέτης της αντίστασης στην εξορία, Massoud Rajavi: ο ανώτατος ηγέτης πρέπει να καθαιρεθεί, και μια προσωρινή συνέλευση εμπειρογνωμόνων πρέπει να προκηρύξει ελεύθερες εκλογές υπό διεθνή εποπτεία. Οποιαδήποτε άλλη λύση θα είναι χάσιμο χρόνου και θα παρατείνει αυτό αίσχος.
<SPEAKER ID="147" NAME="Ria Oomen-Ruijten" AFFILIATION="PPE">
(NL) Επιτρέψτε μου να συγχαρώ θερμά το νέο Προεδρεύοντα του Συμβουλίου, τον κ. Bildt. Έχω υπόψη μου, φυσικά, ότι πρόκειται να περάσει μερικούς ιδιαίτερα πολυάσχολους μήνες, δεδομένου ότι τα προβλήματα του κόσμου θα ακουμπούν, περισσότερο από οπουδήποτε αλλού, στους μεγάλους, ευρείς ώμους του.
<P>
Κύριε πρόεδρε, σε ό,τι αφορά το Ιράν έχω να κάνω τις ακόλουθες παρατηρήσεις. Πρώτα απ' όλα, το ιρανικό καθεστώς είναι απρόβλεπτο. Δεύτερον, διαπιστώνω ότι υπάρχουν, στην πραγματικότητα, μικρές ρωγμές που αρχίζουν να εμφανίζονται στο καθεστώς, ιδίως στους θρησκευτικούς κύκλους. Τρίτον, παρατηρώ ότι το καθεστώς στηρίζει ό,τι είναι κακό ή ό,τι περιλαμβάνει διαφθορά σε αυτόν τον κόσμο - είτε πρόκειται για τη Μέση Ανατολή, είτε για το Πακιστάν. Τέταρτον, θα ήθελα να τονίσω ότι ο διάλογος δεν βοηθάει πραγματικά και, τέλος, σημειώνω ότι οι πολίτες δικαίωςεπιθυμούν περισσότερη ελευθερία και ότι πρέπει να έχουν τη στήριξη μας - των Ευρωπαίων - από αυτή την άποψη.
<P>
Θα ήθελα, ως εκ τούτου, να σας ρωτήσω, κ. Bildt, γιατί δεν μπόρεσε το Συμβούλιο να παραγάγει μια σκληρότερη δήλωση και γιατί ακούσαμε μια-δυο χώρες που θέλουν πάντα να δρουν παραβλέποντας την κατάσταση των ανθρωπίνων δικαιωμάτων;
<SPEAKER ID="148" NAME="Enrique Guerrero Salom" AFFILIATION="S&amp;D">
(ES) Κύριε Πρόεδρε, θα ήθελα, φυσικά, να ξεκινήσω καταδικάζοντας τα γεγονότα στο Ιράν και την καταστολή από την ιρανική κυβέρνηση, αλλά θέλω να συμφωνήσω με όσους υποστήριξαν ότι πρέπει να συνδυάσουμε την πίεση από τα ευρωπαϊκά θεσμικά όργανα με τη διατήρηση διαλόγου και της διαδικασίας διαπραγματεύσεων.
<P>
" ιστορία και η πείρα μάς έχουν δείξει ότι η διακοπή κάθε σχέσης με τα ολοκληρωτικά καθεστώτα δεν βοηθά καθόλου στην βελτίωση των συνθηκών διαβίωσης για τους ανθρώπους που υποφέρουν κάτω από αυτά τα καθεστώτα και, ταυτόχρονα, εξασθενεί τη θέση όσων από εμάς υπερασπιζόμαστε το σεβασμό της δημοκρατίας και των ανθρωπίνων δικαιωμάτων σε τέτοιες χώρες.
<P>
Ως εκ τούτου, πιστεύω ότι πρέπει να χρησιμοποιήσουμε όλα τα εργαλεία που διαθέτει η ΕΕ για να ασκήσουμε πίεση στο ιρανικό καθεστώς, ξεκινώντας με το Ευρωκοινοβούλιο, αλλά, ταυτόχρονα, πρέπει επίσης να συνεχίσουμε τις διαπραγματεύσεις και το διάλογο - διάλογο που ασκεί πίεση στο καθεστώς - ιδίως μέσω του Ύπατου Εκπροσώπου, του κ. Σολάνα.
<SPEAKER ID="149" NAME="Magdi Cristiano Allam" AFFILIATION="PPE">
(IT) Κύριε Πρόεδρε, κυρίες και κύριοι, το Ιράν αντιπροσωπεύει σήμερα την κύρια απειλή για τη διεθνή ασφάλεια και σταθερότητα: αφενός, παραβιάζοντας τα ψηφίσματα του Ο"Ε επιδιώκει να εξοπλιστεί με ατομικά όπλα και, αφετέρου, επαναλαμβάνει την επιθυμία του να καταστρέψει φυσικά το κράτος του Ισραήλ.
<P>
Ελπίζω ότι η Ευρώπη, μαζί με τη σουηδική Προεδρία, μπορούν να στείλουν ένα σαφές μήνυμα στο Ιράν γενικά, με το οποίο θα δηλώνουν ότι οι μη διαπραγματεύσιμες αξίες του δικαιώματος στη ζωή, της ανθρώπινης αξιοπρέπειας και της ελευθερίας επιλογής δεν μπορούν να διαχωρίζονται από την ανάπτυξη διμερών σχέσεων καθώς και ότι, ειδικότερα, το δικαίωμα του κράτους του Ισραήλ να υφίσταται είναι μη διαπραγματεύσιμο και ότι η Ευρώπη, η οποία βίωσε το Ολοκαύτωμα στην επικράτειά της, δεν θα επιτρέψει ένα δεύτερο ολοκαύτωμα του κράτους και του λαού του Ισραήλ.
<SPEAKER ID="150" NAME="Philippe Juvin" AFFILIATION="PPE">
(FR) Κύριε Πρόεδρε θα ήθελα να πάρω το λόγο για να καλέσω το Ευρωκοινοβούλιο να δηλώσει με σαφήνεια τη θετική στάση του υπέρ των οικονομικών και τεχνικών κυρώσεων κατά του Ιράν.
<P>
Φυσικά, υπάρχουν πολλά επιχειρήματα κατά των κυρώσεων, δεδομένου ότι αυτές θα έχουν επιπτώσεις στις ζωές των ιρανών πολιτών. Ωστόσο, το χειρότερο για τους Ιρανούς πολίτες, κύριε Πρόεδρε, δεν θα ήταν οι ελλείψεις που θα προκαλέσουν αυτές οι κυρώσεις· το χειρότερο θα ήταν η σιωπή μας, η μη δράση μας. Οι κυρώσεις, κύριε Πρόεδρε, θα δείξουν ότι δεν είμαστε αδιάφοροι, και πιστεύω ότι αυτό είναι κρίσιμης σημασίας.
<P>
Αυτός είναι ο λόγος για τον οποίο, κύριε Πρόεδρε, το Κοινοβούλιό μας πρέπει να απαιτήσει την επιβολή οικονομικών κυρώσεων κατά του Ιράν.
<SPEAKER ID="152" NAME="Charles Tannock" AFFILIATION="ECR">
Κύριε Πρόεδρε, η απεχθής ιρανική θεοκρατική δικτατορία είναι ήδη ένοχη για πολλά εγκλήματα κατά του ίδιου της του λαού: από τον απαγχονισμό Baha'is έως τον απαγχονισμό ομοφυλόφιλων και, τώρα, στον προφανή απαγχονισμό 50 αθώων διαδηλωτών. Ως εκ τούτου, δεν θα πρέπει να εκπλησσόμαστε από την απλή νόθευση των εκλογών μέσω μαζικής εκλογικής απάτης. Πιστεύω ότι αυτή η ρωγμή στο καθεστώς και το θάρρος της διαμαρτυρόμενης νεολαίας του - την οποία χαιρετίζω - θα ρίξουν εν τέλει όλη τη σάπια κυβέρνηση.
<P>
Ο κ. Howitt πρότεινε πρόσφατα, σε μια άλλη συνεδρίαση, ότι θα έπρεπε να είχαμε στείλει παρατηρητές εκλογών της ΕΕ από το Ευρωκοινούλιο για να επιβεβαιώσουμε εάν είχε πράγματι λάβει χώρα νοθεία. Όχι, δεν πρέπει ποτέ να νομιμοποιήσουμε οποιεσδήποτε ψευδεπίγραφες εκλογές που περιορίζουν τους υποψήφιους βάσει της θρησκευτικής καθαρότητάς τους και μετρά τις ψήφους κεκλεισμένων των θυρών.
<SPEAKER ID="153" NAME="Carl Bildt">
Προεδρεύων του Συμβουλίου. - Κύριε Πρόεδρε, άκουσα πολύ προσεκτικά τις διαφορετικές αξιολογήσεις και απόψεις που εκφράστηκαν. Πρόκειται, όπως έχει τονιστεί, για μια ιδιαίτερα σημαντική συζήτηση για ένα ιδιαίτερα σημαντικό θέμα.
<P>
Πιστεύω ότι μπορούμε να πούμε ότι έχουμε ενιαία αξιολόγηση του τι συμβαίνει, του τι είδαμε στις τηλεοπτικές οθόνες μας και, κυρίως, του τι έχουμε ακούσει από τους ανθρώπους που γνωρίζουν ακόμη περισσότερα από αυτά που μπορούμε να δούμε στις τηλεοράσεις.
<P>
Θα ήθελα να διαφωνήσω με κάποιον που είπε ότι δεν ήμασταν αρκετά σαφείς. Αν συγκρίνει κανείς αυτά που είπε η ΕΕ και αυτά που είπαν άλλοι σημαντικοί παγκόσμιοι φορείς παραγόντων, δεν υπάρχει αμφιβολία ότι είμαστε αυτοί που έστειλαν το σαφέστερο μήνυμα, το πλέον συνεπές και το ισχυρότερο από την άποψη της διατύπωσης.
<P>
Θα ευχόμασταν αυτοί οι λόγοι να έχουν μεγαλύτερη επίδραση από αυτή που είχαν, αλλά αυτό συμβαίνει συχνά. Εντούτοις, παρά το ότι τα λόγια είναι, παρά ταύτα, σημαντικά - καμία αμφιβολία επ' αυτού - συζητούμε κυρίως για αυτό που συμβαίνει στο Ιράν από τις εκλογές στις 12 Ιουνίου.
<P>
Νομίζω ότι είναι επίσης σημαντικό να επικεντρωθούμε σε αυτά που είδαμε στις τηλεοπτικές οθόνες πριν από τις 12 Ιουνίου, διότι επρόκειτο για ένα κάπως διαφορετικό Ιράν από αυτό στο οποίο έχουμε συνηθίσει. Υπήρχε, αναμφισβήτητα, εντός των ορίων του καθεστώτος ένα στοιχείο ζωτικότητας, ένα στοιχείο πλουραλισμού, μια εμφανής επιθυμία για αλλαγή, για ένα πιο ανοιχτό πνεύμα, για μεταρρύθμιση. Εάν αυτό αντιπροσώπευε την πλειοψηφία των Ιρανών ή όχι είναι πολύ δύσκολο να το κρίνουμε από έξω, αλλά το ότι αυτό ήταν σημαντικό επιβεβαιώνεται και από την ισχύ της καταστολής που είδαμε μετά τις 12 Ιουνίου. Ως εκ τούτου, καταδικάζοντας αυτά που είδαμε μετά τις 12 Ιουνίου, δεν θα πρέπει να ξεχνούμε αυτά που είδαμε πριν και τη μακροπρόθεσμη σημασία αυτών.
<P>
Πιστεύω ότι είμαστε ενωμένοι σε αυτά που λέμε και που πιστεύουμε. Ο κ. Saryusz-Wolski, ο κ. Cohn-Bendit και ο κ. Mauro: ουσιαστικά τα ίδια, εάν κοιτάξουμε αυτό που αξιολογούμε. Άλλο το δυσκολότερο δεν είναι αυτά που λέμε· το δυσκολότερο είναι το τι κάνουμε έναντι αυτής της κατάστασης. Νομίζω ότι πρέπει να ενεργήσουμε βάσει δύο γραμμών.
<P>
" πρώτη γραμμή είναι σχετικά προφανής. " ΕΕ πρέπει να είναι η καθαρή φωνή υπέρ των ανθρωπίνων δικαιωμάτων και της δημοκρατίας, οποτεδήποτε και υπό οποιεσδήποτε συνθήκες. Ενδέχεται να υπάρχουν και άλλοι παράγοντες που συνεξετάζονται στο πλαίσιο διαμόρφωσης πολιτικής, αλλά αυτοί δεν πρέπει να αμβλύνουν κατά κανένα τρόπο τη συνέπειά μας όσον αφορά την υπεράσπιση των ανθρώπινων δικαιωμάτων. Ως εκ τούτου, πρέπει να καταδικάσουμε τις δολοφονίες, τη χρήση της θανατικής ποινής. Πρέπει να κάνουμε έκκληση για την απελευθέρωση των κρατούμενων. Πρέπει να είμαστε σαφείς στην έκκλησή μας για πλήρη σεβασμό της ελευθερίας και των δικαιωμάτων που πρέπει να απολαμβάνει κάθε άνθρωπος στον κόσμο μας.
<P>
Δεύτερον - και πιστεύω ότι εδώ ενδέχεται να υπάρξουν διαφωνίες - πρέπει να είμαστε επίσης έτοιμοι να ξεκινήσουμε επαφές. Το λέω αυτό, αναγνωρίζοντας ότι κάτι τέτοιο είναι πολύ πιο δύσκολη πολιτική από την απλή οπισθοχώρηση, την αδράνεια ή την προσπάθεια απομόνωσης: αυτό είναι εύκολο· το δύσκολο είναι η έναρξη επαφών. Ο κ. Kelam παρέπεμψε σε μέρος της ιστορικής πείρας που διαθέτουμε, με το εξισορροπητικό αποτέλεσμα που αυτό έχει. Αλλά το γεγονός ότι έχουμε κάποια ιστορική πείρα στην Ευρώπη - που αντικατοπτρίζεται και εδώ - ίσως καθιστά εφικτό το να κινηθούμε προς αυτή την κατεύθυνση.
<P>
Δεν πρέπει ποτέ να πιστέψουμε ότι ο διπλωματικός διάλογος και μόνο μπορεί να διευθετήσει όλα τα ζητήματα που αντιμετωπίζουμε εδώ: δε μπορεί. Στη συγκεκριμένη εξίσωση θα υπεισέλθουν και άλλοι παράγοντες. Ωστόσο, δεν θα πρέπει επίσης να ξεχνούμε ότι υπάρχουν ορισμένα θέματα για τα οποία πρέπει να επιδιώξουμε επίλυση μέσω διπλωματικού διαλόγου. Σκέπτομαι τα άτομα που εργάζονται στη βρετανική πρεσβεία, ή το γάλλο σπουδαστή και άλλους, θέματα τα οποία πρέπει να αντιμετωπίσουμε τώρα με διάλογο.
<P>
Προέρχομαι από μια χώρα όπου το 1% των πολιτών μας έχουν σχέσεις με το Ιράν. Μετακινούνται προς και από αυτή τη χώρα. Έχουμε ιδιαίτερα μεγάλο αριθμό προξενικών ζητημάτων. Πρέπει να είμαστε έτοιμοι να ξεκινήσουμε επαφές, να βοηθήσουμε άτομα σε διαφορετικές περιπτώσεις, χωρίς να πιστεύουμε ότι αυτό θα τακτοποιήσει τα πάντα αμέσως.
<P>
Έχουμε τον φάκελο των πυρηνικών στον οποίο έγινε αναφορά. Ενδέχεται να υπάρξουν άλλοι που πιστεύουν ότι υπάρχουν πολλοί απλούστερες λύσεις γι' αυτό. Δεν πιστεύω ότι υπάρχει οποιαδήποτε λύση, εάν δεν ξεκινήσουμε πραγματικό διπλωματικό διάλογο επί του συγκεκριμένου θέματος. Υπάρχουν άλλα ζητήματα για τα οποία πρέπει να ξεκινήσουμε επαφές.
<P>
Αυτό θα είναι προφανώς πιο απαιτητικό και δυσκολότερο στις συνθήκες που βρισκόμαστε τώρα, δεν υπάρχει αμφιβολία γι' αυτό, και πιστεύω ότι στη συζήτηση στην Επιτροπή Εξωτερικών Υποθέσεων, την περασμένη βδομάδα, τονίστηκαν ορισμένες από τις δύσκολες επιλογές και κάποιες από τις δύσκολες αποφάσεις που πρέπει να πάρουμε όχι μόνο τις επόμενες εβδομάδες, αλλά και μήνες - αλλά όχι σε πολύ μεγαλύτερο χρονικό διάστημα από αυτό. Εδώ πρέπει να ξεκινήσουμε επαφές - εσείς, εμείς στο Συμβούλιο και εμείς ως Ευρωπαίοι - με άλλους σημαντικούς διεθνείς παράγοντες, όχι μόνο με τους Αμερικανούς με τη νέα και καλή προσέγγιση της κυβέρνησης Obama, αλλά και με άλλους - το Συμβούλιο Ασφαλείας του Ο"Ε, τη Ρωσία, την Κίνα και με την ευρύτερη παγκόσμια κοινότητα. Μόνο τότε μπορούμε να ελπίζουμε ότι θα μπορέσουμε να ξεκινήσουμε την επίλυση όχι μόνο των άμεσων προβλημάτων, αλλά και των άλλων ζητημάτων που πρέπει να αντιμετωπίσουμε.
<P>
Είναι ευγνώμων για αυτή τη συζήτηση. Πιστεύω ότι στο πλαίσιο αυτής της συζήτησης αναδείχτηκε η σαφής ομοφωνία μας όσον αφορά την υπεράσπιση των αξιών μας, ενώ αναδείχθηκαν και ορισμένες από τις δύσκολες επιλογές και τις ενέργειες εξισορρόπησης στις οποίες πρέπει να προβούμε στους επόμενους μήνες και χρόνια. Γνωρίζουμε τι θέλουμε να επιτύχουμε· πρέπει επίσης να επιδιώξουμε να το επιτύχουμε. Αλλά μη νομίζετε ότι θα είναι εύκολο. Μπορώ να σας διαβεβαιώσω ότι το Συμβούλιο θα συνεχίσει να παρακολουθεί στενά όλες τις πτυχές αυτού του συγκεκριμένου φακέλου.
<P>
(Χειροκροτήματα)
<SPEAKER ID="155" NAME="Daniel Cohn-Bendit" AFFILIATION="Verts/ALE">
(FR) Κύριε Πρόεδρε, συγχωρήστε με παρακαλώ, αλλά μόλις ενημερώθηκα για κάτι και θα ήθελα να το μοιραστώ με το Συμβούλιο και με όλους τους συναδέλφους μου ευρωβουλευτές.
<P>
" Natalia Estemirova, η οποία ήταν υποψήφια για το βραβείο Sakharov του Ευρωπαϊκού Κοινοβουλίου, απήχθη σήμερα το πρωί στο Grozny και κρατείται από άγνωστους απαγωγείς. Καλώ το Συμβούλιο, την Επιτροπή και τους ευρωβουλευτές να διαμαρτυρηθούν ώστε η Μόσχα να γνωρίζει ότι σκεπτόμαστε τη Natalia Estemirova.
<SPEAKER ID="156" NAME="Πρόεδρος">
" συζήτηση έληξε.
<SPEAKER ID="157" NAME="Richard Howitt" AFFILIATION="S&amp;D">
Κύριε Πρόεδρε, να κάνω μια διόρθωση, καθώς το όνομά μου αναφέρθηκε από το συνάδελφό μου, τον κ. Tannock.
<P>
Δεν έκανα έκκληση για την τοποθέτηση παρατηρητών της ΕΕ την περασμένη εβδομάδα και, στην πραγματικότητα, νωρίτερα στη συζήτηση ήμουν ιδιαίτερα σαφής λέγοντας ότι, σε περίπτωση που το δικαιολογούν οι περιστάσεις, η ΕΕ θα έχει τη δυνατότητα να στείλει μια αποστολή παρατηρητών στις ιρανικές εκλογές. Ωστόσο, είναι ακριβώς διότι η Επιτροπή δεν θεώρησε ότι μπορούσε να το κάνει αυτό που μας προκαλεί τις δέουσες, δικαιολογημένες και αντικειμενικές ανησυχίες σχετικά με τη διενέργεια των εν λόγω εκλογών.
<P>
Λυπούμαι που ο κ. Tannock δεν βρισκόταν στην Αίθουσα για να το ακούσει αυτό νωρίτερα στη συζήτηση, και ελπίζω ότι διόρθωσα τα πράγματα.
<SPEAKER ID="158" NAME="Πρόεδρος">
" συζήτηση έληξε.

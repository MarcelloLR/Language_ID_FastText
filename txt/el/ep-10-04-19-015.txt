<CHAPTER ID="015">
Παρεμβάσεις ενός λεπτού επί σημαντικών πολιτικών ζητημάτων
<SPEAKER ID="035" NAME="Πρόεδρος">
" ημερήσια διάταξη προβλέπει τις παρεμβάσεις ενός λεπτού επί σημαντικών πολιτικών ζητημάτων.
<SPEAKER ID="036" NAME="John Bufton" AFFILIATION="EFD">
(EN) Κύριε Πρόεδρε, σας ευχαριστώ που μου επιτρέπετε να λάβω εκ νέου τον λόγο. Λαμβανομένων υπόψη όσων μόλις ελέχθησαν, σχεδόν απροειδοποίητα, θα ήθελα να σας ζητήσω να επανεξετάσετε οπωσδήποτε το ζήτημα των ψηφοφοριών κατά την επόμενη συνεδρίαση στις 5 και 6 Μαΐου.
<P>
Κατά πάσα πιθανότητα, οι περισσότεροι βουλευτές του ΕΚ από το "νωμένο Βασίλειο δεν θα είναι παρόντες. Στις 6 Μαΐου έχουμε βουλευτικές εκλογές. Θα απουσιάζει ολόκληρη η χώρα. Πρόκειται να συζητήσετε θέματα, για τα οποία δεν θα αντιπροσωπεύεται το "νωμένο Βασίλειο. Σας ζητώ να εξετάσετε ως ενδεχόμενη ημερομηνία την 4η Μαΐου -να μεταθέσετε την ψηφοφορία λίγες ημέρες νωρίτερα- διότι, εάν αρνηθείτε την εν λόγω ψηφοφορία, θα στερήσετε ουσιαστικά από το "νωμένο Βασίλειο τη δυνατότητα να ταχθεί υπέρ ή κατά μέτρων ...
<P>
(Ο Πρόεδρος διακόπτει τον ομιλητή)
<SPEAKER ID="037" NAME="Πρόεδρος">
Αν μου επιτρέπετε, θα σας δώσω την απάντησή μου: θα λάβω πολύ σοβαρά υπόψη την παρατήρησή σας. Έχουμε δύο ημέρες: την 5η και 6η Μαΐου. Θα αποφασίσουμε πώς θα προχωρήσουμε με τις ψηφοφορίες που είναι προγραμματισμένες για τις 5 και 6 Μαΐου, και πώς θα τις χωρίσουμε.
<SPEAKER ID="038" NAME="Πρόεδρος">
Πριν ξεκινήσουμε, θα ήθελα να προβώ σε μία ανακοίνωση. Όπως όλοι γνωρίζουμε, το άρθρο 150 του Κανονισμού επιτρέπει παρεμβάσεις ενός λεπτού. " εμπειρία καταδεικνύει ότι δεχόμαστε διπλάσιες και πλέον αιτήσεις για παρεμβάσεις από όσες μπορούμε να δεχθούμε δεδομένου του διαθέσιμου χρόνου. Είναι αναπόφευκτη η απογοήτευση που εκφράζουν οι βουλευτές οι οποίοι περίμεναν την ευκαιρία να παρέμβουν και στη συνέχεια δεν είχαν τη δυνατότητα να το πράξουν. Προκειμένου να αποφευχθεί περαιτέρω αβεβαιότητα και απογοήτευση, στο μέλλον θα εφαρμόζω για τις παρεμβάσεις ενός λεπτού την ακόλουθη διαδικασία: σύμφωνα με το άρθρο 150 του Κανονισμού, θα καταρτίζεται κατάλογος 30 ομιλητών, οι οποίοι θα καθορίζονται επιλεκτικά, ώστε να διατηρείται αντιπροσωπευτική πολιτική και γεωγραφική ισορροπία. Προτεραιότητα θα δίδεται στους βουλευτές που δεν είχαν την ευκαιρία να προβούν σε παρέμβαση ενός λεπτού κατά τις δύο προηγούμενες περιόδους συνόδου. Όλοι οι βουλευτές που ζητούν να λάβουν τον λόγο θα πληροφορούνται εκ των προτέρων εάν έχουν επιλεγεί ή όχι. Οι βουλευτές οι οποίοι θα επιλέγονται να παρέμβουν αναμένεται να είναι παρόντες στην Αίθουσα τη στιγμή που είναι η σειρά τους να λάβουν τον λόγο.
<SPEAKER ID="039" NAME="Jolanta Emilia Hibner" AFFILIATION="PPE">
(PL) Κύριε Πρόεδρε, θα ήθελα να επιστήσω την προσοχή στο ζήτημα των γενετικά τροποποιημένων τροφίμων. " Ευρωπαϊκή Επιτροπή εξετάζει επί του παρόντος πρόταση τροποποίησης της κοινοτικής νομοθεσίας, προκειμένου να δοθεί στα κράτη μέλη μεγαλύτερη ελευθερία να αποφασίζουν εάν επιθυμούν να επιτρέψουν τους γενετικά τροποποιημένους οργανισμούς, διότι, προς το παρόν, βάσει της κοινοτικής νομοθεσίας, δεν είναι δυνατή η θέσπιση απαγόρευσης ΓΤΟ στα κράτη μέλη.
<P>
" Ευρωπαϊκή Επιτροπή αναμένεται να προτείνει σύντομα στα κράτη μέλη να λαμβάνουν επιμέρους αποφάσεις σχετικά με την καλλιέργεια γενετικά τροποποιημένων φυτών. Ωστόσο, οι αποφάσεις σχετικά με την εισαγωγή και την επεξεργασία γενετικά τροποποιημένων σπόρων θα εξακολουθήσουν να λαμβάνονται σε επίπεδο ΕΕ. Ενόψει αυτής της εξέλιξης, πρέπει να εξετάσουμε κατά πόσον πρέπει να καθιερωθεί ειδική ετικέτα για τα προϊόντα που είναι απαλλαγμένα από ΓΤΟ. " εν λόγω επισήμανση πρέπει να είναι σαφής και καθολικά αναγνωρίσιμη, ούτως ώστε οι ευρωπαίοι καταναλωτές να γνωρίζουν ότι το προϊόν που αγοράζουν δεν προέρχεται από ζώα που έχουν τραφεί με γενετικά τροποποιημένες ζωοτροφές. Πρέπει, συνεπώς, να εξετάσουμε το ενδεχόμενο ενός συγκεκριμένου σχεδίου ετικέτας.
<SPEAKER ID="040" NAME="Traian Ungureanu" AFFILIATION="PPE">
(EN) Κύριε Πρόεδρε, θα ήθελα να υπενθυμίσω στο Σώμα ότι πριν από έναν χρόνο, η κομμουνιστική κατάχρηση εξουσίας προκάλεσε λαϊκή εξέγερση στη Δημοκρατία της Μολδαβίας. Οι διαμαρτυρίες έφεραν στην εξουσία μία φιλοευρωπαϊκή συμμαχία και, έναν χρόνο αργότερα, η νέα κυβέρνηση απέδειξε την ευρωπαϊκή της στάση. " κυβέρνηση της Μολδαβίας χρειάζεται άμεση στήριξη από την ΕΕ, και υπάρχουν τρεις τρόποι με τους οποίους η ευρωπαϊκή στήριξη μπορεί να συνδράμει τη Μολδαβία: άμεση οικονομική βοήθεια, κατάργηση των θεωρήσεων και σύναψη συμφωνίας σύνδεσης.
<P>
Πρέπει επίσης να αναφέρω εν προκειμένω την περίπτωση του Ernest Vardanian, ενός δημοσιογράφου ο οποίος συνελήφθη, κρατήθηκε σε απομόνωση και κατηγορήθηκε για εσχάτη προδοσία από τις επιλεγόμενες αρχές της Υπερδνειστερίας. Πρόκειται για σοβαρή καταστρατήγηση των ανθρωπίνων δικαιωμάτων. Ζητώ από την Ύπατη Εκπρόσωπο για θέματα εξωτερικής πολιτικής και από τον επικεφαλής της αντιπροσωπείας της ΕΕ στη Μολδαβία να δράσουν επειγόντως για την άμεση αποφυλάκιση του κρατούμενου δημοσιογράφου.
<SPEAKER ID="041" NAME="Anna Záborská" AFFILIATION="PPE">
(SK) Κύριε Πρόεδρε, κύριε Γενικέ Γραμματέα, κύριε Επίτροπε, θα προβώ στην παρέμβαση που έχω ετοιμάσει, υπήρξαν όμως ορισμένες έκτακτες περιστάσεις. Όλοι γνωρίζουμε ότι οι μετεωρολογικές συνθήκες δεν ευνοούν την απρόσκοπτη μετάβαση όλων ημών εδώ στο Στρασβούργο για τις συνεδριάσεις μας. Αυτό έχει προκαλέσει σε πολλούς βουλευτές και υπαλλήλους μεγάλη πίεση και άγχος.
<P>
Θα ήθελα να επωφεληθώ αυτής της ευκαιρίας για να σας ευχαριστήσω, κύριε Πρόεδρε, καθώς και τη Γενική Γραμματεία με επικεφαλής τον κ. Klaus Welle, διότι δεν αφήνετε τίποτα στην τύχη και μας παρέχετε τις καλύτερες δυνατές συνθήκες εργασίας.
<P>
Από τις πρώτες ημέρες του προβλήματος των αερομεταφορών, το Ευρωπαϊκό Κοινοβούλιο τέθηκε επί το έργον για την αναδιοργάνωση των μεταφορών προς το Στρασβούργο, και θα ήθελα, συνεπώς, να απευθύνω επίσης θερμές ευχαριστίες εξ ονόματος όσων δεν μπορούν να είναι παρόντες σήμερα. Σας ευχαριστώ θερμά.
<SPEAKER ID="042" NAME="Hans-Peter Martin" AFFILIATION="NI">
(DE) Κύριε Πρόεδρε, προσπάθησα να προσελκύσω την προσοχή σας νωρίτερα, όταν μιλούσατε σχετικά με τους νέους κανόνες για τις παρεμβάσεις ενός λεπτού. Εφόσον κατάγεστε από την Πολωνία, θα ξέρετε τι σημαίνει να υπάρχουν διαφορετικές τάξεις ανθρώπων και βουλευτών. Όσον αφορά, ωστόσο, τις παρεμβάσεις επί της διαδικασίας, θα ήθελα να ζητήσω να λαμβάνονται εξίσου υπόψη και όσοι κάθονται στα τελευταία έδρανα.
<P>
Έχω κάποιες συγκεκριμένες ερωτήσεις. Πρώτον, θα μπορούσατε να διευκρινίσετε αυτό που είπατε προηγουμένως, δηλαδή αν, με την αναφορά σας στις δύο επόμενες περιόδους συνόδου, εννοείτε τις δύο επόμενες περιόδους συνόδου στο Στρασβούργο ή αν συμπεριλαμβάνετε εν προκειμένω και τις Βρυξέλλες;
<P>
Δεύτερον, τι θα κάνετε εάν -όπως μόλις συνέβη- οι βουλευτές δεν είναι παρόντες για οποιονδήποτε λόγο, ακόμα και αν έχουν ζητήσει τον λόγο; Προβλέπεται ενδεχομένως παράταση ολίγων λεπτών της διαδικασίας εκτάκτων παρεμβάσεων;
<P>
Τρίτον, σύμφωνα με αυτήν τη νέα αποδοτική μέθοδο -την οποία επιδοκιμάζουμε-, θα μπορούσατε να την εγκαινιάσετε τώρα, με την ανάγνωση των ονομάτων των 30 ομιλητών στους οποίους σκοπεύετε να δώσετε τον λόγο σήμερα;
<SPEAKER ID="043" NAME="Πρόεδρος">
Σας ευχαριστώ για την παρατήρησή σας. " εφαρμογή των νέων κανόνων θα ξεκινήσει με τη συνεδρίαση στις Βρυξέλλες. " περίοδος συνόδου των Βρυξελλών θα είναι η πρώτη που θα διεξαχθεί βάσει των νέων κανόνων.
<SPEAKER ID="044" NAME="Jörg Leichtfried" AFFILIATION="S&amp;D">
(DE) Κύριε Πρόεδρε, το πρόβλημα των αδέσποτων σκύλων στη Ρουμανία έχει επανέλθει στην επικαιρότητα λόγω της προβλεπόμενης άρσης της απαγόρευσης θανάτωσης αυτών των σκύλων η οποία τέθηκε σε εφαρμογή από 15ης Ιανουαρίου 2008. Χαίρομαι που η Ρουμανία απέφυγε και πάλι την εφαρμογή των εν λόγω σχεδίων. Ωστόσο, ούτε η εναλλακτική λύση που έχει επιλεγεί επί του παρόντος, δηλαδή ο εγκλεισμός των σκύλων σε μαζικά καταφύγια ζώων, αποτελεί την ενδεδειγμένη λύση. Το μοναδικό εύλογο μέτρο που μπορεί να ληφθεί είναι η εφαρμογή προγράμματος στείρωσης. Εντούτοις, η Ρουμανία απορρίπτει αυτό το μέτρο. Όταν ανακύπτει ένα τέτοιο ζήτημα -όπως και οιοδήποτε ζήτημα προστασίας των ζώων- η Ευρωπαϊκή Ένωση πρέπει πραγματικά να παρεμβαίνει - και μάλιστα εγκαίρως.
<P>
Κύριε Πρόεδρε, αυτή ήταν η ενός λεπτού παρέμβασή μου. Ήθελα να χρησιμοποιήσω τον υπόλοιπο χρόνο για να εξηγήσω και πάλι αυτό που ήθελα να πω νωρίτερα.
<SPEAKER ID="045" NAME="George Sabin Cutaş" AFFILIATION="S&amp;D">
(RO) Κύριε Πρόεδρε, όταν ο Simon Kuznets, ο άνθρωπος που επινόησε την έννοια του "ακαθάριστου εθνικού προϊόντος", αναγνώρισε πόσο δύσκολη είναι η μέτρηση της ευημερίας ενός έθνους με βάση μόνο το μέγεθος του εθνικού του εισοδήματος, δεν πιστεύω ότι θα μπορούσε να φανταστεί πως θα χρειάζονταν τρία τέταρτα του αιώνα έως ότου πέντε κάτοχοι βραβείου Νόμπελ επεξεργασθούν μία σειρά προτάσεων για την εκπόνηση ακριβέστερης αξιολόγησης της οικονομικής επίδοσης και του κοινωνικού προϊόντος από εκείνη που παρέχει το ΑΕΠ. Αυτός ο μακροοικονομικός δείκτης παραβλέπει την ποιότητα των προϊόντων, δεν υπολογίζει τη βιώσιμη οικονομική μεγέθυνση και αποκλείει άλλους παράγοντες, όπως το επίπεδο διαβίωσης και τις προαστιακές οικονομίες, την οικιακή εργασία και την εθελοντική εργασία.
<P>
Με βάση τα αποτελέσματα των εργασιών αυτής της επιτροπής, τα οποία συνοψίζονται στην έκθεση Stiglitz, εκπονήθηκε πρόταση για τη βελτίωση του εθνικού στατιστικού συστήματος, καθορίζοντας με μεγαλύτερη ακρίβεια το βιοτικό επίπεδο και συμπεριλαμβάνοντας τη βιώσιμη ανάπτυξη στον υπολογισμό του δείκτη οικονομικής και κοινωνικής προόδου.
<P>
Σε αυτό το πλαίσιο, πιστεύω ότι πρέπει να θεσπίσουμε ένα συντονισμένο σύστημα σε ολόκληρη την Ευρωπαϊκή Ένωση για τη μέτρηση του βιοτικού επιπέδου, του βαθμού βιωσιμότητας της οικονομικής μεγέθυνσης και, τέλος, αλλά εξίσου σημαντικό, των κοινωνικών ανισοτήτων. Το μέτρο αυτό θα καταστήσει σαφές ότι έχουμε αποκομίσει διδάγματα από την οικονομική ύφεση που έχει τόσο μεγάλο αντίκτυπο επάνω μας.
<SPEAKER ID="047" NAME="Izaskun Bilbao Barandica" AFFILIATION="ALDE">
(ES) Κυρία Πρόεδρε, την προηγούμενη εβδομάδα, ένα δικαστήριο αποφάνθηκε ότι το κλείσιμο της εφημερίδας Egunkaria, η οποία εκδίδεται στη βασκική γλώσσα και για την οποία μίλησα στο παρόν Σώμα προ ολίγων εβδομάδων, συνιστά άδικη, παράνομη και αυθαίρετη πράξη.
<P>
" απόφαση αναφέρει ότι ούτε το ισπανικό σύνταγμα ούτε ο ποινικός κώδικας επιτρέπουν το κλείσιμο εφημερίδας, και ότι το σύνολο του κατηγορητηρίου βασίστηκε στην παραδοχή ότι η υπεράσπιση του πολιτισμού των Βάσκων συνεπάγεται συνεργασία με την ETA, πράγμα που είναι παράλογο. Επισημαίνει ότι οι άνθρωποι που κατηγορούνται είναι απολύτως αθώοι, ότι δεν ανήκουν στην ΕΤΑ, και ότι η εφημερίδα δεν έχει χρηματοδοτήσει την ETA, ούτε η ETA έχει χρηματοδοτήσει την εφημερίδα. " απόφαση αναφέρει επίσης ότι οι κρατούμενοι τέθηκαν σε συνθήκες απομόνωσης, απουσία επαρκών δικαστικών ελέγχων, στοιχείο που προσδίδει αξιοπιστία στους ισχυρισμούς περί κακομεταχείρισης και βασανιστηρίων που πρόβαλαν οι κρατούμενοι.
<P>
Επομένως, θα ήθελα να υποβάλω δύο αιτήματα: θα ήθελα να λάβουμε υπόψη τις επιπτώσεις της δημαγωγίας και της χειραγώγησης των συναισθημάτων και της νομοθεσίας εκτάκτου ανάγκης σε μία δημοκρατία, καθώς και το γεγονός ότι τα μεγαλύτερα μέσα ενημέρωσης και τα μείζονα κόμματα της Ισπανίας κατηγόρησαν όλους εμάς για την έκφραση της αντίθεσής μας έναντι αυτής της άδικης κατηγορίας για συνεργασία με την ΕΤΑ. Θα ήθελα επίσης να συνεργαστούμε ώστε να διασφαλιστεί η δικαίωση των εν λόγω θυμάτων και η δίκαιη περάτωση της υπόθεσής τους.
<SPEAKER ID="048" NAME="Μιχάλης Τρεμόπουλος" AFFILIATION="Verts/ALE">
Κυρία Πρόεδρε, τον περασμένο Φεβρουάριο παρουσιάσαμε στο Ευρωπαϊκό Κοινοβούλιο την έκθεση Ρόιτερ Τράουτμαν της Ευρωπαϊκής Επιτροπής, σχετικά με τις παγκόσμιες παράνομες αγορές ναρκωτικών από το 1998 και εντεύθεν. Αυτή η έκθεση είναι μια πολύτιμη βάση δεδομένων και τα συμπεράσματά της επιβεβαιώνουν κάποιες αξιολογήσεις που υπήρχαν μέχρι τώρα για την μη αποτελεσματικότητα των πολιτικών περί ναρκωτικών στην Ευρωπαϊκή Ένωση, αλλά και σε παγκόσμιο επίπεδο.
<P>
Το βασικό συμπέρασμα είναι ότι οι τρέχουσες πολιτικές έχουν αποτύχει στον κύριο στόχο τους, δηλαδή να μειωθεί η ζήτηση και προσφορά των παράνομων ουσιών, ενώ αποτελούν έναν κρίσιμο παράγοντα αύξησης της βλάβης στους μεμονωμένους χρήστες, στο περιβάλλον τους, στην οικονομία και την κοινωνία.
<P>
Το 2004 το Ευρωπαϊκό Κοινοβούλιο ενέκρινε ένα πακέτο συστάσεων όπως η έκθεση Κατάνια. Ζητούμε λοιπόν να ξαναδούμε το θέμα αυτό, σε ένα ευρύτερο πλαίσιο, ώστε να μην υπάρχει βλάβη για τους χρήστες.
<SPEAKER ID="049" NAME="Ryszard Czarnecki" AFFILIATION="ECR">
(PL) Κυρία Πρόεδρε, το έθνος μου επλήγη από μία μεγάλη τραγωδία. Σκοτώθηκαν ο πρόεδρος, ο επικεφαλής της Κεντρικής Τράπεζας και στρατιωτικοί ηγέτες. " κηδεία του προέδρου και της συζύγου του πραγματοποιήθηκε εχθές. Θα ήθελα να εκφράσω τις ευχαριστίες μου για την εκδήλωση αλληλεγγύης εκ μέρους πάρα πολλών κρατών μελών της Ευρωπαϊκής Ένωσης. Αποδείχθηκε εμπράκτως η έννοια της ευρωπαϊκής αλληλεγγύης, και αυτό είναι, για εμάς τους Πολωνούς, πολύ σημαντικό στοιχείο. Την κηδεία παρακολούθησαν οι πρόεδροι της Τσεχικής Δημοκρατίας, της Σλοβακίας, της Ουγγαρίας, της Γερμανίας, της Λιθουανίας, της Λετονίας, της Ρουμανίας και της Σλοβενίας, καθώς και ο πρωθυπουργός της Εσθονίας. Λυπούμαι που ο επικεφαλής του Συμβουλίου και ο Πρόεδρος της Ευρωπαϊκής Επιτροπής δεν ήταν παρόντες. Δεν μπόρεσαν να μεταβούν στην Πολωνία, ωστόσο, οι πρωθυπουργοί του Αζερμπαϊτζάν, της Αρμενίας και της Γεωργίας παρευρέθησαν, για παράδειγμα, μολονότι το ταξίδι τους ήταν μεγαλύτερο. Θα ήθελα να ευχαριστήσω όλους όσοι παρίσταντο στην κηδεία για αυτήν την εκδήλωση αλληλεγγύης.
<SPEAKER ID="050" NAME="Andreas Mölzer" AFFILIATION="NI">
(DE) Κυρία Πρόεδρε, παραχωρήστε μου, παρακαλώ, ένα λεπτό για να κάνω μερικά σχόλια σχετικά με τη Σερβία. Οι φιλοδοξίες της Σερβίας για την προσχώρησή της στην ΕΕ, φαίνεται να δίνει έντονη ώθηση στη χώρα. Εν πάση περιπτώσει, η χώρα ζήτησε πρόσφατα επισήμως συγγνώμη για τη γενοκτονία στη Srebrenica - κάτι που σίγουρα δεν μπορεί να λεχθεί και για την αμφιλεγόμενη υποψήφια χώρα Τουρκία, στην οποία υπάρχει η απειλή κυρώσεων σε περίπτωση που μία χώρα συζητήσει απλώς το ζήτημα της γενοκτονίας των Αρμενίων.
<P>
" ερμηνεία των κριτηρίων της Κοπεγχάγης είναι, κατά την άποψή μου, αυθαίρετη, εάν το Βελιγράδι κατηγορείται για έλλειψη συνεργασίας με το Διεθνές Δικαστήριο Εγκλημάτων Πολέμου της Χάγης, ενώ θεωρούνται ασήμαντες οι παραβιάσεις ανθρωπίνων δικαιωμάτων από την Άγκυρα.
<P>
Ωστόσο, δεν είναι κάτι νέο για την Ευρωπαϊκή Ένωση να εφαρμόζει δύο μέτρα και δύο σταθμά. Στη Βοσνία, αρκετές εθνοτικές ομάδες πρόκειται να εξαναγκαστούν να συνυπάρχουν σε ένα πολυπολιτισμικό κράτος, ενώ στο Κοσσυφοπέδιο είναι ξαφνικά θεμιτό για μία εθνοτική ομάδα να αποσπάται από το υφιστάμενο κράτος.
<P>
Σε αντίθεση με την Τουρκία, η Σερβία αποτελεί ιστορικά, πνευματικά και πολιτιστικά τμήμα της Ευρώπης και στρατηγικό κράτος για την ασφάλεια των Βαλκανίων. Φυσικά, δεν πρέπει να επαναλάβουμε τα λάθη που έγιναν σε σχέση με την εσπευσμένη ένταξη της Βουλγαρίας και της Ρουμανίας. Ασφαλώς πρέπει να πληρούνται όλα τα κριτήρια ένταξης, η Σερβία όμως είναι ευρωπαϊκή χώρα και πρέπει να αποτελέσει μέρος της Ένωσης.
<SPEAKER ID="051" NAME="Γεώργιος Παπανικολάου" AFFILIATION="PPE">
Κυρία Πρόεδρε, η πρόσφατη εξάρθρωση ενός σημαντικού πυρήνα της τρομοκρατίας στην Ελλάδα, έρχεται να υπενθυμίσει ότι η βία και η απειλή των δημοκρατικών θεσμών δεν γνωρίζουν σύνορα, δεν κάνουν διακρίσεις.
<P>
Είναι σημαντικό να θυμόμαστε ότι η τρέχουσα οικονομική κρίση και η απαισιοδοξία που αυτή γεννά στους πολίτες θρέφει επιθετικότητα και παράγει βία. Κανένας δεν διαφωνεί ότι η βία καταδικάζεται, όποια μορφή και αν έχει, απ' όπου και αν προέρχεται. Εκεί, όμως, που επίσης πρέπει να συμφωνήσουμε και να δώσουμε περισσότερη έμφαση είναι η σημασία της πρόληψης αντί της καταστολής. Γι' αυτό πρέπει να ιεραρχούμε ακόμη πιο ψηλά, ζητήματα που αναφέρονται στο swift, στο pnr, στην ενίσχυση της Europol και της Eurojust.
<P>
Σε κάθε περίπτωση είναι καθοριστικό να διορθώσουμε τις χρόνιες κοινωνικές παθογένειες που αναπαράγουν τη βία. Να χτυπήσουμε τη φτώχεια και την ανέχεια. Δεν υπάρχουν πλέον περιθώρια αδράνειας. Την τελευταία φορά που οι ηγέτες της Ευρώπης δείλιασαν μπροστά στις κοινωνικές προκλήσεις των δύσκολων οικονομικά καιρών, η ήπειρος μας βυθίστηκε στο σκοτάδι του μίσους και του ολοκληρωτισμού.
<SPEAKER ID="052" NAME="Jens Geier" AFFILIATION="S&amp;D">
(DE) Κυρία Πρόεδρε, κυρίες και κύριοι, θα ήθελα να επιστήσω την προσοχή της Ευρωπαϊκής Επιτροπής και του Κοινοβουλίου στις ανησυχητικές εξελίξεις όσον αφορά τις τιμές των πρώτων υλών. Το Duisburg, έδρα των μεγαλύτερων χαλυβουργείων στην Ευρώπη, βρίσκεται στην εκλογική μου περιφέρεια. Εδώ, καθώς και στις άλλες τοποθεσίες παραγωγής χάλυβα στην ΕΕ, οι εργαζόμενοι ανησυχούν ιδιαίτερα για τις θέσεις εργασίας τους, επειδή οι τρεις μεγάλοι προμηθευτές σιδηρομεταλλεύματος επιβάλλουν αυξήσεις τιμών της τάξης του 100% στη βιομηχανία χάλυβα. Στο μέλλον, η τιμή του μεταλλεύματος αναμένεται να αποτελεί αντικείμενο συναλλαγών στο Χρηματιστήριο Βασικών Μετάλλων του Λονδίνου, και δεν θα διασφαλίζεται, όπως συνέβαινε κατά το παρελθόν, μέσω μακροπρόθεσμων συμβάσεων προμήθειας. Οι εργαζόμενοι και οι συνδικαλιστικές ενώσεις τους φοβούνται ότι τούτο θα οδηγήσει σε ραγδαία άνοδο των τιμών της βασικής πρώτης ύλης, του χάλυβα. Αυτό συμβαίνει σε μία εποχή κατά την οποία οι πιθανοί τομείς αποταμιεύσεων, μέσω προγραμμάτων περικοπής δαπανών και μειώσεων του εργατικού δυναμικού, ιδιαίτερα μετά την τελευταία αναδιάρθρωση της βιομηχανίας χάλυβα, έχουν εξαντληθεί πλήρως. Προκειμένου να επιστήσουν την προσοχή στην κατάσταση αυτή, τα συμβούλια εργαζομένων και η βιομηχανική ένωση μεταλλουργών της Γερμανίας απηύθυναν εξ ονόματος του Duisburg έκκληση προς την καγκελάριο Merkel και τον Πρόεδρο Barroso. Θα ήθελα να ζητήσω από την Επιτροπή να ανταποκριθεί στην έκκληση αυτή.
<SPEAKER ID="053" NAME="Pat the Cope Gallagher" AFFILIATION="ALDE">
(EN) Κυρία Πρόεδρε, οι ταξιδιώτες των οποίων τα σχέδια διακοπών ναυάγησαν λόγω της ηφαιστειακής τέφρας, αισθάνονται σύγχυση σχετικά με τις ασφάλειες.
<P>
Μολονότι οι αεροπορικές εταιρείες θα προβούν σε επιστροφές χρημάτων ή θα επανεκδώσουν εισιτήρια των πτήσεων στο πλαίσιο της οδηγίας για τα δικαιώματα των επιβατών αεροπορικών μεταφορών, πολλοί επιβάτες αντιμετωπίζουν προβλήματα κόστους ξενοδοχείων και ενοικίασης αυτοκινήτου, και, ενδεχομένως, εναλλακτικών ρυθμίσεων πτήσεων· εντούτοις, ορισμένες μόνο ταξιδιωτικές ασφάλειες αναμένεται να καλύψουν αποζημιώσεις για τις απώλειες.
<P>
Άλλες εταιρείες ταξιδιωτικής ασφάλισης ισχυρίζονται ότι πρόκειται για ανωτέρα βία, θα ήθελα όμως να ζητήσω από αυτές τις εταιρείες να είναι ρεαλιστικές, να είναι λογικές και να επανεξετάσουν την απόφαση αυτή, έχοντας κατά νου ότι μεγάλος αριθμός πολιτών της δικής μου εκλογικής περιφερέρειας, όπως και πολλών άλλων, παραμένουν σε αεροδρόμια διαφόρων περιοχών του πλανήτη, σε κατάσταση αναμονής που τους στοιχίζει χρήματα τα οποία δεν διαθέτουν.
<P>
Αντιλαμβάνομαι ότι η οδηγία για τα οργανωμένα ταξίδια τελεί υπό αναθεώρηση, και τούτη πρέπει να περατωθεί επειγόντως.
<P>
Εν κατακλείδι, είναι σημαντικό η συγκεκριμένη οδηγία για τα ταξίδια να διασφαλίζει την καθιέρωση ενός τυποποιημένου συνόλου κανόνων το οποίο θα εφαρμόζεται σε καταστάσεις αυτού του είδους. Ακόμα και στο παρόν στάδιο, θα ήθελα να ζητήσω από την Επιτροπή να εξετάσει αυτό το ζήτημα.
<SPEAKER ID="054" NAME="Claudio Morganti" AFFILIATION="EFD">
(IT) Κυρία Πρόεδρε, κυρίες και κύριοι, θα ήθελα να προτείνω στο παρόν Σώμα, τον δημοκρατικό πυρήνα των ευρωπαϊκών θεσμικών οργάνων, μία σύντομη επισκόπηση των τελικών επιπτώσεων που επισύρουν οι ευρωπαϊκές παρεμβάσεις στις τοπικές κοινότητες, τις περιφέρειες και τους ιδιώτες.
<P>
Πιστεύω ότι πρέπει να αποφασίσουμε εάν θα προτείνουμε ένα καθολικό και παγκόσμιο όραμα ή εάν θα διατηρήσουμε, αντιθέτως, τη συμβολή και την ταυτότητα εκάστου ατόμου. Εκτιμώ ότι η δεύτερη επιλογή είναι προτιμότερη· αποτελεί ένα ευρύ όραμα, στο οποίο ακόμα και οι πλέον ξεχωριστές συνιστώσες, που απορρέουν από ιδιαίτερες κλίσεις και παραδόσεις, έχουν και αυτές τη θέση τους και τον σεβασμό που τους αρμόζει.
<P>
Ας εξετάσουμε, για παράδειγμα, τις επιπτώσεις της οδηγίας του 2006 για τις υπηρεσίες, της επιλεγόμενης οδηγίας Bolkestein, στον τομέα των κολυμβητικών εγκαταστάσεων της Ιταλίας. Φρονώ ότι δεν πρέπει να θυσιάσουμε, στον βωμό ενός δήθεν πιο αποτελεσματικού παγκόσμιου συστήματος, τον πολιτισμό και την παράδοση φιλοξενίας που χαρακτήριζαν ανέκαθεν τις τοπικές κοινότητες.
<P>
Πιστεύω ότι, από οικονομική άποψη, οι μικρές επιχειρήσεις αποτελούν την πιο γνήσια έκφραση της πολιτιστικής ταυτότητας των τοπικών κοινοτήτων και, συνεπώς, πρέπει πάντοτε να διασφαλίζονται.
<SPEAKER ID="055" NAME="Hans-Peter Martin" AFFILIATION="NI">
(DE) Κυρία Πρόεδρε, δεν είναι εύκολο αυτές τις ημέρες να είναι κανείς ένθερμος υπέρμαχος της Ευρώπης. Θα ήθελα, σήμερα, να αναφερθώ στο πρόβλημα της Eurostat. Αποδείχθηκε ότι η Eurostat είχε πολύ μεγαλύτερη επίγνωση της πραγματικής κατάστασης στην Ελλάδα από ό,τι πιστεύαμε εν γένει. Υπάρχουν αναφορές οι οποίες είχαν δημοσιευθεί μόνο αποσπασματικά, και οι οποίες αποκάλυπταν περιπτώσεις απάτης ήδη από το 2002· και στη συνέχεια, φυσικά, υπήρχε η μεγάλη έκθεση του 2008. Ωστόσο, επικρατεί πλήρης ασάφεια ως προς τους τελικούς αποδέκτες, τις επιπτώσεις και τους δυνητικούς υπευθύνους των εν λόγω εκθέσεων - εν προκειμένω, τους υπευθύνους για τη μη ανάληψη δράσης έναντι αυτών των εκθέσεων.
<P>
Ως εκ τούτου, θα ήθελα να προτείνω σε αυτό το σημείο να εξετάσουμε εποικοδομητικά το ζήτημα της Eurostat και όχι μόνο σε σχέση με τις σκανδαλώδεις πρακτικές, οι οποίες φυσικά υπήρχαν και στο παρελθόν. Επομένως, η πρότασή μου συνίσταται στην ανάληψη δράσης εκ μέρους της Επιτροπής, ούτως ώστε να διασφαλιστεί η ανεξαρτησία της Eurostat και η πληροφόρηση των πολιτών που αποτελεί επιτακτική ανάγκη για την αφύπνιση της δημοκρατίας μας.
<SPEAKER ID="056" NAME="Maria Da Graça Carvalho" AFFILIATION="PPE">
(PT) Σήμερα, βρισκόμαστε αντιμέτωποι με μία φυσική καταστροφή με απρόβλεπτες συνέπειες. " επιστήμη μάς επιτρέπει να υπολογίσουμε την επίδραση των σωματιδίων της ατμόσφαιρας επί των κινητήρων των αεροσκαφών και των ηλεκτρονικών συστημάτων αεροπλοΐας με εύλογη ακρίβεια. " επιστήμη μάς επιτρέπει επίσης να υπολογίσουμε την κίνηση των εν λόγω σωματιδίων στην ατμόσφαιρα με εξίσου εύλογο βαθμό ακρίβειας. Οι υπουργοί μεταφορών της ΕΕ θα συνεδριάσουν σήμερα για να αποφασίσουν πώς θα αντιμετωπίσουν την κατάσταση των αεροπορικών μεταφορών. Τα συμπεράσματα της συνεδρίασης αυτής πρέπει να βασίζονται στην επιστημονική γνώση και την αρχή της προφύλαξης. " οικονομία δεν μπορεί να υπερισχύει έναντι της ασφάλειας των ανθρώπων. " Ευρώπη πρέπει να συνεχίσει να λειτουργεί ως προπύργιο της ασφάλειας και της ποιότητας ζωής. Ωστόσο, αναμένουμε ταχείες και ρεαλιστικές λύσεις εναλλακτικών συστημάτων μεταφορών διά ξηράς και θαλάσσης.
<P>
Τον τελευταίο χρόνο, αντιμετωπίσαμε πολλές κρίσεις, φυσικές καταστροφές και μία επιδημία· δεδομένων όλων αυτών ...
<P>
(Ο Πρόεδρος διακόπτει την ομιλήτρια)
<SPEAKER ID="057" NAME="Ioan Enciu" AFFILIATION="S&amp;D">
(RO) Κυρία Πρόεδρε, στο τέλος του τρέχοντος έτους, θα τεθεί σε ισχύ η τρίτη ταχυδρομική οδηγία, η οποία θα καταργήσει όλες τις κανονιστικές ρυθμίσεις στη συγκεκριμένη αγορά. Οι επιπτώσεις της οικονομικής και χρηματοπιστωτικής κρίσης είναι ευρέως γνωστές, συμπεριλαμβανομένων των επιπτώσεων στην αγορά των ταχυδρομικών υπηρεσιών.
<P>
Οι επιπτώσεις της κρίσης πολλαπλασιάστηκαν μετά την εφαρμογή της οδηγίας σε κράτη μέλη όπου οι κανονιστικές ρυθμίσεις έχουν αρθεί πλήρως στην αγορά των ταχυδρομικών υπηρεσιών. Στον τομέα αυτόν, το ποσοστό των απολύσεων και των μειώσεων του εισοδήματος των υπαλλήλων που παρέμειναν στη θέση τους είναι υψηλότερο από τον μέσο όρο. Υπήρξε επίσης μείωση του αριθμού συναλλαγών και αύξηση των ταχυδρομικών τελών· επιπλέον, πολίτες που ζουν σε δυσπρόσιτες τοποθεσίες και περιοχές στερούνται πλέον την πρόσβαση σε ένα μέσο επικοινωνίας και μία καθολική υπηρεσία.
<P>
Πιστεύω ότι απαιτείται εκτίμηση των κοινωνικών συνεπειών που απορρέουν από την εφαρμογή της παρούσας οδηγίας. Είναι καθήκον μας να αποτρέψουμε την εμφάνιση κοινωνικού ντάμπινγκ. Ζητώ μετ' επιτάσεως από τα αρμόδια ευρωπαϊκά θεσμικά όργανα να εξετάσουν τη δυνατότητα εφαρμογής μίας διετούς τουλάχιστον αναστολής των προθεσμιών που προβλέπονται για την εφαρμογή αυτής της οδηγίας, με ορισμένες διαφοροποιήσεις σε καθένα από τα εναπομείναντα κράτη μέλη.
<SPEAKER ID="058" NAME="Cristian Dan Preda" AFFILIATION="PPE">
(RO) Θα ήθελα να σας μιλήσω σήμερα σχετικά με την εξαιρετικά λεπτή κατάσταση στην οποία βρίσκεται ένας δημοσιογράφος ονόματι Ernest Vardanian. Συνελήφθη από το καθεστώς του Igor Smirnov στην αυτοανακηρυχθείσα Δημοκρατία της Υπερδνειστερίας.
<P>
Ο Ernest Vardanian κατηγορείται για εσχάτη προδοσία και κατασκοπεία, γεγονός που δεν είναι μόνο παράλογο, αλλά είναι και καταγέλαστο. Πράγματι, η αίτηση αποφυλάκισης με εγγύηση του δημοσιογράφου απορρίφθηκε και κρατείται υπό αθλιότατες συνθήκες. Θα ήθελα να αναφέρω ότι η ενέργεια αυτή χρησιμοποιείται από τις αρχές του Tiraspol με στόχο τον εκφοβισμό του Chişinău σε μία περίοδο κατά την οποία η νέα κυβέρνηση, που ανέλαβε καθήκοντα μετά τις εκλογές του προηγούμενου έτους, θα ήθελε να προσεγγίσει την Ευρωπαϊκή Ένωση, καθώς και να επιλύσει τη διαμάχη της Υπερδνειστερίας.
<P>
Απευθύνω έκκληση για την άμεση και άνευ όρων αποφυλάκιση του δημοσιογράφου Ernest Vardanian, και καλώ τις αρχές της αυτοανακηρυχθείσας Δημοκρατίας της Υπερδνειστερίας να προβούν σε συμβιβαστική κίνηση προς το Chişinău, προκειμένου να διευθετηθεί η διαμάχη στην περιοχή.
<SPEAKER ID="059" NAME="Czesław Adam Siekierski" AFFILIATION="PPE">
(PL) " χρηματοπιστωτική και οικονομική κρίση έπληξε σοβαρότερα τους άπορους ανθρώπους. Για να καλύψει τις ανάγκες τους, η Ευρωπαϊκή Ένωση έχει ανακηρύξει το έτος 2010 ως ευρωπαϊκό έτος καταπολέμησης της φτώχειας και του κοινωνικού αποκλεισμού. Εκτιμάται ότι περισσότερα από 40 εκατομμύρια άνθρωποι ζουν σε κατάσταση φτώχειας στην Ευρώπη, ενώ σχεδόν άλλα 40 εκατομμύρια άτομα απειλούνται από την ανέχεια. Είναι ιδιαίτερα λυπηρό το γεγονός ότι το ένα τέταρτο αυτού του αριθμού -20 εκατομμύρια- είναι παιδιά. Τα προβλήματα που καλούνται να αντιμετωπίσουν δεν αφορούν μόνο την έλλειψη τροφίμων, ιατρικής περίθαλψης και ένδυσης, αλλά, πάνω από όλα, την απουσία προοπτικής για βελτίωση της κατάστασης και έξοδο από την ένδεια. " παροχή εκπαίδευσης υψηλού επιπέδου είναι το πιο σημαντικό μέτρο που μπορεί να συνδράμει στην αλλαγή αυτής της τραγικής κατάστασης. " εν λόγω ανάγκη μπορεί να διαπιστωθεί καλύτερα σε μικρές πόλεις και αγροτικές περιοχές, οι οποίες βρίσκονται πολύ μακριά από ακαδημαϊκά κέντρα. Ως εκ τούτου, νομίζω ότι στρατηγική λύση για την αλλαγή της κατάστασης αποτελεί η αύξηση της χρηματοδότησης στο πλαίσιο προγραμμάτων υποτροφιών για νέους που προέρχονται από φτωχές περιοχές.
<SPEAKER ID="060" NAME="Derek Vaughan" AFFILIATION="S&amp;D">
(EN) Κύριε Πρόεδρε, επικροτώ την αυριανή συζήτηση σχετικά για την κρίση των εναέριων μεταφορών, διότι πρέπει να έχουμε κατά νου ότι δεν έχει αντίκτυπο μόνο σε αυτό το Κοινοβούλιο, αλλά και στους ιδιώτες και τις επιχειρήσεις σε όλη την Ευρώπη. Τούτο συμβαίνει σε μία περίοδο κατά την οποία η Ευρώπη, ή το μεγαλύτερο τμήμα της Ευρώπης, επανακάμπτει από μία βαθιά ύφεση. Το "νωμένο Βασίλειο, όπως πολλές άλλες χώρες -όχι όλες- ανακάμπτει από την εν λόγω ύφεση, και αυτό οφείλεται στο γεγονός ότι η κυβέρνηση προέβη σε παρεμβάσεις όταν αποδυναμώθηκε η αγορά και δεν στάθηκε στο περιθώριο, όπως θα ανέμεναν ορισμένοι.
<P>
Τις προσεχείς εβδομάδες, θα δημοσιευθούν πολλά οικονομικά στοιχεία στο "νωμένο Βασίλειο, και πιστεύω ότι πολλά από αυτά θα είναι θετικά. Αυτό οφείλεται στην παρέμβαση της κυβέρνησης. Σε δύσκολες οικονομικές συγκυρίες, θεωρώ εξίσου σημαντική και την παρέμβαση των θεσμικών οργάνων της ΕΕ. Όλα τα θεσμικά όργανα της ΕΕ θα πρέπει, στο μέλλον, να διασφαλίζουν ότι ο στόχος των προϋπολογισμών μας είναι να συνδράμουν ιδιώτες και επιχειρήσεις να αντεπεξέρχονται σε δύσκολους οικονομικούς καιρούς και να προγραμματίζουν την ανάκαμψη.
<SPEAKER ID="061" NAME="Diogo Feio" AFFILIATION="PPE">
(PT) Το ζήτημα που θέτω ενώπιον της σημερινής Ολομέλειας είναι η δημοσιονομική θέση των διαφόρων κρατών μελών. Το πράττω τώρα που έχει λήξει η προθεσμία για την υποβολή των προγραμμάτων σταθερότητας και ανάπτυξης. Τα προγράμματα αυτά προβλέπουν τις μεσοπρόθεσμες και μακροπρόθεσμες θέσεις των διαφόρων κρατών μελών. Στην ειδική περίπτωση της πατρίδας μου, της Πορτογαλίας, η Επιτροπή παρατήρησε ότι το πρόγραμμα που υποβλήθηκε ενέχει κινδύνους. Πρόκειται για ανησυχητική ένδειξη για τις αγορές, στην ουσία, όμως, ήταν μία ένδειξη της εστίασης στη σταθερότητα και την εξυγίανση των δημόσιων οικονομικών, ενώ είναι εξίσου σημαντική και η εστίαση στο ζήτημα της οικονομικής μεγέθυνσης. Και στον τομέα αυτόν, όμως, τα στοιχεία που υπέβαλε η χώρα μου δεν είναι ικανοποιητικά, και, δυστυχώς, εξακολουθεί να ελλείπει η μέριμνα επί θεμάτων θέματα όπως η απλοποίηση της επιχειρηματικής δραστηριότητας και η κατάσταση της φορολογικής ανταγωνιστικότητας.
<SPEAKER ID="062" NAME="William" AFFILIATION="The Earl of) Dartmouth  (EFD">
(EN) Κυρία Πρόεδρε, αναφέρομαι ουσιαστικά στην προτελευταία παρέμβαση, αλλά θα ήθελα να ρωτήσω τον κύριο εκεί πέρα, ο οποίος τάσσεται υπέρ της κοινοτικής παρέμβασης, με ποιον τρόπο θεωρεί ότι πρέπει να παρέμβει η ΕΕ έναντι της ηφαιστειακής τέφρας.
<SPEAKER ID="063" NAME="Πρόεδρος">
Κατά τη διάρκεια των παρεμβάσεων ενός λεπτού, .δεν επιτρέπεται η υποβολή συμπληρωματικών ερωτήσεων μέσω της διαδικασίας της γαλάζιας κάρτας. Συνεπώς, δεν επρόκειτο για παρέμβαση επί της διαδικασίας. Ο συνάδελφός σας θα μπορούσε ενδεχομένως να απαντήσει στην ερώτησή σας σε κατ' ιδίαν συζήτηση, αλλά, εν πάση περιπτώσει, όχι κατά τη διάρκεια της συζήτησης στην Ολομέλεια.
<SPEAKER ID="064" NAME="Malika Benarab-Attou" AFFILIATION="Verts/ALE">
(FR) Κυρία Πρόεδρε, θα ήθελα να έχετε κατά νου την ισορροπημένη κατανομή μεταξύ ανδρών και γυναικών όταν δίνετε τον λόγο. Δώσατε τον λόγο σε άνδρα πέντε συνεχόμενες φορές.
<SPEAKER ID="065" NAME="Πρόεδρος">
Σας ευχαριστώ πολύ. Όπως αντιλαμβάνεστε, ως πρόεδρος της ομάδας υψηλού επιπέδου για την ισότητα των φύλων και τη διαφορετικότητα, η ισότητα είναι πολύ σημαντική για εμένα. Έχουμε κατάλογο ομιλητών και προσπαθήσαμε πραγματικά να επιτύχουμε ισορροπημένη κατανομή. " δυνατότητα που παρέχεται σε κάποιον να λάβει τον λόγο εξαρτάται, ασφαλώς, και από τα πρόσωπα που είναι πραγματικά παρόντα..
<P>
" συζήτηση του θέματος έληξε.

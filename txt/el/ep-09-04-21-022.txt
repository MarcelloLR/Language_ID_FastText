<CHAPTER ID="022">
Κοινοτικό σύστημα ελέγχου για την εξασφάλιση της τήρησης των κανόνων της κοινής αλιευτικής πολιτικής (συζήτηση) 
<SPEAKER ID="194" NAME="Πρόεδρος">
" ημερήσια διάταξη προβλέπει την έκθεση του κ. Romeva i Rueda, εξ ονόματος της Επιτροπής Αλιείας, σχετικά με την πρόταση για κανονισμό του Συμβουλίου περί της θέσπισης κοινοτικού συστήματος ελέγχου για την εξασφάλιση της τήρησης των κανόνων της Κοινής Αλιευτικής Πολιτικής - C6-0510/2008 -.
<SPEAKER ID="195" NAME="Raül Romeva i Rueda" LANGUAGE="ES">
Κύριε Πρόεδρε, θα ήθελα να ξεκινήσω θυμίζοντας σε όλους μας ότι πριν από μερικές εβδομάδες η Greenpeace κατήγγειλε μια εταιρεία της Γαλικίας, την Armadores Vidal, στην εισαγγελία της Ισπανίας για το ότι ελάμβανε επιχορηγήσεις αξίας 3,6 εκατομμυρίων ευρώ από την Ισπανική Κυβέρνηση, μεταξύ του 2003 και του 2005, παρά το γεγονός ότι, από το 1999, η εταιρεία έχει συσσωρεύσει πολυάριθμες κυρώσεις σε αρκετές χώρες για παράνομη αλιεία σε όλο τον κόσμο.
<P>
Στην πραγματικότητα, η Επιτροπή καταδίκασε αυτή την κατάσταση πρόσφατα.
<P>
Την περασμένη βδομάδα ξεκίνησε η αλιευτική περίοδος του κοινού τόνου. Οι επιστήμονες μάς λένε ότι έχουμε ήδη ξεπεράσει τα αποδεκτά όρια της αειφόρου αλιείας αυτού του είδους, το οποίο κινδυνεύει σαφώς με εξαφάνιση.
<P>
Ο ισπανός υπουργός άμυνας βρίσκεται επί του παρόντος στη Σομαλία, επικεφαλής μιας επιχείρησης προστασίας από τις πειρατικές επιθέσεις των αλιευτικών σκαφών τόνου που έχουν αναπτυχθεί στον Ινδικό Ωκεανό.
<P>
Αν τα ευρωπαϊκά αλιευτικά σκάφη τόνου απομακρύνονται τόσο πολύ μακριά από τις χώρες τους για να εργαστούν, αυτό οφείλεται στο ότι, πρώτον, τα πλησιέστερα αποθέματα ψαριών βρίσκονται σε σημείο κατάρρευσης και, δεύτερον, έχουμε ένα στόλο, ο οποίος είναι σαφώς υπερμεγέθης και υπερ-επιχορηγούμενος, που επιδιώκει το κέρδος ακόμη και αν εξαντλεί το βασικό στοιχείο που συντηρεί τις δραστηριότητες του: τα ψάρια.
<P>
Για μια ακόμη φορά, οι κύριοι παράγοντες σε όλες αυτές τις περιπτώσεις - και σε πολλές άλλες - είναι η υπεραλίευση, ο υπερβολικά μεγάλος ευρωπαϊκός στόλος και, το κυριότερο, η έλλειψη ελέγχου και δυνατότητας επιβολής κυρώσεων.
<P>
Γι' αυτό το λόγο στην έκθεση μας ισχυριζόμαστε ότι η εφαρμογή των κανόνων κατά τρόπο αποτελεσματικό και ο οποίος δεν δημιουργεί διακρίσεις θα πρέπει να είναι ένας από τους βασικούς πυλώνες της κοινής αλιευτικής πολιτικής.
<P>
Ως εκ τούτου, ζητούμε, για παράδειγμα, να απαγορευθεί η χορήγηση δημοσίων επιδοτήσεων σε οποιονδήποτε ενεργεί παράνομα, όπως στην περίπτωση της Armadores Vidal.
<P>
" συμμόρφωση με τους κανόνες και η υιοθέτηση μιας συνεκτικής προσέγγισης είναι οι καλύτεροι τρόποι για την προστασία των συμφερόντων της αλιευτικής βιομηχανίας μακροπρόθεσμα.
<P>
Μια τέτοια πολιτική θα αποτύχει, εάν οι άνθρωποι που εργάζονται στην αλιευτική βιομηχανία, από τους αλιείς έως τους εμπόρους που πωλούν τα ψάρια στους καταναλωτές, δεν συμμορφωθούν με τους κανόνες. Τα αποθέματα των ψαριών θα εξαφανιστούν μαζί με όσους εξαρτώνται από αυτά για επιβίωση.
<P>
Σε μια σειρά περιπτώσεων, η Επιτροπή και το Ευρωκοινοβούλιο διαπίστωσαν με λύπη τους το χαμηλό επίπεδο συμμόρφωσης και έχουμε ζητήσει, μεταξύ άλλων, από τα κράτη μέλη να αυξήσουν τους ελέγχους, να εναρμονίσουν τα κριτήρια ελέγχου και τις κυρώσεις, και να καταστήσουν τα αποτελέσματα των ελέγχων πιο διαφανή. Επιπλέον, ζητήσαμε την ενίσχυση των συστημάτων ελέγχου της Κοινότητας.
<P>
Ο προταθείς κανονισμός που υπήρξε το έναυσμα αυτής της έκθεσης, αντιμετωπίζει το θέμα της απαραίτητης μεταρρύθμισης του ισχύοντος συστήματος ελέγχου και περιλαμβάνει μια σειρά συστάσεων που πρέπει να προστεθούν στις υφιστάμενες μετά την έκδοση του κανονισμού για την παράνομη, λαθραία και άναρχη αλιεία, ή του κανονισμού που αφορά την αδειοδότηση της αλιευτικής δραστηριότητας.
<P>
Ο σημαντικότερος παράγοντας ενός συστήματος ελέγχου που εφαρμόζεται στα 27 κράτη μέλη είναι πιθανώς το ότι όλοι οι ενδιαφερόμενοι πρέπει να τυγχάνουν ίσης μεταχείρισης και, ιδιαίτερα, ο κάθε κρίκος της παραγωγικής αλυσίδας - αλιείς, μεσάζοντες, αγοραστές, άνθρωποι που έχουν δεσμούς με την ερασιτεχνική αλιεία και άλλοι - θα πρέπει να αισθάνονται ότι τυγχάνουν ίσης μεταχείρισης, αλλά και ότι φέρουν μέρος της ευθύνης επί του θέματος.
<P>
Ως εκ τούτου, πρέπει να εξασφαλίσουμε την ύπαρξη ίσων συνθηκών σε όλη την Κοινότητα και σε ολόκληρη την αλυσίδα επιτήρησης.
<P>
Αν και ως επί το πλείστον στηρίζουμε και εμείς την αρχική πρόταση της Επιτροπής, η πρόταση που καταθέτουμε περιλαμβάνει μια σειρά πτυχών που μας επιτρέπουν να σημειώσουμε σημαντική πρόοδο προς αυτή την κατεύθυνση.
<P>
Θα ήθελα απλώς να επισημάνω μια πτυχή, αναφέροντας την ανάγκη η Κοινοτική Υπηρεσία Ελέγχου της Αλιείας να διαδραματίσει ιδιαίτερα σημαντικό ρόλο, δεδομένου του κοινοτικού χαρακτήρα της και της εντολής της για αμεροληψία.
<P>
Ως εκ τούτου, ελπίζω ότι οι τροπολογίες που καταθέσαμε την τελευταία στιγμή, προκειμένου να οριστικοποιήσουμε την έκθεση, θα γίνουν αποδεκτές από τους συναδέλφους μου, όπως συνέβη ήδη στο πλαίσιο της συζήτησής μας στην επιτροπή, και ελπίζω, πραγματικά, ότι η έκθεση θα αποτελέσει ένα χρήσιμο εργαλείο για τη διάσωση όσων πρέπει να διασωθούν: όχι μόνο των αποθεμάτων, αλλά και των κοινοτήτων που ζουν από αυτά.
<SPEAKER ID="196" NAME="Joe Borg">
Μέλος της Επιτροπής. - Κύριε Πρόεδρε, επιτρέψτε μου, πρώτα απ' όλα, να ευχαριστήσω τον εισηγητή, κ. Romeva i Rueda, ο οποίος ανέλαβε εντυπωσιακή εργασία για αυτή την έκθεση. Αυτό που είναι ακόμη πιο αξιοπρόσεκτο είναι το γεγονός ότι ο εισηγητής ανέλαβε να συναντηθεί με πολυάριθμους διεθνείς και κοινοτικούς ενδιαφερόμενους σε αρκετές πρωτεύουσες. Αυτός ο φάκελος ήταν πολύπλοκος και ευαίσθητος. " Επιτροπή θα ήθελε να ευχαριστήσει τον κ. Romeva i Rueda για την εργασία του σε αυτήν την έκθεση.
<P>
Όπως γνωρίζετε, ο ισχύων κανονισμός για τον έλεγχο της αλιείας προέρχεται από το 1993. Έκτοτε έχει τροποποιηθεί δώδεκα φορές, ιδίως το 1998, για να ενσωματωθεί ο έλεγχος της αλιευτικής προσπάθειας, και το 2002, επί τη ευκαιρία της τελευταίας μεταρρύθμισης της κοινής αλιευτικής πολιτικής (ΚΑΠ). Εντούτοις, το σύστημα που προέκυψε έχει σοβαρές ανεπάρκειες που δεν του επιτρέπουν να είναι όσο αποτελεσματικό θα έπρεπε. Όπως τόνισαν η Ευρωπαϊκή Επιτροπή και το Ευρωπαϊκό Ελεγκτικό Συνέδριο, το ισχύον σύστημα είναι αναποτελεσματικό, δαπανηρό, πολύπλοκο, και δεν παράγει τα προσδοκώμενα αποτελέσματα. Αυτό με τη σειρά του υπονομεύει τις πρωτοβουλίες διατήρησης και διαχείρισης της προσπάθειας. Ως εκ τούτου, η αποτυχία ελέγχου συμβάλλει στην αρνητική απόδοση της κοινής αλιευτικής πολιτικής.
<P>
Ο κύριος στόχος της μεταρρύθμισης του ελέγχου είναι να διασφαλιστεί η τήρηση των κανόνων της ΚΑΠ, μέσω της διαμόρφωσης ενός νέου πλαισίου προτύπων που θα δώσει τη δυνατότητα στα κράτη μέλη και στην Επιτροπή να αναλάβουν πλήρως τις ευθύνες τους. Καθιερώνει μια καθολική και ολοκληρωμένη προσέγγιση του ελέγχου, με επίκεντρο όλες τις πτυχές της ΚΑΠ και καλύπτοντας το σύνολο της αλυσίδας των αλιευμάτων, των εκφορτώσεων, της μεταφοράς, της μεταποίησης και της διάθεσης στην αγορά - "από τα αλιεύματα στον καταναλωτή". Για να επιτευχθεί αυτό, η μεταρρύθμιση έχει οικοδομηθεί σε τρείς άξονες.
<P>
Άξονας 1: η δημιουργία νοοτροπίας συμμόρφωσης και υπευθυνότητας του κλάδου. Ο εν λόγω στόχος αποσκοπεί στο να επηρεαστεί η συμπεριφορά όλων των ενδιαφερομένων μερών που συμμετέχουν στο ευρύ φάσμα των αλιευτικών δραστηριοτήτων, προκειμένου να επιτευχθεί η συμμόρφωση μέσα όχι μόνο από τις δραστηριότητες παρακολούθησης και ελέγχου, αλλά και ως αποτέλεσμα μιας συνολικής νοοτροπίας συμμόρφωσης, όπου όλα τα μέρη του κλάδου κατανοούν και αποδέχονται ότι η νόμιμη συμπεριφορά είναι προς το δικό τους μακροπρόθεσμο συμφέρον.
<P>
Άξονας 2: η καθιέρωση μιας καθολικής και ολοκληρωμένης προσέγγισης όσον αφορά τον έλεγχο. " πρόταση διασφαλίζει την ομοιομορφία στην εφαρμογή της πολιτικής ελέγχου, σεβόμενη, ταυτόχρονα, την πολυμορφία και τα ειδικά χαρακτηριστικά των διαφόρων στόλων. Διαμορφώνει ένα πεδίο ίσων όρων για τον κλάδο, καλύπτοντας όλες τις πτυχές, από τα αλιεύματα έως την αγορά.
<P>
Άξονας 3: η αποτελεσματική εφαρμογή των κανόνων της ΚΑΠ. " μεταρρύθμιση αποσκοπεί επίσης στον σαφή προσδιορισμό των όρων και των ευθυνών των κρατών μελών, της Επιτροπής και της Κοινοτικής Υπηρεσίας Ελέγχου της Αλιείας. Στο πλαίσιο της ΚΑΠ, ο έλεγχος και η επιβολή του νόμου αποτελούν αποκλειστική αρμοδιότητα των κρατών μελών. Ο ρόλος της Επιτροπής είναι να ελέγχει και να επαληθεύει εάν τα κράτη μέλη εφαρμόζουν σωστά και αποτελεσματικά τους κανόνες της ΚΑΠ. " παρούσα πρόταση δεν προσπαθεί να αλλάξει αυτή την κατανομή των ευθυνών. Εντούτοις, είναι σημαντικός ο εξορθολογισμός των διαδικασιών, και το να διασφαλιστεί ότι η Επιτροπή διαθέτει τα μέσα ώστε να φροντίζει ότι τα κράτη μέλη εφαρμόζουν εξίσου τους κανόνες της ΚΑΠ.
<P>
Θα ήθελα επίσης να τονίσω το γεγονός ότι η πρόταση θα μειώσει το διοικητικό φόρτο και θα καταστήσει το σύστημα λιγότερο γραφειοκρατικό. Στην εκτίμηση επιπτώσεων της Επιτροπής διαπιστώθηκε ότι εάν η μεταρρύθμιση εγκριθεί, οι συνολικές διοικητικές δαπάνες για τους φορείς εκμετάλλευσης θα μπορούσαν να μειωθούν κατά 51% - από 78 ευρώ σε 38 εκατομμύρια ευρώ - κυρίως μέσω της χρήσης πιο σύγχρονων τεχνολογιών, όπως η επέκταση της χρήσης των ERS, VMS και AIS.
<P>
Τα υφιστάμενα εργαλεία που βασίζονται στο χαρτί θα αντικατασταθούν σε όλα τα στάδια της αλιευτικής αλυσίδας - ήτοι, το ημερολόγιο σκάφους, οι δηλώσεις αλιευμάτων και οι σημειώσεις πωλήσεων - εκτός των σκαφών των οποίων το μήκος δεν υπερβαίνει συνολικά τα 10 μέτρα. Για τους αλιείς, το ηλεκτρονικό σύστημα θα διευκολύνει την καταγραφή των δεδομένων και την επικοινωνία. Μόλις αρχίσει να εφαρμόζεται το σύστημα, θα καταργηθεί μια σειρά απαιτήσεων αναφοράς.
<P>
Το σύστημα θα είναι πολύ ταχύτερο, ακριβέστερο, λιγότερο δαπανηρό και θα επιτρέπει την αυτοματοποιημένη επεξεργασία των δεδομένων. Θα διευκολύνει επίσης το διασταυρούμενο έλεγχο των δεδομένων και πληροφοριών, και την αναγνώριση των κινδύνων. Το αποτέλεσμα θα είναι μια πιο ορθολογιστική και βάσει των κινδύνων προσέγγιση των ενεργειών ελέγχου στη θάλασσα και στην ξηρά, με τους ελέγχους στην ξηρά να είναι, εγγενώς, λιγότερο δαπανηροί.
<P>
" πρόταση θα καταργήσει επίσης την ισχύουσα υποχρέωση των κρατών μελών να μεταδίδουν καταλόγους αδειών αλιείας ή αδειών αλιείας στην Επιτροπή, έγγραφα τα οποία θα καταστούν προσβάσιμα στις εθνικές υπηρεσίες ελέγχου με ηλεκτρονικά μέσα, στις υπηρεσίες ελέγχου των άλλων κρατών μελών, και στην Επιτροπή.
<P>
Αναφερόμενος τώρα στην έκθεση, θα ήθελα να σχολιάσω τις προταθείσες τροπολογίες.
<P>
" Επιτροπή χαιρετίζει το γεγονός ότι το Ευρωπαϊκό Κοινοβούλιο στηρίζει τη νομοθεσία καταρχήν και θεωρεί ότι είναι απαραίτητος ένας νέος κανονισμός ελέγχου. Ενώ η Επιτροπή μπορεί να αποδεχτεί ορισμένες τροπολογίες που συμβαδίζουν με τη συζήτηση εντός της ομάδας εργασίας του Συμβουλίου, θεωρεί ότι είναι απολύτως απαραίτητη η διατήρηση ορισμένων βασικών στοιχείων της πρότασης.
<P>
" Επιτροπή μπορεί να συμφωνήσει με ένα σημαντικό αριθμό τροπολογιών, ιδίως τις τροπολογίες 3, 6, 9, 10, 11, 13 έως 18, 26 έως 28, 30, 31, 36, 44, 45, 51 έως 55, 57, 58, 62, 63, 66 έως 69, 82, 84, 85 και 92 έως 98.
<P>
" Επιτροπή δεν μπορεί, ωστόσο, να αποδεχθεί τις ακόλουθες τροπολογίες, που θα μπορούσαν να συνοψιστούν ως εξής:
<P>
Όσον αφορά την παρακολούθηση των αλιευτικών δραστηριοτήτων: " τροπολογία 23 τροποποιεί το περιθώριο ανοχής που θα εφαρμόζεται στις καταχωρήσεις αλιευμάτων του ημερολογίου σε 10%, αντί του 5% της πρότασης. Κάτι τέτοιο θα επηρεάσει σοβαρά την ακρίβεια των δεδομένων του ημερολογίου του σκάφους, η οποία είναι απολύτως απαραίτητη όταν τέτοια δεδομένα χρησιμοποιούνται για διασταυρούμενους ελέγχους. Δεδομένου ότι αυτού του είδους οι διασταυρούμενοι έλεγχοι θα χρησιμοποιηθούν για τον εντοπισμό ασυνεπειών των δεδομένων ως δεικτών παράνομης συμπεριφοράς επί των οποίων τα κράτη μέλη θα πρέπει να επικεντρώσουν τους ισχνούς ελεγκτικούς πόρους τους, αυτή η τροπολογία θα επηρεάσει επίσης αρνητικά τη λειτουργία του μηχανογραφημένου συστήματος επαλήθευσης που προβλέπεται στο άρθρο 102 παράγραφος 1 της πρότασης, το οποίο θεωρείται ότι είναι ο κορμός του νέου συστήματος ελέγχου. Εντούτοις, το σημαντικότερο επιχείρημα είναι ότι οι αλιείς μπορούν, πράγματι, να εκτιμήσουν τα αλιεύματα τους με επίπεδο ακριβείας 3%. Στο κάτω-κάτω, τα ψάρια αποθηκεύονται και μεταφέρονται σε κιβώτια και οι αλιείς γνωρίζουν το βάρος των ψαριών που μπορεί να χωρέσει ένα κιβώτιο.
<P>
Όσον αφορά την τροπολογία 29 σε προγενέστερες κοινοποιήσεις, η Επιτροπή πιστεύει ότι η ιδέα της εκχώρησης της δυνατότητας χορήγησης εξαιρέσεων στο Συμβούλιο θα περιπλέξει πάρα πολύ τη διαδικασία και δεν θα επιτρέπει την έγκαιρη αντίδραση στις εξελίξεις επί τόπου.
<P>
" Επιτροπή θεωρεί επίσης ότι η ανακατανομή των αχρησιμοποίητων ποσοστώσεων είναι θέμα διαχείρισης που θα πρέπει να αντιμετωπιστεί στο πλαίσιο της μεταρρύθμισης της ΚΑΠ. Ως εκ τούτου, η τροπολογία 41 επί των διορθωτικών μέτρων δεν μπορεί να γίνει αποδεκτή.
<P>
Όσον αφορά μεταφορτώσεις αποθεμάτων που υπόκεινται σε πολυετή σχέδια, η τροπολογία 42 καταργεί το σύνολο του άρθρου 33. Αυτό, φυσικά, δεν είναι αποδεκτό διότι, όπως γνωρίζετε, οι μεταφορτώσεις χρησιμοποιούνταν στο παρελθόν για την απόκρυψη παράνομων αλιευμάτων. Για αυτό το λόγο, είναι απαραίτητη η διατήρηση του άρθρου 33 και η υποχρέωση οι ποσότητες προς μεταφόρτωση να ζυγίζονται από ανεξάρτητο φορέα, πριν μεταφερθούν στο σκάφος μεταφοράς.
<P>
" τροπολογία 47 καταργεί τη συνολική ενότητα για τις απαγορεύσεις αλιείας σε πραγματικό χρόνο. Εάν αποδεχόταν κάτι τέτοιο, η Επιτροπή θα έχανε ένα πολύ σημαντικό μέσο για την προστασία των αποθεμάτων. " απαγόρευση της αλιείας σε πραγματικό χρόνο σχετίζονται άμεσα με ζητήματα ελέγχου. Ως εκ τούτου, αυτή η τροπολογία δεν μπορεί να γίνει αποδεκτή.
<P>
" τροπολογία 102 δεν είναι αποδεκτή, διότι καταργεί το άρθρο σχετικά με τη δυνατότητα της Επιτροπής να απαγορεύει την αλιεία, κατ' απαίτηση της ίδιας Επιτροπής. Μια παρόμοια διάταξη υφίσταται ήδη στον ισχύοντα κανονισμό ελέγχου, και αποτελεί ένα απαραίτητο εργαλείο προκειμένου να διασφαλίζεται ότι, εάν ένα κράτος μέλος δεν απαγορεύσει την αλιεία, τότε, η Επιτροπή έχει το δικαίωμα να προβεί στην απαγόρευση της συγκεκριμένης αλιείας, προκειμένου να διασφαλίσει την τήρηση των ποσοστώσεων - κάτι που πράξαμε την περασμένη χρονιά για τον κοινό τόνο και την προπερασμένη χρονιά για τον μπακαλιάρο στη Βαλτική Θάλασσα.
<P>
Παρομοίως, η Επιτροπή δεν μπορεί να αποδεχτεί την τροπολογία 103, που καταργεί τις διατάξεις για τα διορθωτικά μέτρα. Κάτι τέτοιο θα αποδυνάμωνε το ρόλο της Επιτροπής ως θεματοφύλακα του κοινοτικού δικαίου που διασφαλίζει ότι όλα τα κράτη μέλη έχουν τη δυνατότητα να εκμεταλλεύονται πλήρως τις αλιευτικές ευκαιρίες τους. Επιπλέον, η εν λόγω διάταξη υφίσταται ήδη στην ισχύουσα νομοθεσία.
<P>
Όσον αφορά τις νέες τεχνολογίες: αναφορικά με το σύστημα παρακολούθησης των αλιευτικών σκαφών (VMS) και το σύστημα εντοπισμού σκαφών (VDS), η τροπολογία 19 προβλέπει τη θέση σε ισχύ των εν λόγω ηλεκτρονικών συσκευών για σκάφη μεταξύ 10 και 15 μέτρων από την 1η Ιουλίου 2013, αντί της 1ης Ιανουαρίου 2012, όπως ορίζεται στην πρόταση. " τροπολογία 20 προβλέπει ότι η εγκατάσταση των συσκευών VMS και των ηλεκτρονικών ημερολογίων σκάφους είναι επιλέξιμη για χρηματοδότηση, με 80% συγχρηματοδότηση από τον κοινοτικό προϋπολογισμό.
<P>
Όσον αφορά την τροπολογία 19, η πρόταση προβλέπει ήδη μια μεταβατική περίοδο, δεδομένου ότι αυτή η υποχρέωση θα ισχύσει μόνο από την 1η Ιανουαρίου 2012, ενώ η έναρξη ισχύος του κανονισμού προβλέπεται για την 1η Ιανουαρίου 2010. Δεδομένου ότι το νέο σύστημα ελέγχου προορίζεται να κάνει τη βέλτιστη δυνατή χρήση των σύγχρονων τεχνολογιών, με σκοπό την ανάπτυξη ενός αποτελεσματικού, αυτοματοποιημένου και συστηματικού συστήματος διασταυρούμενων ελέγχων, είναι σημαντικό οι εν λόγω διατάξεις να εφαρμοστούν την προβλεπόμενη από την πρόταση ημερομηνία, ούτως ώστε να μην υπάρξει περαιτέρω καθυστέρηση της εφαρμογής της νέας προσέγγισης για τους ελέγχους.
<P>
Όσον αφορά τους προβληματισμούς σχετικά με το κόστος εφαρμογής αυτών των νέων τεχνολογιών, η συγχρηματοδότηση από την Επιτροπή είναι ήδη διαθέσιμη βάσει του κανονισμού (EΚ) αριθ. 861/2006 του Συμβουλίου, που καθορίζει τα ποσοστά συγχρηματοδότησης, και στο πλαίσιο αυτού του κανονισμού, η Επιτροπή θα εξετάσει το ενδεχόμενο αύξησης αυτών των ποσοστών. Θα αντέβαινε, ωστόσο, στους δημοσιονομικούς κανόνες η θέσπιση των ποσοστών συγχρηματοδότησης σε άλλη νομοθετική πράξη.
<P>
Όσον αφορά την ερασιτεχνική αλιεία: επ' αυτού του αμφιλεγόμενου ζητήματος, θα ήθελα να πω ότι, σε αντίθεση με όσα αναφέρονται ευρέως, το σχέδιο κανονισμού δεν στοχεύει να επιβαρύνει δυσανάλογα μεμονωμένους ψαράδες ή τον τομέα της ερασιτεχνικής αλιείας. Αυτό που προτείνεται είναι να υπόκεινται ορισμένες ερασιτεχνικές αλιείες σε συγκεκριμένα αποθέματα, ήτοι όσα υπόκεινται σε σχέδιο επανασύστασης, σε ορισμένους βασικούς όρους σχετικά με τις άδειες και τη σύνταξη αναφορών για αλιεύματα. Αυτές οι απαιτήσεις θα βοηθήσουν επίσης την απόκτηση πληροφοριών που θα επιτρέπουν στις δημόσιες αρχές να αξιολογούν τις βιολογικές επιπτώσεις τέτοιων δραστηριοτήτων και, εφόσον συντρέχει περίπτωση, να ετοιμάζουν τα απαραίτητα μέτρα.
<P>
Όσον αφορά την έκθεση του Ευρωκοινοβουλίου, η Επιτροπή χαιρετίζει το γεγονός ότι στην τροπολογία 11 παρέχεται ορισμός της "ερασιτεχνικής αλιείας", και ότι το Κοινοβούλιο προβλέπει ότι, σε περίπτωση που μια ερασιτεχνική αλιεία διαπιστώνεται ότι έχει σημαντικές επιπτώσεις, τα αλιεύματα θα πρέπει να υπολογίζονται βάσει των ποσοστώσεων. Χαιρετίζει επίσης το γεγονός ότι το Ευρωκοινοβούλιο συμφωνεί ότι η διάθεση στην αγορά αλιευμάτων από ερασιτεχνική αλιεία απαγορεύεται, εκτός εάν πραγματοποιείται για φιλανθρωπικούς σκοπούς. Εντούτοις, θα ήθελα να τονίσω ότι είναι σημαντικό να διατηρηθεί μια υποχρέωση για τα κράτη μέλη να αξιολογούν τις επιπτώσεις της ερασιτεχνικής αλιείας, όπως ορίζεται στην τροπολογία 93, και όχι απλώς να υπάρχει η δυνατότητα για κάτι τέτοιο, όπως αναφέρεται στις τροπολογίες 48, 49 και 50.
<P>
" Επιτροπή, φυσικά, επιθυμεί να διασφαλίσει ότι ο τελικός κανονισμός που θα εκδώσει το Συμβούλιο θα επιτυγχάνει μια δίκαιη ισορροπία μεταξύ, αφενός, της απόκτησης ακριβών πληροφοριών σχετικά με τις επιπτώσεις της ερασιτεχνικής αλιείας στα αποθέματα επανασύστασης - βάσει κατά περίπτωση ανάλυσης - και, αφετέρου, της διασφάλισης ότι η ερασιτεχνική αλιεία, της οποίας τα αλιεύματα είναι σαφές ότι έχουν αμελητέες βιολογικές επιπτώσεις, δεν θα επιβαρυνθεί με δυσανάλογες απαιτήσεις.
<P>
Όσον αφορά τις κυρώσεις και την επιβολή του νόμου: " τροπολογία 64 εισάγει ένα νέο άρθρο 84 παράγραφος 2 στοιχείο α) που υποδεικνύει ότι εφόσον σε έναν κάτοχο άδειας αλιείας έχουν δοθεί "μόρια ποινής", ο κάτοχος θα πρέπει να αποκλείεται από το δικαίωμα χορήγησης κοινοτικών επιχορηγήσεων ή κρατικής ενίσχυσης στη διάρκεια αυτής της χρονικής περιόδου. " Επιτροπή δεν μπορεί να αποδεχτεί αυτή την τροπολογία. Κατά τον ίδιο τρόπο δεν μπορεί να γίνει αποδεκτή η τροπολογία 61.
<P>
Στην πραγματικότητα, το άρθρο 45 σημείο 7 του κανονισμού (EΚ) αριθ. 1005/2008 περί δημιουργίας κοινοτικού συστήματος πρόληψης, αποτροπής και εξάλειψης της παράνομης, λαθραίας και άναρχης αλιείας προβλέπει ήδη τη δυνατότητα προσωρινής ή μόνιμης απαγόρευσης πρόσβασης σε δημόσιες ενισχύσεις ή επιδοτήσεις. " εισαγωγή ενός τέτοιου κανόνα επιπροσθέτως στο πλαίσιο του συστήματος επιβολής ποινών με σώρευση μορίων θα ήταν δυσανάλογη.
<P>
" τροπολογία 107 καταργεί τα ελάχιστα και μέγιστα επίπεδα κυρώσεων που προτείνει η Επιτροπή. Αυτό δεν είναι αποδεκτό, διότι οι συγκρίσιμες κυρώσεις σε όλα τα κράτη μέλη είναι ένα σημαντικό στοιχείο για την επίτευξη του ίδιου βαθμού αποτροπής σε όλα τα κοινοτικά ύδατα, και ως εκ τούτου, για τη δημιουργία ίσων όρων ανταγωνισμού μέσω της καθιέρωσης ενός κοινού πλαισίου σε κοινοτικό επίπεδο. " διάταξη δεν επηρεάζει τη διακριτική ευχέρεια των κρατών μελών να καθορίζουν ποιες παραβάσεις θα χαρακτηρίζονται ως σοβαρές.
<P>
Όσον αφορά τις εξουσίες της Επιτροπής: η τροπολογία 71 επιβάλλει την παρουσία υπαλλήλου ενός κράτους μέλους στη διάρκεια των ελέγχων που διενεργούνται από την Επιτροπή, και παρομοίως, η τροπολογία 108 περιορίζει τη δυνατότητα της Επιτροπής να διενεργεί έρευνες και ελέγχους μόνο σε περιπτώσεις κατά τις οποίες ένα κράτος μέλος έχει ήδη ενημερωθεί. " δυνατότητα της Επιτροπής να διενεργεί αυτόνομες έρευνες θα πλήττονταν σοβαρά, εάν κατά τις έρευνες έπρεπε πάντα να παρευρίσκονται υπάλληλοι του οικείου κράτους μέλους. Διά της μη παροχής υπαλλήλου, το οικείο κράτος μέλος θα μπορούσε ακόμη και να αποτρέψει τη διενέργεια αυτόνομου ελέγχου.
<P>
Οι τροπολογίες 104, 108, 109 και 110 είναι επίσης προβληματικές, διότι περιορίζουν τις αρμοδιότητες των κοινοτικών ελεγκτών, περιορίζουν τη δυνατότητα τους να διενεργούν αυτόνομες επαληθεύσεις και αυτόνομους ελέγχους. Χωρίς αυτές τις αρμοδιότητες των κοινοτικών ελεγκτών, η Επιτροπή δεν μπορεί να διασφαλίσει την ίδια ποιότητα εφαρμογής των κανόνων της ΚΑΠ σε όλα τα κράτη μέλη.
<P>
" τροπολογία 72 καταργεί τη βάση σύμφωνα με την οποία η κοινοτική οικονομική βοήθεια μπορεί να ανασταλεί ή να ακυρωθεί όταν υπάρχουν αποδείξεις μη συμμόρφωσης με τις διατάξεις του κανονισμού. " Επιτροπή δεν μπορεί να αποδεχθεί αυτήν την τροπολογία. Με αυτή την τροπολογία, το απλό συμπέρασμα της Επιτροπής ότι το οικείο κράτος μέλος δεν έχει λάβει επαρκή μέτρα, θα ήταν αρκετό ώστε η Επιτροπή να μπορεί να λάβει μέτρα κατά του συγκεκριμένου κράτους μέλους.
<P>
Από την άλλη μεριά, οι τροπολογίες 111 και 112 περιορίζουν την αρμοδιότητα της Επιτροπής να αναστέλλει την κοινοτική οικονομική βοήθεια. Κάτι τέτοιο θα υπονόμευε σοβαρά τη δυνατότητα της Επιτροπής να εφαρμόζει αυτό το μέτρο. Επιπλέον, η τροπολογία δεν αποσαφηνίζει το ποιος, αντί της Επιτροπής, υποτίθεται ότι θα λάβει μια τέτοια απόφαση.
<P>
Όσον αφορά την απαγόρευση αλιείας: η τροπολογία 73 περιορίζει σημαντικά τις περιπτώσεις στις οποίες η επιτροπή θα έχει τη δυνατότητα να απαγορεύει μια αλιεία λόγω μη συμμόρφωσης με τους στόχους της κοινής αλιευτικής πολιτικής. Οι "αποδείξεις" θα είναι πολύ δυσκολότερο να αποδειχθούν από τους "λόγους να πιστεύει". Προκειμένου να διασφαλιστεί ότι οι κανόνες της ΚΑΠ εφαρμόζονται πράγματι σε όλα τα κράτη μέλη και προκειμένου να αποφευχθεί μια συγκεκριμένη απειλή σε συγκεκριμένα αποθέματα, είναι σημαντικό η Επιτροπή να έχει τη δυνατότητα να απαγορεύει μια αλιεία, όταν το οικείο κράτος μέλος δεν το πράττει το ίδιο. Παρομοίως, η Επιτροπή δεν μπορεί να αποδεχτεί την τροπολογία 113, βάσει της οποίας προτείνεται η κατάργηση αυτού του άρθρου.
<P>
Οι τροπολογίες 74 έως 78 μειώνουν ουσιαστικά την πίεση στα κράτη μέλη να τηρούν τις εθνικές ποσοστώσεις. " αποδοχή αυτών των τροπολογιών θα σήμαινε απλώς τη διατήρηση του κατεστημένου. Οι τροπολογίες περιορίζουν ουσιαστικά τη δυνατότητα της Επιτροπής να λαμβάνει μέτρα για να διασφαλίσει ότι οι αλιείς των κρατών μελών δεν αλιεύουν σε ρυθμιζόμενα αποθέματα για τα οποία το κράτος μέλος δεν διαθέτει ποσόστωση ή διαθέτει μικρή ποσόστωση. Αυτό θα ήταν ιδιαίτερα επιζήμιο σε περιπτώσεις κατά τις οποίες αυτού του είδους η αλιεία δεν επιτρέπει σε άλλα κράτη μέλη να αλιεύουν τις ποσοστώσεις τους.
<P>
Οι τροπολογίες 79 και 80 καταργούν τα άρθρα 98 και 100 που παρέχουν στην Επιτροπή τη δυνατότητα να αφαιρεί ποσοστώσεις και να αρνείται την ανταλλαγή ποσοστώσεων λόγω μη συμμόρφωσης με τους στόχους της ΚΑΠ. " Επιτροπή επιθυμεί να διατηρήσει αυτή τη διάταξη, που αποτελεί ένα σημαντικό μέσο, για να διασφαλίζει ότι τα κράτη μέλη τηρούν τους κανόνες της ΚΑΠ. " εν λόγω διάταξη ανταποκρίνεται στη σύσταση του Ελεγκτικού Συνεδρίου για ενίσχυση της δυνατότητας της Επιτροπής να πιέζει τα κράτη μέλη. Επίσης, θα βοηθήσει στο να καταδειχθεί στους εθνικούς τομείς αλιείας ότι η τήρηση των κανόνων της ΚΑΠ από τις εθνικές διοικήσεις τους είναι επίσης προς το συμφέρον τους, καθώς και ότι οι εν λόγω κανόνες αναμένεται να ασκήσουν θετική πίεση στις εθνικές διοικήσεις τους προς αυτή την κατεύθυνση.
<P>
" τροπολογία 114 προτείνει την κατάργηση του άρθρου 101 για τα μέτρα έκτακτης ανάγκης. " Επιτροπή δεν μπορεί να αποδεχθεί αυτήν την τροπολογία, δεδομένου ότι η εν λόγω διάταξη είναι ένα σημαντικό μέσο για τη διασφάλιση της τήρησης των κανόνων της ΚΑΠ από τα κράτη μέλη.
<P>
Θα ήθελα, για μια ακόμη φορά, να ευχαριστήσω τον κ. Romeva i Rueda για την έκθεση και την Επιτροπή για την προσοχή που έδωσε σε αυτό το πολύ σημαντικό ζήτημα. Αυτή η έκθεση αποτελεί σημαντική συμβολή σε ένα πραγματικά αποτελεσματικό σύστημα ελέγχου. Θα ήθελα να ζητήσω συγνώμη για την κατάχρηση του χρόνου.
<SPEAKER ID="197" NAME="Carmen Fraga Estévez" LANGUAGE="ES">
Κύριε Πρόεδρε, Επίτροπε, υπάρχει μια αρχική, μείζων ένσταση κατά αυτής της πρότασης που πρέπει να διατυπωθεί: ήτοι, η απόλυτη έλλειψη διαβούλευσης με τον οικείο κλάδο.
<P>
Είναι απαράδεκτο η Επιτροπή να συνεχίζει να δηλώνει ότι το σύνολο της αλιευτικής πολιτικής της θα βασιστεί στις συνομιλίες με τους ενδιαφερόμενους, ενώ, ταυτόχρονα, καταρτίζει κανονισμό που θα έχει τις σοβαρότερες και αμεσότερες επιπτώσεις για τον στόλο, χωρίς, στην πραγματικότητα, να διεξάγει τέτοιο διάλογο ή διαβουλεύσεις με τον κλάδο.
<P>
Πρόκειται για άσχημο ξεκίνημα μιας προσπάθειας να διαμορφωθεί η νοοτροπία της συμμόρφωσης στην οποία αναφέρεται τόσο συχνά η Επιτροπή. " χρονική στιγμή, επίσης, που συμβαίνει αυτό είναι ιδιαίτερα αμφισβητήσιμη.
<P>
Ενώ είναι αλήθεια ότι η πολιτική ελέγχου είναι μια από τις πλέον ηχηρές αποτυχίες της κοινής αλιευτικής πολιτικής, είναι επίσης αληθές ότι η Επιτροπή την διατηρεί από το 1993 και αποφάσισε να την τροποποιήσει μόλις παρουσίασε ένα σχέδιο έκθεσης για τη μεταρρύθμιση της ΚΑΠ, ανακοινώνοντας πλήρη αναθεώρηση του συστήματος διατήρησης και διαχείρισης.
<P>
Δεδομένου ότι ο έλεγχος αποτελεί μόνιμο χαρακτηριστικό οποιουδήποτε συστήματος διαχείρισης, θα ήταν πολύ λογικό να υπάρχει συντονισμός των δύο μεταρρυθμίσεων, χωρίς να υφίσταται κίνδυνος η μεταρρύθμιση του 2012 να καταστήσει αυτή την πρόταση παρωχημένη∙ ορισμένα από τα μέτρα της δεν πρόκειται καν να εφαρμοστούν μέχρι το 2012 το νωρίτερο.
<P>
Αυτά τα δύο μεγάλα σφάλματα μειώνουν ό,τι θα μπορούσε να είναι μεγάλη επιτυχία, όπως οι προσπάθειες εναρμόνισης των παραβάσεων και των κυρώσεων, και ο στόχος του να καθίστανται τα κράτη μέλη οριστικά υπεύθυνα για τη σαφή έλλειψη πολιτικής βούλησης εφαρμογής των μέτρων ελέγχου.
<P>
Κύριε Πρόεδρε, μου απομένει απλώς να ευχαριστήσω τον εισηγητή για την εργασία του και να εκφράσω τη λύπη μου για το ότι έχουμε τόσο λίγο χρόνο για να αντιμετωπίσουμε ένα τόσο σημαντικό θέμα.
<SPEAKER ID="198" NAME="Emanuel Jardim Fernandes" LANGUAGE="PT">
Κύριε Πρόεδρε, Επίτροπε, κυρίες και κύριοι, η έκθεση του κ. Romeva i Rueda, τον οποίο συγχαίρω για τον ανοιχτό χαρακτήρα του, έχει βασικό στόχο να διασφαλίσει την τήρηση των κανόνων της κοινής αλιευτικής πολιτικής.
<P>
" τήρηση αυτών των κανόνων και μια ευρωπαϊκή προσέγγιση της αλιείας είναι ο καλύτερος τρόπος προστασίας των συμφερόντων του αλιευτικού κλάδου. Εάν όσοι ασχολούνται με τον κλάδο - από τα πληρώματα των σκαφών έως τους εμπόρους που πωλούν τα ψάρια - δεν τηρούν τους κανόνες, είναι καταδικασμένοι σε αποτυχία. " απόπειρα εφαρμογής ευρωπαϊκών κανόνων χωρίς να λαμβάνεται υπόψη η πολυμορφία των ευρωπαϊκών στόλων θα συμβάλει επίσης σε αυτήν την αποτυχία.
<P>
Αυτός είναι ο λόγος για τον οποίο πρότεινα η πρόταση της Επιτροπής να ευθυγραμμιστεί περισσότερο με την πραγματικότητα, λαμβάνοντας υπόψη τους στόλους μικρής κλίμακας - αν και ήθελα να συνεχίσω παραπέρα - οι οποίοι υπάρχουν σε ολόκληρη την ΕΕ, ιδίως στις πιο απομακρυσμένες περιφέρειες, χωρίς ποτέ να λησμονούμε ότι μια κοινή αλιευτική πολιτική χρειάζεται επαρκή μέτρα ελέγχου.
<P>
Σε πολλές περιπτώσεις, ως εισηγητής για τον προϋπολογισμό για την αλιεία, διαπίστωσα με λύπη μου την ανεπαρκή συμμόρφωση με τους ευρωπαϊκούς κανόνες. Έχω ζητήσει με ιδιαίτερη ένταση καλύτερο έλεγχο από τα κράτη μέλη, διαφάνεια στα αποτελέσματα των ελέγχων και ενίσχυση της κοινοτικής πολιτικής ελέγχων, υπό την προϋπόθεση ότι αυτά συνοδεύονται από μέτρα οικονομικής στήριξης για τον κλάδο.
<P>
Είναι σαφές ότι θα θέλαμε να έχουμε προχωρήσει παραπέρα, αλλά πρέπει να συγχαρώ τον εισηγητή για την πρόταση και τα μέτρα που παρουσίασε, και ελπίζω ότι ο Επίτροπος θα δώσει την κατάλληλη απάντηση επί του θέματος.
<SPEAKER ID="199" NAME="Elspeth Attwooll">
εξ ονόματος της Ομάδας ALDE. - Κύριε Πρόεδρε, πέραν των συγχαρητηρίων μου προς τον κ. Romeva i Rueda για την έκθεσή του, θα ήθελα να θίξω το περιεχόμενο της έκθεσης εντός του ευρύτερου πλαισίου της κοινής αλιευτικής πολιτικής.
<P>
Τα τελευταία δέκα χρόνια έχω ακούσει πολλές κριτικές για αυτήν, συμπεριλαμβανομένης της έλλειψης ίσων όρων ανταγωνισμού, ανεπαρκούς συμμετοχής των ενδιαφερομένων μερών, ανεπαρκούς εξισορρόπησης των οικονομικών, κοινωνικών και περιβαλλοντικών παραμέτρων, και υπερβολική "μικροδιαχείριση" από το κέντρο.
<P>
Πρόσφατα, ωστόσο, είχα τη δυνατότητα να διαβεβαιώσω τον κόσμο ότι αυτή η πολιτική υποβάλλεται σε σημαντικές αλλαγές. Φυσικά, ο δρόμος είναι μακρύς ακόμη - η κατάργηση των απορρίψεων, για παράδειγμα - και υπάρχουν φορές που η Επιτροπή φαίνεται να συνεχίζει να θέλει να στραφεί προς την "μικροδιαχείριση". Αναφέρω εδώ το άρθρο 47 του κανονισμού ελέγχου, τουλάχιστον στην αρχική του έκδοση. Έχω πει συχνά, ωστόσο, ότι η κοινή αλιευτική πολιτική μοιάζει λίγο με δεξαμενόπλοιο: χρειάζεται αρκετό χρόνο για να κάνει στροφή, και πράγματι πιστεύω ότι ο κανονισμός ελέγχου θα χρειασθεί πολύ καιρό για να επιτύχει τους απαραίτητους ίσους όρους όσον αφορά την επιβολή του νόμου και τις κυρώσεις, όπως θα χρειαστεί να γίνουν πολλά ώστε η ανάπτυξη περιφερειακών γνωμοδοτικών συμβουλίων να επιφέρει βελτιώσεις από άλλες απόψεις.
<P>
Θα ήθελα να ολοκληρώσω σε ποιο προσωπικό τόνο, εκφράζοντας την εκτίμησή μου για την πολύτιμη εργασία που πραγματοποίησαν τα μέλη της Επιτροπής Αλιείας καθόλη τη διάρκεια της διαδικασίας και εκφράζοντας τις ευχαριστίες μου στον Επίτροπο Borg και στην ομάδα του για όλα όσα επιτεύχθηκαν κατά τα πέντε χρόνια που κρατούν τα ηνία.
<SPEAKER ID="200" NAME="Pedro Guerreiro" LANGUAGE="PT">
Κύριε Πρόεδρε, η Πορτογαλία περιλαμβάνει την ιστορικά προσδιορισμένη περιοχή στην ευρωπαϊκή ήπειρο και το αρχιπέλαγος των Αζόρων και της Μαδέιρα. " νομοθεσία προσδιορίζει την έκταση και τα όρια των χωρικών υδάτων της, την αποκλειστική οικονομική της ζώνη, και τα δικαιώματα της Πορτογαλίας στον παρακείμενο θαλάσσιο πυθμένα. Το κράτος δεν θα μεταφέρει κανένα τμήμα της πορτογαλικής επικράτειας ή τα κυριαρχικά δικαιώματα της επ' αυτής.
<P>
Το άρθρο 5 του Συντάγματος της Πορτογαλικής Δημοκρατίας δεν θα μπορούσε να είναι σαφέστερο. Ως αποτέλεσμα, σύμφωνα με και αγωνιζόμενοι να διασφαλίσουμε την τήρηση των διατάξεων που έχουν ενσωματωθεί στο θεμελιώδη νόμο της Πορτογαλίας, Καταθέσαμε τροπολογία στην οποία αναφέρεται ότι αυτή η πρόταση κανονισμού θα πρέπει να σέβεται και όχι να απειλεί την αρμοδιότητα και ευθύνη των κρατών μελών όσον αφορά τον έλεγχο της συμμόρφωσης με τους κανόνες της κοινής αλιευτικής πολιτικής.
<P>
Ωστόσο, οι τροπολογίες της Επιτροπής Αλιείας, αν και από κάποιες απόψεις περιορίζουν ορισμένες αρνητικές πτυχές της απαράδεκτης πρότασης της Ευρωπαϊκής Επιτροπής, δεν διαφυλάσσουν τις αρχές που θεωρούμε ως κεντρικές.
<P>
Ειδικότερα, μεταξύ άλλων ανησυχητικών και ανεπαρκών πτυχών, είναι απαράδεκτο η Επιτροπή να έχει την αρμοδιότητα να διενεργεί ανεξάρτητα ελέγχους, χωρίς πρότερη προειδοποίηση στις αποκλειστικές οικονομικές ζώνες και επικράτειες των κρατών μελών, καθώς και να μπορεί, κατά τη διακριτική ευχέρεια της, να απαγορεύει τις αλιευτικές δραστηριότητες και να αναστέλλει ή να ακυρώνει πληρωμές της κοινοτικής οικονομικής βοήθειας για ένα κράτος μέλος. Είναι επίσης απαράδεκτο ένα κράτος μέλος να μπορεί να ελέγχει τα αλιευτικά σκάφη του στην αποκλειστική οικονομική ζώνη οποιουδήποτε άλλου κράτους μέλους, χωρίς την εξουσιοδότηση του τελευταίου.
<P>
Θα ολοκληρώσω ανακαλώντας αυτό που το Σώμα έχει εγκρίνει το ίδιο: τη σημασία του ελέγχου της διαχείρισης της αλιείας, που αποτελεί δικαιοδοσία των κρατών μελών. Ελπίζουμε, για μια ακόμη φορά, το Κοινοβούλιο να μην υποχωρήσει σε σχέση με τα όσα έχει δηλώσει, όπως, δυστυχώς, είναι συνήθως η συνήθειά τους.
<SPEAKER ID="201" NAME="Nigel Farage">
εξ ονόματος της Ομάδας IND/DEM. - Κύριε Πρόεδρε, πρέπει να δηλώσω το ενδιαφέρον μου για αυτό το θέμα. Είμαι όλη μου τη ζωή ενθουσιώδης ψαράς, όπως και τα περισσότερα μέλη της οικογένειάς μου. Απολαμβάνω αυτή τη δραστηριότητά μου διότι είναι μια από τις τελευταίες βασικές ελευθερίες που έχουμε. Μπορούμε να πάμε στην παραλία ή να βγούμε στη θάλασσα με τα σκάφη μας, να πιάσουμε μερικά ψάρια και να γυρίσουμε σπίτι να τα φάμε.
<P>
Τώρα, εδώ και μερικά χρόνια, οι ερασιτέχνες θαλάσσιοι ψαράδες διεκδικούν τη συμπερίληψη της ψυχαγωγικής δραστηριότητάς τους ως μέρος της ΚΑΠ. Για χρόνια λέω, "να προσέχετε τι ευχόσαστε". Λοιπόν, τώρα η συμπερίληψη συνέβη και ονομάζεται άρθρο 47, και έχει το όνομα αυτού του Μαλτέζου Επιτρόπου, του Joe Borg. Είμαστε πάνω από ένα εκατομμύριο στη Βρετανία: είμαστε υπέρ της διατήρησης∙ είμαστε λογικοί. Δεν χρειαζόμαστε ρύθμιση, κ. Borg, από τους ομοίους σας. Γι' αυτό το λόγο χρειαζόμαστε την απερίφραστη απόρριψη του άρθρου 47, διότι τίποτε άλλο δεν είναι αρκετό. Αν αποκτήσετε αυτή την εξουσία, μπορείτε να επιστρέφετε χρόνο με το χρόνο. Μπορεί τώρα να λέμε ότι το ψάρεμα από την ακτή έχει εξαιρεθεί, αλλά μόλις τεθεί υπό την αιγίδα ανθρώπων σαν και σας, κ. Borg, μπορεί να επιστρέψετε την επόμενη ή τη μεθεπόμενη χρονιά για να ξεκινήσετε τη ρύθμιση του.
<P>
Όσον αφορά το ψάρεμα από σκάφος, η πόρτα είναι ανοιχτή, με όλα αυτά που συμβαίνουν, να ζητείται από τον καθένα να έχει άδειες και να συντάσσει αναφορές. Όποια μικρή νίκη αισθανόμαστε ότι κερδίσαμε στο στάδιο της επιτροπής, αλλάζοντας τις λέξεις "Τα κράτη μέλη αρχίζουν" σε "Τα κράτη μέλη μπορούν να αρχίσουν" να συλλέγουν αυτά τα δεδομένα, έχει χαθεί: Φοβάμαι, με το Υπουργείο Περιβάλλοντος, Τροφίμων και Γεωργίας στη χώρα μου, ότι θα εκμεταλλευτούν κάθε ευκαιρία για να χρησιμοποιήσουν την κοινοτική νομοθεσία για να μας ελέγξουν με οποιονδήποτε τρόπο μπορούνε.
<P>
Το θαλάσσιο ψάρεμα χρειάζεται ενθάρρυνση. Θα έπρεπε να χτίζουμε υφάλους στα ανοιχτά. Θα έπρεπε να αναγνωρίζουμε - όπως έκαναν οι Αμερικανοί - τις τεράστιες οικονομικές επιπτώσεις που μπορεί να έχει. Αντ' αυτού, έχουμε μια κοινή αλιευτική πολιτική που έχει αποδειχθεί ήδη περιβαλλοντική καταστροφή. Είναι προκατειλημμένη κατά του βρετανικού αλιευτικού στόλου και τώρα θα καταστρέψει και το θαλάσσιο ψάρεμα στη Βρετανία, εάν δώσουμε σε αυτόν τον άνθρωπο, και στη φάρα του, εξουσία. Λοιπόν, Επίτροπε Borg, η συμβουλή μου είναι "πάρτε δρόμο"!
<SPEAKER ID="202" NAME="Jean-Claude Martinez" AFFILIATION="NI">
(FR) Κύριε Πρόεδρε, σας ευχαριστώ για το Sète. Υπάρχουν πράγματι oι αλιευτική πόροι, και ένα νέο σύστημα παρακολούθησης, για τα οποία συζητάμε απόψε, αλλά, πάνω απ' όλα, υπάρχουν οι ψαράδες, οι δουλειές τους και τα μέσα συντήρησής τους. Το επάγγελμα του ψαρά είναι το σκληρότερο επάγγελμα στον κόσμο. δεν είναι το επάγγελμα ενός υπαλλήλου ή εκλεγμένου αντιπροσώπου, και διαμορφώνει ανθρώπους ελεύθερους, οι οποίοι, όμως, είναι απελπισμένοι σήμερα, εξού και ο ξεσηκωμός των ψαράδων τόνου στη Μεσόγειο, στο Sète, στο Le Grau-du-Roi, και οι εξοργισμένοι ψαράδες στη Boulogne της Γαλλίας.
<P>
Ρυθμίζουμε το επάγγελμά τους από το 1983, δηλαδή για 26 χρόνια. Ωστόσο, από την έναρξη ισχύος της Συνθήκης της Ρώμης, τα άρθρα 32 έως 39 σχετικά με την ΚΑΠ σχετίζονται επίσης με αυτούς, ενώ ο πρώτος κοινοτικός κανονισμός για την αλιεία τέθηκε σε ισχύ το 1970. Επί 39 χρόνια νομοθετούμε: για το σοκ της ένταξης της Ισπανίας το 1986, και της Δανίας το 1993, για τα απλάδια δίχτυα, τα παρασυρόμενα απλάδια, τους υπαλλήλους αλιείας, τα συνολικά επιτρεπόμενα αλιεύματα, τις ποσοστώσεις, τις ενισχύσεις, την αναδιάρθρωση του στόλου, και τον εκσυγχρονισμό.
<P>
Νομοθετούμε για τις κυρώσεις, τις περιόδους απαγόρευσης αλιείας για βιολογικούς σκοπούς, τα αποθέματα, τις απορρίψεις, τα συστήματα παρακολούθησης, τους ανθρώπους, τα είδη, το μπακαλιάρο, το μπακαλιάρο του Ατλαντικού, τον κοινό τόνο, ακόμη και για διεθνείς συμφωνίες, και τώρα, για την ερασιτεχνική αλιεία! Και, παρ' όλ' αυτά, τα πράγματα δεν πηγαίνουν καλά. " "γαλάζια" Ευρώπη γίνεται όλο και πιο γκρίζα.
<P>
Γιατί; Διότι η αλιεία αποτελεί μέρος της παγκόσμιας πρόκλησης των τροφίμων του 21ου αιώνα∙ θα πρέπει να τη διαχειριστούμε σε παγκόσμιο επίπεδο. Όπως και η χρηματοπιστωτική κρίση, οι πανδημίες, η κλιματική αλλαγή, η μετανάστευση και το σοβαρό έγκλημα, τα ψάρια είναι οπαδοί της εναλλακτικής παγκοσμιοποίησης (alter-globalists).
<P>
Δεν σέβονται ούτε σύνορα, ούτε κοινοτικό δίκαιο. η Ευρώπη είναι πολύ μικρή για να ρυθμίσει τους αλιευτικούς πόρους, και, από το Περού έως την Ιαπωνία, από τη Μόσχα έως το Ντακάρ, από την Ιρλανδία και τη Βαλένθια, θα χρειαστούμε κανονισμούς για την παγκόσμια κοινή ιδιοκτησία των αλιευτικών πόρων. Αυτός είναι ο δρόμος, κ. Πρόεδρε, που πρέπει να ακολουθήσουν οι Βρυξέλλες.
<SPEAKER ID="203" NAME="Πρόεδρος">
Μετά από αυτό το χείμαρρο λόγων, το λόγο έχει ο κ. Stevenson.
<SPEAKER ID="204" NAME="Struan Stevenson" AFFILIATION="PPE-DE">
Κύριε Πρόεδρε, γνωρίζετε ίσως ότι δύο ψαράδες, ένας πατέρας και ο γιος του, από τη Βόρειο Ιρλανδία, που ψαρεύουν στα ανοιχτά του Peterhead, φυλακίστηκαν στο Λίβερπουλ αφού τους επιβλήθηκε πρόστιμο 1 εκατομμυρίου λιρών Αγγλίας, και ότι η υπηρεσία ανάκτησης περιουσιακών στοιχείων, που είναι μια υπηρεσία που συνήθως χρησιμοποιείται για τη λήψη μέτρων κατά εμπόρων ναρκωτικών και γκάνγκστερ, χρησιμοποιήθηκε για το σφυροκόπημα αυτών των δύο εργαζόμενων ψαράδων, οι οποίοι, είναι αλήθεια, μεταφόρτωναν παράνομα αλιεύματα, γεγονός που κανείς δε συγχωρεί - αλλά η μεταχείριση εργαζόμενων ψαράδων, ακόμη και αν είναι ένοχοι του συγκεκριμένου αδικήματος, ως εγκληματιών, ως γκάνγκστερ, με τον ίδιο τρόπο που θα αντιμετωπίζαμε εμπόρους ναρκωτικών, είναι απαίσια. Αυτό αποδεικνύει το λόγο για τον οποίο χρειαζόμαστε οπωσδήποτε την εφαρμογή κάποιου μέτρου με σκοπό τη διαμόρφωση ίσων όρων, όπως αναφέρεται στην έκθεση του κ. Romeva i Rueda, διότι παρόμοιο αδίκημα σε ορισμένα μέρη της ΕΕ θα επέσυρε ίσως πρόστιμο μόνο 2.000 ή 3.000 ευρώ.
<P>
Θέλω, ωστόσο, να χρησιμοποιήσω το υπόλοιπο του χρόνου μου για να μιλήσω, φυσικά, για το άρθρο 47, διότι πιστεύω ότι πρέπει να υπάρξει διαφοροποίηση μεταξύ της λέξης "shall" (που δηλώνει ενεστώτα διαρκείας) και της λέξης "may" (μπορεί) που περιλαμβάνεται στις τροπολογίες 93, 48, 49 και 50. Επιτύχαμε σημαντική στήριξη στην επιτροπή για την τροπολογία μου που περιλάμβανε τη λέξη "may", αλλά μας πληροφορήσατε τώρα, Επίτροπε, ότι αυτό είναι κάτι που θα το απορρίπτατε οπωσδήποτε, οπότε φαίνεται ότι χάσαμε το χρόνο μας.
<P>
Ελπίζω πραγματικά να σκεφτείτε ξανά το ζήτημα. Εάν ένα κράτος μέλος δεν θεωρεί απαραίτητο να προβεί σε αυτή την ενέργεια, ελπίζω ότι θα σεβαστείτε την αρχή της επικουρικότητας.
<SPEAKER ID="205" NAME="Nils Lundgren" AFFILIATION="IND/DEM">
(SV) Κύριε Πρόεδρε, ως ευρωσκεπτικιστής, νιώθω κάποια ευχαρίστηση με τις συμφορές των άλλων όταν διάφορα όργανα της ΕΕ καταθέτουν παράλογες και αστείες προτάσεις όπως το άρθρο 47. Τέτοιες προτάσεις συμβάλουν στην υπονόμευση του αδικαιολόγητου σεβασμού που πολλοί πολίτες των κρατών μελών της ΕΕ αισθάνονται για τις προσπάθειες της ΕΕ - προσπάθειες μεταφοράς εξουσίας από τα δημοκρατικά κράτη μέλη στην γραφειοκρατία των Βρυξελλών. Τέτοιες προτάσεις, ως εκ τούτου, διευκολύνουν τον αγώνα κατά του συγκεντρωτισμού και της γραφειοκρατίας. Ταυτόχρονα, ωστόσο, παίρνω στα σοβαρά το ρόλο μου εδώ στο Ευρωκοινοβούλιο. Πρέπει να θέσουμε ένα τέρμα σε αυτή την τάση, και ελπίζω ότι η πλειοψηφία του Σώματος αισθάνεται το ίδιο. Διαφορετικά, ελπίζω ότι η πλειοψηφία θα φοβηθεί τουλάχιστον την κρίση των ψηφοφόρων στις αρχές Ιουνίου και, ως εκ τούτου, θα συνειδητοποιήσει ότι, για το δικό τους συμφέρον - το οποίο γνωρίζουν πολύ καλά - πρέπει να απορρίψουν αυτή την πρόταση. Αν η αρχή της επικουρικότητας δεν μπορεί καν να δώσει στην ΕΕ τη δυνατότητα να κρατήσει τα νύχια της μακριά από την ερασιτεχνική αλιεία στο αρχιπέλαγος της Στοκχόλμης, τότε το μέλλον είναι θλιβερό για το ευρωπαϊκό εγχείρημα.
<SPEAKER ID="206" NAME="Avril Doyle" AFFILIATION="PPE-DE">
Κύριε Πρόεδρε, θα ήθελα να πω στον Επίτροπο ότι κι εγώ τάσσομαι υπέρ του "may" αντί του "shall". Είμαι κι εγώ συνυπογράφων.
<P>
" γενική νοοτροπία συμμόρφωσης με την κοινή αλιευτική πολιτική δεν θα εδραιωθεί μέχρι να εδραιωθεί η ισότητα και η δικαιοσύνη στο κέντρο της πολιτικής ελέγχων και των επακόλουθων διαδικασιών κατά των ψαράδων μας. Χρειαζόμαστε πράγματι, όπως προτείνει αυτός ο κανονισμός - και όπως λέει και ο εισηγητής - τον έλεγχο σε κοινοτικό επίπεδο και τη συμμόρφωση που αντικατοπτρίζουν οι ανάγκες αυτής της κατάστασης, αναθέτοντας την τελική ευθύνη στα κράτη μέλη.
<P>
Αυτή τη στιγμή είναι φοβερό ότι τα πρόστιμα κυμαίνονται από 600 ευρώ έως 6.000 ευρώ για παρόμοια αδικήματα σε διαφορετικά κράτη μέλη. δεν υπάρχει κανένας σεβασμός για την κοινή αλιευτική πολιτική, η οποία θεωρείται από πολλούς ως ένα ελαττωματικό μέσο. Δεν χρειαζόμαστε κάτι τέτοιο στο κέντρο αυτής της πολιτικής.
<P>
Όσον αφορά το άρθρο 47, την ερασιτεχνική αλιεία, χαιρετίζω τον ορισμό, ο οποίος έλειπε από το σχέδιο πρότασης. Χρειαζόμαστε μια αντίδραση που θα την διέπει η κοινή λογική. Ναι, τα κράτη μέλη μπορούν να εκτιμήσουν το εάν υπάρχουν σοβαρές επιπτώσεις στις ποσοστώσεις των ευπαθών αποθεμάτων, αλλά δεν θα πρέπει να επιτρέψουμε κάτι τέτοιο να καταστεί εμπειροτεχνική μέθοδος. Πρέπει να είναι η εξαίρεση και όχι ο κανόνας. Προχωρήστε στις απορρίψεις - είναι ανήθικο και απολύτως απαράδεκτο να ποινικοποιούμε τους ψαράδες μας. Δεν πρέπει να ενθαρρύνουμε τα παρεμπίπτοντα αλιεύματα, αλλά και δεν πρέπει να ποινικοποιούμε τους ψαράδες για την εκφόρτωσή τους. Βρείτε την ισορροπία, σας παρακαλώ, Επίτροπε Borg.
<SPEAKER ID="207" NAME="Paulo Casaca" AFFILIATION="PSE">
(PT) Κύριε Πρόεδρε, Επίτροπε, η πρότασή σας είναι απολύτως θεμελιώδης. Κανείς από όσους διαβάζουν την έκθεση του Ελεγκτικού Συνεδρίου για την κατάσταση του ελέγχου της κοινής αλιευτικής πολιτικής μπορεί να έχει οποιαδήποτε αμφιβολία ότι αυτή η πρωτοβουλία της Ευρωπαϊκής Επιτροπής είναι απολύτως ζωτικής σημασίας.
<P>
Ωστόσο, είναι επίσης αληθές ότι ο εισηγητής μας έχει πραγματοποιήσει απόλυτα εξαιρετική εργασία σε αυτή την περίπτωση, και κατόρθωσε να λάβει υπόψη πολλά από τα ειδικά χαρακτηριστικά, ιδίως της αλιείας μικρής κλίμακας, και έχει συμπεριλάβει κάποιες από τις προτάσεις μας. Θα ήθελα να τον συγχαρώ θερμά για την παραδειγματική εργασία του.
<P>
Ωστόσο, θα ήθελα επίσης να πω ότι είμαι υπέρ της επικουρικότητας. Εντούτοις, δεν μπορεί να υπάρχει επικουρικότητα στα θέματα ελέγχου, εάν δεν υπάρχει επικουρικότητα στη λογική της κοινής αλιευτικής πολιτικής.
<P>
Αυτή είναι η πρόκληση που αντιμετωπίζει ο Επίτροπος όσον αφορά τη μεταρρύθμιση της κοινής αλιευτικής πολιτικής. Ελπίζω ότι θα ανταποκριθεί με μεγάλη προσήλωση σε αυτό του το καθήκον και θα αντιμετωπίσει με επιτυχία αυτή την πρόκληση, η οποία είναι ζωτικής σημασίας για την αλιεία σε ολόκληρη την Ευρώπη.
<SPEAKER ID="208" NAME="Joe Borg">
Μέλος της Επιτροπής. - Κύριε Πρόεδρε, Θα ήθελα, πρώτα απ' όλα, να σας ευχαριστήσω για αυτήν την ενδιαφέρουσα συζήτηση. Είναι σαφές ότι γνωρίζουμε το ίδιο καλά την ανάγκη μιας ουσιαστικής μεταρρύθμισης των συστημάτων ελέγχου μας.
<P>
Επιτρέψτε μου να θίξω κάποια σημεία που αναφέρθηκαν, πρώτα απ' όλα όσον αφορά το ζήτημα της περάσει τεχνικής αλιείας. Όπως είπα, πρόκειται για ιδιαίτερα επίμαχο θέμα, ίσως το πλέον επίμαχο όλων των διατάξεων για τον έλεγχο που περιλαμβάνονται στην πρόταση.
<P>
Εντούτοις, έχει δώσει λαβή σε μια σειρά παρερμηνειών όσον αφορά τον πραγματικό στόχο των διατάξεων. Είπα ότι είμαστε έτοιμοι να αποδεχτούμε τον ορισμό που προτείνεται σε μια από τις τροπολογίες.
<P>
Θα προσδιορίσω με σαφήνεια τη θέση μας σχετικά με τον ορισμό και σχετικά με την προτεινόμενη ρύθμιση της ερασιτεχνικής αλιείας τις επόμενες μέρες, συμπεριλαμβανομένης της απευθείας αποστολής επιστολής στους εκπροσώπους των ψαράδων με σκοπό την αποσαφήνιση των στόχων, των παραμέτρων και των λεπτομερειών που αφορούν την ερασιτεχνική αλιεία.
<P>
Ελπίζω ότι, τότε, θα λάβω απάντηση από αυτούς και, εφόσον χρειαστεί, θα εξετάσουμε τις διατάξεις προκειμένου να τις προσαρμόσουμε καλύτερα στο μόνο στόχων προς τον οποίο πρέπει να στοχεύουμε.
<P>
Αντιμετωπίζουμε σημαντικό πρόβλημα με το απόθεμα ανασύστασης. Υπάρχουν ορισμένες ψυχαγωγικές δραστηριότητες που ασκούν μεγάλες πιέσεις σε αυτού του είδους το απόθεμα ανασύστασης της και πρέπει να αντιμετωπίσουμε αυτό το σημείο.
<P>
Το να θίξουμε αυτό το σημείο αποτελεί υποχρέωσή μας έναντι των επαγγελματιών ψαράδων. Διαφορετικά, δεν μπορούμε να ελπίζουμε ότι θα αλλάξουμε την κατάσταση, εάν ασκείται πίεση από μια σημαντική αλιευτική προσπάθεια, ακόμη και αν αυτή πραγματοποιείται για ψυχαγωγικό σκοπό και δεν αποφέρει έσοδα. Δεν υπάρχει ελπίδα ανασύστασης του αποθέματος, εάν υπάρχει σημαντική αλιευτική προσπάθεια, όπως μας έχουν υποδείξει οι επιστημονικές εκθέσεις.
<P>
(Φωνή από το ακροατήριο: "Δεν υπάρχει επιστημονική γνώμη επ' αυτού!")
<P>
Όσον αφορά την απόλυτη έλλειψη διαβούλευσης με τον κλάδο, πιστεύω ότι έχουμε διαβουλευτεί με τον κλάδο. Έλαβα ο ίδιος μέρος σε μια τέτοια διάσκεψη στη Σκωτία πριν από λίγο καιρό. Όλα τα περιφερειακά γνωμοδοτικά συμβούλια έχουν καταθέσει τις γνωμοδοτήσεις τους και, επιπλέον, όπως και με οποιαδήποτε άλλη νομοθεσία, διοργανώσαμε δημόσια διαβούλευση στο Διαδίκτυο. Ζητήσαμε ειδικά τη γνώμη του κλάδου στο πλαίσιο της Συμβουλευτικής Επιτροπής Αλιείας και Υδατοκαλλιέργειας στη διάρκεια του 2008.
<P>
Όσον αφορά την παρατήρηση για τα σκάφη μικρής κλίμακας, η Επιτροπή πιστεύει ότι ο στόλος μικρής κλίμακας μπορεί να έχει σημαντικές επιπτώσεις στους πόρους. Αυτός είναι ο λόγος για τον οποίο δεν υπάρχει γενική εξαίρεση για αυτόν τον στόλο στην πρόταση.
<P>
Ωστόσο, η πρόταση παρέχει συγκεκριμένες εξαιρέσεις για ορισμένες κατηγορίες σκαφών, γενικά όσων δεν υπερβαίνουν τα 10 μέτρα, και ιδίως σχετικά με το σύστημα VMS, το ημερολόγιο σκάφους, την πρότερη ειδοποίηση και τις δηλώσεις εκφόρτωσης. Απ' αυτήν την άποψη, η πρόταση τηρεί την αρχή της αναλογικότητας.
<P>
Οι οικονομικές πτυχές λαμβάνονται επίσης υπόψη στο επίπεδο της συγχρηματοδότησης της ΕΕ έως 95% του κόστους των εν λόγω ηλεκτρονικών συσκευών, ώστε να βοηθηθούν οι ενδιαφερόμενοι να χρησιμοποιήσουν τις νέες τεχνολογίες. Οι εξαιρέσεις θα εξεταστούν περαιτέρω στο πλαίσιο του τελικού συμβιβασμού της Προεδρίας.
<P>
I would also like to say, with regard to the points made by Mr Guerreiro, that many of the points that he mentioned already exist in the existing control provisions. Therefore, were we to take up the amendments that he suggests, we would actually be moving backwards with regard to control and enforcement, rather than strengthening the provisions that need to be strengthened.
<P>
Επιδιώκουμε τη διαμόρφωση ίσων όρων στις διατάξεις για τις κυρώσεις, όπως αυτές περιλαμβάνονται στον προταθέντα κανονισμό. Είναι προφανές ότι είμαστε έτοιμοι να τις εξετάσουμε περαιτέρω προκειμένου να διαπιστώσουμε εάν υπάρχει ανάγκη λεπτομερέστερης προσαρμογής τους, αλλά ο κύριος στόχος των διατάξεων για τις κυρώσεις στον προτεινόμενο κανονισμό είναι να διασφαλιστεί η απουσία σημαντικών αποκλίσεων, όπως αυτές που υπάρχουν σήμερα, μεταξύ των κυρώσεων που επιβάλλουν ορισμένα κράτη μέλη, ή οι δικαστικές αρχές ορισμένων κρατών μελών, και των κυρώσεων που επιβάλλονται από τις δικαστικές αρχές των άλλων κρατών μελών.
<P>
Τέλος, θα ήθελα να ευχαριστήσω τον κ. Farage για την εμπιστοσύνη που μου έδειξε όσον αφορά τη δεύτερη θητεία μου!
<SPEAKER ID="209" NAME="Raül Romeva i Rueda" LANGUAGE="ES">
Κ. Πρόεδρε, θα ήθελα στα δύο λεπτά ομιλίας που μου απομένουν να ευχαριστήσω κατ' αρχάς την Επιτροπή όχι μόνο για την πραγματοποιηθείσα εργασία και την ευκαιρία που μας παρείχε· πράγματι, θεωρώ ότι η ανακίνηση ενός ζητήματος τέτοιας φύσης και έκτασης δεν είναι ποτέ εύκολη υπόθεση, αλλά πιστεύω ότι ήταν αναγκαίο τουλάχιστον να ξεκινήσει η συζήτηση. Ήταν πολύ θαρραλέα κίνηση. Φυσικά πάντα κάποιοι θα θεωρούν ότι δεν είναι ποτέ η κατάλληλη στιγμή, αλλά πιστεύω ότι η συζήτηση, αν μη τι άλλο, συνέβαλε και θα συνεχίσει να συμβάλλει στο να διασαφηνιστούν ορισμένες από τις δυσχέρειες που αντιμετωπίζουμε όσον αφορά την επίτευξη της ενίσχυσης και της βελτίωσης της νομοθεσίας στον εν λόγω τομέα.
<P>
Κατά δεύτερον, θα ήθελα να ευχαριστήσω τους υπόλοιπους εισηγητές και τους σκιώδεις εισηγητές διότι, μολονότι οι απόψεις μας διαφέρουν σε μεγάλο βαθμό - αυτό άλλωστε διαπιστώθηκε κατά τη διάρκεια της συζήτησης - καταβάλαμε ιδιαίτερη προσπάθεια προκειμένου να εξευρεθούν κοινές θέσεις.
<P>
Θα ήθελα επίσης να αναγνωρίσω τις προσπάθειες που άπαντες κατέβαλαν γι' αυτό το σκοπό. " συμφωνία που επετεύχθη ίσως να μην είναι αυτή που όλοι ήλπιζαν. Όσον αφορά το περιθώριο ανοχής για παράδειγμα, θα συμφωνήσω με την Επιτροπή ότι το 5% ήταν επαρκές. Το περιθώριο 10% αποτελεί μέρος του συμβιβασμού, καθώς κάποιοι συνάδελφοι επιθυμούσαν πολύ μεγαλύτερο περιθώριο.
<P>
Ανάλογη είναι κατάσταση όσον αφορά τη δυνατότητα παράτασης ή, εν πάση περιπτώσει, αναβολής της περιόδου εφαρμογής του ηλεκτρονικού συστήματος.
<P>
Θα ήθελα επίσης να υπενθυμίσω ότι κάτι τέτοιο δε συνεπάγεται αύξηση του κόστους, μια λεπτομέρεια που μερικές φορές λησμονούμε. Εν πάση περιπτώσει, η Επιτροπή διαθέτει ειδικούς πόρους για το σκοπό αυτό.
<P>
Σχετικά με το τελευταίο σημείο που αφορά στην ερασιτεχνική αλιεία, ίσως το πιο επίμαχο άλλα όχι απαραίτητα το πιο σημαντικό μέρος του παρόντος ψηφίσματος, θα ήθελα να εστιάσω σε μία του πτυχή: αυτήν της ίσης μεταχείρισης. Αν δε συνειδητοποιήσουμε ότι όλοι μας πρέπει να αναλάβουμε το μερίδιο ευθύνης που μας αναλογεί, οι πιθανότητες να φτάσουμε στο επιθυμητό αποτέλεσμα θα είναι μικρές.
<P>
Βέβαια, ο συμβιβασμός που επετεύχθη στο πλαίσιο των διαπραγματεύσεών μας δεν ήταν εύκολος, αλλά θεωρώ ότι είναι αρκετά αποδεκτός. Εντούτοις, η συμφωνία μας δεν καλύπτει το ερώτημα του αν η μελέτη του δυνητικού αντίκτυπου της ερασιτεχνικής αλιείας θα πρέπει να εκπονείται εθελοντικά ή υποχρεωτικά.
<P>
Δεδομένου ότι προτείνονται ορισμένες εξαιρέσεις για τον τομέα αναψυχής, θεωρώ ότι θα ήταν τουλάχιστον θετικό τα κράτη μέλη να δεσμευτούν αντί να υποχρεωθούν να παρέχουν τις απαραίτητες πληροφορίες διότι, επαναλαμβάνω, ή θα αναλάβουμε το μερίδιο ευθύνης που μας αναλογεί, ή θα υποστούμε στο τέλος - μεταξύ άλλων και ο τομέας αναψυχής - τις συνέπειες από την απουσία ρύθμισης.
<SPEAKER ID="210" NAME="Πρόεδρος">
" συζήτηση έληξε.
<P>
" ψηφοφορία θα διεξαχθεί την Τετάρτη 22 Απριλίου 2009.

<CHAPTER ID="013">
Διάταξη των εργασιών
<SPEAKER ID="017" NAME="Πρόεδρος">
Το τελικό σχέδιο της ημερήσιας διάταξης αυτής της συνόδου, που κατάρτισε η Διάσκεψη των Προέδρων κατά τη συνεδρίασή της της Πέμπτης 5ης Ιουλίου 2007, σύμφωνα με τα άρθρα 130 και 131 του Κανονισμού, έχει διανεμηθεί. Έχουν προταθεί οι ακόλουθες τροποποιήσεις:
<P>
Δευτέρα και Τρίτη:
<P>
Δεν υπάρχουν τροποποιήσεις.
<P>
Τετάρτη:
<P>
" Σοσιαλιστική Ομάδα, η Ομάδα των Φιλελευθέρων και η Ομάδα της Ευρωπαϊκής Ενωτικής Αριστεράς προτείνουν να αναπεμφθεί στην αρμόδια επιτροπή η έκθεση του κ. Markov σχετικά με την ασφάλεια των οδικών υποδομών, σύμφωνα με το άρθρο 168.
<SPEAKER ID="018" NAME="Brian Simpson" AFFILIATION="PSE">
(EN) Κύριε Πρόεδρε, θέλω να μιλήσω υπέρ της αναπομπής αυτής της έκθεσης στην επιτροπή. Υπήρξε έντονος προβληματισμός στην επιτροπή όταν έγινε η ψηφοφορία για το αν θα έπρεπε να απορριφθεί η πρόταση αυτή, και αναμφίβολα οι εμπλεκόμενες ομάδες είχαν λόγους για να το κάνουν, αλλά μία από τις συνέπειες ήταν ότι τότε απορρίφθηκαν επίσης πολλά ζητήματα που αφορούν την οδική ασφάλεια. Αντί να ακολουθηθεί μέχρι τέλους η διαδικασία στην Ολομέλεια, η ομάδα μου φρονεί ότι θα ήταν πολύ καλύτερο να αναπέμψουμε το σύνολο της έκθεσης Markov στην επιτροπή σήμερα κιόλας, να την διαγράψουμε από την ημερήσια διάταξη και ουσιαστικά να αρχίσουμε ξανά τις συζητήσεις μας μεταξύ όλων των ομάδων με την ελπίδα να μπορέσουμε να καταλήξουμε σε μια πρόσφορη λύση.
<P>
(Το Σώμα εγκρίνει την πρόταση)
<P>
Πέμπτη:
<P>
Δεν υπάρχουν τροποποιήσεις.
<P>
(Εγκρίνεται, συνεπώς, η ημερήσια διάταξη)
<P>

<SPEAKER ID="020" NAME="Martin Schulz" AFFILIATION="PSE">
(DE) Κύριε Πρόεδρε, ζητώ την επιείκειά σας, διότι δεν γνωρίζω βάσει ποιου άρθρου του Κανονισμού παρεμβαίνω. Ωστόσο, είμαι βέβαιος ότι με τις τεράστιες γνώσεις σας θα βρείτε το σχετικό άρθρο.
<P>
Στο παρόν Σώμα έχουμε πραγματοποιήσει μια σειρά από συζητήσεις σχετικά με το χρονοδιάγραμμα των συνεδριάσεων του Κοινοβουλίου. Υπάρχει πολύ μεγάλη ανάγκη συντονισμού μεταξύ των πολιτικών ομάδων. " προθεσμία για την κατάθεση τροπολογιών λήγει αύριο στις 10.00. Εξ ονόματος της ομάδας μου αλλά και με τη συναίνεση άλλων προέδρων ομάδων και συναδέλφων, προτείνω την παράταση της προθεσμίας μέχρι αύριο στις 18.00. Αυτό θα μπορούσε να μας δώσει χρόνο για να επιλύσουμε ένα ή δύο σοβαρά προβλήματα, συμπεριλαμβανομένων των οργανωτικών.
<SPEAKER ID="021" NAME="Πρόεδρος">
Σας ευχαριστώ. Πολλοί πρόεδροι ομάδων και εκπρόσωποι γνέφουν με το κεφάλι τους, δείχνοντας ότι συμφωνούν με αυτήν την πρόταση. Μπορώ επομένως να υποθέσω ότι δεν υπάρχουν αντιρρήσεις και η προθεσμία μπορεί να οριστεί για αύριο στις 18.00.

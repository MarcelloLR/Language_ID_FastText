<CHAPTER ID="020">
Πρότυπα ποιότητας περιβάλλοντος στον τομέα της πολιτικής των υδάτων (συζήτηση)
<SPEAKER ID="095" NAME="Πρόεδρος">
" ημερήσια διάταξη προβλέπει τη σύσταση για τη δεύτερη ανάγνωση της Επιτροπής Περιβάλλοντος, Δημόσιας Υγείας και Ασφάλειας των Τροφίμων σχετικά με την κοινή θέση του Συμβουλίου για τη θέσπιση οδηγίας του Ευρωπαϊκού Κοινοβουλίου και του Συμβουλίου σχετικά με πρότυπα ποιότητας περιβάλλοντος στον τομέα της πολιτικής των υδάτων και σχετικά με την τροποποίηση των οδηγιών 82/176/ΕΟΚ, 83/513/ΕΟΚ, 84/156/ΕΟΚ, 84/491/ΕΟΚ, 86/280/ΕΟΚ και 2000/60/ΕΚ (11486/3/2007 - C6-0055/2008 - (εισηγήτρια: η κ. Anne Laperrouze).
<SPEAKER ID="096" NAME="Anne Laperrouze">
εισηγήτρια. - (FR) Κυρία Πρόεδρε, κύριε Επίτροπε, κυρίες και κύριοι, η έκθεση την οποία παρουσιάζουμε σήμερα σε δεύτερη ανάγνωση είναι αποτέλεσμα ομαδικής εργασίας, χάρη στην οποία καταλήξαμε σε συμφωνία με τη σλοβενική Προεδρία και την Ευρωπαϊκή Επιτροπή. " συνεργασία με τους συνεισηγητές μου από τις υπόλοιπες πολιτικές ομάδες προκειμένου να καταλήξουμε σε συναινετική θέση υπήρξε για εμένα πολύ ευχάριστη. Είχα την τύχη να συνεργάζομαι με ικανούς και πεπειραμένους συναδέλφους, οι οποίοι άκουγαν προσεκτικά και ήταν παρόντες στις συνεδριάσεις στο πλαίσιο της διαδικασίας διαπραγμάτευσης. Θέλω να τους απευθύνω τις θερμές ευχαριστίες μου, και θέλω επίσης να ευχαριστήσω τη γραμματεία της Επιτροπής Περιβάλλοντος, Δημόσιας Υγείας και Ασφαλείας των Τροφίμων, τους συμβούλους των πολιτικών ομάδων και τον βοηθό μου, Sylvain Maréchal.
<P>
Χρησιμοποιώ τη φράση ομαδική εργασία επειδή συνεργαστήκαμε άριστα με τους εκπροσώπους της σλοβενικής Προεδρίας, οι οποίοι έλαβαν υπόψη τις συστάσεις του Κοινοβουλίου, καθώς και με τους εκπροσώπους της Ευρωπαϊκής Επιτροπής, οι οποίοι μας έδωσαν απαντήσεις οι οποίες μας διευκόλυναν να καταλάβουμε αυτή την πρόταση οδηγίας. Νομίζω ότι όλοι μπορούμε να αναγνωρίσουμε τους καρπούς της συνεργασίας μας στις συμβιβαστικές τροπολογίες που θα κατατεθούν προς ψήφιση αύριο. Ευχαριστώ λοιπόν όλες και όλους για τη βοήθεια που μου προσέφεραν στο έργο μου ως εισηγήτριας σε αυτό το τεχνικής φύσεως θέμα.
<P>
Έρχομαι τώρα στην ουσία του θέματος. " οδηγία πλαίσιο για το νερό καθορίζει μια στρατηγική με σκοπό την καταπολέμηση της χημικής ρύπανσης του νερού. Αυτή η πρόταση θυγατρικής οδηγίας στοχεύει, μέσω της θέσπισης περιβαλλοντικών ποιοτικών προτύπων, στην εξασφάλιση υψηλού επιπέδου προστασίας έναντι των κινδύνων που δημιουργούν ορισμένες ουσίες για το υδρόβιο περιβάλλον.
<P>
Επιτρέψτε μου να δώσω έμφαση στα κύρια στοιχεία προόδου που περιλαμβάνει αυτό το συμβιβαστικό κείμενο. Έχουμε εισαγάγει δύο σημαντικές αρχές: την αρχή "ο ρυπαίνων πληρώνει" και την αρχή της επανόρθωσης κατά προτεραιότητα στην πηγή. Οι σημαντικότερες πτυχές είναι πρακτικές. Παραδείγματος χάριν, οι μεταβατικοί χώροι υπέρβασης -που μετονομάζονται σε ζώνες ανάμειξης- δεν είναι απλώς κάποιες χαρακτηρισμένες ζώνες, αλλά χρησιμεύουν πλέον ως μέσο για την ανάδειξη ενός προβλήματος, και εννοείται ότι επαφίεται στα κράτη μέλη να περιγράψουν τα διορθωτικά μέτρα που πρέπει να ληφθούν.
<P>
Κύριος στόχος αυτής της οδηγίας ήταν να εναρμονιστούν τα πρότυπα σε κοινοτικό επίπεδο. Φυσικά, αυτό θα σήμαινε ότι η Επιτροπή αναλαμβάνει να καθορίσει τις κατευθυντήριες γραμμές για την εναρμόνιση των καταλόγων, των εκπομπών, των απορρίψεων και των ζωνών ανάμειξης. Επιτύχαμε αυτόν τον στόχο. Κατορθώσαμε επίσης να εξασφαλίσουμε ότι θα λαμβάνεται μεγαλύτερη μέριμνα για την κατάσταση των διασυνοριακών συστημάτων επιφανειακών υδάτων μεταξύ των κρατών μελών, αλλά και όσων προέρχονται από τρίτες χώρες.
<P>
Όσον αφορά τις επιπρόσθετες ουσίες, το Κοινοβούλιο ήλπιζε να προσθέσει έναν συνεπή αριθμό. Βάσει ενός προκαταρκτικού φιλτραρίσματος, η Επιτροπή επέλεξε 13 ουσίες οι οποίες θεωρεί ότι προκαλούν εύλογη ανησυχία. Ο συμβιβασμός ορίζει σαφώς ότι, βάσει των επιστημονικών στοιχείων, η Επιτροπή θα έχει στη διάθεσή της 24 μήνες για να αποφανθεί επί της τελικής ταξινόμησης και να προτείνει τις αντίστοιχες οριακές τιμές. Αυτός συνιστά αρκετά σημαντική πρόοδο, καθότι κυρίως οι ουσίες αυτές είναι πολυχλωροδιφαινύλια (PCB), ελεύθερες κυανούχες ενώσεις, ουσίες όπως το αιθυλενοδιαμινοτετραοξικό οξύ (EDTA), διοξίνες και δισφαινόλες.
<P>
Ως προς το ακανθώδες ζήτημα των ιζημάτων και του βιόκοσμου, ελλείψει συναίνεσης στους κόλπους της επιστημονικής κοινότητας, η συμβιβαστική θέση ορίζει ότι τα κράτη μέλη πρέπει να τα παρακολουθούν προκειμένου να αξιολογούν τις μακροπρόθεσμες τάσεις των ουσιών που συσσωρεύονται εκεί.
<P>
Τέλος, οι βουλευτές του ΕΚ εξεπλάγησαν από το γεγονός ότι η πρόταση δεν περιείχε κανένα νέο μέτρο για την παρακολούθηση των εκπομπών, γι' αυτό εξασφάλισαν τον συμβιβασμό βάσει του οποίου, όπως ορίζεται στο άρθρο 7, η Επιτροπή, στηριζόμενη στις εκθέσεις των κρατών μελών, θα αξιολογεί την αποτελεσματικότητα της υφιστάμενης νομοθεσίας και την πρόοδο ως προς τη μείωση της έκτασης των ζωνών ανάμειξης, ώστε να προβαίνει ακολούθως σε τροποποιήσεις ή να προτείνει σχετική νομοθεσία.
<P>
Λαμβάνοντας υπόψη αυτά τα στοιχεία προόδου, καλώ όλες και όλους τους συναδέλφους βουλευτές να στηρίξουν αυτή τη συμβιβαστική δέσμη.
<SPEAKER ID="098" NAME="Σταύρος Δήμας">
Μέλος της Επιτροπής. - Κύριε Πρόεδρε, αξιότιμα μέλη του Ευρωπαϊκού Κοινοβουλίου, κυρίες και κύριοι, συζητούμε σήμερα μια από τις πιο καίριες προκλήσεις της περιβαλλοντικής πολιτικής, την προστασία των υδατικών μας πόρων προς όφελος δικό μας και των μελλοντικών γενιών.
<P>
Επιτρέψτε μου κατ' αρχάς να συγχαρώ την εισηγήτρια κ. Laperrouze και την Επιτροπή Περιβάλλοντος για το εξαιρετικό έργο που επιτέλεσαν και για τη συνεργασία τους σ' αυτήν την οδηγία.
<P>
Όπως θα θυμάστε, στην οδηγία πλαίσιο για τους υδατικούς πόρους, την κύρια νομοθετική πράξη της πολιτικής της Ευρωπαϊκής Ένωσης για την προστασία των υδάτων, προβλέφθηκε ότι για δύο ζητήματα απαιτείται περαιτέρω νομοθεσία: για τα πρότυπα ποιότητας της Ευρωπαϊκής Ένωσης για τα υπόγεια ύδατα και για τα πρότυπα ποιότητας της Ευρωπαϊκής Ένωσης για τις ουσίες προτεραιότητας των επιφανειακών υδάτων.
<P>
" οδηγία για τα υπόγεια ύδατα εγκρίθηκε στο τέλος του 2006 με τη διαδικασία της συνδιαλλαγής. Σήμερα, το Ευρωπαϊκό Κοινοβούλιο αποφασίζει σε δεύτερη ανάγνωση για την πρόταση οδηγίας σχετικά με τα πρότυπα ποιότητας περιβάλλοντος για τις ουσίες προτεραιότητας των επιφανειακών υδάτων. Στην οδηγία καθορίζονται εναρμονισμένα πρότυπα ποιότητας για τις 33 ουσίες που απαριθμούνται στον κατάλογο, ούτως ώστε η βασική έννοια της καλής κατάστασης των υδάτων να εκφράζεται με καθορισμένες αριθμητικές αξίες που βασίζονται στα καλύτερα διαθέσιμα επιστημονικά στοιχεία και γνώσεις. Με τον τρόπο αυτό η οδηγία θα συμβάλει στην επίτευξη υψηλού επιπέδου προστασίας του υδάτινου περιβάλλοντος και της ανθρώπινης υγείας, που είναι εξάλλου και ο στόχος της οδηγίας πλαισίου για τα ύδατα.
<P>
" Επιτροπή είναι αποφασισμένη να ελέγχει επισταμένως την εφαρμογή της εν λόγω οδηγίας και της οδηγίας πλαισίου για τα ύδατα. Επίσης να παρακολουθεί και να αξιολογεί τις διαθέσιμες πληροφορίες σχετικά με την παρουσία και τις επιπτώσεις ουσιών που δεν περιλαμβάνονται στον κατάλογο προτεραιότητας ή επικίνδυνων ουσιών προτεραιότητας. Προτίθεται δε να υποβάλει προτάσεις για την υιοθέτηση περαιτέρω μέτρων που ενδείκνυνται ανάλογα με τις περιστάσεις.
<P>
Καθ' όλη τη διαδικασία διαπραγμάτευσης οι παρεμβάσεις που έγιναν από πλευράς Κοινοβουλίου σε διάφορα σημαντικά θέματα συνέβαλαν ώστε να εξασφαλισθεί το φιλόδοξο επίπεδο στόχων που είχε αρχικά προτείνει η Επιτροπή. Τούτο ισχύει ιδίως για καίρια σημεία και συγκεκριμένα τα ακόλουθα: τη μελλοντική αναθεώρηση του καταλόγου ουσιών προτεραιότητας που συνδέεται πλέον σαφώς με τα πρότυπα ποιότητας περιβάλλοντος και θα προταθεί εντός διετίας από την έναρξη ισχύος της παρούσας οδηγίας· τον κατάλογο των υποψηφίων ουσιών που θα εξετασθεί κατά την αναθεώρηση του υφισταμένου καταλόγου και τα κριτήρια για την απογραφή των εκπομπών, των απορρίψεων και των διαρροών και για τις μικτές ζώνες.
<P>
Επιτρέψτε μου να αναφερθώ περιληπτικά και στο θέμα του ελέγχου εκπομπών ρύπων. Όπως γνωρίζετε, στην οδηγία πλαίσιο για τα ύδατα προβλέπεται προσέγγιση που συνδυάζει ελέγχους εκπομπών και πρότυπα ποιότητας περιβάλλοντος. Οι έλεγχοι των εκπομπών καλύπτονται σε μεγάλο βαθμό από την ισχύουσα κοινοτική νομοθεσία. Πέραν των ελέγχων των εκπομπών με βάση τις οδηγίες για την επεξεργασία των αστικών λυμάτων, τη νιτρορρύπανση γεωργικής προέλευσης και την ολοκληρωμένη πρόληψη και έλεγχο της ρύπανσης, οδηγίες οι οποίες εφαρμόζονταν ήδη όταν εγκρίθηκε η οδηγία πλαίσιο για τα ύδατα το 2000, έχουν εν τω μεταξύ θεσπισθεί ή προταθεί από την Επιτροπή περισσότερες από 30 κοινοτικές νομοθετικές πράξεις. Αναφέρω ενδεικτικά ορισμένες από αυτές: ο κανονισμός Reach, ο κανονισμός για τους έμμονους οργανικούς ρύπους, η οδηγία για τα κατάλοιπα εξορυκτικών δραστηριοτήτων, οι περιορισμοί χρήσης ουσιών σύμφωνα με την οδηγία για τα φυτοφάρμακα και την οδηγία για τον περιορισμό της κυκλοφορίας και χρήσης επικίνδυνων ουσιών και παρασκευασμάτων.
<P>
Κατά συνέπεια πιστεύουμε ότι τα κράτη μέλη έχουν στη διάθεσή τους επαρκή νομοθετικά εργαλεία για να επιτύχουν τους σκοπούς της οδηγίας πλαισίου για τα ύδατα.
<P>
Επί πλέον η Επιτροπή θα αξιολογήσει την ανάγκη για περαιτέρω μέτρα ελέγχου σε κοινωνικό επίπεδο, και εφόσον ενδείκνυται, θα υποβάλει προτάσεις όταν θα αναθεωρήσει τον κατάλογο ουσιών προτεραιότητας. " Επιτροπή θα αξιολογήσει επίσης την ανάγκη κατάταξης ουσιών προτεραιότητας στις επικίνδυνες ουσίες προτεραιότητας, λαμβάνοντας υπόψη τις νέες πληροφορίες που θα είναι διαθέσιμες και τις τελευταίες εξελίξεις στο πλαίσιο του κανονισμού Reach.
<P>
Τελειώνοντας επιθυμώ να εκφράσω για μια ακόμη φορά την ικανοποίησή μου για το έργο που επιτελέστηκε από κοινού και ιδιαίτερα από την εισηγήτρια, καθώς και την πλήρη υποστήριξη της Επιτροπής για τη συμβιβαστική δέσμη μέτρων που συμφωνήθηκε σε δεύτερη ανάγνωση πάνω σ' αυτό το πολύ σημαντικό νομοθέτημα.
<SPEAKER ID="099" NAME="Robert Sturdy">
εξ ονόματος της Ομάδας PPE-DE. - (EN) Κύριε Πρόεδρε, θέλω να συγχαρώ την κ. Laperrouze. Υπήρξε εξαιρετική εισηγήτρια και η συνεργασία μαζί της ήταν πραγματικά απολαυστική. Χαίρομαι δε που η Επιτροπή δήλωσε ότι θα κάνει δεκτή αυτή την έκθεση.
<P>
" πρόταση οδηγίας -και δεν θα εξετάσω το σύνολο του θέματος, που έχει καλύψει ήδη η κ. Laperrouze, όμως πρέπει να προσθέσω ορισμένα δικά μου σχόλια- η οποία είναι θυγατρική οδηγία της οδηγίας πλαίσιο για το νερό, προσφέρει το τελικό νομοθέτημα για τη συμπλήρωση της νομοθετικής δέσμης που εξασφαλίζει την καλή ποιότητα του νερού στα διαφορετικά κράτη μέλη. Με την εισηγήτρια, το Συμβούλιο και την Επιτροπή, διεξήγαμε πολλές συζητήσεις, και νομίζω ότι έχουμε καταλήξει εν τέλει σε μια συμβιβαστική δέσμη επί της οποίας συμφωνούμε όλοι. Απευθύνω έκκληση -όπως και η εισηγήτρια- να υπερψηφίσουν όλες και όλοι αυτή τη δέσμη. Φρονώ ότι πρόκειται για μια ισορροπημένη δέσμη: το περιβάλλον θα προστατευθεί, η ποιότητα του νερού που απολαμβάνουν οι πολίτες μας θα βελτιωθεί, ενώ η επιβάρυνση της οικονομίας θα είναι λογική - και πιστεύω ότι αυτό είναι εξίσου σημαντικό. Στο πλαίσιο των διαπραγματεύσεων, διοργανώσαμε πολλές συζητήσεις με ΜΚΟ και εκπροσώπους της βιομηχανίας και καταλήξαμε σε μια εξαιρετική πρόταση.
<P>
" πρόταση περιορίζει τη συγκέντρωση χημικών ουσιών, επικίνδυνων ομάδων όπως βαρέα μέταλλα, ορισμένων φυτοφαρμάκων και άλλων επικίνδυνων χημικών ουσιών στα επιφανειακά ύδατα. Στηρίζεται σε μεγάλο βαθμό στην αρχή της προληπτικής δράσης. Τα κράτη μέλη μπορούν να υποδεικνύουν -όπως ανέφερε η εισηγήτρια- ζώνες ανάμειξης, όπου οι συγκεντρώσεις χημικών ουσιών μπορούν, υπό ορισμένες συνθήκες, να υπερβαίνουν τα οικεία πρότυπα ποιότητας περιβάλλοντος, αλλά φυσικά πρέπει να παρακολουθούνται με μεγάλη προσοχή. Διαθέτουμε ζώνες οι οποίες μπορούν να χαρακτηριστούν ζώνες ανάμειξης σε διασυνοριακά συστήματα επιφανειακών υδάτων - πρόκειται για εξαιρετικό νομοθέτημα. Αναφέρει εδώ ότι τα κράτη μέλη συλλέγουν πληροφορίες, περιλαμβανομένων χαρτών. Έχω την εντύπωση ότι θα δυσκολευτούμε να εξασφαλίσουμε τους χάρτες, όμως αυτό θα μπορέσουμε να το τακτοποιήσουμε. Προβλέπεται η κατάρτιση ενός σχεδίου διαχείρισης ποτάμιων λεκανών, βυθοκόρησης και ναυτιλίας - ακόμη και αυτό οδηγεί σε απορρίψεις και εκπομπές. Μπορούν πλέον να συμβαίνουν διαρροές ουσιών προτεραιότητας, υπό τον όρο ότι συμμορφώνονται με την οδηγία πλαίσιο για το νερό.
<P>
Κυρίες και κύριοι, ολοκληρώνω αυτή την παρέμβαση με μια τελευταία σκέψη. Το νερό είναι η βάση της ζωής - τόσο μεγάλη είναι η σημασία αυτής της οδηγίας. Ακόμη και στον Άρη, είναι η βάση της ζωής.
<SPEAKER ID="100" NAME="Marie-Noëlle Lienemann">
εξ ονόματος της Ομάδας PSE. - (FR) Κύριε Πρόεδρε, κύριε Επίτροπε, κυρίες και κύριοι, επιτρέψτε μου να ευχαριστήσω και εγώ με τη σειρά μου την κ. Laperrouze και το σύνολο των σκιωδών εισηγητών, καθώς και τη σλοβενική Προεδρία, για το έργο που έχουν επιτελέσει.
<P>
Αυτή είναι η τελευταία θυγατρική οδηγία που υπάγεται στην οδηγία πλαίσιο για το νερό, και ήταν πολύ σημαντικό να καταλήξουμε σε έναν συμβιβασμό που να αντιπροσωπεύει γνήσια πρόοδο σε σχέση με τη φιλοδοξία μας να καταπολεμήσουμε τη ρύπανση, και ειδικότερα τη χημική ρύπανση του νερού. Είναι σαφές, από την καθημερινή ειδησεογραφία, πόσο πολύ βλάπτει η παρουσία πολυχλωροδιφαινυλίων (PCB) τους υδάτινους πόρους της Κοινότητάς μας.
<P>
" κ. Laperrouze εξέθεσε όλα τα σημεία στα οποία έχουμε σημειώσει πρόοδο. Φυσικά, όπως συμβαίνει πάντα στους συμβιβασμούς, προτιμούσαμε να είχαμε επιτύχει περισσότερα, πιστεύω όμως ότι εξασφαλίσαμε μια καλή βάση. Απλούστατα, θα παραμείνουμε σε επαγρύπνηση καθότι πολλά θα εξαρτηθούν πλέον από την Επιτροπή, και ελπίζουμε ότι όταν θα λάβει τα ενδεδειγμένα μέτρα με βάση τα πορίσματα των ειδικών επιστημόνων, θα επιδείξει ιδιαίτερη φιλοδοξία ως προς την ταξινόμηση των μελλοντικών ουσιών προτεραιότητας και των επικίνδυνων ουσιών προτεραιότητας, των περίφημων 13 ουσιών που πρόκειται να ταξινομηθούν στο εγγύς μέλλον. Θα μεριμνήσουμε επίσης ώστε να διασφαλιστεί ότι η αβεβαιότητα που επικρατεί επί του παρόντος στην επιστημονική κοινότητα όσον αφορά τα ιζήματα και τον βιόκοσμο δεν θα δημιουργήσει ένα αδύναμο σημείο το οποίο θα κάνει την Ευρωπαϊκή Ένωση να απομακρυνθεί μακροπρόθεσμα από την προσπάθεια να κατανοήσει και να βελτιώσει την ποιότητα αυτών των ιζημάτων και βιόκοσμων.
<P>
Τέλος, είναι αναγκαίο να βελτιωθούν οι ζώνες ανάμειξης και οι γνώσεις μας για τους ρύπους και τις πηγές ρύπανσης, καθώς και η παρακολούθηση των εκπομπών. Θα μεριμνήσουμε ώστε το Κοινοβούλιο να παραμένει σε επαγρύπνηση, και ευχαριστώ τον κ. Επίτροπο για την επισήμανσή του ότι, παράλληλα με τις διατάξεις του συμβιβασμού επί του οποίου θα ψηφίσουμε, η Επιτροπή θέλησε να παρέχει πληροφόρηση σχετικά με την εφαρμογή της οδηγίας πλαίσιο για το νερό και, αν κριθεί απαραίτητο και αν αρχίσουν να παρατηρούνται καθυστερήσεις στα κράτη μέλη, ή αν καταστεί αναγκαίο να εκφραστούν αμφιβολίες, να παρουσιάσει συμπληρωματικά μέτρα που να εξασφαλίζουν ότι το 2015 θα διαθέτουμε όντως ικανοποιητικής ποιότητας από περιβαλλοντική άποψη νερό, σύμφωνα με το αποτέλεσμα της ψηφοφορίας μας το 2000.
<SPEAKER ID="101" NAME="Chris Davies">
εξ ονόματος της Ομάδας ALDE. - (EN) Κύριε Πρόεδρε, καθώς η εισηγήτρια είναι μέλος της πολιτικής μου ομάδας και προσφιλής συνάδελφος, το Σώμα θα δείξει κατανόηση αν υπερασπιστώ τη συμφωνία την οποία επέτυχε. Ίσως να μπορούσαμε να έχουμε επιτύχει περισσότερα, ίσως κάποιες πρόσθετες χημικές ουσίες εδώ ή εκεί θα μπορούσαν να έχουν συμπεριληφθεί στη δέσμη, όμως οι απόψεις της επιστημονικής κοινότητας διίστανται και η πολιτική βούληση δεν είναι πάντα ισχυρή. Κατά την έκφραση της προηγούμενης εισηγήτριας, αυτό μπορούμε εύλογα να το περιγράψουμε ως "ό,τι καλύτερο μπορούσαμε να επιτύχουμε".
<P>
Θεωρώ ότι η πολιτική για το νερό είναι μια από τις επιτυχίες της ευρωπαϊκής πολιτικής για το περιβάλλον. Φρονώ ότι πρέπει να απονείμουμε εύσημα στην Επιτροπή για το έργο της κατά την πάροδο των ετών, αλλά και στην κ. Lienemann για το έργο που επιτέλεσε κατά την κατάρτιση της οδηγίας πλαίσιο για το νερό πριν από περίπου επτά χρόνια. Ακόμα και όταν δεν υφίστανται διασυνοριακά ζητήματα, η συλλογική αποφασιστικότητα να αντιμετωπιστεί η ρύπανση τόσο στο παρελθόν όσο και κατά την τρέχουσα περίοδο έχει οδηγήσει σε επίπεδα επενδύσεων για την εξασφάλιση της βελτίωσης της ποιότητας του νερού τα οποία υπερβαίνουν κατά πολύ αυτά που θα είχαν επιτευχθεί αν τα κράτη μέλη ήταν υποχρεωμένα να παρεμβαίνουν μεμονωμένα. Οι νομικές διατάξεις που έχουμε θεσπίσει σε αυτόν τον τομέα είναι πολύ σαφείς επ' αυτού. " ρύπανση είναι προσδιορίσιμη και μετρήσιμη. Οι απαιτήσεις ως προς την πρόληψή της είναι εφαρμόσιμες και με αυτή τη νομοθεσία πραγματοποιούμε ένα βήμα προόδου, θεσπίζοντας περαιτέρω απαγορεύσεις μιας σειράς χημικών ουσιών, φυτοφαρμάκων και ρύπων που απειλούν την υδρόβια αλλά και την ανθρώπινη ζωή.
<P>
Βλέπουμε επίσης εκθέσεις του Ευρωπαϊκού Οργανισμού Περιβάλλοντος σύμφωνα με τις οποίες υπάρχουν πολλές περιπτώσεις κρατών μελών τα οποία αδυνατούν ακόμη να επιβάλουν τη νομοθεσία στο ενδεδειγμένο επίπεδο αποτελεσματικότητας και επάρκειας. Έτσι με αυτή τη νότα συμφωνίας στο σύνολο του Σώματος όσον αφορά τον χαρακτήρα αυτού του νομοθετήματος και τη θετική κατεύθυνση προς την οποία κινείται η Ευρώπη ως προς την ποιότητα του νερού, πρέπει να αναμένουμε επίσης από την Επιτροπή να μας πει: "έχετε αρμοδιότητες διερεύνησης, παρέμβασης και επιβολής - παρακαλώ, χρησιμοποιήστε τες".
<SPEAKER ID="102" NAME="Margrete Auken">
εξ ονόματος της Ομάδας Verts/ALE. - (DA) Κύριε Πρόεδρε, θέλω και εγώ να ευχαριστήσω την κ. Laperrouze για τη φιλική, πρόθυμη συνεργασία της. Κατέστη δυνατό να διατηρηθεί ένα απομεινάρι από το θετικό αποτέλεσμα της πρώτης ανάγνωσης παρά τις αντίθετες προσπάθειες, εντούτοις το κείμενο που έχουμε μπροστά μας σήμερα δεν είναι παρά μια φτωχή επίδειξη. Τα περισσότερα από όσα είχαν επιτευχθεί χάθηκαν μετά την οργανωμένη άσκηση πίεσης από την αγροχημική βιομηχανία και λόγω των λιγότερο αποδοτικών από τις δημόσιες ρυθμιστικές αρχές. Αυτό που συζητάμε σήμερα είναι απλώς ένα θλιβερό κατάλοιπο.
<P>
Πρωταρχικός στόχος μας είναι να βελτιωθεί προοδευτικά η ποιότητα του νερού στους ευρωπαϊκούς ποταμούς και λίμνες. " άφθονη χρήση φυτοφαρμάκων στη γεωργία και οι τοξικές βιομηχανικές απορρίψεις πρέπει να μειωθούν, ενώ πρέπει να επιβληθούν αυστηροί όροι ως προς την ποσότητα των ουσιών προτεραιότητας ή επικίνδυνων ουσιών προτεραιότητας που επιτρέπονται στο νερό. " αδυναμία της παρούσας έκθεσης είναι το γεγονός ότι δεν υπάρχει γνήσια πολιτική βούληση για τη διερεύνηση άλλων ουσιών. Έχει καταστεί ήδη σαφές ότι το τρέχον σύστημα, στο πλαίσιο του οποίου πρέπει να εξετάζονται οι ουσίες του καταλόγου και να προστίθενται νέες, λειτουργεί στην καλύτερη περίπτωση υπερβολικά αργά. Εάν ίσχυε πραγματικά η αρχή της προφύλαξης, έπρεπε να εξετάζονται ήδη αρκετές άλλες ουσίες, όμως αφήνουμε αυτή την ευκαιρία να γλιστρά μέσα από τα χέρια μας.
<P>
Επιπλέον, δεν είναι σαφές τι απαιτείται προκειμένου μια ουσία να κηρυχθεί τόσο επικίνδυνη ώστε να πρέπει να απαγορευθεί εντελώς. Έχουμε καταλήξει σε διάφορες ουσίες οι οποίες είναι κατά πάσα πιθανότητα εξαιρετικά επικίνδυνες, ωστόσο η Επιτροπή διστάζει να τις απαγορεύσει οριστικά. Αυτό είναι απαράδεκτο: εάν μια ουσία είναι επικίνδυνη, είναι επικίνδυνη. Πρέπει να ελέγξουμε αν η Επιτροπή προχωρεί στην εξέταση αυτών των ουσιών ή αν συνεχίζει απλώς να αναβάλλει την τοποθέτησή της ισχυριζόμενη ότι δεν διαθέτει επαρκή στοιχεία. Εάν ισχύει αυτό, τότε ας φροντίσει να αποκτήσει τα συγκεκριμένα στοιχεία.
<P>
Υπάρχουν ορισμένες βελτιώσεις. Για παράδειγμα, οι χώρες πρέπει τώρα να χαρτογραφούν τις πηγές ρύπανσης και να περιλαμβάνουν επίσης τις συγκεντρώσεις στα ιζήματα και τους βιόκοσμους. Επιπλέον, η Επιτροπή δεν επιτρέπεται να περιμένει έως το 2025, όπως επιθυμούσε, ώστε να επανεξετάσει την κατάσταση. Πρέπει να προβεί σε επανεξέταση το 2018.
<P>
Ναι, θα υπερψηφίσουμε αυτή την έκθεση. Είμαστε ευγνώμονες για κάθε μικρή πρόοδο μετά την υποβάθμιση που ακολούθησε την πρώτη ανάγνωση.
<SPEAKER ID="103" NAME="Wiesław Stefan Kuc">
εξ ονόματος της Ομάδας UEN. - (PL) Κύριε Πρόεδρε, υπάρχουν χιλιάδες πηγές μόλυνσης των επιφανειακών και υπογείων υδάτων, όχι μόνο η γεωργία και η αγροτοβιομηχανία, τα ορυχεία και τα χημικά εργοστάσια, αλλά και οι οικιακές μονάδες.
<P>
Όπου δεν υπάρχουν μονάδες επεξεργασίας αστικών λυμάτων, εισάγουμε διαρκώς αυξανόμενες ποσότητες δηλητηρίων στους λιγοστούς υδάτινους πόρους μας. Οι χώροι υγειονομικής ταφής είναι πηγή πολλών δηλητηριωδών ουσιών, και τα εργοστάσια βιολογικής επεξεργασίας αστικών λυμάτων δεν μπορούν να καθαρίσουν τα απόβλητα που προέρχονται από αυτές, καθώς τα ίδια τα βακτηρίδια προσβάλλονται από τα δηλητήρια. Τα ιζήματα στους πυθμένες λιμνών και ταμιευτήρων αποθηκεύουν επίσης δηλητηριώδεις ουσίες. Πώς μπορούμε να τα καθαρίσουμε - αυτό είναι το πρόβλημα. Εάν διαρρεύσουν σε θάλασσες ή ωκεανούς, θα δηλητηριάσουν ολόκληρη την υδρόγειο· και αυτό ακριβώς συμβαίνει με την πάροδο του χρόνου. Ο καθαρισμός των ταμιευτήρων υδάτων από όλα αυτά τα ιζήματα θα είναι πολύ δαπανηρός και άλλωστε δεν υπάρχουν τεχνολογίες που να επιτρέπουν κάτι τέτοιο.
<P>
Θέλω επίσης να αναφερθώ για μια ακόμη φορά στους χιλιάδες τόνους παρωχημένων φυτοφαρμάκων που δηλητηριάζουν συστηματικά το νερό μας και έχουν φθάσει ήδη σε βάθη 1 000 μέτρων. Γι' αυτό η Ομάδα μας θεωρεί ότι, παρά το κόστος, η οδηγία πρέπει να δίνει μεγαλύτερη έμφαση στην προστασία του νερού.
<SPEAKER ID="104" NAME="Jens Holm">
εξ ονόματος της Ομάδας GUE/NGL. - (SV) Σκοπός αυτής της οδηγίας ήταν να καθοριστούν πρότυπα ποιότητας περιβάλλοντος για διάφορες επικίνδυνες χημικές ουσίες, προστατεύοντας έτσι τα υδάτινα συστήματα από χημικές και άλλες επιβλαβείς ουσίες. Δυστυχώς, οι ομάδες συμφερόντων είναι έμπειρες στην άσκηση επιρροής τόσο στην Ευρωπαϊκή Επιτροπή όσο και στο Συμβούλιο των Υπουργών. Τώρα που το θέμα συζητείται κατά τη δεύτερη ανάγνωση, δυστυχώς οι καλές προθέσεις έχουν υποχωρήσει στο ελάχιστο. Ένα παράδειγμα είναι το γεγονός ότι μόνο 11 από τις 29 χημικές ουσίες επί των οποίων επιθυμούσαμε να διαθέτει αρμοδιότητα ελέγχου το Κοινοβούλιο έχουν πλέον χαρακτηριστεί επικίνδυνες ουσίες. Δεν θα υπάρχει συγκεκριμένη υποχρέωση των κρατών μελών να τηρήσουν τους στόχους μείωσης. Εντούτοις, αυτός ο συμβιβασμός είναι καλύτερος από το κείμενο που είχε αρχικά προτείνει η Επιτροπή. Ως εκ τούτου, η Ομάδα GUE/NGL στηρίζει τον συμβιβασμό, όμως να είστε βέβαιοι ότι θα παρακολουθούμε το θέμα στενά και θα προσπαθήσουμε να εξασφαλίσουμε την καλύτερη προστασία των υδάτινων συστημάτων στο μέλλον. Όταν έρθει η ώρα της αναθεώρησης, ελπίζουμε ότι οι διατάξεις θα γίνουν πιο αυστηρές. Έχω μια ερώτηση για τον Επίτροπο Δήμα, ο οποίος είναι παρών απόψε: ποια θα ήταν η αντίδρασή σας αν επιμέρους κράτη μέλη επιθυμούσαν να προχωρήσουν περισσότερο και να θεσπίσουν πιο εκτενή μέτρα από αυτά που περιλαμβάνονται στην υπό εξέταση οδηγία; Αν επιμέρους κράτη μέλη επιθυμούσαν να χαρακτηρίσουν επικίνδυνες περισσότερες ουσίες από αυτές που περιλαμβάνονται σε αυτόν τον συμβιβασμό, θα τους επιτρέπατε να προχωρήσουν στην υιοθέτηση πιο αυστηρής νομοθεσίας;
<SPEAKER ID="105" NAME="Johannes Blokland">
εξ ονόματος της Ομάδας IND/DEM. - (NL) Κύριε Πρόεδρε, καταρχάς επιτρέψτε μου ευχαριστήσω την εισηγήτρια, κ. Laperrouze, για το σύνολο των προσπαθειών της κατά τις διαπραγματεύσεις με το Συμβούλιο.
<P>
Θεωρώ ότι το κείμενο στο οποίο έχουμε καταλήξει είναι μια πολύ καλή συμβιβαστική δέσμη για τα πρότυπα ποιότητας των υδάτων. Είμαι ιδιαίτερα ευτυχής για τη διατήρηση της έννοιας των ζωνών ανάμειξης. Ως προς το θέμα αυτό έχω μια ερώτηση για τον Επίτροπο Δήμα.
<P>
Από την άποψη της δυνατότητας εφαρμογής είναι μια σημαντική έννοια, υπό τον όρο, φυσικά, ότι δεν βλάπτει σημαντικά το περιβάλλον. " οδηγία πλαίσιο για το νερό ζητεί τη μείωση της προσπάθειας καθαρισμού του πόσιμου νερού. Τα πρότυπα για το πόσιμο νερό είναι πιο αυστηρά από τα πρότυπα ποιότητας των υδάτων εν γένει. Υπάρχουν διάφορα σημεία συλλογής πόσιμου νερού σε συστήματα επιφανειακών υδάτων, και είναι πιθανό στην πράξη να υπάρχουν αρκετά σημεία συλλογής κοντά σε πηγές ρύπανσης, με αποτέλεσμα να υπάρχουν σημεία συλλογής εντός ζωνών ανάμειξης και να αυξάνεται η προσπάθεια καθαρισμού από τις οικείες επιχειρήσεις. Μπορεί ο Επίτροπος Δήμας να με διαβεβαιώσει ότι θα καταβάλει κάθε δυνατή προσπάθεια ώστε να αποτραπεί η δημιουργία προβλημάτων στα σημεία συλλογής πόσιμου νερού λόγω των ζωνών ανάμειξη;
<SPEAKER ID="106" NAME="Richard Seeber" AFFILIATION="PPE-DE">
(DE) Κύριε Πρόεδρε, θέλω και εγώ να ευχαριστήσω την εισηγήτρια και την Επιτροπή για το πολύ εποικοδομητικό έργο που έχουν επιτελέσει κατά την κατάρτιση αυτής της πρότασης.
<P>
Υπενθυμίζω στο Σώμα ότι πρόκειται για συμβιβαστική δέσμη. Έχουμε εν προκειμένω διαπραγματευτεί έναν πολύ καλό συμβιβασμό, ο οποίος αποτελεί ασφαλώς μια ακόμη ψηφίδα στο μωσαϊκό του συστήματος εξασφάλισης της άριστης ποιότητας των υδάτων στην Ευρώπη. Θέλω να τονίσω ότι η Ευρώπη είναι μια ήπειρος, ή πολιτική οντότητα, η οποία δίνει τεράστια σημασία στο περιβάλλον της και επιβάλλει πολύ υψηλά πρότυπα. Ίσως ο στόχος μας μπορούσε να επιτευχθεί πιο γρήγορα, ωστόσο, εάν συγκρίνουμε την Ευρώπη με άλλα μέρη του κόσμου, μπορούμε να υποστηρίξουμε ότι έχουμε επιτύχει ένα πολύ υψηλό πρότυπο ποιότητας, το οποίο πρέπει να διατηρηθεί και να βελτιωθεί περαιτέρω.
<P>
Σε αυτό το πλαίσιο, θέλω επίσης να υπενθυμίσω στην Επιτροπή ότι πρέπει να παρουσιάζουμε αποτελεσματικά στην κοινή γνώμη αυτές τις επιτυχίες που έχουμε αναντίρρητα σημειώσει στον τομέα της ευρωπαϊκής πολιτικής για το περιβάλλον, και ιδίως της πολιτικής για το νερό. Ωστόσο, κυρίως το ιρλανδικό δημοψήφισμα καταδεικνύει ότι δεν κατορθώσαμε να κοινωνήσουμε στους πολίτες αυτή την επιτυχία. " Ευρώπη είναι εξαιρετικά επιτυχημένη στον περιβαλλοντικό τομέα, όμως ελάχιστο μέρος του πληθυσμού της γνωρίζει τον ηγετικό της ρόλο. Ίσως οι ομάδες συμφερόντων να έχουν όντως αποδυναμώσει μέχρις ενός βαθμού τον συμβιβασμό, όμως υπάρχουν και άλλες ομάδες συμφερόντων οι οποίες συνέβαλαν στο να εξασφαλιστεί ότι ο συμβιβασμός επιβάλλει πράγματι την ανάγκη να καταβληθούν επίμονες προσπάθειες εκ μέρους των βιομηχανικών επιχειρήσεων, των αγροτών και άλλων φορέων που συνεισφέρουν στη ρύπανση.
<P>
Σε αυτό το πλαίσιο, επιτρέψτε μου να σας υπενθυμίσω ότι το νερό είναι οπωσδήποτε ένα από τα στοιχεία στα οποία πρέπει να εστιάσουμε περισσότερο την προσοχή των πολιτικών μας στο μέλλον. Οφείλω δε να καλέσω τον κ. Επίτροπο να παρακολουθεί προσεκτικά τη μελλοντική εξέλιξη της πολιτικής για το νερό, διότι η αλλαγή του κλίματος ειδικότερα είναι βέβαιο ότι θα μας δημιουργήσει νέα προβλήματα, και η σημασία του νερού για την οικονομία και την ανθρώπινη ζωή είναι βέβαιο ότι θα αυξηθεί αισθητά.
<P>
Γενικώς, ο συμβιβασμός είναι ισορροπημένος, και καλώ όλες και όλους τους συναδέλφους μου να τον υπερψηφίσουν. Δεν ήταν δυνατό να επιτευχθούν περισσότερα.
<SPEAKER ID="107" NAME="Dorette Corbey" AFFILIATION="PSE">
(NL) Κύριε Πρόεδρε, θέλω να ευχαριστήσω την εισηγήτρια, κ. Laperrouze, για το έργο της, το οποίο είχε ως αποτέλεσμα τη σύναψη μιας ικανοποιητικής συμφωνίας στη δεύτερη ανάγνωση. " καθαρότητα των επιφανειακών υδάτων είναι, φυσικά, πολύ σημαντική. Ακούμε συχνά ειδήσεις για υψηλά επίπεδα υδραργύρου και άλλων επιβλαβών ουσιών στα ψάρια. Αυτό είναι ανθυγιεινό για τους ανθρώπους και το περιβάλλον και πρέπει σίγουρα να παρέμβουμε. Το αποτέλεσμα που έχουμε επιτύχει εν προκειμένω εξισορροπεί την ανάγκη προστασίας του περιβάλλοντος, αφενός και εξασφάλισης της θετικής σχέσης κόστους οφέλους για τις επιχειρήσεις, τις εταιρείες διαχείρισης των υδάτινων πόρων και τις κυβερνήσεις, αφετέρου. Το Ευρωπαϊκό Κοινοβούλιο άσκησε επιτυχώς πίεση ώστε να επέλθουν διάφορες βελτιώσεις. Κατά συνέπεια, οι ζώνες ανάμειξης κοντά σε σημεία απόρριψης όπου επιτρέπεται υψηλότερο επίπεδο ρύπανσης πρέπει να οροθετηθούν σαφώς, τα δε κράτη μέλη πρέπει να υποδείξουν τους τρόπους με τους οποίους οι εν λόγω ζώνες θα μπορούν στο μέλλον να μειωθούν.
<P>
Το Κοινοβούλιο διαθέτει επίσης μια πολιτική για το μέλλον: οι ουσίες που ενδέχεται να είναι επιβλαβείς πρέπει να ενταχθούν σε έναν χωριστό κατάλογο για περαιτέρω διερεύνηση. Τάσσομαι εμφατικά υπέρ αυτής της θέσης.
<P>
Συμφωνώ επίσης με το ερώτημα που απηύθυνε ο κ. Blokland στον Επίτροπο Δήμα σχετικά με τα σημεία απόρριψης και τα σημεία συλλογής πόσιμου νερού στις ζώνες ανάμειξης.
<P>
Θέλω επίσης να επιστήσω την προσοχή σε διάφορα μέτρα για τις πηγές, ιδίως πλησίον νοσοκομείων, και τα υπόλοιπα φαρμάκων. Αυτό είναι ένα ακόμη σημαντικό ζήτημα που πρέπει να εξεταστεί στο μέλλον.
<SPEAKER ID="108" NAME="Hiltrud Breyer" AFFILIATION="Verts/ALE">
(DE) Κύριε Πρόεδρε, ως γνωστόν, το νερό είναι ο πολυτιμότερος όλων των πόρων μας, και δεν πρέπει να επιτρέψουμε να το στερηθούμε επιλέγοντας να μην υιοθετήσουμε μια φιλόδοξη πολιτική για το νερό. Είναι πολύ λυπηρό το γεγονός ότι η δυναμική που είχε προσδώσει το Ευρωπαϊκό Κοινοβούλιο κατά την πρώτη ανάγνωση στην προστασία των υδάτινων πόρων μας έχει υποχωρήσει από τον διπλασιασμό του καταλόγου των επικίνδυνων ουσιών που υπόκεινται σε έλεγχο και την επιβολή στα κράτη μέλη της ΕΕ της υποχρέωσης να μειώσουν τις εκπομπές ρύπων τους. Αυτό έχει ως αποτέλεσμα την απώλεια μιας ευκαιρίας να κάνουμε περισσότερα για να προστατεύσουμε το νερό μας. Στο πλαίσιο της προστασίας του νερού, είναι σημαντικό να εξασφαλιστεί συνέπεια στους διάφορους τομείς νομοθεσίας. Πρέπει να απαγορεύσουμε τα καρκινογόνα, μεταλλαξιογόνα και τοξικά για την αναπαραγωγή φυτοφάρμακα και παράγοντες που διαταράσσουν τη φυσιολογική ενδοκρινική λειτουργία. Γι' αυτό θεωρώ λυπηρή τη συνεχή αναβλητικότητα της Επιτροπής εις βάρος του περιβάλλοντος και της δημόσιας υγείας. Το 2006, η Επιτροπή είχε πει ότι, στο σχέδιο μέσου της για την ποιότητα του περιβάλλοντος, δεν σκόπευε να διατυπώσει καμία πρόταση σχετικά με τη μείωση του όγκου και της τοξικότητας των επικίνδυνων ουσιών προτεραιότητας. Αυτό πρέπει να γίνει στο πλαίσιο του REACH και της νομοθεσίας για τα φυτοφάρμακα. Τι συνέβη όμως στην πραγματικότητα; " εναρμόνιση με την οδηγία πλαίσιο για το νερό και με τη νομοθεσία για τους ρυπαντές ήταν αποτέλεσμα κοινοβουλευτικής έκθεσης, δικής μας πρότασης εδώ στο Σώμα. Ήταν αποτέλεσμα των ενεργειών του Κοινοβουλίου, όχι της Επιτροπής, η οποία είχε υποσχεθεί αυτή την εναρμόνιση.
<P>
Απαιτούμε λοιπόν να μην δοθεί άδεια σε κανένα από τα φυτοφάρμακα που περιλαμβάνονται στον κατάλογο των επικίνδυνων ουσιών προτεραιότητας. " απλούστερη λύση είναι να εξασφαλιστεί ότι αυτές οι επικίνδυνες ουσίες δεν θα μπορούν εξαρχής να εισέλθουν στα ύδατά μας.
<SPEAKER ID="109" NAME="Cristina Gutiérrez-Cortines" AFFILIATION="PPE-DE">
(ES) Κύριε Πρόεδρε, θέλω να συγχαρώ την κ. Laperrouze, η οποία εργάστηκε πολύ σκληρά, σε συνεργασία με άλλους συναδέλφους της πολιτικής μου ομάδας, καθώς και με το σύνολο του Κοινοβουλίου, προκειμένου να επιτευχθεί συμφωνία και να καταλήξουμε σε μια συναινετική θέση.
<P>
Είμαι πολύ ικανοποιημένη από αυτή την οδηγία, η οποία αντιμετωπίζει διάφορα σημαντικά ζητήματα. Καταρχάς, όπως επεσήμανε η κ. Lienemann, η βιωσιμότητα είναι μια διαδικασία, και η επεξεργασία των υδάτων, η βελτίωση της ποιότητας του νερού και της πολιτικής για το νερό είναι τμήματα μιας διαδικασίας την οποία ξεκινήσαμε πριν από πολλά χρόνια. Προπάντων, είναι μια διαδικασία που πρέπει να είναι ρεαλιστική, διότι πρέπει να εφαρμόζεται στην πράξη.
<P>
Είναι πολύ ευκολότερο να νομοθετεί κανείς παρά να εφαρμόζει τη νομοθεσία. " θέσπιση νομοθεσίας κοστίζει λιγότερο από την εφαρμογή. Δεν μας κοστίζει τίποτε να αποφασίζουμε απαγορεύσεις. Ωστόσο, η εφαρμογή σημαίνει ότι οι επιχειρήσεις, οι αγρότες και οι τοπικές αρχές οφείλουν να εφαρμόζουν στην πράξη τις πολιτικές, κάτι που δεν είναι πάντα εύκολο.
<P>
Θεωρώ ότι ο υπό εξέταση συμβιβασμός αποτελεί σημαντικό βήμα προόδου, όμως πρέπει να είμαστε ρεαλιστικοί, διότι, όπως διαπιστώσαμε εχθές, λόγου χάρη, από το δημοψήφισμα, ορισμένες φορές δεν είναι εύκολο να είναι κανείς Ευρωπαίος. Απαιτούνται οικονομικοί πόροι και προσπάθεια, και αυτό ακριβώς πράττουμε τώρα, δεδομένου ιδίως ότι η συγκεκριμένη πολιτική ισχύει σε ολόκληρη την Ευρώπη.
<P>
Το σύνολο της πολιτικής για τα ύδατα πρέπει να εφαρμοστεί σε όλη την Ευρώπη, και επομένως πρέπει να αντιμετωπίσουμε εξαιρετικά σύνθετες καταστάσεις, στις οποίες επενεργούν πολλοί παράγοντες, περιλαμβανομένων ορισμένων εξαιρετικά σημαντικών γεωφυσικών παραγόντων.
<P>
Θέλω να θίξω δύο ακόμη πτυχές αυτής της οδηγίας οι οποίες θεωρώ ότι συνιστούν πρόοδο. Καταρχάς, απαιτεί πολύ περισσότερη διαφάνεια από τις κυβερνήσεις. Το νερό ήταν πάντα μάλλον αδιαφανές. Στο Ευρωπαϊκό Φόρουμ Νερού, ένας από τους στόχους μας είναι η διαφάνεια στην παροχή πληροφοριών στο κοινό, και τώρα προσπαθούμε να ανταποκριθούμε σοβαρά στη δέσμευσή μας υπέρ της διαφάνειας στην πληροφόρηση του κοινού.
<P>
Το ίδιο ισχύει για τους δείκτες, περιλαμβανομένων των μαλακίων, θέλω δε να υπογραμμίσω τη σημασία της ανάλυσης του νερού για την υγεία.
<SPEAKER ID="110" NAME="Justas Vincas Paleckis" AFFILIATION="PSE">
(LT) Συγχαίρω την εισηγήτρια και δηλώνω ότι στηρίζω πλήρως την άποψη ότι χρειαζόμαστε πιο αυστηρούς κανόνες σχετικά με την ποιότητα των επιφανειακών υδάτων και την αποτελεσματικότητα της αξιολόγησης της κοινοτικής νομοθεσίας.
<P>
Οι μικρές χώρες της ΕΕ που βρίσκονται στα εξωτερικά σύνορα είναι αντιμέτωπες με ένα πολύ ευαίσθητο ζήτημα - τη μόλυνση του νερού από γειτονικές χώρες της ΕΕ. " ΕΕ δεν επιθυμεί ούτε σκοπεύει να περιχαρακωθεί πίσω από ένα "σιδηρούν παραπέτασμα" όσον αφορά την οικολογία και άλλα συναφή ζητήματα. Συνεπώς, είναι εξίσου σημαντικό να μειωθεί η μόλυνση και εντός των χωρών της ΕΕ και στις γειτονικές χώρες. Στην τροπολογία 26 επισημαίνεται η υποχρέωση της Επιτροπής να παρουσιάσει λεπτομερή έκθεση σχετικά με την κατάσταση όσον αφορά τη ρύπανση που προέρχεται από τρίτες χώρες, ένα έτος μετά την ημερομηνία έναρξης ισχύος της οδηγίας. " Επιτροπή πρέπει να καταβάλει περισσότερες προσπάθειες ώστε να ενθαρρύνει την περαιτέρω εφαρμογή των περιβαλλοντικών υποχρεώσεων κατά τη διάρκεια των διαπραγματεύσεων με γειτονικές χώρες. Το ζήτημα αυτό είναι υψίστης σπουδαιότητας για τις χώρες που μοιράζονται λεκάνες απορροής ποταμών με γειτονικές χώρες της ΕΕ.
<SPEAKER ID="111" NAME="Christa Klaß" AFFILIATION="PPE-DE">
(DE) Κύριε Πρόεδρε, κύριε Επίτροπε, κυρίες και κύριοι, "Το νερό είναι πηγή ζωής" ή "Το νερό είναι πολύτιμο όσο και τα διαμάντια": αυτές ήταν οι επικεφαλίδες και το κίνητρο όταν εγκαινιάσαμε την οδηγία πλαίσιο για το νερό το έτος 2000. " οδηγία για τα πρότυπα ποιότητας περιβάλλοντος στον τομέα της πολιτικής των υδάτων είναι πλέον η τελευταία σημαντική θυγατρική οδηγία της οδηγίας πλαίσιο για το νερό. Σκοπός της είναι ο καθορισμός προτύπων ποιότητας περιβάλλοντος για τις ουσίες προτεραιότητας και τις επικίνδυνες ουσίες προτεραιότητας ώστε να εξασφαλιστεί ότι το νερό μας, ως πηγή ζωής, απολαμβάνει υψηλό επίπεδο προστασίας από κινδύνους, και εννοώ το υψηλότερο δυνατό επίπεδο προστασίας: την προστασία που είναι αναγκαία και εφικτή βάσει των πιο πρόσφατων επιστημονικών γνώσεων.
<P>
Κατά τη γνώμη μου, ωστόσο, αυτό σημαίνει επίσης ότι η προστασία του νερού είναι ένας μόνιμος στόχος. Θα χρειαστεί να παρακολουθούμε διαρκώς, από την άποψη των πολιτικών, τις επιστημονικές μελέτες και πορίσματα προκειμένου να ενσωματώνουμε τις νέες ανακαλύψεις και να εγγυόμαστε την προστασία του νερού πάντα και παντού, σύμφωνα με τις πιο προηγμένες επιστημονικές και τεχνολογικές δυνατότητες. Δεν πρέπει ποτέ να επαναληφθεί το φαινόμενο -όπως στην προκειμένη περίπτωση- να μην εκτελέσει η Ευρωπαϊκή Επιτροπή την εντολή της και να αφήσει χρόνο να περάσει χωρίς να αναλαμβάνει δράση. Ο κατάλογος των επικίνδυνων ουσιών προτεραιότητας πρέπει να αναθεωρείται διαρκώς και να ελέγχεται χωρίς καθυστερήσεις. " αδυναμία της Επιτροπής να παρέμβει υποχρέωσε το Κοινοβούλιο να λάβει μέτρα και να προτείνει έναν δεύτερο κατάλογο - έναν κατάλογο που περιλαμβάνει τις ουσίες οι οποίες πρέπει να ελέγχονται βάσει των πιο πρόσφατων ευρημάτων. Αυτός ο κατάλογος δεν πρέπει να ταξινομεί εκ των προτέρων ή να προδικάζει το αποτέλεσμα του ελέγχου των ουσιών. Πρέπει επίσης να προσφέρει την ευκαιρία απαλλαγής των ουσιών από κάθε υποψία. Οι ουσίες δεν πρέπει, φυσικά, να περιλαμβάνονται σε έναν τέτοιο κατάλογο χωρίς βάσιμο λόγο. " Ομάδα ΕΛΚ-ΕΔ έχει ζητήσει την ταχύτερη και κατά προτεραιότητα εξέταση των ουσιών για τις οποίες υπάρχουν ήδη στοιχεία τα οποία καταδεικνύουν υψηλό επίπεδο κινδύνου. Κατά τη γνώμη μας, μια περίοδος έξι μηνών είναι επαρκής.
<P>
Ελπίζω ειλικρινώς, κύριε Επίτροπε, ότι δεν θα χρησιμοποιηθεί το σύνολο του προβλεπόμενου επί του παρόντος χρονικού διαστήματος των είκοσι τεσσάρων μηνών, διότι πρέπει να είμαστε πάντα σε θέση να παρεμβαίνουμε χωρίς καθυστερήσεις με βάση τα ευρήματα στον τομέα της ασφάλειας. Θα στηρίξουμε συνολικά τον συμβιβασμό που επεξεργάστηκε η κ. Laperrouze.
<SPEAKER ID="112" NAME="Péter Olajos" AFFILIATION="PPE-DE">
(HU) Σας ευχαριστώ, κύριε Πρόεδρε. Οι περισσότεροι από τους ποταμούς της Ευρώπης είναι κοινοί για διάφορες χώρες, οι οποίες μοιράζονται τους πόρους και το μερίδιο ευθύνης που αυτό συνεπάγεται. " ποιότητα του νερού σε κάθε κράτος μέλος εξαρτάται από τη χώρα από την οποία ρέει ο ποταμός. Ο Δούναβης, παραδείγματος χάριν, διέρχεται από επτά χώρες, ο Drava από έξι, και οι ποταμοί Ρήνος και Tisza από πέντε. Αυτό συνιστά σπουδαία πρόκληση και απαιτεί συνεργασία σε μεγάλη κλίμακα. Καλώς εχόντων των πραγμάτων, η θέσπιση αυτής της νομοθεσίας θα συμβάλει στην εξάλειψη του αφρού που παρατηρείται στον ποταμό Raba τα τελευταία επτά χρόνια. Προς το παρόν, το κολύμπι στον μόνο γνήσιο ποτάμιο υγρότοπο της Ουγγαρίας μπορεί να συστηθεί μόνο αν φοράτε ένα από εκείνα τα μαγιό που φαίνονται στις φωτογραφίες που διανέμονται στους βουλευτές του Σώματος, και που μπορεί κανείς να τα δει επίσης σε διαφημιστικά και αφίσες. Ο ποταμός Raba λειτουργεί φυσικά ως ένα είδος λυδίας λίθου, που δείχνει ότι κάτι δεν πάει καλά με την τρέχουσα νομοθεσία, δεδομένου ότι, αν τηρούνται όλα τα νόμιμα όρια και εξακολουθεί να υπάρχει παχύ στρώμα αφρού στον ποταμό, τότε κάποιο σφάλμα υπάρχει στη σχετική νομοθεσία. Γι' αυτό πρέπει να την τροποποιήσουμε, και ως εκ τούτου σας καλώ όλες και όλους να ψηφίσετε αύριο υπέρ της συμβιβαστικής δέσμης.
<SPEAKER ID="113" NAME="Gyula Hegyi" AFFILIATION="PSE">
(HU) Οι συνάδελφοί μου έχουν ήδη επισημάνει ότι το γλυκό νερό είναι ίσως ο πολυτιμότερος πόρος του 21ου αιώνα, και κανείς δεν μπορεί να διαφωνήσει με αυτό. Είναι επίσης αλήθεια ότι στην Ευρώπη η κατάσταση είναι βασικά καλή, όσον αφορά τόσο την ποιότητα όσο και την ποσότητα του γλυκού νερού. Θέλω να επιστήσω την προσοχή σας σε ένα ζήτημα που δεν έχει θιγεί έως τώρα, συγκεκριμένα στο γεγονός ότι, λόγω της αλλαγής του κλίματος, η όμβρια καμπύλη, και μαζί με αυτή η καμπύλη κατανομής του γλυκού νερού που συλλέγεται από τη βροχή, κινείται όλο και περισσότερο σε ακραίες τιμές. Αυτό σημαίνει ότι έχουμε παρατεταμένα, καυτά καλοκαίρια και καταρρακτώδεις βροχοπτώσεις σε όλη την Ευρώπη. Πέρα από όλα τα περιβαλλοντικά ζητήματα που συζητήσαμε, ωστόσο, χρειαζόμαστε επίσης ένα σύστημα διαχείρισης των υδάτινων πόρων το οποίο, σε αντίθεση με το τρέχον σύστημα, κατά βάση θα συλλέγει νερό και θα επιτρέπει την αποθήκευσή του προκειμένου να μπορεί να χρησιμοποιηθεί κατά τη διάρκεια των άνυδρων περιόδων. Έχει επίσης ζωτική σημασία αυτό να αποτελέσει πολιτική της Ευρωπαϊκής Ένωσης, διότι έτσι θα μπορέσουμε να διατηρήσουμε την ποσότητα του γλυκού νερού στην Ευρώπη· η ποιότητά του, εν τω μεταξύ, θα διασφαλιστεί μέσω της υπό εξέταση νομοθεσίας. Σας ευχαριστώ.
<SPEAKER ID="114" NAME="Μάριος Ματσάκης" AFFILIATION="ALDE">
(EN) Κύριε Πρόεδρε, η ρύπανση των υδάτων πραγματοποιείται στους ποταμούς, τις λίμνες και το έδαφος, μπορεί όμως επίσης να πραγματοποιείται κατά τη μεταφορά. Ο κίνδυνος αυτός έχει επιδεινωθεί προσφάτως λόγω της ξηρασίας που έχουμε στη νότια Ευρώπη, όπου μεγάλος αριθμός πετρελαιοφόρων τροποποιείται πλέον ώστε να μπορεί να μεταφέρει πόσιμο νερό. Στον τομέα αυτόν ενδεχομένως δεν υπάρχει αρκετή πείρα. Θέλω να ζητήσω από τον Επίτροπο να μεριμνήσει ώστε οι εν λόγω μεταφορές να είναι απολύτως ασφαλείς και απαλλαγμένες από κάθε ίχνος μόλυνσης από αρωματικούς υδρογονάνθρακες, οι οποίοι, ως γνωστόν, μπορούν να προκαλέσουν σοβαρές βλάβες σε ανθρώπους και ζώα.
<SPEAKER ID="115" NAME="Σταύρος Δήμας">
Μέλος της Επιτροπής. - Κύριε Πρόεδρε, πέραν των στοιχείων που ανέφερα στην εισαγωγική μου δήλωση, η προτεινόμενη οδηγία συμβάλλει επίσης στη διαδικασία απλούστευσης της νομοθεσίας της Ευρωπαϊκής Ένωσης για τα ύδατα.
<P>
Θα θυμόσαστε ότι η οδηγία πλαίσιο για τα ύδατα περιλαμβάνει ήδη διατάξεις για την κατάργηση 7 προγενέστερων νομοθετικών πράξεων που χρονολογούνται από τις δεκαετίες του '70 και του '80. Με την παρούσα οδηγία θα καταργηθούν 5 επί πλέον οδηγίες και παράλληλα θα απλουστευθεί η υποβολή εκθέσεων σχετικά με τα ύδατα στο πλαίσιο του WISE, του νεοσυσταθέντος συστήματος πληροφοριών για τα ύδατα της Ευρώπης. Με τον τρόπο αυτό θα αποκτήσουμε καλύτερη βάση γνώσεων για τη λήψη αποφάσεων σε πολιτικό και τεχνικό επίπεδο.
<P>
Θα θυμάστε επίσης ότι το Κοινοβούλιο απέδωσε ιδιαίτερη σημασία στο στόχο της εξάλειψης ή της σταδιακής εξάλειψης ορισμένων ουσιών που περιλαμβάνονται στην οδηγία πλαίσιο για τα ύδατα. Ο προβλεπόμενος κατάλογος απογραφής, που θα περιλαμβάνει χάρτες, θα αποτελέσει απαραίτητη πηγή πληροφοριών για όλους, καθώς και εργαλείο για εκτιμήσεις από την Επιτροπή, όταν εξετάζει κατά πόσον εκπληρώνεται ο περιβαλλοντικός στόχος της προοδευτικής μείωσης ή σταδιακής εξάλειψης.
<P>
" οδηγία πλαίσιο για τα ύδατα, καθώς και η θυγατρική οδηγία της θα αποτελέσουν τη σταθερή, προβλέψιμη και μακροπρόθεσμη βάση για τη λήψη αποφάσεων σε κάθε επίπεδο, αρχίζοντας από αυτό της λεκάνης απορροής ποταμού, και από το τοπικό επίπεδο μέχρι το πανευρωπαϊκό. Τούτο είναι ιδιαίτερα σημαντικό για την κατάρτιση των σχεδίων διαχείρισης της λεκάνης απορροής ποταμού και των προγραμμάτων μέτρων που πρέπει να υποβληθούν μέχρι τον Δεκέμβριο του 2009. " Επιτροπή υπέβαλε πέρυσι την πρώτη έκθεσή της σχετικά με την εκτέλεση της οδηγίας πλαισίου για τα ύδατα, στην οποίαν περιλαμβάνεται αξιολόγηση των επιτευγμάτων και των ελλείψεων. Τώρα είναι η σειρά των κρατών μελών να ανταποκριθούν εγκαίρως στις υποχρεώσεις τους.
<P>
Θα ήθελα με την ευκαιρία αυτή να υπενθυμίσω ότι η πολιτική περιφερειακής ανάπτυξης και συνοχής, καθώς και η πολιτική αγροτικής ανάπτυξης παρέχουν μέσα χρηματοδότησης από την Ευρωπαϊκή Ένωση. Αποτελεί δικαίωμα, αλλά και ευθύνη των κρατών μελών να επιλέξουν τις προτεραιότητες και τα έργα.
<P>
Σχετικά με το πόσιμο νερό, το άρθρο 7 της οδηγίας πλαισίου για τα ύδατα, ήδη έχει καθορίσει τις υποχρεώσεις για το πόσιμο νερό και ο συμβιβασμός αυτός δεν αλλάζει τις σχετικές διαδικασίες και τις σχετικές διατάξεις.
<P>
Ως προς τις μικτές ζώνες, θα ήθελα να πω ότι τα κράτη μέλη πρέπει να αναφέρουν τη συμμόρφωση με το άρθρο 15 της οδηγίας πλαισίου για τα ύδατα και τα μέτρα τα οποία λαμβάνουν για να μειώσουν την επέκταση των μικτών ζωνών, καθώς επίσης και το διεθνή συντονισμό για τον καθορισμό των μικτών ζωνών. Επίσης εάν ένα κράτος μέλος επιθυμεί να επιβάλει αυστηρότερα περιβαλλοντικά πρότυπα, η Επιτροπή δεν θα έχει αντίρρηση.
<P>
Τέλος, η Επιτροπή βρίσκεται στην ευχάριστη θέση να εκφράσει την πλήρη υποστήριξή της για τη συμβιβαστική δέσμη ώστε να επιτευχθεί συμφωνία επί της εν λόγω οδηγίας σε δεύτερη ανάγνωση· στο σημείο αυτό επιθυμώ να ευχαριστήσω και πάλι την εισηγήτρια για την εξαιρετική εργασία την οποίαν έκανε.
<P>
Όσον αφορά το πρόβλημα που έθεσε ο κ. Ματσάκης σχετικά με τη μεταφορά ύδατος στην Κύπρο, γνωρίζω ότι το πρόβλημα αυτό υπάρχει και θα απαντήσω επ' αυτού αργότερα.
<SPEAKER ID="116" NAME="Anne Laperrouze">
εισηγήτρια. - (FR) Κύριε Πρόεδρε, κυρίες και κύριοι, σας ευχαριστώ για τη συμβολή σας σε αυτή τη συζήτηση. Θα ρωτήσετε ίσως σε τι αποσκοπούμε εν τέλει με αυτή την οδηγία. Σκοπός, φυσικά, είναι η βελτίωση της ποιότητας των συστημάτων επιφανειακών υδάτων. Δεν θέλουμε στο μέλλον να εντοπίζουμε πάλι μόλυβδο, κάδμιο, νικέλιο, υδράργυρο, διαλύτες ή άλλες ιδιαίτερα τοξικές και καρκινογόνες ουσίες, όπως τα πολυχλωροδιφαινύλια (PCB), στα ύδατά μας. " κ. Lienemann αναφέρθηκε σε μια είδηση η οποία είδε το φως της δημοσιότητας πριν από δύο εβδομάδες, και σύμφωνα με την οποία είχαν βιοσυσσωρευθεί πολυχλωροδιφαινύλια σε ψάρια, τα οποία στη συνέχεια καταναλώθηκαν από ανθρώπους. Δεν μπορούμε να δεχόμαστε τη συνέχιση μιας τέτοιας κατάστασης, και φρονώ ότι οι πολίτες της Ευρώπης αναμένουν ίσως από την Ευρώπη να στείλει ένα ισχυρό μήνυμα προστασίας του περιβάλλοντός μας, προστασίας της υγείας μας. Θεωρώ ότι θα μπορέσουμε να στείλουμε αυτό το ευρωπαϊκό μήνυμα αν σεβαστούμε αυτή την οδηγία πλαίσιο για το νερό, καθώς και τις θυγατρικές της οδηγίες.
<P>
Ορισμένοι συνάδελφοι ανέφεραν ότι στον κατάλογο δεν περιλαμβάνονται αρκετές ουσίες, ότι το Κοινοβούλιο έχει υπαναχωρήσει έναντι της πρώτης ανάγνωσης. Στην πρώτη ανάγνωση είχαμε προτείνει 33 + 28 ουσίες συνολικά, δηλαδή 61 ουσίες προς ανάλυση. Στη δεύτερη ανάγνωση, έχουμε συνολικά 33 + 13, ήτοι 46, αλλά πρέπει να επισημάνουμε ότι αυτές είναι επικίνδυνες ουσίες ιδιαίτερου ενδιαφέροντος οι οποίες δεν πρέπει να εμφανίζονται σήμερα στα ποτάμια ύδατα. Το άλλο σημείο ιδιαίτερου ενδιαφέροντος γι' αυτή την οδηγία είναι το γεγονός ότι μας επιτρέπει να ελέγχουμε τη συμμόρφωση με την ευρωπαϊκή νομοθεσία - αναφέρομαι εν προκειμένω στην εφαρμογή του κανονισμού REACH και της οδηγίας IPPC. Διαθέτουμε πλέον ένα μέσο επαλήθευσης αυτής της συμμόρφωσης.
<P>
Ο κ. Επίτροπος άκουσε τους συναδέλφους μου να υποστηρίζουν ότι, αν το Συμβούλιο και το Κοινοβούλιο εγκρίνουν αυτό το κείμενο, η πρωτοβουλία θα ανήκει στην Ευρωπαϊκή Επιτροπή. " Επιτροπή αναλαμβάνει τώρα ένα πολύ σημαντικό έργο, πρέπει να εκπονήσει πολλές αναλύσεις και να συντάξει τους αναγκαίους καταλόγους. Εύχομαι στον κ. Επίτροπο κάθε επιτυχία. Σε κάθε περίπτωση, θα συνεχίσουμε να ελέγχουμε την πορεία εφαρμογής αυτής της νομοθεσίας.
<SPEAKER ID="117" NAME="Πρόεδρος">
" συζήτηση έληξε.
<P>
" ψηφοφορία θα διεξαχθεί την Τρίτη, 17 Ιουνίου 2008.

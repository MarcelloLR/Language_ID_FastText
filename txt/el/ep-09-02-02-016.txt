<CHAPTER ID="016">
Συνέπειες της πρόσφατης κρίσης στον τομέα του φυσικού αερίου - Δεύτερη στρατηγική ενεργειακή ανασκόπηση - Προκλήσεις της ενεργειακής αποτελεσματικότητας μέσω των τεχνολογιών πληροφόρησης και επικοινωνίας (συζήτηση) 
<SPEAKER ID="108" NAME="Πρόεδρος">
- " ημερήσια διάταξη προβλέπει την κοινή συζήτηση επί:
<P>
της δήλωσης της Επιτροπής σχετικά με τις συνέπειες της πρόσφατης κρίσης φυσικού αερίου∙
<P>
της έκθεσης της κ. Laperrouze, εξ ονόματος της Επιτροπής Βιομηχανίας, Έρευνας και Ενέργειας, για τη δεύτερη στρατηγική ενεργειακή ανασκόπηση∙
<P>
το προφορικό ερώτημα προς την Επιτροπή (B6-0003/2009) από τον κ. Remek, εξ ονόματος της Επιτροπής Βιομηχανίας, Έρευνας και Ενέργειας, σχετικά με τις προκλήσεις της ενεργειακής αποτελεσματικότητας μέσω των τεχνολογιών πληροφόρησης και επικοινωνίας.
<SPEAKER ID="109" NAME="Andris Piebalgs">
Μέλος της Επιτροπής. - Κυρία Πρόεδρε, θα ήθελα να ξεκινήσω συγχαίροντας την Επιτροπή Βιομηχανίας, Έρευνας και Ενέργειας και την εισηγήτρια κ. Laperrouze. Εργάστηκαν πολύ σκληρά ώστε η έκθεση για την ασφάλεια εφοδιασμού να είναι ήδη έτοιμη για την Ολομέλεια του Φεβρουαρίου 2009. Όταν ξεκίνησε να εργάζεται, κανένας δεν ανέμενε ότι θα είχαμε πλήρη εφοδιασμό με αέριο από τη Ρωσία μέσω της Ουκρανίας, και αυτό προσελκύει οπωσδήποτε μεγαλύτερη προσοχή στα ζητήματα της ασφάλειας εφοδιασμού.
<P>
Αναφορικά με την κρίση αερίου, ποια είναι η σημερινή κατάσταση; Όλοι οι υποδεικνυόμενοι όγκοι φθάνουν στους προορισμούς τους, οπότε αυτό σημαίνει ότι οι περισσότεροι καταναλωτές εφοδιάζονται πλήρως με αέριο. Λείπει ακόμη μια παροχή στην Πολωνία - εργαζόμαστε πάνω σε αυτό. Αποτελεί εξαιρετική περίπτωση λόγω του γεγονότος ότι παρασχέθηκε από την εταιρεία RosUkrEnergo, η οποία δεν συμμετέχει πλέον στη συμφωνία, αλλά εργαζόμαστε επίσης για την πλήρη αποκατάσταση των παροχών αερίου σε όλα τα τμήματα της Ευρωπαϊκής Ένωσης που επηρεάστηκαν από την κρίση.
<P>
Καθώς η σύμβαση εφοδιασμού είναι δεκαετούς διάρκειας, μπορούμε να περιμένουμε ότι αυτή η σύμβαση θα αποτελέσει μια καλή βάση, ώστε να μην δούμε μια τέτοια κατάσταση στο μέλλον. Θα ήθελα να υπογραμμίσω, ωστόσο, ότι όλοι οι ελεγκτές της ΕΕ είναι στις θέσεις τους ακολουθώντας τις ροές αερίου και αναμένουμε ότι δεν θα είναι απαραίτητοι στο μέλλον. Επικοινώνησα δι' αλληλογραφίας με τους συναδέλφους μου στη Ρωσία και στην Ουκρανία ρωτώντας πώς πρέπει να προχωρήσουμε με την παρακολούθηση στο μέλλον, γιατί, κατά τη γνώμη μου, εάν εμπιστευόμαστε τη συμφωνία και εάν είναι σταθερή, δεν απαιτείται παρακολούθηση τώρα. Ωστόσο οι ελεγκτές βρίσκονται εκεί επί του παρόντος.
<P>
Πιστεύω ότι δεν πρέπει να παραμείνουμε αδρανείς στο ζήτημα της διαμετακόμισης. Οφείλουμε να συνεχίσουμε να συνεργαζόμαστε και με τις δύο πλευρές, τη Ρωσία, ως πλευρά των προμηθευτών, και την Ουκρανία, ως χώρα διαμετακόμισης, και οφείλουμε πράγματι να διασφαλίσουμε ότι ο εφοδιασμός της Ουκρανίας με αέριο και οι ροές διαμετακόμισης προς την Ευρωπαϊκή Ένωση θα διαχωρίζονται και ότι οι εν λόγω ροές διαμετακόμισης είναι οικονομικά πρόσφορες και για την Ουκρανία, αποφέροντας κέρδος στη χώρα και δίνοντάς της οικονομικά οφέλη, τα οποία έχει τόσο ανάγκη. Θα εξακολουθήσουμε να εργαζόμαστε σε αυτό το ζήτημα, αλλά βασικά μπορούμε να πούμε ότι η κρίση αερίου τελείωσε.
<P>
Ποια είναι τα διδάγματα που συνάγονται; Το ανέφερα και την προηγούμενη φορά, αλλά τα διδάγματα είναι ότι η ΕΕ είναι πιο εύρωστη από ό,τι περιμέναμε. Είναι αλήθεια ότι σε αυτή τη δύσκολη κατάσταση, οι χώρες της ΕΕ εργάστηκαν με μία φωνή μέσω της Προεδρίας και με την υποστήριξη της Επιτροπής. Είδαμε πολλά δείγματα αλληλεγγύης, όταν χώρες μέλη βοήθησαν άλλες χώρες μέλη. Συνειδητοποιήσαμε ακόμη ότι η εσωτερική αγορά απέφερε τα επιδιωκόμενα αποτελέσματα, όπου αυτό ήταν δυνατόν. Είμαι επίσης πολύ ικανοποιημένος με την ισχυρή και συντονισμένη απάντηση της ευρωπαϊκής βιομηχανίας αερίου, που, κατά πρώτον, επέδειξε μια κοινή θέση έναντι της Gazprom, και, κατά δεύτερον, δημιούργησε μια κοινή πρόταση η οποία θα μπορούσε να φανεί χρήσιμη, σε περίπτωση που δεν υπάρξει μόνιμη συμφωνία μεταξύ Ρωσίας και Ουκρανίας.
<P>
Ποιες είναι οι αδυναμίες που ανακαλύψαμε; " πρώτη ήταν η έλλειψη υποδομών. Αυτό ήταν πολύ εμφανές, και εν μέρει ο λόγος που η αγορά δεν μπορούσε να αποφέρει τα επιδιωκόμενα αποτελέσματα. " τιμή του αερίου και η αγορά spot δεν έχουν αυξηθεί ιδιαίτερα, αλλά αυτό συμβαίνει μόνο επειδή σε κάποια τμήματα της Ευρωπαϊκής Ένωσης, όπου ο εφοδιασμός με αέριο ήταν περισσότερο απαραίτητος, δεν υπήρχε πρόσθετη δυνατότητα παράδοσης αερίου.
<P>
Υπήρξαν κάποιες περιπτώσεις στις οποίες η αλληλεγγύη θα μπορούσε να ήταν μεγαλύτερη. Είδαμε επίσης άλλες περιπτώσεις όπου δεν υπήρξε επαρκής διαφάνεια και χρειαζόμαστε οπωσδήποτε ένα ισχυρότερο μηχανισμό συντονισμού για την αντιμετώπιση της κρίσης.
<P>
" Στρατηγική Επισκόπηση της Ενεργειακής Πολιτικής που προτάθηκε από την Επιτροπή τον περασμένο Νοέμβριο καταπιάστηκε με πέντε πεδία, στα οποία η κ. Laperrouze και η Επιτροπή ITRE υπεισέρχονται πιο λεπτομερώς και τα βελτιστοποιούν: Περιλαμβάνουν την ενεργειακή απόδοση, τη χρήση τοπικών πόρων (και θα ήθελα να αναφέρω ότι, για το 2008, το 43% της εγκαταστημένης δυναμικότητας προέρχεται από την αιολική ενέργεια. Πρόκειται για τη μεγαλύτερη δυναμικότητα που έχει εγκατασταθεί και ο άνεμος αποτελεί τοπική ενέργεια), τις εξωτερικές σχέσεις, δηλ. το γεγονός ότι συνεργαζόμαστε με τους συναδέλφους μας, τους μηχανισμούς διαχείρισης κρίσης και τις υποδομές.
<P>
Πιστεύω ότι ένα σημαντικό σημείο στο οποίο η Επιτροπή θα καταβάλει μεγάλη περαιτέρω προσπάθεια είναι η πρόσκληση που περιέχεται στην εν λόγω έκθεση για την ενοποίηση δραστηριοτήτων σε διαφορετικά πεδία, γιατί έχουμε πραγματικά αναπτύξει πολλές δραστηριότητες για την υλοποίηση της δέσμης μέτρων σχετικά με την ενέργεια και τις κλιματικές αλλαγές, για την τεχνολογία, τις εξωτερικές σχέσεις και την εσωτερική αγορά. Αλλά είναι πολύ σημαντικό να δούμε πώς θα ενοποιήσουμε τα παραπάνω, και ποια πρόσθετα βήματα πρέπει να γίνουν, εάν είναι απαραίτητο.
<P>
Θα τελειώσω με μια συγκεκριμένη πρόταση που εκπόνησε η Επιτροπή, η οποία σχετίζεται στενά με αυτό το ζήτημα, αλλά και με τη γενική οικονομική κρίση που αντιμετωπίζουμε. Αποτελεί μέρος της δέσμης μέτρων ανάκαμψης αναφορικά με την ενέργεια.
<P>
Προτείνουμε η χρηματοδότηση να χρησιμοποιηθεί για τρία ζητήματα. 3,5 εκ. ευρώ για υποδομές - όχι για την υποστήριξη του κάθε έργου, αλλά για αύξηση της διαφοροποίησης της ροής αερίου από τα νότια, τα δυτικά και τα ανατολικά, και προσπάθεια για ισορροπημένο και βιώσιμο μείγμα εφοδιασμού με αέριο.
<P>
Αναφορικά με την ηλεκτρική ενέργεια, τα πιο αδύναμα σημεία είναι η απομόνωση των χωρών της Βαλτικής και της Ιβηρικής Χερσονήσου.
<P>
Κατόπιν υπάρχουν δύο ζητήματα που μερικές φορές αντιμετωπίζονται ως πολυτέλεια, αλλά που, κατά τη γνώμη μου, αποτελούν ιδιαίτερα σημαντικά ζητήματα: η αιολική ενέργεια ανοικτής θάλασσας - είναι ουσιώδες να έχουμε δημόσια υποστήριξη για τα έργα που βρίσκονται σε εξέλιξη - και η δέσμευση και αποθήκευση διοξειδίου του άνθρακα. Αυτά είναι απολύτως απαραίτητα για την επίτευξη των στόχων κατά της αλλαγής του κλίματος παγκοσμίως, αλλά θα δώσουν και την απαραίτητη ώθηση στην ευρωπαϊκή βιομηχανία για ανάπτυξη της τεχνολογίας που θα μπορούσε να χρησιμοποιηθεί στο μέλλον.
<P>
Κατά συνέπεια, εξετάζουμε το συνδυασμό ασφάλειας εφοδιασμού, τεχνολογικών στόχων και επίσης ευρωπαϊκών στόχων ανάκαμψης. Πιστεύω ότι αυτή είναι η σωστή πρόταση. Ο όγκος των κεφαλαίων δεν είναι τεράστιος, αλλά πιστεύω ότι κινούνται στη σωστή κατεύθυνση και το κοινό πρέπει να εμπλακεί ώστε η ασφάλεια εφοδιασμού στην Ευρωπαϊκή Ένωση να ισχυροποιηθεί.
<SPEAKER ID="110" NAME="Anne Laperrouze">
εισηγήτρια. - (FR) Κυρία Πρόεδρε, Επίτροπε, κυρίες και κύριοι, οι συζητήσεις μας σχετικά με αυτή την Δεύτερη Στρατηγική Επισκόπηση της Ενεργειακής Πολιτικής σημαδεύτηκαν βεβαίως από αυτή τη νέα κρίση του εφοδιασμού με αέριο μεταξύ της Ρωσίας και της Ουκρανίας. " κρίση έφερε στο φως ανεπάρκειες, το εύθραυστο των διασυνδέσεων και τη δυσκολία της Ευρωπαϊκής Ένωσης να αντιδρά και να μιλά με μία φωνή.
<P>
Αποκάλυψε, για τρίτη φορά, την ανάγκη για μία κοινή ενεργειακή πολιτική. Ωστόσο, οφείλω να πω - όπως μόλις επεσήμανε ο Επίτροπός μας - ότι σήμερα παρατηρείται πρόοδος και μεγαλύτερη συνεργασία και αλληλεγγύη μεταξύ των κρατών μελών, και συνεπώς ελπίδα για μια λύση για τη διαχείριση αυτών των κρίσεων.
<P>
Θα ήθελα να ευχαριστήσω τα Μέλη που έκαναν πολλά για να εμπλουτίσουν την παρούσα έκθεση, η οποία συντάχθηκε σε σύντομο χρονικό διάστημα, αφού ενημερωθήκαμε για την ανακοίνωση το Νοέμβριο. Δεν πρόκειται να εξηγήσω λεπτομερώς ό,τι διατυπώνεται σε αυτή την απόφαση, αλλά θα υπογραμμίσω ίσως αντ' αυτού τα μηνύματα που η Επιτροπή Βιομηχανίας, Έρευνας και Βιομηχανίας [sic] θέλησε να προβάλει μέσω αυτής.
<P>
Το πλαίσιο έχει ως εξής: η κλιματική πίεση πρόκειται να αυξηθεί, η ασφάλεια εφοδιασμού της Ευρωπαϊκής Ένωσης απειλείται από ακόμη σοβαρότερες και συχνότερες κρίσεις, και η ανταγωνιστικότητά της ενδέχεται να ζημιωθεί. Αυτό συνεπάγεται την ανάγκη να σκεφθούμε διαφορετικά για την κατανάλωση και χρήση ενέργειας εντός της Ευρωπαϊκής Ένωσης, να σκεφθούμε διαφορετικά για τους ενεργειακούς μας πόρους, και να επιτρέψουμε στους εαυτούς μας να διερευνήσουμε αυτή τη σημαντική πηγή θέσεων εργασίας που υπάρχει στον κλάδο της ενέργειας, θέσεις εργασίας οι οποίες είναι τόσο ζωτικές στο πλαίσιο της οικονομικής κρίσης που διερχόμαστε.
<P>
Τι προτείνουμε; Βραχυπρόθεσμα, την προώθηση του οράματος των στόχων 3x20 έως το 2020 της δέσμης μέτρων για την ενέργεια και τις κλιματικές αλλαγές, ώστε να μεταβληθεί σε ευρωπαϊκή ενεργειακή πολιτική. Πρόκειται για κοινή δράση σε διάφορα επίπεδα - παγκόσμιο, ευρωπαϊκό, εθνικό και τοπικό - που σημαίνει ότι οι κύριες προτεραιότητες που θέσαμε είναι, βεβαίως, η εξοικονόμηση ενέργειας, η ενεργειακή απόδοση και η ανάπτυξη ανανεώσιμων πηγών ενέργειας, αφού η δυναμική της Ευρωπαϊκής Ένωσης σε αυτό το πεδίο είναι μεγάλη. Συγκεκριμένα, ο στόχος της βελτίωσης της ενεργειακής αποδοτικότητας κατά 20% πρέπει να καταστεί δεσμευτικός.
<P>
Δεύτερον, η ασφάλεια εφοδιασμού της Ευρωπαϊκής Ένωσης πρέπει να βελτιωθεί μέσω επένδυσης στα δίκτυα και, συγκεκριμένα, στις διασυνδέσεις. " αλληλεγγύη μεταξύ των κρατών μελών σημαίνει ότι τα δίκτυα πρέπει να εφοδιάζουν περιφέρειες οι οποίες είναι απομονωμένες και εξαρτώνται σε μεγάλο βαθμό από ένα και μόνο προμηθευτή. Αυτό σημαίνει ακόμη ότι η Οδηγία σχετικά με την ασφάλεια του εφοδιασμού με αέριο πρέπει να αναθεωρηθεί, ώστε να καταστεί ένα ευρωπαϊκό μέσο διαχείρισης κρίσεων. " βελτίωση της ασφάλειας εφοδιασμού σημαίνει επίσης και ενδυνάμωση και δόμηση του διαλόγου με τις χώρες διαμετακόμισης και τις χώρες παραγωγής. Αυτές οι σχέσεις ενεργειακής αλληλεξάρτησης, ιδιαίτερα εκείνες με τη Ρωσία και την περιοχή της Μεσογείου, πρέπει να αναπτυχθούν.
<P>
Τρίτον, η ύπαρξη εσωτερικής αγοράς αποτελεί ουσιώδη παράγοντα όσον αφορά την ασφάλεια εφοδιασμού. Πώς, όμως, μπορεί ένα κράτος μέλος να εφοδιαστεί μέσω ενός άλλου κράτους μέλους, εάν οι διασυνδέσεις είναι αδύναμες ή ανύπαρκτες;
<P>
Τέταρτον, χρειάζεται να αναγνωρίσουμε τις βέλτιστες πρακτικές σε διεθνές επίπεδο. Από αυτή την άποψη, ας ενισχύουμε την ανταλλαγή πληροφοριών με την Ιαπωνία και τις "νωμένες Πολιτείες - συγκεκριμένα, την Καλιφόρνια - αλλά ας μην έχουμε αυταπάτες: οι σχέσεις μας με αυτές τις ενεργοβόρες χώρες βασίζονται τόσο στη συνεργασία όσο και στον ανταγωνισμό, ιδιαίτερα όσον αφορά ενεργειακές τεχνολογίες.
<P>
Ύστερα, υπάρχει και η μακροπρόθεσμη διάσταση, η οποία είναι πολύ σημαντική. " αποστολή είναι να προβλέψουμε το μέλλον του εφοδιασμού της Ευρωπαϊκής Ένωσης με ενέργεια. Οφείλουμε να είμαστε σε θέση έως, ας πούμε, το 2010-2020, να χαράσσουμε χάρτες πορείας επί μιας βάσης εκδοχής για τον εφοδιασμό της Ευρωπαϊκής Ένωσης το 2050. Για να επιτευχθεί αυτό, πρέπει να τεθούν φιλόδοξοι στόχοι αναφορικά με τον αγώνα κατά της αλλαγής του κλίματος. " επιτροπή μας προτείνει μια μείωση 60-80%, αλλά ίσως στο μέλλον τουλάχιστον 80%, στις εκπομπές CO2, μια αύξηση 35% στην ενεργειακή αποδοτικότητα και μερίδιο 60% των ανανεώσιμων πηγών ενέργειας έως το 2050.
<P>
Το Κοινοβούλιό μας ζητά ο εν λόγω χάρτης πορείας να εξετάζει την ανάπτυξη του μεριδίου των διάφορων πηγών ενέργειας προκειμένου να προγραμματίζονται επενδύσεις σε μέσα παραγωγής, διασυνδέσεις, και έρευνα και ανάπτυξη.
<P>
Στο ενεργειακό μείγμα του 2050, η Επιτροπή Βιομηχανίας, Έρευνας και Ενέργειας έχει οριστικοποιήσει το μερίδιο της πυρηνικής ενέργειας παράλληλα με τις λοιπές πηγές ενέργειας, όπως οι ανανεώσιμες πηγές ενέργειας, καθώς και την επιθυμία ανάπτυξης μέσων αποθήκευσης ενέργειας και χρήσης της ηλιακής ενέργειας, η οποία αποτελεί ανεξάντλητο πόρο.
<SPEAKER ID="111" NAME="Vladimír Remek" LANGUAGE="CS">
Κυρία Πρόεδρε, κυρίες και κύριοι, έχετε ήδη το κείμενο της ερώτησης που τέθηκε στην Επιτροπή σχετικά με τη λύση των προβλημάτων ενεργειακής αποδοτικότητας μέσω της χρήσης τεχνολογιών των πληροφοριών και των επικοινωνιών (ΤΠΕ), οπότε, επιτρέψτε μου, παρακαλώ, να προσθέσω κάποιες παρατηρήσεις. Θα ήθελα να ευχαριστήσω όλους τους σκιώδεις εισηγητές και τα άλλα μέλη για τις προσπάθειές τους, οι οποίες συνέβαλαν με ένα εύρος ιδεών στην τελική έκδοση της απόφασης, που αποτέλεσε αντικείμενο της ερώτησης που τέθηκε στην Επιτροπή. Μια συμβιβαστική λύση βρέθηκε τελικώς για σχεδόν 90 προταθείσες τροποποιήσεις και το έγγραφο υιοθετήθηκε ομόφωνα από την Επιτροπή Βιομηχανίας, Έρευνας και Ενέργειας.
<P>
Βρισκόμαστε μόλις στο ξεκίνημα των προσπαθειών μας για βελτίωση της ενεργειακής αποδοτικότητας με τη χρήση ΤΠΕ. Ίσως το φθινόπωρο του προηγούμενου έτους μας φάνηκε ότι στην πραγματικότητα επεξεργαζόμαστε μια αναθεώρηση και στρατηγική για το μέλλον. Τα γεγονότα των τελευταίων εβδομάδων μας έφεραν σε αντιπαράθεση με μια νέα σειρά πραγματικών γεγονότων. Τόσο η χρηματοπιστωτική κρίση όσο και η διακοπή του εφοδιασμού με αέριο κάποιων κρατών μελών της ΕΕ, όπως προαναφέρθηκε, δημιούργησαν την ανάγκη λήψης όλων των διαθέσιμων μέτρων, προκειμένου οι ενεργειακές προκλήσεις να εκπληρωθούν το συντομότερο δυνατόν. Το ίδιο ισχύει για την ανάγκη για έκδηλη βελτίωση της ενεργειακής αποδοτικότητας (της αποδοτικής χρήσης της ενέργειας) με την ευρύτερη δυνατή εφαρμογή ΤΠΕ. Είναι ολοφάνερο ότι χωρίς τη συνετή και, θα ήθελα να υπογραμμίσω, μελετημένη και το δυνατόν ευρύτερη εφαρμογή αυτών των τεχνολογιών, δεν θα επιτύχουμε ούτε μείωση της κατανάλωσης ενέργειας ούτε περιορισμό των δυσμενών επιπτώσεων της αλλαγής του κλίματος.
<P>
Με τη βοήθεια εξειδικευμένων κέντρων, ερευνητικών ινστιτούτων, εκπροσώπων σημαντικών τομέων της βιομηχανίας και κρατικών αρχών κρατών μελών της Ένωσης, επιχειρήσαμε να χαρτογραφήσουμε την κατάσταση αναφορικά με τη χρήση ΤΠΕ για αυξημένη ενεργειακή αξιολόγηση. Οποιαδήποτε προσπάθεια μείωσης της ζήτησης ενέργειας δεν πρέπει να επιτραπεί να κινηθεί αντίθετα προς τις φιλοδοξίες της ΕΕ για διατήρηση του ανταγωνισμού και της βιώσιμης οικονομικής ανάπτυξης. Έχουμε ασφαλώς τη δυνατότητα να μην ακολουθήσουμε το ακραίο μονοπάτι της "εξοικονόμησης ανεξαρτήτως κόστους".
<P>
Είναι γεγονός ότι η μείωση της ζήτησης ενέργειας αποτελεί ένα από τους αποτελεσματικότερους τρόπους περιορισμού των εκπομπών αεριών του θερμοκηπίου. Ωστόσο, ασχολούμαστε και με έννοιες, όπως ευφυή δίκτυα, ευφυή κτήρια και αποδοτικότερη μέτρηση της κατανάλωσης ενέργειας. Μιλάμε για την εφαρμογή ΤΠΕ στις μεταφορές και τις κατασκευές, για περιορισμό στη διακίνηση αγαθών, αποδοτικότερα συστήματα φωτισμού και λύσεις, όπως η νανοτεχνολογία, κτλ.. Με λίγα λόγια, είναι δύσκολο να βρεθεί ένας τομέας στον οποίο η ενεργειακή αποδοτικότητα δεν έχει περιθώρια βελτίωσης με τη βοήθεια νέων ΤΠΕ. Κατά τη διάρκεια σύνταξης του εγγράφου, απλώς επιβεβαιώσαμε ότι όλες μας οι απόπειρες χειρισμού των ενεργειακών απαιτήσεων στην ΕΕ είναι στενά συνδεδεμένες και αλληλεξαρτώμενες. Συνεπώς, η υποστήριξή μας, ως ΕΚ, στο πρόγραμμα Galileo θα αντανακλάται στην αποδοτική μεταφορά, κυκλοφορία εμπορευμάτων και ατόμων, κ.ο.κ..
<P>
Έχω τη χαρά να αναφέρω σε αυτό το σημείο ότι στην ΕΕ έχουμε ήδη περισσότερα από ένα παραδείγματα της επιτυχημένης εφαρμογής των ΤΠΕ στην αποδοτικότερη χρήση της ενέργειας. Είναι καλό ότι γίνονται συζητήσεις για την ανάγκη δημοσιοποίησης αυτών των παραδειγμάτων ως θετικό κίνητρο για το ευρύ κοινό. Βασικά γνωρίζουμε τι πρέπει να γίνει. Είναι απλώς θέμα μετατροπής των λέξεων σε δράση. Αλλιώς, οι πολίτες των κρατών μελών θα χάσουν την εμπιστοσύνη τους. Για πολλούς, δυστυχώς, είμαστε περισσότερο ένας γραφειοκρατικός σύλλογος αντιπαραθέσεων παρά ένας θεσμός που έχει τη δυνατότητα να τους βοηθά να υπερπηδούν εμπόδια και να βελτιώνουν τη ζωή τους.
<P>
Αυτά τα λόγια έχουν ανεξαιρέτως εφαρμογή στη συνολική ενεργειακή πολιτική, όπως αντιμετωπίστηκε από την έκθεση της συναδέλφου μας, κ. Laperrouze. Υπήρξα ο σκιώδης εισηγητής για το σχετικό με τη δεύτερη στρατηγική επισκόπηση αυτής της πολιτικής έγγραφο και θα ήθελα να ευχαριστήσω την κ. Laperrouze για το εξαιρετικό της έργο και την τελική επίτευξη μιας συμβιβαστικής λύσης για την έκθεσή της. Το αποτέλεσμα είναι ρεαλιστικότερο και πειστικότερο από το πρωτότυπο κείμενο. Όπως ήταν αναμενόμενο, με τις επερχόμενες εκλογές ΕΚ, εκδηλώθηκε ένας ορισμένος βαθμός λαϊκισμού που απευθύνεται προς τους ψηφοφόρους. Εμφανίστηκαν μεγάλες φιλοδοξίες και ο κόσμος αρέσκεται να τις ακούει. Ωστόσο, η εκπλήρωσή τους συχνά βρίσκεται εκτός της σφαίρας της πραγματικότητας. Ναι, όλοι θα θέλαμε να ανταποκρινόμαστε στις ενεργειακές απαιτήσεις αποκλειστικά με ανανεώσιμες πηγές. Κάτι τέτοιο θα ήταν ιδανικό. Ωστόσο, προσωπικά, θα έκανα έκκληση για επιστροφή στην πραγματικότητα. Το ίδιο ισχύει για την απόπειρα επιβολής στο έγγραφο μίας συγκλονιστικής μείωσης 80% στις εκπομπές έως το 2050, αντί για μία πιο ρεαλιστική της τάξης του 50-80%.
<P>
Οι πολέμιοι της πυρηνικής ενέργειας επιχειρούν και πάλι να αποκλείσουν από το συνολικό ενεργειακό μείγμα αυτή την πηγή χωρίς εκπομπές διοξειδίου του άνθρακα, η οποία είναι ζωτικής σημασίας για την Ευρώπη. Πρέπει να είναι απολύτως σαφές για οποιονδήποτε δεν επιθυμεί απλώς να ακολουθήσει τη μόδα και να εκμεταλλευθεί το φόβο της πυρηνικής ενέργειας ότι απλώς δεν μπορούμε να ανταπεξέλθουμε χωρίς αυτή. Πρέπει να επενδύσουμε σε μια νέα γενιά πυρηνικών σταθμών, ασφαλή αποθήκευση και επαναχρησιμοποίηση των καυσίμων και της πυρηνικής σύντηξης. Το θεωρώ λογικό ότι η έκθεση κατ' ουσία υποστηρίζει τη συμμετοχή της πυρηνικής ενέργειας στο μείγμα. Τέλος, είναι σημαντικό, κατά τη γνώμη μου, να επιχειρήσουμε μια καλύτερη ενοποίηση των ενεργειακών δικτύων, για παράδειγμα, με τα κράτη της Βαλτικής. Αυτά τα κράτη είχαν αφεθεί αβοήθητα για χρόνια, απλώς δίνοντας υποσχέσεις. Εκτιμώ, επίσης, ότι εδώ έχουμε και πάλι μια ιδέα καλύτερου συντονισμού στη χρήση δικτύων μετάδοσης, ίσως με τη χρήση κάποιου είδους κεντρικού συστήματος ελέγχου, εάν το επιθυμούμε.
<SPEAKER ID="112" NAME="Viviane Reding">
Μέλος της Επιτροπής. - Κυρία Πρόεδρε, θα ήθελα πρώτα να ευχαριστήσω τον κ. Remek και την Επιτροπή ITRE για την ενασχόλησή τους με ένα θέμα που είναι υψίστης σημασίας, γιατί είναι αλήθεια ότι, μέσω των ΤΠΕ, μπορούμε να συμβάλουμε σημαντικά στην καταπολέμηση ζητημάτων που αφορούν το περιβάλλον και στην επίτευξη μείωσης κατά 20% τόσο στην κατανάλωση όσο και στις εκπομπές διοξειδίου του άνθρακα.
<P>
Πρόκειται για τεράστια πρόκληση, το γνωρίζουμε, αλλά δεν είναι ανυπέρβλητη και μπορεί να επιτευχθεί μόνο εάν γνωρίζουμε πώς να χρησιμοποιούμε τις ΤΠΕ. Για αυτό το λόγο, η Επιτροπή δεν μιλά, αλλά δρα με τον ακόλουθο τρόπο.
<P>
Πρώτον, εργαζόμαστε για μια ανακοίνωση σχετικά με μια αναλυτική στρατηγική ΤΠΕ για αντιμετώπιση των προβλημάτων που αφορούν την ενέργεια και το κλίμα. Αυτή η στρατηγική θα συνοδεύεται από μια σύσταση, στην οποία θα ορίσουμε τις εργασίες, τους στόχους και την προθεσμία για δράσεις στον τομέα ΤΠΕ, δράσεις εταίρων και κρατών μελών. Αυτές οι δράσεις στοχεύουν στην επιτάχυνση της υιοθέτηση των ΤΠΕ, ως στοιχείο διευκόλυνσης, ώστε να μπορούμε να κατέχουμε πλήρως τις ενεργειακές απαιτήσεις των σπιτιών, των επιχειρήσεων και της κοινωνίας μας εν γένει.
<P>
Τώρα, σε ποιο επίπεδο; Πρώτον, φυσικά, στο επίπεδο των ίδιων των προϊόντων ΤΠΕ. Το ίχνος άνθρακά τους είναι υψίστης σημασίας και γνωρίζω ότι η βιομηχανία εργάζεται πάνω σε αυτό. Ελπίζουμε ότι αυτή η εργασία θα επιτευχθεί επενδύοντας στην έρευνα.
<P>
Το δεύτερο επίπεδο είναι οι ΤΠΕ ως γενικό στοιχείο διευκόλυνσης και σε όλους τους τομείς της οικονομικής δραστηριότητας. Εδώ χρειαζόμαστε κίνητρα προκειμένου να αλλάξουμε συμπεριφορά - όπως είπε η εισηγήτρια, 'penser autrement' - αλλά αυτό θα συμβεί στις κυβερνήσεις, στις διοικητικές αρχές, στις επιχειρήσεις και στους πολίτες μόνο εάν κατανοήσουν τι δυνατότητα εξοικονόμησης υπάρχει. Αυτό σημαίνει ότι πρέπει να μετρήσουμε τι έχουμε τώρα και τι κάνουμε καλύτερα. Εάν δεν μετρήσουμε, δεν θα έχουμε αποτελέσματα, και, για αυτό τον λόγο, χρειαζόμαστε μια γραμμή βάσης έναντι της οποίας θα μπορούν να μετρώνται οι βελτιώσεις.
<P>
" πρόκληση της μέτρησης και της ποσοτικοποίησης θα βρίσκεται στο επίκεντρο της πρότασής μας.
<P>
Στο επίκεντρο αυτής της πρότασης θα βρίσκεται επίσης το πώς θα μεταβούμε από τα ερευνητικά αποτελέσματα στην καινοτομία και τα πρακτικά επιτεύγματα. Φυσικά ξεκινήσαμε με την έρευνα. Τα προγράμματα χρηματοδότησης Ε&ΤΑ της Επιτροπής στοχεύουν στη διερεύνηση αυτής της δυνατότητας στα συστήματα και στις υποδομές και αναφορικά με τις υπηρεσίες.
<P>
Τα σημαντικότερα αποτελέσματα αναμένονται σε τομείς, όπως η διανομή ηλεκτρικής ενέργειας, τα κτήρια, η εφοδιαστική εμπορευματικών μεταφορών και ο φωτισμός. " εισηγήτρια έχει δίκιο: απαιτείται διατομεακή συμμετοχή σε αυτά τα προγράμματα. Για αυτό και θεσπίσαμε διατομεακά ερευνητικά προγράμματα και συνεργαστήκαμε πολύ στενά με τη βιομηχανία, ώστε να μειωθεί ο χρόνος μεταξύ της έρευνας και ανάπτυξης και της καινοτομίας. Αυτός είναι επίσης ο λόγος που, στα προγράμματα καινοτομίας μας, υποστηρίξαμε την επίδειξη και πιστοποίηση νέων λύσεων και τεχνολογιών στο πλαίσιο του πραγματικού κόσμου, ώστε να μεγιστοποιήσουμε την εδραίωσή τους.
<P>
" μείωση του ίχνους των προϊόντων ΤΠΕ αποτελεί επίσης μέρος αυτής της έρευνας. Όσον αφορά τη χρηματοδότηση, έχουμε μέχρι στιγμής επενδύσει περισσότερα από 4.000 εκατομμύρια ευρώ. Στο σχέδιο ανάκαμψης που προτείνεται από την Επιτροπή, οι συμπράξεις δημοσίου και ιδιωτικού τομέα στην Ε&Τ κατέχουν υψηλή θέση στην ημερήσια διάταξη, με μία από τις τρεις πρωτοβουλίες που προτείνουμε να είναι τα ενεργειακά αποδοτικά κτήρια, ένας τομέας στον οποίο οι ΤΠΕ θα διαδραματίσουν ασφαλώς κυρίαρχο ρόλο.
<P>
Ένα από τα πιλοτικά προγράμματα που μπαίνει σε ενέργεια τώρα είναι το ευφυές σύστημα μεταφορών. Έχουμε ήδη επενδύσει πολλά σε ευφυή συστήματα οχημάτων και τώρα προχωράμε στο επόμενο βήμα, το οποίο είναι η σχέση μεταξύ του αυτοκινήτου και του δρόμου και των σημάτων κυκλοφορίας. Συμφωνώ με την εισηγήτρια ότι θα είναι πολύ σημαντικό να έχουμε το δικό μας δορυφορικό πρόγραμμα, ώστε να καταστούμε αποδοτικότεροι από αυτή την άποψη.
<SPEAKER ID="113" NAME="Γιώργος Δημητρακόπουλος">
Εισηγητής της γνωμοδότησης της Επιτροπής Εξωτερικών Υποθέσεων. - Κυρία Πρόεδρε, επιθυμώ να συγχαρώ την κ. Laperrouze και να την ευχαριστήσω για τη συνεργασία που είχαμε όλο αυτό το διάστημα. Από την πλευρά της Επιτροπής Εξωτερικών Υποθέσεων, σας δίνω με τίτλους μερικές από τις βασικές προτάσεις που απευθύναμε στην κ. Laperrouze.
<P>
Πρώτον, κοινή ευρωπαϊκή εξωτερική πολιτική για την ενέργεια με έμφαση στην ασφάλεια των πηγών ενέργειας αλλά και των ενεργειακών οδών. Σε μια εποχή όπου οι μάχες γίνονται με επίκεντρο τις πηγές ενέργειας καταλαβαίνουμε όλοι τη σημασία αυτής της πρότασης.
<P>
Δεύτερον, εμβάθυνση των σχέσεων με άλλες χώρες, πρώτον χώρες που παράγουν ενέργεια αλλά και χώρες μέσα από τις οποίες διέρχονται οι ενεργειακές οδοί δηλαδή transit.
<P>
Τρίτον, μια νέα γενιά διατάξεων ενεργειακής αλληλεξάρτησης, και μάλιστα διατάξεων με δεσμευτικό χαρακτήρα. Οι 'energy interdependence clauses' έχουν πολύ μεγάλη σημασία ιδιαίτερα στις διαπραγματεύσεις που κάνουμε με άλλες χώρες και, για παράδειγμα, στις διαπραγματεύσεις ειδικότερα, μιας και ήταν επίκαιρο το θέμα, που κάνουμε με τη Ρωσία για τη σύναψη μιας νέας συμφωνίας που θα αντικαταστήσει εκείνη του 1997.
<P>
Είπαμε και αναφερθήκαμε στη μάχη γύρω από τις πηγές ενέργειας, θέμα σημαντικό και ζήτημα που μας οδηγεί στη διαφοροποίηση των πηγών ενέργειας αλλά και των οδών μέσα από τις οποίες η ενέργεια φτάνει σε εμάς. Υπάρχουν αυτή τη στιγμή πολλά και σημαντικά projects. Θα ήθελα να αναφερθώ στο South stream, στον αγωγό TGI (Τουρκία-Ελλάδα-Ιταλία), στο Ναμπούκο και, οπωσδήποτε, θα αναφερθώ και στην Κασπία, μιας και το συζητάμε πάρα πολλές φορές, αλλά έχω εδώ έναν χάρτη της Κασπίας Θάλασσας και πιστεύω ότι, όταν κοιτάμε την Κασπία Θάλασσα, πρέπει να κοιτάμε όλες τις πλευρές: και την πλευρά που είναι το Αζερμπαϊτζάν αλλά και την πλευρά που είναι το Τουρκμενιστάν - θα το συζητήσουμε αυτό το θέμα αύριο ή μεθαύριο στο Ευρωπαϊκό Κοινοβούλιο - αλλά σας υπογραμμίζω τη σημασία του Τουρκμενιστάν και, τέλος, φυσικά και το Ιράν.
<SPEAKER ID="114" NAME="Romana Jordan Cizelj" LANGUAGE="SL">
" ενέργεια αποτελεί μία από τις βασικές αναγκαιότητες της ζωής. Ωστόσο, η ανθρωπότητα έπαψε εδώ και κάποιο καιρό να είναι ευχαριστημένη με τις απλώς βασικές συνθήκες διαβίωσης. Αγωνιστήκαμε επίσης για να κατακτήσουμε το είδος κοινωνικής ανάπτυξης που κάνει τη ζωή μας ευκολότερη. Για αυτό το λόγο, η ενέργεια ακολουθεί τις οικονομικές τάσεις της κάθε κοινωνίας.
<P>
Ωστόσο, μόλις πρόσφατα αρχίσαμε να εξετάζουμε την ευημερία του ατόμου από μια πιο ολιστική άποψη και δεν την μετράμε πλέον μόνο από την πλευρά της αγοραστικής του δύναμης. Ως εκ τούτου, όσον αφορά την ενέργεια, πρέπει να βρούμε το μέτρο μεταξύ της ασφάλειας και της αξιοπιστίας των παροχών, της προστασίας του περιβάλλοντος και της δράσης για την αλλαγή του κλίματος, και της ανταγωνιστικότητας. " πολιτική μας ομάδα προωθεί και τους τρεις αυτούς στόχους ως ακρογωνιαίο λίθο της κοινής ευρωπαϊκής πολιτικής για την ενέργεια, και, από αυτή την άποψη, καλωσορίζουμε την έκθεση Laperrouze.
<P>
" αλλαγή του κλίματος και τα προβλήματα που βιώσαμε τον Ιανουάριο με τη μετάδοση του ρωσικού αερίου στην Ευρώπη μαρτυρούν τη σημασία της ποικιλίας, όταν πρόκειται για την κοινή πολιτική για την ενέργεια. " Ευρωπαϊκή Ένωση πρέπει να εισαγάγει προγράμματα τα οποία θα ενδυναμώσουν τις ενεργειακές μας υποδομές το συντομότερο δυνατόν, προκειμένου να διευκολυνθεί η εισαγωγή των παροχών από διαφορετικές οδούς. Από αυτή την άποψη, οφείλουμε να διασφαλίσουμε ότι είμαστε σε θέση να εισάγουμε αέριο τόσο από διάφορες χώρες διαμετακόμισης όσο και από διαφορετικές χώρες που εξάγουν ενέργεια. " υλοποίηση του προγράμματος Nabucco είναι εξεχόντως σημαντική από αυτή την άποψη.
<P>
Επιπλέον, πρέπει να εμπλουτίσουμε το ενεργειακό μας μείγμα. Κατά κύριο λόγο, πρέπει να περιλαμβάνει υψηλότερο ποσοστό πηγών ενέργειας, οι οποίες δεν έχουν ως αποτέλεσμα την εκπομπή αερίων θερμοκηπίου, ήτοι, τόσο ανανεώσιμες πηγές ενέργειας όσο και πυρηνική ενέργεια. Δεν μπορούμε να γυρίσουμε τελείως την πλάτη στον άνθρακα, αλλά πρέπει να διασφαλίσουμε ότι χρησιμοποιούμε τις καλύτερες δυνατές τεχνολογίες, όπως αυτές που επιτρέπουν τη δέσμευση και αποθήκευση του άνθρακα.
<P>
Θα ήθελα να υπογραμμίσω ότι η αποδοτική χρήση της ενέργειας αποτελεί προτεραιότητά μας. Ωστόσο, πολυάριθμες μελέτες έχουν δείξει ότι πρέπει να επενδύσουμε τις οικονομικές, πνευματικές και δημιουργικές μας δυνάμεις στην ικανότητα παραγωγής και μετάδοσης. Ακόμη και με όλα τα μέτρα που ανέφερα, δεν θα είμαστε σε θέση να μηδενίσουμε την εξάρτηση από τις εισαγωγές για κάποιο καιρό ακόμη. Προκειμένου να ελαχιστοποιήσουμε τα προβλήματα που σχετίζονται με την εισαγωγή ενέργειας, πρέπει να διαμορφώσουμε μια αποδοτική εξωτερική πολιτική για την ενέργεια. Για αυτό το λόγο, θα επιθυμούσα να υιοθετηθεί η Συνθήκη της Λισσαβώνας, ώστε να εξαλειφθούν οποιαδήποτε θεσμικά προσκόμματα, τα οποία εμποδίζουν τη διαμόρφωση εξωτερικών πολιτικών.
<P>
Αναφέρομαι εδώ στην Ιρλανδία, και αναμένουμε ότι ο ιρλανδικός λαός θα επιλύσει αυτό το πρόβλημα. Ωστόσο, οι προσδοκίες μας για μία κοινή εξωτερική πολιτική για την ενέργεια θα είναι πιο ρεαλιστικές, εάν αναλάβουμε συγκεκριμένη δράση στα πεδία που έχουμε ήδη ορίσει ως μέρος της κοινής ενεργειακής πολιτικής. Είμαι της γνώμης ότι πρέπει να υιοθετήσουμε την τρίτη δέσμη μέτρων για την ελευθέρωση του αερίου και της ηλεκτρικής ενέργειας έως το τέλος της παρούσας κοινοβουλευτικής περιόδου, καθώς και ενιαίους κανόνες αγοράς για ολόκληρη την Ένωση.
<P>
Συμπερασματικά, επιτρέψτε μου να παρουσιάζω την άποψή μου σχετικά με τις τροποποιήσεις που τέθηκαν επί τάπητος. Θεωρώ ότι η ποιότητα της παρούσας έκθεσης Laperrouze είναι επαρκής, ώστε να αποκλείεται η ανάγκη για ουσιώδεις τροποποιήσεις. Οι μακροπρόθεσμοι στόχοι, τους οποίους θα εκπληρώσουμε μέσω της δέσμης μέτρων 20-20-20 και οι οποίοι έχουν υποστηριχθεί από το Ευρωπαϊκό Συμβούλιο και το Ευρωπαϊκό Κοινοβούλιο, πρέπει να παραμείνουν ως έχουν. " πολιτική μας ομάδα δεν θα υποστηρίξει καμία τροποποίηση που αποσκοπεί στη μείωση της διαφοροποίησης των πηγών ενέργειας. Ωστόσο, θα υποστηρίξουμε τις τροποποιήσεις που αποσκοπούν στην αύξηση του αριθμού των οδών εφοδιασμού και στη βελτίωση της ασφάλειας της ενέργειας στην Ένωση.
<P>
Τέλος, θα επιθυμούσα να συγχαρώ την εισηγήτρια για την εξαιρετική έκθεσή της και να την ευχαριστήσω για την συνεργασία της.
<SPEAKER ID="115" NAME="Mechtild Rothe" LANGUAGE="DE">
Κυρία Πρόεδρε, Επίτροποι, κυρίες και κύριοι, επιτρέψτε μου να εκφράσω τις ευχαριστίες μου στην εισηγήτρια, Anne Laperrouze, για το πνεύμα συνεργασίας με το οποίο διενεργήθηκαν οι συσκέψεις μας. Επιτρέψτε μου, ακόμη, να εκτείνω τις ευχαριστίες μου στο προσωπικό των γραμματειών για την ανεκτίμητη συμβολή τους.
<P>
Στο πλαίσιο της τελευταίας κρίσης αερίου, η Δεύτερη Στρατηγική Επισκόπηση της Ενεργειακής Πολιτικής είναι άκρως έγκαιρη. " ασφάλεια του εφοδιασμού και η αλληλεγγύη μεταξύ των κρατών μελών πρέπει να βρίσκονται στο επίκεντρο της ευρωπαϊκής ενεργειακής πολιτικής. Πιστεύω ακράδαντα ότι θα αποτελούσε σαφή βελτίωση, εάν η προτροπή που περιλαμβάνεται στην παρούσα έκθεση για μεγαλύτερη διαφοροποίηση των διαδρόμων αερίου γινόταν πραγματικότητα. Επιπλέον, πριν από το τέλος του χρόνου, η Επιτροπή πρέπει να παρουσιάσει και μία πρόταση για την αναθεώρηση της Οδηγίας σχετικά με το αέριο του 2004, προκειμένου να ενσωματώσει μία απαίτηση για δεσμευτικά και αποτελεσματικά σχέδια έκτακτης ανάγκης σε εθνικό επίπεδο και σε επίπεδο ΕΕ.
<P>
Ωστόσο, ως μέλη της Σοσιαλιστικής Ομάδας του Ευρωπαϊκού Κοινοβουλίου, προσδίδουμε πρωταρχική σημασία στο καθήκον των κρατών μελών της ΕΕ να παρακολουθούν, ακόμη και σε φυσιολογικές συνθήκες, τους πιο ευάλωτους καταναλωτές της κοινωνίας, δηλαδή όσους είναι θύματα της ένδειας καυσίμων. Υπάρχει ακόμη έλλειψη εθνικών στρατηγικών για την αντιμετώπιση αυτού του προβλήματος. Για αυτό το λόγο, η ομάδα μου έφερε προς συζήτηση μία επιπλέον τροποποίηση που καλεί τα κράτη μέλη να καταβάλουν πραγματικές προσπάθειες για την αντιμετώπιση αυτού του προβλήματος.
<P>
" έκθεση υπογραμμίζει την ιδιαίτερη σημασία της εξοικονόμησης ενέργειας και της ενεργειακής αποδοτικότητας. Οι πιο αποτελεσματικοί και οικονομικά αποδοτικοί τρόποι βελτίωσης της ασφάλειας εφοδιασμού είναι σαφώς η αύξηση της ενεργειακής αποδοτικότητας και η εξοικονόμηση ενέργειας. Ταυτόχρονα, πρέπει να έχουμε φιλόδοξους και ρεαλιστικούς στόχους για τον μελλοντικό εφοδιασμό της Ευρώπης με ενέργεια. Χαίρομαι διότι βλέπω ότι κινούμαστε προς αυτή την κατεύθυνση, για παράδειγμα επιβάλλοντας το στόχο του 60% ανανεώσιμων πηγών στο ενεργειακό μας μείγμα έως το 2050. " έκθεση επίσης υπογραμμίζει την ειδική σημασία που αποδίδει στις τοπικές πρωτοβουλίες για την αναζήτηση μιας επιτυχημένης πολιτικής για το κλίμα και την ενέργεια. Το Σύμφωνο Δημάρχων έχει να διαδραματίσει βασικό ρόλο από αυτή την άποψη, αλλά είναι επίσης σημαντικό να υποστηριχθούν και άλλες παρόμοιες προσεγγίσεις, όπως η ιδέα ενός Συμφώνου Νησιών. " ουσία, ωστόσο, είναι ότι οι στόχοι μας είναι δύσκολο να επιτευχθούν χωρίς επενδύσεις στις υποδομές των ενεργειακών δικτύων και περαιτέρω ελευθέρωση της εσωτερικής αγοράς. Έχουμε ανάγκη μια λειτουργική ενιαία αγορά ενέργειας με δίκαιο ανταγωνισμό και με εγγυημένη πρόσβαση σε ελεύθερα δίκτυα και ίσα δικαιώματα διανομής για όλους τους παραγωγούς. Οι ερχόμενες εβδομάδες θα είναι κρίσιμες για αυτό το ζήτημα. Αυτό που χρειαζόμαστε είναι η δημιουργία και η ανάπτυξη ενός έξυπνου δικτύου ηλεκτρικής ενέργειας, που θα περιλαμβάνει μεικτούς σταθμούς παραγωγής ηλεκτρικής ενέργειας βασισμένους σε ΤΠΕ και αποκεντρωμένη παραγωγή ενέργειας. Αυτός είναι ο μόνος τρόπος με τον οποίο οι ενεργειακοί πόροι μπορούν να διοχετευθούν αποδοτικά σε περιοχές, οι οποίοι τους έχουν πραγματικά ανάγκη. Χρειαζόμαστε ένα ευρωπαϊκό "υπερδίκτυο" το οποίο θα αξιοποιεί και θα συνδέει τις τεράστιες δυναμικότητες της Βόρειας Θάλασσας, της Βαλτικής και της περιοχής της Μεσογείου.
<P>
Το σημείο που η έκθεση καθίσταται αβάσιμη, ωστόσο, έγκειται στην έκκληση προς την Επιτροπή για κατάρτιση ενός συγκεκριμένου χάρτη πορείας για πυρηνικές επενδύσεις. Για αυτό το λόγο, η ομάδα μου έφερε προς συζήτηση μία τροποποίηση η οποία υπογραμμίζει με σαφήνεια το κοινό μας συμφέρον για πυρηνική ασφάλεια, ενώ τονίζει ότι το εάν τα κράτη μέλη επενδύσουν στην πυρηνική ενέργεια πρέπει να παραμένει δική τους κυριαρχική απόφαση. " δική μου προσωπική γνώμη είναι ότι η πυρηνική ενέργεια δεν μας είναι απαραίτητη.
<SPEAKER ID="117" NAME="Graham Watson">
εξ ονόματος της Ομάδας ALDE. - Κύριε Πρόεδρε, η ενημέρωση της ενεργειακής επισκόπησης του προηγούμενου έτους ήταν έγκαιρη, και συγχαίρω την Anne Laperrouze για την ενδελεχή της σχετική έκθεση.
<P>
Τα ζητήματα που τίθενται είναι ιδιαιτέρως πολύπλοκα, αλλά μπορούμε να τα συνοψίσουμε ως εξής: η Ευρώπη χρειάζεται μια ενεργειακή πολιτική που θα μας δίνει βιώσιμους, οικονομικά προσιτούς και ασφαλείς ενεργειακούς πόρους: Βιώσιμους σπάζοντας την ομφάλια εξάρτησή μας από τα ορυκτά καύσιμα που πνίγουν τον πλανήτη μας, οικονομικά προσιτούς εξασφαλίζοντας ένα σταθερό και ρεαλιστικό κόστος για τους καταναλωτές, και ασφαλείς ελευθερώνοντας τους ευρωπαίους πολίτες από την εξάρτηση από αναξιόπιστους ή μονοπωλιακούς προμηθευτές.
<P>
Αυτή την Παρασκευή, μια ομάδα Επιτρόπων θα συναντηθεί με τον Πρωθυπουργό Putin και την ομάδα υπουργών του. " ενέργεια είναι στην ημερήσια διάταξη και η πλευρά μας οφείλει να ξεκαθαρίσει ότι δεν μπορούμε να ανεχθούμε μια διένεξη ανάμεσα στη Ρωσία και στη Γεωργία, η οποία θα εξελιχθεί σε ευρωπαϊκή κρίση αερίου στην καρδιά του χειμώνα. Πρέπει να αξιωθούν διαβεβαιώσεις, αλλά και να επιδοθεί προειδοποίηση. Αυτό έχει συμβεί στο παρελθόν και δεν πρέπει να ξανασυμβεί.
<P>
Έχει βασικά φθάσει ο καιρός να επανεκτιμηθούν οι ενεργειακές παροχές της Ευρώπης. Την άποψη αυτή συμμερίζονται μέλη όλων των ομάδων αυτού του Κοινοβουλίου, τα οποία πρέπει να ενωθούν ηγούμενοι της προσπάθειας επίτευξής του. Για αυτό το λόγο, αυτή την εβδομάδα μία μικρή ομάδα από εμάς, συμπεριλαμβανομένου του κ. Hammerstein, που θα μιλήσει αργότερα, θα εκδώσουμε ένα διακομματικό φυλλάδιο με τον τίτλο Making the Green Energy Switch at a Time of Crisis.
<P>
Είμαι ευγνώμων προς όλα τα Μέλη που συνεισέφεραν τις ιδέες τους και έκπληκτος από το βαθμό συναίνεσης που υπάρχει. Υπάρχει μία όρεξη σε αυτή την Αίθουσα για ταχεία δράση, συνεργασία, αναζητώντας μία μακροχρόνια λύση στο ενεργειακό πρόβλημα της Ευρώπης, η οποία πρέπει να χαλιναγωγηθεί.
<P>
Από όλα τα πιθανά σχέδια διάνοιξης μίας νέας εποχής για την ενέργεια, ένα ξεχωρίζει: είναι το υπερδίκτυο, ή DESERTEC. " γαλλική Προεδρία το μνημόνευσε ως ένα πιθανό πρόγραμμα λειτουργίας για τη νέα μας Ευρωπαϊκή Ένωση για τη Μεσόγειο. Ένας αριθμός Μελών, περιλαμβανομένης της κ. Harms, επισκέφθηκαν πρόσφατα τη νότια Ισπανία για να δουν την τεχνολογία σε δράση: η ηλιακή θερμική ενέργεια από τη Βόρεια Αφρική και τα ηλιόλουστα εδάφη της νότιας Ευρώπης συλλέγουν ενέργεια από τον ήλιο, παράγοντας το ισοδύναμο ενάμισι εκατομμυρίου βαρελιών πετρελαίου ανά τετραγωνικό χιλιόμετρο το χρόνο. Μεταφερόμενη μέσω ενεργειακά αποδοτικών καλωδίων υψηλής τάσης, αυτή η ενέργεια θα μπορούσε να τροφοδοτεί ένα ευρωπαϊκό υπερδίκτυο, μεταφέροντας ανανεώσιμη ενέργεια από όλη την ΕΕ - παλλιροϊκή ενέργεια από τις παράκτιες περιοχές, αιολική και κυματική ενέργεια από την ανεμοδαρμένη βορειοδυτική Ευρώπη, και βιομάζα και γεωθερμική ενέργεια από όπου ανθούν.
<P>
Πριν από όλα, υπάρχουν οι δαπάνες. Το Γερμανικό Αεροδιαστημικό Κέντρο υπολογίζει ότι η κατασκευή του θα κοστίσει 45 δισεκατομμύρια ευρώ, αλλά λέει επίσης ότι οι καταναλωτές θα εξοικονομήσουν αυτό το ποσό στο πολλαπλάσιο με μειωμένους λογαριασμούς ενέργειας στα επόμενα 35 χρόνια, και η επένδυση θα δημιουργήσει χιλιάδες θέσεις εργασίας.
<P>
Είναι ένα φιλόδοξο πρόγραμμα για ένα ενεργειακό μέλλον βιώσιμο, οικονομικά προσιτό και ασφαλές. Αυτό είναι το ενεργειακό μέλλον που η Ευρώπη πρέπει να προασπίσει.
<SPEAKER ID="118" NAME="Antonio Mussa" LANGUAGE="IT">
Κύριε Πρόεδρε, κυρίες και κύριοι, θα ήθελα να εκφράσω τις ειλικρινείς ευχαριστίες μου στην κ. Laperrouze για τη δουλειά της, η οποία με βρίσκει σύμφωνο σε μεγάλο βαθμό. Είμαι, ωστόσο, μπερδεμένος αναφορικά με ορισμένες πλευρές, ίσως λόγω υπερβολικής εμπιστοσύνης στις εκτιμήσεις της Επιτροπής.
<P>
Πρώτον, αισθάνομαι ότι η προβλεπόμενη τάση στη ζήτηση αερίου είναι περιοριστική. Εάν είναι πράγματι έτσι, φοβούμαι ότι θα έχει αρνητικό αντίκτυπο στις πηγές χρηματοδότησης έργων. Αναφορικά με τις υποδομές, τα σχετικά προγράμματα βρίσκονται σε διαφορετικά στάδια ανάπτυξης. Αντί να επαναπροσδιορίσουμε τη σειρά προτεραιότητάς τους αποσπασματικά, παραβλέποντας σημαντικά την περιοχή της Μεσογείου, θα ήταν προτιμότερο να τα επανεκτιμήσουμε σύμφωνα με τους χρόνους ανάπτυξης, την οικονομική διάρθρωση, τις διαθέσιμες παροχές και το σύνδεσμο μεταξύ της δημόσιας στήριξης και της ιδιωτικής δέσμευσης.
<P>
" κ. Laperrouze ακολούθως πρότεινε τη διαφοροποίηση των πηγών και των διαδρομών εφοδιασμού. Ένα παράδειγμα αποτελεί ο Νότιος Διάδρομος. Αναφορικά με αυτά τα ζητήματα, θεωρώ ότι απαιτείται μία προγραμματισμένη προσέγγιση, διαιρούμενη σε φάσεις. Πράγματι, στην περίπτωση της Κασπίας, στην πρώτη φάση θα διατίθεται μόνο αέριο από το Αζερμπαϊτζάν. " πρόσβαση σε άλλες χώρες θα λάβει χώρα στη δεύτερη φάση, καθιστώντας έτσι την αγορά πιο περίπλοκη από άποψη πολιτική, κανονιστική και υποδομών. " πρόταση της Επιτροπής για μία Αναπτυξιακή Συνεργασία για την Κασπία (Caspian Development Cooperation) μπορεί να υπερβεί τα εν λόγω προβλήματα, εάν αναλάβει, μεταξύ άλλων, να διευκολύνει την ανάπτυξη της ελλείπουσας υποδομής.
<P>
" προτελευταία διάσταση είναι ότι οι μηχανισμοί αλληλεγγύης είναι αναμφισβήτητα θεμελιώδεις για τις ενεργειακές πολιτικές της Ένωσης, καθώς και σε σχέση με τη Συνθήκη της Λισσαβώνας. Θα ήταν καλό, ωστόσο, για την σκοπιμότητα αυτών των μέτρων να αποφευχθούν υπερβολικά βραδυκίνητες διαδικασίες, εκτός από τις πιθανές στρεβλώσεις.
<P>
Τέλος, θα ήθελα να εστιάσω στις εξωτερικές σχέσεις. Εκτός από το ρόλο του Χάρτη Ενέργειας, που διευρύνει την Επιτροπή Ενέργειας, ώστε να περιλαμβάνει χώρες διαμετακόμισης, καθώς και τον τομέα της ανανεώσιμης ενέργειας, αποτελεί σημαντικό στόχο [sic]
<SPEAKER ID="119" NAME="Rebecca Harms" LANGUAGE="DE">
Κύριε Πρόεδρε, κυρίες και κύριοι, παρά την καλή ατμόσφαιρα στην οποία εργαστήκαμε για τη Δεύτερη Στρατηγική Επισκόπηση της Ενεργειακής Πολιτικής, με λύπη σημειώνω ότι δεν καταφέραμε να αποσπάσουμε τις διορθώσεις που θεωρούσα απαραίτητες στην πρόταση της Επιτροπής.
<P>
Κατά τη γνώμη μου, ο τίτλος "Στρατηγική Επισκόπηση της Ενεργειακής Πολιτικής" έχει ισχυρές αναφορές στην οικοδόμηση για το μέλλον. Εάν ρίξουμε μία ματιά σε αυτή την επισκόπηση, ωστόσο, θα συμπεράνουμε ότι είναι πολύ καλά ριζωμένη στο παρελθόν. Στην καρδιά της στρατηγικής επισκόπησης της ενεργειακής πολιτικής - και φοβάμαι ότι η έκθεση Laperrouze δεν διευκρινίζει σωστά ούτε αυτό - βρίσκεται το παλιό ενεργειακό μείγμα άνθρακα και πυρηνικής ενέργειας, και υπάρχει πράγματι ιδιαίτερα έντονη εστίαση για μία ακόμη φορά στον πυρηνικό πυλώνα.
<P>
Αναρωτιέμαι, Επίτροπε Piebalgs, τι απέγιναν τις προτάσεις που μας παρουσιάσατε στην αρχή της τρέχουσας κοινοβουλευτικής περιόδου, όταν μας είπατε ότι οι μεγάλοι κίνδυνοι που συνδέονται με την πυρηνική ενέργεια πρέπει να ελεγχθούν, ότι το πρόβλημα των πυρηνικών αποβλήτων, η χρηματοδότηση του παροπλισμού και όλα τα σχετικά ζητήματα πρέπει να επιλυθούν προτού η Επιτροπή προχωρήσει σε θετικές κινήσεις προς την ανάπτυξη της πυρηνικής ενέργειας. Ούτε ένα από αυτά τα ζητήματα δεν έχει επιλυθεί, και όμως η Επιτροπή εξαπολύει τώρα αυτή την επίθεση υπέρ της πυρηνικής ενέργειας. Το γεγονός ότι μία από τις μεγαλύτερες αποτυχίες στην ιστορία της δυτικοευρωπαϊκής πυρηνικής βιομηχανίας λαμβάνει χώρα τώρα στη Φινλανδία, ότι το ποσό που αποτελεί αντικείμενο αντιδικίας μεταξύ της φινλανδικής εταιρείας ηλεκτρισμού και της Areva έχει φθάσει τα 2,4 δισεκατομμύρια ευρώ, επειδή προέκυψαν τόσο πολλά επιπλέον έξοδα στο εργοστάσιο του Olkiluoto, δεν φαίνεται να σας ανησυχούν καθόλου. Ποια, αναρωτιέμαι, είναι η έννοια αυτής της νέας εκστρατείας επενδύσεων σε ένα τομέα, ο οποίος, παρά το γεγονός ότι έχει λάβει δημόσιες επενδύσεις για δεκαετίες, υπερβαίνοντας κατά πολύ τον όγκο χρηματοδότησης όλων των υπόλοιπων τομέων, δημιουργεί και πάλι τέτοια σύγχιση. Πολύ θα ήθελα να γνωρίζω εάν τα εννοείτε σοβαρά όλα αυτά, ή εάν κάποιος άλλος τραβάει τα σχοινιά.
<P>
Κατά τη γνώμη μου, αυτό το μείγμα άνθρακα και πυρηνικής ενέργειας είναι ακριβώς η στρατηγική που οδήγησε την ενεργειακή πολιτική της Ευρωπαϊκής Ένωσης σε αδιέξοδο. Έχω πει αρκετά για την πυρηνική ενέργεια, αλλά η αλόγιστη χρήση των ορυκτών καυσίμων - ένα άλλο θέμα που η επισκόπηση δεν αγγίζει καθόλου - έχει εξίσου συμβάλει στην τρέχουσα κλιματική καταστροφή, και σε αυτή την επισκόπηση δεν διενεργούνται οι ουσιώδεις ρυθμίσεις στην απαρχαιωμένη αυτή στρατηγική του χθες.
<P>
Κατά τις συσκέψεις για την έκθεση της κ. Laperrouze, η ομάδα μου έθεσε σαφείς προτεραιότητες. Είναι αυτονόητο ότι η πυρηνική ενέργεια δεν συμπεριλαμβανόταν σε αυτές, αλλά προσπαθήσαμε να επιφέρουμε πραγματικές αλλαγές και σε άλλους τομείς. Θέλαμε ο στόχος της μείωσης κατά 20% στην κατανάλωση πρωτογενούς ενέργειας να καταστεί δεσμευτική επιτέλους. Κάτι τέτοιο δεν συνέβη. Αναμένουμε μία ρεαλιστική πρόταση για την ανάπτυξη του "υπερδικτύου", με άλλα λόγια ενός δικτύου που θα είναι ικανό να ενσωματώσει πραγματικά μεγάλες ποσότητες για την παραγωγή ενέργειας από ανανεώσιμες πηγές από τη Βόρεια Θάλασσα, σε άλλες παράκτιες ζώνες ή σε νότιες ερημικές περιοχές. Δεν υπήρξε κανένα πραγματικό σημάδι για τίποτα από τα παραπάνω ούτε στην έκθεση ούτε στην πρόταση της Επιτροπής.
<P>
Πιστεύουμε, ακόμη, ότι ήταν μεγάλος λάθος να αφήσουμε όλες τις συγκοινωνίες εκτός της διαδικασίας στρατηγικού σχεδιασμού για την ενέργεια, διότι επιθυμούμε - όπως και εσείς - να ξεφύγουμε από την εξάρτηση από το πετρέλαιο. Έχετε αποφασίσει ότι τα ζητήματα των συγκοινωνιών πρέπει να συζητώνται ξεχωριστά, αλλά, κατά τη γνώμη μας, αυτό το ζήτημα πρέπει να αποτελεί ένα από τα βασικά σημεία επικέντρωσης του στρατηγικού ενεργειακού σχεδιασμού.
<P>
" διαφοροποίηση των παροχών αερίου είναι πολύ καλή, και σίγουρα κάτι που πρέπει να πράξουμε, αλλά, ταυτόχρονα, πρέπει να καταβληθεί κάθε προσπάθεια ώστε να διασφαλιστεί διά παντός ότι το αέριο χρησιμοποιείται αποδοτικά, αλλιώς η διαφοροποίηση δεν θα μας οδηγήσει πουθενά στο τέλος της ημέρας.
<P>
Με φρίκη πληροφορήθηκα την προηγούμενη εβδομάδα ότι το Σχέδιο Ανάκαμψης της Ευρωπαϊκής Επιτροπής επανεξετάζει όλες αυτές τις στρατηγικές στρεβλώσεις και υιοθετεί την ίδια οπισθοδρομική προσέγγιση με την παρούσα Στρατηγική Επισκόπηση της Ενεργειακής Πολιτικής. Οφείλω να ανακοινώσω εκ μέρους της ομάδας μου ότι δεν θα υποστηρίξουμε ούτε την έκθεση Laperrouze ούτε την Στρατηγική Επισκόπηση της Ενεργειακής Πολιτικής και ότι θα καταβάλουμε κάθε φιλότιμη προσπάθεια να υποστηρίξουμε τη θέση της βιωσιμότητας και του κοινού νου στο πλαίσιο του Σχεδίου Ανάκαμψης.
<SPEAKER ID="120" NAME="Esko Seppänen" LANGUAGE="FI">
Κύριε Πρόεδρε, Επίτροποι, η αλληλεγγύη είναι μία υπέροχη λέξη. Γενικά ανήκει στο λεξιλόγιο της αριστεράς. Δεν πρέπει να επικαλούμαστε την αλληλεγγύη μόνο στο όνομα της πολιτικής κατά της Gazprom και της Ρωσίας, αλλά και προς αποφυγή της γενικής ενεργειακής ένδειας. " ενέργεια είναι επίσης απαραίτητη και στη μορφή του ηλεκτρισμού και της θέρμανσης για τους φτωχούς ανθρώπους.
<P>
Το βασικό πρόβλημα της ευρωπαϊκής ενεργειακής στρατηγικής είναι ότι δεν οικοδομήθηκε από το μηδέν, αλλά είναι ριζωμένη στη γεωγραφία, την ιστορία και τα ενεργειακά οικονομικά της κάθε χώρας. Εάν υπάρχει κοινή στρατηγική και οι δομές της είναι εναρμονισμένες, θα σημαίνει ότι θα υπάρχουν νικητές και ηττημένοι. Υπάρχουν χώρες που πιέζονται να εγκαταλείψουν τις δοκιμασμένες και ελεγμένες δομές τους στο όνομα της αλληλεγγύης. Αυτό δεν μπορεί να είναι αλληλεγγύη.
<P>
" εναρμόνιση των δικτύων ηλεκτρικής ενέργειας σημαίνει επίσης εναρμόνιση της τιμής της. Πρακτικά δεν θα συμβεί αναφορικά με τις χαμηλότερες τιμές, αλλά με κάποιες μέσες τιμές. Σε αυτή την περίπτωση, θα υπάρξουν ηττημένοι: οι χώρες με φθηνή ηλεκτρική ενέργεια. Κατά τον ίδιο τρόπο, τα χρήματα που χρησιμοποιούνται στον προϋπολογισμό της ΕΕ για χρηματοδότηση των αγωγών αερίου θα πρέπει να βρεθούν από χώρες που δεν τους χρησιμοποιούν.
<P>
" κ. Laperrouze έχει δίκιο όταν λέει ότι οι επενδύσεις δικτύου είναι θέμα των κρατών μελών ή των εταιρειών, όχι της ΕΕ. " ΕΕ δεν μπορεί να είναι λειτουργός δικτύου πετρελαίου, αερίου ή ηλεκτρισμού, και δεν πρέπει να χρησιμοποιούνται μεγάλα κεφάλαια του προϋπολογισμού της ΕΕ για υποστήριξη επενδύσεων σε δίκτυα.
<P>
Επιπλέον, η ομάδα μας θα ήθελε να υπενθυμίσει σε όλους, όπως το έκανε η κ. Harms, τα προβλήματα που ως γνωστόν σχετίζονται με τη χρήση της πυρηνικής ενέργειας. Ενώ, από τη μία πλευρά, οι εκπομπές διοξειδίου του άνθρακα μειώνονται, από την άλλη, ο όγκος του πλουτωνίου αυξάνεται.
<SPEAKER ID="121" NAME="Bastiaan Belder" LANGUAGE="NL">
" έκθεση Laperrouze πραγματεύθηκε τα σημαντικά ζητήματα που σχετίζονται με παροχές ενέργειας που αντιμετωπίζει σήμερα η Ευρωπαϊκή Ένωση. " πρόσφατη διαμάχη για το αέριο μεταξύ Ρωσίας και Ουκρανίας δεν άφησε, σε καμία περίπτωση, την Ευρωπαϊκή Ένωση αλώβητη. " έκθεση περιγράφει λεπτομερώς μία σειρά από γραμμές πολιτικής για την ευρωπαϊκή ενεργειακή αγορά που θα μπορούσαν να περιορίσουν την ευπάθεια της Ευρωπαϊκής Ένωσης στην περίπτωση άλλης διαμάχης. Είμαι υπέρ της επιδίωξης μεγαλύτερης διαφοροποίησης στις πηγές ενέργειας και στις χώρες εταίρους από τις οποίες η ΕΕ εισάγει ενέργεια, με άλλα λόγια της διαφοροποίησης του εφοδιασμού με ενέργεια. " διαμάχη για το αέριο μεταξύ Ρωσίας και Ουκρανίας υπογράμμισε εκ νέου τον επείγοντα χαρακτήρα αυτού του ζητήματος και ελπίζω ειλικρινώς ότι το πρόγραμμα Nabucco - για να δώσω ένα παράδειγμα - θα αποδώσει καρπούς στο άμεσο μέλλον.
<P>
Με συγκεκριμένους όρους, αυτή η βλέψη σημαίνει ότι η Ευρωπαϊκή Ένωση και τα κράτη μέλη οφείλουν να επικεντρωθούν σε μεγαλύτερο βαθμό στην περιφερειακή ολοκλήρωση. Επί του παρόντος, τα δίκτυα ενός αριθμού κρατών μελών είναι ακόμη υπερβολικά απομονωμένα και συνεπώς βασίζονται υπερβολικά σε εισαγωγές από τρίτες χώρες. " δημιουργία νέων συνδέσεων μεταξύ των ενεργειακών δικτύων των κρατών μελών θα επιτρέψουν στην εσωτερική αγορά να λειτουργήσει πιο αποδοτικά.
<P>
Προκειμένου να βελτιωθεί περαιτέρω η λειτουργία της εσωτερικής αγοράς, πρέπει να υπάρξει πλήρης διαχωρισμός της ιδιοκτησίας των εταιρειών παραγωγής από τις εταιρείες δικτύου. Αυτός είναι ο καλύτερος τρόπος εξουδετέρωσης του ασύμμετρου ανοίγματος της αγοράς.
<P>
Εν τω μεταξύ, αρκετά κράτη μέλη επανεξετάζουν την επαναλειτουργία πυρηνικών σταθμών που έκλεισαν κατόπιν συμφωνιών με την Ευρωπαϊκή Ένωση. Αυτός δεν φαίνεται να είναι ο καλύτερος τρόπος να προχωρήσουμε. Αντ' αυτού, η επένδυση σε μεγαλύτερο αριθμό διασυνοριακών συνδέσεων θα μπορούσε να μειώσει αποδοτικότερα την εξάρτηση από μία ή περισσότερες τρίτες χώρες μακροπρόθεσμα.
<P>
Άλλες σημαντικές γραμμές πολιτικής στην έκθεση, με τις οποίες συμφωνώ απολύτως, είναι η αύξηση της ενεργειακής αποδοτικότητας και η αύξηση του μεριδίου βιώσιμης ενέργειας. Ωστόσο, τα κράτη μέλη έχουν διαφορετικές απόψεις για το εάν η πυρηνική ενέργεια μπορεί να διαδραματίσει ένα ρόλο στη μείωση των εκπομπών CO2. Αυτό είναι κατ' εξοχήν ζήτημα απόφασης των κρατών μελών, παρά της ΕΕ. Μεγαλύτερη σαφήνεια σε αυτή την έκθεση θα ήταν καλοδεχούμενη. Ελπίζουμε ότι αυτό θα αποκατασταθεί μέσω της διαδικασίας τροποποίησης.
<SPEAKER ID="122" NAME="Desislav Chukolov" AFFILIATION="NI">
(BG) Κυρίες και κύριοι, μέχρι στιγμής έχω προσέξει πόσο υποτιθέμενα και θεωρητικά αποφασίζεται τι είναι καλύτερο για την Ευρώπη σε αυτή την Αίθουσα, αλλά εδώ με έστειλαν οι Βούλγαροι ψηφοφόροι και συνεπώς με ενδιαφέρει περισσότερο τι είναι καλύτερο για την πατρίδα μου, τη Βουλγαρία.
<P>
Για εμάς, τους πατριώτες του "Ataka", η ενεργειακή ανεξαρτησία της Βουλγαρίας αποτελεί πρώτη προτεραιότητα. Κατά τη διάρκεια των "συνομιλιών", τις οποίες καλούμε "επιταγές της ΕΕ", απαιτήθηκε από εμάς να κλείσουμε τους αντιδραστήρες 1, 2, 3 και 4 του πυρηνικού σταθμού Kozloduy.
<P>
Θέλω να σας υπενθυμίσω - και, εάν δεν το γνωρίζετε, μπορείτε να κρατήσετε στο μυαλό σας - ότι οι μονάδες είχαν περάσει όλους τους ελέγχους και κηρύχθηκαν ως απολύτως ασφαλείς. Στις αρχές του 2007, ο συνάδελφός μου, Dimitar Stoyanov, έθεσε μία ερώτηση στην Ευρωπαϊκή Επιτροπή ρωτώντας εάν υπήρχε απαίτηση παύσης της λειτουργίας αυτών των μονάδων, προκειμένου να γίνει η Βουλγαρία δεκτή στην ΕΕ. Όπως αποδείχθηκε, δεν υπήρχε τέτοια απαίτηση από την Ευρωπαϊκή Επιτροπή. Ωστόσο, ο κ. Günter Verheugen εξαπάτησε το βουργαρικό κοινοβούλιο λέγοντας ότι υπήρχε τέτοια απαίτηση.
<P>
Πριν από λίγες ημέρες, η Βουλγαρία αντιμετώπιζε μία ιδιαίτερα σοβαρή ενεργειακή κρίση. Σύμφωνα με το Άρθρο 36 της Συνθήκης Προσχώρησής μας, έχουμε το δικαίωμα επανεκκίνησης αυτού του πυρηνικού σταθμού. Αυτό αποτελεί δικαίωμά μας και, λόγω αυτού, οι συνάδελφοί μου στο βουλγαρικό κοινοβούλιο κατέθεσαν ένα νομοσχέδιο για την επανεκκίνηση των μονάδων 1 έως 4 του πυρηνικού σταθμού Kozloduy, που είναι επί του παρόντος κλειστές.
<P>
Με τους συναδέλφους μου στο Ευρωπαϊκό Κοινοβούλιο, Dimitar Stoyanov και Slavi Binev, κατέθεσα τη γραπτή δήλωση 0005/2009 ζητώντας την επαναλειτουργία αυτών των αντιδραστήρων, ώστε να επιτευχθεί ενεργειακή ανεξαρτησία της Βουλγαρίας.
<P>
Καταλήγοντας, θέλω να σας πω ότι η Ευρώπη θα είναι ισχυρή όταν κάθε επιμέρους κράτος μέλος θα είναι ισχυρό και θα έχει την ενεργειακή του ανεξαρτησία. Αυτός είναι ο μόνος τρόπος, εάν επιθυμούμε να εργαζόμαστε για τους εκλέκτορες και τους πολίτες μας.
<SPEAKER ID="123" NAME="Gunnar Hökmark" AFFILIATION="PPE-DE">
Κύριε Πρόεδρε, αφού συζητάμε τη Στρατηγική Επισκόπηση της Ενεργειακής Πολιτικής, νομίζω πως είναι σημαντικό να υπογραμμίσουμε κάποιους από τους κινδύνους που υφίστανται, όχι μόνο τον κίνδυνο του εφοδιασμού με ενέργεια χωρίς ασφάλεια, με όλα τα προβλήματα που συνεπάγεται, αλλά και το γεγονός ότι είμαι εκτεθειμένοι σε πολιτική πίεση καθεστώτων, τα οποία χρησιμοποιούν τις παροχές ενέργειας ως μοχλό επιρροής άλλων κυβερνήσεων. Συνεπώς, υπάρχει επίσης κίνδυνος κατακερματισμού της Ευρωπαϊκής Ένωσης, με τα κράτη μέλη να χωρίζονται σύμφωνα με τα διαφορετικά τους συμφέροντα, υπονομεύοντας έτσι την κοινή εξωτερική πολιτική και πολιτική ασφάλειας.
<P>
Θεωρώ ότι είναι καλό να βλέπουμε ότι οι πολιτικές που χρειαζόμαστε για την αντιμετώπιση της αλλαγής του κλίματος είναι λίγο πολύ ίδιες με τις πολιτικές που χρειαζόμαστε για την ενίσχυση της ενεργειακής μας ασφάλειας. Μείωση της χρήσης ορυκτών καυσίμων σημαίνει μικρότερη εξάρτηση από αναξιόπιστους προμηθευτές. Αυξημένος εφοδιασμός από άλλες πηγές ενέργειας σημαίνει μειωμένη ζήτηση ορυκτών καυσίμων, χαμηλότερες τιμές για τους Ευρωπαίους πολίτες, αλλά και μειωμένη ταμειακή ροή προς τα πετρελαϊκά καθεστώτα του κόσμου.
<P>
Κάτι τέτοιο έχει τεράστιες επιπτώσεις στην ασφάλεια, τις οποίες πρέπει να λάβουμε υπόψη κατά τη συζήτηση της μελλοντικής ενεργειακής στρατηγικής της Ευρωπαϊκής Ένωσης. Θεωρώ ότι μόλις έχουμε αυτή την προοπτική, κάποια κομμάτια θα μπουν εύκολα στη θέση τους. Χρειαζόμαστε περισσότερο μία εσωτερική αγορά στην Ευρωπαϊκή Ένωση γιατί, στην πραγματικότητα, αυτή αποτελεί τη μόνη εγγύηση αλληλεγγύης μεταξύ των κρατών μελών. Αυτό σημαίνει ότι πρέπει να κάνουμε περισσότερα για τις διασυνοριακές συνδέσεις και να έχουμε καλύτερο δίκτυο, συνδέοντας τα κράτη μέλη και συνεπώς συνδέοντας την αγορά.
<P>
Χρειάζεται να αναπτύξουμε περισσότερα βιοκαύσιμα. Δεν συμφωνώ με όσους υποστηρίζουν ότι υπάρχει κίνδυνος. Έχουμε τη δυνατότητα, τόσο στην Ευρώπη όσο και σε άλλα μέρη του κόσμου, να αυξήσουμε την περιοχή που χρησιμοποιούμε. Ακόμη και μικρές συνεισφορές βιοκαυσίμων οδηγούν σε μικρότερη εξάρτηση από τα ορυκτά καύσιμα και σε μεταβολή των τιμών.
<P>
Πρέπει επίσης να υπογραμμίσω το ζήτημα της πυρηνικής ενέργειας. Μερικές φορές αισθάνονται ότι είναι ένας ελέφαντας στην αίθουσα, επειδή αποτελεί ένα από τους μεγαλύτερους εν δυνάμει συμβολείς στη δυνατότητα της Ευρωπαϊκής Ένωσης να μειώσει τις εκπομπές διοξειδίου του άνθρακα σήμερα και στο μέλλον. Θα ήθελα να τελειώσω με την εξής επισήμανση: Εάν προσπαθήσουμε να ενώσουμε όλα αυτά τα στοιχεία, θα έχουμε την ευκαιρία όχι μόνο για ισχυρότερη ενεργειακή πολιτική, αλλά και για ισχυρότερη πολιτική ασφάλειας.
<SPEAKER ID="124" NAME="Silvia-Adriana Ţicău" AFFILIATION="PSE">
(RO) " ενεργειακή πολιτική αποτελεί και θα εξακολουθήσει να αποτελεί προτεραιότητα για την ΕΕ. " κρίση του αερίου αυτό τον χειμώνα, όταν καταγράφηκαν ιδιαίτερα χαμηλές θερμοκρασίες, υπογράμμισε πάλι την εξάρτηση της Ευρωπαϊκής Ένωσης και των κρατών μελών της από τους παραδοσιακούς προμηθευτές αερίου της. Ενωμένοι στην ποικιλομορφία είναι το μότο της Ευρωπαϊκής Ένωσης. Ελπίζω ότι αυτή η κρίση αερίου θα μας φέρει κοντά για την εκπόνηση μίας κοινής ενεργειακής πολιτικής.
<P>
" ανάπτυξη του προγράμματος Nabucco και η κατασκευή ενός τερματικού σταθμού υγραερίου (LPG) στην Constanţa, ένα βασικό λιμένα της Μαύρης Θάλασσας, καθώς και η διασύνδεση εθνικών υποδομών ηλεκτρικής ενέργειας αποτελούν όλα μέτρα τα οποία μπορούν να βοηθήσουν στην αύξηση της ασφάλειας του εφοδιασμού με ενέργεια και να ενισχύσουν τη δυνατότητα της ΕΕ να παρέχει αλληλεγγύη στα κράτη μέλη που επηρεάζονται από μία ενεργειακή κρίση.
<P>
Καλώ την Επιτροπή και τα κράτη μέλη να επενδύσουν στον εκσυγχρονισμό του ευρωπαϊκού ενεργειακού δικτύου, τονώνοντας την ενεργειακή αποδοτικότητα και την παραγωγή ενέργειας από ανανεώσιμες πηγές. Προτρέπω ακόμη την Επιτροπή και τα κράτη μέλη να χρηματοδοτήσουν τα μέτρα που στοχεύουν στη μείωση της μόλυνσης που προέρχεται από εγκαταστάσεις που κινούνται με άνθρακα. " παρούσα κατάσταση κρίσης κάνει τα κράτη μέλη να επικεντρώνονται περισσότερο στον ορισμό των προτεραιοτήτων τους και των στρατηγικών κατευθυντήριων γραμμών για ανάπτυξη.
<P>
Αναφορικά με την ενεργειακή αποδοτικότητα, η ΕΕ μπορεί να επιτύχει γρήγορα αποτελέσματα με οικονομικά προσιτό κόστος στη μάχη κατά της αλλαγής του κλίματος. " ενίσχυση της ενεργειακής απόδοσης των υπαρχόντων κτηρίων, καθώς και η χρήση τεχνολογιών πληροφοριών και επικοινωνίας για τη μείωση της κατανάλωσης ενέργειας και την αύξηση της ενεργειακής αποδοτικότητας μέσω εφαρμογής σε μεγάλη κλίμακα ευφυών οργάνων μέτρησης και αυτοματοποιημένων συστημάτων αποτελούν στρατηγικές κατευθυντήριες γραμμές για ανάπτυξη, στις οποίες η Ευρώπη πρέπει να επενδύσει.
<P>
Προτρέπω ακόμη την Επιτροπή και τα κράτη μέλη να χρηματοδοτήσουν τα μέτρα που στοχεύουν στη μείωση της μόλυνσης, η οποία προέρχεται από εγκαταστάσεις που κινούνται με άνθρακα. " παρούσα κατάσταση κρίσης κάνει τα κράτη μέλη να επικεντρώνονται περισσότερο στον ορισμό των προτεραιοτήτων τους και των στρατηγικών κατευθυντήριων γραμμών για ανάπτυξη. Έως το 2020, η ΕΕ πρέπει να αυξήσει την ενεργειακή της αποδοτικότητα κατά 35% και να μειώσει την κατανάλωση πρωτογενούς ενέργειας κατά 20%. Καλώ την Επιτροπή και τα κράτη μέλη να προωθήσουν και να χρηματοδοτήσουν ερευνητικά προγράμματα που στοχεύουν στη βελτίωση της ενεργειακής αποδοτικότητας.
<P>
Επίτροπε, προτρέπω την Ευρωπαϊκή Επιτροπή, την Ευρωπαϊκή Τράπεζα Επενδύσεων και τα κράτη μέλη να θεσπίσουν ένα ευρωπαϊκό ταμείο για την ενεργειακή αποδοτικότητα και τις ανανεώσιμες πηγές ενέργειας, ώστε να διασφαλιστεί η συγκέντρωση των αναγκαίων δημόσιων και ιδιωτικών κεφαλαίων για την υλοποίηση των προγραμμάτων ενεργειακής απόδοσης που καταρτίζονται σήμερα σε όλη την Ευρωπαϊκή Ένωση. Εν κατακλείδι, θα ήθελα να αναφερθώ στον τομέα των μεταφορών, τον βασικό τομέα που χρησιμοποιεί πετρέλαιο. Νομίζω ότι τώρα χρειάζεται να υιοθετήσουμε σε ευρωπαϊκό επίπεδο μερικούς πολύ φιλόδοξους μεσοπρόθεσμους και μακροπρόθεσμους στόχους έως το 2020 αναφορικά με την ενεργειακή απόδοση των οχημάτων. Παρακινώ επίσης τα κράτη μέλη να αναπτύξουν, με ευφυή τρόπο, πολιτικές μεταφοράς για αγαθά και για την κυκλοφορία των προσώπων, ιδιαίτερα σε αστικές περιοχές. Τέλος, οι ευφυείς μεταφορές αποτελούν μία από τις στρατηγικές κατευθυντήριες γραμμές για ανάπτυξη των μεταφορών.
<SPEAKER ID="125" NAME="Lena Ek" AFFILIATION="ALDE">
(SV) Κύριε Πρόεδρε, Επίτροπε, κυρίες και κύριοι, όλοι γνωρίζουμε ότι η ευρωπαϊκή αγορά ενέργειας έχει προβλήματα. Επί του παρόντος εισάγουμε σχεδόν το 50% και σε 10 χρόνια, εάν δεν κάνουμε κάτι, το ποσοστό θα έχει ανέλθει στο 70%. " ενέργεια που παράγουμε γίνεται συχνά με τρόπο που καταστρέφει το περιβάλλον μας και δημιουργεί το φαινόμενο του θερμοκηπίου, το οποίο θα βλάψει την υγεία μας, την οικονομία και τη σταθερότητα, όχι μόνο στην δική μας πλευρά, αλλά και σε πολλά άλλα μέρη του κόσμου.
<P>
" ενέργεια που διαθέτουμε στην Ευρώπη πρέπει να διανέμεται μέσω ενός δικτύου διανομής που είναι απαρχαιωμένο και δεν έχει ανακαινιστεί ή συντηρηθεί καλά. Έχουμε επίσης κοντινούς γείτονες και διαμάχες που αφορούν ζητήματα ενέργειας, τα οποία είναι ιδιαίτερα ανησυχητικά. Σε αυτό το Κοινοβούλιο έχουμε μιλήσει για τις σχέσεις μας με τη Ρωσία σε πολλές ευκαιρίες κατά το τελευταίο έτος και είναι απολύτως απαράδεκτο να καθίσταται η ενεργειακή κρίση πρωτοχρονιάτικη παράδοση και να βάζει τους απλούς ανθρώπους σε μία κατάσταση όπου οι γηραιότεροι χάνουν τη ζωή τους από την παγωνιά, τα νοσοκομεία πρέπει να κλείσουν και οι βιομηχανίες να διακόψουν τη λειτουργία τους. Αυτό είναι απολύτως απαράδεκτο.
<P>
Κάτι άλλο που είναι τελείως απαράδεκτο είναι αυτό που η Ρωσία και η Gazprom προσπαθούν να κάνουν με το Nord Stream, συγκεκριμένα να τσαλαπατήσουν τη σουηδική περιβαλλοντική νομοθεσία και την ευρωπαϊκή νομοθεσία σχετικά με την ασφάλεια της Θάλασσας της Βαλτικής, παρά το γεγονός ότι αυτή η εσωτερική θάλασσα έχει ήδη απίστευτα μεγάλες περιοχές νεκρού βυθού. Αυτό είναι απολύτως απαράδεκτο.
<P>
Πρόκειται να χρειαστούμε όλες τις πηγές ενέργειας, όλες τις νέες τεχνολογίες, όλη την έρευνα και τη δύναμη της πληροφορικής που μπορούμε για να αντιμετωπίσουμε όλα αυτά τα διαφορετικά προβλήματα. Οι κανονισμοί που έφερε προς συζήτηση η Επιτροπή, περιλαμβανομένου του πακέτου χρηματοδότησης, είναι πολύ καλοί, αλλά οι πολίτες μας περιμένουν ακόμη από τις κυβερνήσεις να τολμήσουν να λάβουν μία απόφαση σχετικά με την ενεργειακή αλληλεγγύη και τη διάλυση των μεγάλων κρατικών μονοπωλίων. Τα μονοπώλια αυτά δεν αφορούν μόνο τη παραγωγή ενέργειας, αλλά και τη διανομή της, και συνεπώς οι πολίτες και οι επιχειρήσεις, τόσο οι μικρές εταιρείες όσο και οι μεγάλες βιομηχανίες, είναι εγκλωβισμένες σε μία απαράδεκτη κατάσταση.
<P>
Θεωρώ ότι η εισηγήτρια, κ. Laperrouze, παρουσίασε μία πολύ καλή έκθεση. Θεωρώ επίσης ότι η πρόταση της Επιτροπής σε αυτούς τους τομείς είναι πολύ καλή και ελπίζω ότι θα καταλήξουμε σε μία απόφαση για το εν λόγω ζήτημα το συντομότερο δυνατόν. Σας ευχαριστώ.
<SPEAKER ID="126" NAME="Eugenijus Maldeikis" AFFILIATION="UEN">
(LT) Το βασικό δίδαγμα της κρίσης αερίου είναι η μεγάλη ευπάθεια του ενεργειακού συστήματος της Ευρώπης και ο πολύ σημαντικός κίνδυνος στην παράδοση των παροχών. Ο κίνδυνος αυτός παραμένει, καθώς η συμφωνία μεταξύ Ουκρανίας και Ρωσίας είναι εφάπαξ συμφωνία και η κατάσταση μπορεί αναμφίβολα να επαναληφθεί. Τα διμερή ενεργειακά θέματα παραμένουν βασικά άλυτα, όχι μόνο μεταξύ Ρωσίας και Ουκρανίας, αλλά και μεταξύ Ουκρανίας και Ευρωπαϊκής Ένωσης και μεταξύ Ευρωπαϊκής Ένωσης και Ρωσίας, ακόμη περισσότερο επειδή δεν υπάρχει κοινό ενεργειακό λειτουργικό σύστημα ΕΕ-Ουκρανίας-Ρωσίας. Έως τώρα δεν υπήρχαν ούτε διασφαλίσεις ούτε εγγυήσεις, και κάτι τέτοιο δεν έχει κάνει την εμφάνισή του. Θα ήθελα να υπογραμμίσω ότι η εξάρτηση από τον εφοδιασμό με αέριο και από τη χρήση αερίου αυξάνεται δραματικά και θα αυξηθεί ακόμη περισσότερο, μόλις κλείσουν οι μονάδες παραγωγής ηλεκτρικής ενέργειας στη Λιθουανία, τη Βουλγαρία και τη Σλοβακία. Αυτό δείχνει ότι ο κίνδυνος παραμένει και ίσως αυξάνεται.
<P>
Έχουμε μία πολύ σαφή μακροπρόθεσμη ενεργειακή στρατηγική για το σύνολο της Ευρωπαϊκής Ένωσης. Είχαμε πολύ θερμές συζητήσεις επί του θέματος. Γίνεται λόγος για μακροπρόθεσμα μέτρα. Κατά την άποψή μου, ο πιο αδύναμος κρίκος είναι η βραχυμεσοπρόθεσμη ενεργειακή πολιτική μας. Δεν πέρασε τη δοκιμασία της πραγματικότητας και αυτό αποδείχθηκε από την κρίση αερίου. Θα καλούσα την Επιτροπή να διερευνήσει μία εκδοχή, η οποία δυστυχώς δεν διερευνήθηκε για διάφορους άλλους νομικούς και πολιτικούς λόγους. Ποιο θα ήταν το κόστος, το όφελος και οι συνέπειες της προσωρινής παράτασης λειτουργίας των σταθμών πυρηνικής ενέργειας της Βουλγαρίας, της Σλοβακίας και της Λιθουανίας, ενισχύοντας έτσι θεμελιωδώς την ενεργειακή ασφάλεια και των δύο αυτών χωρών και ολόκληρης της Ευρώπης σε αυτή την κατάσταση; Επιπλέον, αντιμετωπίζοντας τις συνθήκες μίας μακροπρόθεσμης και ασαφούς οικονομικής κρίσης, κάτι τέτοιο θα επέτρεπε την αποδοτικότερη χρήση πόρων και θα μείωνε σε μεγάλο βαθμό το βάρος το οποίο υφίστανται οι κάτοικοι και ο επιχειρηματικός τομέας λόγω της κρίσης.
<SPEAKER ID="127" NAME="Claude Turmes" AFFILIATION="Verts/ALE">
(DE) Κύριε Πρόεδρε, επί του θέματος της στρατηγικής ενεργειακής ασφάλειας και της έκθεσης της κ. Laperrouze, ένα πράγμα που πιστεύω ότι έχουν κοινό η πρόταση της Επιτροπής και η έκθεση Laperrouze είναι το γεγονός ότι δεν θέτουν καμία προτεραιότητα. Είναι ένα συνονθύλευμα των πιέσεων που ασκούν οι πανταχόθεν ομάδες πίεσης στην Επιτροπή ή στο Κοινοβούλιο. Όσο δεν θέτουμε προτεραιότητες, δεν θα κατανέμουμε χρήματα συνετά.
<P>
Στην πραγματικότητα, η προτεραιότητα είναι σαφής για όλους. Πρέπει να αρχίσουμε από την αποδοτικότητα των κτηρίων, των οχημάτων, των ψυγείων, κ.ο.κ.. Είναι η φθηνότερη λύση που δημιουργεί τις περισσότερες θέσεις εργασίας. Δεύτερον, είναι η ανανεώσιμη ενέργεια. Όταν λέμε ότι το 60% του συνολικού ενεργειακού μείγματος πρέπει να προέρχεται από ανανεώσιμες πηγές έως το 2050, αυτό σημαίνει ότι τουλάχιστον το 90% της ηλεκτρικής μας ενέργειας θα παράγεται από ανανεώσιμες πηγές. Αυτό το ποσοστό της παραγωγής ηλεκτρισμού κατά 90% από ανανεώσιμες πηγές ενέργειας θα επιτευχθεί σίγουρα πριν από το 2050, επειδή έχουμε ήδη υιοθετήσει μία οδηγία που θέτει ένα στόχο 35% για το 2020. Εάν μπορούμε να επιτύχουμε ποσοστό 35% πράσινης ηλεκτρικής ενέργειας έως το 2020 από το σημερινό σημείο εκκίνησης του 15%, θα είμαστε σε θέση να φθάσουμε το 60% ή περισσότερο ήδη το 2030.
<P>
Τρίτον, υπάρχει αέριο για να εξυπηρετήσει τις ανάγκες μας. Πώς υποτίθεται ότι θα συμβεί αυτό; Επενδύουμε δισεκατομμύρια σε αγωγούς αερίου τώρα, και κατόπιν υπάρχει πρόθεση για μείωση της κατανάλωσης αερίου στην Ευρώπη. Αυτό αναφέρεται στο έγγραφό σας, κ. Piebalgs, και συνάγεται και από την έκθεση της κ. Laperrouze.
<P>
Οπότε έχουμε αποδοτικότητα, ανανεώσιμες πηγές και αέριο, και κατόπιν θέλετε να επενδύσετε 1,3 δισεκατομμύρια ευρώ στη δέσμευση και αποθήκευση διοξειδίου του άνθρακα. Που βρίσκεται ο χώρος σε όλα αυτά για τυφλή πίστη στην πυρηνική ενέργεια;
<P>
Οφείλω να πω, Επίτροπε, ότι ούτε οι προσθέσεις δεν σας βγαίνουν σωστά. Εάν επιδιώξουμε την αποδοτικότητα και τις ανανεώσιμες πηγές και επιδιώξουμε ακόμη και μία ημιαξιοπρεπή πολιτική αερίου και, εάν πράγματι, πρέπει, επενδύσουμε λίγο ακόμη στη δέσμευση και αποθήκευση του διοξειδίου του άνθρακα, δεν θα έχουμε ανάγκη την πυρηνική ενέργεια, και δεν χρειάζεται να διατρέξουμε αυτό τον κίνδυνο. Απλώς κοιτάξτε τα γεγονότα!
<P>
Όσον αφορά στο Σχέδιο Οικονομικής Ανάκαμψης, πρέπει να πω ότι είμαι πραγματικά ενοχλημένος με την Επιτροπή. Ούτε ένα λεπτό για την ενεργειακή αποδοτικότητα! Ούτε ένα λεπτό για την αδελφοποίηση πόλεων! Στις 10 Φεβρουαρίου, Επίτροπε, εκπρόσωποι 300 τοπικών αρχών της Ευρώπης θα συγκεντρωθούν στις Βρυξέλλες κατόπιν πρόσκλησής σας. Τι πρόκειται να τους πούμε: ότι το συμβούλιο του κ. Barroso έκοψε 500 εκατομμύρια ευρώ από τον προϋπολογισμό αδελφοποίησης πόλεων μεταξύ Δευτέρας και Τετάρτης της προηγούμενης εβδομάδας; Το βρίσκω τόσο αντιφατικό και τόσο εντελώς λανθασμένο. Το γεγονός είναι ότι χρειαζόμαστε τις πόλεις ως εταίρους σε μία νέα ενεργειακή πολιτική. Ούτε ένα λεπτό για την ηλιακή ενέργεια και ούτε ένα λεπτό για τη βιομάζα! Με άλλα λόγια, επεξεργαζόμαστε ένα Σχέδιο Οικονομικής Ανάκαμψης, στο οποίο δίνουμε τριάμισι δισεκατομμύρια στην ολιγαρχία των ενεργειακών γιγάντων και ούτε ένα ευρώ στους εταίρους των οποίων τη βοήθεια χρειαζόμαστε στην επιστράτευση για την αλλαγή σε πράσινη ενέργεια.
<SPEAKER ID="128" NAME="Miloslav Ransdorf" AFFILIATION="GUE/NGL">
(CS) Σας ευχαριστώ, θα είμαι σύντομος. Θα ήθελα να εξετάσω δύο πτυχές που πιστεύω ότι δεν έχουν ακόμη συζητηθεί, συγκεκριμένα το γεγονός ότι χρειαζόμαστε ένα ολοκληρωμένο ενεργειακό σύστημα στην Ευρώπη, το οποίο θα διασυνδέει τα διάφορα είδη ενέργειας και τα διαφορετικά δίκτυα με τέτοιο τρόπο, που θα καθίσταται δυνατή η αναπλήρωση τυχόν διακοπών λειτουργίας. " πρόσφατη κρίση αερίου έδειξε ότι πρόκειται για μία ιδιαίτερα σημαντική εργασία. Το δεύτερο ζήτημα είναι ότι πρέπει να συνδέσουμε αυτά τα ενεργειακά δίκτυα με παρόμοια δίκτυα σε άλλους κλάδους, όπως τα δίκτυα μεταφορών και επικοινωνιών, προκειμένου να επιτευχθεί ένας κάποιος βαθμός συμμετρίας μεταξύ τους. Μέχρι στιγμής κάτι τέτοιο δεν συμβαίνει και νομίζω ότι μία πιο κοντινή ματιά θα δείξει ότι υπάρχουν σύνδεσμοι. Θα ήθελα να πω ότι η θέση των δικτύων στις μελλοντικές δομές της Ευρώπης είναι πολύ σημαντική και ότι τα δίκτυα αυτά είναι πολύ σημαντικότερα για τη συνοχή της Ευρώπης από την ολοένα αυξανόμενη γραφειοκρατία τόσο στις Βρυξέλλες όσο και στα κράτη μέλη. Πιστεύω ότι η Ευρωπαϊκή Ένωση θα καταστεί στο μέλλον ένα είδος περιδέραιου περασμένου στα εν λόγω δίκτυα.
<SPEAKER ID="129" NAME="Sergej Kozlík" AFFILIATION="NI">
(SK) " τρέχουσα χρηματοπιστωτική κρίση προβάλλεται σε μία οικονομική κρίση. Επιπλέον, ενόψει της έλλειψης διαθέσιμης πίστωσης, υπάρχει κίνδυνος κρίσεων στους τομείς της ενέργειας και των τροφίμων. Προκειμένου να διατηρήσουμε τουλάχιστον το τρέχον επίπεδο παραγωγής ενέργειας, θα υπάρξει έως το 2030 μία ανάγκη για παγκόσμια επένδυση περίπου 26 δισεκατομμυρίων δολαρίων Αμερικής στην αναδιάρθρωση και την ανάπτυξη νέων κοιτασμάτων πετρελαίου και αερίου, αλλά και στην παραγωγή και διανομή όλων των ειδών ενέργειας.
<P>
Ταυτόχρονα, θα είναι απαραίτητο να ολοκληρώσουμε τις παροχές πετρελαίου, αερίου και ηλεκτρικής ενέργειας ώστε να δημιουργηθεί ένα αποδοτικό σύστημα υψηλής διαφοροποίησης. Το σύστημα αυτό πρέπει να βοηθήσει στην υπερπήδηση των συνεπειών των τοπικών πολιτικών διενέξεων και επίσης τις συνέπειες τυχόν φυσικών καταστροφών και στην πρόβλεψη λειτουργικού εφοδιασμού με ενέργεια σε πανευρωπαϊκό πλαίσιο. " ίδια η Σλοβακική Δημοκρατία είχε την ευκαιρία τις τελευταίες εβδομάδες να βιώσει την πολυπλοκότητα μία τέτοιας κατάστασης, όταν, ως αποτέλεσμα της διαμάχης μεταξύ Ουκρανίας και Ρωσίας, δεν έφθασε στη Σλοβακία ούτε ένα κυβικό μέτρο αερίου για αρκετές ημέρες. " εμπειρία της Σλοβακίας και άλλων ευρωπαϊκών χωρών έδειξε ότι χρειάζεται σθεναρή στήριξη της προτεραιότητας της Ευρωπαϊκής Ένωσης για διασύνδεση και ολοκλήρωση των ξεχωριστών αγορών ενέργειας της Ευρώπης.
<P>
Ωστόσο, πρέπει να αναφέρω ότι η ενισχυμένη και πρόωρη θέση εκτός λειτουργίας δύο αντιδραστήρων στον πυρηνικό σταθμό Jaslovské Bohunice αποδείχθηκε ότι ήταν απερίσκεπτο σφάλμα στην τρέχουσα κατάσταση. Οι αντιδραστήρες πληρούσαν όλα τα κριτήρια ασφαλούς λειτουργίας. " οριστική θέση τους εκτός λειτουργίας απαιτήθηκε από την Ευρωπαϊκή Επιτροπή στη Συνθήκη Προσχώρησης ως τίμημα για την προσχώρηση της Σλοβακίας στην Ευρωπαϊκή Ένωση. Αυτή η απόφαση αναμφισβήτητα εξασθένισε την ενεργειακή αυτάρκεια όχι μόνο της Σλοβακίας, αλλά και της Ευρωπαϊκής Ένωσης.
<SPEAKER ID="130" NAME="Νικόλαος Βακάλης" AFFILIATION="PPE-DE">
Κύριε Πρόεδρε, κυρίες και κύριοι η μάχη κατά της κλιματικής αλλαγής, η ανάγκη για ενεργειακή ασφάλεια και η ενίσχυση της ανταγωνιστικότητας της οικονομίας μας οδηγούν στο δρόμο της τρίτης βιομηχανικής επανάστασης, δηλαδή στην εποχή της σταδιακής μας απεξάρτησης από τα ορυκτά καύσιμα.
<P>
Πρόκειται για μια πραγματική επανάσταση που θα φέρει τεράστιες διαρθρωτικές αλλαγές στο μοντέλο παραγωγής και κατανάλωσης και, εντέλει, στον ίδιο τρόπο ζωής. Εύχομαι ως Ευρωπαϊκή Ένωση να διατηρήσουμε την παγκόσμια ηγεσία αυτής της επανάστασης. Για να γίνει αυτό θα απαιτηθεί κάθε δυνατή προσπάθεια για τον περιορισμό της ενεργειακής έντασης της οικονομίας σε όλους τους τομείς. Ένα από τα εργαλεία για τη βελτίωση της ενεργειακής απόδοσης είναι και η εκμετάλλευση των δυνατοτήτων που προσφέρουν οι τεχνολογίες ICT. Απαιτούνται σημαντικά κίνητρα προκειμένου να αξιοποιήσουμε αυτές τις τεχνολογίες για να αυξήσουμε κατά 20% την ενεργειακή απόδοση της Ένωσης στα πλαίσια του τριπλού 20, 20, 20, μέχρι το 2020.
<P>
Το ψήφισμα το οποίο καλούμαστε να εγκρίνουμε μεθαύριο, και το οποίο αναφέρεται στην ενίσχυση της ενεργειακής απόδοσης μέσω των ICT, δίνει ιδιαίτερη έμφαση στην έρευνα και ανάπτυξη σε πρωτοποριακές τεχνολογίες όπως οι νανοτεχνολογίες και φωτονική τεχνολογία οι οποίες διαθέτουν υψηλό δυναμικό βελτίωση της ενεργειακής απόδοσης καθώς και στον σχεδιασμό πολιτικών για την ενίσχυση της χρήσης "Take-up" αυτών των τεχνολογιών.
<P>
Επίσης, δίνει σημαντική ώθηση για περισσότερη πράσινη καινοτομία και επιχειρηματικότητα. Με μια σειρά από μέτρα και δράσεις, θα αναφερθώ ειδικά στις πράσινες δημόσιες προμήθειες (green public procurements) με τις οποίες οι δημόσιοι οργανισμοί θα μπορέσουν να παίξουν ένα πρωτοπόρο ρόλο στην εξοικονόμηση ενέργειας εκμεταλλευόμενοι τις καλύτερες τεχνολογικές εφαρμογές των ICT.
<P>
Τέλος, το ψήφισμα προβλέπει κίνητρα για έξυπνα και ολοκληρωμένα συστήματα ενεργειακής διαχείρισης στις πόλεις μας καθώς και συστήματα έξυπνης διαχείρισης της κυκλοφορίας με τον εξορθολογισμό της οδικής συμπεριφοράς και των συστημάτων μεταφορών.
<P>
Αγαπητοί συνάδελφοι, από τα παραπάνω προκύπτει ότι το ψήφισμα αυτό, που θα ψηφίσουμε μεθαύριο, παρότι μη νομοθετικό, έχει μεγάλη σημασία διότι καθιστά στην ουσία το ICT έναν από τους κύριους δείκτες βιώσιμης ανάπτυξης στην Ευρωπαϊκή Ένωση. Σας καλώ λοιπόν να το υποστηρίξετε στη μεθαυριανή ψηφοφορία.
<SPEAKER ID="131" NAME="Hannes Swoboda" AFFILIATION="PSE">
(DE) Κύριε Πρόεδρε, είναι για όλους σαφές, ελπίζω, ποιες είναι οι προτεραιότητες εδώ: ενεργειακή αποδοτικότητα, εξοικονόμηση ενέργειας και ανανεώσιμη ενέργεια. Παρ' όλα αυτά, δεν μπορούμε να αντιμετωπίσουμε το γεγονός ότι θα χρειαστεί να ανησυχούμε για τις παροχές αερίου μας για πολλά χρόνια ακόμη. Οπότε, ποια διδάγματα μπορούμε να συνάγουμε από τη διένεξη μεταξύ της Ουκρανίας και της Ρωσίας, και από την κρίση που προέκυψε από αυτή τη διένεξη; Κατά την άποψή μου - και λυπάμαι που πρέπει να το πω αυτό, Επίτροπε - μου φαίνεται ότι δεν θα είμαστε καλύτερα, ή τουλάχιστον πολύ καλύτερα, προετοιμασμένοι την επόμενη φορά που θα συμβεί αυτό. Ούτε μπορεί να υποστηριχθεί ότι η κρίση τελείωσε, και έχω δει λίγες ενδείξεις ότι πράγματι αναπτύσσεται μία στρατηγική, ή ότι έχουν συναχθεί συμπεράσματα από την εν λόγω διαμάχη μεταξύ Ουκρανίας και Ρωσίας.
<P>
Ορισμένα Μέλη αυτού του Κοινοβουλίου πιστεύουν ότι πρέπει να συνάψουμε διμερείς συμφωνίες με την Ουκρανία, αλλά πρέπει να υπογραμμιστεί ότι η Ουκρανία φέρει τουλάχιστον κάποια από την ευθύνη για την κατάσταση που προέκυψε πρόσφατα, και θα προτιμούσα πραγματικά να μην εξαρτηθώ από διαπληκτισμούς μεταξύ του κ. Yushchenko και της κ. Tymoshenko, ή του κ. Yanukovych, ή οποιουδήποτε άλλου. " Ουκρανία θα προτιμούσε σαφώς πολύ περισσότερο να αγοράζει το αέριο από τη Ρωσία και κατόπιν να το μεταπωλεί σε εμάς, φυσικά με επιπλέον χρέωση, όπως και η Τουρκία σε σχέση με το Nabucco, αλλά θα επιστρέψω σε αυτό αργότερα. Εάν, τότε, επιθυμούμε το αέριό μας να είναι εξίσου ανασφαλές, αλλά πιο ακριβό, πρέπει να προχωρήσουμε σε διμερή συμφωνία, αλλά, εάν επιθυμούμε μία πραγματική λύση, πρέπει να συνάψουμε τριμερή συμφωνία περιλαμβάνοντας τη Ρωσία ως προμηθευτή, την Ουκρανία, ως χώρα διαμετακόμισης και εμάς, και να καταλήξουμε σε συμφωνία για αυτή τη σύνδεση, ιδιαίτερα αναφορικά με τη διαμετακόμιση και τις υποδομές. Δεν έχω ακούσει τίποτα από την Επιτροπή επί αυτού ή των εναλλακτικών προτάσεών της.
<P>
Αναφορικά με τις επενδύσεις στις υποδομές, εάν στραφούμε προς τα ανατολικά, υπάρχουν τρεις αγωγοί προς συζήτηση: οι Nord Stream, South Stream και Nabucco. Ο Nord Stream είναι ένας αγωγός εφοδιασμού στα βόρεια' επιλύει το πρόβλημα της διαμετακόμισης, αλλά δεν θα μειώσει την εξάρτησή μας από τη Ρωσία. Ο South Stream μπορεί επίσης να λύσει ένα πρόβλημα διαμετακόμισης, αλλά και πάλι δεν θα μειώσει την εξάρτησή μας από τη Ρωσία. Επιπλέον, εάν κοιτάξουμε το εμπλεκόμενο κόστος, ο αγωγός South Stream είναι στην πραγματικότητα λίγο ακριβότερος από τον Nabucco, τουλάχιστον σύμφωνα με κάποιες μελέτες, γεγονός το οποίο υποδεικνύει ότι πρέπει να επενδύσουμε μαζικά στον Nabucco. Εάν λάβουμε υπόψη - είναι κάτι που έχω αναφέρει επανειλημμένως επίσης, Επίτροπε - πόσο γρήγορα κατασκεύασαν οι "νωμένες Πολιτείες τον αγωγό πετρελαίου PTCP και πόσο χρόνο δαπανούμε για τον αγωγό πετρελαίου Nabucco, πραγματικά θεωρώ ότι είναι σκανδαλώδες το πόσο λίγα έχει καταφέρει η Ευρώπη: είναι ένα σημάδι της αδυναμίας μας.
<P>
Πρέπει να δράσουμε γρήγορα, όχι μόνο σε σχέση με το Αζεαρμπεϊτζάν ή το Τουρκμενιστάν - το οποίο θα συζητήσουμε προσεχώς - αλλά και σε σχέση με το Ιράκ. Το γεγονός ότι εκεί το αέριο απλώς απελευθερώνεται στον αέρα σαν καυσαέριο, χωρίς εξέταση του πώς θα μπορούσε να μεταφερθεί στον αγωγό Nabucco, είναι πραγματικά μεγάλο σφάλμα. Θα σας ζητούσα, Επίτροπε, να διαπραγματευθείτε γρήγορα και ξεκάθαρα με την Τουρκία, ώστε να εξασφαλιστεί η συμφωνία της σε αυτό. Θα χρειαστεί, φυσικά, να πείσουμε την Κύπρο να σταματήσει να δεσμεύει το κεφάλαιο της ενέργειας: η επιμονή τους ότι δεν μπορούμε ούτε να διαπραγματευθούμε επί του εν λόγω κεφαλαίου δείχνει έλλειψη αλληλεγγύης, αφού πολύ φυσικά δημιουργεί προβλήματα με την Τουρκία. Γνέφετε καταφατικά, Επίτροπε - αντιλαμβάνομαι ότι είμαστε πλήρως σύμφωνοι επί του θέματος.
<P>
Αναφορικά, τέλος, με τη στροφή προς την πυρηνική ενέργεια, υπάρχουν μερικές πολύ διαφορετικές απόψεις επί του θέματος σε αυτό το Κοινοβούλιο. Δυστυχώς, ούτε εγώ μπορώ να ψηφίσω υπέρ της έκθεσης Laperrouze, για παράδειγμα, επειδή είναι υπερβολικά μονόπλευρη από αυτή την άποψη.
<P>
Αυτό που με ενοχλεί όσον αφορά όλη αυτή τη διαμάχη είναι ότι υπάρχει τώρα μία νέα εξέλιξη στη Γαλλία, συγκεκριμένα μία μείωση στα ατομικά απόβλητα, αλλά, εάν ρίξουμε μία προσεκτικότερη ματιά, ανακαλύπτουμε ότι αυτά τα ατομικά απόβλητα είναι πιο ραδιενεργά. Δεν είναι αυτός ο τρόπος επίλυσης του προβλήματος, ιδιαίτερα αναφορικά με τα απόβλητα. Χρειάζεται να καταβάλουμε πολύ μεγαλύτερη ενέργεια και σκέψη για να επιλύσουμε το πρόβλημα των αποβλήτων και της απόρριψης.
<SPEAKER ID="132" NAME="Konrad Szymański" AFFILIATION="UEN">
(PL) Κύριε Πρόεδρε, η ενεργειακή κρίση αποκάλυψε μία αδυναμία της Ευρωπαϊκής Ένωσης. Έχουμε ακόμη προβλήματα να διαβάσουμε σωστά τις πολιτικές προκλήσεις που προκύπτουν από αυτή την κατάσταση. Μία ξεκάθαρη απεικόνιση αυτού του σφάλματος είναι η πρόταση της Angela Merkel, η οποία, μετά από μία τρίτη ενεργειακή κρίση, μας προτείνει σήμερα ακόμη ισχυρότερους δεσμούς με τους ρωσικούς ενεργειακούς πόρους, κατασκευάζοντας το βόρειο και το νότιο αγωγό αερίου. Στην πραγματικότητα ισχύει το αντίστροφο. Αυτή η κρίση δείχνει ότι πρέπει να διακυβεύσουμε τα πάντα για την κατασκευή ανεξάρτητης υποδομής, η οποία θα μας οδηγήσει σε ανεξάρτητες πηγές πρώτων υλών ενέργειας στο Αζερμπαϊτζάν και το Τουρκμενιστάν. " κρίση δείχνει ότι πρέπει να σβήσουμε τον βόρειο αγωγό αερίου από τον κατάλογο των προτεραιοτήτων της Ευρωπαϊκής Επιτροπής προκειμένου να αποφύγουμε ένα ρωσικό μονοπώλιο στην Ευρώπη. " επίλυση του ενεργειακού προβλήματος θα αποτελέσει κρίσιμο σημείο στη συνολική διαδικασία ολοκλήρωσης. " ΕΕ έχει την ευκαιρία να επιδείξει την αποτελεσματικότητά της και να κερδίσει νέα δύναμη. Μπορεί επίσης να δείξει την παθητικότητά της και την περιθωριοποίηση των κινδύνων.
<SPEAKER ID="133" NAME="David Hammerstein" AFFILIATION="Verts/ALE">
(ES) Κύριε Πρόεδρε, θα ήθελα να μιλήσω για την ανάγκη σύντηξης της επανάστασης της πληροφορικής της κοινωνίας της πληροφορίας με την ενεργειακή επανάσταση, η οποία υπήρξε το θέμα μίας εξαιρετικής απόφασης του Κοινοβουλίου.
<P>
Χρειαζόμαστε έξυπνα δίκτυα ηλεκτρικής ενέργειας - τα τρέχοντα είναι επιζήμια και αναχρονιστικά. Χρειαζόμαστε διαχείριση της κατανάλωσης σύμφωνα με την παραγωγή.
<P>
Πρέπει να έχουμε έξυπνα δίκτυα και κατοικίες. Αυτή η έξυπνη κατανάλωση μπορεί να παρασχεθεί μόνο από το διαδίκτυο και μόνο μέσω σύντηξης όλων των δικτύων ηλεκτρικής ενέργειας με τις πληροφορίες που προέρχονται από κατοικίες, εργοστάσια, κτήρια, κ.ο.κ..
<P>
Με αυτό τον τρόπο θα μπορούσαμε να είμαστε πολύ πιο αυτόνομοι, πολύ πιο ανεξάρτητοι, και η Ευρώπη θα μπορούσε να διαδραματίσει ηγετικό ρόλο σε αυτό το ουσιώδες παγκόσμιο ζήτημα, ώστε να μην χρειάζεται να υπάρχουν τόσοι περιττοί σταθμοί παραγωγής ηλεκτρικής ενέργειας, όπως συμβαίνει σήμερα. " πλειονότητα των χωρών παράγουν τρεις φορές περισσότερη ενέργεια από όση καταναλώνεται, επειδή η παραγωγή προσανατολίζεται προς την αιχμή της κατανάλωσης. Αυτό δεν θα συνέβαινε με τα έξυπνα δίκτυα. Τα έξυπνα δίκτυα θα μας επέτρεπαν να προσαρμόζουμε την κατανάλωση στη βιώσιμη παραγωγή και τα υπάρχοντα επίπεδα παραγωγής.
<P>
Με αυτό τον τρόπο, θα μπορούσαμε ακόμη να συνεργαστούμε με γειτονικές χώρες της Μεσογείου. Χρειάζεται ένα εκτεταμένο, καθαρό, έξυπνο δίκτυο, το οποίο θα συνδεθεί με τους νότιους γείτονές μας, που έχουν τη δυνατότητα να παράγουν ηλιακή ενέργεια με τη χρήση υψηλής τεχνολογίας και μεγάλες μονάδες. Αυτή θα αποτελούσε μία εξαιρετική ευκαιρία συνεργασίας για τεχνολογική διαφάνεια. Θα μπορούσαμε να προωθήσουμε ένα καθαρό μέλλον για όλους μας.
<SPEAKER ID="134" NAME="Jerzy Buzek" AFFILIATION="PPE-DE">
Κύριε Πρόεδρε, θα ήθελα να ευχαριστήσω την εισηγήτρια για την εργασία της.
<P>
Επιτρέψτε μου να θίξω μερικά σημεία στη Στρατηγική Επισκόπηση της Ενεργειακής Πολιτικής και στο πρόβλημα της τελευταίας ενεργειακής κρίσης, που συνδέονται στενά.
<P>
Το πρώτο σημείο: στην έκθεσή μας, που καλεί τα κράτη μέλη να μιλήσουν με μία ενιαία ευρωπαϊκή φωνή για τα ζητήματα της ενέργειας, δηλώσαμε σαφώς ότι όλοι οι Ευρωπαίοι είδαν τις προηγούμενες εβδομάδες να είναι η πραγματικότητα, συγκεκριμένα ότι ο καταστρεπτικός εφοδιασμός των κρατών μελών με ενέργεια επηρεάζει την Ευρωπαϊκή Ένωση στο σύνολό της. Είναι πολύ σημαντικό. Αυτή είναι η βάση της ευρωπαϊκής αλληλεγγύης και η βάση για την ανάπτυξη μέτρων αντίδρασης σε κρίσιμες περιστάσεις.
<P>
Το δεύτερο σημείο είναι ότι η έκθεση αναφέρει ότι η τεχνολογία δέσμευσης και αποθήκευσης του διοξειδίου του άνθρακα (CCS) έχει τη δυνατότητα να εκπληρώσει τους περιβαλλοντικούς μας στόχους αξιοποιώντας μία πηγή ενέργειας - τον άνθρακα - που διατίθεται ευρέως στην Ευρώπη. Αναπτύσσοντας τη CCS, η Ευρώπη μπορεί να καταστεί παγκόσμιος ηγέτης στις προηγμένες τεχνολογίες, γεγονός που θα συμβάλει στην παγκόσμια ανταγωνιστικότητά μας και θα ενισχύσει τις οικονομίες μας. Το ίδιο ισχύει και για την τεχνολογία αεριοποίησης του άνθρακα, η οποία είναι πολύ σημαντική ως πρόσθετη πηγή παροχής αερίου - σημαίνει διαφοροποίηση του εφοδιασμού με αέριο.
<P>
Το τρίτο μου σημείο είναι ότι αυτό το στρατηγικό έγγραφο υπογραμμίζει συγκεκριμένα την ανάγκη για επένδυση στις υποδομές εφοδιασμού με ενέργεια. Τα έργα υποδομών που υποστηρίζονται σε επίπεδο ΕΕ πρέπει πριν και πάνω από όλα να συμβάλουν στην πραγματική διαφοροποίηση των πηγών και των διαδρομών παροχών προς τα κράτη μέλη και την ΕΕ συνολικά.
<P>
" επένδυση στην Ουκρανία φαίνεται να έχει ειδική σημασία για εμάς. Από κοινού με τους Ουκρανούς εταίρους μας θα μπορούσαμε, στο μέλλον, να πάρουμε κοινή ευθύνη για τις παραδόσεις αερίου στα σύνορα Ρωσίας-Ουκρανίας. Ο λόγος για ένα τέτοιο βήμα από την πλευρά μας είναι πολύ απλός. Από την άποψη των ενεργειακών σχέσεων, η Ουκρανία εντάσσεται στα διεθνή πρότυπα. Έχει επικυρώσει τη Συνθήκη για το Χάρτη Ενέργειας και, κατά συνέπεια, παίζει με διαφανείς κανόνες.
<P>
Το τέταρτο σημείο που θα ήθελα να θίξω είναι ότι το στρατηγικό μας έγγραφο συμπληρώνει σε μεγάλο βαθμό τις προσπάθειές μας για την υλοποίηση της Τρίτης Δέσμης Μέτρων για την Ενέργεια. Τι σημαίνει αυτό; Σημαίνει μία εσωτερική αγορά ενέργειας για την Ευρωπαϊκή Ένωση σε λειτουργία, σημαίνει αλληλεγγύη και στήριξη σε πολλές πλευρές. Ας ολοκληρώσουμε την κοινοβουλευτική διαδικασία εντός του επόμενου τριμήνου. Είναι πολύ σημαντικό για εμάς.
<SPEAKER ID="135" NAME="Reino Paasilinna" AFFILIATION="PSE">
(FI) Κύριε Πρόεδρε, Επίτροποι, κυρίες και κύριοι, έχουμε ιστορία πίσω μας. Επιτέλους, τα ενεργειακά μας δίκτυα κατασκευάστηκαν για να εκπληρώσουν τις ανάγκες του Ψυχρού Πολέμου και για εκείνες τις πολιτικές συγκυρίες. Τώρα έχουν βελτιωθεί και πρόχειρα επισκευαστεί εδώ και εκεί, αλλά αυτό μας προκάλεσε ένα πρόβλημα στο οποίο θα πρέπει να επιστρέψουμε αργότερα.
<P>
Καθώς η ανάγκη για ενέργεια έχει αυξηθεί δραματικά, ενώ η οικονομία αναπτυσσόταν με τεράστιο ρυθμό, έτσι η τιμή, η παροχή και τα περιβαλλοντικά προβλήματα άλλαξαν κι αυτά. Έγιναν η μεγαλύτερη πρόκληση για εμάς. Καθώς τα προβλήματα είναι παγκόσμια, προφανώς απαιτούνται παγκόσμιες λύσεις. Είναι συνεπώς σημαντικό να εμπλέξουμε τις "νωμένες Πολιτείες και τις αναπτυσσόμενες χώρες σε μία κοινή ενεργειακή διαδικασία. Θα δείξουμε το δρόμο, αλλά οι "νωμένες Πολιτείες πρέπει να ακολουθήσουν το παράδειγμα της Ευρώπης και να εργαστούν στο πλάι μας.
<P>
Καθώς οι ενεργειακές λύσεις είναι παγκόσμιες, χρειαζόμαστε ευρωπαϊκή διπλωματία για την ενέργεια, και αντιλαμβάνομαι ότι ο Επίτροπος για την Ενέργεια έχει εργαστεί πολύ προς αυτή την κατεύθυνση και σε σχέση με αυτή την τελευταία ενεργειακή κρίση. Χρειαζόμαστε ενεργειακή διπλωματία για το απλό λόγο ότι πρόκειται για μεγάλα ζητήματα, για τα οποία έχουν γίνει πόλεμοι παλαιότερα και θα ξαναγίνουν στο μέλλον. Πρόκειται λοιπόν για ένα σοβαρότατο ζήτημα.
<P>
Είναι ακόμη πολύ εμφανές για ποιο λόγο χρειαζόμαστε ένα ενεργειακό μείγμα που θα αποτελείται από διάφορες πηγές ενέργειας, θα έχει όσο το δυνατόν ευρύτερη βάση, διότι θα σταθεροποιήσει την ενεργειακή κατάσταση και συνεπώς η διαφοροποίηση κάθε έθνους, και της ίδιας της Ευρώπης, θα αναγνωριστεί.
<P>
Φυσικά, η εξοικονόμηση ενέργειας αποτελεί σημαντική λύση στο πρόβλημα: είναι η φθηνότερη και αποδοτικότερη μέθοδος. Για αυτό χρειάζεται κάτι που θεωρώ σήμερα ως το ένα σημαντικότερο πράγμα που πρέπει να γίνει: να κάνουμε την ενέργεια ευφυή. Εάν δεν αυξήσουμε σε μεγάλο βαθμό τη χρήση ευφυούς τεχνολογίας, δεν θα επιτύχουμε τους στόχους μας. Ευτυχώς, η ευφυής τεχνολογία αναπτύχθηκε ταυτόχρονα. Οι άνθρωποι και οι εταιρείες δεν γνωρίζουν για την ενέργεια που καταναλώνουν χωρίς την ευφυή τεχνολογία. Συνεπώς, οι τεχνολογίες των πληροφοριών και των επικοινωνιών (ΤΠΕ) είναι η λύση που θα μας βοηθήσει και θα μας τηρήσει στην τάξη. Αποτελούν υπενθύμιση των καταχρήσεών μας. Είναι, έτσι, σαν ένας καλός δάσκαλος, αλλά και ένα καλό χέρι βοηθείας, αφού η ευφυΐα δεν χρειάζεται μόνο για το δίκτυο, αλλά και για τον εξοπλισμό, τις κατοικίες και τα αυτοκίνητα. Όπου υπάρχει ανθρώπινη δραστηριότητα, η ευφυΐα χρειάζεται για τον έλεγχο της κατανάλωσης ενέργειας. Εν προκειμένω, θα τόνιζα συγκεκριμένα τη σημασία του τομέα των μικρών και μεσαίων επιχειρήσεων και τις καινοτομίες που προέρχονται από αυτόν, αφού μπορεί να είναι πραγματικά εφευρετικός. Ύστερα υπάρχει η κοινωνική διάσταση: η ενεργειακή ένδεια και, συγχρόνως, η απασχόληση συνδέονται με όλα όσα ειπώθηκαν μόλις.
<P>
Βρίσκουμε περίεργο το γεγονός ότι η Ουκρανία είναι χώρα διαμετακόμισης. Προφανώς, όπως είπε ο κ. Swoboda, ο αγωγός πρέπει να υπόκειται σε εναλλακτική διαχείριση, για παράδειγμα, τριμερή διαχείριση, που θα περιλάμβανε την ΕΕ, και με αυτό τον τρόπο το πρόβλημα να έβρισκε λύση.
<SPEAKER ID="137" NAME="Fiona Hall" AFFILIATION="ALDE">
Κυρία Πρόεδρε, σε όλες τις συζητήσεις για την ενεργειακή κρίση, υπάρχει μία πτυχή που η συνάδελφός μου, Anne Laperrouze, αναφέρει, αλλά η οποία γενικά εισπράττει ανεπαρκή προσοχή. Μιλάμε για την ενεργειακή αποδοτικότητα στο πλαίσιο της αλλαγής του κλίματος και της ένδειας καυσίμων, αλλά η ενεργειακή αποδοτικότητα είναι επίσης τεράστιας στρατηγικής σημασίας. Ο έλεγχος της ζήτησης μεταθέτει την πίεση από την πλευρά της προσφοράς και είναι καίρια η επίτευξη ενεργειακής ανεξαρτησίας στην Ευρώπη. Θα ήθελα να θίξω δύο συγκεκριμένα σημεία στο πλαίσιο της προφορικής ερώτησης για τη χρήση των τεχνολογιών των πληροφοριών και των επικοινωνιών.
<P>
Πρώτον, ανησυχώ ότι η ανάπτυξη των έξυπνων μετρητών δεν προχωρά με το βαθμό αφοσίωσης που απαιτείται από την Οδηγία για την ενεργειακή απόδοση κατά την τελική χρήση και τις ενεργειακές υπηρεσίες και για την οποία γίνεται έκκληση στην έκθεση Morgan. Σε κάποιες χώρες διατίθενται ψηφιακές οθόνες που δείχνουν στους καταναλωτές πόσο πολλή ενέργεια χρησιμοποιούν - το οποίο είναι χρήσιμο - αλλά ένας σωστός μετρητής ενέργειας κάνει πολύ περισσότερα από αυτό. Επιτρέπει αμφίδρομη επικοινωνία, λεπτομερή ανάλυση της ζήτησης καταναλωτή και σωστή μέτρηση και πληρωμή της ηλεκτρικής ενέργειας που παρέχεται από μικρο-ανανεώσιμες πηγές. Χρειαζόμαστε έξυπνους μετρητές τώρα. Είναι καίριοι για την αποστολή της μετατροπής των κτηρίων από καταναλωτές ενέργειας σε καθαρούς παραγωγούς ενέργειας.
<P>
Δεύτερον, αναφορικά με το φωτισμό, ευελπιστώ ότι πρόκειται σύντομα να προχωρήσουμε στην απομάκρυνση των πιο ανταποδοτικών μέσων οικιακού φωτισμού από την αγορά, και το ίδιο πρέπει να συμβεί με το φωτισμό γραφείων και οδών. Πρέπει, ωστόσο, ήδη να κοιτάμε μπροστά στα επόμενα τεχνολογικά βήματα, όπως η ευρύτερη χρήση έξυπνων συστημάτων φωτισμού με τη βοήθεια αισθητήρων, οι οποίοι μετρούν την κίνηση και το βαθμό φυσικού φωτός, ώστε να μειωθεί ο φωτισμός - ή ακόμη και να σβήσει, όταν είναι απαραίτητο. Ο ενεργειακά αποδοτικός φωτισμός είναι πολύ περισσότερα από τους συμπαγείς λαμπτήρες φωτισμού, και είναι ώρα για τον δημόσιο τομέα - και αυτό περιλαμβάνει και τα ευρωπαϊκά θεσμικά όργανα - να ηγηθεί της χρήσης ΤΠΕ για ενεργειακή απόδοση.
<SPEAKER ID="138" NAME="Roberts Zīle" AFFILIATION="UEN">
(LV) Κυρία Πρόεδρε, Επίτροποι, θα ήθελα πρώτα να ευχαριστήσω την κ. Laperrouze για την ιδιαίτερα περιεκτική έκθεσή της. Οι κρίσεις πάντοτε δίνουν να ευκαιρία για λήψη σημαντικών αποφάσεων που μπορούν να αλλάξουν καίρια τις αξίες και τις πολιτικές μας. Έχω λόγο να πιστεύω ότι η πρόσφατη κρίση αερίου άνοιξε τα μάτια των πολιτικών αναφορικά με την τρωτότητα πολλών μερών της Ευρώπης ως προς τον ενεργειακό εφοδιασμό. Όχι μόνο το σχέδιο ανάκαμψης και η Δεύτερη Στρατηγική Επισκόπηση της Ενεργειακής Πολιτικής που ετοιμάζεται από την Επιτροπή, αλλά και αυτή η έκθεση μας δίνουν την ελπίδα ότι θα υπάρξει μία ενιαία ευρωπαϊκή πολιτική για την ενέργεια, και αυτό περιλαμβάνει και την ελπίδα ότι τα απομονωμένα ενεργειακά νησιά της Ευρώπης θα εξαλειφθούν επιτέλους, περιλαμβανομένου και αυτού των κρατών της Βαλτικής. Μία άλλη πτυχή σχετίζεται με την ανάπτυξη τερματικών υγροποιημένου φυσικού αερίου. Θα μπορούσαν πράγματι να αποτελέσουν μία εναλλακτική στις παροχές ρωσικού αερίου σε πολλές τοποθεσίες, αλλά μόνο υπό την προϋπόθεση ότι οι εθνικές κυβερνήσεις είναι ικανές να αντέξουν την πίεση, και να μην τα δημιουργήσουμε ως επιπλέον δυναμικότητα για εξαγωγή ρωσικού αερίου, αλλά αποκλειστικά ως τερματικά εισαγωγής. Σας ευχαριστώ.
<SPEAKER ID="139" NAME="Paul Rübig" AFFILIATION="PPE-DE">
(DE) Κυρία Πρόεδρε, κ. Piebalgs, κ. Reding, κυρίες και κύριοι, χρειαζόμαστε επένδυση τώρα. Βρισκόμαστε στο χείλος μίας ενεργειακής κρίσης και μίας χρηματοπιστωτικής κρίσης. Χρειάζεται να καταβάλουμε μία προσπάθεια για επένδυση κατά το δυνατόν συντομότερα και καλύτερα, και συνεπώς δεν μπορούμε παρά να πούμε "ναι" στην κατασκευή όχι μόνο αγωγών, αλλά και πλοίων ΥΦΑ. Οφείλουμε να τα κατασκευάσουμε το γρηγορότερο δυνατόν, καθώς κάτι τέτοιο θα δημιουργούσε θέσεις εργασίας και έτσι θα συνέβαλε στην πλήρη απασχόληση στην Ευρώπη.
<P>
Οι αγωγοί δεν πρέπει να ανταγωνίζονται μεταξύ τους. Μάλιστα, η κατασκευή κάθε νέου αγωγού είναι μία επωφελής για όλους κατάσταση, όπως και η κατασκευή τερματικών ΥΦΑ. Αυτό είναι ένα σημαντικό ζήτημα για το μέλλον.
<P>
Πάνω από όλα, χρειάζεται να επενδύσουμε στην ενεργειακή αποδοτικότητα, όχι μέσω κρατικής χρηματοδότησης, αλλά μάλλον μέσω μείωσης των φόρων. Εάν θα μπορούσαμε να δώσουμε σε κάθε πολίτη ένα επίδομα 10.000 ευρώ το χρόνο, το οποίο θα μπορούσαν να συμψηφίσουν έναντι φόρων, θα αρχίζαμε αμέσως να επενδύουμε στην ενεργειακή αποδοτικότητα και στην ανανεώσιμη ενέργεια. Αναφορικά με την τελευταία, η προοδευτική απόσβεση, με άλλα λόγια η άμεση περίληψη των εξόδων στον προϋπολογισμό, θα αποτελούσε ένα ιδιαίτερα πολύτιμο εργαλείο. Εάν θα θέταμε ένα όριο τριών ετών για αυτό, θα αποτελούσε μεγάλη επιτυχία για όλους μας. Θα ελέγχαμε καλύτερα την απασχόληση και την ενέργεια. Εν προκειμένω, εξαρτάται από τον Επίτροπο Kovács να προωθήσει μία πρωτοβουλία.
<P>
Ένα σημείο, το οποίο μας ασκεί ιδιαίτερα σε αυτό το πρόγραμμα είναι, πολύ φυσικά, η πυρηνική βιομηχανία: είναι ζωτικής σημασίας να διασφαλίσουμε την ασφάλεια των σταθμών παραγωγής πυρηνικής ενέργειας, και να το πράξουμε όσο καλύτερα γίνεται. Δεν είναι δυνατόν να θέτουμε το μέτρο υπερβολικά υψηλά εδώ: πολύ απλά, χρειαζόμαστε ανθρώπους που έχουν πίστη στην Ευρωπαϊκή Ένωση ότι θα ληφθούν τα κατάλληλα μέτρα, ότι θα διενεργηθεί περαιτέρω έρευνα για την ασφάλεια και ότι θα υπάρξουν νομικά δεσμευτικές απαιτήσεις που θα προβλέπουν την άμεση απομάκρυνση επικίνδυνων σταθμών παραγωγής πυρηνικής ενέργειας από το δίκτυο, κατόπιν απόφασης δικαστηρίου ή ρυθμιστή. Οι λαοί της Ευρώπης έχουν δικαίωμα στην ασφάλεια σε αυτό τον τομέα, ώστε να μπορούμε να προχωρήσουμε σε ένα μέλλον στο οποίο η παραγωγή ενέργειας δεν θα μας θέτει σε κίνδυνο και θα μας επιτρέπει να κοιμόμαστε ήσυχοι. " Επιτροπή μπορεί να συμβάλει αποφασιστικά σε αυτό.
<P>
Εν τέλει, ωστόσο, εναπόκειται και πάλι στο Συμβούλιο, στην υπεύθυνη ομάδα για την πυρηνική ασφάλεια, να ανταποκριθεί στις ευθύνες της και να μην ακολουθήσει ένα μονοπάτι που οι πολίτες δεν θα εκτιμήσουν, αποκλείοντας προτάσεις του Ευρωπαϊκού Κοινοβουλίου και της Επιτροπής.
<SPEAKER ID="140" NAME="Teresa Riera Madurell" AFFILIATION="PSE">
(ES) Κυρία Πρόεδρε, Επίτροποι, η πρόσφατη κατάσταση που αφορά τη Ρωσία και την Ουκρανία και τον εφοδιασμό με αέριο έδειξε ξεκάθαρα ότι χρειαζόμαστε περισσότερο από ποτέ να διαφοροποιήσουμε τον εφοδιασμό μας και να βελτιώσουμε τις συνδέσεις μεταξύ των κρατών μελών και με τις χώρες παραγωγούς.
<P>
Οι προτάσεις της Επιτροπής στρέφονται προς αυτή την κατεύθυνση, αλλά, προς όφελος της μεγαλύτερης αποδοτικότητας, οι προτάσεις αυτές πρέπει να περιλαμβάνουν, και χάρηκα που άκουσα την Επίτροπο να το αναφέρει σήμερα, και την προοπτική στο νότο της ηπείρου μας και συγκεκριμένα στη χώρα μου, την Ισπανία.
<P>
" Ισπανία αποτελεί το κράτος μέλος με την μεγαλύτερη διαφοροποίηση εφοδιασμού, τόσο από την άποψη του αριθμού των χωρών - το αέριό μας εισάγεται από 10 διαφορετικές χώρες - καθώς και της ποικιλίας των μορφών. Για αυτό το λόγο, η χώρα μου αποτελεί εξαιρετική πλατφόρμα εφοδιασμού για την Ευρωπαϊκή Ένωση. Ο εφοδιασμός επιτυγχάνεται τόσο μέσω του αγωγού αερίου από την Αλγερία, καθώς και από υγροποιημένο φυσικό αέριο σε παρόμοιο όγκο με αυτό του Nabucco, αλλά με χαμηλότερο κόστος και καλύτερους χρόνους παράδοσης. Ωστόσο, αυτή η πλατφόρμα δεν μπορεί επί του παρόντος να χρησιμοποιηθεί από την Ευρωπαϊκή Ένωση λόγω έλλειψης σύνδεσης με τη Γαλλία. " Medgas, κ. Piebalgs, πρέπει να αποτελέσει προτεραιότητα για την Ευρωπαϊκή Ένωση, όπως και τα συγκεκριμένα προβλήματα των νησιωτικών εδαφών μας.
<P>
Εάν η Ιβηρική χερσόνησος υποφέρει σαφώς από απομόνωση, όσον αφορά την ενέργεια, τα νησιά, όπως οι Βαλεαρίδες, από όπου κατάγομαι, υποφέρουν διπλά. Αυτό είναι πολύ άδικο για τους κατοίκους αυτών των νησιών αφού εμείς, ως Ευρωπαίοι, έχουμε ίσα δικαιώματα.
<P>
Σας ζητώ ειλικρινώς, κ. Piebalgs, να λάβετε υπόψη την συγκεκριμένη κατάσταση των νησιωτικών εδαφών, κατά τη λήψη αποφάσεων και τη θέσπιση προτεραιοτήτων.
<P>
Τέλος, θα ήθελα να ευχαριστήσω την εισηγήτρια για την εργασία της.
<SPEAKER ID="141" NAME="Olle Schmidt" AFFILIATION="ALDE">
(SV) Κυρία Πρόεδρε, Επίτροπε, η ΕΕ έπρεπε να μάθει πληρώνοντας ακριβά τι σημαίνει να εξαρτάται τόσο από ένα μόνο προμηθευτή ενέργειας. Οι πολίτες διάφορων κρατών μελών επηρεάστηκαν από την ιδιοτροπία της Ρωσίας με έναν απόλυτα απαράδεκτο τρόπο. Γνωρίζουμε ότι η Ρωσία είναι σκληρή όταν συναλλάσσεται με τους γείτονές της, αλλά το γεγονός ότι παγωμένοι Σλοβάκοι και Βούλγαροι κρατήθηκαν όμηροι στη διένεξη μεταξύ της Ρωσίας και της Ουκρανίας, αποτέλεσε, ελπίζω, μία αφύπνιση για όλους εμάς, περιλαμβανομένων και των παρόντων εδώ σε αυτό το Κοινοβούλιο.
<P>
" Ουκρανία χρειάζεται την υποστήριξη της ΕΕ, και η κατασκευή του αγωγού Nabucco με αέριο από το Αζερμπαϊτζάν, μεταξύ άλλων, πρέπει τώρα να τεθεί σε κίνηση. " ΕΕ πρέπει να επιδείξει μία ικανότητα να αναλαμβάνει δράση, ακριβώς όπως επικαλέστηκε ο κ. Swoboda.
<P>
Γνωρίζουμε ότι η Ρωσία πιέζει για το Nord Stream, τον αγωγό αερίου στη Βαλτική Θάλασσα. Αυτές οι προτάσεις πρέπει να απορριφθούν. " Βαλτική Θάλασσα είναι μία από τις πιο ευαίσθητες εσωτερικές μας θάλασσες. Για λόγους ευαισθησίας προς το περιβάλλον και την οικονομία, στους οποίους προστίθεται και η πτυχή της πολιτικής ασφαλείας, ο αγωγός αυτός δεν πρέπει να εγκατασταθεί στη Βαλτική Θάλασσα. Αντ' αυτού πρέπει να διερευνηθεί διεξοδικά μία επίγεια εναλλακτική. Το Ευρωπαϊκό Κοινοβούλιο έχει και αυτό εκφράσει τις αμφιβολίες του σε προηγούμενη ευκαιρία.
<P>
Χαίρομαι που βλέπω ότι η έκθεση υποστηρίζει ότι η πυρηνική ενέργεια πρέπει να αποτελέσει σημαντικό μέρος του μελλοντικού ενεργειακού μείγματος της Ευρώπης. Εάν πρέπει να εκπληρώσουμε τις απαιτήσεις της δέσμης μέτρων για την ενέργεια αναφορικά με τη μείωση των εκπομπών, έχουμε ανάγκη από σύγχρονη ευρωπαϊκή πυρηνική ενέργεια. Είναι καλό το γεγονός ότι έχουμε τη δυνατότητα να συζητήσουμε αυτό το θέμα στο Ευρωπαϊκό Κοινοβούλιο κατά τις επόμενες ημέρες.
<SPEAKER ID="142" NAME="Dariusz Maciej Grabowski" AFFILIATION="UEN">
(PL) Κυρία Πρόεδρε, Επίτροποι, είναι ώρα να μιλήσουμε ευθέως. Πρώτον, η Ευρωπαϊκή Ένωση δεν διαθέτει στρατηγική για την ενέργεια. Αυτό το γεγονός ενθαρρύνει τη Ρωσία, για παράδειγμα, η οποία μεταχειρίζεται τους ενεργειακούς πόρους ως πολιτικό όπλο, να επιχειρεί πιέσεις και εκβιασμούς, δυσχεραίνοντας την κατάσταση της ΕΕ.
<P>
Δεύτερον, η ΕΕ υπέκυψε στη συλλογική παραπλάνηση με τη μορφή εκφοβισμού για την υπερθέρμανση του πλανήτη λόγω των εκπομπών CO2. Αυξανόμενος αριθμός ειδικών και γεγονότων επιβεβαιώνουν ότι αυτό δεν αληθεύει. Αναφορικά με αυτούς που διαδίδουν αυτή τη θεωρία και μας εκφοβίζουν με την υπερθέρμανση του πλανήτη, θα άξιζε να διερευνήσουμε υπέρ τίνος τα συμφέροντας ενεργούν.
<P>
Τρίτον, η ΕΕ απαιτεί μία ενεργειακή στρατηγική που θα βασίζεται στην αρχή του πιο αδύναμου κρίκου, με άλλα λόγια βοήθεια με τη μορφή οικονομικής βοήθειας και επένδυσης σε όσες χώρες είναι περισσότερο εξαρτημένες από ένα προμηθευτή, όπως τα κράτη της Βαλτικής και η Πολωνία.
<P>
Τέταρτον, η ΕΕ οφείλει να ζητήσει συγγνώμη και να αποκαταστήσει την εύνοιά της στον άνθρακα και το λιγνίτη, επειδή διαθέτει πλούσια κοιτάσματα και επειδή είναι φθηνά. Πέμπτον, η ΕΕ χρειάζεται μία φορολογική και πιστωτική πολιτική για την υποστήριξη νέων τεχνολογιών και εξοικονόμηση στις εκπομπές ενέργειας, και αυτό δεν το διαθέτει.
<SPEAKER ID="143" NAME="Herbert Reul" AFFILIATION="PPE-DE">
(DE) Κυρία Πρόεδρε, κυρίες και κύριοι, πρώτα από όλα, θα ήθελα πολύ να ευχαριστήσω την κ. Laperrouze και τον κ. Piebalgs για όλα τα έγγραφα που παρουσίασαν.
<P>
Δεν συμφωνώ με όλες τις λεπτομέρειες, αλλά οι προτάσεις είναι προς τη σωστή στρατηγική κατεύθυνση: είναι σωστό και απαραίτητο να εστιάσουμε για μία ακόμη φορά στο γεγονός ότι η ασφάλεια του εφοδιασμού αποτελεί ένα από τα κεντρικά ζητήματα. Αφιερώσαμε ίσως πολύ μεγάλο μέρος της προσοχής μας σε άλλα ζητήματα ενεργειακής πολιτικής κατά το προηγούμενο έτος, και είμαι ευγνώμων που η ασφάλεια του εφοδιασμού επέστρεψε στην κεντρική σκηνή.
<P>
Δεύτερον, είμαι επίσης ευγνώμων που η προτεινόμενη θέση έχει τόσες αποχρώσεις. Όπως έχει ειπωθεί, μπορεί κάποιος να μην συμφωνεί με το κάθε σημείο, αλλά η έκθεση είναι γενικά σωστή, σε αντίθεση με αυτό που υπαινίχθηκε ο κ. Turmes. Είναι λάθος να πιστεύουμε ότι υπάρχει απλή απάντηση, μία μόνο απάντηση σε αυτό το τεράστιο, πολύπλοκο πρόβλημα.
<P>
Οι πολιτικοί προσπαθούν πάντοτε να δίνουν μία γρήγορη, εύκολη απάντηση που ικανοποιεί τους πάντες, αλλά αυτό απλώς δεν είναι δυνατόν. Είναι, δυστυχώς, ιδιαίτερα δύσκολο, και για αυτό η απάντηση είναι τόσο ετερόκλητη. Δεν μπορούμε να δίνουμε υποσχέσεις στον κόσμο και να προσποιούμαστε ότι έχουμε λύση και ότι όλα θα πάνε καλά ως διά μαγείας. Εκτός των άλλων, οι άνθρωποι θα απογοητεύονταν οικτρά μία ημέρα όταν συνειδητοποιούσαν ότι δεν συμβαίνει κάτι τέτοιο.
<P>
Αυτή η απόχρωση σημαίνει δεν υπάρχει μόνο μία πηγή ενέργειας, αλλά μάλλον ότι θα εξακολουθήσουμε για πολύ καιρό να εργαζόμαστε με διάφορες πηγές. Είναι ανήθικο να απορρίπτουμε απλώς μία πηγή ενέργειας: κατά την άποψή μου, είναι ανεύθυνο απλώς να αποκλείουμε την πυρηνική ενέργεια. Αποτελεί μέρος της λύσης: όχι ολόκληρη η λύση, φυσικά, αλλά πρέπει να γίνει κατανοητό ότι μπορεί να έχει κάποια συμβολή. Θα προειδοποιούσα ακόμη και κατά της υπερβολικής επένδυσης στο αέριο: μόλις ακούσαμε τόσα για την εξάρτηση που συνεπάγεται.
<P>
Θεωρώ ακόμη ότι πρέπει να συνειδητοποιήσουμε ότι δεν μπορούμε απλώς να εγκαταλείψουμε απερίσκεπτα τον άνθρακα - μία πηγή ενέργειας που έχουμε στη χώρα μας και σε πολλά άλλα μέρη στην Ευρώπη - λέγοντας ότι "ο άνθρακας παράγει CO2, οπότε δεν αποτελεί εναλλακτική". Κάτι τέτοιο θα ήταν ανεύθυνο. Χρειαζόμαστε ακόμη μία απάντηση με αποχρώσεις στο ζήτημα των διάφορων διαδρομών και μονοπατιών. Όπως μόλις είπε ο κ. Rübig, δεν υπάρχει μία μόνο απάντηση για ένα αγωγό: θα ήταν λάθος να τασσόμαστε υπέρ ενός. Αντ' αυτού πρέπει να ανοίξουμε ποικίλες διαδρομές και εναλλακτικές. Κανείς δεν μπορεί να προβλέψει με σιγουριά σήμερα τι θα συμβεί σε 10, 20 ή 30 χρόνια.
<P>
Από αυτή την άποψη, το μονοπάτι που πρέπει να ακολουθήσουμε είναι να πούμε "ναι" σε ευφυείς λύσεις. Με τον όρο ευφυείς εννοώ ποικίλες, και να είμαστε ανοικτοί σε νέα πράγματα χωρίς να ακινητοποιούμαστε. " απάντηση είναι η τεχνολογία. " απάντηση είναι η επένδυση στην έρευνα και η τήρηση στάσης ανοικτής σε λύσεις που, επί του παρόντος, δεν μπορούμε να δούμε καθόλου, και όχι η τυχαία απόρριψη της μίας ή της άλλης εναλλακτικής. Είναι ακόμη η συμφωνία για επένδυση.
<P>
Θα ήταν μοιραίο σφάλμα - το οποίο έχει γίνει σε κάποιες αποφάσεις ενεργειακής πολιτικής - να δώσουμε σε όσους στην πραγματικότητα πρέπει να επενδύσουν τα χρήματα, δηλαδή στις εταιρείες, πολύ μικρό περιθώριο ελιγμών και πολύ μικρή υποστήριξη. Πιστεύει κανείς πραγματικά ότι εμείς, τα κράτη μέλη, το Κράτος ή η Κοινότητα έχουμε τη δυνατότητα να λύσουμε το πρόβλημα των επενδύσεων; Όχι, αυτό πρέπει να το κάνει ο ιδιωτικός τομέας.
<SPEAKER ID="144" NAME="Atanas Paparizov" AFFILIATION="PSE">
(BG) Κυρία Πρόεδρε, Επίτροποι, πρώτα από όλα θα ήθελα να υπογραμμίσω την εποικοδομητική συζήτηση στο πλαίσιο της Επιτροπής Βιομηχανίας, Έρευνας και Ενέργειας σχετικά με την έκθεση της κ. Laperrouze, και να τονίσω το ρόλο της στην εκπόνηση μίας αντικειμενικής και περιεκτικής έκθεσης.
<P>
Θέλω να επικεντρωθώ ιδιαίτερα στις προτάσεις που περιλαμβάνονται στην έκθεση, οι οποίες έγιναν προκειμένου να αντανακλούν τα προβλήματα που αντιμετωπίζουν οι χώρες εκείνες οι οποίες επηρεάζονται βαθύτερα από εξωτερικούς προμηθευτές πηγών ενέργειας, ιδιαίτερα αερίου.
<P>
Πρώτα από όλα, επισημάνθηκε η σημασία της ενεργής συμμετοχής του Ευρωπαϊκού Κοινοβουλίου στην ανάθεση έργων για νέες ενεργειακές συνδέσεις, ιδιαίτερα μεταξύ των δικτύων εφοδιασμού με αέριο και ενέργεια των κρατών μελών. Ωστόσο με λύπη σημειώνω ότι μόνο 20 εκατομμύρια ευρώ χορηγήθηκαν για το έργο της Επιτροπής για τη Δημοκρατία της Βουλγαρίας και τις συνδέσεις της με την Ελλάδα, παρά το γεγονός η Βουλγαρία αποτελεί μία από τις πιο σοβαρά θιγμένες χώρες. Το κοίτασμα αερίου στο Chiren, για παράδειγμα, το οποίο θα επιλύσει τα προβλήματα της κρίσης με ελάχιστες παροχές, δεν αναφέρθηκε καθόλου.
<P>
Δεύτερον, συμπεριλήφθηκαν όλες οι δυνατότητες κατασκευής του νότιου διαδρόμου μεταφοράς αερίου, με άλλα λόγια, επιπλέον του προγράμματος Nabucco, επισημαίνονται και τα προγράμματα South Stream και TGI, όπως και το μακροπρόθεσμο σχέδιο για τη δυνατότητα εφοδιασμού με αέριο από άλλες χώρες της περιοχής, όπως το Ουζμπεκιστάν και το Ιράν.
<P>
Τρίτον, δίνεται έμφαση στη σημασία κατασκευής τερματικών υγροποιημένου αερίου στην Ευρωπαϊκή Ένωση, καθώς και ότι πρέπει να είναι προσβάσιμα σε όλα τα κράτη μέλη στη βάση της αρχής της αλληλεγγύης. Αυτό έχει και πάλι ιδιαίτερη σημασία για την κοινή χρήση τέτοιων τερματικών από τη Βουλγαρία και την Ελλάδα.
<P>
Τέλος, κάνω έκκληση στην Επιτροπή να εξετάσει την επέκταση της ενεργειακής κοινότητας στη νοτιοανατολική Ευρώπη και άλλες γειτονικές χώρες προκειμένου να διαμορφωθεί μία ενιαία αγορά για όλη την περιοχή. Ως εισηγητής για τους κανονισμούς και τις προϋποθέσεις πρόσβασης σε δίκτυα εφοδιασμού με αέριο, θέλω μία ακόμη φορά να υπογραμμίσω τη σημασία της τρίτης δέσμης μέτρων για την ενέργεια για τη διαμόρφωση μίας ενιαίας ευρωπαϊκής ενεργειακής αγοράς και να συστήσω την συντομότερη δυνατή υλοποίησή της.
<P>
Τέλος, θέλω να τονίσω ότι η έκθεση εκφράζει αντικειμενικά και το ρόλο της πυρηνικής ενέργειας. Θεωρώ ότι η τρέχουσα οδηγία πλαίσιο για την πυρηνική ασφάλεια θα αποτελέσει μία καλή βάση για ανάλυση της κατάστασης όλων των αντιδραστήρων στην Ευρωπαϊκή Ένωση, και όχι μόνο των πρόσφατα κατασκευασμένων, και αντικειμενική βάση για την αξιολόγηση της ασφάλειάς τους.
<P>
Είναι σαφές ότι αποφάσεις βασισμένες στην πολιτική, όπως αυτές που ελήφθησαν αναφορικά με το Kozloduy, δεν μπορούν να είναι μακροπρόθεσμες στην τρέχουσα ανάπτυξη της ενεργειακής διαφοροποίησης στην Ευρωπαϊκή Ένωση. Ελπίζω ότι τα κράτη μέλη θα είναι σε θέση να επανεξετάσουν το ζήτημα των κλειστών αντιδραστήρων, βάσει αντικειμενικών κριτηρίων.
<SPEAKER ID="145" NAME="Andrzej Wielowieyski" AFFILIATION="ALDE">
- (FR) Κυρία Πρόεδρε, η έκθεση της κ. Laperrouze για την ενεργειακή πολιτική αφορά ένα θέμα τεράστιας σημασίας για όλες τις χώρες της Ένωσης.
<P>
Τη σέβομαι πολύ για τη δουλειά που έκανε, αλλά η κατάσταση παραμένει πολύ σοβαρή. " βασανιστική και καταστροφική εμπειρία των χωρών μας στο Νότο κατά τον Ιανουάριο, όπως και οι προγνώσεις που μας απειλούν με σημαντική ενεργειακή ανεπάρκεια για τις επόμενες δύο δεκαετίες δείχνουν την ανάγκη να αποτελέσει η ενεργειακή πολιτική βασικό μέρος της εξωτερικής μας πολιτικής.
<P>
Ωστόσο, το μέλλον είναι ζοφερό, Επίτροπε, διότι μας λείπει η σύμπνοια, η αλληλεγγύη και οι πόροι. Όσον αφορά την αλληλεγγύη, αυτό ίσως δεν ισχύει για την Επιτροπή, αλλά μάλλον για ορισμένες μεγάλες ευρωπαϊκές χώρες. Δεν μιλάμε με μία φωνή.
<P>
Συμφωνώ απολύτως με τον κ. Swoboda ότι το Nabucco αποτελεί αιδώ για την Ευρωπαϊκή Ένωση. Για παράδειγμα, ο ρωσικός αγωγός South Stream που υποστηρίχθηκε από το κράτος και ορισμένες χώρες της ΕΕ απειλεί να εκτοπίσει τον Nabucco, ο οποίος είναι δύο φορές φθηνότερος και που, από την πλευρά του, λειτουργεί σύμφωνα με τους κανόνες της αγοράς. Οι πηγές εφοδιασμού του στο Αζερμπαϊτζάν καταλαμβάνονται από τον ανταγωνιστή του, γεγονός που τον καθιστά επισφαλή και αβέβαιη επένδυση. Με αυτό τον τρόπο η Ένωση πρόκειται ίσως να απωλέσει τη μοναδική ευκαιρία διαφοροποίησης και μεγαλύτερης ασφάλειας ...
<P>
(" Πρόεδρος διέκοψε τον ομιλητή)
<SPEAKER ID="146" NAME="Péter Olajos" AFFILIATION="PPE-DE">
(HU) Κυρία Πρόεδρε, η Δεύτερη Στρατηγική Επισκόπηση της Ενεργειακής Πολιτικής δεν θα μπορούσε να είναι πιο έγκαιρη. " ασφάλεια του εφοδιασμού στο ανατολικό ήμισυ της Ευρωπαϊκής Ένωσης έχει πράγματι αμφισβητηθεί από τα γεγονότα των αρχών του έτους. Μετά από μία κρίση τριών εβδομάδων, από τις 20 Ιανουαρίου το φυσικό αέριο ρέει και πάλι στην Ευρώπη, αλλά, το ερώτημα είναι, για πόσο; Προκειμένου να μπορούμε πράγματι να εγγυηθούμε την ασφάλεια του εφοδιασμού, οφείλουμε να διδαχθούμε από τη διένεξη του αερίου. Με αυτό εννοώ πρώτα από όλα τη διαφοροποίηση των ειδών ενέργειας που χρησιμοποιείται, τις πηγές εφοδιασμού και τις οδούς παράδοσης. Σύμφωνα με υπολογισμούς, η Ευρώπη χρησιμοποιεί 500 εκατομμύρια m³ αερίου το χρόνο, και αυτή η ζήτηση μπορεί να αυξηθεί, σύμφωνα με κάποιες αναλύσεις, έως και 30% τα επόμενα 20 χρόνια.
<P>
Έχουν ήδη αναφανεί ιδέες αναφορικά με τις πιθανές εναλλακτικές. Ο αγωγός Nord Stream που μεταφέρει ρωσικό αέριο στην Ευρώπη είναι ήδη υπό κατασκευή, και ο αγωγός Blue Stream στην Τουρκία είναι έτοιμος. Έχει επιτευχθεί συμφωνία μεταξύ των ενδιαφερόμενων μερών για την κατασκευή του αγωγού South Stream, η Ουκρανία έχει αναλάβει τη δημιουργία του White Stream, και ύστερα υπάρχει ο πολυσυζητημένος Nabucco, αν και με αβέβαιες πηγές οικονομικής στήριξης. Σε κάθε περίπτωση, η εξάρτηση από τη Ρωσία θα εξακολουθήσει στο μεγαλύτερο μέρος. Παρά το γεγονός ότι ο Nabucco θα μετέφερε ασιατικό αέριο, μέχρι στιγμής - αντίθετα με τη Gazprom - η Ευρώπη δεν έχει κάνει ούτε μία προσφορά στο Baku. Τι μπορεί να γίνει τώρα; Πολλοί λένε ότι, προς το παρόν, μπορούμε να έχουμε πίστη ότι οι διαπραγματεύσεις των ευρωπαίων Επιτρόπων και της ρωσικής αντιπροσωπείας στη σύνοδο κορυφής της Μόσχας θα φέρει πραγματικά αποτελέσματα και θα οδηγήσει σε σημαντική πρόοδο αναφορικά με τους αγωγούς αερίου, και ότι στο μέλλον οι τιμές δεν θα επιβάλλονται μόνο από το ρωσικό μονοπώλιο στο αέριο.
<P>
Αυτό είναι δυνατόν, αλλά, από την πλευρά μου, εκτός των παραπάνω - και μάλιστα πριν από οτιδήποτε άλλο - πιστεύω ότι ο δρόμος προς τα εμπρός είναι η χρήση λιγότερης και καθαρότερης ενέργειας. Για αυτόν ακριβώς το λόγο υποστηρίζω ότι είναι αναγκαίο ένα ευρωπαϊκό πράσινο 'New Deal', με άλλα λόγια, μία συμφωνία που θα στοχεύει στη βιώσιμη ανάπτυξη τονώνοντας και χρησιμοποιώντας την καινοτομία στην περιβαλλοντική βιομηχανία. Ως αποτέλεσμα της τρέχουσας παγκόσμιας χρηματοπιστωτικής κρίσης, όλο και περισσότεροι άνθρωποι αρχίζουν να αντιλαμβάνονται το γεγονός ότι είναι απαραίτητη μία νέα λογική οικονομικής οργάνωσης. Αυξανόμενοι αριθμοί ανθρώπων αναγνωρίζουν ότι, προκειμένου να αναδυθούμε από την παγκόσμια κρίση, είναι απαραίτητη μία φρέσκια κινητήρια δύναμη, η οποία θα λειτουργεί με νέες οργανωτικές αρχές. Όλο και περισσότεροι άνθρωποι αναγνωρίζουν την ανάγκη για μετάθεση προτύπου. Το πράσινο "New Deal", με άλλα λόγια μία νέα λογική οικονομικής οργάνωσης βασισμένη σε καινοτομίες στην περιβαλλοντική τεχνολογία και υποστηριζόμενη από τις διεθνείς αγορές κεφαλαίου, θα αποτελέσει τον ακρογωνιαίο λίθο αυξανόμενων αριθμών προγραμμάτων οικονομικής διάσωσης και τόνωσης, και μεταξύ των κρατών μελών της Ευρωπαϊκής Ένωσης. Χρειαζόμαστε αυτή την τόνωση διότι πέρυσι ο αριθμός των ανέργων στην Ευρώπη αυξήθηκε κατά 1,7 εκατομμύρια. Εάν λάβει το πράσινο φως, το ευρωπαϊκό πράσινο "New Deal" θα έχει θεμελιώδη επίδραση στη μελλοντική ενεργειακή πολιτική της Ευρώπης. Σας ευχαριστώ πολύ.
<SPEAKER ID="147" NAME="Libor Rouček" AFFILIATION="PSE">
(CS) Κυρίες και κύριοι, η Ευρωπαϊκή Ένωση εισάγει σήμερα το 50% της ενέργειας που καταναλώνει και αυτό το ποσοστό συνεχώς αυξάνεται. " εξάρτηση της Ένωσης από εισαγωγές συμβατικών πηγών ενέργειας και από περιορισμένο αριθμό προμηθευτών αποτελεί σημαντική απειλή για την ασφάλεια, τη σταθερότητα και την ευημερία μας. Αυτή η στρατηγική ανασκόπηση της ενεργειακής πολιτικής της Ευρώπης ήρθε, συνεπώς, κατά τη γνώμη μου, τη σωστή στιγμή. Είμαι της άποψης ότι ο στόχος "3x20" για το 2020 είναι σωστός από άποψη ασφάλειας, οικονομίας και οικολογίας. Ωστόσο, η επίτευξη αυτού του στόχου απαιτεί κοινή προσέγγιση από όλη την Ευρωπαϊκή Ένωση, ενιαία τόσο εντός της Ένωσης όσο και προς τα έξω. " δημιουργία μίας κοινής ενεργειακής πολιτικής απαιτεί την ολοκλήρωση και επικύρωση της Συνθήκης της Λισσαβώνας και την υποβολή μίας πρότασης για μία τέτοια κοινή ευρωπαϊκή πολιτική. Στην εσωτερική αγορά υπάρχει ανάγκη για σαφές και σταθερό νομικό πλαίσιο και, πάνω από όλα, μία ανάγκη περάτωσης της ολοκλήρωσης των ενεργειακών μας συστημάτων σε όλη την επικράτεια της Ευρωπαϊκής Ένωσης.
<P>
" ρήτρα αμοιβαίας αλληλεγγύης θα παραμείνει κενό γράμμα, εάν δεν συνδέσουμε αυτά τα ενεργειακά συστήματα. Είναι ακόμη ανάγκη να ενδυναμώσουμε τη χρήση όλων των εγχώριων πηγών ενέργειας, από διατήρηση αυξάνοντας το ποσοστό ανανεώσιμων πηγών έως μεγαλύτερη χρήση ασφαλούς πυρηνικής ενέργειας. Δεν υπάρχει λόγος να τονίσω ότι η οικονομική επένδυση στην εγχώρια βιομηχανία ενέργειας θα παρέχει επίσης ανταπόδοση με τη μορφή ανάκτησης οικονομικής ανάπτυξης. Αναφορικά με τις εξωτερικές σχέσεις στον τομέα της ενέργειας, και αυτή η πτυχή απαιτεί πολύ μεγαλύτερη διαφοροποίηση από ό,τι πριν, υπάρχει ανάγκη για εντατικότερο διάλογο με τις χώρες παραγωγής, τις χώρες διαμετακόμισης και τις άλλες καταναλώτριες χώρες. Πρέπει να αυξηθεί η συνεργασία με τις χώρες της Μέσης Ανατολής, της περιοχής της Μεσογείου και της Βόρειας Αφρικής. Αυτό πρέπει να συμβεί στο πλαίσιο της Διαδικασίας της Βαρκελώνης: Ένωση για τη Μεσόγειο. Ο διάλογος θα πρέπει να συμπεριλάβει και την Τουρκία ως υποψήφια χώρα και, κατά την άποψή μου, είναι εξίσου σημαντικό να αναζητήσουμε μία πολύ πιο αποτελεσματική προσέγγιση σε χώρες, όπως το Ιράν. Κλείνοντας, οφείλω να συγχαρώ την εισηγήτριά μας, κ. Laperrouze, για μία, πιστεύω, πρώτης τάξεως και ισορροπημένη έκθεση.
<SPEAKER ID="148" NAME="DanutBudreikait" AFFILIATION="ALDE">
(LT) Παρόλο που ξεκινήσαμε να μιλάμε για την ανάγκη μίας κοινής ενεργειακής πολιτικής ήδη από το 2006, κάθε μεμονωμένο κράτος της ΕΕ είναι υπεύθυνο για τη διασφάλιση του ασφαλούς εφοδιασμού με ενέργεια. Ωστόσο, η αλληλεγγύη μεταξύ των κρατών μελών είναι ουσιώδης για την επιβίωση της ίδιας της ΕΕ. " ΕΕ πρέπει να υιοθετήσει αμέσως αποτελεσματική νομοθεσία που θα βοηθήσει την υπερπήδηση κρίσεων εφοδιασμού με ενέργεια ή την αποφυγή τους συνολικά. " Επιτροπή προτείνει ένα Σχέδιο δράσης της ΕΕ για την ενεργειακή ασφάλεια και αλληλεγγύη, οι σημαντικότερες πτυχές του οποίου είναι η δημιουργία υποδομών και η διαφοροποίηση των πηγών ενέργειας. Είμαι πολύ ευχαριστημένη που στα έργα υποδομών που έχουν οριστεί να αποτελέσουν προτεραιότητες της ΕΕ σχετικά με την ασφάλεια της ενέργειας περιλαμβάνεται ένα σχέδιο διασύνδεσης για τις χώρες γύρω από τη Βαλτική Θάλασσα, το οποίο θα εξαλείψει τα νησιά μη ασφαλούς ενέργειας που υφίστανται ακόμη στην ΕΕ.
<P>
Θα ήθελα να ζητήσω από την Επιτροπή κάθε είδους υποστήριξη στην κατασκευή της ενεργειακής ζεύξης μεταξύ της Λιθουανίας και της Σουηδίας και της πολωνολιθουανικής ενεργειακής γέφυρας. Εδώ, δυστυχώς, απαιτείται και πολιτική βούληση. Στο μεταξύ, επιστρέφοντας στη θεμελιώδη αρχή της Ευρωπαϊκής Ένωσης, την αλληλεγγύη, και την εφαρμογή της στο τομέα της ενέργειας, εγείρονται πολλές αμφιβολίες ως προς το μέλλον αυτής της αρχής. Συζητάμε την τρίτη δέσμη μέτρων για την ενέργεια, που περιλαμβάνει τη δημιουργία μίας εσωτερικής αγοράς ηλεκτρικής ενέργειας και αερίου της ΕΕ με ένα Φορέα για τη Συνεργασία των Ρυθμιστών Ενέργειας. Συγχρόνως, η Γερμανία και η Ρωσία εδραιώνουν ένα ρωσογερμανικό φορέα για την ενέργεια. Πώς συνδυάζεται αυτό με την αλληλεγγύη των κρατών μελών της ΕΕ, την κοινή ενεργειακή πολιτική και την ενεργειακή ασφάλεια;
<SPEAKER ID="149" NAME="Zbigniew Krzysztof Kuźmiuk" AFFILIATION="UEN">
(PL) Κυρία Πρόεδρε, κύριοι Επίτροποι, σε αυτή τη συζήτηση θα ήθελα να εστιάσω σε τρεις ερωτήσεις.
<P>
Πρώτον, η Ρωσία χρησιμοποιεί σαφώς όλο και περισσότερο τα αποθέματα ενεργειακών πόρων, και ειδικά του αερίου, για να ασκήσει ισχυρή πολιτική επιρροή. " τελευταία διένεξη αερίου μεταξύ της Ρωσίας και της Ουκρανίας δεν προκάλεσε μόνο τεράστιες οικονομικές απώλειες σε πολλές χώρες της ΕΕ, αλλά με ένα είδος άδειας από την ΕΕ, ώθησε την Ουκρανία σε σαφή οικονομική εξάρτηση από τη Ρωσία. Διότι είναι δύσκολο να φανταστούμε ότι η ουκρανική οικονομία θα έχει τη δυνατότητα να λειτουργεί, εάν η τιμή του αερίου υπερβεί τα 400 δολάρια Αμερικής ανά 1.000 κυβικά μέτρα.
<P>
Δεύτερον, είναι αναγκαία η διαπραγμάτευση μίας νέας συμφωνίας συνεργασίας μεταξύ της ΕΕ και της Ρωσίας, η οποία θα περιέχει στοιχεία του ενεργειακού ζητήματος, αλλά και ένα σαφή όρο ότι η Ρωσία δεν θα χρησιμοποιεί την παροχή ενεργειακών πόρων για την άσκηση πολιτικής επιρροής, και ότι οι Ρώσοι προμηθευτές θα θεωρούνται υπεύθυνοι για ζημίες που προέρχονται από διακοπή του εφοδιασμού.
<P>
Τρίτον, τέλος, η Ευρωπαϊκή Ένωση, χρησιμοποιώντας τα δικά της οικονομικά μέσα, αλλά και την Ευρωπαϊκή Τράπεζα Επενδύσεων, οφείλει να υποστηρίξει πρώτα και πάνω από όλα τις επενδύσεις στο αέριο που διευρύνουν την παροχή αερίου στην ΕΕ, και έτσι δημιουργούν μία πραγματική ικανότητα εισαγωγής αερίου από χώρες εκτός της Ρωσίας, όπως ο αγωγός αερίου Nabucco.
<SPEAKER ID="150" NAME="Avril Doyle" AFFILIATION="PPE-DE">
Κυρία Πρόεδρε, δεν θα επιτύχουμε ποτέ ούτε ενεργειακή ασφάλεια ούτε μείωση κατά 80% των εκπομπών διοξειδίου του άνθρακα έως το 2050, εάν εξακολουθήσουμε να παραβλέπουμε αποτελεσματικά τόσο το ζήτημα της ενεργειακής ασφάλειας όσο και την κρίσιμη σημασία μιας πανευρωπαϊκής διασύνδεσης συνεχούς ρεύματος υψηλής τάσης (HVDC). Αυτό περιλαμβάνει μία γραμμή HVDC στη Βόρεια Αφρική: έξυπνα ηλεκτρικά δίκτυα πάνω από την Ευρώπη και τη Βόρεια Αφρική.
<P>
Έχοντας την ευκαιρία την προηγούμενη εβδομάδα να βιώσω από πρώτο χέρι τα συναρπαστικά ηλιακά θερμικά συστήματα στη Grenada και τη Seville, έχοντας διαβάσει μέσα στο σαββατοκύριακο τις απόψεις του καθηγητή του Harvard, Michael McElroy, για την απελευθέρωση των "νωμένων Πολιτειών από το ετήσιο λογαριασμό εισαγωγής πετρελαίου ύψους 705 δισεκατομμυρίων δολαρίων Αμερικής, κερδίζοντας τη μάχη της ενεργειακής ασφάλειας στις "ΠΑ και συγχρόνως σώζοντας τον πλανήτη, αναρωτιέμαι: τι συζητάμε ακόμη; Γνωρίζουμε τις απαντήσεις.
<P>
Το έξυπνο δίκτυο θα επιτρέψει στην ηλιακή, αιολική και υδροηλεκτρική ενέργεια να ισοπεδώσει το ενεργειακό γράφημα. Εάν ο άνεμος δεν πνέει στη δυτική ακτή της Ιρλανδίας, θα λάμπει ο ήλιος στην Ισπανία, ή θα πνέει ο άνεμος στη δυτική ακτή της Βόρειας Αφρικής, ενώ θα λάμπει και ο ήλιος.
<P>
Εν ολίγοις, ό,τι είναι ο ήλιος για την Ισπανία, είναι και ο άνεμος για τη δυτική ακτή της Ιρλανδίας. Οι εθνικοί μας ρυθμιστές θα αναπνέουν εύκολα, καθώς το μόνο τους καθήκον εφεξής είναι να φωτίζουν και να θερμαίνουν τα σπίτια και τα γραφεία μας σε περιόδους αιχμής της ζήτησης.
<P>
Δεν μπορούμε πλέον να επιτρέπουμε οι πολίτες μας να είναι αιχμάλωτοι είτε της ενεργειακής πολιτικής είτε των ευμετάβλητων τιμών του πετρελαίου. " αιολική ενέργεια είναι ανταγωνιστική σε σχέση με τον άνθρακα, το πετρέλαιο και το αέριο, και το καύσιμο είναι δωρεάν. Ναι, η πρόκλησή μας είναι να οικοδομήσουμε μία νέα ενεργειακή οικονομική πολιτική - μία ενεργειακή οικονομική πολιτική που θα βασίζεται στην ανανεώσιμη ηλεκτρική ενέργεια.
<P>
Καταλήγω: η εύγλωττη έκφραση "to cost the earth" (Σ.τ.Μ.: "κοστίζω πανάκριβα", κυριολεκτικά "κοστίζω τη γη") την οποία εμείς - ως ομιλητές της Αγγλικής - χρησιμοποιούμε αλληγορικά με ευθυμία, πρέπει τώρα να εκλαμβάνεται κατά κυριολεξία. Εάν δεν μεταβάλλουμε γρήγορα τη σχεδόν πλήρη εξάρτησή μας από τα ορυκτά καύσιμα, θα γίνει, όπως οι ομότιμοι επιστήμονες της επισκόπησης του κλίματος τονίζουν επανειλημμένα και με αυξανόμενη σπουδή, ακριβώς αυτό: η υπερθέρμανση του πλανήτη θα μας κοστίσει τη γη.
<SPEAKER ID="151" NAME="Evgeni Kirilov" AFFILIATION="PSE">
(BG) Κυρία Πρόεδρε, ως σκιώδης εισηγητής της Επιτροπής Εξωτερικών Υποθέσεων, θα ήθελα να συγχαρώ την κ. Laperrouze για αυτή την έκθεση, η οποία δίνει μία ευρεία όψη των προβλημάτων της Ευρωπαϊκής Ένωσης στον τομέα της ενέργειας, περιλαμβανομένης της ανάγκης για κοινή ενεργειακή πολιτική.
<P>
" έκθεση υποδεικνύει ακόμη με σαφήνεια τις ενέργειες που πρέπει να υλοποιηθούν ώστε να αντιμετωπίσουμε τις προκλήσεις της ενεργειακής ασφάλειας. Καλωσορίζω επίσης το γεγονός ότι η πυρηνική ενέργεια βρήκε τη θέση που της αξίζει σε μία τέτοια έκθεση, και παρουσιάζεται ως αναγκαία πηγή ενέργειας.
<P>
Ιδιαίτερα τώρα, μετά από την κρίση αερίου, είναι επίσης σαφές και έχει υπογραμμιστεί ότι πρέπει να διαφοροποιήσουμε τις πηγές ενέργειας. Από την άλλη πλευρά, για το μέλλον οφείλουμε να εξακολουθήσουμε να εργαζόμαστε προς εναλλακτικότερους διαδρόμους, διαδρόμους μεταφοράς ενέργειας, και όχι μόνο προς ένα διάδρομο σε βάρος ενός άλλου. Έχουμε όλοι να κερδίσουμε από τον ανταγωνισμό.
<P>
Θέλω να επιστήσω την προσοχή σε δύο ζητήματα. Τον Οκτώβριο του περασμένου έτους, πρόσεξα, εδώ, σε αυτό το Κοινοβούλιο, ότι το ενεργειακό πρόγραμμα Nabucco ήταν ακόμη "καπνός χωρίς φωτιά". Έκανα τότε έκκληση στην Ευρωπαϊκή Επιτροπή να αναλάβει σταθερή δράση. Μπορούμε τώρα να πούμε ότι αναλαμβάνεται αξιόλογη δράση από την Επιτροπή προς αυτή την κατεύθυνση. " κατανόηση της σημασίας της είναι εμφανής, ιδιαίτερα τώρα, μετά από την κρίση αερίου.
<P>
Ωστόσο, πρέπει να είναι σαφές ότι, παρά τις δράσεις και τα μέτρα που έχουν ληφθεί για την επίτευξη πολύ μεγαλύτερης ενεργειακής ασφάλειας, χρειάζεται πολύ μεγαλύτερη προσπάθεια, περιλαμβανομένης και σοβαρής πολιτικής δραστηριότητας, ώστε να δούμε το φως στην άκρη του τούνελ.
<P>
Το δεύτερο ζήτημα είναι η δυναμικότητα αποθήκευσης ενέργειας. Θα ήθελα να σας πω ότι η Βουλγαρία θα ήταν καταδικασμένη, εάν δεν είχε δυναμικότητα εφεδρικού εφοδιασμού για τουλάχιστον 20 ημέρες στην εγκατάσταση αποθήκευσης αερίου στο Chiren, η οποία πέρυσι, σαν να γνώριζε η κυβέρνηση τι ερχόταν, επεκτάθηκε κατά ένα τρίτο της δυναμικότητάς της.
<P>
Συνεπώς, για δεύτερη φορά σήμερα, θα ήθελα να υπογραμμίσω την έλλειψη κατανόησης για ποιο λόγο η Επιτροπή αγνόησε τελείως το πρόγραμμα που προτάθηκε από τη Βουλγαρία για περαιτέρω επέκταση αυτής της εγκατάστασης αποθήκευσης. Αυτή υπήρξε ο μόνος σωτήρας μας και θεωρώ ότι πρέπει να υποστηρίξουμε παρόμοια έργα σε όλες τις άλλες χώρες.
<SPEAKER ID="152" NAME="Leopold Józef Rutowicz" AFFILIATION="UEN">
(PL) Κυρία Πρόεδρε, η κρίση αερίου και η χρηματοπιστωτική κρίση μας πιέζουν να αναλάβουμε γρήγορη και πραγματιστική δράση, η οποία θα υπερβαίνει μεμονωμένα συμφέροντα και ιδέες που είναι οικονομικά αδικαιολόγητες, όπως ο αγωγός Nord Stream.
<P>
" Δεύτερη Στρατηγική Επισκόπηση της Ενεργειακής Πολιτικής δεν δίνει την επιθυμητή προστιθέμενη αξία. Μία σειρά από ζητήματα που αναφέρονται στην επισκόπηση αντιμετωπίζουν σημαντικές δυσκολίες στην πραγματοποίησή τους. Οι πολίτες και η οικονομία της ΕΕ απαιτούν ταχείες και συγκεκριμένες αποφάσεις και δράση που θα διασφαλίσει σχετικά χαμηλά και σταθερά ενεργειακά κόστη για τα επόμενα 15 χρόνια: αποφάσεις που θα οδηγήσουν στις σημαντικότερες δυνατές εξοικονομήσεις στη βιομηχανία, τις μεταφορές και στις κατοικίες, αποφάσεις που θα μειώσουν σε μεγάλο βαθμό την εξάρτηση της οικονομίας της ΕΕ από την εισαγωγή υδρογονανθράκων και θα διασφαλίσουν το σωστό τους εφοδιασμό, αποφάσεις που θα οδηγήσουν το συντομότερο δυνατόν στην ανάπτυξη ενός προγράμματος και σχεδίου για συγκεκριμένα μέτρα βασισμένα στην έρευνα και τρόπους χρηματοδότησης και υλοποίησής τους. Ως αποτέλεσμα αυτών των οικονομικών μέτρων, οι εκπομπές CO2 θα μειωθούν και η γραφειοκρατική διαπραγμάτευση των εκπομπών - τόσο καλή για τους εμπόρους, αλλά όχι για την οικονομία - δεν θα είναι απαραίτητη.
<SPEAKER ID="153" NAME="Mairead McGuinness" AFFILIATION="PPE-DE">
Κυρία Πρόεδρε, συγκινούμαι από τις λέξεις "έξυπνος" και "ευφυής", που αποτελούν πολύ μεγάλο μέρος αυτής της συζήτησης, διότι οι λύσεις που προσπαθούμε να χρησιμοποιούμε στο σπίτι μας για μείωση της κατανάλωσης ενέργειας δεν έχουν σίγουρα αποτέλεσμα και δεν είναι ούτε έξυπνες ούτε πολύ ευφυείς. Το να λέμε στα παιδιά να σβήνουν τις συσκευές απλώς δεν είναι η λύση. Μακάρι να ήταν, αφού αυτό θα σήμαινε ότι θα είχα τον έλεγχο. Συνεπώς, πράγματι χρειαζόμαστε όλα τα πράγματα για τα οποία μίλησαν άλλοι: αισθητήρες και άλλα τεχνολογικά επιτεύγματα που θα διευκολύνουν τη ζωή του καθενός ως προς την επίτευξη των στόχων ενεργειακής μας αποδοτικότητας.
<P>
" αποψινή συζήτηση είναι μαζική: αφορά την ημερήσια διάταξη για τη αλλαγή του κλίματός μας, την ασφάλεια εφοδιασμού, την αλληλεγγύη μεταξύ των κρατών μελών, αλλά και την οικονομική ανάπτυξη - και αυτό αποτελεί ζήτημα για εμάς επί του παρόντος - και τον τρόπο επίτευξης μίας καλύτερης χρήσης των ενεργειακών μας πόρων.
<P>
" χώρα από την οποία κατάγομαι, η Ιρλανδία, βασίζεται στο πετρέλαιο κατά σχεδόν 60% των ενεργειακών μας αναγκών και είναι όλο εισαγόμενο. Οπότε, είναι σαφές ότι έχουμε ένα συγκεκριμένο πρόβλημα. Χρειάζεται να μειώσουμε την εξάρτησή μας, χρειάζεται να αναπτύξουμε τους εγχώριους πόρους μας και, όπως έχω ήδη αναφέρει, να βελτιώσουμε την αποδοτικότητά μας. Σαφώς, το ζήτημα της διασύνδεσης μεταξύ κρατών μελών είναι κρίσιμο ιδιαίτερα για τις χώρες της περιφέρειας.
<P>
" εξάρτηση της Ιρλανδίας είναι ιδιαίτερα υψηλή: το 91% των αναγκών μας εισάγεται. Αυτό το ποσοστό είναι συγκλονιστικό, και ενώ δεν βιώσαμε τα προβλήματα αερίου για τα οποία μίλησαν άλλοι συνάδελφοι, ή το κρύο και τη φρίκη που προκάλεσε σε άλλα κράτη μέλη, διδαχθήκαμε, από την παρατήρηση αυτών, πόσο κρίσιμο είναι να κάνουμε κάτι για το ενεργειακό μας μείγμα και την ενεργειακή μας ανασφάλεια.
<P>
Συνεπώς, όλα τα ζητήματα που αποτελούν μέρος αυτής της έκθεσης και της προφορικής ερώτησης είναι ιδιαίτερα σημαντικά για εμάς.
<P>
Ιδιαίτερα πρέπει να αντιμετωπιστεί το ζήτημα της χρήσης γης. " σουηδική εμπειρία της δασοκομίας είναι ενδιαφέρουσα κατά την αντίληψη της Ιρλανδίας, όπου δεν έχουμε αναπτύξει τον δασοκομικό μας τομέα.
<P>
Αλλά αυτό αποτελεί βασικό ζήτημα: η επίτευξη της ακριβούς ισορροπίας μεταξύ της παραγωγής τροφίμων και της παραγωγής καυσίμων.
<SPEAKER ID="154" NAME="Emanuel Jardim Fernandes" AFFILIATION="PSE">
(PT) Κυρία Πρόεδρε, Επίτροπε, κυρίες και κύριοι, η ανάπτυξη μίας συνεκτικής και περιεκτικής κοινοτικής πολιτικής στον τομέα της ενέργειας αποτελεί λογικό βήμα και αναγκαία παρέμβαση. " πρόταση της Επιτροπής και η έκθεση της κ. Laperrouze στρέφονται προς αυτή την κατεύθυνση.
<P>
" Ευρωπαϊκή Ένωση θα δώσει προστιθέμενη αξία στις πρωτοβουλίες που αναπτύσσονται από τα κράτη μέλη. Το πετρέλαιο είναι πεπερασμένο και η παραγωγή της Ευρωπαϊκής Ένωσης και της Νορβηγίας το 2007 εισέφερε κατά μόλις 30% στην εσωτερική ζήτηση. " εξάρτηση της Ευρωπαϊκής Ένωσης από τις εισαγωγές πετρελαίου αυξάνει έμμεσα την εξάρτησή μας από πολιτικά ασταθείς χώρες ή από εκείνες που, ως πιθανοί ενεργειακοί εταίροι, δημιουργούν μείζονες γεωστρατηγικές εντάσεις, όπως είδαμε πρόσφατα με τη Ρωσία.
<P>
Για αυτούς τους λόγους, είναι σημαντικό από στρατηγική άποψη να στρέψουμε τη ζήτηση για εναλλακτικές πηγές ενέργειας στο πετρέλαιο, αλλά είναι επίσης σημαντικό από γεωγραφική άποψη να εξετάσουμε πιο προσεκτικά τις αγορές της Νότιας Αμερικής και της Αφρικής, οι οποίες τώρα εξαπλώνονται και για τις οποίες η ανάπτυξη συμπράξεων Ευρωπαϊκής Ένωσης-Βραζιλίας και Ευρωπαϊκής Ένωσης-Αφρικής θα μπορούσαν να συμβάλουν σημαντικά. Αυτό πρέπει να γίνει μέσω της χρήσης της περιοχής της Ιβηρικής, δηλαδή, της Ισπανίας και της Πορτογαλίας, από όπου κατάγομαι, ως θεμελιώδης πλατφόρμα από άποψη διοικητικής μέριμνας και διανομής στην ευρωπαϊκή περιοχή.
<P>
Όσο για τη βασική ανάγκη ενίσχυσης της ενεργειακής αποδοτικότητας, είναι σημαντική η εγγύηση κατάλληλων συνεργιών μεταξύ τομέων που έχουν τη δυνατότητα να συμβάλουν στη μεγαλύτερη ενεργειακή αποδοτικότητα. Μόνο μέσω της υιοθέτησης μίας παγκόσμιας και συντονισμένης προσέγγισης ανάμεσα στις κοινοτικές και τις εθνικές πολιτικές, συγκεκριμένα στους τομείς της συνοχής, της γεωργίας και των μεταφορών, θα είμαστε σε θέση να σκιαγραφήσουμε μία στρατηγική που εκφράζει ένα μακροπρόθεσμο όραμα.
<P>
Είναι αδιαμφισβήτητο ότι ο σύνδεσμος μεταξύ ενέργειας και εδαφικής συνοχής επηρεάζει πιθανές μακροπρόθεσμες λύσεις για όλες τις περιφέρειες της Ευρωπαϊκής Ένωσης, περιλαμβανομένων των πιο απομονωμένων και εξόχως απόκεντρων περιοχών.
<SPEAKER ID="155" NAME="Iliana Malinova Iotova" AFFILIATION="PSE">
(BG) Κυρία Laperrouze, θα ήθελα να σας συγχαρώ συγκεκριμένα για την καλή δουλειά που κάνατε με την επίκαιρη και έγκαιρη έκθεσή σας.
<P>
Δεν είμαστε ακόμη σε θέση να πούμε τι απώλεσαν οι ευρωπαϊκές χώρες και οι πολίτες από την κρίση αερίου. Οι άμεσες απώλειες μόνο για την βουλγαρική οικονομία, η οποία επηρεάστηκε πιο σοβαρά από τη διένεξη μεταξύ της Ουκρανίας και της Ρωσίας, υπερβαίνουν τα 230 εκατομμύρια ευρώ, χωρίς καμία αποζημίωση.
<P>
" επακόλουθη κρίσιμη περίσταση έγειρε πολλά ερωτήματα. Δυστυχώς, το μεγάλο ζήτημα της ενεργειακής εξάρτησης κορυφώνεται κάθε φορά που σημειώνεται πολιτική κρίση και πολιτικός ανταγωνισμός μεταξύ της Ρωσίας και της Ουκρανίας. Πολλοί άνθρωποι θυμούνται την κατάσταση πριν από τρία χρόνια, όταν οι δύο χώρες διαφώνησαν ξανά στις τιμές. Τότε είχαμε ενέχυρο την κοινή ευρωπαϊκή πολιτική για την ενέργεια, αλλά τρία χρόνια μετά φαίνεται ότι τίποτα δεν έχει αλλάξει.
<P>
Τώρα αναρωτιόμαστε: είμαστε έτοιμοι για ενιαία ενεργειακή αγορά ή θα υπερισχύσουν τα μεμονωμένα συμφέροντα στις διμερείς συμφωνίες; Έχουμε κάνει αρκετά για τη διασύνδεση των ευρωπαϊκών δικτύων ανεφοδιασμού με αέριο μεταξύ των κρατών μελών ή ρέπουμε όλο και λιγότερο να βάζουμε στην άκρη τις επιφυλάξεις μας σε καταστάσεις κρίσης; Πώς εργαζόμαστε για τους αγωγούς Nord και South Stream, και για τον Nabucco;
<P>
Χαίρομαι που ακούω ότι η πυρηνική ενέργεια αντιμετωπίζεται στο ίδιο επίπεδο με τις άλλες πηγές ενέργειας. Χωρίς να κάνουμε συμβιβασμούς στην ασφάλεια, είναι ώρα να επανεξετάσουμε τη στάση μας έναντι των πυρηνικών εγκαταστάσεων στην Ευρώπη και χωρίς περαιτέρω αποφάσεις με πολιτικά κίνητρα.
<P>
Χρειαζόμαστε την πυρηνική ενέργεια και θα ενεργούσε ως σοβαρό φράγμα σε άλλες κρίσεις που ενδέχεται να προκύψουν. Δεν είναι τυχαίο ότι στην αιχμή της κρίσης το βουλγαρικό κοινοβούλιο ζήτησε από του ευρωπαίους εταίρους του την επαναφορά της συζήτησης για την εκ νέου λειτουργία των κλειστών αντιδραστήρων του Kozloduy, οι οποίοι θεωρήθηκαν ασφαλείς από τις αρμόδιες αρχές. Ελπίζουμε ότι μας κατανοείτε.
<P>
Οι αποφάσεις είναι δύσκολες, αλλά ας μην τις προδικάζουμε ή τις διαγράφουμε πρόωρα. Θα ήθελα να απευθύνω τα ακόλουθα λόγια σε εσάς, κ. Επίτροπε. Μόλις πριν από μερικές ημέρες, όταν η Ευρωπαϊκή Επιτροπή διέθεσε πόρους από το Ευρωπαϊκό Αναπτυξιακό Σχέδιο, η χώρα η οποία επηρεάστηκε περισσότερο έλαβε το μικρότερο ποσό πόρων. Απόψε δεν άκουσα καμία αναφορά από εσάς ότι η Βουλγαρία περιλαμβάνεται στον κατάλογο των κατά 100% εξαρτώμενων χωρών, που χρειάζονται ειδική βοήθεια.
<P>
Ποια είναι τα κριτήρια και οι μηχανισμοί διάθεσης αυτών των πόρων; Θα δυσκολευόμουν να τα εξηγήσω στους βούλγαρους και τους ευρωπαίους πολίτες. Προφανώς, χρειάζεται ακόμη να καταβάλουμε μεγαλύτερη προσπάθεια για την Τρίτη Δέσμη Μέτρων για την Ενέργεια και η ταχύτητα είναι αυξημένη. Ως μέλος της Επιτροπής Εσωτερικής Αγοράς και Προστασίας των Καταναλωτών, έχω εργαστεί πολύ για την προστασία των ενεργειακών παροχών για τους καταναλωτές, αλλά παρακαλώ να καταλάβετε ότι είναι σημαντικότερο να εξασφαλιστεί η ενέργεια πρώτα.
<SPEAKER ID="156" NAME="Călin Cătălin Chiriţă" AFFILIATION="PPE-DE">
(RO) Θέλω να τονίσω την ανάγκη της Ευρωπαϊκής Ένωσης για μία εξωτερική ενεργειακή πολιτική, ώστε τα 27 κράτη μέλη να μπορούν να μιλούν με μία μόνο φωνή κατά τις διαπραγματεύσεις με βασικούς παραγωγούς. Αυτός είναι ο μόνος τρόπος με τον οποίο η Ευρωπαϊκή Ένωση θα μπορέσει να λάβει οικονομικά προσιτές τιμές στην εισαγωγή αερίου και πετρελαίου, εξασφαλίζοντας παράλληλα ενεργειακή ασφάλεια. " διαφοροποίηση των πηγών εφοδιασμού με ενέργεια πρέπει να αποτελέσει ένα από τους βασικούς στόχους της Ευρωπαϊκής Ένωσης. Ωστόσο, θα ήθελα να επιστήσω την προσοχή σας στο γεγονός ότι το πρόγραμμα του ρωσικού αγωγού αερίου South Stream δεν συμβάλλει καθόλου στην εν λόγω διαφοροποίηση, καθώς η πηγή εφοδιασμού παραμένει ακριβώς η ίδια, η Ρωσία. Επιπλέον, το τεράστιο κόστος που απαιτείται για την κατασκευή αυτού του αγωγού αερίου θα κατέληγε να αυξήσει την τιμή του αερίου, μία τιμή που οι ευρωπαίοι καταναλωτές θα ήταν υποχρεωμένοι να πληρώσουν.
<P>
Για αυτό το λόγο, κατά τη γνώμη μου, η Ευρωπαϊκή Ένωση πρέπει να αναλάβει δράση επειγόντως συμπεριλαμβάνοντας σε μελλοντικές συμφωνίες με τη Ρωσία και την Ουκρανία κάποιους γενικούς όρους σχετικά με την ενεργειακή αλληλεξάρτηση, οι οποίοι θα εκθέτουν σαφείς υποχρεώσεις και αποτελεσματικούς μηχανισμούς για την ταχεία επίλυση οποιωνδήποτε προβλημάτων. " στρατηγική σύμπραξη μεταξύ της Ευρωπαϊκής Ένωσης και της Ρωσίας και η νέα Ανατολική εταιρική σχέση πρέπει να στοχεύουν στην υλοποίηση ...
<SPEAKER ID="157" NAME="Colm Burke" AFFILIATION="PPE-DE">
Κυρία Πρόεδρε, η ενεργειακή πολιτική και η εξωτερική πολιτική είναι αναπόσπαστα διασυνδεδεμένες περισσότερο από ποτέ. Βλέπουμε την ανάγκη για μία κοινή ενεργειακή πολιτική της ΕΕ υπό το φως των πρόσφατων εξελίξεων αναφορικά με τις παροχές αερίου στην κεντρική και την ανατολική Ευρώπη, αλλά, ενώ αποτελεί μία από τις βασικές καινοτομίες της Συνθήκης της Λισσαβώνας, με λύπη αναφέρω ότι αυτό το σημείο δεν υπογραμμίστηκε επαρκώς στις συζητήσεις για την επικύρωση της Συνθήκης.
<P>
Στην Ιρλανδία έχουμε 12 ημέρες παροχής αερίου οποιαδήποτε στιγμή. Το 60% της ηλεκτρικής μας ενέργειας παράγεται από εισαγόμενο αέριο, ενώ ο μέσος όρος της ΕΕ είναι περίπου 40%. Στις 28 Ιανουαρίου, η Επιτροπή δημοσίευσε μία πρόταση επιτάχυνσης της εργασίας για αντιμετώπιση των ελλειμμάτων των ενεργειακών υποδομών της ΕΕ, συμβάλλοντας παράλληλα στην οικονομική ανάκαμψη ως μέρος ενός πακέτου 5 δισεκατομμυρίων ευρώ.
<P>
" περίληψη από την Επιτροπή της διασύνδεσης ηλεκτρικής ενέργειας μεταξύ της Ιρλανδίας και του "νωμένου Βασιλείου ως ζώνη προτεραιότητας για χρηματοδότηση στο πλαίσιο του ευρωπαϊκού πακέτου οικονομικής ανάκαμψης αποτελεί ευπρόσδεκτη εξέλιξη από αυτή την άποψη. Υπογραμμίζει περαιτέρω ότι όταν και τα 27 κράτη μέλη συνεργάζονται, μπορεί να επιτευχθεί η αλλαγή που απαιτείται για τη διασφάλιση της ασφάλειας του εφοδιασμού με ενέργεια.
<P>
(" Πρόεδρος διέκοψε τον ομιλητή.)
<SPEAKER ID="158" NAME="Ioan Mircea Paşcu" AFFILIATION="PSE">
Κυρία Πρόεδρε, τα δύο σημαντικά έγγραφα που συζητούμε σήμερα - το σχέδιο δράσης της Επιτροπής και η σχετική έκθεση - διαχωρίστηκαν έγκαιρα από την πρόσφατη διακοπή αερίου λόγω του συνήθους χειμερινού διαπληκτισμού μεταξύ της Ρωσίας και της Ουκρανίας. Συνεπώς, η έκθεση είναι πιο εναρμονισμένη με την πραγματικότητα, προσπαθώντας να αυξήσει την εσωτερική μας αλληλεγγύη και να επισπεύσει την υλοποίηση του σχεδίου έμπροσθέν μας, κεφαλαιοποιώντας έτσι τα διδάγματα της τελευταίας κρίσης.
<P>
Προσωπικά, εκτός από την υποστήριξη στη διαφοροποίηση των διαδρομών μεταφοράς για την εισαγωγή αερίου, θεωρώ την έκκληση για επίσπευση της επίτευξης ενέργειας εσωτερικής αγοράς στο τρέχον νομοθετικό σώμα και την ανάγκη επανεξέτασης του συνολικού προβλήματος της αποθήκευσης αερίου ως μείζονες συνεισφορές της έκθεσης. Ωστόσο, η σύσταση για πλήρη ανάπτυξη του προγράμματος Nabucco στη Ρωσία είναι αμφισβητήσιμη, αφού όλοι γνωρίζουν ότι το Nabucco δημιουργήθηκε ως εναλλακτική στο ρωσικό αέριο και ότι, συνεπώς, η Ρωσία κάνει ήδη ό,τι μπορεί να το "σκοτώσει".
<SPEAKER ID="159" NAME="Zita Pleštinská" AFFILIATION="PPE-DE">
(SK) Κυρίες και κύριοι, η πρόσφατη κρίση αερίου κατέδειξε τη σημασία μίας κοινής ενεργειακής πολιτικής της ΕΕ. Επιπρόσθετα, η Σλοβακία ανακάλυψε τι σημαίνει 100% εξάρτηση από το ρωσικό αέριο. Εκατοντάδες εταιρείες χρειάστηκε να διακόψουν την παραγωγή και να καταβάλουν στους υπαλλήλους τους μόλις 60% των αποδοχών τους.
<P>
Εκτιμώ το γεγονός ότι η αλληλεγγύη διαδραματίζει πρωταρχικό ρόλο στις σχέσεις μεταξύ των κρατών μελών της ΕΕ. Εάν η Σλοβακία δεν είχε λάβει μία έκτακτη μεταφορά αερίου από τη Γερμανία μέσω της Τσεχικής Δημοκρατίας, τα νοικοκυριά θα ήταν επίσης σε κίνδυνο. Είμαι πεπεισμένη ότι η ανάγκη διασφάλισης συνεχούς παροχής ενέργειας αποτελεί θεμελιώδη καθολική προτεραιότητα. " εκπλήρωση της ανάγκης από μη ανανεώσιμες πηγές ενέργειας αρχίζει να υπερβαίνει την περιβαλλοντική αποδοχή.
<P>
Πρέπει να οικοδομήσουμε ασφαλείς σταθμούς πυρηνικής ενέργειας και, συγχρόνως, χρησιμοποιώντας διαρθρωτικά ταμεία, να ενθαρρύνουμε τις αγροτικές κοινότητες να επικεντρωθούν στρατηγικά στη σύνδεση μεταξύ ενέργειας, νερού και βιοτεχνολογίας, ενδυναμώνοντας έτσι τη διαφοροποίηση της ενεργειακής βάσης.
<SPEAKER ID="160" NAME="Janusz Onyszkiewicz" AFFILIATION="ALDE">
(PL) Κυρία Πρόεδρε, η τελευταία, αλλά βεβαίως όχι μόνη, κρίση στην παροχή αερίου σημαίνει ότι διαρκώς επανερχόμαστε στο ζήτημα της ασφάλειας εφοδιασμού αυτού του πολύ σημαντικού πόρου.
<P>
Στην Ευρώπη δεν είμαστε σε κακή κατάσταση όσον αφορά την τοποθεσία. Είμαστε σχεδόν περικυκλωμένοι από πηγές αερίου: Βόρεια Αφρική, Εγγύς Ανατολή, Κεντρική Ασία και Ρωσία. Το πρόβλημα είναι ότι η Ευρώπη δεν έχει ενιαία αγορά αερίου. Σε σχέση με αυτό, η Ευρώπη δεν διαθέτει λίγο πολύ ενιαία τιμή. Θα ήθελα να τονίσω ότι στις "νωμένες Πολιτείες έχουν πράγματι ενιαία αγορά, και η τιμή εκεί για 1.000 κυβικά μέτρα αερίου είναι κάτω από 200 δολάρια Αμερικής. Στην Ευρώπη πληρώνουμε περίπου 400 δολάρια Αμερικής. Αυτό είναι αποτέλεσμα του γεγονότος ότι δεν διαθέτουμε υποδομές, οι οποίες θα επέτρεπαν τη μεταφορά αερίου από τη μία χώρα στην άλλη.
<P>
Τέλος, υπάρχει το θέμα του αγωγού Nabucco. Είναι στιγμή να του δώσουμε τη σωστή προτεραιότητα και να δεσμεύσουμε τα οικονομικά μας μέσα, ώστε επιτέλους να υλοποιηθεί.
<SPEAKER ID="161" NAME="Jacek Saryusz-Wolski" AFFILIATION="PPE-DE">
Κυρία Πρόεδρε, έχω τρεις ερωτήσεις για τον Επίτροπο Piebalgs.
<P>
Πρώτον, ο Nabucco μπορεί να καταστεί όμηρος στις ενταξιακές διαπραγματεύσεις της Τουρκίας, όπως μάθαμε από τον Πρωθυπουργό Erdoğan. Μελετάμε επίσης, στο πλαίσιο του νότιου διαδρόμου μεταφοράς, το πρόγραμμα White Stream (Κασπία-Γεωργία-Μαύρη Θάλασσα-Ουκρανία-Ρουμανία);
<P>
Δεύτερον, στην αναθεωρημένη Οδηγία Αερίου, θα μελετήσετε υποχρεωτικά αποθέματα 90 ημερών όσον αφορά την αποθήκευση αερίου για όλα τα κράτη μέλη;
<P>
Τρίτον, παρουσιάσατε μία εντυπωσιακή δέσμη 3,5 δισεκατομμυρίων ευρώ για υποδομές ενέργειας. Προβλέπετε σχετικά εμπόδια στο Συμβούλιο; Διότι πρέπει ακόμη να λάβει την έγκριση του Συμβουλίου. Άκουσα ότι τέσσερα κράτη μέλη ενίστανται. Και πώς μπορεί το Ευρωπαϊκό Κοινοβούλιο, το οποίο πρέπει επίσης να την εγκρίνει, να βοηθήσει να περάσει το γρηγορότερο δυνατόν;
<SPEAKER ID="162" NAME="Flaviu Călin Rus" AFFILIATION="PPE-DE">
(RO) " κρίση αερίου που αντιμετωπίσαμε πρόσφατα ήταν μεταξύ της Ουκρανίας και της Ρωσίας, αλλά, δυστυχώς, επηρέασε και κάποια από τα κράτη μέλη της Ευρωπαϊκής Ένωσης. " εν λόγω κρίση υπογράμμισε για μία ακόμη φορά ότι η Ευρωπαϊκή Ένωση είναι σε μεγάλο βαθμό εξαρτημένη από μία μόνο πηγή εφοδιασμού με αέριο. Συνεπώς, νομίζω ότι η ανάπτυξη συμπράξεων με τη Ρωσία είναι επωφελής για το σύνολο της Ευρωπαϊκής Ένωσης, αλλά, ταυτόχρονα, πιστεύω ότι η Ευρωπαϊκή Ένωση πρέπει να εκκινήσει άμεσα προγράμματα, τα οποία θα επιτρέψουν την εξεύρεση εναλλακτικών λύσεων, με τον επακριβή στόχο αποσόβησης των συνεπειών κρίσεων, οι οποίες θα μπορούσαν να επέλθουν στο εγγύς ή στο απώτερο μέλλον.
<P>
Σε αυτό το πλαίσιο, πιστεύω ότι τα δύο προγράμματα, Nabucco και South Stream, πρέπει να εξετασθούν μαζί με άλλες λύσεις. Σε αυτή την περίπτωση, αναφέρομαι στα κοιτάσματα της Βόρειας Θάλασσας και σε αυτά που υποτίθεται ότι βρίσκονται στην υφαλοκρηπίδα της Βόρειας Θάλασσας. Δεδομένου ότι, με τον καιρό, όλα τα είδη κοιτασμάτων θα εξαντληθούν, πιστεύω ότι χρειάζεται να επενδύσουμε σε επιστημονικά προγράμματα που έχουν τη δυνατότητα ανακάλυψης εναλλακτικών πηγών ενέργειας, εξασφαλίζοντας με αυτό τον τρόπο και την εξέλιξη των μελλοντικών γενεών.
<SPEAKER ID="163" NAME="Nicolae Vlad Popa" AFFILIATION="PPE-DE">
(RO) " πρόσφατη κρίση φυσικού αερίου επανεστιάζει την προσοχή, με ακόμα μεγαλύτερη οξύτητα, στη σημασία ανάπτυξης εναλλακτικών οδών και πηγών ενέργειας, με την ανάπτυξη των υποδομών μεταφορών και την εγκατάσταση διασυνδέσεων. Στο τρέχον κλίμα, το έργο του αγωγού Nabucco πρέπει να επισπευσθεί, καθώς έχει τη δυνατότητα να συμβάλει στην επίτευξη των στόχων της Ευρωπαϊκής Ένωσης για διαφοροποίηση όχι μόνο των οδών, αλλά ιδίως των πηγών εφοδιασμού από τρίτες χώρες. Πρέπει να ενθαρρυνθούν οι οδοί διαμετακόμισης μέσω γειτονικών χωρών, με την ολοκλήρωση των έργων που αφορούν τη σύνδεση του δικτύου στη Ρουμανία με εκείνα στην Ουγγαρία και τη Βουλγαρία.
<P>
Ταυτόχρονα, αισθάνομαι ότι το έργο του αγωγού "Νότιο ρεύμα" δεν μπορεί να θεωρηθεί ότι έχει κανένα όφελος για την Ευρώπη, ακριβώς εξαιτίας του γεγονός ότι δεν χρησιμοποιεί μια εναλλακτική πηγή, όπως ζητήθηκε στην επισκόπηση στρατηγικής της έκθεσης. Ωστόσο, έχουμε επίσης τις δικές μας πηγές ενέργειας. Ένα μικρο-υδροηλεκτρικό εργοστάσιο δεν είναι βιώσιμο ή αποδοτικό, αλλά εκατοντάδες χιλιάδες υδροηλεκτρικά εργοστάσια από τις Άλπεις κατευθείαν στα Καρπάθια ή από τα Βαλκάνια κατευθείαν στο Tatras ή στα Πυρηναία σημαίνουν ενεργειακή ανεξαρτησία.
<SPEAKER ID="164" NAME="Andris Piebalgs">
Μέλος της Επιτροπής. - Κυρία Πρόεδρε, αυτή είναι μια πραγματικά συναρπαστική συζήτηση και αντικατοπτρίζει όλη την ποικιλία των απόψεων για την ενέργεια, καθώς και τη σπουδαιότητα που αξίζει αυτό το ζήτημα. Ωστόσο, πιστεύω ότι η συζήτηση σαφώς καταδεικνύει ότι η εισηγήτρια έχει βρει τη σωστή ισορροπία. Είναι αλήθεια ότι καθένας από εμάς βλέπει τη λεπτομέρεια διαφορετικά. Δεν υπάρχουν απλές λύσεις, ούτε εγγυημένες μέθοδοι διευθέτησης για την επίλυση αυτού του ζητήματος.
<P>
Θα ήθελα και πάλι να συγχαρώ την εισηγήτρια, επειδή πραγματικά ακολούθησε ενδελεχώς τη διαδικασία διασφάλισης ότι η έκθεση αντικατοπτρίζει όλες τις απόψεις, ενώ ταυτόχρονα υποστήριζε σαφώς τη δεύτερη επισκόπηση της ενεργειακής στρατηγικής της Επιτροπής.
<P>
Πολλοί από εσάς μίλησαν για το υπερδίκτυο. Το υπερδίκτυο είναι το εργαλείο που θεωρήθηκε μαγική λύση. Λοιπόν, είναι αλήθεια ότι έχει πολλές δυνατότητες, αλλά με ένα δίκτυο υπάρχει μια πρόκληση. Κάποιος πρέπει να πληρώσει για το δίκτυο και, όπως γνωρίζετε, επιζητούμε μια ισορροπία μεταξύ του οικονομικά προσιτού, της ασφάλειας εφοδιασμού και της βιωσιμότητας. Έτσι, αν θέλουμε όντως να κινηθούμε προς αυτό το υπερδίκτυο, το σχέδιο ανάκαμψης είναι το πρώτο μικρό βήμα στη σωστή κατεύθυνση.
<P>
Το σχέδιο ανάκαμψης μπορεί να οδηγήσει σε ένα φαύλο κύκλο, όπου υποστηρίζουμε: "Λοιπόν, χρειαζόμαστε τούτο, χρειαζόμαστε εκείνο, αλλά πρέπει να γίνει από τη βιομηχανία". Ναι, ενθαρρύνουμε επίσης τη βιομηχανία με διάφορους τύπους κινήτρων, αλλά αν τα δημόσια κονδύλια και τα ευρωπαϊκά κονδύλια δεν συμφωνήσουν με τις πολιτικές μας προτεραιότητες, το σχέδιο δεν θα είναι επιτυχημένο.
<P>
Έπειτα, υπάρχουν άλλα ζητήματα τα οποία επίσης θα τόνιζα, απηχώντας τα λεγόμενα του κ. Paparizov. Επί του τρίτου πακέτου της εσωτερικής αγοράς, θα έλεγα μόνο τι συνεπάγεται για την Ευρώπη. Κατ' αρχάς, υπάρχει ο οργανισμός για τη συνεργασία των Ευρωπαίων ρυθμιστών. Αυτό θα επιλύσει πολλά ζητήματα. Δεύτερον, ένας ευρωπαϊκός φορέας για τις επιχειρήσεις εκμετάλλευσης συστημάτων μεταφοράς. Αυτά τα δύο ζητήματα συνδέονται καθοριστικά με την ασφάλεια του εφοδιασμού, ενώ ταυτόχρονα δεν υπονομεύουν την εθνική κυριαρχία χάριν της ενέργειας.
<P>
Επομένως, αν αυτό το πακέτο υιοθετηθεί τώρα, θα επιτύχουμε πολλή ορμή. Αν αναβληθεί, θα χάσουμε πολλή ορμή για την ασφάλεια εφοδιασμού. Ως εκ τούτου, κατά την άποψή μου, το σχέδιο ανάκαμψης και το τρίτο πακέτο ενέργειας είναι κάτι που πρέπει να γίνει.
<P>
Οι τελευταίες ερωτήσεις είναι συνήθως εκείνες που θυμάμαι καλύτερα, γι' αυτό θα απαντήσω σύντομα σε αυτές, επειδή σχετίζονται σαφέστατα με τα ζητήματα που συζητήσαμε. Τι συζητεί το Συμβούλιο; Νομίζω ότι υπάρχουν βασικά δύο ζητήματα.
<P>
Το ένα είναι αν πρέπει καν να εκχωρήσουμε δημόσια κονδύλια στην ενέργεια. Λοιπόν, μια μειονότητα των χωρών εξακολουθεί να πιστεύει ότι είναι καλό η χρηματοδότηση να προέλθει από τη βιομηχανία, αλλά αυτό προξενεί το πρόβλημα ότι είναι δύσκολο για τη βιομηχανία να προχωρήσει σε πολύ ακριβά έργα, όπου οι αποδόσεις είναι αβέβαιες.
<P>
Το δεύτερο ζήτημα είναι "μια εύλογη απόδοση για τη χώρα μου". Λοιπόν, θα μπορούσα να επισημάνω ότι η χώρα μου δεν καλύπτεται ιδιαίτερα από αυτό το σχέδιο ανάκαμψης, επομένως είναι θετικό ότι υπάρχουν πολλές ερωτήσεις επ' αυτού. Εξήγησα ότι οποιαδήποτε διασύνδεση με τη Βαλτική συνολικά βοηθά και τη χώρα μου. Επομένως, αυτό το ζήτημα εξακολουθεί να εξετάζεται σε μεγάλο βαθμό από μια εθνική προοπτική: "την εύλογη απόδοσή μου".
<P>
Πιστεύω ότι είμαστε εδώ κάνοντας το πρώτο βήμα προς τα ευρωπαϊκά δημόσια κονδύλια που υποστηρίζουν αυτό τον τύπο ανάπτυξης. Αυτή θα μπορούσε να είναι η μεγαλύτερη δυσκολία, αλλά πιστεύω ότι το Συμβούλιο θα εργαστεί σκληρά πραγματικά, για να εγκρίνει την πρότασή μας, επειδή θεωρώ ότι είναι ισόρροπη, αν όχι ιδανική για κάθε κράτος μέλος.
<P>
Για τον αγωγό Nabucco, η προτιμώμενη επιλογή μας είναι σαφώς η διαμετακόμιση μέσω Τουρκίας. Εργαζόμαστε τώρα, έχουμε ξεκινήσει τη διακυβερνητική διάσκεψη, με σκοπό να την ολοκληρώσουμε το Μάρτιο με μια διακυβερνητική συμφωνία και μια συμφωνία στήριξης έργου. Αυτό θα πρέπει να προσδώσει επαρκή νομική και ρυθμιστική σαφήνεια για την επένδυση στον αγωγό Nabucco. Αν αποτύχει, θα αναζητήσουμε εναλλακτικές. Συνεπώς, υπάρχουν εναλλακτικές, αλλά η Τουρκία είναι η οδός της προτεραιότητάς μας και νομίζω ότι είναι ευεργετικό και για την Τουρκία.
<P>
Όσον αφορά την αποθήκευση φυσικού αερίου, το εξετάζουμε, αλλά 90 ημέρες δεν πρέπει να είναι απαραίτητες για όλους, επειδή σε μεγάλο βαθμό εξαρτάται από τις εισαγωγές. Αν μια χώρα παράγει φυσικό αέριο, δεν χρειάζεται το ίδιο επίπεδο αποθήκευσης, επομένως πρέπει να υπάρχει μια καλύτερα διευθετημένη αναλογία, η οποία προσφέρει επαρκή ασφάλεια εφοδιασμού και είναι αρκετά ρεαλιστική σε περίπτωση κρίσης. Επομένως, εξακολουθούμε να εξετάζουμε ποια θα μπορούσε να είναι η μορφή της διευθέτησης της πρότασης αποθήκευσης φυσικού αερίου.
<P>
Θα ήθελα και πάλι να σας ευχαριστήσω για αυτήν τη συζήτηση. Ήταν μια πολύ δύσκολη συζήτηση, αλλά πιστεύω ότι όλα τα στοιχεία υπάρχουν και απλώς πρέπει να συνεχίσουμε να εργαζόμαστε πολύ δυναμικά, για να εφαρμόσουμε εκείνα επί των οποίων έχουμε συμφωνήσει και τις προτάσεις που έχουν συμφωνηθεί σε αυτό το Σώμα. Θα ήθελα και πάλι να ευχαριστήσω το Κοινοβούλιο για την ισχυρή στήριξή του για την ανάπτυξη μιας ευρωπαϊκής ενεργειακής πολιτικής.
<SPEAKER ID="166" NAME="Viviane Reding">
Μέλος της Επιτροπής. - Κύριε Πρόεδρε, είχαμε μια πολύ συναρπαστική συζήτηση. Συμφωνώ ότι μεγάλο, αν όχι το μεγαλύτερο, μέρος της ευθύνης φέρουν οι συνάδελφοί μας που είναι υπεύθυνοι για την ενέργεια.
<P>
Εντούτοις, όλα όσα ζητούσατε - ενεργειακή ασφάλεια, περισσότερη αποδοτικότητα, νοήμονα δίκτυα, αποκεντρωμένα δίκτυα, το υπερδίκτυο, το μικροδίκτυο, τα ιδεατά ενεργειακά δίκτυα κατανεμημένης ισχύος - χρειάζονται ΤΠΕ για να λειτουργήσουν. Επομένως, είναι θεμελιώδες να καταβάλουμε κάθε προσπάθεια για να αποκτήσουμε αυτά τα νοήμονα μέσα, προκειμένου να κάνουμε πράξη την πολιτική που προτάθηκε από την επιτροπή για την ενεργειακή απόδοση. Από οικονομική και τεχνολογική άποψη, είμαστε στον σωστό δρόμο και είναι επίσης - και πρέπει να το τονίσω αυτό - μια μοναδική επιχειρηματική ευκαιρία. Αν αποκτήσουμε τις ΤΠΕ ώστε να επιτρέψουμε στην ενεργειακή απόδοση να οδεύσει προς τη σωστή κατεύθυνση, δημιουργούμε πολλές βιομηχανίες, πολλή ανάπτυξη και πολλές θέσεις απασχόλησης. Αυτός είναι επίσης ο λόγος για τον οποίο πρέπει να προχωρήσουμε όσον αφορά την έξυπνη δόμηση, τον έξυπνο φωτισμό και τις έξυπνες μεταφορές. Μόνο αν εφαρμόσουμε, με πρακτικούς όρους, τις δυνατότητες που μας καταδεικνύει η έρευνα, όχι απλώς θα έχουμε μικρότερη εξάρτηση, επειδή θα είμαστε πιο αποδοτικοί, αλλά επίσης θα δημιουργήσουμε ένα νέο δυναμικό στη βιομηχανία.
<P>
Θα σας δώσω μόνο ένα παράδειγμα, προκειμένου να σας δείξω πώς θα μπορούσε να λειτουργήσει αυτό. Όπως γνωρίζετε, θα υιοθετήσουμε τις διόδους εκπομπής φωτός υψηλής απόδοσης - τα περίφημα LED - που, ήδη σήμερα, θα εξοικονομήσουν 30% της ενεργειακής κατανάλωσης σε φωτισμό και έως 50% μέχρι το 2025. Χάρη στην ευρωπαϊκή έρευνα, έχουμε ήδη κάνει ένα βήμα προς τα εμπρός. Το 2007, λόγω του ευρωπαϊκού προγράμματος πλαισίου έρευνας, παραδώσαμε τα OLED - τα οργανικά LED - με συμπληρωματική αποδοτικότητα 50% επί των LED. " ευρωπαϊκή έρευνα έχει επιφέρει αποτελέσματα και τώρα αποτελεί τόσο εθνική όσο και περιφερειακή πολιτική η εφαρμογή αυτών των αποτελεσμάτων στην πράξη.
<P>
Έχω ακούσει κάποιες επικρίσεις ότι το σχέδιο ανάκαμψης του ευρώ δεν αφορά την αποδοτικότητα. Λοιπόν, αν μελετώ σωστά αυτό το σχέδιο, βλέπω ότι 1 δισεκατομμύριο ευρώ εκχωρείται στην ενεργειακή απόδοση των κτηρίων. Σε αυτό το Σώμα, όλοι δεσμευτήκατε ότι αυτός είναι ορθός τρόπος για να προχωρήσουμε. Πέντε δισεκατομμύρια ευρώ εκχωρούνται σε καθαρά αυτοκίνητα, ώστε τα αυτοκίνητα να μην εξαρτώνται πλέον από τη βενζίνη, όπως γίνεται σήμερα, και υπάρχει 1 δισεκατομμύριο ευρώ για έξυπνες κατασκευές, προκειμένου να χρησιμοποιείται λιγότερος χρόνος και λιγότερη ενέργεια στις βιομηχανίες μας.
<P>
Είμαστε στον σωστό δρόμο και νομίζω ότι, με τη βοήθεια του Κοινοβουλίου και με πολλή ώθηση στα εθνικά κράτη μέλη, θα κατορθώσουμε όχι μόνο να εξασφαλίσουμε αυτά τα μέσα, αλλά και να τα εφαρμόσουμε στην πράξη. Τότε, η ενεργειακή απόδοση δεν θα αφορά μόνο ομιλίες αλλά και γεγονότα.
<SPEAKER ID="167" NAME="Anne Laperrouze">
εισηγήτρια. - (FR) Κύριε Πρόεδρε, κυρία Reding, κύριε Piebalgs, κυρίες και κύριοι, σας ευχαριστώ για τις εξαιρετικά πολύτιμες συνεισφορές σας. Καταδεικνύουν την έκταση αυτού του ενεργειακού πεδίου, καθώς και ότι η ενέργεια πραγματικά είναι βασική ανάγκη.
<P>
Στη συζήτησή μας και στην έκθεση, που αντικατοπτρίζουν εξάλλου τις συζητήσεις που είχαμε αναμεταξύ μας στις διάφορες πολιτικές ομάδες, παρατήρησα μια ευρεία συναίνεση όσον αφορά την ανάγκη ενίσχυσης των δικτύων και των διασυνδέσεων, χρήσης τεχνολογιών πληροφοριών και επικοινωνιών προκειμένου να κάνουμε νοήμονα τα δίκτυα - όπως μόλις εξήγησε η κ. Reding - ενίσχυσης των σχέσεων με τις χώρες παραγωγής και τις χώρες διαμετακόμισης - αυτός ιδίως ήταν ο στόχος της Επιτροπής Εξωτερικών Υποθέσεων, με τον εισηγητή μας, κ. Dimitrakopoulos - και επίσης επίτευξης συμφωνίας για την ενεργειακή απόδοση, την εξοικονόμηση ενέργειας και την ανάπτυξη ανανεώσιμων πηγών ενέργειας.
<P>
Συμπερασματικά, η βελτίωση της ενεργειακής απόδοσης, η ανάπτυξη ανανεώσιμων πηγών ενέργειας, η διαφοροποίηση των πηγών και των γραμμών εφοδιασμού μας, η εδραίωση του διαλόγου με τις χώρες παραγωγής, αλλά και η διασφάλιση ότι τα 27 κράτη μέλη μιλούν ομόφωνα και, προ πάντων, η επίτευξη αλλαγής στη ζωή μας είναι η συναίνεση την οποία έχουμε επιτύχει. Όλες αυτές οι διαστάσεις είναι βασικοί τρόποι εγγύησης αυτής της κοινής ενεργειακής ασφάλειας που όλοι επιθυμούμε.
<P>
Οι διαφορές, φυσικά, σχετίζονται με τη σύνθεση του ενεργειακού μείγματος. Τι είναι οι πηγές ενέργειας; Θα ήθελα να απαντήσω στους συναδέλφους μου μέλη από την Ομάδα των Πράσινων/Ευρωπαϊκής Ελεύθερης Συμμαχίας, καθώς και σε άλλα μέλη που μίλησαν κατά της πυρηνικής ενέργειας. Θα ήθελα να πω ότι πρέπει να είμαστε προσεκτικοί.
<P>
Υπήρξαν πολλές υπερβολές σε ό,τι ειπώθηκε. Πιστεύω ότι έχουμε θέσει κάποιους πολύ φιλόδοξους στόχους για το 2050. Έγινε αναφορά σε μια μείωση κατά 80% των εκπομπών CO2 και σε ένα ποσοστό 60% ανανεώσιμων πηγών ενέργειας. Είναι αρκετά σαφές ότι ένα μεγάλο ποσοστό έχει εκχωρηθεί σε όλες τις ανανεώσιμες πηγές ενέργειας. Όσον αφορά την πυρηνική ενέργεια, αναγνωρίζεται σε αυτή την έκθεση ότι είναι μέρος του ενεργειακού μείγματος.
<P>
Από αυτή την άποψη, θα ήθελα να ολοκληρώσω την ομιλία μου απλώς υπενθυμίζοντάς σας τους στόχους: μια συγκέντρωση CO2 της τάξης των 450 ppm, που ορίστηκε προκειμένου να εγγυηθεί αυτό το όριο μιας ανόδου 2°C. Θα ήθελα να σας υπενθυμίσω ότι, σε αυτές τις προσπάθειες που έχουν ανακοινωθεί, συζητούμε για ένα ποσοστό 9% πυρηνικής ενέργειας, 54% ενεργειακής απόδοσης, 35% ανανεώσιμων πηγών ενέργειας και 14% γεωλογικής δέσμευσης και αποθήκευσης άνθρακα.
<P>
Όλα αυτά είναι για το 2030. Συνεπώς, η πυρηνική ενέργεια είναι μέρος του μείγματος, όπως και ο άνθρακας. Προσωπικά, δεν είμαι υπέρμαχος του άνθρακα, ούτε της πυρηνικής ενέργειας, αλλά πρέπει να διαθέτουμε την ευρύτερη δυνατή γκάμα πηγών ενέργειας. Δεν θα ήθελα να υποχρεωθώ να επιλέξω μεταξύ του άνθρακα και της πυρηνικής ενέργειας για το 2050.
<SPEAKER ID="168" NAME="Πρόεδρος">
- Σας ευχαριστώ, κυρία Laperrouze. Μείνετε ήσυχη, σε κάθε περίπτωση, ότι η ενέργειά σας είναι πολύτιμη για το Κοινοβούλιο.
<P>
" κοινή συζήτηση έληξε.
<P>
" ψηφοφορία επί της έκθεσης της κ. Laperrouze θα διεξαχθεί αύριο.
<P>
Σύμφωνα με το άρθρο 108, παράγραφος 5, του Κανονισμού, έλαβα μία πρόταση για ψήφισμα στο τέλος της συζήτησης επί της προφορικής ερώτησης από τον κ. Remek. " ψηφοφορία θα διεξαχθεί την Τετάρτη.
<P>
Γραπτές δηλώσεις (άρθρο 142 του Κανονισμού)
<SPEAKER ID="169" NAME="Alin Lucian Emanuel Antochi  " LANGUAGE="RO">
" αλληλεγγύη μεταξύ των κρατών μελών της Ευρωπαϊκής Ένωσης στον τομέα της ενέργειας πρέπει να γίνει πρωταρχικός στόχος σε ευρωπαϊκό, περιφερειακό και διμερές επίπεδο. Πράγματι, οι στρατηγικές που υιοθετούνται από κάθε κράτος μέλος σε εθνικό επίπεδο δεν πρέπει να επηρεάζουν τα ενεργειακά συμφέροντα άλλων κρατών μελών και πρέπει να εξυπηρετούν το γενικό συμφέρον της Ευρωπαϊκής Ένωσης όσον αφορά την ενεργειακή ασφάλεια.
<P>
Σε αυτό το πλαίσιο, το έργο της βελτίωσης του Κοινοτικού νομοθετικού πλαισίου με στόχο την ενεργειακή αλληλεξάρτηση εντός της ΕΕ και της εκπόνησης μιας νέας γενιάς πράξεων κανονιστικής φύσης, που προορίζονται να διέπουν τις σχέσεις της Ευρωπαϊκής Ένωσης τόσο με προμηθευτές ενέργειας εκτός της ΕΕ όσο και με τα κράτη διαμετακόμισης, πρέπει να λειτουργεί ως αποτελεσματικό μέσο στη διαδικασία της κατάρτισης μιας ευρωπαϊκής πολιτικής ασφαλείας. Οι νέοι νόμοι θα πρέπει να προνοούν για μηχανισμούς νομικού περιορισμού που προορίζονται να παγιώσουν τη συνεργασία στον τομέα της ενέργειας και να αναπτύξουν τον βιώσιμο ανταγωνισμό στις ευρωπαϊκές αγορές ενέργειας.
<P>
Είναι θεμελιώδες να ενθαρρυνθούν οι προσπάθειες με στόχο την αύξηση των επενδύσεων της ΕΕ όσον αφορά τη διαφοροποίηση των διασυνοριακών δομών, κίνητρα για τη δημιουργία εναλλακτικών, μη συμβατικών μορφών ενέργειας σε τοπικό επίπεδο και βελτιώσεις στη δυνατότητα της υποδομής να διευκολύνει τη σύνδεση με νέες πηγές ενέργειας. " Ευρωπαϊκή Ένωση πρέπει επίσης να συντελέσει σοβαρά ως παράγοντας στην ανάγκη τόνωσης του ιδιωτικού τομέα της ενέργειας στα κράτη μέλη, ο οποίος αισθάνεται ήδη τις συνέπειες της παγκόσμιας οικονομικής κρίσης.
<SPEAKER ID="999" NAME="Adam Bielan  " LANGUAGE="PL">
Θα μπορούσε να ειπωθεί ότι η ενεργειακή κρίση του Ιανουαρίου αρχίζει βραδέως να μετατρέπεται σε ετήσιο τελετουργικό. Όσο δριμύτερος είναι ο χειμώνας, τόσο μεγαλύτερη είναι η βεβαιότητα ότι η Ρωσική Ομοσπονδία θα διακόψει τον εφοδιασμό φυσικού αερίου στις ευρωπαϊκές χώρες. Αποτελεί, συνεπώς, μεγάλη έκπληξη, εν όψει ακόμα μίας διαμάχης για το φυσικό αέριο, της οποίας τα θύματα ήταν πολίτες των χωρών της Ευρωπαϊκής Ένωσης, το γεγονός ότι η καγκελάριος Angela Merkel εξακολουθεί να προωθεί την πρόταση οικοδόμησης του αγωγού "Νότιο ρεύμα" με κοινοτικά κονδύλια.
<P>
Αυτό που θα έπρεπε τώρα να κάνει η Ευρωπαϊκή Επιτροπή είναι να εκπονεί ένα σχέδιο για τη διαφοροποίηση των πηγών ενέργειας. Πρέπει να γίνουν επενδύσεις στην οικοδόμηση νέων δικτύων μεταφοράς, που θα παρέκαμπταν αναξιόπιστους εξαγωγείς ενεργειακών πόρων, όπως η Ρωσική Ομοσπονδία. Σε μία από τις τροποποιήσεις που κατέθεσα στην έκθεση Laperrouze, τονίσαμε τη σπουδαιότητα της στήριξης "του αγωγού φυσικού αερίου Nabucco, που είναι η μόνη υπάρχουσα επιχείρηση η οποία θα διαφοροποιήσει τις πηγές ενέργειας και τις διαμετακομιστικές οδούς για το φυσικό αέριο" χωρίς τη συμμετοχή της Ρωσίας. Θα πρέπει επίσης να αποτελέσει προτεραιότητα η δημιουργία γραμμών διασύνδεσης φυσικού αερίου που επιτρέπουν συνδέσεις μεταξύ συστημάτων και την ταχεία μεταφορά αποθεμάτων φυσικού αερίου, στην περίπτωση περαιτέρω κρίσεων.
<P>
Ωστόσο, οι εμπορικές συμφωνίες μας πρέπει να βασίζονται στην ειδική "ρήτρα ενεργειακής ασφάλειας", που θα ήταν η επαγγελματική δεοντολογία του τομέα.
<P>
Για την Ευρώπη και τον υπόλοιπο κόσμο, που διεξάγουν επιχειρήσεις με πολιτισμένο τρόπο, είναι σημαντικό η Ρωσική Ομοσπονδία να κυρώσει τη Συνθήκη για το Χάρτη της Ενέργειας. Νομίζω ότι μόνο η συνεκτική και ανυποχώρητη θέση μιας ενωμένης Ευρώπης θα κατορθώσει να πείσει το Κρεμλίνο να λάβει μια τέτοια απόφαση.
<SPEAKER ID="170" NAME="Šarūnas Birutis  " AFFILIATION="ALDE">
γραπτώς. - (LT) Τα ζητήματα της ενέργειας είναι η μεγαλύτερη πρόκληση της εποχής μας. " κρίση φυσικού αερίου που αντιμετώπισε η ΕΕ τον Ιανουάριο δεν είναι η πρώτη στην ιστορία της ΕΕ. Στην Ευρώπη, υπάρχουν χώρες που εξαρτώνται 100% για το φυσικό αέριο από τη Ρωσία και αυτές περιλαμβάνουν τη Λιθουανία, η οποία το Δεκέμβριο του 2009 θα κλείσει το σταθμό παραγωγής πυρηνικής ενέργειας που διαθέτει. " ΕΕ πρέπει να λάβει πρόσθετα μέτρα, ώστε η κρίση να μην επαναληφθεί. Ο ενεργειακός κρίκος που λείπει πρέπει να δημιουργηθεί και επίσης πρέπει να ενισχύσουμε την Οδηγία για την ασφάλεια του εφοδιασμού φυσικού αερίου και να συστήσουμε ένα μηχανισμό συντονισμού της ΕΕ σχεδιασμένο να αντιδρά σε παρόμοιες κρίσεις. Είναι θεμελιώδες να υπάρχουν επαρκή αποθέματα προμηθειών ενέργειας σε εκείνα τα κράτη μέλη που εξαρτώνται περισσότερο από τις προμήθειες ενέργειας.
<P>
" κρίση μεταξύ Ρωσίας και Ουκρανίας δεν είναι απλώς μια κρίση αμοιβαίας εμπιστοσύνης, αλλά και μια γεωπολιτική κρίση. Αμφότερες οι χώρες πρέπει να αναλάβουν ευθύνη για το γεγονός ότι τα κράτη μέλη δεν εφοδιάστηκαν με φυσικό αέριο. " Ευρώπη, από μέρους της, πρέπει να διαφοροποιήσει τις πηγές ενέργειας και να βελτιώσει την ασφάλεια του εφοδιασμού. " Ευρώπη πρέπει να ενεργήσει αποφασιστικά, καθώς η επίλυση αυτής της ενεργειακής κρίσης για τον εφοδιασμό φυσικού αερίου από τη Ρωσία είναι μόνο προσωρινή.
<SPEAKER ID="998" NAME="Cristian Silviu Buşoi  " AFFILIATION="ALDE">
γραπτώς. - (RO) Θα ήθελα να ευχαριστήσω την κ. Laperrouze για αυτή την έκθεση και να πω ότι υποστηρίζω τα περισσότερα από τα συμπεράσματά της. " ΕΕ πρέπει να είναι φιλόδοξη στη μάχη κατά της κλιματικής αλλαγής, πράγμα που σημαίνει ότι δεν μπορούμε να αντιπαρέλθουμε το ρόλο της πυρηνικής ενέργειας και των ανανεώσιμων πηγών ενέργειας.
<P>
" διαδικασία της δημιουργίας μιας ενιαίας αγοράς για τον ηλεκτρισμό και το φυσικό αέριο πρέπει να επιταχυνθεί. Αυτό απαιτεί διασυνδέσεις. Ως εκ τούτου, χαιρετίζω την πρόταση της Ευρωπαϊκής Επιτροπής να εκχωρήσει 1,5 δισεκατομμύριο ευρώ σε έργα διασύνδεσης. Επιπλέον, τα κριτήρια που θεσπίστηκαν στη Βαρκελώνη για τη διασύνδεση πρέπει να πληρούνται από όλα τα κράτη μέλη.
<P>
Είναι επίσης αναγκαίο να βελτιώσουμε την ενεργειακή απόδοση, ιδίως στα νέα κράτη μέλη. Στη Ρουμανία, για παράδειγμα, υπάρχει τεράστια δυνατότητα εξοικονόμησης και θα ήθελα να αξιοποιηθεί αυτή η ευκαιρία.
<P>
" κρίση Ρωσίας-Ουκρανίας υπογράμμισε για μία ακόμη φορά την ανάγκη για μια κοινή προσέγγιση της ΕΕ. Στηρίζω το συμπέρασμα της έκθεσης, περιλαμβανομένου του σημείου για την υπογραφή συμφωνίας μεταξύ της ΕΕ, Ρωσίας και Ουκρανίας.
<P>
Ωστόσο, δεν συμφωνώ με τη δήλωση σχετικά με το έργο του αγωγού "Νότιο ρεύμα", το οποίο αναφέρεται ως έργο ζωτικής σημασίας για την ενεργειακή ασφάλεια της ΕΕ, στον ίδιο βαθμό με τον αγωγό Nabucco. Το έργο του αγωγού "Νότιο ρεύμα" είναι το αντίπαλον δέος του αγωγού Nabucco και δεν πληροί καθόλου τις ανάγκες διαφοροποίησης των πηγών εφοδιασμού ενέργειας, προκειμένου να εγγυηθεί την ενεργειακή ασφάλεια της ΕΕ. Για αυτόν το λόγο, προτείνω ότι στο μέλλον πρέπει να καταβάλουμε περισσότερη προσοχή στη θέση που δίδεται σε αυτό το έργο στα διάφορα έγγραφα του ΕΚ.
<SPEAKER ID="997" NAME="Dragoş Florin David  " LANGUAGE="RO">
Κυρίες και κύριοι.
<P>
Σήμερα, συζητούμε στο Ευρωπαϊκό Κοινοβούλιο μία από τις σημαντικότερες εκθέσεις που συζητήθηκαν στη διάρκεια αυτής της συνεδρίασης ολομέλειας. Μπορούμε να διακρίνουμε σε αυτή την έκθεση βασικά στοιχεία της ενεργειακής πολιτικής τα οποία θέλουμε να εφαρμόσουμε σε ολόκληρη την ΕΕ, όπως τα εθνικά σχέδια εκτάκτων μέτρων, τη ρήτρα ενεργειακής ασφάλειας, τη διαφοροποίηση των πηγών εφοδιασμού και τη διατήρηση της πυρηνικής ενέργειας στο ενεργειακό μείγμα.
<P>
Όλα αυτά υποδεικνύουν πόσο ευέλικτες είναι οι πολιτικές και οι ενέργειές μας και πόσο γρήγορα μπορούν να προσαρμοστούν στις τρέχουσες περιστάσεις. Αισθάνομαι ότι η ρύθμιση εμπορικών συμφωνιών, συμφωνιών σύνδεσης, εταιρικής σχέσης και συνεργασίας που υπογράφονται με χώρες παραγωγής και διαμετακόμισης, προκειμένου να εδραιωθεί ένας κώδικας συμπεριφοράς και οι συνέπειες για τη μη συμμόρφωση, είναι μία από τις προτεραιότητες της ΕΕ ως επακόλουθο της κρίσης φυσικού αερίου στην αρχή του έτους.
<P>
Επιπλέον, η διαφοροποίηση των πηγών εφοδιασμού ενέργειας με την εγκατάσταση διασυνδέσεων μεταξύ κρατών μελών, την υλοποίηση νέων οδών εφοδιασμού, όπως ο αγωγός Nabucco, και την οικοδόμηση τερματικών σταθμών υποδοχής υγροποιημένου φυσικού αερίου πρέπει να γίνουν τρέχοντα έργα με χρηματοδότηση από την Επιτροπή. Τέλος, θα ήθελα να συγχαρώ την κ. Laperrouze για την έκθεσή της και ελπίζω ότι θα υποστηριχθεί από τη συντριπτική πλειοψηφία των συναδέλφων μελών. Σας ευχαριστώ.
<SPEAKER ID="171" NAME="Alexandra Dobolyi  " LANGUAGE="HU">
Κατά τις πρώτες εβδομάδες του 2009, τα κράτη μέλη της ΕΕ αντιμετωπίστηκαν ως όμηροι από την Ουκρανία, της οποίας οι ηγέτες ξεκίνησαν μια διαμάχη διακανονισμού του εφοδιασμού με τη Μόσχα για την τιμή των παραδόσεων φυσικού αερίου. Το Κίεβο στήριξε την ενέργειά του στην ελπίδα ότι, ως αποτέλεσμα του παραδοσιακού αντιρωσικού αισθήματος στη Δυτική και Ανατολική Ευρώπη, θα μπορούσε να κερδίσει την υποστήριξη των περισσότερων κρατών μελών της ΕΕ. Προφανώς, αυτό ήταν πολιτική αυτοκτονία.
<P>
" ΕΕ πρέπει να σπάσει τον ίδιο της τον φαύλο κύκλο επιτέλους. Μόνο ένα μέρος αυτού του κύκλου είναι η ενεργειακή φοβία, σύμφωνα με την οποία πρέπει να ανεχόμαστε τους Ρώσους, διαφορετικά θα κλείσουν τη στρόφιγγα φυσικού αερίου. Αυτή η εσφαλμένη άποψη μπορεί να οδηγήσει μόνο σε εσφαλμένες συνέπειες! Αυτό το θέμα δεν αφορά απλώς την ενέργεια!
<P>
Αν ο μακροπρόθεσμος στόχος της Ευρωπαϊκής Ένωσης είναι η εταιρική σχέση με μια Ρωσία η οποία βασίζεται στη δημοκρατία, παρέχοντας μια τεράστια αγορά που αναπτύσσεται και έχει δυνατότητα περαιτέρω ανάπτυξης, τότε πρέπει επίσης να αναμένει ότι τα οικονομικά και πολιτικά κέντρα βαρύτητας θα μπορούσαν θεμιτώς να μετατοπιστούν στη Ρωσία.
<P>
" ΕΕ πρέπει, ενεργά και αξιόπιστα, να εκφράσει το μήνυμα ότι ενδιαφέρεται να δει μια σύγχρονη Ρωσία να αναδύεται. " συμπεριφορά της ΕΕ, που συνίσταται σε ενθαρρυντικές λέξεις αλλά συγκαλυπτικές, επιφυλακτικές και καταδικαστικές ενέργειες είναι καταδικασμένη σε αποτυχία.
<P>
" έλλειψη κοινής ενεργειακής και εξωτερικής πολιτικής, η πίεση της διαφοροποίησης της ενεργειακής χρήσης στο παρασκήνιο και η προτεραιοποίηση ορισμένων ιστορικών αδικιών και εμπορικών πλεονεκτημάτων καθιστά ευάλωτη την Ένωσή μας.
<P>
Μια ενωμένη ΕΕ θα έκανε τη Μόσχα να σταματήσει για να σκεφτεί, καθώς ποτέ στο παρελθόν δεν έχει δει κάτι τέτοιο. Εν όψει χωρών που επιδίδονται σε απρόβλεπτες πολιτικές, ωστόσο, μια αχανής χώρα όπως η Ρωσία μπορεί εύκολα να επιβάλει τη θέλησή της.
<P>
Αυτό αφορά πολύ περισσότερα πράγματα από την ενέργεια!
<SPEAKER ID="172" NAME="András Gyürk  " LANGUAGE="HU">
" επισκόπηση της ενεργειακής στρατηγικής παρέχει μια καλή σύνοψη όλων των βημάτων που είναι απαραίτητα, προκειμένου η Ευρωπαϊκή Ένωση να μειώσει την εξάρτησή της από εξωτερικές πηγές ενέργειας. Οι διακοπές στον εφοδιασμό φυσικού αερίου κατά τις πρόσφατες εβδομάδες κατέστησαν ιδιαίτερα καίρια ορισμένα σημεία της πρότασης.
<P>
Μπορούμε μόνο να συμφωνήσουμε με την ανάγκη τοποθέτησης του Κοινοτικού κανονισμού για τα αποθέματα φυσικού αερίου σε νέα θεμέλια. Επιπροσθέτως της επιβολής υποχρεωτικών ελάχιστων αποθεμάτων, είναι σημαντικό, κατά την άποψή μας, να ενισχύσουμε τους μηχανισμούς αλληλεγγύης με Κοινοτικούς κανονισμούς, σύμφωνα με τη Συνθήκη της Λισαβόνας.
<P>
Είναι αξιέπαινο το γεγονός ότι η επισκόπηση ενέργειας που εκτελέστηκε από την επιτροπή κατονομάζει τις υποδομές των οποίων η δημιουργία θα ήταν προς το κοινό συμφέρον όλων των κρατών μελών. Αποτελεί μια ευπρόσδεκτη εξέλιξη το γεγονός ότι η πρόταση θεωρεί τις διασυνδέσεις των αγωγών φυσικού αερίου Κεντρικής και Νοτιοανατολικής Ευρώπης σημαντικό στόχο, επιπροσθέτως του Νότιου διαδρόμου μεταφοράς φυσικού αερίου. " σπουδαιότητα της πρωτοβουλίας, η οποία αρχικά συνδέθηκε με τη MOL, έγκειται στο γεγονός ότι τα κράτη που συμμετέχουν θα διαπιστώσουν ότι είναι ευκολότερο να αλληλοβοηθούν, στην περίπτωση διακοπών εφοδιασμού. " σύνδεση των δικτύων θα τονώσει επίσης τον ανταγωνισμό στην περιοχή.
<P>
Θεωρούμε θετική την απόφαση της Ευρωπαϊκής Επιτροπής να ανακατευθύνει ένα μέρος των αχρησιμοποίητων κονδυλίων της ΕΕ σε ενεργειακές υποδομές. Εντούτοις, αυτό που είναι λιγότερο θετικό είναι ότι τα πιο ευάλωτα κράτη μέλη θα λάβουν μικρότερο ποσοστό της χρηματοδότησης για την υποδομή τους από εκείνο που επιθυμούσαν. Ωστόσο, οι εμφατικές δεσμεύσεις μπορούν να τηρηθούν μόνο με μια πιο θεαματική οικονομική συνεισφορά και αλληλεγγύη εκ μέρους της Κοινότητας.
<SPEAKER ID="173" NAME="Janusz Lewandowski  " LANGUAGE="PL">
"Για έναν Πολωνό το πάθημα γίνεται μάθημα!" Αυτή η παλιά παροιμία, καθόλου κολακευτική για τους συμπατριώτες μου, μπορεί να επεκταθεί για να καλύψει ολόκληρη την Ευρωπαϊκή Ένωση. " δυσάρεστη εμπειρία της ρωσο-ουκρανικής διαμάχης για το φυσικό αέριο τον Ιανουάριο του 2009 ήταν αναγκαία, προκειμένου το θέμα της ενεργειακής ασφάλειας να καταστεί ζήτημα πρωταρχικής σημασίας για ολόκληρη την Ευρωπαϊκή Κοινότητα.
<P>
Δεν μπορούμε να κρυβόμαστε πίσω από το γεγονός ότι η Συνθήκη της Λισαβόνας, που περιλαμβάνει δηλώσεις σχετικά με την ενεργειακή αλληλεγγύη, δεν έχει κυρωθεί. Το μόνο που χρειάζεται είναι η πολιτική βούληση, η οποία θα υποστηρίζεται από μια ψυχρή ανάλυση της τελευταίας κρίσης, προκειμένου να περιγραφούν μελλοντικά σενάρια και να απαλλαγεί η Ευρωπαϊκή Ένωση από προβλήματα παρόμοια με εκείνα που προκλήθηκαν από τον αποκλεισμό εφοδιασμού φυσικού αερίου μέσω της Ουκρανίας. Τόσο η κοινοποίηση της Επιτροπής όσο και η έκθεση Laperrouze εφιστούν την προσοχή στους τρόπους αντιμετώπισης έκτακτων καταστάσεων, όπως η αύξηση των αποθεμάτων και η δημιουργία ενός δικτύου μεταφοράς που θα εξασφαλίσει τεχνική διαθεσιμότητα. Πρόκειται για θέματα επί των οποίων δεν υπάρχει καμία διαφωνία. Θα είναι δυσκολότερο να συμφωνηθεί μια μακροπρόθεσμη στρατηγική, η οποία θα πρέπει να περιλαμβάνει μια ρεαλιστική θέση για τη Ρωσία, επειδή είναι - επί του παρόντος - ο κύριος προμηθευτής αργού πετρελαίου και φυσικού αερίου της Ευρώπης.
<P>
" αμοιβαία εξάρτηση, όπως έχουμε μάθει, δεν εγγυάται τη συνέχεια του εφοδιασμού και των σχέσεων που βασίζονται σε ορθολογικές οικονομικές προϋποθέσεις. " παρεμβολή πολιτικών κινήτρων είναι πολύ ορατή ώστε να υπερβεί την αφέλεια. Το δυσκολότερο σημείο στις σχέσεις με τους ανατολικούς μας γείτονες θα είναι η εκρίζωση της τάσης σύναψης διμερών συμφωνιών και αυτό είναι το πραγματικό μέτρο επιτυχίας ή αποτυχίας της Κοινοτικής πολιτικής ενεργειακής ασφάλειας και ενεργειακής αλληλεγγύης!
<SPEAKER ID="996" NAME="Sirpa Pietikäinen  " AFFILIATION="PPE-DE">
γραπτώς. - (FI) Κύριε Πρόεδρε, κυρίες και κύριοι.
<P>
Θα ήθελα να ευχαριστήσω εκείνους που εκπόνησαν την έκθεση για τις ευέλικτες προσπάθειές τους και για την προώθηση ενός σημαντικού ζητήματος στο επίκεντρο της συζήτησης. Όπως η εισηγήτρια, νομίζω ότι είναι πολύ σημαντικό για την Ένωση στην ενεργειακή στρατηγική της να δεσμεύεται σε κοινούς, μακροπρόθεσμους στόχους. Τα μέτρα για την εξοικονόμηση ενέργειας είναι το απόλυτο κλειδί για μια ριζική μείωση της ενεργειακής κατανάλωσης.
<P>
Δεν υπάρχουν εθνικές λύσεις σε ευρωπαϊκά προβλήματα. Προκειμένου να εγγυηθεί την ενεργειακή ασφάλεια στην Ευρώπη, η Ένωση πρέπει να επενδύσει στην εγκατάσταση ενός κοινού κύριου δικτύου και μιας κοινής αγοράς ενέργειας, καθώς και σε καλύτερο συντονισμό.
<P>
" έκθεση δίνει πολύ μεγάλη έμφαση στην πυρηνική ενέργεια ως έναν από τους κύριους τομείς επένδυσης της Ευρώπης στο μέλλον. Λαμβάνοντας υπόψη τους κινδύνους και τα μειονεκτήματα της πυρηνικής ενέργειας, πρόκειται για κοντόφθαλμη και επιζήμια πολιτική. " έκθεση δεν είναι αρκετά φιλόδοξη όσον αφορά τις ανανεώσιμες πηγές ενέργειας. Μια ανταγωνιστική Ευρώπη, η οποία βασίζεται στη βιώσιμη χρήση, πρέπει να στοχεύει στην αύξηση του ποσοστού ανανεώσιμης ενέργειας σε 80% μέχρι το έτος 2050. Πολλές μελέτες, περιλαμβανομένων των μελετών του Γερμανικού Αεροδιαστημικού Κέντρου (German Aerospace Centre) και Heinrich-Boll-Stiftung ERENE, καταδεικνύουν ότι η αποτελεσματική εισαγωγή νέων και καθαρών μορφών ενέργειας θα ήταν τεχνικά και οικονομικά εφικτή. Τώρα, λείπει μόνο η πολιτική βούληση.
<SPEAKER ID="174" NAME="Marian Zlotea  " LANGUAGE="RO">
" έκθεση της κ. Laperrouze αναφέρεται σε ένα ζήτημα που είναι ιδιαίτερα σημαντικό για κάθε Ευρωπαίο πολίτη, ιδίως κατά τη διάρκεια της κρίσης φυσικού αερίου που αντιμετωπίσαμε πρόσφατα. Όλοι πρέπει να συνεισφέρουμε στην επιτυχή επίτευξη των φιλόδοξων στόχων που προτείνει αυτή η δεύτερη επισκόπηση της ενεργειακής στρατηγικής, δηλαδή τη βιωσιμότητα, την ανταγωνιστικότητα και την ασφάλεια του εφοδιασμού ενέργειας.
<P>
Θέλω να τονίσω τη σπουδαιότητα της βελτίωσης της ασφάλειας των ενεργειακών πόρων μας. Πρέπει να λάβουμε μέτρα, για να διαφοροποιήσουμε τις πηγές ενέργειας και τις οδούς εφοδιασμού μας. Πρέπει να στηρίξουμε επενδύσεις στην υποδομή και σε νέες τεχνολογίες με μειωμένη ενεργειακή κατανάλωση, ώστε να μπορέσουμε να επιτύχουμε τους στόχους "20-20-20".
<P>
Τώρα, περισσότερο από ποτέ, τα κράτη μέλη πρέπει να επιδείξουν την αλληλεγγύη τους και να συνεργαστούν, προκειμένου να εξασφαλίσουν την ασφάλεια των ενεργειακών αποθεμάτων τους. Συγχρόνως, αυτή η νέα στρατηγική πρέπει να θέσει τα θεμέλια της οικονομικής ανάπτυξης στην ΕΕ.
<P>
Θα ήθελα να σας υπενθυμίσω τη γεωπολιτική σημασία της Ρουμανίας και της περιοχής της Μαύρης Θάλασσας για την ενεργειακή ασφάλεια και τη διαφοροποίηση των πόρων εφοδιασμού ενέργειας.

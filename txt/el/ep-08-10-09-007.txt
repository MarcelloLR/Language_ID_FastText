<CHAPTER ID="007">
Ώρα των ψηφοφοριών
<SPEAKER ID="078" NAME="Πρόεδρος">
" ημερήσια διάταξη προβλέπει τις ψηφοφορίες.
<P>
(Για το αποτέλεσμα και άλλες λεπτομέρειες σχετικά με την ψηφοφορία: βλ. Συνοπτικά Πρακτικά)
<P>

<SPEAKER ID="079" NAME="Alain Hutchinson" AFFILIATION="PSE">
(FR) Κύριε Πρόεδρε, ζητώ συγνώμη, δεν είμαι βέβαιος σύμφωνα με ποιο άρθρο του Κανονισμού πρέπει να απευθυνθώ στο Σώμα, αλλά θα ήθελα να κάνω μια δήλωση στην προεδρία σχετικά με την τρέχουσα κατάσταση στο Κοινοβούλιο: μετατρέπεται σε ένα μόνιμο θίασο, πράγμα που καθιστά πολύ δύσκολη την ήρεμη εργασία, όταν προσπαθούμε να κάνουμε σοβαρά πράγματα εδώ.
<P>
(Χειροκροτήματα)
<P>
Νομίζω ότι αυτή η κατάσταση έφτασε στο αποκορύφωμά της χθες το απόγευμα και θα ήθελα να ζητήσω από την προεδρία να αναλάβει δράση, προκειμένου να αποκαταστήσει την ηρεμία και μια σοβαρή ατμόσφαιρα σε ένα Σώμα που πρέπει να είναι υπόδειγμα προς ολόκληρο τον κόσμο και πρέπει να είναι ένα σοβαρό Σώμα, και όχι θίασος.
<P>
(Χειροκροτήματα)
<SPEAKER ID="080" NAME="Πρόεδρος">
Φαντάζομαι, κ. Hutchinson, ότι αναφέρεστε στα διάφορα εκθέματα στους διαδρόμους. Γνωρίζετε ότι υπεύθυνοι για αυτό είναι οι Κοσμήτορες. Φυσικά, θα διαβιβάσουμε τα σχόλιά σας.
<SPEAKER ID="081" NAME="Pervenche Berès" AFFILIATION="PSE">
(FR) Κύριε Πρόεδρε, θα ήθελα επίσης να κάνω ένα σχόλιο σχετικά με την ηρεμία και την τάξη στην εργασία μας. " συνεδρίασή μας, χθες το μεσημέρι, χαρακτηρίστηκε από μια πολύ συγκινητική αφήγηση, αλλά η διακοπή της ημερήσιας διάταξης σήμανε ότι οι ομιλίες επί θεμάτων εξίσου σημαντικών με την οικονομική κρίση αναβλήθηκαν για περισσότερο από δύο ώρες, προκαλώντας απόλυτη παρεμβολή στη σειρά των ομιλητών. Αυτό δεν συμβάλλει στην ομαλή ροή των πραγμάτων σε αυτό το Σώμα.
<SPEAKER ID="082" NAME="Πρόεδρος">
Σε αυτή την περίπτωση, θα διαβιβάσω τα σχόλιά σας όχι στους Κοσμήτορες αλλά στη Διάσκεψη των Προέδρων, εφόσον αυτό είναι το υπεύθυνο σώμα για τέτοια ζητήματα.

<CHAPTER ID="005-06">
6. Διαλειτουργικότητα των υπηρεσιών ψηφιακής διαλογικής τηλεόρασης (ψηφοφορία) 
<P>
- Έκθεση Weber
<P>
Πριν από την ψηφοφορία:
<SPEAKER ID="090" NAME="Henri Weber  " AFFILIATION="PSE">
εισηγητής. - (FR) Κύριε Πρόεδρε, κύριοι βουλευτές, με τη σύγκλιση της τηλεόρασης, των τηλεπικοινωνιών και του Διαδικτύου, η τηλεόραση έχει καταστεί ένα διαλογικό μέσο και οι τηλεθεατές ενεργοί συμμετέχοντες.
<P>
Ο θεατής μπορεί τώρα να διερευνήσει το περιεχόμενο, να επιλέξει προγράμματα και να αντιδράσει σε εκπομπές· ωστόσο, για το σκοπό αυτό απαιτείται ένας διαρκώς αυξανόμενος αριθμός συσκευών. Προκειμένου να διευκολυνθεί η χρήση αυτού του εξοπλισμού και να αποφευχθούν οι επιπλέον δαπάνες για τον καταναλωτή, αυτές οι συσκευές πρέπει να μπορούν να επικοινωνούν μεταξύ τους και να συνεργάζονται. Αυτό είναι γνωστό ως "διαλειτουργικότητα".
<P>
" έκθεση που παρουσιάζεται σήμερα επιδιώκει την προώθηση της διαλειτουργικότητας εντός της Ευρωπαϊκής Ένωσης. Στοχεύει επίσης στη διασφάλιση του σεβασμού της πολυφωνίας στην ενημέρωση και της ποικιλομορφίας του περιεχομένου στη νέα τεχνολογική εποχή, πράγμα που απαιτεί μια ενεργό και διαρκή πολιτική επαγρύπνηση εκ μέρους των εθνικών και ευρωπαϊκών δημόσιων αρχών.

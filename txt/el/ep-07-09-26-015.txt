<CHAPTER ID="015">
Διασυνοριακές υποχρεώσεις του παρόχου υπηρεσιών (συζήτηση)
<SPEAKER ID="351" NAME="Πρόεδρος">
" ημερήσια διάταξη προβλέπει τη συζήτηση της έκθεσης του κ. Lasse Lehtinen, εξ ονόματος της Επιτροπής Εσωτερικής Αγοράς και Προστασίας των Καταναλωτών, σχετικά με τις υποχρεώσεις των παρόχων διασυνοριακών υπηρεσιών.
<SPEAKER ID="352" NAME="Lasse Lehtinen  " AFFILIATION="PSE">
εισηγητής. - (FI) Κύριε Πρόεδρε, επιτρέψτε μου καταρχάς να εκφράσω τις ευχαριστίες μου στους σκιώδεις εισηγητές για την ενθάρρυνση και την εξαίρετη συνεργασία τους: στην κ. Wallis, η οποία βρίσκεται σήμερα εδώ, και ιδίως στον κ. Χατζηδάκη. Επέδειξε τέτοιες ικανότητες ώστε επιλέχθηκε αμέσως να μετάσχει στο υπουργικό συμβούλιο της χώρας μου. Είμαι επίσης ευγνώμων και εκφράζω την ικανοποίησή μου διότι ο κ. Harbour καθώς και η κ. Kauppi βρίσκονται επίσης εδώ σήμερα.
<P>
" εσωτερική αγορά, όπως γνωρίζουμε, στηρίζεται στις τέσσερις ελευθερίες, η μία εκ των οποίων όμως, η διασυνοριακή κυκλοφορία των υπηρεσιών, δεν λειτουργεί πολύ καλά. " οδηγία για τις υπηρεσίες, η οποία αποφασίστηκε στο παρόν Σώμα πριν από ένα έτος, θα βελτιώσει την κατάσταση, όταν τα κράτη μέλη υποχρεωθούν να την εφαρμόσουν εντός δύο ετών, ενδέχεται όμως ούτε αυτό να είναι αρκετό.
<P>
Οι υπηρεσίες, φυσικά, δεν μπορούν να συγκριθούν με τα προϊόντα από όλες τις απόψεις, όμως οι υπηρεσίες θα είναι κάποια στιγμή σημαντικότερες από ό,τι είναι τώρα. Οι υψηλής ποιότητας διασυνοριακές υπηρεσίες ειδικότερα είναι το μέλλον αυτής της ηπείρου. Το πρόβλημα είναι ότι το κοινοτικό κεκτημένο δεν παρέχει στους καταναλωτές που αγοράζουν υπηρεσίες εξίσου ισχυρή προστασία με τους καταναλωτές που αγοράζουν αγαθά. " ευρωπαϊκή εμπιστοσύνη των καταναλωτών στη διασυνοριακή κατανάλωση είναι χαμηλή επειδή το επίπεδο των υπηρεσιών και το επίπεδο προστασίας ποικίλλουν μεταξύ των διαφόρων κρατών μελών.
<P>
" Ένωση διαθέτει κοινοτική νομοθεσία σε συγκεκριμένους τομείς, δεν διαθέτει όμως κοινούς κανόνες για τις υπηρεσίες. Οι καταναλωτές, όπως και οι πάροχοι υπηρεσιών, δεν είναι πάντα σε θέση να γνωρίζουν ποιανού κράτους το νομικό καθεστώς ισχύει σε περίπτωση διαφοράς. Εν μέρει σε αυτό το γεγονός οφείλεται η διστακτικότητα των καταναλωτών να χρησιμοποιήσουν ξένους παρόχους υπηρεσιών.
<P>
Κατά τη γνώμη μου, η Ένωση πρέπει να συμφωνήσει στη θέσπιση κοινών κανόνων και υποχρεώσεων που θα είναι δεσμευτικές για τους παρόχους υπηρεσιών. Αυτό δεν θα ωφελήσει μόνο τους καταναλωτές αλλά και τους ίδιους τους παρόχους υπηρεσιών. Εάν η Επιτροπή εξετάσει κάποια στιγμή το θέμα των υποχρεώσεων των παρόχων υπηρεσιών, δεν πρέπει να κάνει διάκριση μεταξύ ιδιωτικών και δημοσίων υπηρεσιών. Και οι δύο πρέπει να υπάγονται εξίσου στο πεδίο εφαρμογής των οδηγιών περί προστασίας του καταναλωτή.
<P>
Το 1990 η Επιτροπή κατέθεσε πρόταση για τις υποχρεώσεις των παρόχων διασυνοριακών υπηρεσιών. Υποχρεώθηκε, ωστόσο, να την αποσύρει λόγω έλλειψης πολιτικής βούλησης. Τώρα όμως εκδηλώνεται και πάλι πολιτική βούληση σε αυτόν τον τομέα. " Επιτροπή καλείται, εφόσον εγκριθεί αυτή η έκθεση, να υποβάλει, εντός 12 μηνών, τουλάχιστον ένα πρόγραμμα εργασίας στο οποίο θα επανεξετάζεται η ανάγκη για ένα οριζόντιο μέσο.
<P>
Πρέπει να συμφωνήσουμε επί των βασικών γενικών κανόνων που θα επιτρέπουν στον καταναλωτή να λαμβάνει, εφόσον το επιθυμεί, σχετικές πληροφορίες για τις τιμές, τις συμβατικές υποχρεώσεις και τα μέτρα αποζημίωσης σε περίπτωση ελαττωματικής ή καθυστερημένης παροχής υπηρεσιών.
<P>
" Επιτροπή πρέπει επίσης να λάβει υπόψη τον αντίκτυπο της όποιας πρωτοβουλίας στις συνθήκες λειτουργίας των μικρών και μεσαίων επιχειρήσεων. Δεν εθίγησαν όλα αυτά τα θέματα στην πράσινη βίβλο για την προστασία του καταναλωτή, περιλαμβάνονται όμως σε αυτή την έκθεση.
<P>
Ευελπιστώ ότι η έκθεσή μου αυτή θα τύχει της μεγαλύτερης δυνατής στήριξης.
<SPEAKER ID="353" NAME="Viviane Reding">
μέλος της Επιτροπής. - (EN) Κύριε Πρόεδρε, χαίρομαι που βρίσκομαι εδώ απόψε ως εκπρόσωπος της Επιτροπής σε αυτή την πολύ σημαντική συζήτηση για την εμπιστοσύνη των καταναλωτών στην εσωτερική αγορά. Συγχαίρω τον εισηγητή, κ. Lehtinen, και τους σκιώδεις εισηγητές της Επιτροπής Εσωτερικής Αγοράς και Προστασίας των Καταναλωτών για τις πολύ φιλόδοξες προσπάθειές τους κατά την κατάρτιση αυτής της έκθεσης.
<P>
Υπογραμμίζω εξαρχής ότι η Επιτροπή συμφωνεί με την έκθεση όσον αφορά την ανάγκη ενίσχυσης της εμπιστοσύνης των καταναλωτών στην εσωτερική αγορά· μάλιστα, την προσοχή μας απαιτεί ειδικότερα η εσωτερική αγορά. Συνεπώς, μια από τις προτεραιότητες της Επιτροπής είναι να φέρει τα οφέλη της εσωτερικής αγοράς πιο κοντά στους ευρωπαίους καταναλωτές μας, και είμαι ευγνώμων για τη στήριξη αυτής της προσπάθειας από το Ευρωπαϊκό Κοινοβούλιο.
<P>
" Επιτροπή έχει ήδη αναλάβει σειρά πρωτοβουλιών για την προώθηση της εμπιστοσύνης των καταναλωτών στην εσωτερική αγορά. Θα αναφέρω δύο από αυτές: τη νομοθεσία για την προστασία του ευρωπαίου καταναλωτή και την οδηγία για τις υπηρεσίες.
<P>
Τώρα, το κοινοτικό κεκτημένο για την προστασία του καταναλωτή καθορίζει ήδη μια σειρά υποχρεώσεων των παρόχων διασυνοριακών υπηρεσιών. Για παράδειγμα, ρυθμίζει τις υποχρεώσεις των παρόχων υπηρεσιών εξ αποστάσεως ή στην πόρτα του καταναλωτή ως προς την παροχή πληροφοριών. Παρέχει επίσης προστασία στους καταναλωτές έναντι αθέμιτων όρων σε συμβάσεις παροχής υπηρεσιών. Επιπλέον, με την αναθεώρηση του κεκτημένου που βρίσκεται σε εξέλιξη, η Επιτροπή θα εξετάσει αν υπάρχει περαιτέρω ανάγκη τροποποίησης των υποχρεώσεων των παρόχων υπηρεσιών και των δικαιωμάτων των καταναλωτών σε αυτούς τους τομείς.
<P>
Υπάρχει έπειτα η οδηγία για τις υπηρεσίες: την γνωρίζετε πολύ καλά, την συζητήσατε άλλωστε σχετικά πρόσφατα. Βελτιώνει τη θέση των καταναλωτών στην εσωτερική αγορά υπηρεσιών. Διασφαλίζει στους καταναλωτές καλύτερη ενημέρωση από τις επιχειρήσεις και μεγαλύτερη συνδρομή από τις δημόσιες αρχές, ενώ θεσπίζει σειρά σαφών και ουσιαστικών υποχρεώσεων για τους παρόχους υπηρεσιών.
<P>
" Επιτροπή επιδιώκει ασφαλώς να εξασφαλίσει την ορθή εφαρμογή αυτής της οδηγίας σε όλα τα κράτη μέλη, και θεωρούμε ότι οι δύο αυτές πρωτοβουλίες είναι πολύ σημαντικές καθότι, και από τις δύο, μπορούμε να αναμένουμε πραγματική αλλαγή στην εσωτερική αγορά υπηρεσιών για τους καταναλωτές, αφού ολοκληρωθεί η εφαρμογή της οδηγίας για τις υπηρεσίες και αποδώσει τα αποτελέσματά της η αναθεώρηση του κοινοτικού κεκτημένου για την προστασία των καταναλωτών.
<P>
Τούτου λεχθέντος, οφείλω επίσης να υπογραμμίσω ότι η Επιτροπή δεν συμμερίζεται την άποψη που εκφράζεται στην έκθεση του κ. Lehtinen ως προς την ανάγκη για ένα ειδικό οριζόντιο μέσο που να καλύπτει τις υποχρεώσεις των παρόχων διασυνοριακών υπηρεσιών στο τρέχον στάδιο για τον απλό λόγο ότι πιστεύουμε ότι πρέπει πρώτα να ολοκληρώσουμε τις πρωτοβουλίες μας που βρίσκονται ήδη σε εξέλιξη, προτού στραφούμε, εφόσον καταστεί αναγκαίο, σε ένα ειδικό οριζόντιο μέσο. Γι' αυτό θέλω να σας ευχαριστήσω για τη δέσμευσή σας να μας βοηθήσετε στην εφαρμογή των δύο αυτών μέσων· αλλά και στην προσπάθεια να βοηθήσουμε τους ευρωπαίους πολίτες να απολαύσουν τα πλήρη οφέλη της εσωτερικής αγοράς στον τομέα των υπηρεσιών. Γνωρίζω επίσης ότι οι συνάδελφοί μου, η Επίτροπος Kuneva και ο Επίτροπος McCreevy, προσβλέπουν στη συζήτηση μαζί σας, στη συνεργασία μαζί σας, με σκοπό την εδραίωση αυτής της ενιαίας αγοράς μαζί με το Κοινοβούλιο, που είναι ο πραγματικός εκπρόσωπος των ευρωπαίων πολιτών.
<P>
Σας ευχαριστώ λοιπόν για τη συνεργασία σας και για το ανοικτό πνεύμα που επιδεικνύετε, και είμαι βέβαιη ότι οι δύο συνάδελφοί μου -αλλά και το σύνολο της Επιτροπής- θα συνεχίσουν, με πολύ ουσιαστικό τρόπο, αυτή τη συνεργασία με το Κοινοβούλιο.
<SPEAKER ID="354" NAME="Πρόεδρος">
Σας ευχαριστούμε, κυρία Επίτροπε. Επιτρέψτε μου απλώς να σας υπενθυμίσω ότι όλες οι παρατηρήσεις απευθύνονται στο Σώμα διά του Προεδρείου. " ώρα είναι περασμένη και ο αριθμός των παρόντων είναι περιορισμένος, όμως καλό είναι να μην λησμονούμε αυτή την πτυχή του πρωτοκόλλου. Είμαι βέβαιος πάντως ότι ο κ. Lehtinen θα λάβει υπόψη τις παρατηρήσεις σας.
<SPEAKER ID="355" NAME="Piia-Noora Kauppi  " AFFILIATION="PPE-DE">
συντάκτρια της γνωμοδότησης της Επιτροπής Νομικών Θεμάτων. - (EN) Κύριε Πρόεδρε, θέλω να συγχαρώ τον εισηγητή, ο οποίος φαίνεται ότι έχει χάσει τη φωνή του, όπως κι εγώ άλλωστε. Από ό,τι φαίνεται, αυτή την εβδομάδα στο Στρασβούργο οι περισσότεροι από τους συναδέλφους πάσχουμε από ερεθισμένα λαρύγγια.
<P>
Εκπροσωπώ την Επιτροπή Νομικών Θεμάτων, εξ ονόματος της οποίας συνέταξα τη σχετική γνωμοδότηση. Θέλω να δηλώσω ότι, καταρχάς, συμφωνούμε πλήρως με την εκτίμηση της Επιτροπής Εσωτερικής Αγοράς και Προστασίας των Καταναλωτών σχετικά με τη σπουδαιότητα του τομέα των υπηρεσιών για την ανάπτυξη της Ευρωπαϊκής Ένωσης. Θα ήταν πραγματική αποστολή αυτοκτονίας για την Ευρωπαϊκή Ένωση και τους στόχους για την ανταγωνιστικότητα αν δεν αφήσουμε τον τομέα των υπηρεσιών να ανθήσει και αν δεν επιτρέψουμε την ολοκλήρωση της εσωτερικής αγοράς σε αυτόν τον τομέα. Πιστεύω πραγματικά ότι, από το σύνολο των 11,7 εκατ. θέσεων απασχόλησης που δημιουργήθηκαν τα τελευταία οκτώ χρόνια στην Ευρωπαϊκή Ένωση, σχεδόν το 100% της ακαθάριστης αύξησης των νέων θέσεων απασχόλησης στην Ευρώπη έχει προέλθει από τον τομέα των υπηρεσιών, κάτι που αποδεικνύουν τα καθημερινά στατιστικά στοιχεία. Πρέπει όμως να γίνω -στα φινλανδικά: fakkijuristi- "βαρετή δικηγόρος", και να συνεισφέρω στη συζήτηση αυτή τις απόψεις της Επιτροπής Νομικών Θεμάτων.
<P>
Καταρχάς, συμμεριζόμαστε πραγματικά την άποψη της Επιτροπής ότι, επί του παρόντος, είναι ίσως πολύ νωρίς για τη θέσπιση ενός μείζονος νέου οριζόντιου μέσου με σκοπό την επίλυση των ζητημάτων που άπτονται της ευθύνης των παρόχων. Εκκρεμούν ήδη αρκετές νομοθετικές πρωτοβουλίες, οι οποίες αποσκοπούν όλες στην εγγύηση της ασφάλειας δικαίου, όπως οι κανονισμοί Ρώμη I και Ρώμη II, καθώς και η πράσινη βίβλος σχετικά με την επανεξέταση του κοινοτικού κεκτημένου για την προστασία των καταναλωτών.
<P>
Θέλω επίσης να επισημάνω ότι το άρθρο 5 της πρότασης για τις συμβατικές υποχρεώσεις (Ρώμη I) είναι καίριας σημασίας προκειμένου να καθοριστεί αν ισχύει η νομοθεσία της χώρας προέλευσης ή της χώρας του πελάτη σχετικά με την προστασία του καταναλωτή. Αυτό είναι ιδιαιτέρως σημαντικό για μικρότερα κράτη μέλη, όπου ενδέχεται να παρουσιαστεί έλλειμμα στην παροχή νέων υπηρεσιών εφόσον δεν διευθετηθεί με τον ενδεδειγμένο τρόπο το ζήτημα του άρθρου 5.
<P>
Εκφράζουμε επίσης τη λύπη μας για τον σημερινό συνδυασμό νομοθετικών μέσων. Ενίοτε δεν είναι πολύ σαφές ποιο νομικό καθεστώς ισχύει για κάθε πτυχή των δραστηριοτήτων του τομέα των υπηρεσιών: κατά πόσον υπόκεινται στο αστικό δίκαιο της χώρας υποδοχής ή της χώρας προέλευσης ή στο ρυθμιστικό καθεστώς της χώρας υποδοχής ή της χώρας προέλευσης. Είναι αναγκαίο να υπάρξει επίσης νομολογία του Δικαστηρίου των Ευρωπαϊκών Κοινοτήτων για τα θέματα αυτά.
<P>
Επιτρέψτε μου επίσης να υπογραμμίσω ότι οι διασυνοριακές υπηρεσίες παρέχονται με πολλούς διαφορετικούς τρόπους. Ορισμένες πωλούνται μέσω του Διαδικτύου, ενίοτε ο πελάτης μεταβαίνει σε τρίτη χώρα για την παροχή υπηρεσιών, ενώ ορισμένες φορές ο πάροχος υπηρεσιών επισκέπτεται τη χώρα του πελάτη.
<P>
Φρονώ ότι η εσωτερική αγορά υπηρεσιών, το νομικό πλαίσιο της οποίας στηρίζεται στην αρχή της χώρας προέλευσης, εξαρτάται από τη σαφήνεια των συναφών μέτρων τόσο από νομική όσο και από πρακτική άποψη, και ίσως είναι πολύ νωρίς για να παρέμβουμε ουσιαστικά. Όπως ορθώς ανέφερε η κ. Επίτροπος, τώρα πρέπει να εφαρμόσουμε τα αποτελέσματα όλων αυτών των καλών προσπαθειών που καταβάλαμε τα τελευταία χρόνια.
<SPEAKER ID="356" NAME="Πρόεδρος">
Αν κάποιος συνάδελφος επιθυμεί να καταγραφεί η άποψή του στα πρακτικά, μπορεί πάντα να το πράξει γραπτώς κατά τη διάρκεια της διαδικασίας ψηφοφορίας.
<SPEAKER ID="357" NAME="Malcolm Harbour">
εξ ονόματος της Ομάδας PPE-DE. - (EN) Κύριε Πρόεδρε, μιλώ εξ ονόματος του φίλου μου και πρώην συναδέλφου στο Κοινοβούλιο, του κ. Κωνσταντίνου Χατζηδάκη, ο οποίος, όπως επεσήμανε ο κ. Lehtinen, αναρριχήθηκε πολύ γρήγορα στη θέση του υπουργού Μεταφορών της ελληνικής κυβέρνησης. Του αποδίδω τα εύσημα για το έργο που έχει επιτελέσει για λογαριασμό της Επιτροπής Εσωτερικής Αγοράς και Προστασίας των Καταναλωτών. Ουσιαστικά συνεχίζω το δικό του έργο από το σημείο στο οποίο το άφησε, στο τελικό ακριβώς στάδιο.
<P>
Θέλω να ευχαριστήσω τον κ. Lehtinen διότι δεν έχει επισημανθεί μέχρι στιγμής ότι αυτή είναι η πρώτη του έκθεση, αν δεν κάνω λάθος, ως εισηγητή. Ορισμένοι συνάδελφοι ίσως γνωρίζετε ότι είναι ο ίδιος διακεκριμένος συγγραφέας, αν και πιστεύω ότι η έκθεση αυτή μάλλον δεν είναι το καλύτερό του έργο. Δεν νομίζω μάλιστα ότι θα τον πειράξει αυτή μου η δήλωση. Έχω ένα αντίτυπο του βιβλίου του "Blood, Sweat and Bears" ["Αίμα, ιδρώτας και αρκούδες"], το οποίο μου έδωσε για να διαβάσω, και νομίζω ότι έχει προσθέσει λίγο αίμα και ιδρώτα και σε αυτό το κείμενο. " έκθεση αυτή είναι σημαντική, οφείλω όμως να πω ότι, από τη δική μας πλευρά, συμφωνούμε πολύ περισσότερο με τη γραμμή της κ. Kauppi και της Επιτρόπου Reding.
<P>
Υπάρχει χρήσιμο υλικό στην έκθεση, όμως θέλω να διαβεβαιώσω την κ. Επίτροπο ότι, αν διαβάσει το άρθρο 22, το οποίο κατά τη γνώμη μου αποτελεί αριστούργημα συναινετικής διατύπωσης, και στο οποίο καλείται η Επιτροπή να συνεχίσει το έργο της και να υποβάλει πρόγραμμα εργασίας για μια αξιολόγηση, θα διαπιστώσετε με ικανοποίηση, νομίζω, ότι ουσιαστικά δεν σας ζητείται να καταρτίσετε ένα οριζόντιο μέσο αλλά να εκπονήσετε ένα πρόγραμμα εργασίας προκειμένου να αξιολογήσετε αν χρειαζόμαστε ένα τέτοιο μέσο. Ήδη επιβεβαιώσατε, αν δεν κάνω λάθος, ότι πολλοί από εμάς έχουμε την αίσθηση ότι με όλες τις προσπάθειες που βρίσκονται ήδη σε εξέλιξη για την εφαρμογή της οδηγίας για τις υπηρεσίες, την πράσινη βίβλο σχετικά με το κοινοτικό κεκτημένο για την προστασία του καταναλωτή, την οποία μόλις εξετάσαμε και η οποία θα οδηγήσει σε ένα οριζόντιο μέσο σε αυτόν τον τομέα, καθώς και όλα τα υπόλοιπα θέματα που μας απασχολούν -τα οποία θα καλύψουν στη συνέχεια οι συνάδελφοί μου της Επιτροπής Νομικών Θεμάτων, η κ. Kauppi, και οπωσδήποτε η κ. Wallis- νομίζω ότι είναι πάρα πολύ νωρίς για να εξετάζουμε τυχόν περαιτέρω λεπτομερείς διατάξεις κατά το τρέχον στάδιο. Είναι απολύτως σαφές ότι πρέπει να παρακολουθούμε αυτή τη διαδικασία, ασφαλώς όμως στο πλαίσιο της ίδιας της οδηγίας για τις υπηρεσίες, με όλες τις προσπάθειες που καταβάλαμε για την εκπόνησή της, υπάρχει ήδη μεγάλος αριθμός σχετικών διατάξεων.
<P>
Σε μια από τις τροπολογίες, τη διαγραφή της οποίας ευελπιστούμε ότι το Σώμα θα συμφωνήσει αύριο, η Επιτροπή καλείται όντως να συντάξει εθελοντικούς κώδικες συμπεριφοράς. Κατά τη γνώμη μου, δεν είναι αυτός ο ρόλος της Επιτροπής. Φρονώ λοιπόν ότι θα συγκεντρώσουμε την αναγκαία στήριξη για τη διαγραφή της. Αν όμως διαβάσετε την οδηγία για τις υπηρεσίες, στο άρθρο 37 αναφέρεται με μεγάλη σαφήνεια ότι τα κράτη μέλη, σε συνεργασία με την Επιτροπή, πρέπει να λάβουν μέτρα ώστε να ενθαρρύνουν την κατάρτιση κωδίκων συμπεριφοράς σε κοινοτικό επίπεδο. Με άλλα λόγια, δεν μας έλειπε αυτή η δυνατότητα. Πιστεύω λοιπόν ότι θα αφαιρέσουμε αυτό το στοιχείο, οπότε η άποψή μου επί του θέματος είναι συνοπτικά η εξής: φρονώ ότι αποτελεί πολύ χρήσιμη συμβολή στη συζήτηση. Θεωρώ ότι θα προστεθεί στις πληροφορίες που συγκεντρώνουμε έτσι ώστε να διασφαλιστεί, πάνω από όλα, ότι η οδηγία για τις υπηρεσίες θα εφαρμοστεί, και μάλιστα εγκαίρως, με όλες τις συνακόλουθες διατάξεις - ιδίως για θέματα όπως τα ενιαία σημεία επαφής για τους παρόχους υπηρεσιών, τα οποία θα τους προσφέρουν τις απαιτήσεις και τις πληροφορίες που χρειάζονται για την παροχή των υπηρεσιών σε συνδυασμό, ευελπιστούμε, με τις προσπάθειες σχετικά με τους κώδικες συμπεριφοράς. Με αυτά, φρονώ ότι μπορούμε να προσβλέπουμε σε μια πραγματικά αποτελεσματική και ανθηρή αγορά υπηρεσιών η οποία θα λειτουργεί προς όφελος των καταναλωτών.
<SPEAKER ID="358" NAME="Anna Hedh">
εξ ονόματος της Ομάδας PSE. - (SV) Κύριε Πρόεδρε, επιτρέψτε μου καταρχάς να ευχαριστήσω τον συνάδελφό μου κ. Lehtinen για το πολύ καλό κείμενό του. Με την έγκριση της οδηγίας για τις υπηρεσίες, η εσωτερική αγορά στον τομέα των υπηρεσιών διαθέτει σαφέστερους κανόνες για τον τρόπο με τον οποίο μπορεί να χρησιμοποιηθεί η ελευθερία παροχής υπηρεσιών. Από την άλλη πλευρά, παρατηρείται έλλειψη σαφών κανόνων για τις υποχρεώσεις των παρόχων υπηρεσιών. Αυτό σημαίνει ότι, ακόμη και μετά την εφαρμογή της οδηγίας για τις υπηρεσίες από όλα τα κράτη μέλη έως το 2009, ενδέχεται να βρεθούμε σε μια ανοικτή αγορά στην οποία οι καταναλωτές δεν θα έχουν εμπιστοσύνη.
<P>
Μόνο το 6% των καταναλωτών πραγματοποίησε διασυνοριακές αγορές μέσω Διαδικτύου το 2006. Οι κανόνες για τις αγορές αγαθών έχουν καθιερωθεί με πολύ καλύτερο τρόπο. Οι επιχειρήσεις, κυρίως οι μικρές και μεσαίες επιχειρήσεις, έχουν επίσης ανάγκη από σαφέστερους κανόνες δεδομένου ότι συχνά επιλέγουν να μην προσφέρουν μια υπηρεσία ή να εκτελέσουν μια πώληση διασυνοριακά, γεγονός που οδηγεί σε μείωση του ανταγωνισμού και σε αύξηση των τιμών για τους καταναλωτές. Οι σαφείς κανόνες θα ενθαρρύνουν τόσο τις επιχειρήσεις όσο και τους καταναλωτές να υπερβούν τα σύνορα και να παράσχουν ή να αγοράσουν υπηρεσίες σε μια άλλη χώρα με αυτοπεποίθηση.
<P>
Πρέπει να διασφαλίσουμε ότι οι καταναλωτές θα έχουν πολύ βάσιμο αίσθημα ασφάλειας όταν πραγματοποιούν αγορές στην εσωτερική αγορά και ότι, ακόμη και όταν καταλήγουν να εμπλακούν σε μια διαμάχη, θα μπορούν εύκολα να βοηθηθούν και να αποζημιωθούν. Για να επιτευχθεί αυτό, πρέπει να συνδυαστούν πολλά διαφορετικά μέτρα. Ορισμένα παραδείγματα που αναφέρονται στην έκθεση είναι οι εθελοντικοί κώδικες συμπεριφοράς για τους παρόχους υπηρεσιών και η δυνατότητα συλλογικής δράσης σε διασυνοριακή βάση κατά απατεώνων ή επιχειρήσεων οι οποίες δεν τηρούν τις δεσμεύσεις τους προς τους καταναλωτές.
<P>
Δεν είναι λογικό να προστατεύονται λιγότερο οι καταναλωτές όταν αγοράζουν μια διασυνοριακή υπηρεσία παρά όταν αγοράζουν προϊόντα από ένα άλλο κράτος μέλλος. Γι' αυτό και το ευρύ οριζόντιο μέσο που προτείνεται στην έκθεση είναι ένα ακόμη σημαντικό στοιχείο για την προστασία του καταναλωτή που θέλουμε να αναπτύξουμε στο πλαίσιο της παροχής διασυνοριακών υπηρεσιών. Οι καταναλωτές πρέπει να γνωρίζουν τα δικαιώματά τους όταν μια υπηρεσία παρέχεται με υπερβολική καθυστέρηση ή με ακατάλληλο τρόπο.
<P>
Εάν οι ελευθερίες συμπληρώνονται από σαφείς υποχρεώσεις των παρόχων και ισχυρή προστασία των καταναλωτών, μπορούμε να ενισχύσουμε την εμπιστοσύνη των καταναλωτών. Για μια ακόμη φορά, πρέπει να δοθεί προτεραιότητα στους καταναλωτές μας. Χωρίς ικανοποιημένους και ασφαλείς καταναλωτές δεν πρόκειται να αποκτήσουμε μια ανθούσα εσωτερική αγορά.
<SPEAKER ID="359" NAME="Diana Wallis">
εξ ονόματος της Ομάδας ALDE. - (EN) Κύριε Πρόεδρε, το θέμα που συζητούμε σήμερα είναι, βεβαίως, μια εκκρεμότητα που έμεινε από την οδηγία για τις υπηρεσίες, και, παρότι συμφωνώ με μεγάλο μέρος της ανάλυσης της κ. Επιτρόπου, βρισκόμαστε όντως αντιμέτωποι με ένα πρόβλημα. Αντιμετωπίζουμε πρόβλημα εμπιστοσύνης. Μοιάζει λίγο με την περίπτωση της τράπεζας Northern Rock στο "νωμένο Βασίλειο τις τελευταίες εβδομάδες. Ό,τι και αν έλεγε, οι πελάτες εξακολουθούσαν να κάνουν ουρές έξω από τα καταστήματά της, ζητώντας την επιστροφή των χρημάτων τους. Το ίδιο μοιάζει να συμβαίνει σε κάποιο βαθμό και στη δική μας περίπτωση με τις διασυνοριακές υπηρεσίες. Ό,τι και να πούμε, οι καταναλωτές εξακολουθούν να μην έχουν αρκετή εμπιστοσύνη στη χρήση αυτών των υπηρεσιών. Πρέπει να βρούμε κάποιον τρόπο αντιμετώπισης αυτού του προβλήματος.
<P>
Οι βουλευτές του Σώματος που μετείχαν στην προσωρινή εξεταστική επιτροπή για την οικονομική κρίση της εταιρείας Equitable Life Assurance Society διαπίστωσαν επίσης πολύ ξεκάθαρα αυτό το πρόβλημα εμπιστοσύνης. Δεν θα μπορέσουμε όμως να το αντιμετωπίσουμε αν επανέλθουμε σε παλαιότερες προτάσεις οι οποίες αφορούσαν την αντιμετώπιση προβλημάτων όπως αυτά παρουσιάζονταν πριν από 20 χρόνια περίπου. Πρέπει να αντιμετωπίσουμε τα προβλήματα και την κατάσταση ενώπιον των οποίων βρισκόμαστε σήμερα.
<P>
Ως προς το θέμα των υποχρεώσεων των παρόχων υπηρεσιών, αυτό που ουσιαστικά μας απασχολεί είναι το βασικό ενοχικό δίκαιο και οι βασικές συμβατικές υποχρεώσεις. Στο πλαίσιο αυτό, επί του παρόντος έχουμε στη διάθεσή μας τον κανονισμό Ρώμη I, στον οποίο αναφέρθηκε η κ. Kauppi· εάν τον εφαρμόσουμε σωστά, θα φανεί χρήσιμος. Υπάρχει επίσης η όλη επανεξέταση του κοινοτικού κεκτημένου για την προστασία των καταναλωτών, η οποία θα φανεί εξίσου χρήσιμη εφόσον υλοποιηθεί με τον ενδεδειγμένο τρόπο. Υπάρχει, τέλος, η προετοιμασία του κοινού πλαισίου αναφοράς για το ενοχικό δίκαιο, το οποίο θα φανεί επίσης χρήσιμο αν το εφαρμόσουμε και αν η Επιτροπή καταβάλει μεγαλύτερες προσπάθειες ώστε να πείσει τα κράτη μέλη να το προωθήσουν.
<P>
Υπάρχουν λοιπόν πολλά ήδη διαθέσιμα μέσα που μπορούν να χρησιμοποιηθούν ώστε να επιτύχουμε την ισορροπία μεταξύ του ιδιωτικού διεθνούς δικαίου και των ρυθμίσεων. Εκείνο που δεν χρειαζόμαστε -και επ' αυτού συμφωνώ με τον κ. Harbour- είναι να συντάξει η Επιτροπή κώδικες συμπεριφοράς ενδοτικού δικαίου.
<P>
Ας χρησιμοποιήσουμε τα υφιστάμενα μέσα ή τα μέσα που βρίσκονται ήδη στο στάδιο της προετοιμασίας. Μπορούμε να αφήσουμε ανοικτό το ενδεχόμενο να χρειαστεί ένα ακόμη οριζόντιο μέσο, προς το παρόν όμως πραγματικά αμφιβάλλω γι' αυτό.
<P>
Πρέπει επίσης να προσπαθήσουμε να εξασφαλίσουμε το δικαίωμα των καταναλωτών μας σε διασυνοριακή πρόσβαση στη δικαιοσύνη και τη δυνατότητά τους να παρεμβαίνουν ως ομάδες. Κάτι τέτοιο θα λειτουργήσει εξισορροπητικά έναντι των δυνατοτήτων των παρόχων. Θα αντιμετωπίσει την τρέχουσα έλλειψη διασυνοριακής πρόσβασης στη δικαιοσύνη, την οποία διαπιστώσαμε πολύ εμφανώς στην περίπτωση της Equitable Life. Σε πολλούς δεν αρέσει η φράση "συλλογική αγωγή", ούτε και σ' εμένα, όμως η εξασφάλιση σε ευρωπαϊκό επίπεδο του δικαιώματος συλλογικής αποζημίωσης μπορεί να μας βοηθήσει να εμπνεύσουμε την εμπιστοσύνη των καταναλωτών που απουσιάζει σήμερα από την ήπειρό μας.
<SPEAKER ID="360" NAME="Leopold Józef Rutowicz">
εξ ονόματος της Ομάδας UEN. - (PL) Κύριε Πρόεδρε, η ανάπτυξη της εσωτερικής αγοράς της Ένωσης είναι πολύ σημαντική για τη σφυρηλάτηση των δεσμών μεταξύ των χωρών και των πολιτών της Ένωσης.
<P>
" αύξηση των διασυνοριακών ανταλλαγών υπηρεσιών σε ανταγωνιστική βάση απαιτεί ενίσχυση της αμοιβαίας εμπιστοσύνης, η οποία πρέπει να υποστηριχθεί μέσω μιας πολιτικής φιλικής στον καταναλωτή. " εν λόγω πολιτική αποσκοπεί στη βελτίωση του νομικού πλαισίου για τις διασυνοριακές υπηρεσίες απλουστεύοντας συγχρόνως τις διαδικασίες, οι οποίες θα αυξήσουν τον ανταγωνισμό. Θα βελτιωθεί επίσης η πρόσβαση στις υπηρεσίες και θα αναβαθμιστεί η ποιότητά τους μειώνοντας συγχρόνως τα κόστη, κάτι που θα ωφελήσει τους ευρωπαίους καταναλωτές.
<P>
" έκθεση συμβάλλει στη βελτίωση αυτής της πολιτικής αναδεικνύοντας μια σειρά θεμάτων τα οποία εμποδίζουν τη δυναμική ανάπτυξη της αγοράς. Αυτά περιλαμβάνουν την απουσία ενιαίου συστήματος ρύθμισης των υποχρεώσεων των παρόχων διασυνοριακών υπηρεσιών και την ανάγκη συμπλήρωσης των εγγράφων της Ένωσης προς αυτή την κατεύθυνση. Στην έκθεση υπογραμμίζεται επίσης η έλλειψη σαφήνειας των διατάξεων εφαρμογής που δημιουργεί ψυχολογικούς φραγμούς όσον αφορά τους ξένους προμηθευτές, η μικρότερη νομική προστασία των χρηστών υπηρεσιών έναντι των παρόχων υπηρεσιών, η αδυναμία ρύθμισης των δημοσίων και ιδιωτικών υπηρεσιών με τις ίδιες διατάξεις, η ποικιλία των διατάξεων που διέπουν τις υποχρεώσεις των παρόχων διασυνοριακών υπηρεσιών, καθώς και η απουσία της αναγκαίας διαφάνειας για την προστασία αυτών των υπηρεσιών.
<P>
Μέριμνα πρέπει να ληφθεί για τη θέσπιση πιστοποιητικών ποιότητας για τους παρόχους υπηρεσιών προκειμένου να βελτιωθεί η εμπιστοσύνη του αποδέκτη. Τα συμπεράσματα και οι προτάσεις που προκύπτουν από την έκθεση συμπίπτουν με τα ευρήματα της Επιτροπής Νομικών Θεμάτων. Ευχαριστώ τον εισηγητή για την επαγγελματική έκθεση που συνέταξε.
<SPEAKER ID="361" NAME="Heide Rühle">
εξ ονόματος της Ομάδας Verts/ALE. - (DE) Κύριε Πρόεδρε, θα ήθελα να ευχαριστήσω κι εγώ τον εισηγητή μολονότι δυστυχώς δεν είχα ακόμα την ευχαρίστηση να διαβάσω κάποιο από τα βιβλία του. Το σημειώνω όμως και θα το κάνω με την πρώτη ευκαιρία.
<P>
Ευχαριστώ πολύ για την καλή συνεργασία και για την προσπάθειά σας να θίξετε στην έκθεσή σας σημαντικά θέματα. Βέβαια υπάρχουν οπωσδήποτε ήδη νομικά πλαίσια για τις υπηρεσίες στην εσωτερική αγορά, όπως η οδηγία για τις υπηρεσίες ή η οδηγία για την αμοιβαία αναγνώριση των επαγγελματικών προσόντων, όμως η μεταφορά αυτών των οδηγιών -και των δύο- δυστυχώς δεν είναι ακόμα ικανοποιητική. Γι' αυτό άλλωστε λυπούμαι διότι δεν παρίσταται απόψε το Συμβούλιο, γιατί θα μπορούσαμε να διευκρινίσουμε άλλη μια φορά ότι περιμένουμε να μεταφερθούν εμπρόθεσμα και οι δύο οδηγίες και να προχωρήσει ανάλογα η εργασία στα κράτη μέλη.
<P>
Χρειαζόμαστε όμως ακόμα, όπως δικαιολογημένα υπογράμμισε ο εισηγητής, περισσότερες πρωτοβουλίες προκειμένου να ενισχύσουμε την εμπιστοσύνη των καταναλωτών στις διασυνοριακές υπηρεσίες στην εσωτερική αγορά. Και γι' αυτό υπάρχουν ήδη εκθέσεις που ασχολήθηκαν με σημαντικά ζητήματα. Στην έκθεσή της, η κ. Roithová επεσήμανε ότι ειδικά ως προς τις πωλήσεις μέσω του Διαδικτύου έχουμε ακόμα πάρα πολλές ελλείψεις και ότι οι καταναλωτές δεν έχουν ακόμα στον τομέα αυτόν την απαραίτητη εμπιστοσύνη στις διασυνοριακές υπηρεσίες. Επίσης, ο κ. Lehtinen αναφέρεται στην έκθεσή του στις υποχρεώσεις των παρόχων υπηρεσιών και στο ζήτημα της νομικής προστασίας των καταναλωτών. Θα ήθελα να επανέλθω σε ένα θέμα που ανέφεραν σήμερα ήδη δύο προηγούμενες ομιλήτριες, δηλαδή το δικαίωμα άσκησης συλλογικής αγωγής σε διασυνοριακές υποθέσεις. Χρειαζόμαστε επειγόντως πρωτοβουλίες προς αυτήν την κατεύθυνση προκειμένου να έχουν οι καταναλωτές εμπιστοσύνη στις διασυνοριακές υπηρεσίες και αυτό μπορεί να γίνει μόνο εάν ενισχυθεί η νομική τους κατάσταση.
<P>
Θεωρώ ότι και οι δύο εκθέσεις -τόσο της κ. Roithová όσο και του κ. Lehtinen- κάνουν σημαντικές επισημάνσεις ως προς τις ελλείψεις που υπάρχουν ακόμα. " Επιτροπή θα πρέπει να πάρει σοβαρά και τις δύο εκθέσεις τώρα που ασχολείται με την πραγματική αναθεώρηση, τον εκσυγχρονισμό και την ενημέρωση του κεκτημένου για τους καταναλωτές.
<SPEAKER ID="362" NAME="Jens-Peter Bonde">
εξ ονόματος της Ομάδας IND/DEM. - (DA) Κύριε Πρόεδρε, έχουμε εγκρίνει μια οδηγία για τις υπηρεσίες μέσω της οποίας παραδώσαμε στο Δικαστήριο των Ευρωπαϊκών Κοινοτήτων στο Λουξεμβούργο την αρμοδιότητα να αποφαίνεται επί των αποφάσεών μας! Δεν γνωρίζουμε ακόμη αν πρόκειται να γίνουν σεβαστές οι συμφωνίες των κρατών μελών. Δεν γνωρίζουμε τον βαθμό στον οποίο θα επιτραπεί η θέσπιση εθνικών προτύπων ποιότητας. Δεν γνωρίζουμε αν είναι νόμιμο για τα κράτη μέλη να αποφασίζουν ποιες υπηρεσίες επιθυμούν να βρίσκονται υπό ιδιωτικό ή δημόσιο έλεγχο. " έκθεση είναι συνεπώς εξίσου ασαφής όσο και η νομική κατάσταση. Περιμένουμε να ακούσουμε από τους δικαστές στο Λουξεμβούργο κατά πόσον μπορούμε να διατηρήσουμε τα νοσοκομεία μας και έναν μεγάλο κατάλογο άλλων βασικών υπηρεσιών οι οποίες συναπαρτίζουν το κράτος προνοίας μας.
<P>
Στη Δανία όλοι οι πολίτες έχουν κοινωνικά δικαιώματα, τα οποία χρηματοδοτούμε μέσω υψηλής φορολογίας η οποία μόνο το 7% των Δανών επιθυμεί να μειωθεί. Φαίνεται ότι αυτό το 7% θα ανταμειφθεί από τους δικαστές στο Λουξεμβούργο, τι γίνεται όμως με τις επιθυμίες της πλειοψηφίας; Ποιος θα εγγυηθεί τις αποφάσεις και τη δημοκρατία μας; Διαθέτουμε επίσης ένα σύστημα ευελισφάλειας, το οποίο στηρίζεται σε εθελοντικές συμφωνίες μεταξύ των εταίρων στην αγορά εργασίας. Πώς μπορούν να προστατευθούν; Το ίδιο το νευραλγικό κέντρο του κοινωνικού μοντέλου της Δανίας απειλείται από τις ασάφειες και τον δικαστικό ακτιβισμό της οδηγίας για τις υπηρεσίες.
<P>
Το Κίνημα του Ιουνίου επιθυμεί πάρα πολύ να συμβάλει στη θέσπιση σαφών κανόνων για μια κοινή αγορά για όλες τις υπηρεσίες που είναι κατάλληλες για την αγορά, δεν θέλουμε όμως να εμποδίσουμε τα κράτη μέλη να διαθέτουν επίσης δημοκρατία και να θέτουν όρια όσον αφορά το τι πρέπει να αποφασίζεται από το εκλογικό σώμα και τι από τους καπιταλιστές.
<SPEAKER ID="363" NAME="Petre Popeangă">
εξ ονόματος της Ομάδας ITS. - (RO) Κύριε Πρόεδρε, η ελεύθερη κυκλοφορία των υπηρεσιών είναι, όπως γνωρίζουμε, μια από τις τέσσερις θεμελιώδεις ελευθερίες που καθορίζουν αποφασιστικά τη λειτουργικότητα και την αποτελεσματικότητα της ενιαίας αγοράς, ένα σημαντικό στοιχείο του πρώτου πυλώνα στον οποίο εδράζεται η οικοδόμηση της Ευρωπαϊκής Ένωσης.
<P>
Αυτός είναι ένας από τους λόγους για τους οποίους θεωρώ ότι μια ανάλυση της προόδου ως προς την επίτευξη αυτού του μέσου της ενιαίας αγοράς είναι εξίσου σημαντική όσο και αναγκαία. Είναι σημαντική διότι η συνεπής οικονομική και κοινωνική ανάπτυξη της Ευρωπαϊκής Ένωσης εξαρτάται ταυτόχρονα από τον τομέα των υπηρεσιών, καθώς η συνεισφορά των υπηρεσιών στο 70% του κοινοτικού ΑΕγχΠ είναι πολύ σημαντική. Είναι αναγκαία διότι ο όγκος του εμπορίου διασυνοριακών υπηρεσιών είναι πολύ μειωμένος σε σύγκριση με το εμπόριο αγαθών, μια κατάσταση που επίσης τροφοδοτεί την έλλειψη εμπιστοσύνης των πολιτών της Ευρωπαϊκής Ένωσης στην κατανάλωση τέτοιων προϊόντων. Βάσει αυτών των επιχειρημάτων, στηρίζω και θα υπερψηφίσω την έκθεση.
<P>
Εντούτοις, θεωρώ ότι, όσον αφορά τις συναφείς και, συγχρόνως, αξιόλογες λύσεις που προτείνει ο εισηγητής, μια πιο ουσιαστική ανάλυση θα ήταν αναγκαία ενόψει της κατάστασης ορισμένων νεοενταχθεισών χωρών, όπως η Ρουμανία, οι αγορές των οποίων είναι πολύ λιγότερο ανεπτυγμένες από την πλειονότητα των αγορών των υπολοίπων κρατών μελών της Ένωσης. Από αυτή την άποψη, φρονώ ότι η έκθεση έπρεπε επίσης να περιλαμβάνει μια σειρά στόχων για την εξομάλυνση των επιπέδων ανάπτυξης των εθνικών αγορών, η οποία αποτελεί αναγκαία προϋπόθεση για την ανάπτυξη της ενιαίας αγοράς και, ως εκ τούτου, της συνιστώσας των διασυνοριακών υπηρεσιών.
<SPEAKER ID="364" NAME="Andreas Schwab" AFFILIATION="PPE-DE">
(DE) Κύριε Πρόεδρε, κυρία Επίτροπε, κυρίες και κύριοι, φυσικά ευχαριστώ κι εγώ τον εισηγητή. Οι συζητήσεις στο πλαίσιο της προετοιμασίας της έκθεσης ήταν πάντα πολύ γόνιμες και ενδιαφέρουσες. Άλλωστε τα περισσότερα στοιχεία αυτών των συζητήσεων ενσωματώνονται στην έκθεση, αν και όχι όλα, δυστυχώς κατά τη γνώμη μου, καθώς σε ορισμένα σημεία η έκθεση υπογραμμίζει ότι η ολοκλήρωση της εσωτερικής αγοράς υπηρεσιών υπολείπεται σημαντικά της εσωτερικής αγοράς αγαθών στην Ευρωπαϊκή Ένωση. Κατά την άποψή μου αυτό δεν αποδεικνύεται πραγματικά από επιστημονική και ουσιαστική άποψη γιατί έχουμε εκτός από την οδηγία για τις υπηρεσίες και την οδηγία για την αναγνώριση των επαγγελματικών προσόντων και άλλες οδηγίες για τον τομέα της παροχής υπηρεσιών.
<P>
Δεύτερον, ο τομέας της παροχής υπηρεσιών στην εσωτερική αγορά παρουσιάζει πολύ μικρότερη ομοιογένεια από τον τομέα των αγαθών. Καλύπτει από τις εξαρτημένες υπηρεσίες μέχρι τις ιατρικές ή δικηγορικές υπηρεσίες και τέλος τις μαζικές υπηρεσίες όπως εκείνες των μεγάλων τραπεζών και ασφαλιστικών οργανισμών. Θεωρώ επικίνδυνη την άκριτη ομαδοποίηση με την οποία αντιμετωπίζονται επανειλημμένα όλες αυτές οι υπηρεσίες εδώ στο Σώμα. Πιστεύω ότι οπωσδήποτε θα ήταν πιο εύλογη μία πιο διαφοροποιημένη προσέγγιση, πράγμα που επεσήμαναν και ορισμένοι προηγούμενοι ομιλητές.
<P>
Το τρίτο σημείο που εθίγη επανειλημμένα, η επονομαζόμενη συλλογική προσφυγή, προφανώς δεν γίνεται πιο σημαντικό με το να το θίγουμε ξανά και ξανά. Πιστεύω ότι μπορούμε να πούμε ξεκάθαρα και ομόφωνα πως το Σώμα περιμένει από την Επιτροπή να εξετάσει σε μία μελέτη τα διάφορα μοντέλα που υπάρχουν ήδη στην Ευρώπη ως προς το ποιο θα ήταν πραγματικά το καλύτερο για την Ευρωπαϊκή Ένωση. Πιστεύω ότι με αυτό τελειώνουν όσα έχουμε να πούμε για το θέμα αυτό.
<P>
Το τέταρτο σημείο μου: τα συστήματα ευθύνης στα επιμέρους κράτη μέλη εξακολουθούν να είναι πολύ διαφορετικά και γι' αυτό απαιτείται ένα ενιαίο σύστημα υποχρεώσεων των παρόχων υπηρεσιών. " διασαφήνιση ως προς το νομικό καθεστώς αυτών των υποχρεώσεων θα έχει ως αποτέλεσμα μεγαλύτερο ανταγωνισμό και μεγαλύτερες δυνατότητες επιλογής για τους καταναλωτές, πιστεύω όμως -όπως ήδη είπαν και ορισμένοι προηγούμενοι ομιλητές- πως θα ήταν λάθος να ζητήσουμε από τώρα από την Επιτροπή να παρουσιάσει ένα οριζόντιο μέσο. Αντιμετωπίζω έτσι κι αλλιώς με σκεπτικισμό τη δημιουργία μιας τέτοιας νομοθεσίας περί ευθύνης σε ευρωπαϊκό επίπεδο.
<SPEAKER ID="365" NAME="Małgorzata Handzlik" AFFILIATION="PPE-DE">
(PL) Συγχαίρω τον εισηγητή για την έκθεσή του, στην οποία υπογραμμίζονται πολλά από τα προβλήματα που αντιμετωπίζουν οι καταναλωτές στην εσωτερική αγορά.
<P>
" έκθεση αυτή ορθώς εφιστά την προσοχή στην έλλειψη νομικής σαφήνειας και ασφάλειας δικαίου όσον αφορά την ασφάλεια και την ποιότητα των υπηρεσιών. Αναφέρεται επίσης στη γενική έλλειψη εμπιστοσύνης των ευρωπαίων καταναλωτών για τη διασυνοριακή κατανάλωση. Αυτό επιβεβαιώνεται από τα στατιστικά στοιχεία. Το 2006 μόλις το 6% των ευρωπαίων καταναλωτών πραγματοποίησε διασυνοριακές αγορές μέσω του Διαδικτύου. " κατάσταση αυτή έχει αρνητικό αντίκτυπο στον ανταγωνισμό και τις δραστηριότητες των μικρών και μεσαίων επιχειρήσεων. Συμβάλλει επίσης στην επέκταση του παράνομου εμπορίου. Ανέντιμες οντότητες συχνά εκμεταλλεύονται τις διαφορές μεταξύ των νομικών συστημάτων στο εσωτερικό της Ευρωπαϊκής Ένωσης για να εξαπατήσουν ανθρώπους. Απαιτείται επείγουσα δράση στις περιπτώσεις εντοπισμού τέτοιων καταστάσεων, εξ ου και η αντίδρασή μας.
<P>
Υπενθυμίζω στο Σώμα την πολύμηνη εργασία που αφιερώθηκε στην οδηγία για τις υπηρεσίες, ήτοι σε μια επισκόπηση της νομοθεσίας για τους καταναλωτές. Όπως θα αντιλαμβάνονται οι συνάδελφοι βουλευτές, η οδηγία για τις υπηρεσίες πρέπει να εφαρμοστεί σε όλα τα κράτη μέλη έως τον Δεκέμβριο του 2009. Σημαντικό μέρος των προβλημάτων στα οποία αναφέρεται ο εισηγητής θα πάψουν σίγουρα να υφίστανται μετά την περίοδο μεταφοράς στις εθνικές νομοθεσίες. Πρέπει να λαμβάνεται υπόψη ότι η οδηγία για τις υπηρεσίες θα βελτιώσει ουσιαστικά τα δικαιώματα των καταναλωτών. Χάρη σε αυτή την οδηγία, οι πάροχοι υπηρεσιών θα είναι υποχρεωμένοι να παρέχουν στους καταναλωτές καλύτερη ενημέρωση σχετικά με τις υπηρεσίες που προσφέρουν. Αυτό θα επιτρέψει στους καταναλωτές να κάνουν καλύτερες και πιο ενημερωμένες επιλογές. Οι καταναλωτές θα προστατεύονται επίσης πιο αποτελεσματικά από τα αρμόδια όργανα.
<P>
" οδηγία για τις υπηρεσίες επιβάλλει επίσης μια σειρά σαφών υποχρεώσεων στον πάροχο υπηρεσιών, περιλαμβανομένων υποχρεώσεων που αφορούν την επίλυση διαφορών. Φρονώ ότι δεν είναι αναγκαίο να θεσπιστούν περαιτέρω νομικά μέσα μέχρι να τεθούν σε ισχύ οι διατάξεις της οδηγίας για τις υπηρεσίες. Κατά τη γνώμη μου, είναι πρόωρο να καλούμε την Επιτροπή να παρουσιάσει ένα οριζόντιο μέσο. Το ίδιο ισχύει για την όλη αναθεώρηση της νομοθεσίας για την προστασία των καταναλωτών. " Επιτροπή έχει ήδη παρουσιάσει μια πράσινη βίβλο για τη νομοθεσία που αφορά την προστασία του καταναλωτή και εν ευθέτω χρόνω θα παρουσιάσει συναφείς νομοθετικές προτάσεις. Κυρίες και κύριοι, ορισμένες φορές περισσότερη νομοθεσία δεν σημαίνει και καλύτερη νομοθεσία. Είναι καλό αυτό να το έχουμε υπόψη.
<SPEAKER ID="366" NAME="Zita Pleštinská" AFFILIATION="PPE-DE">
(SK) " οδηγία για τις υπηρεσίες, η οποία πρόκειται να μεταφερθεί στο εθνικό δίκαιο σε όλα τα κράτη μέλη έως τις 28 Δεκεμβρίου 2009, θα έχει σημαντικό αντίκτυπο στις διασυνοριακές υπηρεσίες.
<P>
" οδηγία αυτή, ακόμη και η πράσινη βίβλος για τη μεταρρύθμιση του κοινοτικού κεκτημένου όσον αφορά τους καταναλωτές δεν καθορίζουν τις θεμελιώδεις υποχρεώσεις των παρόχων υπηρεσιών και ως εκ τούτου χαιρετίζω την έκθεση του κ. Lehtinen για το θέμα αυτό. Σκοπός της έκθεσης είναι να διασφαλιστεί ότι η πρόσθετη ασφάλεια δικαίου, η απλούστευση και η μείωση του κόστους δεν θα ωφελήσει απλώς τους καταναλωτές αλλά και τις μικρές και μεσαίες επιχειρήσεις που αγοράζουν και πωλούν διασυνοριακές υπηρεσίες.
<P>
Φρονώ ότι η ευρωπαϊκή τυποποίηση είναι κρίσιμη για την επιτυχία των βιοτεχνιών, των μικρών και μεσαίων επιχειρήσεων και η θέσπιση ευρωπαϊκών προτύπων σε επίπεδο Ευρωπαϊκής Ένωσης αποτελεί ως εκ τούτου μέσο υποστήριξης της ασφάλειας των υπηρεσιών και εγγύησης των δικαιωμάτων των καταναλωτών όσον αφορά τις διασυνοριακές υπηρεσίες που παρέχονται από τα κράτη μέλη. Όταν οι καταναλωτές αισθάνονται αβέβαιοι για την ασφάλεια και την ποιότητα των υπηρεσιών, τείνουν να αναπτύσσουν ψυχολογικούς φραγμούς έναντι ξένων παρόχων, οι οποίοι τους αποτρέπουν από το να χρησιμοποιούν διασυνοριακές υπηρεσίες. Εάν ένας καταναλωτής έχει μια αρνητική εμπειρία, η εμπειρία αυτή συχνά, για λάθος λόγους, αντίκτυπο σε όλους τους ξένους παρόχους υπηρεσιών.
<P>
Οι καταναλωτές έχουν τη δυνατότητα να επιλύουν τα προβλήματα που ανακύπτουν κυρίως λόγω των διαφορετικών διαδικασιών που ισχύουν τα κράτη μέλη στο πλαίσιο του Ευρωπαϊκού Δικτύου Κέντρων Καταναλωτών και του διασυνοριακού δικτύου προσφυγής για τις χρηματοοικονομικές υπηρεσίες. Όταν ένας καταναλωτής διαθέτει επαρκείς πληροφορίες για τα δικαιώματά του στην εσωτερική αγορά αλλά προσπαθεί εις μάτην να τα ασκήσει σε ένα άλλο κράτος μέλος της ΕΕ, μπορεί να ζητήσει τη συνδρομή του δικτύου SOLVIT.
<P>
Κυρίες και κύριοι, χαιρετίζω το γεγονός ότι η έκθεση αυτή εστιάζεται πρωτίστως στους καταναλωτές καθόσον αυτοί αποτελούν θεμελιώδες και άκρως σημαντικό στοιχείο της εσωτερικής αγοράς. Κοινός μας στόχος πρέπει συνεπώς να είναι να δημιουργήσουμε τις κατάλληλες συνθήκες ώστε να αποκτήσουν οι καταναλωτές όταν πραγματοποιούν αγορές σε μια άλλη χώρα την ίδια αυτοπεποίθηση με αυτή που έχουν όταν πραγματοποιούν αγορές στη χώρα τους.
<SPEAKER ID="367" NAME="Zuzana Roithová" AFFILIATION="PPE-DE">
(CS) Κύριε Πρόεδρε, αν και η Συνθήκη ΕΚ εγγυάται την ελεύθερη πρόσβαση των πολιτών της ΕΕ σε υπηρεσίες πέρα από τα εθνικά τους σύνορα, μόνον ελάχιστοι πάροχοι υπηρεσιών και καταναλωτές εκμεταλλεύονται αυτό το πλεονέκτημα που προσφέρει η κοινή αγορά. Το χαμηλό επίπεδο του ανταγωνισμού καθιστά έτσι τις διασυνοριακές υπηρεσίες πιο δαπανηρές και όχι πάντα εύκολα προσιτές, σε σύγκριση με τις υπηρεσίες που προσφέρονται εντός μιας χώρας.
<P>
Σύμφωνα με σχετικές μελέτες, το πρόβλημα δεν έγκειται στους γλωσσικούς φραγμούς αλλά στη νομοθεσία. Δεν είναι πάντα σαφές πότε πρέπει να εφαρμοστεί η νομοθεσία της χώρας προέλευσης και πότε πρέπει να εφαρμοστεί η εθνική νομοθεσία. Δυστυχώς, χάρη στους πολέμιους της αρχής της χώρας καταγωγής, χάσαμε την ευκαιρία της παροχής ενός καλύτερου ορισμού στην οδηγία για τις υπηρεσίες. Εδώ στο Στρασβούργο η έκθεση αυτή συνοδεύεται επίσης από έναν παράλογο φόβο έναντι της αναφοράς της αρχής της χώρας καταγωγής, παρά το γεγονός ότι σε πολλά επαγγέλματα οι πάροχοι υπηρεσιών δεν χρειάζεται να γνωρίζουν τη νομοθεσία της γειτονικής χώρας προκειμένου να παράσχουν διασυνοριακές υπηρεσίες.
<P>
Σύντομα θα έχουμε νομολογία η οποία θα τερματίσει τις διαμάχες σχετικά με το πότε το θέμα της προστασίας των καταναλωτών διέπεται από την εθνική νομοθεσία ή από τη νομοθεσία της φιλοξενούσας χώρας. Θεωρώ ότι η έκθεση του κ. Lehtinen προσφέρει μια θαυμάσια συμβολή ως προς αυτό το θέμα διότι, κατά τη γνώμη μου, ο τρόπος με τον οποίο ορίζουμε τις γενικές υποχρεώσεις των παρόχων πρέπει να στηρίζονται σε συμφωνηθέντα ευρωπαϊκά πρότυπα.
<P>
Συμφωνώ ως προς το ότι, στο θέμα της προστασίας των καταναλωτών, πρέπει να ισχύουν οι ίδιες υποχρεώσεις για τους παρόχους ιδιωτικών και δημοσίων υπηρεσιών. Υποστηρίζω επίσης τη χρηματοδότηση των δικτύων επικοινωνίας μεταξύ των κρατών μελών. Αυτό θα οδηγήσει σε αποτελεσματικό έλεγχο και σε επίτευξη προόδου ως προς την εξωδικαστική επίλυση διαφορών.
<P>
Κυρία Επίτροπε, οφείλουμε πολλά στους ευρωπαίους πολίτες όσον αφορά τις συνθήκες που διέπουν την ελεύθερη κυκλοφορία των διασυνοριακών υπηρεσιών. " έκθεση αυτή καλύπτει ένα μέρος αυτού του χρέους. Το Ευρωπαϊκό Κοινοβούλιο παρέχει στην Επιτροπή την πολιτική του στήριξη ώστε να ορίσει με σαφήνεια τις υποχρεώσεις των παρόχων ανεξαρτήτως της καταγωγής τους. " έκθεση του κ. Lehtinen μαρτυρά το εξαίρετο έργο που επιτελεί η Επιτροπή Εσωτερικής Αγοράς και Προστασίας των Καταναλωτών.
<SPEAKER ID="368" NAME="Viviane Reding">
μέλος της Επιτροπής. - (EN) Κύριε Πρόεδρε, παρακολούθησα με μεγάλη προσοχή τη συζήτηση της έκθεσης του Κοινοβουλίου σχετικά με τις υποχρεώσεις των παρόχων διασυνοριακών υπηρεσιών. Θέλω δε να ευχαριστήσω όλες και όλους τους βουλευτές για τα σχόλιά τους. Επιτρέψτε μου τώρα να τονίσω ορισμένα καίρια σημεία της συζήτησης.
<P>
Πρώτον, η Επιτροπή στηρίζει τον στόχο που τίθεται στην έκθεση επί της οποίας θα ψηφίσει αύριο το Κοινοβούλιο. Μας ανησυχεί πραγματικά η έλλειψη εμπιστοσύνης των καταναλωτών στην εσωτερική αγορά υπηρεσιών. Θέλω δε να υπογραμμίσω, ως Επίτροπος αρμόδια για την κοινωνία της πληροφορίας, ότι αυτή η έλλειψη εμπιστοσύνης στις επιχειρήσεις Διαδικτύου είναι εξαιρετικά σημαντική και θα χρειαστεί να την εξετάσουμε σοβαρά.
<P>
Δεύτερον, όπως ανέφερα προηγουμένως, η Επιτροπή έχει ήδη αναλάβει σειρά πρωτοβουλιών οι οποίες αποσκοπούν στη διόρθωση της τρέχουσας κατάστασης. Ανέφερα την οδηγία για τις υπηρεσίες και την επανεξέταση του κοινοτικού κεκτημένου για την προστασία των καταναλωτών. Παρεμπιπτόντως, αυτή η τελευταία είναι μια από τις κεντρικές προτεραιότητες της συναδέλφου μου Επιτρόπου κ. Kuneva.
<P>
Θέλω να πω ότι είμαστε πολύ ευγνώμονες για τη στήριξη του Κοινοβουλίου, από το οποίο ζητούμε να συνεχίσει να συμβάλλει στη διαδικασία αναθεώρησης, ενώ επιθυμούμε, σε συνεργασία με το Κοινοβούλιο, να είμαστε σε θέση να προσφέρουμε αποτελέσματα το ταχύτερο δυνατόν.
<P>
Ποιες θα είναι οι συγκεκριμένες προτάσεις που θα καταθέσουμε τις επόμενες εβδομάδες και μήνες; Πρώτον, στις αρχές Οκτωβρίου θα δημοσιευθεί στον ιστότοπο της Επιτροπής περίληψη των απαντήσεων στη διαβούλευση. Στη συνέχεια θα πραγματοποιηθεί αξιολόγηση αντικτύπου ενόψει μιας πιθανής πρότασης της Επιτροπής κατά το δεύτερο εξάμηνο του 2008. Αυτό θα ενδιαφέρει σίγουρα τους βουλευτές που έχουν μελετήσει προσεκτικά αυτό το πρόβλημα.
<P>
Τρίτον, η Επιτροπή συμφωνεί ως προς την ανάγκη προώθησης των πτυχών της ασφάλειας των υπηρεσιών, διότι είναι πολύ σημαντικό να διασφαλιστούν καλύτερα οι πτυχές που άπτονται της υγείας και της σωματικής ασφάλειας όσον αφορά τις υπηρεσίες που παρέχονται εντός της εσωτερικής αγοράς.
<P>
Σε συνεργασία με τα κράτη μέλη, θα επιστήσουμε την προσοχή σε πιθανές αδυναμίες στα εθνικά συστήματα, ή στην αναγκαία εφαρμογή της αξιολόγησης. Θα προωθήσουμε πρωτοβουλίες εκπαίδευσης των καταναλωτών και ενίσχυσης της ευαισθητοποίησης. Θα διευκολύνουμε την πρόσβαση στα διαθέσιμα στοιχεία σχετικά με ατυχήματα και τραυματισμούς που σχετίζονται με την ασφάλεια των υπηρεσιών που προσφέρονται στους καταναλωτές, ενώ ένα από τα πολύ σημαντικά που υπογραμμίστηκαν από αρκετούς βουλευτές αφορά τις συλλογικές αποζημιώσεις. " Επιτροπή διενεργεί μελέτες και βρίσκεται σε συνεννόηση με ενδιαφερόμενους προκειμένου να εκτιμήσει τις δυνατότητες ανάληψης μιας πρωτοβουλίας σε αυτόν τον τομέα· ένα πράγμα είναι όμως βέβαιο, και θέλω να το τονίσω - δεν πρόκειται να θεσπιστεί κάποιο είδος συλλογικής αγωγής παρόμοιο με το σύστημα των "ΠΑ.
<P>
Τέλος, θέλω να ευχαριστήσω τον εισηγητή για το έργο του, καθώς και το Κοινοβούλιο για τη σημασία που αποδίδει σε αυτό το θέμα. Έχουμε τη βεβαιότητα ότι η κοινοβουλευτική έκθεση θα διαδραματίσει κρίσιμο ρόλο στις μελλοντικές μας προσπάθειες για την προάσπιση των συμφερόντων των καταναλωτών.
<SPEAKER ID="369" NAME="Πρόεδρος">
Σας ευχαριστούμε πολύ, κυρία Επίτροπε, για την ενδιαφέρουσα συζήτηση, στην οποία πάνω από το 50% των ομιλητών ήταν γυναίκες, όπως άλλωστε έπρεπε να συμβαίνει.
<P>
" συζήτηση έληξε.
<P>
" ψηφοφορία θα διεξαχθεί την Πέμπτη, 27 Σεπτεμβρίου 2007.
<P>
Γραπτές δηλώσεις (άρθρο 142)
<SPEAKER ID="370" NAME="Bogdan Golik  " AFFILIATION="PSE">
γραπτώς. - (PL)
<P>
Ευχαριστώ τον κ. Lehtinen για την πολύ καλά συγκροτημένη έκθεσή του.
<P>
" ελευθερία παροχής υπηρεσιών είναι μια από τις τέσσερις θεμελιώδεις ελευθερίες της εσωτερικής αγοράς. Με την πάροδο των ετών, ο τομέας των υπηρεσιών έχει καταστεί ολοένα και πιο σημαντικός για την οικονομική και κοινωνική ανάπτυξη της Ευρωπαϊκής Ένωσης και έχει μεταβληθεί σημαντικά.
<P>
Παρά τις διατάξεις της Συνθήκης για την ίδρυση της Ευρωπαϊκής Κοινότητας και την εν εξελίξει διαδικασία μεταφοράς της οδηγίας για τις υπηρεσίες στο εθνικό δίκαιο, στην πράξη η ελεύθερη κυκλοφορία των υπηρεσιών εξακολουθεί να εμποδίζεται από διοικητικές διατάξεις και διαφορές μεταξύ των νομικών συστημάτων των κρατών μελών.
<P>
Λαμβάνοντας υπόψη τις απειλές και τις προκλήσεις που δημιουργεί η παγκοσμιοποίηση, σε συνδυασμό με τις αδυναμίες στον τομέα των υπηρεσιών που περιγράφονται στην έκθεση, είναι ιδιαιτέρως σημαντικό να αναλάβουμε δράση με σκοπό την άρση των εμποδίων για την παροχή διασυνοριακών υπηρεσιών.
<P>
" έλλειψη εμπιστοσύνης από την πλευρά των καταναλωτών και η διστακτικότητα των εταιρειών να αναπτύξουν δραστηριότητα εκτός της χώρας στην οποία έχουν την έδρα τους περιορίζουν την πρόσβαση στην εσωτερική αγορά. " Επιτροπή οφείλει επειγόντως να θεσπίσει μηχανισμούς που να διευκολύνουν τις εταιρείες, ιδίως τις ΜΜΕ, να επωφεληθούν από την εσωτερική αγορά. Οι κοινοτικές διατάξεις για την παροχή διασυνοριακών υπηρεσιών πρέπει συνεπώς να εξορθολογιστούν, και να θεσπιστεί μια ελάχιστη περίοδος για την εναρμόνιση των προτύπων ποιότητας, έτσι ώστε να προστατεύονται τα συμφέροντα των χρηστών.
<P>
" ενίσχυση της συνεργασίας μεταξύ των κρατών μελών, ο περιορισμός των διοικητικών διαδικασιών και ο κατάλληλος έλεγχος των διασυνοριακών υπηρεσιών θα προαγάγουν την αύξηση της διασυνοριακής δραστηριότητας. " εναρμόνιση των προτύπων ποιότητας θα ενισχύσει την εμπιστοσύνη των καταναλωτών και των παρόχων στις διασυνοριακές υπηρεσίες.
<P>
" διευκόλυνση της παροχής διασυνοριακών υπηρεσιών θα οδηγήσει σε μια ενιαία αγορά στον τομέα των υπηρεσιών η οποία θα λειτουργεί ομαλά, θέτοντας έτσι τα θεμέλια μιας οικονομικά συνεκτικής εσωτερικής αγοράς.

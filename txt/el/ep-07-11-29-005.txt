<CHAPTER ID="005">
Εφαρμοστέο δίκαιο στις συμβατικές ενοχές (Ρώμη Ι) (συζήτηση)
<SPEAKER ID="045" NAME="Πρόεδρος">
" ημερήσια διάταξη προβλέπει τη συζήτηση της έκθεσης του κ. Dumitrescu, εξ ονόματος της Επιτροπής Νομικών Θεμάτων, σχετικά με το Εφαρμοστέο δίκαιο στις συμβατικές ενοχές (Ρώμη Ι).
<SPEAKER ID="046" NAME="Franco Frattini">
Μέλος της Επιτροπής. - (FR) Κύριε Πρόεδρε, διαπιστώνω με ικανοποίηση ότι οι διαπραγματεύσεις είχαν μια τόσο εξαιρετική έκβαση. Υποστηρίζουμε τον συμβιβασμό που συζητείται επί του παρόντος. Αν δώσετε την έγκρισή σας κυρίες και κύριοι, θα πέσει η αυλαία σε δυο χρόνια συζητήσεων που μας έχουν δείξει ξεκάθαρα πόσο σημαντικό είναι αυτό το θέμα για τον ευρωπαϊκό δικαστικό χώρο και για την εσωτερική αγορά. Θα ήθελα ιδίως να συγχαρώ τον εισηγητή κ. Dumitrescu, του οποίου η αποτελεσματική προσέγγιση υπήρξε τόσο χρήσιμη στην επίτευξη μιας επιτυχημένης έκβασης, καθώς και όλους τους σκιώδεις εισηγητές από όλες τις πολιτικές ομάδες.
<P>
Πιστεύω ότι το 2007 υπήρξε μια σημαντική χρονιά για την κοινοτική εναρμόνιση του ιδιωτικού διεθνούς δικαίου στον τομέα των αστικών και εμπορικών ενοχών. Ο κανονισμός "Βρυξέλλες Ι" για τη διεθνή δικαιοδοσία, ο οποίος καλύπτει και τις συμβάσεις και τις αδικοπραξίες, θα συμπληρωθεί από τον κανονισμό "Ρώμη ΙΙ" σχετικά με τη διεθνή δικαιοδοσία για τις αδικοπραξίες, ο οποίος κατέληξε στη διαδικασία πρώτης συμφιλίωσης στον τομέα της "δικαιοσύνης και ασφάλειας" φέτος τον Μάιο και από τον κανονισμό "Ρώμη Ι".
<P>
Ο συμβιβασμός που επετεύχθη για το άρθρο 5 αντιπροσωπεύει μια πρόοδο για τους καταναλωτές. Το άρθρο είναι σύμφωνο επίσης με τον κανονισμό "Βρυξέλλες Ι", βάσει του οποίου ένας καταναλωτής δεν μπορεί να διωχθεί παρά μόνον ενώπιον του δικαστηρίου της χώρας διαμονής του. Θα ήθελα επίσης να επιβεβαιώσω ότι η Επιτροπή έχει αναλάβει να υποβάλει στον συνομοθέτη, ως μέρος της έκθεσης για την εφαρμογή του κανονισμού Ρώμη Ι, μελέτες για δύο σημαντικά θέματα όπου κατέστη αδύνατο ο συμβιβασμός να εναρμονίσει κανόνες σε κοινοτικό επίπεδο: την εκχώρηση απαιτήσεων και τις ασφαλιστικές συμβάσεις. Εδώ, πρέπει να ληφθούν αργότερα κατάλληλα μέτρα, αν θεωρηθούν απαραίτητα. " γενική έκθεση θα πρέπει επίσης να καλύπτει το άρθρο 5 σχετικά με τις συμβάσεις που συνάπτονται με τους καταναλωτές, και ιδιαίτερα αν συνάδει με τους κανόνες του ιδιωτικού διεθνούς δικαίου που εφαρμόζονται στις συμβάσεις που συνάπτονται με τους καταναλωτές. Θα επισημάνω, ωστόσο, ότι η έκθεση δεν θα ασχοληθεί με το ουσιαστικό δίκαιο των καταναλωτών.
<P>
Όσον αφορά τις ασφαλιστικές συμβάσεις, τόσο η Επιτροπή όσο και το Συμβούλιο έκριναν απαραίτητο να προβούν σε δήλωση όπου εξηγούσαν ξεκάθαρα ότι η συμπερίληψη ειδικών κανόνων στον κανονισμό "Ρώμη Ι" δεν πρέπει να καθυστερεί τις εργασίες για την πρόταση "Φερεγγυότητα II". Το Κοινοβούλιο μπορεί να υποστηρίξει επίσης αυτή τη δήλωση αν το επιθυμεί.
<P>
Για να επισημάνει το δικαίωμα πρωτοβουλίας της στον τομέα των εξωτερικών αρμοδιοτήτων, η Επιτροπή έχει εκδώσει, όπως γνωρίζετε, μια δεύτερη δήλωση, σχετικά με το εδάφιο 16β. Θα επισημάνω ότι σκοπεύουμε να προτείνουμε έναν οριζόντιο μηχανισμό, ο οποίος θα επιτρέπει στα κράτη μέλη να συνάπτουν διμερείς συμφωνίες με τρίτες χώρες σε τομείς όπου η Κοινότητα έχει αρμοδιότητες. " Επιτροπή έχει εντούτοις δεχθεί το εδάφιο 16β για να αποφύγει να εμποδιστεί η επίτευξη συμφωνίας κατά την πρώτη ανάγνωση.
<P>
Τέλος, θα ήθελα να επισημάνω ότι συμμεριζόμαστε τις απόψεις του Κοινοβουλίου σχετικά με τη σημασία των εναλλακτικών μεθόδων για την επίλυση διαφορών σε ότι αφορά συμβάσεις που συνάπτονται μέσω του διαδικτύου. Για αυτόν τον λόγο, προωθήσαμε ενεργά την ανάπτυξη τέτοιων μεθόδων, μέσω της οδηγίας για τη διαμεσολάβηση και συγκροτώντας ένα ευρωπαϊκό δίκτυο για την εξυπηρέτηση των καταναλωτών που επιθυμούν να κινήσουν εξωδικαστικές διαδικασίες σε άλλο κράτος μέλος.
<P>
Ελπίζω επομένως το Κοινοβούλιο να επιβεβαιώσει σήμερα τη συμφωνία που διαπραγματεύεται με το Συμβούλιο προκειμένου να επιτρέψει στο Συμβούλιο να εγκρίνει τις τροπολογίες του Κοινοβουλίου κατά τις συναντήσεις του την επόμενη εβδομάδα στις 6 και 7 Δεκεμβρίου 2007.
<SPEAKER ID="047" NAME="Cristian Dumitrescu">
εισηγητής - (FR) Κύριε Πρόεδρε, κύριε Πρόεδρε του Συμβουλίου, κύριε Επίτροπε, κυρίες και κύριοι, σήμερα πρόκειται να ψηφίσουμε για μια δεύτερη πράξη διεθνούς ιδιωτικού δικαίου, τον μελλοντικό κανονισμό για το εφαρμοστέο δίκαιο στις συμβατικές ενοχές, ο οποίος είναι αυτό το σπάνιο πράγμα που υπάρχει στο κοινοτικό δίκαιο: ένα έγγραφο σχετικά με ένα καθαρά νομικό ζήτημα.
<P>
Παρά την τεχνική του φύση, ωστόσο, αυτός ο κανονισμός έχει τεράστια σημασία για τους ευρωπαίους πολίτες. Το ενοχικό δίκαιο βρίσκεται στο επίκεντρο όλης της οικονομικής και κοινωνικής ζωής, και στην Ενιαία Αγορά υπάρχει μια συνεχής τάση να συνάπτονται συμβάσεις μεταξύ φορέων που διαμένουν σε διαφορετικά κράτη μέλη. Για αυτόν τον λόγο είναι τόσο σημαντική αυτή η πράξη, η οποία καθορίζει ενιαίους κανόνες σχετικά με το εφαρμοστέο δίκαιο. Οι λύσεις που εντέλει εγκρίθηκαν στις τροπολογίες τις οποίες σας έχουμε θέσει ενώπιών σας για ψηφοφορία αποτελούν το αποτέλεσμα μιας εγκάρδιας, φιλόδοξης και καινοτόμου συνεργασίας με τους σκιώδεις εισηγητές κ. Gauzès, κ. Wallis και κ. Frassoni, και με την πορτογαλική Προεδρία και με τους συντονιστές των πολιτικών ομάδων στην Επιτροπή Νομικών Θεμάτων, κ. Medina Ortega και κ. Lehne. Χρωστώ επίσης τεράστια ευγνωμοσύνη στην κ. Maria Berger, η οποία είχε προηγηθεί ως εισηγήτρια.
<P>
Στην αρχή τα προβλήματα έδειχναν ανυπέρβλητα, ιδίως για έναν βουλευτή του ΕΚ ενός από τα νεοεισερχόμενα κράτη μέλη. Πρέπει να επισημάνω ότι στην προσπάθεια να αντικατασταθεί η Συνθήκη της Ρώμης σχετικά με το εφαρμοστέο δίκαιο στις συμβατικές ενοχές, η Ευρωπαϊκή Επιτροπή ισχυρίστηκε, ίσως με σχετική αφέλεια, ότι προσπαθεί να κοινοτικοποιήσει μία ήδη υπάρχουσα πράξη, ενώ στην πραγματικότητα προέβαινε σε ριζικές αλλαγές. Αυτό οδήγησε σε μια γενική κριτική ότι η Επιτροπή είχε αποτύχει στο καθήκον της να διεξάγει εκτίμηση επιπτώσεων.
<P>
Πριν κοιτάξω το άρθρο 5, το οποίο ήταν το μεγαλύτερο πρόβλημα που έπρεπε να λύσουμε, θα περιγράψω εν συντομία τα κύρια σημεία τα οποία επιτύχαμε. " ουσία αυτού του κανονισμού δεν βρίσκεται στο άρθρο 5 αλλά στο άρθρο 3, το οποίο καθορίζει τη βασική αρχή ότι οι συμβαλλόμενοι είναι ανεξάρτητοι, και το άρθρο 4, το οποίο περιλαμβάνει τους κανόνες σχετικά με το εφαρμοστέο δίκαιο σε περιπτώσεις όπου οι συμβαλλόμενοι δεν έχουν επιλέξει ποιο δίκαιο θα πρέπει να εφαρμοστεί. Το Συμβούλιο ακολούθησε την προσέγγιση που εγκρίθηκε εδώ από την Επιτροπή Νομικών Θεμάτων. Πρέπει να ειπωθεί ότι το Κοινοβούλιο και το Συμβούλιο είχαν το προβάδισμα στην διαδικασία συναπόφασης επεκτείνοντας το πεδίο εφαρμογής του μελλοντικού κανονισμού για να συμπεριλάβουν ασφαλιστικές συμβάσεις και συμβάσεις μεταφοράς εμπορευμάτων και διασαφηνίζοντας τους κανόνες των σημαντικών διατάξεων αναγκαστικού δικαίου και τους κανόνες αναγκαστικού δικαίου.
<P>
Επιστρέφοντας τώρα στο επίμαχο ερώτημα του άρθρου 5, πρέπει να επισημανθεί ότι αυτό αποτελεί μια ολοκληρωτική νίκη του Κοινοβουλίου, καθώς αντικατοπτρίζει την στενή και φιλική συνεργασία μεταξύ του εισηγητή και των σκιωδών εισηγητών. Το πρόβλημα ήταν ότι η πρόταση της Επιτροπής παρέκκλινε από τη Σύμβαση της Ρώμης λέγοντας ότι, πλην κάποιων εξαιρέσεων, το δίκαιο του καταναλωτή είναι αυτό που θα πρέπει να ισχύει στις συμβάσεις μεταξύ καταναλωτών και επαγγελματιών. Το πρόβλημα με αυτή την εκδοχή του άρθρου 5 την οποία πρότεινε η Επιτροπή ήταν ότι οι έμποροι, και ιδίως οι έμποροι ηλεκτρονικών ειδών, θα έπρεπε να προβλέψουν όρους "κομμένους και ραμμένους" ξεχωριστά για κάθε κράτος μέλος. Κάτι τέτοιο θα ήταν αδύνατον να γίνει από μικρές και μεσαίες επιχειρήσεις, οι οποίες δεν διαθέτουν τους ίδιους πόρους με τις πολυεθνικές, και το αποτέλεσμα θα ήταν ένα τεράστιο εμπόδιο για τις ΜΜΕ οι οποίες θα επιθυμούσαν να διεξάγουν ηλεκτρονικό εμπόριο εντός της ενιαίας αγοράς. Ο εισηγητής γνωρίζει πολύ καλά ότι οι ΜΜΕ αποτελούν την κινητήρια δύναμη της ευρωπαϊκής οικονομίας και δημιουργούν θέσεις εργασίας και καινοτομία. Επιπλέον τα μικρότερα κράτη μέλη ανησυχούσαν ότι θα αποκλείονταν από την αγορά ηλεκτρονικού εμπορίου.
<P>
Εντέλει η λύση η οποία εγκρίθηκε ήταν να επιστρέψουμε σε μια απλοποιημένη εκδοχή του άρθρου 5 της Συνθήκης της Ρώμης. Το νέο άρθρο 5 ορίζει την αρχή ότι το δίκαιο του καταναλωτή θα έπρεπε να εφαρμόζεται, επιτρέποντας όμως στους συμβαλλόμενους να διαλέξουν το εφαρμοστέο δίκαιο. Στην πράξη, δεδομένου ότι οι περισσότερες συμβάσεις μεταξύ καταναλωτών και επαγγελματιών είναι τυποποιημένες, τύπου "φύγε εάν δεν σου αρέσει", αυτό σημαίνει ότι οι έμποροι κάνουν το δικό τους δίκαιο εφαρμοστέο. Παρόλα αυτά, από τη στιγμή που το άρθρο 5 προβλέπει ότι η επιλογή του δικαίου υπόκειται στους κανόνες αναγκαστικού δικαίου της χώρας διαμονής του καταναλωτή, προσφέρει μια λύση πολύ ευνοϊκή για τους καταναλωτές. Το νέο άρθρο 5 το οποίο προτείνουμε επομένως παρέχει μια λύση που είναι επικερδής για όλους, η οποία εγγυάται στον καταναλωτή μέγιστη προστασία και δίνει τη δυνατότητα στις ΜΜΕ να προσφέρουν τα αγαθά και τις υπηρεσίες τους στο διαδίκτυο βάσει συμβολαίων που ρυθμίζονται από το δικό τους δίκαιο.
<P>
Τέλος, πρέπει να σας επιστήσω την προσοχή σε μια σύντομη αιτιολογική σκέψη η οποία προβλέπει ότι η Κοινότητα θα μπορεί, στο μέλλον, να εγκρίνει γενικούς όρους για ηλεκτρονικές συμβάσεις μεταξύ καταναλωτών και επαγγελματιών. Το τελικό σημαντικό βήμα είναι η συμπερίληψη των ασφαλιστικών συμβάσεων, που αποτελούν το θέμα μακροχρόνιων διαπραγματεύσεων μεταξύ των κρατών μελών - ο Επίτροπος Frattini αναφέρθηκε σε αυτό - και η συμπερίληψη συμβάσεων για τη μεταφορά αγαθών.
<P>
Το τελευταίο πράγμα που θα ήθελα απαραιτήτως να αναφέρω είναι ότι το "νωμένο Βασίλειο, το οποίο είχε αρχικά αποφασίσει να μην αναμιχθεί στην έγκριση του κανονισμού ύστερα από τις επιφυλάξεις που είχε σχετικά με τη Σύμβαση της Ρώμης, αποφάσισε τώρα να συμμετέχει παρά ταύτα υπό το πρίσμα της διατύπωσης που προέκυψε από τις διαπραγματεύσεις.
<P>
Προτείνουμε λοιπόν το κείμενο αυτό στο Κοινοβούλιο. Κατά την γνώμη μας αποτελεί ένα πολύ θετικό αποτέλεσμα για τους καταναλωτές και για τις επιχειρήσεις, και είναι μια εύγλωττη επίδειξη μιας πολύ αποτελεσματικής συνεισφοράς που το Κοινοβούλιο μπορεί να κάνει κατά τη διαδικασία της συναπόφασης, ακόμα και σχετικά με πολύ λεπτά ζητήματα όπως αυτό.
<P>
Ο Πρόεδρος του Συμβουλίου μας διαβεβαίωσε ότι αν εγκριθούν οι τροπολογίες από την πρώτη ομάδα της κατάστασης ψηφοφορίας, θα συμφωνήσουμε κατά την πρώτη ανάγνωση. Αυτό θα ήταν εξαιρετική και απρόσμενη επιτυχία για το Κοινοβούλιο και την Προεδρία, και ως εισηγητής από ένα νέο κράτος μέλος, τη Ρουμανία, είμαι πολύ χαρούμενος που έβαλα και εγώ ένα μικρό λιθαράκι σε αυτό. Καθώς φτάνει το τέλος της θητείας μου ως ρουμάνος βουλευτής του ΕΚ, θα ήθελα να πω ότι αισθάνομαι επίσης πολύ περήφανος.
<SPEAKER ID="048" NAME="Πρόεδρος">
Θα ήθελα να αδράξω αυτήν την ευκαιρία κ. Dumitrescu, για να σας ευχηθώ κάθε επιτυχία και ευτυχία στις αναζητήσεις σας όταν θα εγκαταλείψετε την έδρα σας την οποία κατείχατε όλους αυτούς τους μήνες με τόση αξιοπρέπεια.
<SPEAKER ID="049" NAME="Klaus-Heiner Lehne">
εξ ονόματος της ομάδας PPE-DE - (DE) Κύριε Πρόεδρε, κυρίες και κύριοι, η ομάδα PPE-DE είναι ικανοποιημένη με την έκβαση αυτής της διαδικασίας. Αυτό οφείλεται αρχικά στο γεγονός ότι ο εισηγητής, χάρη στη μεγάλη διαπραγματευτική του ικανότητα, τη μεγάλη υπομονή και την έντονη επιμονή του, κατάφερε να διαπραγματευτεί και να κλείσει έναν συμβιβασμό τον οποίο η Επιτροπή Νομικών Υποθέσεων στο σύνολό της μπόρεσε εντέλει να στηρίξει. Θα ήθελα επομένως να εκφράσω τις ιδιαίτερες ευχαριστίες μου στον εισηγητή μας.
<P>
Ήταν ξεκάθαρα προφανές από την έκβαση ότι η υπομονή ήταν η καλύτερη πολιτική που μπορούσε να ακολουθηθεί. Αντί να ληφθούν αποφάσεις της στιγμής κατά την πρώτη ανάγνωση, ήταν σωστό να επιλεγούν περαιτέρω διαπραγματεύσεις με το Συμβούλιο και την Επιτροπή, γιατί αυτό ακριβώς ήταν το θέμα που ενδείκνυται να εξεταστεί κατά την πρώτη ανάγνωση με την προοπτική να επιλυθούν όλα τα πολύπλοκα θέματα αντί να δουλέψουν σκληρά δύο χρόνια σε συναντήσεις της επιτροπής συνδιαλλαγής, η οποία θα έπρεπε να συζητήσει τα ίδια προβλήματα τα οποία εξετάζουμε σήμερα.
<P>
Κατά την άποψή μου, το άρθρο 5 είναι ο πυρήνας αυτού του κανονισμού, και είμαστε χαρούμενοι που καταφέραμε να τροποποιήσουμε το περιεχόμενο του άρθρου 5 προκειμένου να αντικατοπτρίζει την αρχική πρόθεση της Σύμβασης της Ρώμης, συγκεκριμένα να εξισορροπεί τα συμφέροντα των καταναλωτών με τα συμφέροντα των προμηθευτών. Αν είχε εγκριθεί η πρόταση της Επιτροπής, γνωρίζουμε ότι θα είχε σχετικά σοβαρές επιπτώσεις στο ηλεκτρονικό εμπόριο, και στις μικρές και μεσαίες επιχειρήσεις, και αυτό θα είχε αντίθετο αντίκτυπο στην προμήθεια αγαθών και υπηρεσιών στους καταναλωτές.
<P>
Έχουμε επανειλημμένα επικρίνει το γεγονός ότι η Επιτροπή, παρά τη διοργανική συμφωνία τον Δεκέμβριο 2003, έχει αποτύχει να διεξάγει μια μελέτη αξιολόγησης επιπτώσεων σε αυτήν την περίπτωση. Μπορούμε με βεβαιότητα να υποθέσουμε, ωστόσο, ότι αυτό το γεγονός αποτελεί την τελευταία τέτοια παράλειψη και ότι το ίδιο λάθος δεν θα επαναληφθεί από την Επιτροπή σε μελλοντικές νομοθετικές προτάσεις.
<P>
Τέλος, θα επιθυμούσα απλώς να παρατηρήσω ότι όλη η συζήτηση σχετικά με τις συμβάσεις καταναλωτών, με την αρχή της χώρας προέλευσης και της χώρας καταγωγής και με τη σχέση μεταξύ παρόχων ή προμηθευτών και καταναλωτών έχει μόνο ενισχύσει το επανειλημμένο μήνυμα του Κοινοβουλίου ότι, μακροπρόθεσμα, χρειαζόμαστε ένα προαιρετικό μέσο για το δίκαιο των συμβάσεων που διέπει το διασυνοριακό εμπόριο, και είμαστε ευτυχείς που αυτή η απαίτηση καθορίζεται στις αιτιολογικές σκέψεις της συγκεκριμένης πρότασης ψηφίσματος.
<SPEAKER ID="050" NAME="Manuel Medina Ortega">
εξ ονόματος της ομάδας PSE - (ES) Κύριε Πρόεδρε, θεωρώ ότι αυτό είναι ένα καλό παράδειγμα της σωστής λειτουργίας των ευρωπαϊκών θεσμικών οργάνων. Παρά την θεσμική πολυπλοκότητα, το Κοινοβούλιο, η Επιτροπή και το Συμβούλιο λειτουργούν σωστά όσον αφορά αυτό το θέμα και ελπίζω ότι, με μια ικανοποιητική ψηφοφορία κατά τη σύνοδο αυτή, μπορούμε να πετύχουμε μια απόφαση κατά την πρώτη ανάγνωση, χωρίς περαιτέρω καθυστέρηση.
<P>
Είμαι ευγνώμων στον κ. Frattini, που διευκόλυνε την έκβαση, και στον εισηγητή για όλη του την σκληρή δουλειά να φτάσει σε αυτήν τη συμφωνία.
<P>
Όπως έχει ειπωθεί πολλές φορές, το επίκεντρο των συζητήσεών μας ήταν το άρθρο 5, το οποίο σχετίζεται με την προστασία των δικαιωμάτων του καταναλωτή. Σε συμβατικές υποθέσεις, ο καταναλωτής δεν βρίσκεται σε μια κατάσταση ισότητας. Συνήθως βρίσκεται σε μειονεκτική θέση. Ας δώσουμε ένα απλό παράδειγμα: ένα άτομο το οποίο πρέπει να υπογράψει ένα συμβόλαιο ενοικίασης αυτοκινήτου σε ένα αεροδρόμιο: ο καταναλωτής δεν μπορεί να διαβάσει το περιεχόμενο του συμβολαίου, δεν είναι ενήμερος για το δίκαιο που διέπει τη σύμβαση και, εκτός και αν διαθέτει νομική προστασία, βρίσκεται τελείως στα χέρια του ατόμου, το οποίο του προσφέρει το συμβόλαιο.
<P>
Αυτή η πρόταση κανονισμού στοχεύει, χωρίς να θυσιάζει τις αρχές που διέπουν την επιλογή του εφαρμοστέου δικαίου, στην εξασφάλιση ενός συστήματος προστασίας του καταναλωτή και αυτό αντικατοπτρίζεται τώρα στη φόρμουλα - η οποία προτάθηκε από το Συμβούλιο - με την οποία η επιλογή δικαίου μπορεί να μην συνεπάγεται για τον καταναλωτή την απώλεια της προστασίας που του παρέχεται μέσω των αναγκαστικού χαρακτήρα διατάξεων της νομοθεσίας, οι οποίες ελλείψει της επιλογής, θα ίσχυαν βάσει της παραγράφου 1.
<P>
Γενικά, το κύριο πρόβλημα εδώ στην Ευρωπαϊκή Ένωση είναι η έλλειψη εναρμόνισης του ουσιαστικού δικαίου. Αυτές οι φόρμουλες βάσει της σύγκρουσης των νόμων είναι απλώς επικουρικές φόρμουλες και ελπίζουμε ότι η Επιτροπή θα συνεχίσει την νομοθετική της πορεία προτείνοντας κείμενα που προσφέρουν στον καταναλωτή ουσιαστική προστασία, ομοιόμορφη σε όλη την Ευρωπαϊκή Ένωση, καταργώντας την ανάγκη να προσφεύγουμε σε αυτές τις πολύπλοκες διατάξεις σύγκρουσης νόμων.
<SPEAKER ID="051" NAME="Katalin Lévai" AFFILIATION="PSE">
(HU) Σας ευχαριστώ πάρα πολύ, κύριε Πρόεδρε. Επίτροπε, κυρίες και κύριοι το έγγραφο αυτό είναι μεγάλης σημασίας από οικονομικής, κοινωνικής και πολιτικής απόψεως, και ο κύριος στόχος του ήταν να εναρμονίσει το περιεχόμενο του κανονισμού "Βρυξέλλες Ι" και το νομοθετικό έργο που συνδέεται με τον κανονισμό "Ρώμη ΙΙ", δημιουργώντας κατάλληλη ισορροπία μεταξύ των δύο τους. Μια καλή λύση συμβιβασμού έχει προκύψει, όπως ακούσαμε και από τις παρατηρήσεις των συναδέλφων βουλευτών, και αυτό όντως οφείλεται στο γεγονός ότι έχει υπάρξει παραδειγματική συνεργασία μεταξύ του Συμβουλίου, της Επιτροπής και του Ευρωπαϊκού Κοινοβουλίου. " Ένωση έχει ως στόχο της τη δημιουργία ενός χώρου που να βασίζεται στην ελευθερία, την ασφάλεια και το κράτος δικαίου, και αυτό απαιτεί τις συμβιβαστικές λύσεις που βλέπουμε εδώ, και συνεπάγεται σημαντική πρόοδο για τους καταναλωτές. Ένας καταναλωτής μπορεί να διωχθεί μόνο στη χώρα του, έτσι αυτή η λύση για το ενοχικό δίκαιο, η οποία είναι τόσο σημαντική για την οικονομική ζωή, καταδεικνύει μια πορεία προόδου ό, τι και αν γίνει. Σας ευχαριστώ πάρα πολύ.
<SPEAKER ID="052" NAME="Andrzej Jan Szejna" AFFILIATION="PSE">
(PL) Κύριε Πρόεδρε, θα ήθελα να ξεκινήσω ευχαριστώντας τον εισηγητή για την συνεισφορά του στη σύνταξη ενός κανονισμού ο οποίος είναι τόσο σημαντικός για το μέλλον της Ευρωπαϊκής Ένωσης. Πρέπει να θυμηθούμε ότι η Σύμβαση της Ρώμης είναι η μόνη νομική πράξη στον τομέα του διεθνούς ιδιωτικού δικαίου σε κοινοτικό επίπεδο η οποία έχει επί του παρόντος τη μορφή μιας διεθνούς συνθήκης.
<P>
" Σύμβαση χρειάζεται τροποποίηση προκειμένου να λάβει υπόψη της τις τωρινές και μελλοντικές ανάγκες της εσωτερικής αγοράς της Ευρωπαϊκής Ένωσης. Για αυτόν τον λόγο επίσης, ο προτεινόμενος κανονισμός είναι πολιτικά πολύ ευαίσθητος, ιδιαίτερα όσον αφορά την προστασία του καταναλωτή και τη δυνατότητα των μικρών και μεσαίων επιχειρήσεων να προσφέρουν αγαθά και υπηρεσίες μέσω του διαδικτύου.
<P>
" συγκεκριμένη έκθεση επιτυγχάνει έναν συμβιβασμό μεταξύ της παροχής της δυνατότητας για προστασία του καταναλωτή και της διευκόλυνσης των δραστηριοτήτων των μικρών και μεσαίων επιχειρήσεων στην κοινή αγορά της ΕΕ. Θέτει επίσης το σημαντικό θέμα της τυποποίησης των όρων στις συμβάσεις που καλύπτουν συναλλαγές που πραγματοποιούνται μέσω του διαδικτύου. Συμφωνώ ότι η Ευρωπαϊκή Επιτροπή έπρεπε να προβεί στις κατάλληλες ενέργειες σε αυτόν τον τομέα. Και έτσι ακριβώς έκανε, και χαιρετίζω τον συμβιβασμό που επετεύχθη. Θα ήθελα να συγχαρώ ακόμα μια φορά τον εισηγητή και να υποστηρίξω την έγκριση του κανονισμού.
<SPEAKER ID="053" NAME="Πρόεδρος">
" συζήτηση έληξε.
<P>
" ψηφοφορία θα διεξαχθεί αύριο, στις 11 π.μ.
<P>
(" συνεδρίαση διακόπτεται στις 10.50 π.μ. και συνεχίζεται στις 11 π.μ.).

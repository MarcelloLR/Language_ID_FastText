<CHAPTER ID="009-02">
2. Λευκορωσία
<SPEAKER ID="203" NAME="Πρόεδρος">
" ημερήσια διάταξη προβλέπει τη συζήτηση έξι προτάσεων ψηφίσματος σχετικά με τη Λευκορωσία.
<SPEAKER ID="204" NAME="Janusz Onyszkiewicz">
συντάκτης. - (PL) Κύριε Πρόεδρε, οι περισσότεροι από τους πολιτικούς κρατούμενους της Λευκορωσίας απελευθερώθηκαν πρόσφατα. Στην πραγματικότητα απελευθερώθηκαν σχεδόν όλοι, με μία μόνο εξαίρεση. Αυτό δεν σημαίνει πως μπορούμε να είμαστε ήσυχοι ότι τα πράγματα κινούνται προς τη σωστή κατεύθυνση στη Λευκορωσία. Την ίδια μέρα, έγινε έφοδος στα σπίτια πολλών ατόμων που συνδέονται με την αντιπολίτευση στη Λευκορωσία. Επιπλέον μια δασκάλα σχολείου δευτεροβάθμιας εκπαίδευσης απολύθηκε. Ως αιτιολογία της ανέφεραν πως εφόσον ήταν μέλος του Κόμματος Πολιτών της αντιπολίτευσης δεν εκπροσωπούσε μια ιδεολογία σύμφωνη με αυτήν του Κράτους.
<P>
Στη Λευκορωσία επικρατεί μια ιδιαίτερα σοβαρή κατάσταση. Στη χώρα υπάρχει η έννοια της κρατικής ιδεολογίας και επομένως μας εκπλήσσει ιδιαίτερα το γεγονός ότι όταν οι υποψήφιοι κάνουν αιτήσεις για να σπουδάσουν δημοσιογραφία, νομική και διεθνείς σχέσεις, πρέπει να παρουσιάσουν συστάσεις από τις αρχές. Έτσι λειτουργεί η διαδικασία επιλογής. Αυτό είναι απολύτως απαράδεκτο, παρόλο που χαιρετίζουμε τα βήματα που έγιναν και για τα οποία είμαστε ευχαριστημένοι.
<P>
Όσο για την ίδια τη Λευκορωσία, το ερώτημα που προκύπτει άμεσα είναι ποιος είναι ο πραγματικός λόγος μιας τέτοιας πράξης. Θα φαινόταν πως μέσω αυτής της δράσης και συμφωνώντας με τη σύσταση μιας αντιπροσωπείας της Ευρωπαϊκής Επιτροπής στο Μινσκ, ο Πρόεδρος Λουκασένκο θέλει να δείξει ότι δεν αισθάνεται αμετάκλητα υποχρεωμένος να εγκρίνει μια φιλορωσική πολιτική απορρίπτοντας όλες τις άλλες. Πράγματι, καθίσταται ιδιαίτερα δύσκολη η εφαρμογή μιας τέτοιας πολιτικής στη Λευκορωσία. " χώρα δεν επιθυμεί να απορροφηθεί πλήρως από τη Ρωσία. Όσον αφορά αυτό, ακόμη και ο κ. Λουκασένκο υιοθέτησε μια τέτοια στάση αλλά τα γεγονότα μιλούν από μόνα τους.
<P>
" Ρωσία απλώς αγοράζει τη Λευκορωσία. " Gazprom μόλις συμφώνησε μια νέα συναλλαγή, ως αποτέλεσμα της οποίας της ανήκει το ένα τέταρτο από τις μετοχές στις εταιρείες που ελέγχουν τις οδούς διαμετακόμισης πετρελαίου και αερίου μέσω της Λευκορωσίας. Το μερίδιο της Gazprom θα αυξηθεί σύντομα σε 50%. Φαίνεται επίσης ότι η Ρωσία θα καταφέρει να πείσει τη Λευκορωσία να εγκρίνει το ρούβλι ως το εθνικό της νόμισμα.
<P>
Αποτέλεσμα αυτού είναι ότι η κατάσταση καθίσταται υπερβολικά απειλητική. " στήριξη για ανεξάρτητη δράση στη Λευκορωσία και για την κοινωνία των πολιτών είναι ολοένα και πιο απαραίτητη. " στήριξη είναι ήδη διαθέσιμη αλλά πρέπει να αυξηθεί. Κυρίως, πρέπει να παρασχεθεί βοήθεια για τους θεσμούς οι οποίοι έχουν ήδη συσταθεί στη Λευκορωσία. Θα μπορούσα να επικεντρωθώ στους τηλεοπτικούς σταθμούς της χώρας, οι οποίοι αποτελούν σημαντική πηγή για τη διασφάλιση ότι οι άνθρωποι που ζουν εκεί γνωρίζουν ακριβώς ό,τι συμβαίνει. Κατά τη γνώμη μου, η Λευκορωσία θα πρέπει να βρίσκεται στο επίκεντρο του ενδιαφέροντός μας, διότι πρόκειται για ένα ζήτημα για την Ευρώπη συνολικά. Δεν μπορούμε να ανεχτούμε μια κατάσταση σύμφωνα με την οποία υπάρχει μια χώρα όπως η Λευκορωσία, της οποίας ηγείται ένας δικτάτορας, στο ίδιο το κέντρο της Ευρώπης.
<SPEAKER ID="205" NAME="Jiří Maštálka">
συντάκτης. - (CS) Κυρίες και κύριοι, παρά την υπερβολικά επικριτική διάθεση των παρεμβάσεων, με χαρά μου διαπιστώνω ότι έχουμε τουλάχιστον δύο θετικές πτυχές εδώ.
<P>
" πρώτη είναι η σύσταση της αντιπροσωπείας της Ευρωπαϊκής Επιτροπής στο Μινσκ, η οποία καθόσον γνωρίζω, έχει εγκριθεί από τον Πρόεδρο της Λευκορωσίας. Πιστεύω ότι η σύσταση μιας αντιπροσωπείας της ΕΕ παρέχει τις βάσεις για περαιτέρω ανάπτυξη και ενεργοποίηση των σχέσεων με την Ευρωπαϊκή Ένωση σε τόσο αμοιβαία πλεονεκτικούς τομείς όπως η ενέργεια, οι μεταφορές, η διαμετακόμιση ακόμη και η προστασία του περιβάλλοντος.
<P>
Ένας άλλος παράγοντας τον οποίο θεωρώ σημαντικό είναι η συνάντηση εμπειρογνωμόνων στις Βρυξέλλες το περασμένο Ιούνιο, η οποία επικεντρώθηκε κυρίως στα ζητήματα ενεργειακής παροχής και προγραμμάτισε επίσης συζητήσεις όσον αφορά τους διαδρόμους μεταφορών και το περιβάλλον. Θεωρώ την εξέλιξη αυτή εξαιρετικά σημαντική. Δεν πρέπει να λησμονούμε πως η ίδια η Λευκορωσία αγωνίζεται ακόμη με τις εξαιρετικά σοβαρές επιπτώσεις της καταστροφής του Τσερνομπίλ. Πρόσφατες τάσεις στις αμοιβαίες σχέσεις αποκαλύπτουν ότι η Λευκορωσία αποτελεί ζήτημα μεταξύ των πολιτικών κύκλων της Ευρωπαϊκής Ένωσης και αυτή η άποψη είναι πολύ επικριτική και μονομερής.
<P>
Δεν χρειαζόμαστε μόνο κριτική αλλά και συνεργασία. Έφτασε ο καιρός για ένα θετικό βήμα από την πλευρά της Λευκορωσίας επίσης και πιστεύω πως το επίσημο καθεστώς της Λευκορωσίας θα πρέπει να προχωρήσει τουλάχιστον στην απαγόρευση της θανατικής ποινής, γεγονός που θα μας επιτρέψει να ξεκινήσουμε νέες διαπραγματεύσεις όσον αφορά το καθεστώς της συμμετοχής της Λευκορωσίας στο Συμβούλιο της Ευρώπης. Από την πλευρά της ΕΕ, θα χαιρέτιζα για παράδειγμα μια χαλάρωση του συστήματος έκδοσης θεωρήσεων ή στήριξης των νέων εμπειρογνωμόνων από τη Λευκορωσία όσον αφορά την επαγγελματική εμπειρία, παρέχοντάς τους ευκαιρίες να γνωρίσουν τις εργασίες των ευρωπαϊκών θεσμών από πρώτο χέρι.
<SPEAKER ID="206" NAME="Józef Pinior">
συντάκτης. - (EN) Κύριε Πρόεδρε, απόψε θα ήθελα καταρχάς να χαιρετίσω το θετικό μήνυμα των σχέσεων μεταξύ της ΕΕ και της Λευκορωσίας. Οι πρόσφατες εξελίξεις στις συμφωνίες για τη σύσταση της αντιπροσωπείας της Ευρωπαϊκής Επιτροπής στο Μινσκ αποτελεί θετικό βήμα προς έναν ανανεωμένο διάλογο με την Ευρωπαϊκή Ένωση και τη Λευκορωσία.
<P>
Θα θέλαμε να ενθαρρύνουμε την Επιτροπή να χρησιμοποιήσει το πλήρες δυναμικό της όσον αφορά τη σύσταση της αντιπροσωπείας. Είναι η κατάλληλη στιγμή για τη διεθνή κοινότητα συνολικά να επεκτείνει την βοήθειά της στην κοινωνία των πολιτών στη Λευκορωσία, κυρίως να αυξήσει τη χρηματοδοτική βοήθεια στα ανεξάρτητα μέσα, στις μη κυβερνητικές οργανώσεις και σε λευκορώσους φοιτητές που σπουδάζουν στο εξωτερικό. " απόφαση της Επιτροπής να προσφέρει χρηματοδοτική ενίσχυση στο Ευρωπαϊκό Πανεπιστήμιο Ανθρωπιστικών Επιστημών στο Βίλνιους είναι εξαιρετικά σοφή. " Επιτροπή και το Συμβούλιο πρέπει να σκεφτούν να προσφέρουν χρηματοδοτική βοήθεια στο σχέδιο, το οποίο ήδη υπάρχει, για τη δημιουργία του ανεξάρτητου τηλεοπτικού καναλιού της Λευκορωσίας, Belsat.
<P>
Δεύτερον, το Ευρωπαϊκό Κοινοβούλιο καλεί την Επιτροπή και το Συμβούλιο να λάβουν περαιτέρω μέτρα για τη διευκόλυνση και την απελευθέρωση των διαδικασιών έκδοσης θεωρήσεων για τους πολίτες της Λευκορωσίας. Καλούμε τα κράτη μέλη του χώρου Σένγκεν να χρησιμοποιήσουν τα διαθέσιμα μέσα, κυρίως το κόστος των εθνικών θεωρήσεων, προκειμένου να διευκολυνθεί η μετακίνηση των πολιτών της Λευκορωσίας στην επικράτεια κάθε κράτους μέλους.
<P>
Τρίτον, καλούμε το καθεστώς του Προέδρου Λουκασένκο να κινηθεί πάνω από όλα προς τη φιλελευθεροποίηση και τον εκδημοκρατισμό, να απελευθερώσει όλους τους κρατούμενους συνείδησης στη χώρα, να εισαγάγει το κράτος δικαίου και της ελευθερίας των ενώσεων του Τύπου και να καταργήσει τη θανατική ποινή.
<P>
Συμπερασματικά, θα ήθελα να εκφράσω απόψε την αλληλεγγύη μας με την Ενωμένη Δημοκρατική Αντιπολίτευση της Λευκορωσίας, τον ηγέτη της δημοκρατικής κίνησης, Alexander Milinkevich και όλους τους πολίτες της Λευκορωσίας στον αγώνα τους προς μια ανοιχτή κοινωνία.
<SPEAKER ID="207" NAME="Adam Bielan">
συντάκτης. - (PL) Σας ευχαριστώ, κ. Πρόεδρε. Οι ενέργειες που πραγματοποιήθηκαν από τη δικτατορία του κ. Λουκασένκο κατά του ίδιου του λαού του στη Λευκορωσία είναι ευρέως γνωστές. Μόνο από την αρχή αυτού του έτους, τρεις ειρηνικές εκδηλώσεις κατεστάλησαν βίαια. Οι αρχές διώκουν συστηματικά τους ακτιβιστές της αντιπολίτευσης. Έχουν επιβάλει περιορισμούς όσον αφορά τα ταξίδια στο εξωτερικό μελών του κλήρου και δασκάλων θρησκευτικής εκπαίδευσης. Εφαρμόστηκαν επίσης ορισμένες μάλλον περίεργες διατάξεις. Για παράδειγμα, οποιοσδήποτε επιθυμεί να σπουδάσει νομική ή δημοσιογραφία πρέπει να διαθέτει συστάσεις από τις αρχές. Για να αντιμετωπιστεί η κατάσταση αυτή, η επιβολή αυστηρότερων κυρώσεων κατά της Λευκορωσίας φαίνεται δυστυχώς να είναι η μόνη λύση μετά τα πρόσφατα γεγονότα. Δεν πρέπει να ξεχνούμε ωστόσο ότι είναι ηθικό μας δικαίωμα και καθήκον να δημιουργήσουμε και να στηρίξουμε την κοινωνία των πολιτών στη Λευκορωσία.
<P>
Ένα από τα άμεσα μέτρα για τη στήριξη της αντιπολίτευσης είναι να ξεπεραστεί η διακοπή μετάδοσης των ειδήσεων. Ένα καλό παράδειγμα αποτελεί η πρωτοβουλία που ελήφθη από την εθνική τηλεοπτική υπηρεσία της Πολωνίας, η οποία ξεκίνησε τη μετάδοσή της στη Λευκορωσία στις 10 Δεκεμβρίου 2007 μέσω του πρώτου ανεξάρτητου καναλιού που ονομάζεται Belsat. Δυστυχώς, σύμφωνα με όσα μου είπε σήμερα η κ. Romaszewska, παραγωγός τους σχεδίου, καμία χρηματοδοτική ενίσχυση δεν έχει ληφθεί ακόμη από την Ευρωπαϊκή Ένωση. Δεν υπάρχει καν μια γραμμή προϋπολογισμού από την οποία θα μπορούσαν να ενισχυθούν τα ανθρώπινα δικαιώματα και η δημοκρατία στη Λευκορωσία.
<P>
Κυρίες και κύριοι, θα ήθελα να σας υπενθυμίσω ότι το υψηλό κόστος της έκδοσης θεωρήσεων Σένγκεν αποτελεί ένα άλλο μεγάλο ζήτημα για τον λαό της Λευκορωσίας. Αν περιοριστεί η πρόσβαση στην Ευρωπαϊκή Ένωση για τα μέλη του καθεστώτος του κ. Λουκασένκο, πρέπει να καταστήσουμε ευκολότερη την πρόσβαση στην Ένωση ανθρώπων που δεν συνδέονται με αυτό το καθεστώς.
<SPEAKER ID="208" NAME="José Ribeiro e Castro">
συντάκτης. - (EN) Κύριε Πρόεδρε, τον Ιανουάριο του τρέχοντος έτους, 10 ακτιβιστές του Λαϊκού Μετώπου Νεότητας της Λευκορωσίας και του Malady Front ("Μέτωπο νεότητας) συνελήφθησαν αφού συναντήθηκαν με αντιπροσωπεία της Δημοκρατικής Κοινότητας Νέων της Ευρώπης (DEMYC) στο Μινσκ και στη συνέχεια απομακρύνθηκαν από τα πανεπιστήμιά τους.
<P>
Αυτή είναι η τελευταία δικτατορία στην Ευρώπη. " Λευκορωσία διατηρεί ακόμη τη θανατική ποινή, πολιτικούς κρατούμενους, λογοκρισία των μέσων, βία και περιορισμούς όσον αφορά την πρόσβαση στο Διαδίκτυο. Όλοι οι Ευρωπαίοι δεν θα πρέπει να θεωρούν δεδομένη την ελευθερία τους και οι νέοι Ευρωπαίοι θα πρέπει να ακολουθήσουν το παράδειγμα της DEMYC, επιδεικνύοντας αλληλεγγύη με τους γείτονές τους, υπερασπιζόμενοι τη δημοκρατία και τα ανθρώπινα δικαιώματα.
<P>
" Λευκορωσία δεν μπορεί να είναι εταίρος της ΕΕ όσο συνεχίζεται αυτός ο απαράδεκτος εκφοβισμός και οι στοχευμένες συλλήψεις. Διαβάζοντας την επίσημη βιογραφία του Προέδρου Λουκασένκο στο Διαδίκτυο, αντιλήφθηκα ότι θεωρεί εαυτόν ότι "διακρίνεται για τη βαθιά κατανόηση των γεγονότων, τη σκληρή δουλειά, την συναίσθηση καθήκοντος, τη δικαιοσύνη και την πίστη σε αρχές". Γιατί, λοιπόν, δεν μπορεί ο κ. Λουκασένκο να συνειδητοποιήσει ένα πολύ απλό και ξεκάθαρο γεγονός; Οι τύραννοι σοβιετικού προτύπου ανήκουν στο παρελθόν.
<P>
Όσον αφορά τους φοιτητές, οι οποίοι απομακρύνθηκαν και τους αφαιρέθηκε το θεμελιώδες δικαίωμά τους στην εκπαίδευση, καλώ το Κοινοβούλιο να συμφωνήσει μαζί μου, παραφράζοντας το τραγούδι: Hey, Lukashenko, leave the kids alone!
<SPEAKER ID="209" NAME="Elisabeth Schroedter">
συντάκτρια. - (DE) Κύριε Πρόεδρε, κύριε Επίτροπε, κυρίες και κύριοι, η Λευκορωσία είναι και παραμένει το προβληματικό παιδί στην Πολιτική Γειτονίας. Ο δικτάτορας Λουκασένκο συνεχίζει να διασφαλίζει ότι η χώρα του απομακρύνεται και απομονώνεται σταδιακά από τους γείτονές της. Περιφρονεί με τον χειρότερο τρόπο τα ανθρώπινα δικαιώματα και διατηρεί τη θανατική ποινή. Αυτό δεν αποτελεί ανησυχία για μας· συναντά μαζική αντίθεση μεταξύ του ίδιου του πληθυσμού της Λευκορωσίας. Όλο και περισσότεροι νέοι άνθρωποι εγκαταλείπουν τη Λευκορωσία. Πρόκειται για μια δραματική κατάσταση για αυτήν τη χώρα.
<P>
Ο στόχος της Ευρωπαϊκής Ένωσης είναι επομένως να βοηθήσει τη Λευκορωσία να επιστρέψει στον δρόμο προς τη δημοκρατία. Κατά τη γνώμη μου, αυτό δεν θα συμβεί με τον δικτάτορα Λουκασένκο και τον προεδρικό του μηχανισμό, αλλά μόνο με την αντιπολίτευση, την κοινωνία των πολιτών και των νέων ανθρώπων οι οποίοι θα μπορούσαν να διαμορφώσουν τη μελλοντική ελίτ της χώρας.
<P>
Καλώ λοιπόν τα κράτη μέλη να τροποποιήσουν τις πολιτικές έκδοσης θεωρήσεων για αυτούς τους ανθρώπους και να τους δώσουν την ευκαιρία για ανταλλαγές με νέους ανθρώπους της Ευρωπαϊκής Ένωσης, μια ευκαιρία για δημοκρατική εκπαίδευση και μια ευκαιρία στην πραγματικότητα να αντιληφθούν την έννοια της δημοκρατίας, με την επίσκεψή τους στην Ευρωπαϊκή Ένωση. " πολιτική έκδοσης θεωρήσεων δεν πρέπει να αποτελέσει ανυπέρβλητο εμπόδιο το οποίο εμποδίζει τον δρόμο προς τη δημοκρατία. Αυτό είναι εξαιρετικά σημαντικό.
<P>
Στις διαπραγματεύσεις με τον Λουκασένκο ωστόσο, δεν θα πρέπει να υπάρξουν παραχωρήσεις όσον αφορά τα ανθρώπινα δικαιώματα. Υπάρχει συναίνεση όσον αφορά αυτό το ζήτημα στο Κοινοβούλιο, μεταξύ όλων των κοινοβουλευτικών ομάδων: επιθυμούμε την απελευθέρωση όλων των πολιτικών κρατουμένων, απαγόρευση της θανατικής ποινής, ελευθερία των μέσων και σεβασμό για όλες τις βασικές αρχές της δημοκρατίας. Αυτό αποτελεί βασική προϋπόθεση για τις διαπραγματεύσεις. Όχι παραχωρήσεις. Ο σημαντικός παράγοντας εδώ είναι τι πρόκειται να γίνει στις επόμενες εκλογές. Ελπίζω πραγματικά ο λαός της Λευκορωσίας να πάρει στα χέρια του τον έλεγχο της ίδιας του της μοίρας.
<SPEAKER ID="210" NAME="Urszula Gacek">
εκ μέρους της ομάδας PPE-DE. - (PL) Κύριε Πρόεδρε, ο κ. Alexander Kazulin, πρώην υποψήφιος για την Προεδρία της Λευκορωσίας, εξέτισε δύο από τα πεντέμισι έτη της ποινής φυλάκισης που του επιβλήθηκαν για βανδαλισμό. " σύζυγος του κ. Kazulin, Irina, αγωνίζεται ακούραστα για την ελευθερία του συζύγου της, παρά το γεγονός ότι είναι σοβαρά άρρωστη. Ο Πρόεδρος Λουκασένκο πρότεινε να απελευθερωθεί ο κ. Kazulin, προκειμένου να συνοδέψει τη σύζυγό του στη Γερμανία όπου θα λάβει ιατρική φροντίδα. Ο Πρόεδρος αντέδρασε με έκπληξη όταν η προσφορά του απορρίφθηκε. Για την κ. Kazulin, αποδοχή θα σήμαινε μια δειλή φυγή από την πατρίδα της.
<P>
Κατά τη γνώμη μου, αν ο Πρόεδρος Λουκασένκο θέλει να βελτιώσει την εικόνα του, θα πρέπει να απελευθερώσει τον κ. Kazulin άμεσα και άνευ όρων. Ας ελπίσουμε ότι ο κύριος και η κυρία Kazulin, θα καταφέρουν σύντομα να είναι υγιείς και ελεύθεροι στην πατρίδα τους.
<SPEAKER ID="211" NAME="Ewa Tomaszewska">
εξ ονόματος της ομάδας UEN. - (PL) Κύριε Πρόεδρε, η Λευκορωσία είναι ένας γείτονας της Ευρωπαϊκής Ένωσης. Μοιράζεται μαζί μας μια δύσκολη ιστορία κομμουνιστικής κυριαρχίας αλλά εξακολουθεί να μην απολαμβάνει δημοκρατικό δίκαιο και σεβασμό για τα ανθρώπινα δικαιώματα. Το καθεστώς του Προέδρου Λουκασένκο καταστέλλει με τη βία οποιαδήποτε απόπειρα δημιουργίας κοινωνίας των πολιτών. Θα ήθελα να υπενθυμίσω στο Κοινοβούλιο ότι ο κ. Λουκασένκο παραβίασε τις δημοκρατικές διαδικασίες προκειμένου να παρατείνει τη θητεία του. Δημοσιογράφοι και επί κεφαλής ανεξάρτητων οργανώσεων νέων και ανεξάρτητα συνδικάτα εκφοβίζονται. Μέλη της πολιτικής αντιπολίτευσης έχουν συλληφθεί. Θα μπορούσα να αναφέρω την υπόθεση Kazulin στην οποία αναφέρθηκε η κ. Gacek μόλις τώρα και την καταστολή των εθνικών μειονοτήτων, συμπεριλαμβανόμενης της εθνικής μειονότητας της Πολωνίας. Τελευταία το καθεστώς ανησυχεί για την οικονομική ανεξαρτησία μικρών επιχειρηματιών και λαμβάνει μέτρα καταστολής εναντίον τους. Αυτή είναι η θλιβερή κατάσταση των πραγμάτων στη Λευκορωσία.
<P>
Αποτελεί ηθικό καθήκον της Ευρωπαϊκής Ένωσης να παράσχει οικονομική βοήθεια και ενημέρωση για αυτούς που αγωνίζονται για την υπεράσπιση των ανθρωπίνων δικαιωμάτων και των δημοκρατικών ελευθεριών στη Λευκορωσία μέσω ανεξάρτητων μέσων, για παράδειγμα μέσω τηλεοπτικών μεταδόσεων στη Λευκορωσία.
<P>
" σύσταση μιας αντιπροσωπείας της Ευρωπαϊκής Ένωσης στο Μινσκ, θα αποτελέσει έναν σωστό τρόπο παρακολούθησης της κατάστασης. Δέκα έτη μετά την καταστροφή του Τσερνομπίλ, συμμετείχα νόμιμα σε μια διαδήλωση στο Μινσκ. Είδα αστυνομικές δυνάμεις ειδικών επιχειρήσεων OMON που είχαν μεταφερθεί από τη Μόσχα για να αντιμετωπίσουν ανθρώπους που είχαν απομακρυνθεί από την επικίνδυνη περιοχή. Είδα λουτρά αίματος στους δρόμους του Μινσκ. Αυτό δεν πρέπει να επιτραπεί να συμβεί ξανά.
<SPEAKER ID="212" NAME="Kathy Sinnott">
εξ ονόματος της Ομάδας IND/DEM. - (EN) Κύριε Πρόεδρε, έχω έναν θετό ανιψιό από τη Λευκορωσία ο οποίος είναι πλέον ενήλικος και θεωρείται ένα υπέροχο νέο μέλος στην εκτεταμένη μας οικογένεια. Θυμάμαι όμως την κατάστασή του το καλοκαίρι που για πρώτη φορά ήλθε να μείνει με την αδερφή μου και η εμπειρία είναι αυτή που μου επιτρέπει να αντιληφθώ τις δυσκολίες, κυρίως για κάποιο άτομο με αναπηρία, να μεγαλώσει σε ίδρυμα σε ένα τόσο ασταθές περιβάλλον.
<P>
" Λευκορωσία χρειάζεται ανακούφιση - ανακούφιση όχι μόνο από την οικονομική και πολιτική αστάθεια, αλλά ανακούφιση για τον λαό. Οι άνθρωποι στη Λευκορωσία είναι ιδιαίτερα απομονωμένοι, ελέγχονται από ένα καθεστώς το οποίο συνεχίζει να απειλεί τις δημοκρατικές αρχές και ελευθερίες τις οποίες δικαιούνται οι άνθρωποι.
<P>
Πριν τα Χριστούγεννα, συνάντησα δύο εκπροσώπους από τη Λευκορωσία. Με ενημέρωσαν για το υφιστάμενο πρόβλημα της υπεράσπισης της θρησκευτικής ελευθερίας. " θρησκευτική δραστηριότητα απαγορεύεται χωρίς να έχει λάβει την έγκριση της Κυβέρνησης και ένα άτομο μπορεί να καταδικαστεί σε ποινή φυλάκισης ή χρηματική ποινή για μη δηλωμένη θρησκευτική δραστηριότητα, παρόλο που η έγκριση από την κυβέρνηση είναι πολύ δύσκολο να ληφθεί.
<SPEAKER ID="213" NAME="Jerzy Buzek" AFFILIATION="PPE-DE">
(PL) Κύριε Πρόεδρε, θα ήθελα να υποστηρίξω τις δηλώσεις που έκαναν ορισμένοι από τους προηγούμενους ομιλητές. Συμπληρωματικά ωστόσο, θα ήθελα να αναφέρω άλλο ένα πολύ σημαντικό ζήτημα, ότι δεν μπορούμε δηλαδή να αντιμετωπίσουμε την πολιτική για τη Λευκορωσία ανεξάρτητα από την ανατολική πολιτική της Ευρωπαϊκής Ένωσης συνολικά. Είχαμε μια τάση να συγχωρούμε τη ρωσική διοίκηση για πολλές μη δημοκρατικές πράξεις. Αυτό θα πρέπει να το λάβουμε υπόψη μας. Γνωρίζω πως τα γεγονότα στη Λευκορωσία δεν συγκρίνονται με όσα συμβαίνουν επί του παρόντος στη Ρωσία, αλλά μπορούν ασφαλώς να συγκριθούν με όσα συνέβησαν στην Τσετσενία. Δεν μπορούμε να υιοθετήσουμε ένα σχέδιο δράσης για τη Λευκορωσία και ένα διαφορετικό για τη Ρωσία.
<P>
" άσκηση της ανατολικής μας πολιτικής από την πλευρά της διεύρυνσης της Ευρωπαϊκής Ένωσης είναι ένα άλλο πολύ σημαντικό ζήτημα. " μοίρα της Ουκρανίας αιωρείται και αν κινηθεί προς τη δημοκρατία θα ενισχύσει το σύνολο της Ευρώπης. Αν είμαστε προετοιμασμένοι να ανοίξουμε μια πόρτα στον λαό της Ουκρανίας, αυτό θα στείλει ένα μήνυμα στον λαό της Λευκορωσίας και θα του δείξει πως υπάρχει μια άλλη επιλογή, αυτή που αφορά στενότερους δεσμούς και σχέσεις με την Ευρωπαϊκή Ένωση. Στο μέλλον θα αφορά επίσης την ιδιότητα μέλους της Ένωσης, παρόλο που αυτό πιθανότατα δεν θα συμβεί για αρκετά χρόνια.
<SPEAKER ID="214" NAME="Πρόεδρος">
Κυρίες και κύριοι, αντιμετώπισα μια δυσκολία.
<P>
Προβλέπονται δύο λεπτά για τη διαδικασία έκτακτων παρεμβάσεων, δύο ομιλητές δηλαδή. Έχω ήδη οκτώ ή εννιά αιτήματα και βλέπω να έχουν σηκωθεί και άλλα χέρια, γεγονός που σημαίνει πως επιθυμούν να μιλήσουν 10 ή περισσότεροι ομιλητές.
<P>
Επομένως, είτε θα δώσω τον λόγο στους δύο πρώτους, το οποίο είναι εξαιρετικά εύκολο για μένα, ή μπορώ να σας ζητήσω να κάνετε μια δήλωση 30 δευτερολέπτων ώστε να ακουστούν όλοι.
<P>
(Επελέγη η δεύτερη λύση)
<SPEAKER ID="215" NAME="Jacek Protasiewicz" AFFILIATION="PPE-DE">
(PL) Κύριε Πρόεδρε, κατέστη σαφές από τη συζήτηση ότι το Κοινοβούλιο αναγνωρίζει το πρόβλημα της Λευκορωσίας και δίνει ιδιαίτερο βάρος σε αυτό. Θα ήθελα να ευχαριστήσω όλους αυτούς που αναφέρθηκαν στην κατάσταση σχετικά με τα ανθρώπινα δικαιώματα στη Λευκορωσία. Θα ήθελα επίσης να επιστήσω την προσοχή του Κοινοβουλίου στο γεγονός ότι πρόκειται να διεξαχθούν βουλευτικές εκλογές στη Λευκορωσία φέτος το φθινόπωρο. Πρέπει να κάνουμε ότι είναι δυνατόν ως βουλευτές του Κοινοβουλίου και επίσης ως εκπρόσωποι των μεγάλων ευρωπαϊκών πολιτικών οικογενειών, προκειμένου να στηρίξουμε την αντιπολίτευση της Λευκορωσίας σε αυτόν τον άδικο ωστόσο αγώνα για μια δημοκρατική Λευκορωσία.
<SPEAKER ID="216" NAME="Zita Pleštinskα" AFFILIATION="PPE-DE">
(SK) Έχει περάσει κάποιος καιρός από τότε που ο κ. Bernd Posselt και εγώ επισημάναμε στο Κοινοβούλιο, παρά την απαγόρευση για λόγους ασφαλείας, πως εκφράζουμε την αλληλεγγύη μας στον λαό της Λευκορωσίας, παρουσία της Επιτρόπου Ferrero-Waldner. Πως είναι η Λευκορωσία σήμερα; Ο τελευταίος ευρωπαίος δικτάτορας Αλεξάντερ Λουκασένκο είναι δημοφιλής στη Λευκορωσία παρά την αυστηρά καθοδηγούμενη οικονομία και τον εκφοβισμό των πολιτικών αντιπάλων. " κυβέρνηση εντατικοποιεί την καταστολή και φυλακίζει ακτιβιστές της αντιπολίτευσης. " κυβέρνηση ελέγχει τα ΜΜΕ στη Λευκορωσία και αυτός είναι ο λόγος για οποίο οι πολίτες της χώρας συχνά δεν γνωρίζουν ότι το καθεστώς του Λουκασένκο δεν είναι αποδεκτό από την Ευρωπαϊκή Ένωση.
<P>
Το Ευρωπαϊκό Κοινοβούλιο δεν μπορεί να ικανοποιηθεί μόνο με την απονομή του βραβείου Ζαχάρωφ για την ελευθερία σκέψης στον Alexander Milinkevich. Το βραβείο δεσμεύει το Ευρωπαϊκό Κοινοβούλιο να παρακολουθεί λεπτομερώς την κατάσταση στη Λευκορωσία.
<SPEAKER ID="217" NAME="Filip Kaczmarek" AFFILIATION="PPE-DE">
(PL) Κύριε Πρόεδρε, θα ήθελα να αναφερθώ σε μια συγκεκριμένη περίπτωση. Αφορά τον Frank Wiecorek, έναν νέο ακτιβιστή της αντιπολίτευσης που πρόσφατα απομακρύνθηκε από το πανεπιστήμιο. Ο επίσημος λόγος για την απομάκρυνσή του ήταν ότι δεν παρακολουθούσε τα μαθήματα. Ο λόγος για τον οποίο ήταν απών ωστόσο, ήταν ότι είχε συλληφθεί. Απομάκρυνση από το πανεπιστήμιο σημαίνει πως η εκπαίδευση ενός ατόμου τερματίζεται αιφνίδια. Σημαίνει επίσης ότι υπάρχει σοβαρή πιθανότητα να καταταγεί στον στρατό. Φαντάζομαι πως μόνο άνθρωποι οι οποίοι είχαν προσωπική εμπειρία ζώντας κάτω από δικτατορικό καθεστώς θα καταλάβουν τι υπηρεσία θα μπορούσε να προσφέρει ένα μέλος της αντιπολίτευσης στον στρατό του καθεστώτος. Θα μπορούσε να είναι πολύ επικίνδυνο για αυτόν τον νέο. Πιστεύω πως πρέπει να κάνουμε ό,τι είναι δυνατόν προκειμένου να συμβάλουμε στην επίλυση της κατάστασης στη Λευκορωσία.
<SPEAKER ID="218" NAME="Zuzana Roithová" AFFILIATION="PPE-DE">
(CS) (" αρχή της ομιλίας δεν ακούστηκε) ... ως ιατρός επισκέφθηκα προσωπικά το επίκεντρο της περιοχής που μολύνθηκε από ραδιενέργεια. Ιατροί και επιστήμονες εκφοβίζονται, ακόμη και φυλακίζονται λόγω του ότι λένε την αλήθεια όσον αφορά την κατάσταση της υγείας του τοπικού πληθυσμού. Τα ραδιόμετρα που είχαν δοθεί στους ανθρώπους κατασχέθηκαν και αυτή τη στιγμή οι άνθρωποι αυτοί τρέφονται με ραδιενεργά τρόφιμα.
<P>
Έχω μόνο 30 δευτερόλεπτα στη διάθεσή μου, θα ήθελα λοιπόν απλώς να ανακεφαλαιώσω: Ο Λουκασένκο είναι ένας δολοφόνος και αυτό πρέπει να ειπωθεί καθαρά. Από ποιον, αν όχι από την Ευρωπαϊκή Ένωση;
<SPEAKER ID="219" NAME="Πρόεδρος">
Σας ευχαριστώ, το μήνυμα ελήφθη.
<SPEAKER ID="220" NAME="Zbigniew Zaleski" AFFILIATION="PPE-DE">
(PL) Κύριε Πρόεδρε, ένα από τα χαρακτηριστικά των δικτατορικών καθεστώτων είναι ότι δεν λαμβάνουν υπόψη τους κανέναν. Μπορούμε να πούμε ό,τι θέλουμε και θα κάνουν αυτό που θέλουν. Ο μόνος τρόπος να καταπολεμηθεί μια δικτατορία είναι μέσω της δημοκρατίας. Θα έλεγα στην Επιτροπή ότι, αν ήμουν στη θέση της, θα ήθελα να καταβάλω κάθε δυνατή προσπάθεια προκειμένου να συμβάλλω στην εκπαίδευση της σκεπτόμενης δημοκρατικής ελίτ. Αν δεν το επιτύχουμε αυτό στη Λευκορωσία, μπορεί ωστόσο να το επιτύχουμε σε άλλες χώρες. Κάποιος πρέπει να ανοίξει τον δρόμο και πιστεύω πως θα μπορούσα να στηριχθώ σε αυτήν την ελίτ.
<SPEAKER ID="221" NAME="Marcin Libicki" AFFILIATION="UEN">
(PL) Κύριε Πρόεδρε, είναι ντροπή για τη Λευκορωσία, μια χώρα που βρίσκεται στο γεωγραφικό κέντρο της Ευρώπης, να αποτελεί αντικείμενο συζήτησης στο Συμβούλιο της Ευρώπης σήμερα λόγω της παραβίασης των ανθρωπίνων δικαιωμάτων. Είναι ντροπή για τη Λευκορωσία να είναι η μόνη ευρωπαϊκή χώρα που αποκλείεται από το Συμβούλιο της Ευρώπης, λόγω της αποτυχίας της να σεβαστεί όλα τα θεμελιώδη ανθρώπινα δικαιώματα.
<P>
Πιστεύω επομένως ότι ο κ. Bielan σωστά είπε πως είναι σημαντικό να ενδυναμωθεί η κοινωνία των πολιτών στη Λευκορωσία μέσω της στήριξης των τηλεοπτικών μεταδόσεων από την Πολωνία που στοχεύουν σε αυτήν την κοινωνία.
<SPEAKER ID="222" NAME="Tunne Kelam" AFFILIATION="PPE-DE">
(EN) Κύριε Πρόεδρε, θα ήθελα να επιστήσω την προσοχή στη συνεχή καταστολή κατά των νέων δημοκρατών της Λευκορωσίας. Στα μέσα Ιανουαρίου, πολλοί από αυτούς φυλακίστηκαν για 15 ημέρες και απομακρύνθηκαν από το πανεπιστήμιο. Υπάρχουν συγκεκριμένα ονόματα: Zmitser Zhaleznichenka, Anton Kalinouski και Franak Viachorka.
<P>
Καλώ τα πανεπιστήμια της ΕΕ να προσφέρουν σε αυτούς τους νέους γενναίους ανθρώπους εναλλακτικές επιλογές για τη συνέχιση των σπουδών τους, να διευκολύνουν την παροχή θεωρήσεων και να προσθέσουν στον μαύρο κατάλογο της ΕΕ τα ονόματα των υπευθύνων αυτού του πανεπιστημίου οι οποίοι συμφώνησαν να τους χρησιμοποιήσουν ως μέσα της καταπίεσης του Λουκασένκο.
<SPEAKER ID="223" NAME="Christopher Beazley" AFFILIATION="PPE-DE">
(ΕΝ) Κύριε Πρόεδρε, αντιλαμβάνομαι ότι το Ελεύθερο Πανεπιστήμιο του Μινσκ βρίσκεται σήμερα στο Βίλνιους, στη Λιθουανία. Αναρωτιέμαι αν ο Επίτροπος Figel μπορεί να σκεφτεί να γράψει μια επιστολή τους υπουργούς Παιδείας και Πολιτισμού των 26 άλλων κρατών μελών της ΕΕ προτείνοντας να υπάρξουν 27 Ελεύθερα Πανεπιστήμια του Μινσκ. Όσον αφορά το "νωμένο Βασίλειο, υπάρχουν ασφαλώς μεγάλα πανεπιστήμια όπως της Οξφόρδης και του Καίμπριτζ, αλλά εγώ θα πρότεινα του Μπρίστολ.
<SPEAKER ID="224" NAME="Bernd Posselt" AFFILIATION="PPE-DE">
(DE) Κύριε Πρόεδρε, πριν 20 χρόνια, μίλησα στα μυστικά πανεπιστήμια στην Τσεχοσλοβακία και την Πολωνία. Είναι ευχάριστο να ακούω σήμερα πόσο οι συνάδελφοί μας από τις Βαλτικές χώρες, τη Σλοβακία, τη Δημοκρατία της Τσεχίας και την Πολωνία στηρίζουν την αντιπολίτευση στη Λευκορωσία. Θα ήθελα να εκφράσω τις ειλικρινείς ευχαριστίες μου σε αυτούς. Κάνετε κάτι σημαντικό για την ΕΕ - περισσότερο από ό,τι οι άνθρωποι που συμμετέχουν σε συζητήσεις οι οποίες απλώς ενδυναμώνουν και στηρίζουν ένα διεφθαρμένο καθεστώς που πρέπει να καταργηθεί. Συμφωνώ με τον κ. Buzek: " Ρωσία έχει μια ευθύνη εδώ. Αυτή είναι μια μετα-αποικιακή και προ-αποικιακή κατάσταση και δεν θα πρέπει να την αποδεχόμαστε πια.
<SPEAKER ID="225" NAME="Πρόεδρος">
Σε αυτό το σημείο ολοκληρώνεται η διαδικασία έκτακτων παρεμβάσεων.
<P>
Παρατηρώ πως αποδείξατε ότι είναι δυνατόν να ειπωθούν πολλά πράγματα σε μικρό χρονικό διάστημα και σας ευχαριστώ για αυτό.
<P>
Προχωρούμε τώρα στην αντίδραση της Επιτροπής.
<SPEAKER ID="226" NAME="Meglena Kuneva">
Επιτροπή. - (EN) Κύριε Πρόεδρε, η κατάσταση στη Λευκορωσία εξελίσσεται ταχύτατα. Από τα μέσα Ιανουαρίου πέντε από τους έξι πολιτικούς κρατούμενους που χαρακτηρίστηκαν ως τέτοιοι, απελευθερώθηκαν. Ένας από αυτούς τους πολιτικούς κρατούμενους ωστόσο, πρώην υποψήφιος της Προεδρίας Aleksandr Kozulin, εξακολουθεί να είναι στη φυλακή και η υγεία του βρίσκεται σε κακή κατάσταση.
<P>
" Επιτροπή, από την πλευρά της, μέσω της συναδέλφου μου, Επιτρόπου Ferrero-Waldner, εξέφρασε την ικανοποίησή της για την απελευθέρωση των κρατουμένων, γεγονός που υπήρξε για πολύ καιρό αίτημα από όλα τα θεσμικά όργανα ΕΕ, συμπεριλαμβανόμενου το Ευρωπαϊκού Κοινοβουλίου.
<P>
Ξεκαθαρίσαμε όμως επίσης ότι επιθυμούμε να δούμε όλους τους πολιτικούς κρατούμενους να απελευθερώνονται και ότι επιθυμούμε να τεθεί τέλος στην παρενόχληση της κοινωνίας των πολιτών της Λευκορωσίας, πριν δώσουμε μια νέα διάσταση στη σχέση μας με τη Λευκορωσία.
<P>
Με άλλα λόγια, το μήνυμά μας στη Λευκορωσία παραμένει το ίδιο: δεν μπορεί να υπάρξει πλήρης εταιρική σχέση με τη Λευκορωσία έως ότου η Λευκορωσία πραγματοποιήσει πειστικά βήματα προς τον εκδημοκρατισμό της και τον σεβασμό για τα ανθρώπινα δικαιώματα και το κράτος δικαίου.
<P>
Αυτή είναι η κεντρική ιδέα του ευρωπαϊκού μηνύματος προς τη Λευκορωσία, το οποίο απέστειλε η Επιτροπή έναν χρόνο πριν και το οποίο περιλαμβάνει τα "12 σημεία για τον εκδημοκρατισμό" που αναφέρει το ψήφισμα. Και πάλι, η απελευθέρωση των πολιτικών κρατουμένων θα ήταν ένα σημαντικό βήμα προς αυτήν την κατεύθυνση.
<P>
Επιπλέον, θα παρακολουθούμε από κοντά τις κοινοβουλευτικές εκλογές που έχουν προγραμματιστεί για τον Σεπτέμβριο του 2008. " οργάνωση ελεύθερων και δίκαιων εκλογών θα θεωρηθεί αποφασιστικό βήμα από την πλευρά των αρχών της Λευκορωσίας. Ελπίζουμε ότι ο ΟΟΣΑ θα καταφέρει να αποστείλει μια αποστολή παρατηρητών μεγάλης κλίμακας σε αυτές τις εκλογές και ότι το Ευρωπαϊκό Κοινοβούλιο θα καταφέρει επίσης να στείλει εκπροσώπους.
<P>
Ένα άλλο σημαντικό σημείο που ζητά το ψήφισμά σας είναι ότι η Λευκορωσία θα πρέπει να εφαρμόσει την κατάργηση της θανατικής ποινής. " Ευρωπαϊκή Ένωση μετέφερε το μήνυμα αυτό στις αρχές της Λευκορωσίας.
<P>
Επανέρχομαι τώρα στις πρόσφατες εξελίξεις στη Λευκορωσία, ένα άλλο θέμα που αγγίζει τις καρδιές μας και εξελίχθηκε ταχύτατα τους τελευταίους μήνες: η σύσταση της αντιπροσωπείας της Ευρωπαϊκής Επιτροπής στο Μινσκ, την οποία ζητήσαμε επίσημα πριν από περισσότερα από δύο έτη, πρόκειται σύντομα να πραγματοποιηθεί. Ελπίζουμε να καταφέρουμε να υπογράψουμε τη συμφωνία σύστασης σύντομα, ώστε η αντιπροσωπεία μας να ξεκινήσει χωρίς καθυστέρηση.
<P>
" αντιπροσωπεία αυτή θα μας επιτρέψει να ενισχύσουμε εκ νέου τους δεσμούς μας με την κοινωνία των πολιτών της Λευκορωσίας και επίσης να αναπτύξουμε επαφές με τη μεσαία βαθμίδα της διοίκησης που θα μπορούσε να είναι ανοιχτή στη δημοκρατική αλλαγή.
<P>
Όσον αφορά αυτό το ζήτημα, όπως τονίζει το ψήφισμά σας, είχαμε μερικές συναντήσεις σε τεχνικό επίπεδο με εμπειρογνώμονες της Λευκορωσίας σχετικά με θέματα κοινού ενδιαφέροντος, όπως η ενέργεια, οι μεταφορές και το περιβάλλον. Επιτρέψτε μου ωστόσο να επαναλάβω πως το πεδίο αυτών των συναντήσεων παραμένει περιορισμένο όσο επικρατούν συγκεκριμένες πολιτικές συνθήκες στη Λευκορωσία.
<P>
Όσον αφορά τις πράξεις της Επιτροπής για τη στήριξη της κοινωνίας των πολιτών στη Λευκορωσία, η Επιτροπή παραμένει αφοσιωμένη περισσότερο από ποτέ στη στήριξη της κοινωνίας των πολιτών, και το σχέδιο ενίσχυσης του 2008 αποσκοπεί κυρίως στην εγκαθίδρυση της κοινωνίας των πολιτών της Λευκορωσίας και των ανεξάρτητων ΜΜΕ. Επιπλέον, η Επιτροπή έχει επίσης ξεκαθαρίσει ότι η στήριξή της στο Ευρωπαϊκό Πανεπιστήμιο Ανθρωπιστικών Επιστημών που έχει εξοριστεί στο Βίλνιους, θα συνεχίσει για όσο αυτό κρίνεται απαραίτητο. Θα μεταφέρω επίσης το μήνυμα όσον αφορά το Ελεύθερο Πανεπιστήμιο στον Επίτροπο Figel. Νομίζω πως πρόκειται για μια πολύ ενδιαφέρουσα και έξυπνη ιδέα.
<P>
Ορισμένα επιπλέον σχόλια στον κ. Pinior και την κ. Schroedter. " έναρξη των διαπραγματεύσεων όσον αφορά τη διευκόλυνση έκδοσης των θεωρήσεων και την εκ νέου αποδοχή είναι μεταξύ των στοιχείων που μπορούν να ληφθούν υπόψη σε περίπτωση πραγματικού επιτεύγματος στη σχέση μας. Σύμφωνα με την πολιτική της ΕΕ, η διευκόλυνση των θεωρήσεων μπορεί να ληφθεί υπόψη μόνο στο πλαίσιο της πολιτικής εκ νέου αποδοχής της Ευρωπαϊκής Επιτροπής ως τμήματος πραγματικής εταιρικής σχέσεις στις εξωτερικές σχέσεις.
<P>
Αυτό εξηγήθηκε στη Λευκορωσία μέσω των πρακτικών που εστάλησαν από την Επιτροπή στις 8 Μαΐου. " επιθυμία της Ευρωπαϊκής Ένωσης να ξεκινήσει τέτοιες διαπραγματεύσεις με γειτονικές χώρες με ένα σχέδιο δράσης σε ισχύ δηλώθηκε εκ νέου, μέσω της ανακοίνωσης της Επιτροπής όσον αφορά αυτό το θέμα τον Δεκέμβριο του 2006. Στην περίπτωση της Λευκορωσίας αυτοί οι όροι δεν πληρούνται.
<P>
Όσον αφορά το ζήτημα που έθιξε ο κ. Bielan, οι συμβάσεις της Επιτροπής ανατίθενται βάσει αυστηρών διαδικασιών υποβολής προσφορών προκειμένου να διασφαλιστεί ένας διαφανής και δίκαιος διαγωνισμός. Αυτό σημαίνει ότι η Επιτροπή δεν στηρίζει ραδιοφωνικούς και τηλεοπτικούς σταθμούς σαν αυτόν, αλλά ειδικά προγράμματα. Το Περιφερειακό Πρόγραμμα Πληροφοριών και Επικοινωνιών ΕΜΓΕΣ περιλαμβάνει στήριξη των δραστηριοτήτων των ΜΜΕ 7 εκατομμυρίων ευρώ για τρία έτη, για επτά χώρες. " διαδικασία υποβολής προσφορών βρίσκεται σε εξέλιξη και τα ΜΜΕ τόσο από χώρες της Ευρωπαϊκής Ένωσης όσο και χώρες εταίρους έχουν το δικαίωμα να υποβάλουν προσφορές για συμβάσεις.
<SPEAKER ID="227" NAME="Πρόεδρος">
" συζήτηση έληξε.
<P>
" ψηφοφορία θα πραγματοποιηθεί μετά τις συζητήσεις.
<P>
Γραπτές δηλώσεις (άρθρο 142)
<SPEAKER ID="228" NAME="Genowefa Grabowska  " AFFILIATION="PSE">
γραπτώς. - (PL) Ως από κοινού συντάκτρια του ψηφίσματος του Ευρωπαϊκού Κοινοβουλίου για τη Λευκορωσία, θα ήθελα να επιστήσω προσοχή στο δημοκρατικό κράτος, στον σεβασμό των ανθρωπίνων δικαιωμάτων και γενικά στην κατάσταση των ανθρώπων στη Λευκορωσία. " Λευκορωσία δεν είναι απλώς ένας κοντινός γείτονας της Ένωσης, που εντάσσεται στην Ευρωπαϊκή Πολιτική Γειτονίας, αλλά είναι επίσης άμεσος γείτονας της χώρας μου, της Πολωνίας. Έχουμε κοινά σύνορα.
<P>
Αυτή είναι πιθανότατα η καλύτερη εξήγηση όσον αφορά τον λόγο για τον οποίο το ζήτημα της εκπλήρωσης πραγματικών επιθυμιών και προσδοκιών καθημερινών ανθρώπων αυτής της χώρας είναι τόσο σημαντικό για μένα και το έργο μου εδώ, στο Ευρωπαϊκό Κοινοβούλιο. Εξάλλου, δεν μπορεί κανείς να παραμείνει αδιάφορος όσον αφορά αυτό που συμβαίνει στα σύνορα: περιορισμοί και διοικητική πίεση σε ΜΚΟ, εκφοβισμός, διώξεις και φυλάκιση δημοκρατικών ακτιβιστών της αντιπολίτευσης, συμπεριλαμβανόμενων ηγετών του κινήματος νέων, γνωστού ως Λαϊκού Μετώπου Νεότητας της Λευκορωσίας.
<P>
Θα πρέπει λοιπόν να πραγματοποιηθεί γνήσιος διάλογος σύντομα μεταξύ των αρχών της Λευκορωσίας και της Ευρωπαϊκής Ένωσης. Δεν είναι μόνο δικαίωμα της Ένωσης αλλά και καθήκον της να απαιτήσει από την κυβέρνηση της Λευκορωσίας να απελευθερωθούν όλοι οι πολιτικοί κρατούμενοι, να εγγυηθεί την ελευθερία των ΜΜΕ, την ανεξαρτησία της δικαιοσύνης και επίσης τον σεβασμό των δημοκρατικών αρχών και των θεμελιωδών δικαιωμάτων του λαού της Λευκορωσίας. Πρέπει να δοθεί προτεραιότητα στην κατάργηση της θανατικής ποινής.
<P>
Από την πλευρά του, το Ευρωπαϊκό Κοινοβούλιο έχει κινηθεί προς τη διευκόλυνση των πολιτών της Λευκορωσίας όσον αφορά την είσοδό τους στο έδαφος της ΕΕ και την παραμονή τους για κάποιο καιρό εκεί. " μείωση ή ακόμη και η απόσυρση των εξόδων θεωρήσεων έχει ληφθεί ήδη υπόψη. Αυτός είναι ο μόνος τρόπος να αποφευχθεί η Λευκορωσία και οι πολίτες της να απομονωθούν.

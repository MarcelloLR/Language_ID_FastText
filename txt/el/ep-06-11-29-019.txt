<CHAPTER ID="019">
Διάθεση στην αγορά ειδών πυροτεχνίας (συζήτηση) 
<SPEAKER ID="221" NAME="Πρόεδρος">
" ημερήσια διάταξη προβλέπει τη συζήτηση της έκθεσης (Α6-0289/2006) του κ. Joel Hasse Ferreira, εξ ονόματος της Επιτροπής Εσωτερικής Αγοράς και Προστασίας των Καταναλωτών, σχετικά με την πρόταση οδηγίας του Ευρωπαϊκού Κοινοβουλίου και του Συμβουλίου που αφορά τη διάθεση στην αγορά ειδών πυροτεχνίας - C6-0312/2005 -.
<SPEAKER ID="222" NAME="Μάρκος Κυπριανού">
Επιτροπή. (EN) Κύριε Πρόεδρε, εξ ονόματος της Επιτροπής και του συναδέλφου μου, κ. Verheugen, θα ήθελα καταρχάς να ευχαριστήσω τον κ. Ferreira καθώς και τη φινλανδική Προεδρία. Είμαι πολύ χαρούμενος που μπορώ να εκπροσωπήσω τον συνάδελφό μου σε αυτά τα θέματα, διότι σε μεγάλο βαθμό επηρεάζουν την προστασία και την ασφάλεια των καταναλωτών.
<P>
Είναι σαφές ότι αυτή η συμφωνία δεν θα ήταν δυνατή χωρίς εντατικές προσπάθειες και από τις δύο πλευρές. Είναι πολύ επίκαιρη, καθώς έρχεται λίγο πριν την παραμονή της Πρωτοχρονιάς, μια στιγμή που χρησιμοποιούνται τα περισσότερα πυροτεχνήματα στα κράτη μέλη. " οδηγία θα δημιουργήσει μια εσωτερική αγορά και συνεπώς εναρμονισμένους και καλύτερους όρους πλαίσιο για τα είδη πυροτεχνίας, στα οποία περιλαμβάνονται τα πυροτεχνήματα, αλλά και οι αερόσακοι και οι προεντατήρες ζωνών ασφαλείας.
<P>
" οδηγία αναμένεται εναγωνίως κυρίως από τη βιομηχανία εξαρτημάτων για τα αυτοκίνητα και από τις οργανώσεις προστασίας των καταναλωτών. Δεν έχει νόημα 27 κράτη μέλη να υπαγορεύουν διαφορετικούς τεχνικούς κανονισμούς για τα είδη πυροτεχνίας, ενώ οι πολίτες τους σε μια Ευρώπη ανοιχτών συνόρων μπορούν εύκολα να προμηθευτούν πυροτεχνήματα από γειτονικές χώρες. " προστασία των καταναλωτών θα βελτιωθεί λοιπόν αποφασιστικά, διότι τα είδη πυροτεχνίας που θα πωλούνται στους καταναλωτές οπουδήποτε στην Ευρωπαϊκή Ένωση πρέπει στο μέλλον να πληρούν τις βασικές απαιτήσεις ασφάλειας της οδηγίας και θα υπόκεινται σε έλεγχο συμμόρφωσης. Επιπλέον, για τις εκστρατείες που προωθούν τα προϊόντα στις αγορές πολλών κρατών μελών, τα εναρμονισμένα πρότυπα θα συμβάλουν σε σημαντική μείωση του γραφειοκρατικού βάρους.
<P>
" Επιτροπή γνωρίζει καλά ότι η χρήση πυροτεχνημάτων υπόκειται σε διαφορετικές πολιτιστικές συνήθειες και παραδόσεις στα κράτη μέλη. Συνεπώς, μπορούμε να συμφωνήσουμε στην τροπολογία που προτείνει το Κοινοβούλιο ότι ορισμένες κατηγορίες πυροτεχνημάτων δεν υπόκεινται στην οδηγία αν παράγονται από κατασκευαστές για ίδια χρήση και αν η χρήση τους από τον ίδιο τον κατασκευαστή έχει εγκριθεί από το εκάστοτε κράτος μέλος.
<P>
Για τον ίδιο λόγο, είναι αναγκαίο να δοθεί στα κράτη μέλη η δυνατότητα λήψης εθνικών μέτρων για ορισμένες κατηγορίες ειδών πυροτεχνίας. Αυτό αφορά συγκεκριμένα τα πυροτεχνήματα των κατηγοριών 2 και 3, τα οποία ενέχουν υψηλότερο κίνδυνο. Ως εκ τούτου, η χρήση κροτίδων και βεγγαλικών από το ευρύ κοινό θα παραμείνει απαγορευμένη σε πολλά κράτη μέλη στο μέλλον. Κατά συνέπεια, αυτά τα πυροτεχνήματα θα αποκλειστούν ολοκληρωτικά από την κατηγορία 1, για την οποία τα κράτη μέλη δεν μπορούν να θέσουν περαιτέρω περιορισμούς. Αυτός ο αποκλεισμός καθορίζεται στις θεμελιώδεις απαιτήσεις ασφάλειας και θα αναληφθεί με εντολή που θα δώσει η Επιτροπή στην Ευρωπαϊκή Επιτροπή Τυποποίησης μετά την έγκριση της οδηγίας. " Επιτροπή το επιβεβαίωσε αυτό με μια δήλωση κατά τη διάρκεια των διαπραγματεύσεων με το Συμβούλιο και το Κοινοβούλιο.
<P>
Χαίρομαι επίσης διότι επετεύχθη συμφωνία με το Συμβούλιο σχετικά με τη σήμανση των ειδών πυροτεχνίας, όπου βρέθηκε μια ισορροπημένη λύση ανάμεσα στις υψηλές απαιτήσεις ασφάλειας, αφενός, και στην αποφυγή πολύπλοκων και επιβαρυντικών απαιτήσεων για τους κατασκευαστές, αφετέρου.
<P>
Εν κατακλείδι, θα ήθελα να επισημάνω ότι, για άλλη μια φορά, η διαδικασία διαπραγμάτευσης ωφελήθηκε ιδιαίτερα από τη στενή συνεργασία ανάμεσα στο Κοινοβούλιο, στο Συμβούλιο και στην Επιτροπή. Ως εκ τούτου, η Επιτροπή μπορεί να συμφωνήσει με όλες τις συμβιβαστικές τροπολογίες και είμαι βέβαιος ότι μπορούμε να επιτύχουμε την έγκριση αυτής της οδηγίας στην πρώτη ανάγνωση.
<SPEAKER ID="223" NAME="Joel Hasse Ferreira " LANGUAGE="PT">
Κύριε Πρόεδρε, κυρίες και κύριοι, η αγορά πυροτεχνίας στο σύνολό της είναι πολύ μεγαλύτερη από το τμήμα των πυροτεχνημάτων. Το μεγάλο μέρος της αγοράς αντιστοιχεί στον εξοπλισμό ασφάλειας των αυτοκινήτων, όπως αερόσακοι και ζώνες ασφαλείας. Τα πυροτεχνήματα αποτελούν μόνο το 20% της αγοράς, αν και έχουν δώσει τροφή για τις περισσότερες προτεινόμενες τροπολογίες στην έκθεση που κατέθεσα. Ο εξοπλισμός πλοίων που δεν καλύπτεται από διεθνείς συμβάσεις έχει επίσης ενσωματωθεί σε αυτή την οδηγία. Επίσης, δημιουργήθηκε μια κατηγορία πυροτεχνικών ειδών για θεατρική χρήση και τα είδη πυροτεχνίας που προορίζονται για χρήση σε αεροσκάφη και διαστημόπλοια έχουν αποκλειστεί, διότι εφαρμόζονται ήδη όλα τα συστήματα ελέγχου. " αξία της αγοράς των ειδών πυροτεχνίας που χρησιμοποιούνται στην αυτοκινητοβιομηχανία είναι περίπου 5,5 δισ. ευρώ, ενώ αυτή των πυροτεχνημάτων ανέρχεται περίπου σε 1,4 δισ. ευρώ.
<P>
Κυρίες και κύριοι, με την έγκριση αυτής της οδηγίας θα συμβάλουμε σημαντικά στην ελεύθερη κυκλοφορία των προϊόντων πυροτεχνίας στην Ευρωπαϊκή Ένωση. Επίσης θα διασφαλίσουμε μεγαλύτερη ασφάλεια για τους καταναλωτές και τους επαγγελματίες χρήστες. " εναρμόνιση των κανόνων ασφάλειας στα κράτη μέλη για τα διάφορα τμήματα της αγοράς που περιλαμβάνονται εδώ θα οδηγήσει σε μεγαλύτερη εμπιστοσύνη των καταναλωτών και σε πιο ελεύθερη κυκλοφορία των προϊόντων. Εν πάση περιπτώσει, διατηρήθηκε η πιθανότητα εφαρμογής διαφορετικών κανόνων σε εθνικό επίπεδο, ειδικά όσον αφορά την ελάχιστη ηλικία για τον χειρισμό ορισμένων κατηγοριών πυροτεχνημάτων.
<P>
Λάβαμε επίσης υπόψη τις ειδικές συνθήκες στη Μάλτα και σε ορισμένες περιοχές της Ιταλίας σχετικά με τη χρήση πυροτεχνημάτων από τα άτομα που τα κατασκευάζουν σε ορισμένες θρησκευτικές και πολιτιστικές εκδηλώσεις. Λαμβάνοντας υπόψη τον όγκο των προϊόντων πυροτεχνίας που εισάγονται στην Ευρώπη, ειδικά από την Κίνα, αποφασίσαμε επίσης να αναθέσουμε σαφείς ευθύνες στους εισαγωγείς και στους διανομείς ειδών πυροτεχνίας. Αυτό είναι ιδιαίτερα σημαντικό για την περίπτωση των πυροτεχνημάτων. Δώσαμε επίσης σημαντική προσοχή στο θέμα της επισήμανσης και στις πτυχές του θορύβου. Στον τομέα των οχημάτων, λάβαμε υπόψη τη διεθνή διάσταση της ευρωπαϊκής βιομηχανίας εξαρτημάτων αυτοκινήτων. Οι προθεσμίες για τη μεταφορά της οδηγίας επεκτάθηκαν προκειμένου να δοθεί περισσότερος χρόνος για τη δημιουργία ή την επικαιροποίηση κατάλληλων, εναρμονισμένων προτύπων, ανάλογα με τις ανάγκες.
<P>
Κύριε Πρόεδρε, αξίζει επίσης να επισημανθεί η συμφωνία που επετεύχθη με το Ευρωπαϊκό Συμβούλιο, παρά τις τεχνικές δυσκολίες που προέκυψαν από το αρχικό κείμενο της πρότασης οδηγίας και παρά τις σημαντικές πολιτιστικές διαφορές που υπάρχουν ανάμεσα στα κράτη μέλη, ειδικά όσον αφορά την πώληση και τη χρήση πυροτεχνημάτων.
<P>
Πριν τελειώσω, κυρίες και κύριοι, πρέπει να ευχαριστήσω τον κ. Oivukkamäki για τον ρόλο που διαδραμάτισε στη διαδικασία εξ ονόματος της φινλανδικής Προεδρίας και τον κ. Schmahl, ο οποίος εκπροσώπησε την Επιτροπή σε αυτή τη διαδικασία. Επίσης, δεν πρέπει να ξεχνάμε τη δουλειά και το έργο παρακολούθησης που επιτέλεσαν η κ. Weisgerber, εξ ονόματος της Ομάδας του Ευρωπαϊκού Λαϊκού Κόμματος (Χριστιανοδημοκράτες) και των Ευρωπαίων Δημοκρατών, η κ. Fourtou, εξ ονόματος της Ομάδας της Συμμαχίας Φιλελεύθερων και Δημοκρατών για την Ευρώπη, η κ. Rühle, εξ ονόματος της Ομάδας των Πρασίνων/Ευρωπαϊκή Ελεύθερη Συμμαχία και ο κ. Brie, εξ ονόματος της Συνομοσπονδιακής Ομάδας της Ευρωπαϊκής Ενωτικής Αριστεράς/Αριστερά των Πρασίνων των Βορείων Χωρών. Ως Πρόεδρος, η κ. McCarthy διαδραμάτισε αποφασιστικό ρόλο σε όλη τη διαδικασία και ειδικά στο στάδιο του τριμερούς διαλόγου. Επίσης, δεν πρέπει να ξεχάσουμε τον κ. Ortuondo Larrea, τον συντάκτη γνωμοδότησης της Επιτροπής Βιομηχανίας, Έρευνας και Ενέργειας, και τον κ. Muscat, για το ενδιαφέρον που επέδειξε καθ' όλη τη διάρκεια αυτής της διαδικασίας.
<P>
Κύριε Πρόεδρε, κυρίες και κύριοι, σε αυτό το πλαίσιο σας ζητώ να ψηφίσετε υπέρ του συνόλου των συμβιβασμών που αποτελούν το αποτέλεσμα της διαπραγμάτευσης με τις διάφορες κοινοβουλευτικές ομάδες, καθώς και με το Συμβούλιο και την Επιτροπή, προκειμένου να εγκρίνουμε αυτή την οδηγία στην πρώτη ανάγνωση. Με αυτόν τον τρόπο, θα διασφαλίσουμε καλύτερη προστασία για τους καταναλωτές και θα ενισχύσουμε την ανταγωνιστικότητα στους οικονομικούς τομείς που καλύπτει αυτή η οδηγία.
<SPEAKER ID="224" NAME="Anja Weisgerber">
εξ ονόματος της Ομάδας PPE-DE. - (DE) Κύριε Πρόεδρε, κυρίες και κύριοι, θα ήθελα καταρχάς να εκφράσω τις θερμές μου ευχαριστίες στον εισηγητή για την εποικοδομητική συνεργασία. Σημειώσαμε μία μεγάλη επιτυχία. Αύριο θα καταστεί δυνατό να εγκριθεί σε πρώτη ανάγνωση η οδηγία για τη διάθεση στην αγορά ειδών πυροτεχνίας και έχουμε μάλιστα ήδη επιτύχει συμφωνία με το Συμβούλιο.
<P>
" οδηγία ενοποιεί τις 25 διαφορετικές νομοθεσίες της Ευρωπαϊκής Ένωσης για τις εκρηκτικές ύλες. Αυτό σημαίνει πως απαλλαγήκαμε από ένα μέρος της γραφειοκρατίας. Με αυτήν την οδηγία θα προσεγγίσουμε σημαντικά στην υλοποίηση της εσωτερικής αγοράς για τη διάθεση στην αγορά ειδών πυροτεχνίας, αερόσακων και άλλων πυροτεχνικών προϊόντων. Δεν θα χρειάζεται πλέον να παράγονται ειδικά προϊόντα για κάθε κράτος μέλος και αυτό θα έχει ως αποτέλεσμα μεγάλη μείωση των δαπανών. " βιομηχανία μπορεί τώρα να εστιαστεί στην τήρηση ενιαίων ευρωπαϊκών προδιαγραφών. Ειδικότερα, ζήτησα μία απλουστευμένη διαδικασία για όσους χρησιμοποιούν επαγγελματικά τα πυροτεχνήματα.
<P>
Σκοπός αυτής της απλουστευμένης διαδικασίας είναι να εφαρμόζουν οι κατασκευαστές ή οι εισαγωγείς τα δικά τους συστήματα διασφάλισης ποιότητας στα πυροτεχνήματα για επαγγελματική χρήση. Ωστόσο, οι κατασκευαστές ή εισαγωγείς θα πρέπει να συνεχίσουν να υπόκεινται σε τακτική παρακολούθηση από τις αρμόδιες αρχές. Κατ' αυτόν τον τρόπο δώσαμε και πάλι μεγαλύτερη ευθύνη στις επιχειρήσεις και αποφύγαμε έτσι την υπερβολική γραφειοκρατία. Καταφέραμε να θεσπίσουμε ειδικές διατάξεις για τον τομέα της τεχνολογίας οχημάτων, όπου περιλαμβάνονται οι αερόσακοι και οι προεντατήρες ζωνών ασφαλείας. Ειδικά εδώ απαιτούνται υψηλές προδιαγραφές ασφαλείας χωρίς υπερβολικές απαιτήσεις για την επισήμανση των αερόσακων που υπάρχουν ούτως ή άλλως ήδη στα οχήματα.
<P>
Από τη νέα οδηγία θα επωφεληθούν ιδίως οι καταναλωτές -και θέλω να το υπογραμμίσω αυτό- διότι τους προσφέρει βελτιωμένο επίπεδο ασφάλειας. Έχουν σημειωθεί ορισμένα πολύ σοβαρά ατυχήματα με πυροτεχνήματα εξαιτίας των διαφορών στις προδιαγραφές ασφαλείας στα κράτη μέλη. Τώρα θεσπίζεται μία διαδικασία που θα έχει ως αποτέλεσμα τις ίδιες υψηλές προδιαγραφές ασφαλείας σε όλα τα κράτη μέλη. Με την αυριανή ψηφοφορία για την οδηγία για τα είδη πυροτεχνίας θα υλοποιήσουμε στον τομέα αυτόν την εσωτερική αγορά προσφέροντας ταυτόχρονα μεγαλύτερη ασφάλεια στους καταναλωτές.
<SPEAKER ID="225" NAME="Anne Laperrouze">
εξ ονόματος της Ομάδας ALDE. - (FR) Κύριε Πρόεδρε, πρέπει να διευκρινίσω ότι ομιλώ εξ ονόματος της κ. Fourtou, η οποία ασχολήθηκε με το θέμα για την Ομάδα μας, αλλά η οποία κωλύεται να παρευρεθεί στη συζήτηση λόγω άλλων υποχρεώσεων. " κ. Fourtou επιθυμεί να εκφράσει τις ιδιαίτερες ευχαριστίες της στον κ. Hasse Ferreira για το έργο του, καθώς και στους αξιότιμους συναδέλφους της των άλλων πολιτικών ομάδων. Εκφράζει δε την ικανοποίησή της για το κλίμα της συνεργασίας, καθώς όλοι ήσαν διατεθειμένοι να ακούν και να λειτουργούν με πλήρη διαφάνεια. Συμμετείχε στους διάφορους τριμερείς διαλόγους και στηρίζει πλήρως την προσέγγιση του εισηγητή.
<P>
Λυπάται, ωστόσο, για το γεγονός ότι η τροπολογία του Συμβουλίου καταργεί την υποχρέωση για τα κράτη μέλη να συντάσσουν πίνακες αντιστοιχίας. Όμως, από τη σύναψη της διοργανικής συμφωνίας το 2003, τα τρία θεσμικά όργανα έχουν δεσμευτεί υπέρ της βελτίωσης της νομοθεσίας και έχουν αναγνωρίσει τη σημασία αυτών των πινάκων. Το Συμβούλιο, κατά τα φαινόμενα, δεν επιθυμεί πλέον να τηρήσει αυτή τη δέσμευση. Παρά ταύτα, η κ. Fourtou ευχαριστεί τον εισηγητή και τη φινλανδική Προεδρία και σημειώνει ότι αμφότεροι προσπάθησαν να υπερασπιστούν τους πίνακες αντιστοιχίας. Καθώς δεν επιθυμούσε να εμποδίσει τη διαδικασία, έπεισε την Ομάδα μας να ψηφίσει υπέρ των συμβιβαστικών τροπολογιών και της έκθεσης.
<SPEAKER ID="226" NAME="Malcolm Harbour" AFFILIATION="PPE-DE">
(EN) Κύριε Πρόεδρε, ως συντονιστής για την Ομάδα μου στην Επιτροπή Εσωτερικής Αγοράς και Προστασίας των Καταναλωτών, ήθελα ιδιαίτερα να παραστώ εδώ σήμερα το απόγευμα για να αποτίσω φόρο τιμής στην ομάδα που εργάστηκε σε αυτή την προσπάθεια, τον κ. Hasse Ferreira, ο οποίος ηγήθηκε αυτής της προσπάθειας με άριστο τρόπο, και ειδικά τη συνάδελφό μου κ. Weisgerber, η οποία εργάστηκε ακούραστα μαζί με τον κ. Hasse Ferreira γι' αυτή την πρόταση.
<P>
Από την πλευρά της εσωτερικής αγοράς, πρόκειται για ένα άριστο παράδειγμα του πώς μπορεί το Κοινοβούλιο να βελτιώσει σημαντικά ένα ιδιαιτέρως τεχνικό κείμενο. Μπορεί ο τομέας αυτός να φαίνεται ασαφής και ίσως κάπως περιθωριακός, αλλά όπως επεσήμαναν και οι δύο εισηγητές σήμερα το απόγευμα, μιλάμε εδώ για ένα ολόκληρο φάσμα προϊόντων: η αγορά για τα είδη πυροτεχνίας των αυτοκινήτων εκτιμάται στα 5,5 δισ. ευρώ και για τα πυροτεχνήματα σε 1,5 δισ. ευρώ. Πρόκειται για μια πολύ σημαντική αγορά και το επίτευγμά τους ήταν ιδιαίτερα σημαντικό, πρώτον με τη δημιουργία της εσωτερικής αγοράς, δεύτερον με τη βελτίωση των προτύπων για τους καταναλωτές και τη σήμανση των προϊόντων, ανεβάζοντας το πρότυπο της ποιότητας στην αγορά, και τρίτον με τη βελτίωση των διαδικασιών. Αποτελεί ένδειξη του γεγονότος ότι αν το Κοινοβούλιο οργανωθεί και εργαστεί λεπτομερώς για τις τεχνικές βελτιώσεις, μπορεί πραγματικά να κάνει ένα σημαντικό βήμα προόδου, τόσο για τους καταναλωτές όσο και για την ευρωπαϊκή οικονομία. Ευχαριστώ όλους τους συναδέλφους μου που το κατέστησαν αυτό δυνατό.
<SPEAKER ID="227" NAME="Μάρκος Κυπριανού">
Επιτροπή. (EN) Κύριε Πρόεδρε, θα ήθελα να ευχαριστήσω τον εισηγητή και τους βουλευτές και πάλι για το εξαιρετικό έργο τους και να πω ότι προσβλέπουμε σε μια συμφωνία στην πρώτη ανάγνωση.
<SPEAKER ID="228" NAME="Πρόεδρος">
" συζήτηση έληξε.
<P>
" ψηφοφορία θα διεξαχθεί σήμερα -δεδομένου ότι είναι περασμένα μεσάνυχτα- στις 11.00.
<P>
Γραπτή δήλωση (άρθρο 142 του Κανονισμού)
<SPEAKER ID="229" NAME="Joseph Muscat" AFFILIATION="PSE">
(MT) Με την οδηγία για τα είδη πυροτεχνίας ενισχύουμε την υγεία και την ασφάλεια τόσο των καταναλωτών όσο και των ατόμων που συμμετέχουν σε αυτό το είδος εργασίας.
<P>
Μέσω αυτής της οδηγίας, όπως τροποποιήθηκε από αυτή την έκθεση, θα υπάρξει μεγαλύτερη ασφάλεια, ειδικά όσον αφορά την αγορά των προϊόντων πυροτεχνίας που πωλούνται σε καταστήματα λιανικής και χρησιμοποιούνται άμεσα από καταναλωτές σε όλη την Ευρώπη.
<P>
Παράλληλα, οι τροπολογίες που συμφωνήθηκαν ομόφωνα στην Επιτροπή Εσωτερικής Αγοράς και Προστασίας των Καταναλωτών αναγνωρίζουν ότι υπάρχει μια αγορά για πυροτεχνήματα που δεν πωλούνται απευθείας στους καταναλωτές, αλλά κατασκευάζονται για χρήση σε δραστηριότητες που καλύπτονται ασφαλιστικά και για τις οποίες απαιτείται ειδική άδεια. Σε αυτές τις δραστηριότητες περιλαμβάνονται οι παραδοσιακές εκδηλώσεις που γίνονται κυρίως στη Μεσόγειο, συμπεριλαμβανομένης της Μάλτας.
<P>
Οι συμφωνίες που επετεύχθησαν δεν περιλαμβάνουν κανονισμούς ασφάλειας, αλλά απλά απαιτούν να μην υπάρχει υπερβολική γραφειοκρατία σε αυτές τις περιπτώσεις. Οι αρχικές διαδικασίες δεν θα οδηγούσαν σε καμία αλλαγή στον τρόπο με τον οποίο εκτελούνται οι εργασίες, αλλά θα επέφεραν αύξηση στις δαπάνες. Στην περίπτωση της Μάλτας, τις δαπάνες αυτές θα τις επωμίζονταν οι εθελοντικές ομάδες που οργανώνουν αυτές τις εκδηλώσεις.
<P>
Αυτές οι τροπολογίες δημιουργήθηκαν και συμφωνήθηκαν με τις αρμόδιες αρχές, συμπεριλαμβανομένης της αρχής προτύπων της Μάλτας.
<P>
Θα πρέπει να καταστεί σαφές ότι, όσον αφορά την πυροδότηση πυροτεχνημάτων, οι κανονισμοί που διέπουν τις αποστάσεις και τη διάρκεια καταρτίζονται από κάθε μεμονωμένη χώρα και δεν περιελήφθησαν ποτέ σε αυτή την οδηγία.

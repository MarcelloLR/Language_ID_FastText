<CHAPTER ID="007-08">
8. Παιδιά των μεταναστών (ψηφοφορία) 
<P>
- Πριν από την ψηφοφορία επί της παραγράφου 7:
<SPEAKER ID="105" NAME="Philip Bushill-Matthews">
εξ ονόματος της Ομάδας PPE-DE. - Κύριε Πρόεδρε, η παράγραφος 7 - η τελευταία παράγραφος - σας δίνει την εντολή να προωθήσετε το παρόν ψήφισμα στην Επιτροπή, το Συμβούλιο και άλλα ξακουστά όργανα, περιλαμβανομένης της Επιτροπής των Περιφερειών και της Ευρωπαϊκής Οικονομικής και Κοινωνικής Επιτροπής, και στους κοινωνικούς εταίρους, αλλά, ασυνήθιστα, δεν σας δίνει την εντολή να το στείλετε στα κοινοβούλια των κρατών μελών. Θα ήθελα λοιπόν να επανορθώσω αυτή την παράλειψη και να προτείνω την πολύ απλή προφορική τροπολογία: "και στα κοινοβούλια των κρατών μελών".

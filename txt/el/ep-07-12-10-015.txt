<CHAPTER ID="015">
Παρεμβάσεις ενός λεπτού επί σημαντικών πολιτικών ζητημάτων
<SPEAKER ID="021" NAME="Πρόεδρος">
" ημερήσια διάταξη προβλέπει παρεμβάσεις ενός λεπτού επί σημαντικών πολιτικών θεμάτων.
<SPEAKER ID="022" NAME="Γεώργιος Παπαστάμκος" AFFILIATION="PPE-DE">
Κύριε Πρόεδρε, κυρίες και κύριοι συνάδελφοι, βρίσκονται, ως γνωστόν, σε εξέλιξη οι διαπραγματεύσεις μεταξύ της Ένωσης και της Νοτίου Κορέας για τη δημιουργία ζώνης ελευθέρων συναλλαγών. Στο πλαίσιο του κοινοβουλευτικού ελέγχου έθεσα υπόψη της Επιτροπής ένα ζήτημα μεγάλης σημασίας για την οικονομία ορισμένων περιοχών της Ελλάδας και όχι μόνον.
<P>
Πρόκειται για τους ιδιαιτέρως υψηλούς εισαγωγικούς δασμούς που επιβάλλει η Νότιος Κορέα στα κονσερβοποιημένα φρούτα. Είναι γνωστά τα όρια σύμπραξης του Ευρωπαϊκού Κοινοβουλίου στη διαμόρφωση της εξωτερικής εμπορικής πολιτικής. Ωστόσο η μυστικότητα των διαπραγματεύσεων εκ μέρους της Επιτροπής δεν θα πρέπει να οδηγεί στην έλλειψη διαφάνειας και δημοκρατικής λογοδοσίας, αν μη τι άλλο στο εσωτερικό του συστήματος της Ευρωπαϊκής Ένωσης.
<SPEAKER ID="023" NAME="András Gyürk" AFFILIATION="PPE-DE">
(HU) Σας ευχαριστώ που μου δίνετε τον λόγο, κύριε Πρόεδρε. Κυρίες και κύριοι, οι ρωσικές εκλογές που διεξήχθησαν στις 2 Δεκεμβρίου ίσως να μας γεμίσουν φόβο. Οι παρατηρητές του ΟΑΣΕ και του Ευρωπαϊκού Συμβουλίου, όσοι από αυτούς κατάφεραν να εξασφαλίσουν τελικά θεώρηση εισόδου, ανέφεραν σοβαρές παραβάσεις. Πριν από τις εκλογές, οι κυβερνητικές δυνάμεις έπραξαν ό,τι μπορούσαν για να δυσχεράνουν στο έπακρο τις προσπάθειες των αντιπολιτευόμενων πολιτικών κινημάτων. Οι προσπάθειές τους στέρησαν από τη ρωσική κοινωνία τον πλέον σημαντικό πυλώνα της δημοκρατίας, τις ελεύθερες εκλογές. Είμαστε πεπεισμένοι ότι, όσον αφορά τις αντιδημοκρατικές διαδικασίες, η Ευρώπη δεν μπορεί να αποστρέφει το πρόσωπό της από την πραγματικότητα. Σε καμία απολύτως περίπτωση δεν μπορεί η έμφαση στην κυβερνητική σταθερότητα να δικαιολογήσει τον περιορισμό της ελεύθερης έκφρασης και των εκλογών. Δεν μπορούμε να λησμονήσουμε ότι το κράτος που εφαρμόζει πολιτική βίας εντός της επικράτειάς του, δεν θα αποτραπεί να εφαρμόσει ανάλογη πολιτική και στις διεθνείς του σχέσεις. Θεωρούμε ότι δεν υπάρχει άλλη εναλλακτική λύση πέρα από τη βαθύτερη συνεργασία μεταξύ της Ευρωπαϊκής Ένωσης και της Ρωσίας. Ταυτόχρονα όμως, η διμερής σχέση πρέπει σε κάθε περίπτωση να βασίζεται στη διατήρηση του σεβασμού των ανθρωπίνων δικαιωμάτων και στην πραγματική αμοιβαιότητα. Σας ευχαριστώ.
<SPEAKER ID="024" NAME="Πρόεδρος">
Επωφελήθηκε ενός δικού μου λάθους. Εκ παραδρομής διάβασα ΕΛΚ-ΕΔ αντί του ορθού ΕΣΚ, πράγμα που είναι απαράδεκτο, βέβαια. Επομένως, τον λόγο έχουν τώρα δύο εκπρόσωποι της Σοσιαλιστικής Ομάδας στο Ευρωπαϊκό Κοινοβούλιο.
<SPEAKER ID="025" NAME="Antonio Masip Hidalgo" AFFILIATION="PSE">
(ES) Κύριε Πρόεδρε, σας ευχαριστώ για τα λόγια σας στην αρχή της συνεδρίασης σχετικά με την τρομοκρατία, της οποίας θύματα υπήρξαν δύο νέοι Ισπανοί, λόγια που εκφράζουν όλο το Σώμα. Σας ευχαριστώ πολύ, κύριε Πρόεδρε.
<P>
Θέλω να σας υπενθυμίσω ότι στις 16 Μαΐου δύο Ισπανοί, οι Miguel Ángel López και Edén Galván, τέθηκαν υπό κράτηση στη Ρίγα, μαζί με πέντε Πορτογάλους, επειδή αφαίρεσαν μερικές σημαίες της Λετονίας που κρέμονταν από στύλους ηλεκτροφωτισμού των δρόμων.
<P>
Δεν είχαν πρόθεση να προσβάλουν· δεν τους παρασχέθηκε καμία νομική συνδρομή μέχρι την προανάκριση, όπου δεν είχαν διερμηνέα και είχαν μόνο λίγα δευτερόλεπτα με κάποιον δικηγόρο. Ξυλοκοπήθηκαν από την αστυνομία και παρέμειναν στην απομόνωση. Έναν εξ αυτών τον παράτησαν επί μία εβδομάδα χωρίς φάρμακα για την ασθένειά του.
<P>
Ορισμένοι πέρασαν 13 μέρες στη φυλακή, προτού αποφυλακισθούν χωρίς να τους ασκηθεί δίωξη. Οι Miguel Ángel και Edén Galván παρέμειναν στη φυλακή επί 19 μέρες. Αυτός ο εφιάλτης τελείωσε με ένα πρόστιμο ύψους 4 000 ευρώ για τον καθένα τους, τον Νοέμβριο.
<P>
Γνωρίζω ότι υπήρξαν και άλλες περιπτώσεις δυσανάλογης μεταχείρισης για εικαζόμενα κρούσματα προσβολής συμβόλων της Λετονίας, γεγονός που το θεωρώ άκρως σημαντικό. Σήμερα, "μέρα των Ανθρωπίνων Δικαιωμάτων, ζητώ από τον Πρόεδρο που έχει ευαισθησία στο θέμα των ανθρωπίνων δικαιωμάτων, να γράψει στον Πρόεδρο της Λετονίας, προκειμένου να του εκφράσει τη μεγάλη μας ανησυχία.
<SPEAKER ID="026" NAME="Inés Ayala Sender" AFFILIATION="PSE">
(ES) Κύριε Πρόεδρε, θέλω επίσης και εγώ να σας ευχαριστήσω για τα λόγια σας αναφορικά με τη δολοφονία δύο πολιτοφυλάκων στο Capbreton.
<P>
Θα ήθελα επίσης να καταγγείλω το απογοητευτικό θέαμα σε τούτο το Σώμα κατά τη διάρκεια της επίσκεψης του Προέδρου της ισπανικής κυβέρνησης, του José Luis Rodríguez Zapatero. Ως Ισπανός και εκπρόσωπος ευρωπαίων πολιτών στο Κοινοβούλιο, δυσκολεύομαι να κατανοήσω πώς μπορεί το θεσμικό μας όργανο να καλεί τον ισπανό Πρόεδρο της κυβέρνησης και κατόπιν να μην κάνει παν το δυνατόν για να διασφαλίσει μια αξιοπρεπή επίσκεψη. Αυτό παρατηρήθηκε ιδίως στις τάξεις της πλειοψηφούσας πολιτικής ομάδας, καθώς φάνηκε σαν να είχε σχεδόν δοθεί εντολή στην εν λόγω Ομάδα και αυτό σχολιάστηκα στα μέσα ενημέρωσης της χώρας μου.
<P>
Νομίζω ότι χάσαμε μια υπέροχη ευκαιρία να αναδείξουμε την εικόνα των φιλοευρωπαϊκών δεσμών που υφίστανται μεταξύ του Κοινοβουλίου και του ισπανικού λαού, ο οποίος εκπροσωπήθηκε εδώ εκείνη την ημέρα από τον Πρόεδρο της κυβερνήσεώς του. Αυτό το θεσμικό όργανο δεν παρείχε το επίπεδο φιλοξενίας που θα περίμεναν ενδεχομένως οι ισπανοί και οι ευρωπαίοι πολίτες.
<P>
Ευτυχώς, με γενναιοδωρία πνεύματος και ισχυρή φιλο-κοινοβουλευτική συμπεριφορά, ο ισπανός Πρωθυπουργός προτίμησε να σχολιάσει το επίπεδο και τον πλούτο της συζήτησης και την εξαίρετη υποδοχή των υπόλοιπων πολιτικών ομάδων, μαζί με μεγάλο αριθμό ισπανών πολιτών που τον υποδέχθηκε στο κτίριο του Συμβουλίου.
<P>
Ευελπιστώ ότι η σημαντική σας εμπειρία, κύριε Πρόεδρε, καθώς και η τρέχουσα ευθύνη σας ως Προέδρου αυτού του Σώματος, θα σας υπαγορεύσει τι να κάνετε για να απαλείψετε αυτή την ατυχή εντύπωση και να διασφαλίσετε ότι αυτό δεν πρόκειται να ξανασυμβεί.
<SPEAKER ID="027" NAME="Πρόεδρος">
Ο Πρόεδρος είναι πάντοτε ικανοποιημένος, όταν είναι υπάρχει απαρτία στην Ολομέλεια και ιδίως για λόγους όπως αυτοί.
<SPEAKER ID="028" NAME="Metin Kazak" AFFILIATION="ALDE">
(BG) Κύριε Πρόεδρε, κύριοι συνάδελφοι, η Βουλγαρία συνεισέφερε ένα μοναδικό λειτουργικό μοντέλο ανοχής για τα Βαλκάνια και την Ευρώπη, όταν εντάχθηκε στην Ευρωπαϊκή Ένωση. Βασίζεται στην ισορροπία μεταξύ της αρχής της ένταξης των μειονοτήτων σε όλες τις σφαίρες του πολιτικού, κοινωνικού, οικονομικού και πολιτιστικού βίου της χώρας αφενός και της αρχής της διαφύλαξης της εθνικής και θρησκευτικής τους ταυτότητας αφετέρου. Αυτό το μοντέλο προσέφερε μια διέξοδο από το τέλμα των ενδοεθνοτικών εντάσεων, στο οποίο είχε βυθιστεί η Βουλγαρία μετά τη λεγόμενη "διαδικασία αναζωογόνησης". Αυτό ακριβώς το μοντέλο αποκατέστησε καλές σχέσεις γειτονίας μεταξύ των Χριστιανών και των Μουσουλμάνων, μετατρέποντας τις εθνοτικές συγκρούσεις σε πολιτική διαδικασία.
<P>
Το Κίνημα Δικαιωμάτων και Ελευθεριών διαδραματίζει θεμελιώδη ρόλο στην ανάπτυξη του βουλγαρικού εθνοτικού μοντέλου. Το ΚΔΕ, όντας το μεγαλύτερο φιλελεύθερο κόμμα των Βαλκανίων, προασπίζεται τα ατομικά δικαιώματα και τις ελευθερίες και προστατεύει τις μειονότητες, όπως ορίζει ο νόμος και σύμφωνα με τις ευρωπαϊκές αξίες, και όχι με βάση την καταγωγή ή τη θρησκεία. Σε αντίθεση με άλλες γειτονικές χώρες, ακόμη και στους καιρούς των αγριότερων αντιποίνων που διέπραξε το κομμουνιστικό καθεστώς, το ΚΔΕ ουδέποτε παρασύρθηκε να προσφύγει σε βίαιες μεθόδους. Ουδέποτε υποστήριξε αποσχιστικές ιδέες ή δράσεις· αντιθέτως, επιδιώκει τη συμφωνία όλων των δημοκρατικών κομμάτων τόσο σε εθνικό όσο και σε ευρωπαϊκό επίπεδο, ώστε να αντιταχθεί με αποφασιστικότητα σε νέες τάσεις εθνοτικής, φυλετικής και θρησκευτικής μισαλλοδοξίας.
<SPEAKER ID="029" NAME="Zdzisław Zbigniew Podkański" AFFILIATION="UEN">
- (PL) Κύριε Πρόεδρε, η κατάχρηση φυτοφαρμάκων και η ακατάλληλη διαχείριση των αποβλήτων οδήγησαν στην επιδείνωση της ποιότητας του εδάφους και στην εμφάνιση μιας απειλής σε βάρος των πολιτών μας. " παροχή σε αυτούς και στις μελλοντικές γενεές των δυνατοτήτων για την παραγωγή υγιεινών τροφίμων πρέπει να αποτελέσει ένα από τα κατά προτεραιότητα καθήκοντά μας.
<P>
Οι λύσεις που προτείνονται στην έκθεση της κ. Gutiérrez-Cortines, οι οποίες περιλαμβάνουν την κατάρτιση καταλόγου μολυσμένων περιοχών σε όλα τα κράτη μέλη και μια στρατηγική για τη βελτίωση αυτών των περιοχών, αποτελούν αναμφίβολα ένα βήμα προς τη σωστή κατεύθυνση και ελπίζω ότι θα γίνουν περισσότερα ανάλογα βήματα.
<P>
Ωστόσο, η χημική μόλυνση και η εξάλειψη των συνεπειών της δεν είναι το μόνο ζήτημα. Ένα νέο και πιο ανησυχητικό πρόβλημα προέκυψε εκ παραλλήλου αναφορικά με την αυξημένη παραγωγή γενετικών τροποποιημένων τροφίμων και αυτό συνιστά βιολογική μόλυνση. Μπορώ να σας διαβεβαιώσω ότι οι ΓΤΟ είναι αξιοσημείωτα πιο ανησυχητικοί από ό,τι η χημική μόλυνση. Ενόσω, λοιπόν, καταπολεμούμε τη χημική μόλυνση, πρέπει να καταπολεμήσουμε και τη βιολογική μόλυνση. " ΕΕ πρέπει να πει ένα αποφασιστικό "όχι" στην εισαγωγή γενετικώς τροποποιημένων οργανισμών στα τρόφιμα.
<SPEAKER ID="030" NAME="Milan Horáček" AFFILIATION="Verts/ALE">
(DE) Κύριε Πρόεδρε, οι εκλογές της 2ας Δεκεμβρίου για τη Δούμα κατέδειξαν για μία ακόμη φορά ότι δεν πρέπει να αναμένουμε εκπλήξεις από τη Ρωσία. Οι προσεγγίσεις εξασφάλισαν τη στοχευμένη διάλυση και τον εκφοβισμό της αντιπολίτευσης, μέσω μαζικών αλλαγών στην εκλογική νομοθεσία, της φυλάκισης και της εξουδετέρωσης δυνητικών αντιπάλων, όπως ο Khodorkovsky, και των επανειλημμένων συλλήψεων του Garry Kasparov.
<P>
Δεν μας εντυπωσιάζει το αποτέλεσμα της προεκλογικής εκστρατείας της Ενωμένης Ρωσίας. Κερδίζει το κόμμα του Πούτιν, χάνει η δημοκρατία. Αυτή η αμφισβητήσιμη επιτυχία ενισχύεται από το γεγονός ότι κανένα κόμμα, επικριτικό προς την κυβέρνηση, δεν κέρδισε έδρα στο Κοινοβούλιο. Αυτές οι εκλογές δεν παρέχουν καμία ένδειξη για μια κοινή βάση στις σχέσεις μεταξύ Ευρώπης και Ρωσίας που θα οικοδομούνται στη δημοκρατία, τα ανθρώπινα δικαιώματα και το κράτος δικαίου. Αυτή η αποθαρρυντική τελική πρόβα δεν προοιωνίζεται τίποτε το θετικό για τις προεδρικές εκλογές του Μαρτίου του 2008, ενώ ταυτόχρονα, μας δείχνει τη σημασία της δικής μας αντίληψης των αξιών.
<SPEAKER ID="031" NAME="Willy Meyer Pleite" AFFILIATION="GUE/NGL">
(ES) Κύριε Πρόεδρε, σας ευχαριστώ για τη δήλωσή σας εξ ονόματος του θεσμικού μας οργάνου που καταδικάζει τους φόνους της ETA.
<P>
Περνώντας στην ερώτησή μου, θέλω να πω ότι την περασμένη εβδομάδα είχα την ευκαιρία να συναντηθώ με την κ. Yolanda Pulecio, τη μητέρα της Ingrid Betancourt που όπως γνωρίζετε, κρατείται όμηρος από τις FARC από το 2001. Μου μετέφερε, και το μεταφέρω τώρα σε εσάς, στο Κοινοβούλιο και στην Επιτροπή, στα ευρωπαϊκά θεσμικά όργανα, την ανάγκη να διαδραματίσει η Ένωση θεμελιώδη ρόλο στην υποστήριξη της διαμεσολάβησης τόσο του Hugo Chávez, Προέδρου της Βενεζουέλας, όσο και του γάλλου Προέδρου Σαρκοζί. Στις 9 Οκτωβρίου, τα ευρωπαϊκά θεσμικά όργανα, μέσω της πορτογαλικής Προεδρίας, υποστήριξαν επίσης αυτή τη μεσολάβηση.
<P>
Αυτό είναι λίαν σημαντικό, διότι διανοίγεται ένας δρόμος για διαμεσολάβηση, προκειμένου να τεθεί ένα τέλος στα βάσανα πολλών ομήρων, οι οποίοι κρατούνται επί μακρόν, και να αρχίσει η εξομάλυνση της σύγκρουσης στην Κολομβία.
<P>
Ζητώ, επομένως, από τα ευρωπαϊκά θεσμικά όργανα να μην αφήσουν την έκκληση αυτή της κ. Yolanda Pulecio, μητέρας της Ingrid Betancourt, να ηχήσει σε ώτα μη ακουόντων.
<P>
(Χειροκροτήματα)
<SPEAKER ID="032" NAME="Gerard Batten" AFFILIATION="IND/DEM">
(EN) Κύριε Πρόεδρε, στις 23 Νοεμβρίου ήταν η πρώτη επέτειος της δολοφονίας του ψηφοφόρου της εκλογικής μου περιφέρειας, Alexander Litvinenko, μιας πράξης υποκινούμενης από το κράτος πυρηνικής τρομοκρατίας. " ουσία που χρησιμοποιήθηκε για τη δολοφονία του, το πολώνιο-210, τελεί υπό αυστηρό έλεγχο και εύκολα τα ίχνη του οδηγούν πίσω στην πηγή του στη Ρωσία, μάλιστα ακόμα και στην αρχική παρτίδα, από την οποία προήλθε. Το έγκλημα δεν θα μπορούσε παρά να έχει εξουσιοδοτηθεί από τα ύπατα κλιμάκια του ρωσικού πολιτικού κατεστημένου.
<P>
Οι βρετανικές αρχές αιτήθηκαν την έκδοση ενός μόνο προσώπου, του Andrei Lugovoi, ο φόνος όμως δεν ήταν πράξη ενός ατόμου: ενεπλάκη ομάδα εκπαιδευμένων πρακτόρων. " βρετανική κυβέρνηση διαβεβαίωσε ότι ο κ. Lugovoi φαίνεται να φέρει την αποκλειστική ευθύνη, για να αποσπάσει την προσοχή από εκεί όπου έγκειται τελικά η ενοχή. Το δάκτυλο της υποψίας δείχνει πίσω στο Κρεμλίνο. Αν ο Πρόεδρος Πούτιν δεν διέταξε την πράξη, σίγουρα γνωρίζει ποιος τη διέταξε.
<SPEAKER ID="033" NAME="Monica Maria Iacob-Ridzi" AFFILIATION="PPE-DE">
(RO) Κύριε Πρόεδρε, στο τέλος του έτους, η Ευρωπαϊκή Επιτροπή εκπονεί την έκθεση για τους φραγμούς που επιβάλλονται στην πρόσβαση στην αγορά εργασίας.
<P>
Κατά τη γνώμη μου, αυτή η έκθεση πρέπει οπωσδήποτε να τονίσει με έμφαση τα ακόλουθα δύο ζητήματα: δεν δικαιολογούνται οι περιορισμοί που επιβάλλονται στα νέα κράτη μέλη, αφού η ένταξή τους δεν προκάλεσε καθόλου ανισορροπίες στις αγορές των άλλων χωρών της Ευρωπαϊκής Ένωσης· δεύτερον, αυτοί οι περιορισμοί δεν πρέπει να υπερβαίνουν τα δύο πρώτα χρόνια, όπως ορίζει η ευρωπαϊκή εργατική νομοθεσία.
<P>
Τα κράτη μέλη τείνουν να χρησιμοποιούν τη φόρμουλα 2+3+2 ως απάντηση σε ορισμένες τρέχουσες πολιτικές απαιτήσεις.
<P>
Αυτός είναι ο λόγος που θεωρώ ότι είναι αναγκαία μια ανένδοτη στάση των ευρωπαϊκών θεσμικών οργάνων από τα δύο πρώτα χρόνια, προκειμένου να σταματήσουμε την αδικαιολόγητη παρεμπόδιση της κυκλοφορίας του εργατικού δυναμικού.
<P>
Θέλω, επίσης, να επαναβεβαιώσω την αρχή της κοινοτικής προτίμησης στο πλαίσιο στο οποίο συζητεί το Κοινοβούλιο την Ευρωπαϊκή Μπλε Κάρτα, η οποία θα δώσει τη δυνατότητα εισαγωγής εργατικού δυναμικού άνω των 20 εκατομμυρίων ανθρώπων από χώρες εκτός Ευρωπαϊκής Ένωσης.
<P>
Δυνάμει αυτής της αρχής, είναι αφύσικο να αντιμετωπίζονται οι εργαζόμενοι από τα προσφάτως ενταχθέντα κράτη μέλη της Ευρωπαϊκής Ένωσης πιο αυστηρά απ' ό,τι εκείνοι των τρίτων χωρών.
<SPEAKER ID="034" NAME="Justas Vincas Paleckis" AFFILIATION="PSE">
(DE) Κύριε Πρόεδρε, η διεύρυνση του χώρου Σένγκεν είναι ένα υπέροχο χριστουγεννιάτικο δώρο για τους Ευρωπαίους του 21ου αιώνα, ωστόσο, ένα νέο ευρωπαϊκό παραπέτασμα δημιουργείται για τους γείτονές μας, την Ουκρανία, τη Ρωσία, τη Μολδαβία και τη Λευκορωσία: ένα οικονομικό και γραφειοκρατικό παραπέτασμα, στη θέση του παλαιού σιδηρού παραπετάσματος. Πριν, οι γείτονές μας μπορούσαν να λάβουν δωρεάν ή σε χαμηλή τιμή θεωρήσεις για να ταξιδέψουν σε πολλές από τις χώρες Σένγκεν. Τώρα, πρέπει να καταβάλλουν από 35 έως 60 ευρώ. Αυτό είναι το ένα τρίτο του μηνιάτικου σε ορισμένες από τις χώρες αυτές.
<P>
Το οικονομικό κέρδος από τα τέλη θεώρησης καταλήγει μπούμερανγκ για την ίδια την ΕΕ. Για τους απλούς γείτονες η ΕΕ γίνεται μια απόμακρη χώρα. Σε τελική ανάλυση, όσοι περισσότεροι επισκέπτονται την ΕΕ, τόσο καλύτερα θα μπορούν να δουν τον τρόπο ζωής μας, ταυτόχρονα δε, η τουριστική μας βιομηχανία θα επωφεληθεί από αυτό. Επίσης, από οικονομική άποψη, είναι καλύτερο να επιτρέπουμε παρά να περιορίζουμε.
<P>
Δεν χρειαζόμαστε την Ευρώπη - φρούριο. Απευθύνομαι στους συναδέλφους μου και στον Πρόεδρο αυτού του Σώματος και τους ζητώ να ασκήσουν πίεση στο Συμβούλιο για την αναθεώρηση των όρων έκδοσης θεωρήσεων για τους ανατολικούς μας γείτονες.
<SPEAKER ID="035" NAME="Toomas Savi" AFFILIATION="ALDE">
(EN) Κύριε Πρόεδρε, θέλω να επιστήσω την προσοχή σας σε ένα έγγραφο, επί του οποίου πρόκειται να εργαστεί αυτό το Σώμα: την πρόταση οδηγίας του Ευρωπαϊκού Κοινοβουλίου και του Συμβουλίου που τροποποιεί τον κανονισμό (ΕΚ) αριθ. 1228/2003 για τους όρους πρόσβασης στο δίκτυο των διασυνοριακών ανταλλαγών ηλεκτρικής ενέργειας.
<P>
Με προβληματίζει το γεγονός ότι η πρόταση της Επιτροπής δεν περιέχει άρθρα, τα οποία θα επιτρέπουν στα κράτη μέλη να περιορίζουν την εισαγωγή ηλεκτρικής ενέργειας από τρίτες χώρες, αν οι περιβαλλοντικοί κανονισμοί στις τελευταίες είναι χαλαρότεροι σε σύγκριση με αυτούς που εφαρμόζονται εδώ στην Ευρωπαϊκή Ένωση.
<P>
" Ευρωπαϊκή Ένωση δεν πρέπει να κάνει καμία παραχώρηση στους προμηθευτές ενέργειας που παράγουν ηλεκτρική ενέργεια με χαμηλή τιμή, αλλά με καταστροφικές επιπτώσεις στο περιβάλλον. Αυτό θα συνιστούσε ανερμάτιστη αποκήρυξη των αξιών μας, θα ήταν δε άδικο για τους ευρωπαίους προμηθευτές ενέργειας που συμμορφώνονται προς τις αναγκαίες προδιαγραφές.
<SPEAKER ID="036" NAME="Ryszard Czarnecki" AFFILIATION="UEN">
(PL) Κύριε Πρόεδρε, αναφερόμενος σε δύο ομιλίες συναδέλφων βουλευτών του ΕΚ, θα ήθελα να σχολιάσω τις εκλογές στη Ρωσία. Μου θύμισε το παλιό ανέκδοτο σχετικά με το πώς κάθε Αμερικανός μπορεί να επιλέξει όποιο αυτοκίνητο θέλει, αρκεί να είναι ένα μαύρο Ford. Έχω την εντύπωση, όμως, ότι πολλοί ευρωπαίοι πολιτικοί έδειξαν σημάδια ανακούφισης που υπήρχε μια κάποια συνέχεια και που εξακολουθούσε να υπάρχει κάποιος στη Ρωσία, στον οποίο μπορούσαν να μιλάνε.
<P>
Βέβαια, κατανοώ τα οικονομικά συμφέροντα μεμονωμένων κρατών μελών της ΕΕ, ιδίως των μεγάλων, καθώς και ξεχωριστών οργανωμένων ομάδων πίεσης και ξεχωριστών βιομηχανιών, η σιωπηρή μας όμως συναίνεση στην παράλειψη του σεβασμού των ανθρωπίνων δικαιωμάτων στη Ρωσία, η τυφλότητα και η κώφωσή μας ως Ευρωπαϊκή Ένωση, δεν μπορούν παρά να ενθαρρύνουν τις ρωσικές αρχές να συνεχίσουν να συλλαμβάνουν ολοένα και περισσότερους Kasparov. Όσο πιο σιωπηλοί είμαστε στην ΕΕ έναντι των όσων συμβαίνουν στη Ρωσία, τόσο λιγότερα λέμε γι' αυτά και τόσο μεγαλύτερη είναι η πολιτική καταστολής σε αυτή τη χώρα - τόσο απλά είναι τα πράγματα· προτείνω, επομένως, να μιλήσουμε για ό,τι συμβαίνει στη Ρωσία και συμβαίνουν άσχημα πράγματα.
<SPEAKER ID="037" NAME="Gisela Kallenbach" AFFILIATION="Verts/ALE">
(DE) Κύριε Πρόεδρε, θέλω να επιστήσω την προσοχή στην κατάσταση της βουλγάρας ιστορικού τέχνης Martina Baleva και της γερμανίδας συναδέλφου της στο Ελεύθερο Πανεπιστήμιο του Βερολίνου, της Ulf Brunnbauer. Αμφότερες δέχθηκαν απειλές για τη ζωή τους και έγιναν αντικείμενο εκστρατειών μίσους σε σχέση με και ως αποτέλεσμα της επιστημονικής τους εργασίας για έναν πίνακα, συγκεκριμένα από τον τηλεοπτικό σταθμό Skat TV και το ριζοσπαστικό κόμμα Ataka. Πιο πρόσφατα, στο τέλος της προεκλογικής εκστρατείας του Ataka ενόψει των ευρωπαϊκών εκλογών, σε έναν πίνακα ανακοινώσεων αναρτήθηκε ένα πανό, όπου αναγραφόταν: "η Baleva στο ικρίωμα - η Γερμανοεβραία να ανασκολοπηθεί!" " βουλγαρική εισαγγελία από τον Ιούνιο δεν έχει δώσει συνέχεια στη μήνυση που κατατέθηκε για υποκίνηση της κοινής γνώμης σε δολοφονία. Για λόγους ασφαλείας, η κ. Baleva διαμένει τώρα στη Γερμανία· ο τηλεοπτικός σταθμός προσέφερε αμοιβή για την παροχή πληροφοριών σχετικά με τον ακριβή τόπο διαμονής της. " βουλγαρική κυβέρνηση δεν αντιδρά και αυτό απάδει σε κράτος μέλος και είναι απαράδεκτο!
<SPEAKER ID="038" NAME="Κυριάκος Τριανταφυλλίδης" AFFILIATION="GUE/NGL">
Κύριε Πρόεδρε, έγινε στη Λισσαβόνα η Διάσκεψη Κορυφής Ευρωπαϊκής Ένωσης - Αφρικής. Στο κοινό κείμενο που συμφωνήθηκε δόθηκε πολύ μεγάλη έμφαση στις συμφωνίες συνεργασίας μεταξύ της Ένωσης και των χωρών της Αφρικής. Σύμφωνα με τους αρμόδιους Επιτρόπους Mandelson και Michel, οι συμφωνίες αυτές θα δώσουν ώθηση στην ανάπτυξη της Αφρικής.
<P>
Εάν εξαιρέσουμε το γεγονός ότι εδώ και χρόνια έχουμε αγνοήσει την πολιτική βοήθεια σε βάρος της οικονομικής βοήθειας, είναι σκόπιμο να αναρωτηθούμε τι παραπάνω θα προσφέρουμε στις χώρες της Αφρικής, όταν γνωρίζουμε, παραδείγματος χάριν, ότι τα δεκαπέντε τελευταία έτη οι εξαγωγές της Ένωσης προς την αφρικανική ήπειρο έχουν αυξηθεί κατά 84%, κάτι που ανάγκασε τις φτωχές χώρες να χρησιμοποιήσουν το 57% του ΑΕΠ τους για να εισάγουν τρόφιμα τα οποία θα μπορούσαν να είχαν παραγάγει και τοπικά.
<P>
Ο μόνος κερδισμένος λοιπόν από αυτή τη συνεργασία είναι οι μεγάλες ευρωπαϊκές εταιρείες. Ας μη στρουθοκαμηλίζουμε λοιπόν και ας πούμε τα πράγματα με το όνομά τους: δίνουμε χρήματα τα οποία παίρνουμε αμέσως πίσω.
<SPEAKER ID="039" NAME="Pál Schmitt" AFFILIATION="PPE-DE">
(HU) Σας ευχαριστώ, κύριε Πρόεδρε. Τέσσερις βουλευτές του ΕΚ, ουγγρικής εθνικότητας, εξελέγησαν στις ρουμανικές εκλογές για το Ευρωπαϊκό Κοινοβούλιο: είναι οι Magor Csibi, Csaba Sógor, László Tőkés και Iuliu Winkler. Αυτό είναι ένα εκπληκτικό αποτέλεσμα και μια υπέροχη ευκαιρία να αγωνιστεί η ουγγρική κοινότητα για την ίδια αυτονομία με απτά μέτρα, όπως η εκπαίδευση στη μητρική γλώσσα και ένα ανεξάρτητο ουγγρόφωνο πανεπιστήμιο.
<P>
Θέλω να κάνω ειδική αναφορά στον επίσκοπο László Tőkés, αφού όλοι μας γίναμε πιο πλούσιοι με έναν έντιμο, γνήσιο βουλευτή του ΕΚ που είναι ταγμένος στη δημοκρατία και στα ανθρώπινα δικαιώματα. Εξελέγη ως ανεξάρτητος, μεμονωμένος υποψήφιος, χωρίς κανενός είδους κομματική λίστα, κάτι που δεν έχει συμβεί και πολλές φορές στο παρελθόν. Το γεγονός ότι η προεκλογική του εκστρατεία ήταν έντιμη και βασίστηκε σε αξίες που αφορούν τα θεμελιώδη ανθρώπινα δικαιώματα, διαδραμάτισε μεγάλο ρόλο στην εκλογική του επιτυχία. Ο επίσκοπος Tőkés έχει καταστεί ένα είδος μύθου στην ουγγρική πολιτική σκηνή μέσω των μέχρι τώρα δραστηριοτήτων του, του ρόλου του στη ρουμανική μετάβαση στη δημοκρατία και του επίμονου αγώνα του για τη μεγαλύτερη εθνική μειονότητα της Ευρώπης, την ουγγρική κοινότητα που ζει στη Ρουμανία. Εξ ονόματος της αντιπροσωπείας του Ουγγρικού Λαϊκού Κόμματος, θεωρώ καθήκον μου να καλωσορίσω τους συμπατριώτες μας, ως εκλεγμένους εκπροσώπους της ουγγρικής μειονότητας που ζει που στην επικράτεια της Ρουμανίας. Σας ευχαριστώ.
<SPEAKER ID="040" NAME="Μαρία-Ελένη Κοππά" AFFILIATION="PSE">
Κύριε Πρόεδρε, θα ήθελα σήμερα να θέσω στην ολομέλεια το ζήτημα των Ολυμπιακών Αερογραμμών. Θεωρώ ότι η ελληνική κυβέρνηση εγκατέλειψε κάθε προσπάθεια διαπραγμάτευσης για το μέλλον των Ολυμπιακών Αερογραμμών, προεξοφλώντας έτσι την επικείμενη απόφαση του Ευρωπαϊκού Δικαστηρίου.
<P>
" απαράδεκτη αυτή στάση δεν δικαιολογείται με κανένα τρόπο, όταν είναι γνωστό ότι ήδη η Ευρωπαϊκή Ένωση, στα πλαίσια της περιφερειακής της πολιτικής, αναγνώρισε την αναγκαιότητα ενίσχυσης του αερομεταφορέα με σύγχρονο εξοπλισμό, ώστε να εξασφαλίζεται καθημερινή σύνδεση με την απομονωμένη νησιωτική επικράτεια της χώρας.
<P>
Είναι σαφές ότι η ελληνική κυβέρνηση, με μια προειλημμένη απόφαση, απεμπόλησε κάθε δικαίωμα και κάθε δυνατότητα διαπραγμάτευσης για τη διάσωση των θέσεων εργασίας, δημιουργώντας ένα τεράστιο κοινωνικό πρόβλημα. Ταυτόχρονα, ακυρώνονται δολίως όλες εκείνες οι προϋποθέσεις που δεν θα επέτρεπαν να εξανεμιστεί το, σημαντικού οικονομικού μεγέθους, άυλο κεφάλαιο των Ολυμπιακών Αερογραμμών.
<P>
Με αυτόν τον τρόπο η ελληνική κυβέρνηση και η Ευρωπαϊκή Επιτροπή, στο όνομα του ανταγωνισμού, μετατρέπουν την Ελλάδα σε προορισμό δεύτερης κατηγορίας, κάτι που θα καταπολεμηθεί από όλες τις δυνάμεις που έχουν στόχο η χώρα να είναι ένας σοβαρός τουριστικός προορισμός.
<SPEAKER ID="041" NAME="Zsolt László Becsey" AFFILIATION="PPE-DE">
(HU) Σας ευχαριστώ, κύριε Πρόεδρε. Και πάλι, όμως, έχουμε λόγους να ανησυχούμε για την εθνική πολυμορφία της περιφέρειας της Βοϊβοδίνας στη Βόρεια Σερβία, αφού σε πολλές αποφάσεις το Ευρωπαϊκό Κοινοβούλιο το ανακήρυξε αυτό ως αξία που πρέπει να προστατευθεί. Υπό την έννοια της Συμφωνίας Επανεισδοχής που κατά τα άλλα αδίκως επιβλήθηκε στη Σερβία από την Ευρωπαϊκή Ένωση, σύμφωνα με ορισμένες εκτιμήσεις, πολλές δεκάδες χιλιάδες άνθρωποι που διαμένουν παράνομα στα ενταχθέντα κράτη μέλη, πρέπει να επιστραφούν στη Σερβία. Αφού η σερβική κυβέρνηση δεν έχει καμία στρατηγική για την κοινωνική και γεωγραφική επανένταξη αυτών των ανθρώπων, το σερβικό Σύνταγμα μάταια απαγορεύει στα χαρτιά κάθε αλλαγή στην αναλογία των εθνοτικών ομάδων μέσω εποικισμού, αν εκείνοι που επαναπροωθηθούν δεν επιστρέψουν στους οικισμούς από τους οποίους προήλθαν αρχικά, με εξαίρεση τη Βοϊβοδίνα που είναι μια πιο ανεπτυγμένη περιοχή. Δεν είναι τυχαίο ότι ακόμα και τα άδεια διαμερίσματα εκεί καταχωρούνται στον αστυνομικό κατάλογο. Επιπλέον, οι ντόπιοι φοβούνται δικαιολογημένα ένα κύμα προσφύγων από το Κοσσυφοπέδιο. Οι εντάσεις αυξάνονται από τις στρατιωτικές απογραφές του πρόσφατου παρελθόντος, σύμφωνα με τις οποίες οι Ούγγροι της Βοϊβοδίνας λογίζονται πιστοί σέρβοι πολίτες, απογραφές όμως που θεωρούνται αδικαιολόγητες από μια χώρα, η οποία είναι εταίρος του NATO για την ειρήνη και αγωνίζεται για μια ειρηνική διευθέτηση του ζητήματος του Κοσσυφοπεδίου. Σας ευχαριστώ, κύριε Πρόεδρε.
<SPEAKER ID="042" NAME="Marianne Mikko" AFFILIATION="PSE">
(ET) Κυρίες και κύριοι, η Ευρώπη δεν πρέπει να θυσιάσει την ασφάλεια εν ονόματι της απελευθέρωσης της αγοράς ενέργειας. Τουλάχιστον, όχι για όσο διάστημα τρίτες χώρες χρησιμοποιούν την ενέργεια ως εργαλείο εξωτερικής πολιτικής.
<P>
Εξαγοράζοντας αγωγούς φυσικού αερίου στη Μολδαβία, η Gazprom εκμεταλλεύτηκε την "παγωμένη" σύγκρουση στην Υπερδνειστερία και διέκοψε τον εφοδιασμό σε φυσικό αέριο και τους διαύλους των εξαγωγών.
<P>
Λαμβάνοντας υπόψη την τρωτότητα της Μολδαβίας, δεν έχω καμία αμφιβολία ότι η σύναψη περαιτέρω εταιρικών σχέσεων μεταξύ διαφορετικών περιφερειακών αγορών, των κρατών μελών και των τρίτων χωρών που πληρούν τα κριτήριά μας, θα ενισχύσει την ενεργειακή μας ασφάλεια.
<P>
Τα μικρότερα κράτη μέλη πρέπει να καταβάλουν ακόμη μεγαλύτερες προσπάθειες, προκειμένου να κατοχυρώσουν την ασφάλειά τους. " οικονομία και η στρατιωτική ισχύς της Εσθονίας υπέκυψαν επανειλημμένα στην οικονομία και τη στρατιωτική ισχύ του γείτονά μας και είναι υποπολλαπλάσιες εκείνων της κατακτήτριας Ρωσίας.
<P>
Τόσο η παραγωγή ενέργειας όσο και η διανομή έχουν στρατηγική σημασία για την Εσθονία. Πιστεύω ότι, λαμβάνοντας υπόψη αυτή την πραγματικότητα, ορισμένες επιχειρήσεις δεν πρέπει να απελευθερωθούν και πρέπει να παραμείνουν υπό κρατική ιδιοκτησία. Σας παρακαλώ πιστέψτε μας, όταν λέμε ότι αυτό είναι λίαν σημαντικό για μας.
<SPEAKER ID="043" NAME="Εμμανουήλ Αγγελάκας" AFFILIATION="PPE-DE">
Κύριε Πρόεδρε, ήθελα να αναφερθώ σε μια βάναυση επίθεση που δέχθηκε Έλληνας μειονοτικός δημοσιογράφος στις 5 Δεκεμβρίου στην Κωνσταντινούπολη. Πρόκειται για τον κύριο Ανδρέα Ρομπόπουλο, ανταποκριτή του ελληνικού καναλιού MEGA και εκδότη της ομογενειακής εφημερίδας "ΧΩ, ο οποίος χτυπήθηκε πισώπλατα με ρόπαλα από γνωστούς άγνωστους, με αποτέλεσμα πολλαπλά κατάγματα στα άνω άκρα και ράμματα στο κεφάλι.
<P>
Το περιστατικό έλαβε χώρα έξω από τα γραφεία της εφημερίδας "ΧΩ στην περιοχή του Πέρα. Οι δράστες άφησαν το θύμα αιμόφυρτο στο έδαφος. Είναι συνέχεια πολλών άλλων γεγονότων, όπως η δολοφονία του μειονοτικού Αρμένιου δημοσιογράφου Χραντ Ντικ στις 19 Ιανουαρίου στην Κωνσταντινούπολη και των γεγονότων της 13ης Δεκεμβρίου, όταν μπουλντόζες της τουρκικής δασικής υπηρεσίας κατέστρεψαν τη Μονή Μεταμορφώσεως της Χάλκης.
<P>
Καλώ το Ευρωπαϊκό Κοινοβούλιο που είναι ο ύψιστος πολιτικός εκφραστής της δημοκρατίας στην Ευρωπαϊκή Ένωση, να εξετάσει προσεκτικά και να αντιδράσει δυναμικά, καταδικάζοντας τέτοιου είδους εγκλήματα που προέρχονται από μια χώρα η οποία, ενώ φιλοδοξεί να αποτελέσει μέλος της Ευρωπαϊκής Ένωσης, επιτίθεται στους ίδιους τους πολίτες της.
<SPEAKER ID="044" NAME="Μάριος Ματσάκης" AFFILIATION="ALDE">
(EN) Κύριε Πρόεδρε, σήμερα είναι η "μέρα των Ανθρωπίνων Δικαιωμάτων και ο κόσμος μαστίζεται από πληθώρα παραδειγμάτων παραβιάσεων των ανθρωπίνων δικαιωμάτων. Μεταξύ αυτών των παραδειγμάτων συγκαταλέγεται και αυτό της μικροσκοπικής μου πατρίδας, της Κύπρου. Επί 33 χρόνια, οι τουρκικές δυνάμεις κατέχουν τμήμα της νήσου και εμποδίζουν 200 000 πρόσφυγες να επιστρέψουν στις εστίες τους. Επί 33 χρόνια, ο τουρκικός στρατός κατέχει την ακατοίκητη πόλη της Αμμοχώστου και τη χρησιμοποιεί για να εκβιάσει την ελληνοκυπριακή κοινότητα. Επί 33 χρόνια, τούρκοι στρατιώτες επιβάλλουν μια διχοτόμηση, ανάλογη με εκείνη του Βερολίνου, της πρωτεύουσας Λευκωσίας. Και όλα αυτά γίνονται, διότι ο τουρκικός στρατός φαίνεται ότι υπαγορεύει την τουρκική πολιτική στην Κύπρο.
<P>
Ας ελπίσουμε ότι η νέα κυβέρνηση του κ. Erdoğan, αντιλαμβανόμενη πόσο αδικαιολόγητη είναι η κατοχή κράτους μέλους της ΕΕ από τα στρατεύματά της, θα διατάξει τον τούρκο αρχηγό του επιτελείου της, τον κ. Büyükanıt, να αποσύρει τα στρατεύματά του από τη νήσο το ταχύτερο δυνατόν.
<SPEAKER ID="045" NAME="Hanna Foltyn-Kubicka" AFFILIATION="UEN">
(PL) Κύριε Πρόεδρε, είναι δύσκολο να περιγράψω τις κοινοβουλευτικές εκλογές στη Ρωσία που μόλις ολοκληρώθηκαν, ως κάτι άλλο από κακόγουστο αστείο σε βάρος της δημοκρατίας. Τα αποτελέσματα από την περιοχή της Τσετσενίας, όπου υπήρξε 99% προσέλευση στις κάλπες και υποστήριξη στην Ενωμένη Ρωσία, είναι ιδιαίτερα ανησυχητικά.
<P>
Το παράδειγμα των Τσετσένων είναι χαρακτηριστικό. Οι άνθρωποι που ζουν σε αυτή τη χώρα δεν έχουν κανέναν λόγο να ψηφίσουν την ομάδα του Πούτιν. Τα απέραντα βάσανα που βίωσαν από αυτή την ομάδα έχουν αναφερθεί σε πολλές περιπτώσεις. Σε καμία δημοκρατική χώρα δεν σημειώνεται ουσιαστικά 100% προσέλευση και υποστήριξη μιας ομάδας διακυβέρνησης. Από την άλλη πλευρά, μας θυμίζει έντονα εκλογές ολοκληρωτικών κρατών.
<P>
Υπάρχουν και άλλες ομοιότητες. Οι εκλογές αποκάλυψαν ότι δεν υπάρχει πλέον χώρος για μια αντιπολίτευση στη Ρωσία. " ελευθερία του λόγου περιορίζεται και τα μέσα ενημέρωσης ελέγχονται από το κράτος. Επανεμφανίζεται η κατηγορία των πολιτικών κρατουμένων. Αυτή η κατηγορία αποτελείται από εκείνους που έχουν το θάρρος να μιλούν ανοικτά κατά του καθεστώτος και η δημοκρατία καθίσταται μια πρόσοψη, πίσω από την οποία ο άσπιλος σαν το χιόνι δημοκράτης Πούτιν μπορεί να κάνει ό,τι ακριβώς θέλει.
<SPEAKER ID="046" NAME="Mairead McGuinness" AFFILIATION="PPE-DE">
(EN) Κύριε Πρόεδρε, ενόψει των Χριστουγέννων, κανονικά θα είχαμε ωραία διάθεση. Πρέπει όμως να πω ότι στην Ιρλανδία επί του παρόντος η χώρα είναι σοκαρισμένη από τους θανάτους νέων που συνεπεία της χρήσης κοκαΐνης. Μόλις σήμερα κηδεύεται ένα νεαρό κορίτσι και αποτελεί αντικείμενο συζήτησης σε όλη τη χώρα γιατί ήταν πολύ γνωστή. Νομίζω όμως ότι αυτό εγείρει ένα σοβαρό θέμα, όχι μόνο για την Ιρλανδία, αλλά και για πολλά κράτη μέλη και τους νέους τους και το πώς πλέον η χρήση ναρκωτικών αποτελεί μέρος της διασκέδασης.
<P>
" Ευρωπαϊκή Ένωση και κάθε κράτος μέλος ξεχωριστά πρέπει να αντιμετωπίσουν κατά μέτωπο αυτή την πρόκληση, σε δύο κατευθύνσεις. Προφανώς, πρέπει να περικόψουμε την προσφορά, αυτό όμως μπορεί να είναι εξαιρετικά δύσκολο. Πρέπει να γίνει μέσω καλύτερης αστυνόμευσης και καλύτερης συνεργασίας μεταξύ των κρατών μελών. Πρέπει όμως να περιστείλουμε και τη ζήτηση και πρέπει οι νέοι -για την ακρίβεια, όλοι μας- να αντιληφθούμε τους κινδύνους από τα ναρκωτικά. Και αυτοί που προωθούν τη νομιμοποίησή τους, πρέπει να το σημειώσουν αυτό.
<P>
Τέλος, θέλω απλώς να παρωθήσω εκείνους που επί του παρόντος ανακατεύονται επιπόλαια, τους παρακαλώ να σταματήσουν και θέλω να εκφράσω τα συλλυπητήριά μου στις οικογένειες στην Ιρλανδία που έχασαν αγαπημένα τους πρόσωπα.
<SPEAKER ID="047" NAME="Silvia-Adriana Ţicău" AFFILIATION="PSE">
(RO) Κύριε Πρόεδρε, οι αλλαγές του κλίματος αποτελούν ένα από τα πλέον περίπλοκα προβλήματα της διεθνούς κοινότητας.
<P>
Τούτες τις μέρες, η Διάσκεψη του Μπαλί συγκεντρώνει αντιπροσωπείες από 190 χώρες, εκατοντάδες εμπειρογνώμονες και μη κυβερνητικές οργανώσεις και πάνω από 1 400 δημοσιογράφους.
<P>
Ο κοινός στόχος είναι η δημιουργία ενός χάρτη πορείας προκειμένου να περιοριστούν επίσης οι αλλαγές του κλίματος μετά το 2012.
<P>
Μπορούμε να απαντήσουμε σε προκλήσεις που συνδέονται με τις αλλαγές του κλίματος μέσω της ανάπτυξης της επιστημονικής έρευνας, της προσαρμογής στις αλλαγές του κλίματος, της μείωσης των εκπομπών αερίων που προκαλούν το φαινόμενο του θερμοκηπίου, της ανάπτυξης και της υλοποίησης μιας παγκόσμιας ενεργειακής στρατηγικής.
<P>
Στο πλαίσιο της Διάσκεψης του Μπαλί, η Ευρωπαϊκή Ένωση πρέπει να αναλάβει τον ρόλο ηγέτη στην καταπολέμηση των αλλαγών του κλίματος.
<P>
Οι δράσεις που ήδη ανέλαβε η Ένωση σε ορισμένα πεδία, όπως είναι η αεροπορία, η προώθηση λιγότερο ρυπογόνων οχημάτων, η ποιότητα των καυσίμων και του αέρα, θα έχουν συνέπειες τόσο στην καταπολέμηση των αλλαγών του κλίματος, όσο και στην τόνωση της οικονομικής ανάπτυξης.
<SPEAKER ID="048" NAME="Zita Pleštinská" AFFILIATION="PPE-DE">
(SK) Κύριε Πρόεδρε, στη διάρκεια των ολοκληρωτικών καθεστώτων, οι λαοί της Ανατολικής Ευρώπης συχνά φοβούνταν τους τελωνειακούς ελέγχους και η ένταξη στην ΕΕ για πολλούς συνδέεται στενά με το τέλος αυτών των ελέγχων.
<P>
Οι ευρωπεριφέρειες που μέσω των δραστηριοτήτων τους υποστήριξαν τη συνεργασία στις μεθοριακές περιοχές, διευκόλυναν σε αξιοσημείωτο βαθμό την άρση των φραγμών στις μεθοριακές περιοχές. Αυτές οι διασυνοριακές ενώσεις ενθάρρυναν εμάς, τους βουλευτές του ΕΚ, να ασκήσουμε πίεση στα ενδιαφερόμενα μέρη να τηρήσουν την αρχική προθεσμία επέκτασης του χώρου Σένγκεν.
<P>
Χαίρομαι που εκπληρώθηκαν οι προσδοκίες τους σε σχέση με αυτό και που τα μεσάνυχτα της 20ής Δεκεμβρίου θα πέσουν τα τελευταία κατάλοιπα του Σιδηρού Παραπετάσματος και θα γίνουν πραγματικότητα οι ευρωπεριφέρειες χωρίς σύνορα. Με την ένταξη της Δημοκρατίας της Σλοβακίας στον χώρο Σένγκεν και το άνοιγμα των συνόρων με τη Δημοκρατία της Τσεχίας, την Πολωνία, την Ουγγαρία και την Αυστρία, θα δημιουργηθεί μια νέα εποχή για στενή συνεργασία.
<P>
Ελπίζω ότι όλες οι ενώσεις, τα χωριά και οι πόλεις στις μεθοριακές περιοχές θα ανταποκριθούν στην πρόσκληση της περιφέρειας Tatry και θα εορτάσουν στις 21 Δεκεμβρίου στα συνοριακά σημεία διέλευσης τη μεγαλύτερη επιτυχία της ευρωπαϊκής ολοκλήρωσης, την εξάλειψη δηλαδή των συνόρων που χρησιμοποιούνταν για να τους διαιρέσουν.
<SPEAKER ID="049" NAME="Richard Corbett" AFFILIATION="PSE">
(EN) Κύριε Πρόεδρε, θέλω απλώς ενόψει των Χριστουγέννων να πω ένα "ευχαριστώ", επιτέλους, στην Ευρωπαϊκή Επιτροπή που ανακοίνωσε τη βοήθεια ύψους άνω των 170 εκατομμυρίων ευρώ από το Ευρωπαϊκό Ταμείο Αλληλεγγύης για να συμβάλει στις επιχειρήσεις αποκατάστασης μετά τις πλημμύρες στη χώρα μου και ιδίως στην περιφέρειά μου, φέτος το καλοκαίρι. Αντιλαμβάνομαι ότι, αν αυτό επιβεβαιωθεί, θα είναι το δεύτερο υψηλότερο ποσό που καταβλήθηκε ποτέ από το Ευρωπαϊκό Ταμείο Αλληλεγγύης. Ως βουλευτής του ΕΚ που εκπροσωπώ μια από τις πλέον πληγείσες περιφέρειες, μπορώ να πω ότι είναι ευπρόσδεκτη κάθε συνεισφορά. Αυτή η χειρονομία αλληλεγγύης από την υπόλοιπη Ευρώπη θα είναι άκρως ευπρόσδεκτη στην εκλογική μου περιφέρεια.
<SPEAKER ID="050" NAME="Πρόεδρος">
Κανονικά, ο Πρόεδρος δεν σχολιάζει ό,τι είπαν οι ομιλητές, αλλά στον κατάλογό μου λέει "170 ευρώ" και όχι "170 εκατομμύρια ευρώ", χαίρομαι, λοιπόν που το "νωμένο Βασίλειο δεν έχει τίποτα να προσάψει σε αυτή την περίπτωση!
<P>
(Γέλια)
<SPEAKER ID="051" NAME="Ljudmila Novak" AFFILIATION="PPE-DE">
(SL) Θα ήθελα να σας ενημερώσω για ορισμένα γεγονότα στα κροατο-σλοβενικά σύνορα.
<P>
" κροατική πλευρά ακολουθεί για μία ακόμη φορά πρακτικές τετελεσμένων γεγονότων ως τρόπο επίλυσης εκκρεμών μεθοριακών ζητημάτων με τη Σλοβενία. Οι Κροάτες καταρχάς άρχισαν να πωλούν γη στη διαφιλονικούμενη περιοχή στην αριστερή όχθη του ποταμού Dragonja και κατόπιν έκτισαν μια γέφυρα στη Hotiza. Πρόσφατα με πολύ αργούς ρυθμούς μετέφεραν το σύνορο στα δάση Snežniški και οι δασοκόμοι τους άρχισαν να κόβουν δέντρα.
<P>
Στο Razkrižje οριοθέτησαν με πολλή διακριτικότητα ένα νέο μεθοριακό φυλάκιο ελέγχου χωρίς το κροατικό υπουργείο Εξωτερικών να γνωστοποιήσει εκ των προτέρων στη σλοβενική πλευρά τις προθέσεις του, μολονότι υποχρεούται να το πράξει βάσει των συμφωνιών τις οποίες έχει υπογράψει. Ούτε ειδοποιήθηκαν οι σλοβένοι ιδιοκτήτες των εκτάσεων όπου πρόκειται να εγερθεί το σημείο διέλευσης.
<P>
Παρά την καταρχήν υποστήριξη της Σλοβενίας στην είσοδο της Κροατίας στην ΕΕ, η Κροατία πρέπει να συμμορφωθεί προς τις συμφωνίες που έχει υπογράψει με άλλες χώρες, αν πράγματι θέλει να δικαιολογήσει το καθεστώς της ως αξιόπιστου υποψήφιου για ένταξη στην ΕΕ κράτους.
<SPEAKER ID="052" NAME="Viktória Mohácsi" AFFILIATION="ALDE">
(HU) Σας ευχαριστώ πολύ, κύριε Πρόεδρε. Κυρίες και κύριοι, σαν σήμερα το 1948 η Γενική Συνέλευση του Ο"Ε ενέκρινε την Οικουμενική Διακήρυξη των Δικαιωμάτων του Ανθρώπου, και έτσι μπορούμε σήμερα να εορτάζουμε την "μέρα των Ανθρωπίνων Δικαιωμάτων. Θέλω να σας ρωτήσω, με όλον τον σεβασμό, έχουμε άραγε πράγματι λόγο να εορτάζουμε; Δεν υπάρχει αμφιβολία ότι οι αξίες που διατυπώθηκαν στο έγγραφο εξακολουθούν να αποτελούν τη βάση για την Ένωση και για το ευρωπαϊκό μας πνεύμα σήμερα. Ακριβώς όμως επειδή εορτάζουμε, δεν μπορούμε να αγνοήσουμε το φαινόμενο σε πολλά κράτη μέλη της Ένωσης, από την Ουγγαρία έως την Ελλάδα και από τη Σλοβακία έως τις Κάτω Χώρες -θα μπορούσα να απαριθμήσω τα παραδείγματα- όπου εξακολουθούν να υφίστανται και σημειώνουν ανοδική πορεία πολιτικές ομάδες που κρύβονται σε στολές και που αμφισβητούν αυτές ακριβώς τις αξίες, παρελαύνοντας με τα σύμβολα δικτατοριών που έχουν ανατραπεί. Παρακαλώ θερμά όλους τους υπεύθυνους ευρωπαίους πολιτικούς: ας κάνουμε πιο όμορφο τον εορτασμό· ας ενεργήσουμε από κοινού κατά των εξτρεμιστικών ομάδων! Ευελπιστώ ότι η Ομάδα μου θα καταφέρει να προτείνει μια απόφαση του Κοινοβουλίου για να διαμαρτυρηθούμε κατά των εξτρεμιστικών εκδηλώσεων. Δεν μπορεί να υπάρξει καλύτερη στιγμή για συνεργασία απ' ό,τι τη διεθνή "μέρα των Ανθρωπίνων Δικαιωμάτων. Σας ευχαριστώ πολύ.
<SPEAKER ID="053" NAME="Mieczysław Edmund Janowski" AFFILIATION="UEN">
(PL) Κύριε Πρόεδρε, θέλω να σας υπενθυμίσω ότι στις 5 Δεκεμβρίου ήταν η επέτειος της γέννησης ενός μεγάλου Πολωνού και Ευρωπαίου - του πολωνού Αρχηγού Κράτους και Στρατάρχη Józef Piłsudski. Αυτή η χαρισματική προσωπικότητα δεν ήταν μόνο ένας εξαίρετος και ηρωικός διοικητής, αλλά πρωτίστως, ένας αυθεντικός πολιτικός άνδρας που συνέβαλε τα μάλα στην αναγέννηση του πολωνικού κράτους.
<P>
Υπό την ηγεσία του το 1920, ο πολωνικός στρατός σταμάτησε την προέλαση των Μπολσεβίκων που είχαν σκοπό να καθυποτάξουν ολόκληρη την Ευρώπη. Μίλησε ανοιχτά υπέρ της ειρηνικής και αρμονικής συνύπαρξης με τους γείτονες, με σεβασμό στην πλήρη κυριαρχία. Είπε, επίσης, ότι η Πολωνία αντιμετώπιζε ένα μεγάλο ερώτημα: θα έπρεπε να στέκεται σε ισότιμη βάση με τις άλλες μεγάλες παγκόσμιες δυνάμεις ή θα έπρεπε να παραμείνει ένα μικρότερης σημασίας κράτος που θα χρειαζόταν την προστασία των ισχυρών; " Πολωνία δεν έχει δώσει ακόμα απάντηση σε αυτό το ερώτημα· ακόμα να προβεί σε αυτή την εξέταση των πλεονεκτημάτων της. Βρισκόμαστε αντιμέτωποι με μια μείζονα προσπάθεια σε σχέση με αυτό και εμείς, η τωρινή γενιά, πρέπει να παλέψουμε γι' αυτό. Αυτά τα λόγια παραμένουν επίκαιρα και σήμερα που η Πολωνία είναι ένα από τα 27 κράτη μέλη της Ευρωπαϊκής Ένωσης.
<SPEAKER ID="054" NAME="Milan Gaľa" AFFILIATION="PPE-DE">
(SK) Κύριε Πρόεδρε, στις 19 Νοεμβρίου 2007 εγκαινιάστηκε ο αυτοκινητόδρομος A6 που συνδέει την Μπρατισλάβα με τη Βιέννη. Το θεωρώ ιστορικό γεγονός που θα απλουστεύσει αισθητά τις οδικές συνδέσεις μεταξύ της Δημοκρατίας της Σλοβακίας και της Αυστρίας.
<P>
Μετά από τρία χρόνια εντατικών εργασιών στον A6 και μόλις η Δημοκρατία της Σλοβακίας ενταχθεί στον χώρο Σένγκεν, χωρίς αμφιβολία, οι επαφές μεταξύ των δύο χωρών θα γίνουν ακόμη πιο παραγωγικές.
<P>
Θέλω να ευχαριστήσω την Αυστρία που ολοκλήρωσε με επιτυχία το έργο, σε συνεργασία με τη Δημοκρατία της Σλοβακίας. Το άνοιγμα του A6 προαναγγέλλει την παρθενική σύνδεση της Δημοκρατίας της Σλοβακίας με τους διευρωπαϊκούς άξονες μεταφορών. Αυτό θα ανακουφίσει τους άλλους οδικούς άξονες που ήδη εξυπηρετούν μεγάλο όγκο οχημάτων.
<SPEAKER ID="055" NAME="Jörg Leichtfried" AFFILIATION="PSE">
(DE) Κύριε Πρόεδρε, την περασμένη Παρασκευή, περισσότερες από 70 000 υπογραφές υπέρ μιας αυστηρότερης νομοθεσίας για τη μεταφορά ζώων παραδόθηκαν στην Πρόεδρο του αυστριακού κοινοβουλίου, την Barbara Prammer. Αναλήφθηκε μια πρωτοβουλία πολιτών από μια μικρή ομάδα ανθρώπων που τους συντονίζει ένας συμπατριώτης μου, ο Helmut Schaupensteiner, και τους υποστηρίζει μια ταγμένη στην υπόθεση δημοσιογράφος, η Maggie Entenfeller. Κατάφεραν να συγκεντρώσουν αυτές τις 70 000 υπογραφές στο ελάχιστο δυνατό διάστημα.
<P>
Υποστηρίζω πλήρως αυτή την πρωτοβουλία και οι 70 000 υπογραφές δείχνουν ότι ο πληθυσμός δεν προτίθεται να ανεχθεί άλλο να περνάνε ασχολίαστες αυτές οι τραγικές περιστάσεις. Ως βουλευτής του Ευρωπαϊκού Κοινοβουλίου θεωρώ, επομένως, καθήκον μου να σας ενημερώσω, κυρίες και κύριοι, για αυτή την υπέροχη εφαρμογή της πρωτοβουλίας κατά της μεταφοράς ζώων και να ζητήσω από όλους σας να κάνουμε κάτι επιτέλους εδώ, ούτως ώστε αυτά τα πράγματα που συμβαίνουν επί του παρόντος στους ευρωπαϊκούς δρόμους, να μη μπορούν να συμβούν στο μέλλον.
<SPEAKER ID="057" NAME="Ján Hudacký" AFFILIATION="PPE-DE">
(SK) Κύριε Πρόεδρε, στις 4 Δεκεμβρίου 2007 το Συνταγματικό Δικαστήριο της Δημοκρατίας της Σλοβακίας θεώρησε ότι η νομοθεσία για την τεχνητή διακοπή της εγκυμοσύνης που διευκολύνει τις εκτρώσεις μέχρι και τη 12η εβδομάδα της εγκυμοσύνης χωρίς αιτιολόγηση, και το επαναλαμβάνω αυτό, χωρίς αιτιολόγηση, δεν παραβιάζει το Σύνταγμα της Δημοκρατίας της Σλοβακίας.
<P>
Ωστόσο, το Σύνταγμα της Δημοκρατίας της Σλοβακίας αναφέρεται στην προστασία της ανθρώπινης ζωής, ακόμη και πριν από τη γέννηση. Λυπούμαι που το λέω, αλλά αυτή η ημέρα θα γραφτεί στην ιστορία της Δημοκρατίας της Σλοβακίας με το αίμα των παιδιών που δεν θα έχουν καν την ευκαιρία να γεννηθούν και να ζήσουν.
<P>
Λυπούμαι που η πλειοψηφία των δικαστών δεν μπόρεσε να επιστρατεύσει αρκετό σθένος, ώστε να επιβεβαιώσει την υπεροχή της ανώτερης αρχής της προστασίας της ανθρώπινης ζωής. " συναίνεση στις εκτρώσεις αγέννητων παιδιών με την επίκληση των λεγόμενων ανθρωπίνων δικαιωμάτων, ή μάλλον των δικαιωμάτων των γυναικών που δεν έχουν τίποτε το κοινό με την ανθρώπινη φύση και την αξιοπρέπεια, είναι λυπηρό και καταδικαστέο γεγονός.
<SPEAKER ID="058" NAME="Μαρία Παναγιωτοπούλου-Κασσιώτου" AFFILIATION="PPE-DE">
Κύριε Πρόεδρε, προηγουμένως αναφέρθηκε η ανησυχία του ελληνικού λαού για την αεροπορική του εταιρεία. Πρέπει να βεβαιώσουμε ότι η Ολυμπιακή θα συνεχίσει να πετάει.
<P>
Για άλλο όμως πρόβλημα ανησυχεί ο ελληνικός λαός, και υπήρξε σχετική συζήτηση στην ελληνική βουλή με πρωτοβουλία του πρώτου Αντιπροέδρου της, κυρίου Σούρλα, για το μεγάλο κίνδυνο των νέων από τη χρήση των τεχνολογιών και των ηλεκτρονικών υπολογιστών. " εξάρτηση από την καινούργια αυτή εμφάνιση του φαινομένου οδηγεί τους νέους σε αρρώστιες που τους καθιστούν ανίκανους να συμμετέχουν στην κοινωνική ζωή και τους στερούν το δικαίωμα να συνεχίσουν να μορφώνονται και να εργάζονται.
<P>
Παράλληλα, δεν παρέχονται μέτρα προφύλαξης· ρωτάμε λοιπόν γιατί ο ελεύθερος ανταγωνισμός στην ανοικτή αγορά επιτρέπει την παραγωγή και εισαγωγή από τρίτες χώρες και τη διάδοση βιντεοπαιχνιδιών καθώς και την ανεξέλεγκτη, επί εικοσιτετραώρου βάσεως, λειτουργία των internet café; Πώς ελέγχεται η αγορά αυτή; Ποια είναι η ευρωπαϊκή επιδότηση για παροχή ασφαλούς διαδικτύου για τους νέους; Ποια μέτρα λαμβάνονται για τη θεραπεία των ασθενειών των νέων λόγω εξάρτησης από τους ηλεκτρονικούς υπολογιστές και το διαδίκτυο; Και πώς ελέγχουν οι αρμόδιες διωκτικές αρχές το ηλεκτρονικό έγκλημα σε ευρωπαϊκό επίπεδο;
<SPEAKER ID="059" NAME="Dushana Zdravkova" AFFILIATION="PPE-DE">
(BG) Κύριε Πρόεδρε, κυρίες και κύριοι συνάδελφοι, την παραμονή της έναρξης της επικύρωσης της Συνθήκης της Λισαβόνας και της υπογραφής του Χάρτη Θεμελιωδών Δικαιωμάτων, θέλω να επιστήσω την προσοχή σας στη Βουλγαρία και στο γεγονός ότι, δυστυχώς, η βουλγαρική κυβέρνηση, η διοίκησή της και οι εκπρόσωποι του κυβερνώντος συνασπισμού στο Κοινοβούλιο εξακολουθούν να απέχουν παρασάγγες από την εφαρμογή μερικών από τις βασικές θεμελιώδεις αρχές. Αυτές είναι οι αρχές της ανοικτής διακυβέρνησης, της διαφάνειας και πρωτίστως της λογοδοσίας στο πλαίσιο της διαδικασίας λήψης αποφάσεων.
<P>
Τις τελευταίες μέρες, οι βούλγαροι πολίτες υπήρξαν μάρτυρες μίας ακόμη προσπάθειας της κυβέρνησης να εφαρμόσει δυσνόητα κριτήρια, ούτως ώστε να αναδιανείμει με συγκεκαλυμμένο τρόπο το πλεόνασμα του κρατικού προϋπολογισμού και να επιτρέψει στα λεγόμενα "μαύρα χρηματοκιβώτια" των κομμάτων που συγκυβερνούν να απορροφήσουν πόρους κατά τρόπο αντικανονικό. Αυτό αποτελεί ένα ακόμη παράδειγμα της κυρίαρχης πολιτικής πρακτικής των τελευταίων χρόνων να ανέρχεται και να διατηρείται κάποιος στην εξουσία χάρη στην εξαγορά ψήφων και όχι ως αποτέλεσμα του καλά καμωμένου έργου.
<P>
Ως βουλευτής του Ευρωπαϊκού Κοινοβουλίου και εκπρόσωπος του μεγαλύτερου κόμματος της αντιπολίτευσης στη Βουλγαρία και μιας δεξιάς πολιτικής δύναμης που ασπάζεται τις αξίες του Ευρωπαϊκού Λαϊκού Κόμματος, πιστεύω ότι η σημερινή κατάσταση του πολιτικού μοντέλου στη Βουλγαρία αποξενώνει τους πολίτες από τη διαδικασία πολιτικών αποφάσεων και ενισχύει τις εκλαμβάνουσες παραστάσεις τους περί διαφθοράς. Στην εκστρατεία ενημέρωσης του κοινού σε σχέση με τη Συνθήκη της Λισαβόνας και τον Χάρτη Θεμελιωδών Δικαιωμάτων, είμαστε έτοιμοι να προωθήσουμε τις αρχές της αποδοτικής και διαφανούς διακυβέρνησης και να πείσουμε τους πολίτες για τις αξίες που κατοχυρώνονται στα δύο αυτά έγγραφα.
<SPEAKER ID="060" NAME="Péter Olajos" AFFILIATION="PPE-DE">
(HU) Σας ευχαριστώ πολύ, κύριε Πρόεδρε. Φέτος, και τα 27 κράτη μέλη της Ένωσης πραγματοποίησαν σειρά εορτασμών για να τιμήσουν την επέτειο της γέννησης της Ευρωπαϊκής Ένωσης και την 50ή της επέτειο ή τα γενέθλιά της. Πολύ πρόσφατα, στις αρχές Δεκεμβρίου, συμμετείχα σε μια τέτοια εκδήλωση στο Mosonmagyaróvár. Το Mosonmagyaróvár είναι μια πόλη στα σύνορα Σλοβακίας, Αυστρίας και Ουγγαρίας, επομένως, δεν αποτελεί έκπληξη το γεγονός ότι υπήρχαν πάμπολλοι δήμαρχοι και από τις τρεις χώρες. Οι συμμετέχοντες δήμαρχοι αναφέρθηκαν σε μια πρωτοβουλία που διατυπώθηκε για να τεθεί υπόψη του Ευρωπαϊκού Κοινοβουλίου και του Προέδρου του. " ουσία της πρωτοβουλίας είναι, ακολουθώντας τα χνάρια των αρχαιοελληνικών παραδόσεων, ότι το Ευρωπαϊκό Κοινοβούλιο πρέπει να υποκινήσει μια παγκόσμια εκεχειρία για πρώτη φορά το 2008 στη διάρκεια των Ολυμπιακών Αγώνων του Πεκίνου. Κύριε Πρόεδρε, το σύνθημα γι' αυτήν την πρόσκληση είναι "17 "μέρες Ειρήνης". Οι δήμαρχοι ξεκίνησαν τη συλλογή υπογραφών την 1η Δεκεμβρίου και θέλουν να παραδώσουν το αίτημα σε εσάς, κύριε Πρόεδρε, εδώ στο Στρασβούργο, την άνοιξη. Μου ζήτησαν να σας απευθύνω αυτή την πρόσκληση, πράγμα που το έκανα τώρα. Σας ευχαριστώ.
<SPEAKER ID="061" NAME="Nickolay Mladenov" AFFILIATION="PPE-DE">
(BG) Κύριε Πρόεδρε, με πλησίασαν εκπρόσωποι της Βουλγαρικής Συνομοσπονδίας Προστασίας της Υγείας, την οποία συνέστησαν δώδεκα οργανώσεις ασθενών για να προασπίσουν τα συμφέροντα ενός εκατομμυρίου βουλγάρων με χρόνιες παθήσεις. " φαρμακευτική πολιτική αποτελεί πηγή σοβαρής ανησυχίας στη Βουλγαρία τα τελευταία χρόνια. Αν και αυξάνονται οι πόροι που διατίθενται για την υγειονομική περίθαλψη, ολοένα και λιγότερα φάρμακα μπορούν να αγοράζονται χρόνο με τον χρόνο. Δυστυχώς, η τιμή τους περιλαμβάνει επίσης ΦΠΑ 20%. Οι βούλγαροι ασθενείς ανησυχούν για το γεγονός ότι οι εκπρόσωποί τους δεν επιτρέπεται να συμμετέχουν στην παρακολούθηση και εποπτεία των δαπανών υγειονομικής περίθαλψης. Επιμένουν στην εμπλοκή τους σε αυτές τις διαδικασίες, ούτως ώστε να διασφαλιστεί διαφάνεια. Έχοντας προβεί επί ατέλειωτα χρόνια σε εκκλήσεις προς τη βουλγαρική κυβέρνηση, αποφάσισαν τώρα να προσεγγίσουν την Ευρωπαϊκή Επιτροπή και το Ευρωπαϊκό Κοινοβούλιο.
<P>
Πάνω από ένα εκατομμύριο Βούλγαροι υποφέρουν από χρόνιες παθήσεις και δεν λαμβάνουν επαρκή υγειονομική προστασία. Επιπλέον, τα προβλήματα της φαρμακευτικής πολιτικής πλήττουν τα συμφέροντα περισσότερων από 80 ευρωπαίων φαρμακοβιομηχάνων που επίσης επιδιώκουν μεγαλύτερη διαφάνεια. Επομένως, καλώ από το βήμα αυτό τις βουλγαρικές αρχές και τα θεσμικά όργανα της ΕΕ να υποστηρίξουν το αίτημα των οργανώσεων ασθενών για μεγαλύτερη διαφάνεια.
<SPEAKER ID="062" NAME="Edit Bauer" AFFILIATION="PPE-DE">
(SK) Κύριε Πρόεδρε, θέλω να αναφερθώ στο ζήτημα της ραδιοφωνικής μετάδοσης εκπομπών στις μειονοτικές γλώσσες στη Δημοκρατία της Σλοβακίας, καθώς επίκειται παύση των εκπομπών.
<P>
Το κρατικό ραδιόφωνο της Δημοκρατίας της Σλοβακίας υποχρεούται βάσει του νόμου να εκπέμπει στις εθνικές μειονοτικές γλώσσες. Την περασμένη, όμως, εβδομάδα, η διεύθυνση του ραδιοφωνικού σταθμού αποφάσισε να σταματήσει η μετάδοση της εκπομπής Rádio Pátria στις μειονοτικές γλώσσες στα μεσαία κύματα λόγω της έλλειψης πόρων. Αυτό θα σημάνει το τέλος των ραδιοφωνικών εκπομπών στην ουγγρική, τη ρουθηνική και την ουκρανική γλώσσα.
<P>
Αν το σλοβακικό κοινοβούλιο, κατά την έγκριση του προϋπολογισμού για το ερχόμενο έτος, δεν κατανείμει πόρους για τις ραδιοφωνικές εκπομπές στα μεσαία κύματα, οι ραδιοφωνικές εκπομπές στις μειονοτικές γλώσσες θα σταματήσουν την 1η Ιανουαρίου. Στη Σλοβακία, αυτές οι εκπομπές έχουν παράδοση 80 ετών. Αποφασίστηκε επίσης ότι η ραδιοφωνική μετάδοση θα συνεχιστεί μέσω του Διαδικτύου, αν και υπολογίζεται ότι μόλις το 1% των ακροατών διαθέτουν υπολογιστή και τον χρησιμοποιούν για την ακρόαση ραδιοφώνου. Υπάρχουν, ωστόσο, εναλλακτικές λύσεις...
<SPEAKER ID="063" NAME="Tunne Kelam" AFFILIATION="PPE-DE">
(EN) Κύριε Πρόεδρε, αυτό το σαββατοκύριακο το Ευρωπαϊκό Συμβούλιο θα συζητήσει επίσης τα ενεργειακά προβλήματα που έχουν καταστεί ζήτημα κοινής ασφάλειας.
<P>
Με βάση αυτό το πλαίσιο, επιτρέψτε μου να εκφράσω τρεις επιθυμίες προς το Ευρωπαϊκό Συμβούλιο.
<P>
Πρώτον, θέλω να στηρίξει το Συμβούλιο τις προτάσεις της Επιτροπής σχετικά με την αποσύνδεση των ιδιοκτησιακών σχέσεων και τον περιορισμό της κατοχής από κεφάλαια τρίτων χωρών του πλειοψηφικού πακέτου μετοχών στις αγορές ηλεκτρικής ενέργειας και φυσικού αερίου. Αυτό είναι ένα καίριο ζήτημα για τη διασφάλιση του υγιούς ανταγωνισμού και την αποφυγή παρασκηνιακών συμφωνιών μεταξύ κρατικών μονοπωλίων.
<P>
Δεύτερον, θα ήθελα να μπορούν τα κράτη μέλη να περιορίζουν τις εισαγωγές τους σε ηλεκτρική ενέργεια από τρίτες χώρες σε περιπτώσεις, όπου αυτό μπορεί να θέσει σε σοβαρό κίνδυνο τον μακροπρόθεσμο ενεργειακό ανεφοδιασμό.
<P>
Τρίτον, επιτρέψτε μου να υπενθυμίσω στο Συμβούλιο το ψήφισμα του Ευρωπαϊκού Κοινοβουλίου τον Σεπτέμβριο σχετικά με την ενεργειακή ασφάλεια που προτείνει τη δημιουργία θέσης εξωτερικού αξιωματούχου για την ενεργειακή ασφάλεια.
<SPEAKER ID="064" NAME="Czesław Adam Siekierski" AFFILIATION="PPE-DE">
(PL) Κύριε Πρόεδρε, σήμερα, στις αρχές της τρίτης χιλιετίας, ο κόσμος αντιμετωπίζει προβλήματα του παρελθόντος που παραμένουν άλυτα και αυτά συνοδεύονται από νέες προκλήσεις. Μπορούμε να είμαστε υπερήφανοι ότι η Ευρωπαϊκή Ένωση φέρνει την αλλαγή και ότι οι σπουδαιότερες αξίες μας είναι τα ανθρώπινα δικαιώματα, η ελευθερία, η δημοκρατία, η ανοχή, μια ανοικτή αγορά, βελτιωμένο βιοτικό επίπεδο και μέριμνα για το φυσικό περιβάλλον.
<P>
Αν πράγματι θέλουμε να δράσουμε αποτελεσματικά για να πραγματώσουμε αυτές τις ιδέες και τους στόχους, η Ένωσή μας πρέπει να αποκτήσει επιχειρηματική λογική και να είναι αποδοτική. Βαίνουμε στο τέλος μιας συγκεκριμένης φάσης εργασίας: αποδεχόμαστε τη Μεταρρυθμιστική Συνθήκη, τη Συνθήκη της Λισαβόνας. Ωραία όλα αυτά, η ζωή όμως δημιούργησε νέες προκλήσεις για εμάς. Εφαρμόζοντας όλες τις διατάξεις της Συνθήκης, αναβαθμίζοντας τη λειτουργία της ΕΕ και των θεσμικών της οργάνων, πρέπει να μιλήσουμε -και θέλουμε να μιλήσουμε- για το μέλλον, για ένα καλύτερο μέλλον, για τα κράτη μέλη μας...
<P>
(Ο Πρόεδρος αφαιρεί τον λόγο από τον ομιλητή)
<SPEAKER ID="065" NAME="Eluned Morgan" AFFILIATION="PSE">
(EN) Κύριε Πρόεδρε, θέλω να συνεχίσω τη στρασβουργιανή μου παράδοση να κατονομάζω και να ντροπιάζω κράτη μέλη που παραλείπουν να συμμορφωθούν προς τις οδηγίες της Λισαβόνας.
<P>
Το 2005, και τα 27 κράτη μέλη συμφώνησαν να συμμορφωθούν προς το πλαίσιο για τη δημιουργία απαιτήσεων οικολογικής σχεδίασης σε ό,τι αφορά τα ενεργοβόρα προϊόντα. Μέχρι τον Αύγουστο του 2007 μόνο έξι κράτη μέλη δήλωσαν ότι είχαν μεταφέρει πλήρως αυτή την οδηγία στο εσωτερικό τους δίκαιο. " Επιτροπή κίνησε διαδικασίες επί παραβάσει σε βάρος 21 κρατών μελών, μέχρι σήμερα δε, 15 κράτη μέλη εξακολουθούν να μην έχουν συμμορφωθεί προς αυτόν τον νόμο.
<P>
Επομένως, ο κατάλογος της ντροπής περιλαμβάνει: τη Γερμανία, την Ιταλία, το Λουξεμβούργο (και πάλι), την Πορτογαλία, τη Μάλτα, την Κύπρο, την Πολωνία, τη Δημοκρατία της Τσεχίας, τη Σλοβακία, τη Σλοβενία, την Ουγγαρία, τη Φινλανδία, τη Δανία, την Εσθονία και την Ελλάδα.
<P>
Αυτή την εβδομάδα που πραγματοποιείται η Διάσκεψη του Μπαλί, είναι σκανδαλώδες το ότι τα κράτη μέλη παραλείπουν να συμμορφωθούν προς τα μέτρα για τα οποία ήδη συμφώνησαν και τα οποία θα μπορούσαν ήδη να έχουν αξιοσημείωτες επιπτώσεις στην αντιμετώπιση του ζητήματος της κλιματικής αλλαγής.
<SPEAKER ID="066" NAME="Csaba Sándor Tabajdi" AFFILIATION="PSE">
(HU) Κυρίες και κύριοι, σήμερα είναι ένα σημείο-σταθμός για τα Δυτικά Βαλκάνια, αλλά και για ολόκληρη την Ευρώπη. Σήμερα εκπνέει η προθεσμία του Ο"Ε για να καταλήξουν σε συμφωνία οι Σέρβοι και οι Αλβανοί. Θα έπρεπε να γνωρίζουμε εκ των προτέρων ότι οι προσπάθειες της Τρόικας για την επίτευξή της ήταν καταδικασμένες να αποτύχουν. Κατά πάσα πιθανότητα, το Κοσσυφοπέδιο θα ανακηρύξει την ανεξαρτησία του εντός διμήνου και εξακολουθεί να είναι δύσκολο να εκτιμήσει κανείς τις συνέπειες αυτής τη κίνησης πέρα από την περιοχή των Δυτικών Βαλκανίων. Το Κοσσυφοπέδιο θα γίνει προτεκτοράτο της Ένωσης. " διευθέτηση του Κοσσυφοπεδίου θα αποτελέσει την οριστική δοκιμή για μια κοινή εξωτερική πολιτική και πολιτική ασφάλειας. Θα μπορέσουμε, άραγε, να επιτύχουμε μια ενοποιημένη θέση, ή θα είμαστε τα θύματα των διαπληκτισμών μεταξύ Αμερικής και Ρωσίας; Αν η Ένωση δεν είναι ενωμένη, αυτό θα θέσει σε σοβαρό κίνδυνο τη συμπαράταξη και την ευρωπαϊκή ολοκλήρωση της περιφέρειας, επομένως, είναι πολύ σημαντικό να υπάρξει μια καλή, έντιμη διευθέτηση στο Κοσσυφοπέδιο. Αυτό αποτελεί ευθύνη της Ένωσης.
<SPEAKER ID="067" NAME="Jacky Hénin" AFFILIATION="GUE/NGL">
(FR) Κύριε Πρόεδρε, στις 6 Δεκεμβρίου το δικαστήριο επίλυσης εργατικών διαφορών του Στρασβούργου εξέδωσε την απόφασή του στην υπόθεση του Ευρωπαϊκού Κοινοβουλίου κατά των υπαλλήλων του. Διαβάζω: "Σημειώνει ότι η σύμβαση εργασίας μεταξύ της Manpower και του Ευρωπαϊκού Κοινοβουλίου είναι άκυρη· σημειώνει ότι η σύμβαση έργου μεταξύ της Manpower με τους υπαλλήλους είναι άκυρη· αποφαίνεται και αποφασίζει ότι η συμβατική σχέση μεταξύ του αιτούντος υπαλλήλου και του Ευρωπαϊκού Κοινοβουλίου πρέπει να μετατραπεί σε σύμβαση εργασίας αορίστου χρόνου".
<P>
Επικροτώ εν προκειμένω το σθένος των συμβασιούχων υπαλλήλων που αψήφησαν τον εκφοβισμό και τις άλλες προκλήσεις, προκειμένου να αναγνωριστούν τα δικαιώματά τους. Τολμώ να ελπίζω, κύριε Πρόεδρε, ότι η διοίκηση θα λάβει τάχιστα εντολές να δώσει οριστικό τέλος σε αυτή την υπόθεση, αφού το μόνο που θα έχει πετύχει θα είναι να καταστήσει αναξιόπιστο το θεσμικό μας όργανο στα μάτια του κόσμου της απασχόλησης.
<SPEAKER ID="068" NAME="Ioan Mircea Paşcu" AFFILIATION="PSE">
(EN) Κύριε Πρόεδρε, προτίθεμαι σήμερα να αναφερθώ στο ζήτημα της ορθής ισορροπίας μεταξύ της καταπολέμησης της διαφθοράς και της δημοκρατίας. " διεθνής εικόνα της διαφθοράς σε μερικές χώρες, περιλαμβανομένης της Ρουμανίας, είναι τόσο ισχυρή που όπως φαίνεται δημιούργησε την πεποίθηση ότι, για να καταπολεμηθεί, επιτρέπεται ακόμα και η παράκαμψη των κανόνων της δημοκρατίας. Κατά συνέπεια, οι Βρυξέλλες ζητούν διαρκώς και χαιρετίζουν την ενίσχυση των μέσων καταπολέμησης της διαφθοράς, συνήθως όμως σιωπούν, όταν γίνεται κατάχρηση αυτών ακριβώς των μέσων, τα οποία σχεδιάστηκαν πρωταρχικά για εσωτερική πολιτική κατανάλωση.
<P>
Επομένως, αν πράγματι η καταπολέμηση της διαφθοράς παραμένει προτεραιότητα -και πρέπει να παραμείνει- τα εγκώμια που εισπράττει κανείς από τους θεματοφύλακες της δημοκρατίας πρέπει να συνοδεύονται επίσης από την κριτική ενάντια στις υπερβολές και στις παραβιάσεις θεμελιωδών δικαιωμάτων των πολιτών. Ειδάλλως, υπό την πρόφαση της καταπολέμησης της διαφθοράς, θα υπονομευτεί σταδιακά η ίδια η δημοκρατία και, ειλικρινά, το θεωρώ αυτό εξίσου, αν όχι περισσότερο, επικίνδυνο.
<SPEAKER ID="069" NAME="Μανώλης Μαυρομμάτης" AFFILIATION="PPE-DE">
Κύριε Πρόεδρε, η 1η Δεκεμβρίου ήταν η ημέρα κατά του AIDS· ημέρα μνήμης για όλα τα θύματα της νόσου, η οποία εξακολουθεί να μαστίζει τον πλανήτη μας. Τα στοιχεία που έφερε στο φως η τελευταία έρευνα του Παγκόσμιου Οργανισμού Υγείας δείχνουν ότι το ποσοστό των φορέων του ιού παραμένει στα ίδια επίπεδα, ενώ τα νέα κρούσματα έχουν μειωθεί. Παρ' όλα αυτά οι αριθμοί είναι ακόμα πολύ υψηλοί.
<P>
Με ερώτησή μου στην Ευρωπαϊκή Επιτροπή πρότεινα την έκδοση σειράς γραμματοσήμων με θέμα την ευαισθητοποίηση του κοινού για το AIDS, την οποία ακολούθως ενθάρρυνε ο αρμόδιος για θέματα υγείας Επίτροπος, Μάρκος Κυπριανού. Ο μέχρι πριν από λίγους μήνες συνάδελφός μας, Ευρωβουλευτής και σημερινός Υπουργός Μεταφορών και Επικοινωνιών της Ελλάδας, Κωστής Χατζηδάκης, ενέκρινε την πρότασή μου και η Ελλάδα εκτύπωσε και έθεσε σε κυκλοφορία μια σειρά αναμνηστικών γραμματοσήμων για το AIDS, όπου οι εισπράξεις από τις πωλήσεις θα διατεθούν για την αγορά φαρμάκων προς χρήση εκείνων που πάσχουν από τον ιό. " Επιτροπή ενθάρρυνε την πρόταση και για τα 27 κράτη μέλη. " Ελλάδα έκανε την αρχή!
<SPEAKER ID="070" NAME="Πρόεδρος">
Εδώ ολοκληρώνονται οι παρεμβάσεις ενός λεπτού.

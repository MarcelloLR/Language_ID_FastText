<CHAPTER ID="1">
<SPEAKER ID="1" LANGUAGE="" NAME="" AFFILIATION="Προέδρου">
<SPEAKER ID="2" LANGUAGE="" NAME="Πρόεδρος." AFFILIATION="">
<P>
   Κηρύσσω την επανάληψη της συνόδου του Ευρωπαϊκού Κοινοβουλίου που είχε διακοπεί την Πέμπτη 13 Ιανουαρίου 2005. 
<SPEAKER ID="3" LANGUAGE="" NAME="Πρόεδρος." AFFILIATION="(Χειροκροτήματα)">
<P>
   Η ημερήσια διάταξη προβλέπει τη συζήτηση σχετικά με τη δήλωση της Επιτροπής για τους στρατηγικούς προσανατολισμούς και το νομοθετικό πρόγραμμα και πρόγραμμα εργασίας για το 2005.
<P>
Ωστόσο, θα ήθελα καταρχάς να επισημάνω ότι μαζί μας σήμερα στο Κοινοβούλιο βρίσκεται, εκτός από την Επιτροπή, και ο Προεδρεύων του Συμβουλίου, κ. Juncker.
<P>
Δεν είναι σύνηθες να παρίσταται ένας Προεδρεύων του Συμβουλίου σε τέτοιες συζητήσεις και επομένως το χειροκρότημα που μόλις έλαβε ο κ. Juncker του αξίζει και με το παραπάνω. 
<SPEAKER ID="4" LANGUAGE="PT" NAME="Barroso," AFFILIATION="Πρόεδρος της Επιτροπής">
<P>
Βρίσκομαι λοιπόν σήμερα εδώ για να σας παρουσιάσω μια στρατηγική δράσης σε ευρωπαϊκό επίπεδο. Σημείο εκκίνησης αυτής της στρατηγικής είναι η ανταπόκριση στις προσδοκίες και τις ανάγκες των πολιτών της Ευρώπης και στόχος της είναι να διασφαλιστεί ότι έως το 2010 θα έχει σημειωθεί σημαντική πρόοδος στην κατεύθυνση της ανανέωσης της Ευρώπης. Θέλω να προτείνω στο Κοινοβούλιο να καταστήσει και δική του αυτή τη στρατηγική. Το Σύνταγμα προβλέπει ένα κοινό πρόγραμμα δράσης στο οποίο πρέπει να έχουν συμφωνήσει το Κοινοβούλιο, το Συμβούλιο και η Επιτροπή. Προτείνω να εφαρμόσουμε άμεσα αυτή την πρόβλεψη, και προτείνω επίσης στο Κοινοβούλιο και στο Συμβούλιο οι στρατηγικοί στόχοι για την Ένωση τους οποίους ενέκρινε σήμερα η Επιτροπή να λειτουργήσουν ως μια βάση για κοινή δράση την προσεχή πενταετία. Πρόκειται για μια εταιρική σχέση για μια ανανεωμένη Ευρώπη.
<SPEAKER ID="5" LANGUAGE="" NAME="" AFFILIATION="">
<SPEAKER ID="6" LANGUAGE="" NAME="" AFFILIATION="">
<P>
Κύριε Πρόεδρε, κυρίες και κύριοι βουλευτές, η Επιτροπή ενέκρινε σήμερα το νομοθετικό της πρόγραμμα και το πρόγραμμα εργασιών για το 2005. Αυτή είναι η πρώτη απτή ένδειξη της εταιρικής σχέσης που σας προτείνει η Επιτροπή. Αυτό το πρόγραμμα μεταφράζει τα καίρια στοιχεία –την πενταετή στρατηγική– σε δράσεις για τη φετινή χρονιά. Αυτό είναι το σημείο εκκίνησης της νέας Επιτροπής για τη δράση της. Για μια σειρά από λόγους, το πρόγραμμα έχει καινοτόμο και πραγματιστικό χαρακτήρα.
<P>
Επιπλέον, σεβόμενη το πνεύμα της προτεινόμενης εταιρικής σχέσης, η Επιτροπή επιδιώκει να βελτιώσει την υλοποίηση του προγράμματος εργασιών της, και για να το επιτύχει αυτό, επιζητεί τη στενότερη συνεργασία με το Ευρωπαϊκό Κοινοβούλιο. Συναφώς, το Σώμα των Επιτρόπων, ιδίως δε η Αντιπρόεδρος Wallström, σχεδιάζει να θεσπίσει τακτικό διάλογο με το Κοινοβούλιο για τέτοιου είδους ζητήματα.
<SPEAKER ID="7" LANGUAGE="" NAME="" AFFILIATION="όλων">
<P>
Με αυτούς τους μόνιμους στόχους κατά νου, πρέπει τώρα να επικεντρώσουμε την προσοχή μας στα μέσα και έτσι φτάνουμε στο ζήτημα της οικονομίας. Στην παρούσα συγκυρία της μείωσης του ρυθμού ανάπτυξης, και δεδομένων των προκλήσεων που θέτει ο διεθνής ανταγωνισμός, πρώτιστο καθήκον μας είναι να βοηθήσουμε να αποκατασταθεί ο ρυθμός ανάπτυξης, να επιδιώξουμε τις αναγκαίες μεταρρυθμίσεις και να δημιουργήσουμε περισσότερες και καλύτερες θέσεις εργασίας. Επομένως, πώς θα ξαναβάλουμε την Ευρώπη στον δρόμο προς την επίτευξη μακροπρόθεσμης ευημερίας; Η απάντηση είναι σαφής: χρειαζόμαστε έναν νέο οικονομικό δυναμισμό. Την επόμενη εβδομάδα θα σας παρουσιάσω την πρότασή μας για την ενδιάμεση αναθεώρηση της στρατηγικής της Λισαβόνας. Η έκθεση Kok ήδη εντόπισε τα σημεία στα οποία η στρατηγική χρειάζεται νέα ενέργεια, προκειμένου ιδίως να αντιμετωπιστούν προβλήματα ανεπαρκούς υλοποίησης και έλλειψης αισθήματος ιδιοκτησίας.
<P>
Σκιαγράφησα τους στρατηγικούς στόχους που προτείνουμε να μοιραστούμε μαζί σας στο πλαίσιο της εταιρικής σχέσης για την ευρωπαϊκή ανανέωση η οποία θα πρέπει να καθοδηγεί τη δράση μας την επόμενη πενταετία. Ωστόσο, δεν αρκεί να θέτουμε στόχους: μπορούμε να υλοποιήσουμε τις φιλοδοξίες μας μόνον εφόσον η Ένωση διαθέτει τους αναγκαίους πόρους – αναφέρομαι στις δημοσιονομικές προοπτικές για την περίοδο 2007-2013.
<P>
Φτάσαμε σε ένα σημείο όπου ακούω προτάσεις για μείωση του προϋπολογισμού της Ένωσης σε επίπεδα χαμηλότερα και από αυτά του 2006. Σας ρωτώ εάν αυτό είναι εφικτό ή ρεαλιστικό. Η Επιτροπή θα καταβάλει κάθε δυνατή προσπάθεια να διαδραματίσει εποικοδομητικό ρόλο, με την υποστήριξη αυτού του Σώματος, με στόχο την επίτευξη συμφωνίας επί των δημοσιονομικών προοπτικών εντός των ερχόμενων μηνών. Επιτρέψτε μου, ωστόσο, να πω, δυνατά και καθαρά, ότι αυτή η συμφωνία δεν μπορεί να επιτευχθεί με οποιοδήποτε κόστος. Είναι ένα καθήκον που έχουμε έναντι όλων των Ευρωπαίων.
<SPEAKER ID="8" LANGUAGE="FR" NAME="Juncker," AFFILIATION="Συμβούλιο">
<P>
Χαίρομαι ιδιαιτέρως διότι διαπιστώνω ότι οι απόψεις της Επιτροπής και της Προεδρίας σε γενικές γραμμές συμπίπτουν, θέλω δε να επιστήσω την προσοχή σας στο γεγονός ότι τα προγράμματα των Προεδριών του Λουξεμβούργου και του Ηνωμένου Βασιλείου, καθώς και των προεδριών που ακολουθούν το 2006, ταυτίζονται ουσιαστικά σε μεγάλο βαθμό με τις προτάσεις του Προέδρου της Επιτροπής. Νομίζω ότι αυτό αποτελεί μια εταιρική σχέση για ευρωπαϊκή ανανέωση, για την οποία δεν πρέπει να υπάρξει λογικά καμία σύγκρουση ανάμεσα στα θεσμικά όργανα. Αυτοί που μας παρακολουθούν –οι πολίτες της Ευρώπης– δεν ενδιαφέρονται για τις γνώμες και τις δράσεις της Επιτροπής, του Συμβουλίου και του Κοινοβουλίου. Για τους Ευρωπαίους, η Ευρώπη αποτελεί μία οντότητα.
<P>
Θέλω, λοιπόν, να σας ενημερώσω ότι ο Πρόεδρος του Συμβουλίου Γενικών Υποθέσεων, ο κ. Asselborn, θα μεριμνήσει ώστε η ομιλία του Προέδρου της Επιτροπής και το πρόγραμμα που εξεπόνησε να περιληφθούν στην ημερήσια διάταξη του Συμβουλίου Γενικών Υποθέσεων της 31ης Ιανουαρίου. Μαζί με τα άλλα δύο θεσμικά όργανα, θα προσπαθήσουμε να βρούμε έναν τρόπο να εκφράσουμε αυτή την κοινή επιθυμία.
<SPEAKER ID="9" LANGUAGE="DE" NAME="Poettering (PPE-DE )," AFFILIATION="εξ ονόματος της Ομάδας ΕΛΚ-ΕΔ.">
<P>
Είναι ένα ωραίο σύμβολο: ο Πρόεδρος της Επιτροπής, ο Πρόεδρος του Ευρωπαϊκού Συμβουλίου και εμείς, τα μέλη του Ευρωπαϊκού Κοινοβουλίου, εξετάζουμε σήμερα μαζί το μέλλον της ευρωπαϊκής ηπείρου μας και ξεκινάμε μαζί, επειδή γνωρίζουμε ότι η ευρωπαϊκή ενοποίηση είναι το μεγαλύτερο ειρηνικό έργο του 20ού και του 21ου αιώνα και θέλουμε να εργαστούμε για την πραγματοποίησή του.
<P>
Κύριε Πρόεδρε της Επιτροπής, διαλέξατε έναν ωραίο τίτλο για το πρόγραμμά σας: μία εταιρική σχέση στο εξωτερικό και το εσωτερικό και ευημερία, αλληλεγγύη και ασφάλεια για την ανανέωση της Ευρώπης. Το πρόγραμμά σας είναι ταυτόχρονα ρεαλιστικό και φιλόδοξο και χαιρόμαστε γιατί δεν επαναλάβατε τις υπερβολές του Μαρτίου 2000, όταν λέχθηκε στη Λισαβόνα πως η Ευρώπη θα γίνει ο πλέον ανταγωνιστικός τόπος του κόσμου, αλλά μιλάτε για μία «ανταγωνιστικότερη» Ευρώπη. Είστε μετριόφρων στα λόγια αλλά ο στόχος σας είναι φιλόδοξος και θεωρώ ότι αυτός είναι ο σωστός κανόνας για όλους μας.
<P>
Βλέποντας εδώ τον Επίτροπο Almunia θυμάμαι πως ο Πρόεδρος του Ευρωπαϊκού Συμβουλίου είναι ταυτόχρονα πρόεδρος μίας σημαντικής ομάδας Υπουργών Οικονομικών. Η Ομάδα μας αγωνίζεται για τη διατήρηση της σταθερότητας του ευρωπαϊκού νομίσματος και όσα ακούσαμε ως τώρα από τον κ. Juncker δεν ήταν ανησυχητικά. Όμως το καθοριστικό είναι να παραμείνει στην αρμοδιότητα της Επιτροπής η αξιολόγηση της δημοσιονομικής πολιτικής –και των κρατών μελών– και να μην αποφασίζουν τα κράτη μέλη μόνα τους για το αν ο σωστός δρόμος είναι η επιστροφή σε μία πολιτική χρεών. Η Επιτροπή πρέπει να διαδραματίζει εδώ σημαντικό ρόλο. Κύριε Almunia, αν ακολουθήσετε τα βήματα του προκατόχου σας Pedro Solbes, θα έχετε πάντοτε την υποστήριξή μας.
<P>
Κύριε Πρόεδρε της Επιτροπής, αναφερθήκατε στην εσωτερική και εξωτερική ασφάλεια. Ο κόσμος περιμένει την εξασφάλιση των συνόρων μας: πρέπει να εξασφαλίσουμε 11 000 χιλιόμετρα σύνορα στην ξηρά και 68 000 χιλιόμετρα στη θάλασσα. Όμως τα σύνορα δεν πρέπει να καταστούν αδιαπέραστα. Δεν πρέπει ποτέ ξανά στο μέλλον να πεθαίνουν άνθρωποι από τα μεσογειακά κράτη της Βόρειας Αφρικής στην θάλασσα προσπαθώντας να ξεφύγουν από τη δυστυχία που επικρατεί στις πατρίδες τους. Πρέπει να καταβάλουμε κοινή προσπάθεια και να βρούμε μαζί με τους γείτονές μας στη Βόρεια Αφρική τρόπους για να καταλήξουμε σε μία καλή και ανθρώπινη λύση για το πρόβλημα των προσφύγων.
<P>
Το ίδιο ισχύει και για τους ανατολικούς μας γείτονες, αν και με διαφορετικό τρόπο. Αύριο θα έχουμε εδώ τον νεοεκλεγέντα πρόεδρο της Ουκρανίας Viktor Yushchenko. Δεν θα ήταν βέβαια σωστό να πούμε ότι μπορούν να γίνουν άμεσα μέλη της Ευρωπαϊκής Ένωσης όλες οι χώρες με ευρωπαϊκό πολιτικό προσανατολισμό, το σημαντικό όμως είναι να αναπτύξουμε μία πολιτική καλής γειτονίας.
<SPEAKER ID="10" LANGUAGE="DE" NAME="Schulz (PSE )," AFFILIATION="εξ ονόματος της Ομάδας ΕΣΚ.">
<P>
    Κύριε Πρόεδρε, κυρίες και κύριοι, κύριε Barroso, σήμερα βάλατε μπροστά μας ένα ποτήρι και καλούμεθα να κρίνουμε πόσο γεμάτο είναι. Περιμέναμε βέβαια ότι ένας πρόεδρος σαν τον κ. Barroso δεν θα γέμιζε ως επάνω ένα ποτήρι με κόκκινο κρασί. Τώρα όμως πρέπει να σκεφτούμε αν το ποτήρι είναι μισογεμάτο ή μισοάδειο. Εμείς καταλήξαμε στο συμπέρασμα πως είναι μισογεμάτο.
<P>
Έτσι, θα ήθελα να σας ευχαριστήσω διότι εργαστήκατε στην Επιτροπή σας μαζί με τους σοσιαλδημοκράτες Επιτρόπους και ήδη από τον τίτλο του στρατηγικού σας προγράμματος φαίνεται ότι συζητήσατε πριν από τη δημοσιοποίησή του με την Επίτροπο Wallström, αφού βρίσκουμε τόσο στον τίτλο όσο και στο περιεχόμενο σημεία των σοσιαλδημοκρατών. Αυτό είναι καλό, κύριε Πρόεδρε, και σας ενθαρρύνουμε να συνεχίσετε.
<P>
Σας ακούσαμε να λέτε ότι θέλετε να κάνετε την ευημερία, την αλληλεγγύη και την ασφάλεια επίκεντρο της εργασίας σας για τα επόμενα πέντε χρόνια. Αποδειχθήκατε καλός ακροατής. Η αλληλεγγύη, η ευημερία και η ασφάλεια, όπως πολύ σωστά είπατε, είναι τρία σημεία που έχουν σχέση μεταξύ τους. Ο καθένας βέβαια έχει τις δικές του ευθύνες μέσα στο ευρωπαϊκό πλαίσιο: εσείς, ο Πρόεδρος του Συμβουλίου και το Κοινοβούλιο, όλοι έχουμε θεσμικό ρόλο. Σε αυτό το Κοινοβούλιο όμως υπάρχουν πολιτικές οικογένειες και η πολιτική οικογένεια που εκπροσωπώ εγώ δεν οφείλει να παίξει θεσμικό ρόλο αλλά να εκπληρώσει ένα πολιτικό καθήκον. Μέρος του καθήκοντος αυτού είναι να πω στον κ. Poettering ότι έχει δίκιο: η αυξανόμενη ανταγωνιστικότητα και η κοινωνική πολιτική είναι δύο όψεις του ίδιου νομίσματος, αλλά εμείς θέλουμε να φέρουν αυτές οι δύο όψεις χαραγμένη την ίδια αξία. Όποιος επιθυμεί την αύξηση της ανταγωνιστικότητας στην Ευρώπη, θα έχει την υποστήριξή μας εφόσον λέει ότι η ανταγωνιστικότητα πρέπει να εξυπηρετεί την κοινωνική συνοχή. Η ανάπτυξη πρέπει να σκοπεύει στην εξασφάλιση της κοινωνικής συνοχής. Αν ενστερνιστείτε αυτήν την αρχή, τότε θα έχετε στο πλευρό σας τους σοσιαλιστές, κύριε Πρόεδρε. Αν όμως δεν επιτευχθεί αυτό, αν η προσέγγιση είναι να χρησιμοποιηθεί η απορύθμιση για την κατάργηση των κοινωνικά υπεύθυνων πρακτικών για τις οποίες εμείς οι σοσιαλδημοκράτες αγωνιστήκαμε για πάνω από 150 χρόνια, τότε δεν θα την υποστηρίξουμε.
<P>
Θέλω να σας πω, εκ μέρους των σοσιαλιστών, ότι δύο πράγματα που ακούσαμε σήμερα είναι νέα και ευχάριστα για εμάς. Ασκήσαμε κριτική στο άτομό σας περισσότερο με την προηγούμενη ιδιότητά σας του πρωθυπουργού της Πορτογαλίας και λιγότερο με τη σημερινή που αφορά τοποθετήσεις στη διεθνή πολιτική. Το ότι σήμερα λέτε ότι η Επιτροπή σας θέλει μία αποτελεσματική πολυμερή προσέγγιση είναι στα μάτια μας μια πρόοδος. Διότι, όπως επεσήμανε ο κ. Poettering, θέλουμε την Ευρώπη ως παγκόσμιο πολιτικό παράγοντα, αλλά θέλουμε να είναι και μια δύναμη των πολιτών. Δεν θέλουμε η λύση των διεθνών προβλημάτων να είναι τα προληπτικά χτυπήματα και πρέπει να πω ότι ο εναρκτήριος λόγος του επανεκλεγέντος Αμερικανού προέδρου μου έδωσε την εντύπωση ότι η Ευρωπαϊκή Ένωση πρέπει να διπλασιάσει τις προσπάθειές της για να διασφαλίσει την επιβολή πολιτικών και όχι στρατιωτικών λύσεων. Ας μην επιτρέψουμε να προστεθούν κι άλλες καταστροφές σε εκείνη του Ιράκ.
<P>
Όσον αφορά το Σύμφωνο Σταθερότητας, συμφωνούμε με την θέση του κ. Poettering ότι πρέπει να διασφαλιστεί. Δεν πρέπει να αλλάξουν τα κριτήρια του Συμφώνου Σταθερότητας. Όμως το Σύμφωνο Σταθερότητας πρέπει και να είναι εύχρηστο, εφαρμόσιμο και να ανταποκρίνεται στις απαιτήσεις όχι του 1990 αλλά του 2005. Δεκαπέντε χρόνια ανάπτυξης χωρίζουν αυτές τις δύο ημερομηνίες. Ένα σύμφωνο σταθερότητας που πολλές φορές ερμηνεύεται έτσι ώστε να παράγει ακριβώς το αντίθετο από αυτό που λέει το δεύτερο συνθετικό του –δηλαδή ανάπτυξη– και που είναι τόσο σταθερό ώστε εμποδίζει την ανάπτυξη, περιέχει μία εσωτερική αντίφαση. Γι’ αυτό θέλουμε να μεταρρυθμιστεί και γι’ αυτό θεωρούμε τις προτάσεις του κ. Almunia καλές και τις υποστηρίζουμε.
<SPEAKER ID="11" LANGUAGE="EN" NAME="Watson (ALDE )" AFFILIATION=", εξ ονόματος της Ομάδας ALDE">
<P>
    Κύριε Πρόεδρε, όπως είπε κάποτε ο Jean Monnet «κάθε άνθρωπος ξεκινά στον κόσμο από την αρχή και μόνον οι θεσμοί γίνονται σοφότεροι». Πρόεδρε Barroso, εκπροσωπείτε πλέον τη συλλογική πείρα της Ευρωπαϊκής Επιτροπής. Γρήγορα θα χρειαστεί να αξιοποιήσετε τη συλλογική σοφία των υπηρεσιών της και να εμπλουτίσετε την ευρωπαϊκή πείρα σε στενή συνεργασία με το Ευρωπαϊκό Κοινοβούλιο ως εταίρο στην ανάπτυξη και την ευημερία της Ευρώπης.
<P>
Κύριε Barroso, πιστεύω ότι οι προτεραιότητές σας αντικατοπτρίζουν τις προτεραιότητες της πλειοψηφίας αυτού του Σώματος, που πιστεύει ότι για να χτίσουμε ένα σπίτι χρειαζόμαστε γερά θεμέλια. Εάν θέλουμε μία ευημερούσα Ευρώπη, μία Ευρώπη βιώσιμης ανάπτυξης, μία Ευρώπη που μπορεί να καταπολεμά τη φτώχεια τόσο εντός όσο και εκτός των συνόρων της και μια Ευρώπη ικανή να προβάλλει τις αξίες της σε ολόκληρο τον πλανήτη, πρέπει να ξεκινήσουμε εξασφαλίζοντας μια ισχυρή και βιώσιμη οικονομία όπου μπορούν να αναπτυχθούν οι επιχειρήσεις και η καινοτομία. Εάν θέλουμε η Ευρώπη να έχει νόημα για τους πολίτες της, πρέπει να θέσουμε ρεαλιστικές και εφικτές προτεραιότητες. Υπάρχει κίνδυνος, όπως έδειξε η εμπειρία της Ατζέντας της Λισαβόνας, στην προσπάθεια να κάνουμε πολλά πράγματα σε πολλούς τομείς, να επιτύχουμε λίγα ουσιαστικά αποτελέσματα και να κάνουμε τους Ευρωπαίους να μην μπορούν να διακρίνουν το δάσος πίσω από τα δέντρα.
<P>
Πρόεδρε Barroso, το έργο που αναλάβατε δεν είναι εύκολο. Κρατάτε στα χέρια σας τις ελπίδες και το μέλλον των ευρωπαίων πολιτών. Θα τελειώσω με μια ακόμη φράση του Jean Monnet, που ανέφερε στα απομνημονεύματά του ότι μεγάλος ηγέτης είναι όποιος μπορεί να εργαστεί για μακροπρόθεσμους στόχους που θα εξυπηρετήσουν στο μέλλον καταστάσεις οι οποίες ακόμη δεν μπορούν να προβλεφθούν.
<P>
Πρόεδρε Barroso, θέσατε μακροπρόθεσμους στόχους και ευελπιστούμε ότι θα κερδίσετε τη φήμη ενός μεγάλου ηγέτη, υλοποιώντας τους.
<SPEAKER ID="12" LANGUAGE="FR" NAME="Jonckheer (Verts/ALE )," AFFILIATION="εξ ονόματος της Ομάδας ΠΡΣ/ΕΕΣ">
<P>
Είναι πολύ δύσκολο, κύριε Πρόεδρε της Επιτροπής, να μην συμφωνήσει κανείς με τις προτάσεις που παρουσιάσατε. Συνεπώς, πιστεύω ότι, όπως έχουν τα πράγματα, η Ομάδα μας μπορεί να συστήσει να αρχίσετε την υλοποίηση των σχεδίων σας. Θέλω να επανέλθω επίσης –και αναφέρομαι εν προκειμένω σε μια κοινή πρόταση ψηφίσματος που υποβάλαμε τον Δεκέμβριο μαζί με τις άλλες πολιτικές ομάδες– σε τέσσερα-πέντε σημεία αναφορικά με τις πολιτικές εκλογές, σημεία που θεωρώ σημαντικά και τα οποία στην πράξη συζητούνται εντός του 2005.
<P>
Το πρώτο από αυτά είναι ο προϋπολογισμός της ΕΕ, στον οποίον αναφερθήκατε. Οι Ευρωπαίοι Πράσινοι θεωρούν ότι η πρόταση της Επιτροπής Πρόντι για μια οροφή στον προϋπολογισμό της ΕΕ αποτελεί το απολύτως ελάχιστο όριο, και μάλιστα υπερβολικά χαμηλό. Συνεπώς, υποστηρίζουμε την πρότασή σας, κύριε Barroso, όπως υποστηρίζουμε και την επιδίωξη αναπροσανατολισμού των δαπανών της ΕΕ· για παράδειγμα, θα προβλέπεται ευρωπαϊκή χρηματοδότηση για το Πρόγραμμα Natura 2000· στο πεδίο της έρευνας, η χρηματοδότηση που προβλεπόταν για την πυρηνική ενέργεια θα διοχετευθεί αντ’ αυτού στις ανανεώσιμες πηγές ενέργειας ή στο πρόγραμμα της Επιτροπής για την έξυπνη ενέργεια, που είναι ένα ακόμη μέσο μείωσης των κινδύνων για το κοινό· επίσης, θα αυξηθεί η ευρωπαϊκή χρηματοδότηση για τον πολιτισμό και την εκπαίδευση, ούτως ώστε περισσότεροι φοιτητές και δημιουργοί να συμβάλλουν στην ευαισθητοποίηση για το τι συμβαίνει στην Ευρώπη. Βεβαίως και υποστηρίζουμε την Επιτροπή στο καθήκον της, που συνίσταται στο να υπενθυμίζει στο Συμβούλιο και στους αρχηγούς κρατών και κυβερνήσεων ότι, όντως, όπως είπατε, δεν είναι δυνατόν να επιτύχει η Ευρωπαϊκή Ένωση των 25 κρατών μελών και των 450 εκατομμυρίων κατοίκων με τους προϋπολογισμούς που επιδιώκουν να θεσπίσουν ορισμένες κυβερνήσεις για τον συγκεκριμένο σκοπό.
<P>
Το δεύτερο σημείο αφορά τη νομοθεσία REACH, που πραγματικά επιδιώκει την προστασία της ανθρώπινης υγείας, προωθώντας παράλληλα την τεχνολογική καινοτομία στη χημική βιομηχανία. Ελπίζουμε η Επιτροπή να εμμείνει στην πρότασή της, ούτως ώστε το Ευρωπαϊκό Κοινοβούλιο να εκφέρει τη γνώμη του σε πρώτη ανάγνωση και να μην αναβάλουμε ολόκληρη τη νομοθετική δέσμη για μια ακόμα φορά. Επιπλέον, οι Πράσινοι θέλουν να εμπλουτίσουν αυτή την πρόταση με άλλες σκέψεις, όπως η υποχρέωση αντικατάστασης των πολύ επικίνδυνων ουσιών.
<P>
Εν κατακλείδι, κύριε Πρόεδρε, θέλω να πω ότι η ΕΕ πρέπει να συνεχίσει να διαδραματίζει ηγετικό ρόλο στις διεθνείς διαπραγματεύσεις για την κλιματική αλλαγή και πρέπει να δεσμευτεί άμεσα για την εκπλήρωση των στόχων που έχουν οριστεί για το 2020 –ήδη κοιτάμε σε πολύ βαθύτερο χρονικό ορίζοντα– στόχων που συνεπάγονται μεγαλύτερες προσπάθειες εξοικονόμησης ενέργειας σε σύγκριση με αυτές που καταβάλλονται επί του παρόντος.
<SPEAKER ID="13" LANGUAGE="FR" NAME="Wurtz (GUE/NGL )," AFFILIATION="εξ ονόματος της Ομάδας ΕΕΑ/ΑρΠρΒΧ">
<P>
   . – Κύριε Πρόεδρε, κύριε Προεδρεύων του Συμβουλίου, κύριε Πρόεδρε της Επιτροπής, χρειάστηκε πολύς χρόνος στην ΕΕ για να αναγνωρίσει ότι η Στρατηγική της Λισαβόνας απέτυχε να εκπληρώσει τους στόχους που τέθηκαν το 2000. Είχα την ευκαιρία να αναφερθώ ενώπιον του Σώματος σε μια έκθεση που δημοσίευσε η Επιτροπή τον περασμένο Ιανουάριο, όπου επισημαινόταν ότι, στον δρόμο για την πλήρη απασχόληση, στη διάρκεια του χρόνου που μόλις τελείωσε, πρώτη φορά μέσα στην τελευταία δεκαετία, απωλέσαμε στην πραγματικότητα περισσότερες θέσεις απασχόλησης σε σύγκριση με όσες δημιουργήσαμε. Όσον αφορά την οικοδόμηση μιας οικονομίας βασισμένης στη γνώση, η ίδια έκθεση επεσήμανε ότι στην πράξη υπήρξε «συνολική μείωση» των δημόσιων και ιδιωτικών επενδύσεων στους τομείς που είναι καίριας σημασίας για το μέλλον, ήτοι στην κατάρτιση, την εκπαίδευση και την έρευνα. Η έκθεση ανέφερε επίσης ότι περισσότεροι από ένας στους έξι εφήβους ηλικίας 15 ετών δεν διαθέτουν, παραθέτω, τις ελάχιστες απαιτούμενες δεξιότητες ανάγνωσης, γραφής και αριθμητικής. Αυτό αποτέλεσε μια οδυνηρή, αλλά εύγλωττη λεπτομέρεια.
<P>
Συνεπώς, θεωρούμε τα μέτρα θεραπείας που ανακοινώθηκαν έκτοτε, δηλαδή να επιταχύνουμε τη διολίσθηση προς τη νεοφιλελεύθερη κατεύθυνση, ως εξόχως προβληματικά και άκρως επικίνδυνα. Εν προκειμένω, η λέξη κλειδί είναι η ανταγωνιστικότητα. Όμως, για ποια έννοια ανταγωνιστικότητας μιλάμε, άραγε; Αυτή που επικρατεί στην ΕΕ βασίζεται στην περικοπή των μισθών, στη μεγαλύτερη ανασφάλεια στην αγορά εργασίας και στην επέκταση του εργασιακού βίου. Γεννά τον κοινωνικό, φορολογικό και μισθολογικό ανταγωνισμό ανάμεσα στα 25 κράτη μέλη. Θεωρεί τα δημοκρατικά στοιχεία του εργατικού κώδικα ως πρόσκομμα. Μειώνει τις δημόσιες δαπάνες και θέτει περιοριστικά όρια στο πλαίσιο των υπηρεσιών γενικού οικονομικού ενδιαφέροντος. Ακόμα και οι υγειονομικές και περιβαλλοντικές διατάξεις –όπως μόλις αναφέρθηκε– κινδυνεύουν να αναθεωρηθούν στην κατεύθυνση του ελάχιστου κοινού παρονομαστή εν ονόματι της ανταγωνιστικότητας, όπως συνέβη στην περίπτωση του προγράμματος REACH. Η εξαίρεση του πολιτισμού από τους κανόνες του ανταγωνισμού διακυβεύεται για τον ίδιο λόγο. Αυτό αναμφίβολα σκεφτόταν ο κ. Barroso όταν αναφερόταν σε ένα «φιλικό επιχειρηματικό περιβάλλον» στην έκθεση που μας έδωσεΕίμαι πεπεισμένος ότι αυτή η νεοφιλελεύθερη θεώρηση, αυτή η κουλτούρα του μειοδότη, αντιστρατεύεται τους διακηρυγμένους στόχους της Στρατηγικής της Λισαβόνας.
<P>
Ανατρέπει αυτούς τους στόχους, πρώτον, επειδή η δημοσιονομική και μισθολογική λιτότητα συμβάλλει στη στασιμότητα όσον αφορά την κατανάλωση –αυτή την κρίσιμη ατμομηχανή της ανάπτυξης– και επιδρά αρνητικά στις θέσεις απασχόλησης· δεύτερον, επειδή αυτή η περιοριστική πολιτική οδηγεί αναπόφευκτα σε πρόσθετες δαπάνες για άνδρες και γυναίκες, αρχής γενομένης από την κατάρτιση, μια ανάγκη που καθίσταται ολοένα και πιο καίριας σημασίας· τρίτον, επειδή αυτή η εμμονή με την αγορά και τον αχαλίνωτο μονεταρισμό της οικονομίας και του ανταγωνισμού καταστρέφει τα κίνητρα των ανθρώπων, τη δημιουργικότητα και την εμπιστοσύνη στο μέλλον, που είναι ουσιώδους σημασίας, αν όχι απαραίτητη πηγή για την ομαλή λειτουργία της οικονομίας και της κοινωνίας. Κύριε Barroso, εσείς ο ίδιος είπατε, στην ανακοίνωσή σας, ότι σημαντικό ποσοστό της ευρωπαϊκής κοινής γνώμης δεν έχει πειστεί ακόμα ότι η Ευρώπη ακολουθεί τον ορθό δρόμο· πιστεύω ότι το θέτετε λίαν επιεικώς.
<P>
Περαιτέρω, όπως ρητώς ζήτησε το Ευρωπαϊκό Κοινοβούλιο, εκτιμούμε ότι πρέπει να υπάρξει αξιολόγηση των επιπτώσεων της ελευθέρωσης τομέων, όπως των σιδηροδρόμων, προτού περάσουμε στο επόμενο στάδιο, και φυσικά επαναλαμβάνουμε το αίτημά μας να αποσυρθεί η οδηγία Bolkestein. Όσον αφορά τη συγκεκριμένη οδηγία, κύριε Πρόεδρε, βλέπω ότι δεν αναφέρεται πλέον στο κείμενο της Επιτροπής, εκτός αν σφάλλω. Θέλω να πιστεύω πως αυτό σημαίνει ότι αποδεχθήκατε το αίτημα να αποσυρθεί, έστω και αν εκείνο που πραγματικά θα θέλαμε, υπό το πρίσμα των όσων διακυβεύονται, είναι ο ίδιος ο Πρόεδρος της Επιτροπής να επιβεβαιώσει αυτή την αλλαγή.
<P>
Κύριε Πρόεδρε, ο κ. Barroso μόλις επεσήμανε την ανάγκη να ανταποκριθούμε στις ανησυχίες των πολιτών. Νομίζω ότι πολλές από τις ανησυχίες που ανέφερα τις συμμερίζονται πολλοί, οι οποίοι σε καμία περίπτωση δεν ανήκουν στους κύκλους που είναι εγγύτερα ιδεολογικά στην Ομάδα μου. Καλό θα ήταν η Επιτροπή να μην τους αγνοήσει. 
<SPEAKER ID="14" LANGUAGE="DA" NAME="Bonde (IND/DEM )," AFFILIATION="εξ ονόματος της Ομάδας">
<P>
   . – Κύριε Πρόεδρε, κύριε Barroso, έχετε πλέον μια πενταετία στη διάθεσή σας προκειμένου να καταστήσετε την Ευρώπη την πιο ανταγωνιστική οικονομία στον κόσμο. Στην ΕΕ προσεγγίζουμε με εσφαλμένο τρόπο το θέμα της ρύθμισης. Στέλνουμε αξιωματούχους στις Βρυξέλλες να καθορίσουν τις τιμές προϊόντων για τα οποία δεν υπάρχει έλλειψη προμηθευτών και για τα οποία η ζήτηση είναι επαρκέστατη. Αυτή την οικονομία της αγοράς εφαρμόζουμε. Έτσι, όμως, υπερτιμούμε τα προϊόντα, επιβάλλουμε φόρους και δασμούς και δεν επιτρέπουμε στις αναπτυσσόμενες χώρες να μας πωλούν τρόφιμα, ενώ στη συνέχεια διανέμουμε και πάλι τα χρήματα, με τη μορφή επιδοτήσεων αντίστοιχων με την περιουσία των ιδιοκτητών. Ένας κτηματίας με χιλιάδες εκτάρια λαμβάνει εκατονταπλάσια ποσά σε επιδοτήσεις από ό,τι ένας κτηματίας ο οποίος κατέχει π.χ. δέκα εκτάρια. Δεν υπάρχει ανώτατο όριο στις επιδοτήσεις· το 20% των γεωργών λαμβάνει το 80% των επιδοτήσεων. Το εισόδημα των γεωργών είναι ένα κλάσμα μόνο των επιδοτήσεων που χορηγούνται στο πλαίσιο της κοινής γεωργικής πολιτικής. Έτσι, ασκούμε διακρίσεις εις βάρος των νέων κρατών μελών. Έχουμε δημιουργήσει επίσης μια βιομηχανία επιδοτήσεων και μια στρατιά από εκπροσώπους ομάδων πίεσης που έρχονται στις Βρυξέλλες για να εξασφαλίσουν κάποια από τα χρήματά μας.
<P>
Πρέπει επίσης να αφήσουμε κάποιες φυσικές πηγές ενέργειας και πρώτες ύλες για τους απογόνους μας. Μια χώρα πρέπει να έχει τη δυνατότητα να βρίσκεται στην πρωτοπορία στα θέματα περιβάλλοντος. Πρέπει να προσφέρουμε στις πιο φτωχές χώρες τη δυνατότητα να αυξήσουν τη ζήτησή τους επιτρέποντάς τους να καταβάλλουν λιγότερους δασμούς στην ΕΕ και προσφέροντας πόρους από τα διαρθρωτικά ταμεία στις πιο φτωχές περιφέρειες των φτωχότερων χωρών. Εκατομμύρια πολίτες δεν έχουν αποδοχές διότι δεν έχουν πρόσβαση στην αγορά εργασίας. Έχουμε μια Κεντρική Τράπεζα η οποία αποδίδει μεγαλύτερη σημασία στην αξία του χρήματος παρά στις οικογένειες. Η ΕΕ διαθέτει ένα κοινό νόμισμα ενώ τα κράτη μέλη της επιδεικνύουν την ίδια διστακτικότητα ως προς την πραγματοποίηση επενδύσεων. Δεν θα ήταν προτιμότερο να συμφωνήσουμε στην προώθηση των επενδύσεων σε όλους τους τομείς, ζητώντας από τις χώρες με ελλειμματικό ισοζύγιο πληρωμών να αυξάνουν τις επενδύσεις τους κατά 5%, από τις χώρες με πλεόνασμα να τις αυξάνουν κατά 7% και από όσες χώρες δεν παρουσιάζουν ούτε έλλειμμα ούτε πλεόνασμα να τις αυξάνουν κατά 6%; Κατ’ αυτόν τον τρόπο, όλες οι χώρες θα πωλούσαν περισσότερα και θα επιτυγχανόταν αυξημένη απασχόληση χωρίς να τιμωρείται καμία χώρα για την κατάσταση του ισοζυγίου πληρωμών της. Ο οικονομικός συντονισμός μπορεί να προσφέρει πολύ περισσότερη ανάπτυξη και απασχόληση από ό,τι η δημιουργία τεχνητών θέσεων εργασίας με γραφειοκρατικά κίνητρα.
<P>
Κύριε Barroso, ως νέος Πρόεδρος, δεν χρειάζεται να εμπλακείτε στον κυκεώνα λεπτομερών ρυθμίσεων που χαρακτηρίζει τις Βρυξέλλες. Τουναντίον, πρέπει να προσφέρετε τη μεγαλύτερη δυνατή ελευθερία. 
<SPEAKER ID="15" LANGUAGE="EN" NAME="Crowley (UEN )," AFFILIATION="εξ ονόματος της Ομάδας ΕΕΕ">
<P>
Σε αυτή την αίθουσα δεν ακούμε συχνά ανθρώπους να μιλούν για οράματα, για την ανάδειξη ενός ιδανικού που δεν χάνεται σε γραφειοκρατικές λεπτομέρειες ή στην αναδιατύπωση παλιών ιδεών. Έτσι, θα ήθελα να εκφράσω τα συγχαρητήριά μου στον Πρόεδρο Barroso για το ότι βρήκε το θάρρος, πολιτικά αλλά και διοικητικά, να παρουσιάσει πραγματικά ένα όραμα για το πού πρέπει να φτάσει η Ευρώπη μέσα στα επόμενα πέντε έως δέκα χρόνια.
<P>
Το τελευταίο ζήτημα που θα ήθελα να θίξω είναι το εξής: δεν πρέπει να ξεχνάμε ποτέ την ευθύνη μας έναντι της Αφρικής. Σήμερα εκατομμύρια άνθρωποι πεθαίνουν εξαιτίας των συγκρούσεων, εκατομμύρια εξαιτίας της πείνας και εκατομμύρια ακόμη θα πεθάνουν τα επόμενα χρόνια εξαιτίας του AIDS. Πρέπει να αναλάβουμε ηγετικό ρόλο σε παγκόσμιο επίπεδο στην αναζήτηση λύσεων στα προβλήματα της Αφρικής. Πρέπει σε αυτόν τον τομέα να ανταποκριθούμε στους στόχους και στις ευθύνες μας. 
<SPEAKER ID="16" LANGUAGE="DE" NAME="Martin, Hans-Peter (NI )." AFFILIATION="">
<P>
Θα ήθελα πριν από την παρουσίαση ενός συγκεκριμένου σχεδίου, μιας συγκεκριμένης οδηγίας εδώ στο Σώμα ή στην κοινή γνώμη να την επανεξετάζετε άλλη μία φορά ρωτώντας αν πληροί την αρχή της λιτότητας, αν θα μπορούσε να είναι κάπως πιο περιορισμένος ο διοικητικός τομέας ή ακόμα περισσότερο οι δημοσιονομικές προοπτικές. Εξετάζοντας το πολιτικό παρασκήνιο συμπεραίνω ότι μερικές φορές 700 δισ. ευρώ για επτά χρόνια μπορούν να είναι πιο πολλά από ένα δισ. για το ίδιο διάστημα.
<SPEAKER ID="17" LANGUAGE="FR" NAME="Grossetête (PPE-DE )." AFFILIATION="">
<P>
Αναμφίβολα, το 2005 θα είναι κρίσιμη χρονιά για τα θεσμικά μας όργανα. Αναφέρομαι στο Σύνταγμα και την επικύρωσή του. Πρέπει να διοχετεύσουμε όλες μας τις προσπάθειες στην ανταγωνιστικότητα και, συνεπώς, στις θέσεις απασχόλησης, επειδή είναι απαράδεκτο να υπάρχει φτώχεια στην Ευρώπη. Ας δώσουμε ένα τέλος στην ατέρμονη και δυστυχώς ενίοτε αξιολύπητη ρητορική, και ας υλοποιήσουμε σωστά τη Στρατηγική της Λισαβόνας. Εν προκειμένω, ας μου επιτραπεί να εστιάσω σε ένα σημείο ιδίως. Εκπλήσσομαι οδυνηρά όταν βλέπω ότι ορισμένοι εξακολουθούν να αντιτίθενται στην ανταγωνιστικότητα και στο περιβάλλον, πράγμα που σημαίνει ότι δεν μάθαμε τίποτα για την αειφόρο ανάπτυξη, παρά την τραγωδία στην Ασία στις 26 Δεκεμβρίου και παρά το γεγονός ότι οι επιστήμονες συνεχίζουν να κρούουν τον κώδωνα του κινδύνου για τις ραγδαίες εξελίξεις που σημειώνονται όσον αφορά την κλιματική αλλαγή και τις συνέπειές της. Πρέπει να καταλάβουμε ότι αν προσθέσουμε το περιβάλλον στη συνάρτηση θα έχουμε ανταγωνιστικό πλεονέκτημα· αυτός είναι ο τρόπος να αναπτύξουμε νέες και καινοτόμες τεχνολογίες που με τη σειρά τους οδηγούν σε νέες θέσεις απασχόλησης. Η ανταγωνιστικότητα, το περιβάλλον και η αλληλεγγύη είναι οι νέοι ευρωπαϊκοί πυλώνες.
<P>
Κατά συνέπεια, είμαστε σε συνεχή εγρήγορση όσον αφορά τόσο την οδηγία REACH όσο και την οδηγία για τις υπηρεσίες, δεδομένου ότι η δημιουργία νέων θέσεων εργασίας δεν πρέπει να οδηγήσει στην απώλεια των παλαιών. Διότι, εν πάση περιπτώσει, προτεραιότητά μας πρέπει να είναι η υγεία των επιχειρήσεών μας, παράλληλα όμως, και η υγεία των ανθρώπων μας – όλα συνδέονται. Το πρόγραμμά σας είναι φιλόδοξο, κύριε Πρόεδρε της Επιτροπής. Σας στηρίζουμε τώρα και θα συνεχίσουμε να σας στηρίζουμε σε σχέση με τις δημοσιονομικές προοπτικές, διότι είναι σημαντικό να μπορεί ο προϋπολογισμός της Ευρώπης να χρηματοδοτεί τις προτεραιότητες και τις πολιτικές που θέλουμε να υλοποιήσουμε από κοινού. 
<SPEAKER ID="18" LANGUAGE="DE" NAME="Swoboda (PSE )." AFFILIATION="soft power">
<P>
    Κύριε Πρόεδρε, κύριε Προεδρεύων του Συμβουλίου, κύριε Πρόεδρε της Επιτροπής, όπως είπε ήδη ο κ. Schulz, υποβάλατε ένα πρόγραμμα σε πολλά σημεία του οποίου βλέπουμε δικές μας θέσεις και θέλω να το υπογραμμίσω ρητά αυτό. Ωστόσο, είναι στη φύση των βουλευτών να θέλουν πάντα περισσότερα από όσα τους δίνουν και έτσι θα επικεντρωθώ σε εκείνα τα σημεία στα οποία σας παρακαλώ να προχωρήσετε λίγο πιο πέρα.
<P>
Όμως για εμάς, αλληλεγγύη σημαίνει επίσης να μην παραμεληθεί ή λιμοκτονήσει ο δημόσιος τομέας. Για να έχουμε ανάπτυξη και απασχόληση, καθώς και μία δίκαιη κατανομή του εισοδήματος, χρειαζόμαστε έναν ζωντανό, ανάλογο και όχι υπερτροφικό δημόσιο τομέα. Χρειαζόμαστε περισσότερες επενδύσεις σε υποδομές, όπως δικαιολογημένα είπατε, κυρίως στους τομείς της παιδείας και της υγείας. Και με αυτό επανέρχομαι στις υπηρεσίες, που είναι πολύ ουσιαστικό σημείο για την Ομάδα του ΕΣΚ, αφού θέλουμε την επέκταση του τομέα των δημοσίων υπηρεσιών. Ως προς τις ιδιωτικές υπηρεσίες θέλω να αναφερθώ σε κάτι που είπε ο κ. Juncker: θέλουμε άνοιγμα της αγοράς των υπηρεσιών, όχι όμως και κοινωνικό ντάμπιγκ. Γι’ αυτό θα πρέπει να γίνει νέα επεξεργασία της οδηγίας για τις υπηρεσίες.
<SPEAKER ID="19" LANGUAGE="PL" NAME="Geremek (ALDE )." AFFILIATION="(Χειροκροτήματα)">
<P>
Θέλω να επιστήσω την προσοχή του κ. Barroso σε δύο θέματα τα οποία θεωρώ εξαιρετικά σημαντικά για μια ανανεωμένη Ευρώπη. Το πρώτο από αυτά είναι η εκπαίδευση. Η Ευρώπη κατά παράδοση αντλούσε τη δύναμή της από το εκπαιδευτικό της σύστημα, το οποίο προσφέρει εκπαίδευση από το σχολείο έως το πανεπιστήμιο· ωστόσο, πρέπει να αντιληφθούμε ότι αυτό το εκπαιδευτικό σύστημα βρίσκεται σε αποσύνθεση αυτή την περίοδο. Δεν αρκεί να δηλώνουμε απλώς ότι ο πολιτισμός και η εκπαίδευση είναι σημαντικά, κύριε Πρόεδρε. Απαιτείται μια στρατηγική η οποία θα καθορίζει τους τρόπους με τους οποίους η εκπαίδευση θα μπορέσει να τοποθετηθεί στο επίκεντρο του ενδιαφέροντος της Ευρωπαϊκής Ένωσης. Έτσι, δεν θα μπορούσε κανείς να χρησιμοποιήσει την αρχή της επικουρικότητας για να ισχυριστεί ότι τα θεσμικά όργανα της Ευρωπαϊκής Ένωσης δεν έχουν δικαίωμα παρέμβασης. Χρειαζόμαστε μια στρατηγική η οποία θα διασφαλίζει ότι το ευρωπαϊκό εκπαιδευτικό σύστημα θα είναι το καλύτερο στον κόσμο, διότι αξίζει αυτή τη θέση, ενώ εξάλλου αυτή είναι μία από τις σπουδαιότερες παραδόσεις της Ευρώπης.
<SPEAKER ID="20" LANGUAGE="" NAME="Παπαδημούλης (GUE/NGL )." AFFILIATION="">
<P>
    Κύριε Πρόεδρε της Επιτροπής, το μανιφέστο σας, λυπάμαι, αλλά βρίσκω ότι έχει έναν έντονα νεοφιλελεύθερο χρωματισμό. Η αποτυχία προσέγγισης των στόχων της Λισαβόνας χρησιμοποιείται ως επιχείρημα, για να συμπιεστούν οι πυλώνες της κοινωνικής και περιφερειακής συνοχής και της προστασίας του περιβάλλοντος στο όνομα της ανταγωνιστικότητας. Η προσέγγιση της επιτροπής Kok μάς βρίσκει αντίθετους, γιατί οδηγεί σε λιγότερη Ευρώπη, ιδιαίτερα στους τομείς της συνοχής και του περιβάλλοντος, και σε περισσότερο κοινωνικό ντάμπιγκ, που αποδομεί το ευρωπαϊκό κοινωνικό κράτος. Χρειαζόμαστε φιλόδοξα και όχι μίζερα σχέδια για την ενωμένη Ευρώπη του μέλλοντος. Απαιτείται ουσιαστική αύξηση των ιδίων πόρων για να χρηματοδοτηθούν οι νέες κοινές πολιτικές που απαιτούν οι πολίτες των 25 κρατών μελών και αύριο των 27. Η πρόταση της Επιτροπής αποτελεί την ελάχιστη αφετηρία για τις δημοσιονομικές προοπτικές. Αν θέλετε, έχετε μια λαμπρή ευκαιρία, αρκεί να σταματήσετε να κάνετε διαρκώς βήματα προς τα πίσω. Όλοι πρέπει να καταλάβουν επιτέλους ότι μεγαλύτερη και περισσότερη Ευρώπη με λιγότερα λεφτά δεν γίνεται. 
<SPEAKER ID="21" LANGUAGE="EN" NAME="Knapman (IND/DEM )." AFFILIATION="προηγούμενη">
<P>
    Προς έκπληξή μου, κύριε Πρόεδρε, απόλαυσα την ομιλία του κ. Barroso. Ιδιαίτερα δε, απόλαυσα το σημείο όπου παραδέχθηκε την έλλειψη χρημάτων, αν και φοβούμαι ότι αυτή μπορεί να είναι μια πρωτόγνωρη εμπειρία για ορισμένα άλλα μέλη της Επιτροπής. Κύριε Barroso, είπατε ακόμη ότι η Ευρωπαϊκή Ένωση θα διαχειριστεί την πολιτική μετανάστευσης και ασύλου. Είπατε ότι είναι ευρωπαϊκό πρόβλημα και επομένως μπορεί να αντιμετωπιστεί καλύτερα μέσω μιας ευρωπαϊκής προσέγγισης. Αυτό ήταν πολύ χρήσιμο και θα ξαφνιάσει τον καημένο τον Michael Howard και τους Συντηρητικούς στο βρετανικό κοινοβούλιο.
<P>
Πρέπει να λεχθεί ότι το πρόγραμμα εργασίας σας διαμορφώθηκε σε μεγάλο βαθμό από την ετήσια πολιτική στρατηγική της Επιτροπής για το 2005, η οποία δημοσιεύθηκε τον Φεβρουάριο του 2004 υπό την Επιτροπή. Οι ερωτήσεις για τον κεντρικό πολιτικό στόχο της Επιτροπής για οικονομική ανάπτυξη θα έπρεπε να τίθενται σήμερα στον κ. Πρόντι. Δεν τα κατάφερε πολύ καλά, δε νομίζετε; Τι παρωδία της δημοκρατίας! Οι πολιτικές της ΕΕ για το 2005 υπαγορεύονται από μια Επιτροπή που δεν υπάρχει πια και εγκρίνονται από ένα Κοινοβούλιο του οποίου η θητεία έχει λήξει. Μόνον το παρόν Κοινοβούλιο τίθεται στο περιθώριο.
<P>
Παρόλα αυτά, μην στενοχωριέστε κύριε Barroso, είστε τυχερός: πολύ λίγοι βουλευτές θα το προσέξουν καν. Το Κόμμα Ανεξαρτησίας του Ηνωμένου Βασιλείου, ωστόσο, σας είναι ιδιαίτερα ευγνώμον καθώς, όπως συνηθίζουμε να λέμε, «το χειρότερο είναι καλύτερο»!
<SPEAKER ID="22" LANGUAGE="" NAME="" AFFILIATION="Αντιπροέδρου">
<SPEAKER ID="23" LANGUAGE="IT" NAME="Angelilli (UEN )." AFFILIATION="">
<SPEAKER ID="24" LANGUAGE="EN" NAME="Mote (NI )." AFFILIATION="">
<P>
    Κύριε Πρόεδρε, η υποτιθέμενη στρατηγική της Επιτροπής είναι μια στομφώδης ψευδαίσθηση. Η ηπειρωτική Ευρώπη πνίγεται στην ανεργία και τους χαμηλούς ρυθμούς ανάπτυξης και αυτό συμβαίνει εδώ και χρόνια. Σας πέρασε ποτέ από το μυαλό, κύριε Barroso, ότι είστε μέρος του προβλήματος και όχι μέρος της λύσης; Γιατί δεν αναρωτιέστε ποτέ εάν είναι αναγκαία η τόση παρέμβασή σας και η τόση ρύθμιση; Δεν μπορείτε να δείτε τη ζημιά που έχουν προκαλέσει οι προκάτοχοί σας; Δεν διδαχθήκατε τίποτε από αυτό; Γιατί θεωρείτε ότι γνωρίζετε περισσότερα από εκείνους που χρησιμοποιούν την πρωτοβουλία και την επιχειρηματικότητά τους για τη δημιουργία πλούτου, επενδύσεων και θέσεων εργασίας;
<SPEAKER ID="25" LANGUAGE="HU" NAME="Szájer (PPE-DE )." AFFILIATION="">
<P>
Θέλω, ωστόσο, να επιστήσω την προσοχή των σοσιαλιστών βουλευτών, αλλά και των βουλευτών όλων των πολιτικών ομάδων, στο γεγονός ότι η δημιουργία ευκαιριών απασχόλησης δεν είναι στόχος των Σοσιαλιστών ή των Φιλελευθέρων· δεν είναι στόχος των Πρασίνων ή του Λαϊκού Κόμματος, αλλά είναι κάτι που θα ωφελήσει τους ευρωπαίους πολίτες. Γι’ αυτό εργαζόμαστε· γι’ αυτό αγωνιζόμαστε. Δεν είναι τυχαίο ίσως το γεγονός ότι, ως βουλευτής ενός νέου κράτους μέλους, σας επισημαίνω ότι μία από τις πιο σημαντικές πτυχές της αλληλεγγύης στην Ευρωπαϊκή Ένωση είναι η ενίσχυση των προσπαθειών για την επίτευξη της συνοχής μεταξύ των παλαιών και των νέων κρατών μελών. Είμαι βέβαιος ότι ο κ. Barroso, πρώην πρωθυπουργός της Πορτογαλίας, χώρας η οποία ωφελήθηκε από την πολιτική συνοχής για μεγάλο χρονικό διάστημα, θεωρεί σημαντική την αλληλεγγύη, η οποία δεν μπορεί να περιορίζεται στην αλληλεγγύη μεταξύ γενεών ή κοινωνικών ομάδων. Τέλος, θέλω να εκφράσω την ικανοποίησή μας για το γεγονός ότι ο Πρόεδρος της Επιτροπής ανέλαβε τη ρητή και σαφή δέσμευση ότι η Επιτροπή θα αποφύγει τη λήψη μέτρων τα οποία είναι αντίθετα με τα συμφέροντα των ευρωπαίων πολιτών και ότι θα αποφύγει νομοθετικά μέτρα τα οποία αντιβαίνουν τους στόχους της ανταγωνιστικότητας και της δημιουργίας ευκαιριών απασχόλησης, ή παραβιάζουν την ασφάλεια των ευρωπαίων πολιτών. Εύχομαι η Επιτροπή να έχει το θάρρος να αποφεύγει κάποιες φορές τις παρεμβάσεις. 
<SPEAKER ID="26" LANGUAGE="HU" NAME="Kósáné Kovács (PSE )." AFFILIATION="">
<SPEAKER ID="27" LANGUAGE="DE" NAME="Lambsdorff (ALDE )." AFFILIATION="">
<P>
Ωστόσο, ακούμε τώρα εδώ στην Ολομέλεια τον κ. Poettering να λέει ότι δεν το εννοούσε έτσι, ότι δεν θέλουμε να γίνουμε η πιο ανταγωνιστική κοινωνία, αλλά απλά να γίνουμε ανταγωνιστικοί, όχι όμως να είμαστε οι πρώτοι – δεν εννοούσε αυτό. Αυτή η στάση, κύριε Poettering, μιλά για ανταγωνισμό αλλά δεν είναι διατεθειμένη να τον αντιμετωπίσει. Όλοι –οι αθλητές, οι επιχειρηματίες, οι επιστήμονες– θέλουν την πρώτη θέση στο πλαίσιο του ανταγωνισμού. Αν ήσασταν εσείς ο προπονητής της ελληνικής εθνικής ομάδας ποδοσφαίρου και όχι ο Otto Rehhagel, η ομάδα δεν θα είχε πάει ποτέ στη Λισαβόνα, κύριε Poettering. Οι Έλληνες κέρδισαν και το ίδιο θέλουμε να συμβεί με την Ευρώπη. Αντιμετωπίζουμε τον ανταγωνισμό μεταξύ των οικονομικών χώρων, αν μη τι άλλο γιατί δεν έχουμε άλλη επιλογή. Έχουμε ακόμα μία ευκαιρία σε αυτόν τον ανταγωνισμό, που πρέπει να την αξιοποιήσουμε, και μάλιστα τώρα.
<P>
Το γεγονός ότι η Επιτροπή στο στρατηγικό της έγγραφο δεν το αναγνωρίζει μόνο αυτό αλλά θέλει και να το κάνει γνώμονα της πολιτικής της αποτελεί μία ευκαιρία για την Ευρώπη. Το επιδοκιμάζουμε απερίφραστα και συγχαίρουμε τους υπεύθυνους γι’ αυτό Επιτρόπους, πρωτίστως τον Πρόεδρο Barroso, αλλά και τον Επίτροπο Verheugen και τους άλλους Επιτρόπους. Είναι ασφαλώς ξεκάθαρο ότι πρέπει να επικεντρωθούμε στην αύξηση της ανταγωνιστικότητας. Πρέπει επιτέλους να καταλάβουμε ότι είναι η απαραίτητη προϋπόθεση για περισσότερη ανάπτυξη και συνακόλουθα επίσης προϋπόθεση για τη δημιουργία περισσότερων θέσεων εργασίας.
<P>
Δεν είμαστε μόνο πολιτικά, αλλά και ηθικά υποχρεωμένοι να το κάνουμε. Η μαζική και η μακροχρόνια ανεργία είναι βασικά δεινά στην Ευρώπη, τόσο στην πατρίδα μου όσο και σε πολλά άλλα κράτη μέλη. Η ανεργία γεννά την φτώχεια και η φτώχεια είναι πηγή κοινωνικών προβλημάτων, προβλημάτων υγείας και περιβαλλοντικών προβλημάτων. Ο καλύτερος τρόπος καταπολέμησης της φτώχειας είναι σωστά πληρωμένη δουλειά, που οδηγεί στην ευημερία, δίνει προοπτικές και αίσθηση αυταξίας. Μόνο μία κοινωνία με αυτά τα χαρακτηριστικά μπορεί να επιτύχει φιλόδοξους κοινωνικούς και περιβαλλοντικούς στόχους. Αυτή η συνάρτηση πρέπει να γίνει κατανοητή και από την Ομάδα σας, κύριε Schulz. Η μαζική ανεργία δεν είναι κοινωνικό ευεργέτημα.
<SPEAKER ID="28" LANGUAGE="NL" NAME="Blokland (IND/DEM )." AFFILIATION="">
<P>
   – Κύριε Πρόεδρε, σήμερα το απόγευμα, το Κοινοβούλιο θα συζητήσει τα σχέδια της Επιτροπής για το 2005, οπότε θέλω καταρχάς να αναφερθώ στη σχέση μεταξύ της Επιτροπής και του Κοινοβουλίου. Η υποχώρηση του κ. Barroso στις πιέσεις του Κοινοβουλίου το φθινόπωρο του 2004 δημιούργησε την εικόνα ενός ισχυρού Κοινοβουλίου έναντι μιας ανίσχυρης Επιτροπής. Θέλω να ρωτήσω τον κ. Barroso εάν συμφωνεί με αυτή την εικόνα.
<P>
Το 2005, η Επιτροπή θα κληθεί να αναλάβει το άχαρο έργο του συντονισμού των δημοψηφισμάτων για το Σύνταγμα, όμως σε αυτή τη δυσάρεστη κατάσταση έχει περιέλθει με δική της ευθύνη. Αν και η Επιτροπή διαρκώς ισχυρίζεται –και ορθώς– ότι η επικύρωση είναι, πάνω από όλα, υπόθεση των εθνικών κρατών, αυτή η σαφής στάση έχει, δυστυχώς, εγκαταλειφθεί. Ξεκινώντας μια ενεργό εκστρατεία και δεσμεύοντας πόρους γι’ αυτόν τον σκοπό, η Επιτροπή έχασε την ουδετερότητά της. Τα χρήματα των φορολογουμένων πολιτών χρησιμοποιούνται πλέον για τη χρηματοδότηση της επιβολής στους πολίτες ενός Συντάγματος το οποίο δεν είχαν καν ζητήσει. Η εκστρατεία για το Ευρωπαϊκό Σύνταγμα αποσκοπεί να φέρει τους πολίτες πιο κοντά στην Ευρώπη, αλλά, εάν προτρέξουμε, το μέλλον θα δείξει εάν οι πολίτες θεωρούν ότι αντιμετωπίζονται με σεβασμό. Για παράδειγμα, στα παρασκήνια εξακολουθούν να βρίσκονται σε εξέλιξη έντονες διεργασίες σχετικά με τη μορφή που πρέπει να λάβει η ευρωπαϊκή υπηρεσία εξωτερικής δράσης. Ωστόσο, δεν έχει προηγηθεί διαβούλευση με τα εθνικά κοινοβούλια και τους πολίτες, τη στιγμή ακριβώς που η Επίτροπος Wallström δηλώνει ότι η Ευρώπη πρέπει να αρχίσει να ακούει τους πολίτες της αντί να ακολουθεί μια πολιτική τετελεσμένων γεγονότων. 
<SPEAKER ID="29" LANGUAGE="PL" NAME="Libicki (UEN )." AFFILIATION="">
<P>
   – Σας ευχαριστώ, κύριε Πρόεδρε. Κύριε Barroso, χρησιμοποιήσατε μια πολύ χαρακτηριστική διατύπωση, συγκεκριμένα ότι πρέπει να καταστρώσουμε πρακτικά σχέδια για την υλοποίηση των οραμάτων μας. Δυστυχώς, δεν μας είπατε ποια μέσα σκοπεύετε να χρησιμοποιήσετε για τον σκοπό αυτόν. Δηλώσατε ότι η νομοθεσία πρέπει να απλουστευθεί, όμως ακόμη δεν γνωρίζουμε πώς θα μειώσετε τον διαρκώς αυξανόμενο όγκο των εγγράφων, αφού δεν μας δώσατε μια εικόνα του πώς θα επιτευχθεί κάτι τέτοιο. Μιλήσατε για ευημερία και νέες θέσεις εργασίας, όμως η δημιουργία ενός υπερπροστατευτικού κράτους πρόνοιας δεν πρόκειται να επιφέρει τίποτε από αυτά τα δύο, ενώ συγχρόνως η στρατηγική της Λισαβόνας τίθεται όλο και περισσότερο σε δεύτερη μοίρα. Μιλήσατε για αλληλεγγύη, όμως πώς μπορούμε να καθόμαστε εδώ και να μιλάμε για αλληλεγγύη τη στιγμή που η Αυστραλία, η Νέα Ζηλανδία και οι Ηνωμένες Πολιτείες έσπευσαν να προσφέρουν τη βοήθειά τους μετά την καταστροφή στην Ασία, ενώ η Ευρωπαϊκή Ένωση δεν έχει κάνει μέχρι στιγμής το παραμικρό;
<P>
Κύριε Barroso, εάν επιθυμούμε να υλοποιήσουμε τα οράματά μας, οφείλουμε να δηλώσουμε ποια μέσα σκοπεύουμε να χρησιμοποιήσουμε. Ευελπιστώ ειλικρινά, και νομίζω ότι αυτό ισχύει για όλους μας, ότι αυτά τα οράματα θα υλοποιηθούν όντως, για το δικό σας καλό, για το καλό της Ευρώπης και για το καλό των κρατών μελών. Για να συμβεί όμως αυτό, πρέπει να γίνουν γνωστά τα μέσα που πρόκειται να χρησιμοποιηθούν. 
<SPEAKER ID="30" LANGUAGE="CS" NAME="Bobošíková (NI )." AFFILIATION="">
<SPEAKER ID="31" LANGUAGE="DE" NAME="Brok (PPE-DE )." AFFILIATION="(Χειροκροτήματα)">
<P>
    Κύριε Πρόεδρε, κύριε Πρόεδρε της Επιτροπής, κυρίες και κύριοι, επιτρέψτε μου μία προκαταρκτική παρατήρηση: το Σώμα τάχθηκε υπέρ του Συντάγματος με πάνω από 500 ψήφους. Γι’ αυτό έχουμε τη νομιμοποίηση να υπερασπιστούμε το Σύνταγμα μπροστά στους πολίτες και επικροτούμε το γεγονός ότι η Επιτροπή το κάνει αυτό μαζί μας.
<P>
Η δεύτερη παρατήρηση που θέλω να κάνω αφορά τον τομέα της εξωτερικής πολιτικής και πολιτικής ασφαλείας. Θεωρώ ότι η Επιτροπή υπέβαλε πολλές καλές προτάσεις και ότι είναι σωστή η προσέγγιση να αναπτύξουμε μέσα από την οικονομική ισχύ της Ευρωπαϊκής Ένωσης και μία φωνή στην εξωτερική πολιτική και να χρησιμοποιήσουμε εδώ τις πρόσφατες εξελίξεις, ιδίως τις δυνατότητες που δίνει το Σύνταγμα. Κύριε Schulz, νομίζω πως είναι απόλυτα σαφές ότι η πρόληψη πρέπει να έχει προτεραιότητα. Όμως χωρίς στρατιωτική ικανότητα δεν μπορεί να επιβληθεί η πρόληψη γιατί έτσι δεν έχει κανείς μέσα άσκησης πίεσης. Χρειάζονται και τα δύο. Φυσικά όμως η χρησιμοποίηση στρατιωτικών μέσων είναι πάντα η τελευταία λύση.
<P>
Πρέπει, επιπροσθέτως, να προσέξουμε να το κάνουμε αυτό ως Ευρωπαϊκή Ένωση σε ένα πολυμερές και όχι μονομερές πλαίσιο. Αυτό σημαίνει πως πρέπει να προχωρήσουμε στην ανάπτυξη των διατλαντικών σχέσεων. Κύριε Πρόεδρε του Συμβουλίου, κύριε Πρόεδρε της Επιτροπής, σας εύχομαι καλή επιτυχία στις 22 Φεβρουαρίου που θα έρθει εδώ ο πρόεδρος Μπους και θα αρχίσουμε να προοδεύουμε στον τομέα αυτόν.
<P>
Επιτρέψτε μου να θίξω άλλο ένα συγκεκριμένο σημείο στον λίγο χρόνο που μου μένει. Αύριο θα είναι μαζί μας ο πρόεδρος Yushchenko. Πιστεύω ότι τις τελευταίες ημέρες διαπιστώσαμε –και από συζητήσεις εδώ στο Σώμα– πως δεν μπορούμε τώρα να διευρύνουμε επ’ άπειρον την Ευρωπαϊκή Ένωση γιατί αυτό θα κατέστρεφε την ικανότητά της για εισδοχή νέων μελών. Από την άλλη βλέπουμε ότι τα προγράμματα δράσης της πολιτικής καλής γειτονίας για την Ανατολική Ευρώπη δεν αρκούν. Θα ήθελα να σας παρακαλέσω να αναπτύξουμε εδώ νέες ιδέες, και πολυμερή σχέδια που θα μπορούσαν να στηριχθούν σε ιδέες όπως ο Ευρωπαϊκός Οικονομικός Χώρος. Θεωρώ ότι μόνο έτσι μπορούμε να μειώσουμε την πίεση και να αναπτύξουμε προοπτικές, πράγμα που τις ημέρες αυτές έχει καθοριστική σημασία. Ελπίζω να μπορέσει να γίνει αυτό.
<SPEAKER ID="32" LANGUAGE="DA" NAME="Rasmussen (PSE )." AFFILIATION="Financial Times">
<P>
   – Κύριε Πρόεδρε, κύριε Barroso, ο πρόεδρος της Ομάδας μου, ο κ. Schulz, επεσήμανε νωρίτερα ότι, κατά την άποψή μας, οι δηλώσεις σας ενώπιον του Κοινοβουλίου κινούνται προς τη σωστή κατεύθυνση. Αυτή είναι και η δική μου αντίληψη, ως προέδρου των Ευρωπαίων Σοσιαλδημοκρατών. Είναι σαφές ότι συμφωνούμε. Οφείλω, ωστόσο, να σας πω κάτι ακόμη. Όλοι εμείς, τα μέλη του ΕΣΚ, έχουμε μια κοινή αλλεργία. Η αλλεργία μας συνίσταται στο ότι αντιδρούμε άσχημα όταν ακούμε μόνο λόγια, τα οποία δεν συνοδεύονται από αντίστοιχες πράξεις. Εννοώ, κύριε Barroso, ότι είναι πολύ σημαντικό να πάρετε πραγματικά στα σοβαρά αυτά που είπε σήμερα ο κ. Schulz – και σε αυτό θέλω να προσθέσω τις δικές μου παρατηρήσεις. Είναι σημαντικό οι σημερινές σας δηλώσεις να συνοδευτούν από συγκεκριμένες δράσεις. Επιτρέψτε μου να σας αναφέρω ορισμένα παραδείγματα.
<P>
Αυτό που είπατε σήμερα, ότι δηλαδή το χάσμα μεταξύ πλουσίων και φτωχών στο εσωτερικό της ΕΕ πρέπει να μειωθεί, είναι σημαντικό. Όταν, όμως, βλέπω στο πρωτοσέλιδο του σημερινού φύλλου της εφημερίδας , την Επίτροπό σας, την κ. Kroes, να δηλώνει ότι οι περιφερειακές ενισχύσεις στις πλούσιες χώρες πρέπει επίσης να μειωθούν, διαπιστώνω μια ανακολουθία. Πρέπει να είστε προσεκτικός, κύριε Barroso.
<P>
Εξίσου σημαντικό είναι αυτό που είπατε σήμερα ως προς την ανάγκη δημιουργίας περισσότερων και καλύτερων θέσεων εργασίας. Και ο κ. Schulz και εγώ συμφωνούμε επ’ αυτού. Πρέπει, ωστόσο, να προσέξετε ώστε να μην εφαρμοστούν παρωχημένες συνταγές του περασμένου αιώνα, οι οποίες στηρίζονται στην άποψη ότι αρκεί απλώς να μιλάμε για παραγωγικότητα και διαρθρωτικές αλλαγές και όχι για αυτά που πραγματικά χρειαζόμαστε, όπως η αύξηση των επενδύσεων και η ενίσχυση της ζήτησης στην ευρωπαϊκή εσωτερική αγορά. Δεν αρκεί να εστιαζόμαστε απλώς στην πλευρά της προσφοράς· σε μια σύγχρονη οικονομία, η πλευρά της ζήτησης πρέπει επίσης να αποτελέσει αντικείμενο μέριμνας. Χωρίς συντονισμένες επενδύσεις στην κατάρτιση, στην καινοτομία, στην περιφερειακή πολιτική και σε μια ενεργό πολιτική για την αγορά εργασίας, δεν πρόκειται να επιτύχουμε τη δημιουργία αυτών των θέσεων εργασίας. Δεν νομίζω ότι διαφωνείτε, αλλά σας καλώ να επιβεβαιώσετε σήμερα ότι αυτή είναι και η προσέγγιση του Προέδρου της Επιτροπής. Σας υπενθυμίζω ότι, πριν από ένα εξάμηνο, παρουσιάσαμε ένα πρόγραμμα επενδύσεων το οποίο συνίστατο σε πέντε σημεία και αφορούσε πέντε εκατομμύρια νέες θέσεις εργασίας στην Ευρώπη. Το πρόγραμμα αυτό μπορεί να εφαρμοστεί στην πράξη και, ως Πρόεδρος της Επιτροπής, θα φέρετε σημαντικό μέρος της ευθύνης για την εκτέλεσή του.
<P>
Άκουσα τις σχετικά πρόσφατες δηλώσεις του Προέδρου του Συμβουλίου, του κ. Juncker, ο οποίος τόνισε ότι η ευρωπαϊκή προσέγγιση χαρακτηρίζεται από την ισορροπία μεταξύ της οικονομίας, των κοινωνικών συνθηκών και του περιβάλλοντος. Αναμένουμε αυτή την ισορροπία στις 2 Φεβρουαρίου, όταν η Επιτροπή θα παρουσιάσει την πρώτη της πρόταση, οπότε θα μπορέσουμε να ξεκινήσουμε το έργο μας.
<SPEAKER ID="33" LANGUAGE="EN" NAME="Duff (ALDE )." AFFILIATION="">
<P>
    Κύριε Πρόεδρε, το πενταετές πρόγραμμα είναι πολύ περισσότερο εστιασμένο και σαφές από τη στρατηγική της προηγούμενης Επιτροπής. Θα ήθελα να ευχαριστήσω τον Πρόεδρο Barroso για το γεγονός ότι αξιοποίησε σε μεγάλο βαθμό τα αποτελέσματα της διαδικασίας έγκρισης του Κοινοβουλίου για τη νέα Επιτροπή. Το πρόγραμμα αξίζει σοβαρή αντίδραση από μέρους του Κοινοβουλίου και του Συμβουλίου. Το ότι δίνει έμφαση στην ευημερία ως πρώτη προτεραιότητα είναι σίγουρα γενναία κίνηση. Η Επιτροπή και το Συμβούλιο έχουν στη διάθεσή τους πολύ λίγα μέσα για τον έλεγχο της μακροοικονομικής πολιτικής. Η Ένωση έχει εξαιρετικά περιορισμένη δημοσιονομική εξουσία. Επομένως, η ολοκλήρωση της ενιαίας αγοράς υπηρεσιών –του χρηματοοικονομικού αλλά και του δημόσιου τομέα– δεν είναι πολυτέλεια: έχει εξαιρετική σημασία. Προσωπικά, θα ήθελα να είχα δει μεγαλύτερη έμφαση στη σημασία της υιοθέτησης του ενιαίου νομίσματος από ορισμένα άλλα κράτη μέλη, συμπεριλαμβανομένου του Ηνωμένου Βασιλείου, εντός των επόμενων πέντε ετών.
<P>
Ο κ. Barroso είπε ότι η θέση σε ισχύ του Συντάγματος είναι ένα βήμα προς την κατεύθυνση της μεγαλύτερης νομιμοποίησης. Πρέπει να προστεθεί ότι αποτελεί προϋπόθεση για σχεδόν οτιδήποτε άλλο περιέχεται στο πρόγραμμα.
<SPEAKER ID="34" LANGUAGE="SK" NAME="Belohorská (NI )" AFFILIATION="">
<P>
   – Κύριε Πρόεδρε της Επιτροπής, μας παρουσιάσατε ένα θετικό και υψηλής ποιότητας στρατηγικό πρόγραμμα της Επιτροπής για το 2005. Είμαι πεπεισμένη ότι είναι επίσης ένα πρόγραμμα με μακροπρόθεσμο ορίζοντα. Εγκρίνω το πρόγραμμά σας και το στηρίζω, διότι φρονώ ότι είναι ένα πρόγραμμα το οποίο είναι θετικό όχι μόνο για την Επιτροπή αλλά, γενικότερα, και για το Συμβούλιο και το Ευρωπαϊκό Κοινοβούλιο.
<P>
Η Ευρωπαϊκή Ένωση έχει προσφέρει τεράστιους πόρους στις χώρες τις οποίες έπληξε η φυσική καταστροφή του τσουνάμι. Στην Ευρώπη, ωστόσο, βλέπουμε εκατομμύρια θύματα των οικονομικών μεταρρυθμίσεων, ένα οικονομικό τσουνάμι – οι νέοι εγκατέλειψαν την Ανατολική Ευρώπη αναζητώντας καλύτερες συνθήκες ζωής στη δυτική Ευρώπη, αλλά οι ηλικιωμένοι βασίζονται στη δική μας βοήθεια. Η Ευρωπαϊκή Ένωση και η Αφρική πλήττονται επίσης κάθε χρόνο από το τσουνάμι του AIDS. Δεκάδες χιλιάδες άνθρωποι πεθαίνουν. Σας καλώ λοιπόν να βοηθήσετε αυτούς τους ανθρώπους. Σας προσφέρω τη βοήθειά μου ως προς τα προγράμματα για τους ηλικιωμένους και για τους ασθενείς από AIDS, αλλά επιφυλάσσομαι επίσης του δικαιώματός μου να παρακολουθώ την πορεία αυτών των προγραμμάτων.
<SPEAKER ID="35" LANGUAGE="NL" NAME="Martens (PPE-DE )." AFFILIATION="">
<P>
   – Κύριε Πρόεδρε, διάβασα με μεγάλο ενδιαφέρον το πρόγραμμα εργασίας για το 2005, με τις θαυμάσιες επικεφαλίδες του, όπως «ευημερία», «αλληλεγγύη» και «ασφάλεια», θέματα για τα οποία μπορούν να λεχθούν πολλά. Ως συντονίστρια της Ομάδας του Ευρωπαϊκού Λαϊκού Κόμματος (Χριστιανοδημοκράτες) και των Ευρωπαίων Δημοκρατών για την αναπτυξιακή συνεργασία, αυτό ήταν το θέμα που είχα κατά νου όταν διάβαζα το πρόγραμμα. Στο εν λόγω πρόγραμμα επισημαίνεται ορθώς ότι η Ευρωπαϊκή Ένωση δεν είναι υπεύθυνη μόνο για την ειρήνη, την πρόοδο και την ευημερία των πολιτών που ζουν στην ίδια την Ευρωπαϊκή Ένωση, αλλά φέρει επίσης ευθύνη για τον υπόλοιπο κόσμο, και κυρίως για τις πιο φτωχές χώρες. Πριν από πέντε χρόνια, στην Ευρωπαϊκή Ένωση, σε συνεργασία με άλλες χώρες, εγκρίναμε τους λεγόμενους στόχους της Χιλιετίας, στους οποίους περιγράφαμε το πώς ακριβώς σκοπεύουμε να ανταποκριθούμε σε αυτή την ευθύνη. Σύμφωνα με τους στόχους αυτούς, έως το 2015 η φτώχεια στον κόσμο πρέπει να μειωθεί στο ήμισυ, όλοι πρέπει να έχουν πρόσβαση τουλάχιστον στην πρωτοβάθμια εκπαίδευση, η θέση των γυναικών πρέπει να βελτιωθεί, η προσπάθεια καταπολέμησης του AIDS να ενισχυθεί και η βιώσιμη ανάπτυξη να προωθηθεί.
<P>
Παρότι υστερούμε όσον αφορά την επίτευξη αυτών των στόχων, εξακολουθούν να είναι ρεαλιστικοί. Η Ευρωπαϊκή Ένωση καταβάλλει μεγάλες προσπάθειες, αλλά πρέπει ακόμη να γίνουν πολλά, ιδίως στους τομείς της συνοχής, της συνεργασίας και του συντονισμού. Αυτοί οι στόχοι της Χιλιετίας δεν πρόκειται να επιτευχθούν εάν η διεθνής κοινότητα, εμείς, στην Ευρωπαϊκή Ένωση, δεν βελτιώσουμε σημαντικά την ποιότητα της ενίσχυσης που προσφέρουμε. Οι πόροι μπορούν και πρέπει να χρησιμοποιηθούν πιο αποτελεσματικά. Στη συνεδρίαση της επιτροπής μας την προηγούμενη εβδομάδα, ο κ. Sachs, από το πρόγραμμα της Χιλιετίας των Ηνωμένων Εθνών, μας εξέθεσε τις προκλήσεις που συνδέονται με τον παγκόσμιο ρόλο της Ευρωπαϊκής Ένωσης, τον οποίο επίσης αναφέρει το πρόγραμμα εργασίας. Η Ευρωπαϊκή Ένωση εξακολουθεί να είναι ο μεγαλύτερος δωρητής, και η πρόκληση που αντιμετωπίζει είναι να καταστεί επίσης ο σημαντικότερος παράγοντας διεθνώς ως προς το όραμά της, τη συνοχή και τον ηγετικό της ρόλο. Και η αναπτυξιακή συνεργασία είναι ένας τομέας στον οποίο πρέπει να αντιμετωπιστούν πάρα πολύ μεγάλες προκλήσεις. Καλώ, συνεπώς, την Επιτροπή να μεριμνήσει περαιτέρω για τα θέματα αυτά. 
<SPEAKER ID="36" LANGUAGE="FR" NAME="Berès (PSE )." AFFILIATION="">
<P>
    Κύριε Πρόεδρε, κύριε Barroso, έξι μήνες αφότου το Συμβούλιο σας όρισε Πρόεδρο, έχετε περιέλθει σε μια άκρως προνομιακή θέση. Έχετε πράγματι μπροστά σας μια πενταετή θητεία και καλείστε να αντιμετωπίσετε μια εξαιρετική πρόκληση – να υλοποιήσετε επιτέλους τη Στρατηγική της Λισαβόνας παρέχοντάς της τα απαραίτητα μέσα.
<SPEAKER ID="37" LANGUAGE="IT" NAME="Costa, Paolo (ALDE )." AFFILIATION="">
<P>
Ωστόσο, θα ήταν αναγκαίο να ορίσουμε αμετάκλητες δεσμεύσεις ευρωπαϊκής συγχρηματοδότησης των ΔΕΔ πριν την έγκριση των δημοσιονομικών προοπτικών 2006-2013 και, ει δυνατόν, για χρονικό ορίζοντα που θα περιλαμβάνει και την περίοδο μετά το 2013 και έως το 2020. Εάν δεν μπορούμε να περιμένουμε άμεσα αποτελέσματα για τη ζήτηση από την υλοποίηση των ΔΕΔ, μπορούμε ωστόσο να ελπίζουμε σε μια σοβαρή και σταδιακή συμβολή στην πραγματική δημιουργία της εσωτερικής αγοράς στη διευρυμένη Ένωση.
<P>
Όλα αυτά θα καταστούν δυνατά μόνον αν αυξηθεί η ευρωπαϊκή χρηματοδότηση, και, σε ορισμένες εξαιρετικές περιπτώσεις, μόνον εάν τα κράτη μέλη επιτρέψουν μια εξαιρετική συγκέντρωση πόρων για την υλοποίηση των ΔΕΔ, η οποία ασφαλώς δεν συνάδει με τη μείωση των πόρων που μεταβιβάζουν στην Ένωση τα κράτη μέλη στο 1% του ευρωπαϊκού ΑΕγχΠ.
<P>
Η ενδεχόμενη αυξημένη οικονομική ευθύνη της Ευρωπαϊκής Ένωσης θα μπορούσε επίσης να έχει ως θετικό αποτέλεσμα την απαραίτητη αναθεώρηση του Συμφώνου Σταθερότητας. Η υπέρβαση του ορίου του 3% θα μπορούσε να επιτραπεί μόνον εάν αφορά πράγματι την υλοποίηση των εν λόγω υποδομών καθώς και τις δαπάνες για την έρευνα και έχει την εγγύηση της Επιτροπής, καθήκον της οποίας θα είναι να χρησιμοποιεί τους αυξημένους πόρους με κριτήρια ευρωπαϊκής προτεραιότητας, όπως είναι η μεγαλύτερη συμβολή στην ενοποίηση της αγοράς στη διευρυμένη Ευρωπαϊκή Ένωση, όπως προανέφερα. 
<SPEAKER ID="38" LANGUAGE="EN" NAME="Kirkhope (PPE-DE )." AFFILIATION="">
<P>
    Κύριε Πρόεδρε, η σημερινή συζήτηση είναι σημαντική. Η έμφαση που δίνει η Επιτροπή στη δημιουργία ευημερίας στην Ευρώπη είναι ευπρόσδεκτη και ήδη είχε καθυστερήσει. Καίριο για την επιτυχία θα είναι το αποτέλεσμα της στρατηγικής της Λισαβόνας –η αναθεώρηση της οποίας θα συζητηθεί στο εαρινό Ευρωπαϊκό Συμβούλιο– και η γλώσσα που χρησιμοποιήθηκε για την ανταγωνιστικότητα, την επιχειρηματικότητα, την έρευνα, την ανάπτυξη και τις θέσεις εργασίας είναι πολύ πιο δυναμική από τη γλώσσα που χρησιμοποιούσε η προηγούμενη Επιτροπή. Κύριε Barroso, πιστεύω ότι δεσμεύεστε προσωπικά για πραγματική οικονομική μεταρρύθμιση στην Ευρώπη. Η προϊστορία σας ως Πρωθυπουργός της Πορτογαλίας δείχνει ότι σας ενδιαφέρουν τα αποτελέσματα και όχι απλώς τα λόγια.
<SPEAKER ID="39" LANGUAGE="CS" NAME="Falbr (PSE )." AFFILIATION="">
<P>
   – Κύριε Πρόεδρε, κυρίες και κύριοι, η ομιλία του Προέδρου της Επιτροπής, κ. Barroso, είναι αξιοσημείωτη διότι δεν αμφισβήτησε την ανάγκη διατήρησης του ευρωπαϊκού κοινωνικού προτύπου και δεν ζήτησε την εγκατάλειψή του προκειμένου να ενισχυθεί η ανταγωνιστικότητα. Εκείνο, όμως, που θεωρώ ότι απουσίαζε από την ομιλία του ήταν η έμφαση στην ανάγκη διατήρησης και ενίσχυσης του κοινωνικού διαλόγου. Αναφέρομαι δε στις διαπραγματεύσεις μεταξύ των συνδικάτων και των ενώσεων των εργοδοτών σε όλα τα επίπεδα, συμπεριλαμβανομένου του ευρωπαϊκού. Είμαι πεπεισμένος ότι όλα τα επιτεύγματα της μεταπολεμικής Ευρώπης είναι αποτέλεσμα της συνεργασίας μεταξύ λογικών κυβερνήσεων, ενώσεων εργοδοτών και συνδικαλιστικών ενώσεων.
<P>
Εξετάζοντας τις προτάσεις στόχος των οποίων είναι να συμβάλουν ώστε η Ευρώπη να καταστεί πιο ανταγωνιστική, οι αγορές εργασίας της πιο ευέλικτες και το επιχειρηματικό περιβάλλον πιο διαφανές και απλό, μου δημιουργείται η εντύπωση ότι το τελευταίο εμπόδιο προκειμένου να επιτευχθούν πράγματι αυτοί οι στόχοι είναι, κατά τη γνώμη πολλών, οι δημοκρατικά οργανωμένες ισχυρές συνδικαλιστικές ενώσεις. Δυστυχώς, σήμερα είμαστε μάρτυρες του γεγονότος ότι, ιδίως σε ορισμένες από τις χώρες που εντάχθηκαν προσφάτως στην Ένωση, οι εκπρόσωποι συντηρητικών κομμάτων συγχέουν τον κοινωνικό διάλογο με τον κοινωνικό μονόλογο. Έχουν σημειωθεί απόπειρες αντικατάστασης των συλλογικών σχέσεων που υπάρχουν για περισσότερο από έναν αιώνα με ατομικές σχέσεις. Αυτό υποστηρίζεται με πρωτόγονα επιχειρήματα όπως το ότι όλα τα άτομα έχουν τη δυνατότητα να αποφασίζουν ελεύθερα και να διασφαλίζουν τη θέση τους στην αγορά εργασίας. Συνεπώς, είναι θετικό το γεγονός ότι η Ομάδα μας δίνει έμφαση στη δημιουργία περισσότερων, αλλά και καλύτερων θέσεων εργασίας. Στην Ευρώπη δεν δεχόμαστε και δεν θα δεχτούμε ποτέ αυτό που οι αμερικανοί συνδικαλιστές πολύ εύστοχα ονομάζουν «McJobs».
<SPEAKER ID="40" LANGUAGE="NL" NAME="In 't Veld (ALDE )." AFFILIATION="">
<P>
   – Κύριε Πρόεδρε, άκουσα με ιδιαίτερη ικανοποίηση ότι η Επιτροπή θα στραφεί με αποφασιστικότητα στην ανανέωση της Ευρώπης. Θεωρώ ότι η ανανέωση πρέπει πραγματικά να είναι η λέξη κλειδί τα προσεχή έτη, και χαιρετίζω θερμά παρόμοιες ενδείξεις που άκουσα από την πλευρά της Προεδρίας. Έχουμε άμεση ανάγκη ανανέωσης, ιδίως στον τομέα της οικονομίας. Αν και πολλοί συνάδελφοι επεσήμαναν τα μειονεκτήματα και τις πιθανές παγίδες που μπορεί να κρύβουν οι μεταρρυθμίσεις, θεωρώ ότι πρέπει να αφιερώσουμε περισσότερο χρόνο στη συζήτηση σχετικά με τα μειονεκτήματα και τις παγίδες του status quo. Η μεταρρύθμιση απαιτεί πολιτική γενναιότητα. Πρέπει να γίνουν επιλογές και να ληφθούν πολιτικές αποφάσεις. Ευελπιστώ ότι αυτή η Επιτροπή, σε αντίθεση με την προκάτοχό της, είναι διατεθειμένη να κινηθεί προς αυτήν ακριβώς την κατεύθυνση, αντί να συνεχίσει την κατάθεση αποδυναμωμένων συμβιβαστικών προτάσεων άνευ ουσίας. Η αλλαγή είναι σχεδόν πάντοτε οδυνηρή. Η αλλαγή επηρεάζει τα υπάρχοντα συμφέροντα, γεγονός που ίσως εξηγεί εν μέρει την αντίσταση που εκδηλώνεται σε ορισμένους κύκλους. Όμως, όσο περισσότερο αναβάλλουμε τις μεταρρυθμίσεις, τόσο πιο οδυνηρές θα είναι. Κύριε Barroso, στις Κάτω Χώρες έχουμε ένα ρητό σύμφωνα με το οποίο οι δύσκολοι καιροί απαιτούν δύσκολα μέτρα. Δεν ξέρω πώς θα το μεταφράσετε αυτό, αλλά νομίζω ότι το μήνυμα είναι σαφές.
<SPEAKER ID="41" LANGUAGE="SV" NAME="Fjellner (PPE-DE )." AFFILIATION="">
<P>
Δυστυχώς, η ΕΕ συχνά κινείται προς την αντίθετη κατεύθυνση και υψώνει περαιτέρω φραγμούς στο εμπόριο. Οι φτωχές και ευάλωτες χώρες στερούνται την ευημερία και πολλές ευκαιρίες εξαιτίας της επιβολής τελωνειακών δασμών. Η ανηθικότητα αυτής της πρακτικής κατέστη εξάλλου προφανής όταν, τον Δεκέμβριο, η ΕΕ αύξησε τους δασμούς για τα αρώματα και τα μπαχαρικά από χώρες όπως η Ταϊλάνδη και η Σρι Λάνκα. Οι χώρες αυτές οι οποίες επλήγησαν από την καταστροφή που προκάλεσε το τσουνάμι χρειάζονται το εμπόριο για να επιδιώξουν την ανάπτυξή τους με δικά τους μέσα· είναι βέβαιον ότι δεν χρειάζονται νέους τελωνειακούς δασμούς. Το γεγονός ότι και η ίδια η Ευρώπη χάνει εξαιτίας αυτής της ανήθικης πολιτικής καθίσταται πολύ πιο σαφές τώρα που η Ταϊλάνδη σκέφτεται να μην αγοράσει το υψηλού γοήτρου ευρωπαϊκό Airbus λόγω της εμπορικής πολιτικής η οποία επιβάλλει δασμούς ειδικά στους αλιείς της Ταϊλάνδης.
<SPEAKER ID="42" LANGUAGE="FI" NAME="Paasilinna (PSE )." AFFILIATION="">
<P>
   – Κύριε Πρόεδρε, κυρίες και κύριοι, δεν υπάρχει καμιά αμφιβολία ως προς το πιο σημαντικό στοιχείο του προγράμματος εργασίας της Επιτροπής. Είναι η υλοποίηση της στρατηγικής της Λισαβόνας, ήτοι η ενίσχυση της ανταγωνιστικότητας της Ευρώπης παγκοσμίως, το ταχύτερο δυνατό. Η Λισαβόνα μπορεί να συγκριθεί με μια πυραμίδα: στην κορυφή της βρίσκεται η Έρευνα και η Ανάπτυξη, που για εμάς είναι συγχρόνως εργαλείο και ευκαιρία, παρότι μόνο δύο χώρες έχουν υλοποιήσει τον στόχο του 3% του ΑΕγχΠ.
<P>
Το αμέσως επόμενο επίπεδο καταλαμβάνει η βιομηχανία των πληροφοριών και επικοινωνιών. Είναι συγχρόνως μέσο επίτευξης στόχων και η ταχύτερα αναπτυσσόμενη μέθοδος παραγωγής αποτελεσμάτων. Το μερίδιο της εν λόγω βιομηχανίας στο ακαθάριστο εγχώριο προϊόν μας ήδη πλησιάζει το 10%. Ως εκ τούτου, ο ψηφιακός αλφαβητισμός είναι ζωτικής σημασίας καθόσον, για παράδειγμα, η πλειονότητα των υπαλλήλων γραφείου στην Ευρώπη χάνει περίπου τρεις ώρες χρόνου εργασίας κάθε εβδομάδα εξαιτίας προβλημάτων στους υπολογιστές που χρησιμοποιούν. Τι προτιμούμε να κάνουμε; Να επεκτείνουμε μήπως την εβδομάδα εργασίας ή να προωθήσουμε τον ψηφιακό αλφαβητισμό;
<P>
Συγχρόνως δεν πρέπει να λησμονούμε ότι η κορυφή της πυραμίδας θα καταρρεύσει εάν δεν στηρίζεται σε κοινωνικά και περιβαλλοντικά βιώσιμη ανάπτυξη. Αυτό είναι το ευρωπαϊκό μας πρότυπο, η αναγκαία προϋπόθεση για την ανταγωνιστικότητά μας. Κύριε Barroso, χαίρομαι που περιλαμβάνετε την αλληλεγγύη στους βασικούς παράγοντες της επιτυχίας μας, αλλά πρέπει ακόμη να γίνουν πολλά. Η έλλειψη αλληλεγγύης, αυτό το δυτικό προϊόν, καθίσταται όλο και πιο εμφανές σε όλα τα επίπεδα της κοινωνίας μας αλλά και μεταξύ τους.
<P>
Η Επιτροπή έχει θέσει ως στόχο της την υλοποίηση της στρατηγικής της Λισαβόνας. Η αρμοδιότητα για τη λήψη των αποφάσεων παραμένει, ωστόσο, στα χέρια των κρατών μελών. Μόνο μια μικρή μειονότητα έχει εφαρμόσει την αναγκαία νομοθεσία. Το κίνημα έλλειψης αλληλεγγύης κυριαρχεί, συνεπώς, στο εσωτερικό της Ένωσης. Ο στόχος της ανταγωνιστικότητας δεν πρόκειται να επιτευχθεί εάν η πλειονότητα των κρατών μελών θέτει εμπόδια. Θέλω να ρωτήσω τον κ. Barroso πώς σκοπεύει η Επιτροπή να πείσει τα κράτη μέλη να εφαρμόσουν τα νομοθετικά μέτρα στα οποία έχουν από κοινού συμφωνήσει. Σε διαφορετική περίπτωση, υπάρχει ο κίνδυνος αυτό το πρόγραμμα να καταστεί σοβιετικού τύπου πενταετές πρόγραμμα, το οποίο θα εφαρμόζεται μόνο στα χαρτιά. 
<SPEAKER ID="43" LANGUAGE="SV" NAME="Ek (ALDE )." AFFILIATION="">
<P>
Η Ευρώπη χρειάζεται σταθερή και βιώσιμη ανάπτυξη. Η ανταγωνιστικότητα της ΕΕ πρέπει να βελτιωθεί, ίσως περισσότερο από όσο νομίζουμε. Οι Ηνωμένες Πολιτείες αυτή την περίοδο συζητούν την ανάπτυξη που παρατηρείται στην Κίνα και καταστρώνουν φιλόδοξα σχέδια για την επίτευξη παρόμοιων επιπέδων ανάπτυξης. Εν τω μεταξύ, στην Ευρώπη συζητούμε ακόμη για τις Ηνωμένες Πολιτείες. Έτσι, βρισκόμαστε ήδη πολλά βήματα πίσω. Η Ευρώπη έχει τεράστιες δυνατότητες ανάπτυξης, τις οποίες πρέπει να απελευθερώσει, αλλά πρέπει να συγκεντρώσει τις δυνάμεις της και να θέσει προτεραιότητες. Διαφορετικά, η διαδικασία της Λισαβόνας κινδυνεύει να επιβεβαιώσει τη δήλωση του Groucho Marx ότι «πολιτική είναι η τέχνη του να ψάχνεις για μπελάδες, να τους βρίσκεις, να κάνεις λάθος στη διάγνωση, και μετά να εφαρμόζεις με λανθασμένο τρόπο τη λανθασμένη θεραπεία». Η βιώσιμη ανάπτυξη είναι η βάση της οικονομικής ανάπτυξης, και το πρόγραμμα παρουσιάζει εξαιρετικές ελλείψεις ως προς αυτή την πτυχή.
<SPEAKER ID="44" LANGUAGE="DE" NAME="Ferber (PPE-DE )." AFFILIATION="">
<P>
    Κύριε Πρόεδρε, κύριε Πρόεδρε της Επιτροπής, κυρίες και κύριοι, θα ήθελα να εκθέσω μόνο μερικές σκέψεις μου. Βρισκόμαστε στο πρώτο εξάμηνο του 2005 και γίνονται επίσης διαβουλεύσεις για το δημοσιονομικό πλαίσιο. Κύριε Barroso, αυτό το δημοσιονομικό πλαίσιο θα σας απασχολήσει σε ολόκληρη την θητεία σας. Συνεπώς, περιμένω να λάβετε υπόψη στις προτάσεις σας ποια χρηματοδοτικά μέσα έχετε στην διάθεσή σας για να υλοποιήσετε τους στόχους που θέσατε. Δεν καταλαβαίνω γιατί θέλετε να κάνετε τις δημοσιονομικές πληρωμές όπως η προηγούμενη Επιτροπή. Θεωρώ ότι εδώ χρειάζεται ακόμα δουλειά από την πλευρά της Επιτροπής.
<P>
Επιτρέψτε μου να αναφέρω κάτι που έχω επαναλάβει πολλές φορές εδώ και στο Στρασβούργο. Λέτε δικαίως ότι η Ευρώπη πρέπει να εξασφαλίσει την ανταγωνιστικότητα και να δημιουργήσει θέσεις εργασίας. Περιμένουμε με ανυπομονησία να γίνει από την Επιτροπή αναθεώρηση της πρότασης που υπέβαλε η κ. Wallström, που κάθεται στα αριστερά σας, όσο ήταν ακόμα Επίτροπος αρμόδια για το περιβάλλον, για το πρόγραμμα μαμούθ REACH, το οποίο δεν ενισχύει την ανταγωνιστικότητα των βιομηχανιών της Ευρώπης αλλά μάλλον την ανταγωνιστικότητα των βιομηχανιών εκτός Ευρωπαϊκής Ένωσης. Αν θέλετε να κάνετε κάτι για την δημιουργία θέσεων εργασίας, να αποσύρετε το REACH και να επανεξετάσετε συστηματικά το ζήτημα.
<P>
Διαβάζω τώρα ότι ο Επίτροπος Κυπριανού σκοπεύει να θεσπίσει κανόνες ακόμα και για τον τελευταίο τομέα απασχόλησης που μας έχει απομείνει, συγκεκριμένα το ψήσιμο των χάμπουργκερ. Νόμιζα ότι όταν έφυγε επιτέλους ο κ. Byrne θα σταματούσαν αυτές οι ανοησίες. Πρέπει να σκεφτείτε κάποια στιγμή ποιο κοινωνικό πρότυπο υπερασπίζεστε: εκείνο της ελευθερίας ή εκείνο της χειραγώγησης των πολιτών; Σας υποστήριξα γιατί νόμιζα ότι εκπροσωπείτε το πρότυπο της ελευθερίας. Σας παρακαλώ να το υλοποιήσετε! 
<SPEAKER ID="45" LANGUAGE="IT" NAME="Sacconi (PSE )." AFFILIATION="">
<P>
    Κύριε Πρόεδρε, κυρίες και κύριοι, πρέπει να ομολογήσω ότι είχα προετοιμάσει μια διαφορετική παρέμβαση. Ωστόσο, όσα είπε προ ολίγου ο κ. Ferber με αναγκάζουν κατά κάποιο τρόπο να μιλήσω για τον φάκελο REACH, του οποίου είμαι εισηγητής και τον οποίο ο συνάδελφος Ferber χαρακτήρισε ως τη μεγαλύτερη απειλή για την ανταγωνιστικότητα του ευρωπαϊκού βιομηχανικού συστήματος.
<P>
Έχω εντελώς αντίθετη άποψη. Θεωρώ πως είναι πάντοτε λάθος να αναγορεύεται ένα συγκεκριμένο νομοθετικό μέτρο σε σύμβολο του καλού ή του κακού. Σε κάθε περίπτωση, πιστεύω πως εάν το REACH είναι σύμβολο, συμβολίζει ακριβώς τον δρόμο για μια νέα ανταγωνιστική προοπτική του ευρωπαϊκού συστήματος.
<SPEAKER ID="46" LANGUAGE="DE" NAME="Radwan (PPE-DE )." AFFILIATION="">
<P>
Το δεύτερο είναι να παρακολουθήσετε ως προς αυτό τα κράτη μέλη επισημαίνοντας πότε πρέπει να προβαίνουν στις ανάλογες μεταρρυθμίσεις. Έχω μεγάλες ελπίδες ότι η Επιτροπή θα το κάνει αυτό. Πρέπει όμως να πω επίσης ότι αφού πρώτα ορκίστηκε ότι θα αντιστέκεται στο Συμβούλιο, η Επιτροπή εγκατέλειψε πριν ακόμα από την πρώτη αντιπαράθεση με το Συμβούλιο. Και με αυτό περνάω στο Σύμφωνο Σταθερότητας και Ανάπτυξης. Κοιτάξτε την Επιτροπή σας και τον αρμόδιο Επίτροπο. Ακούγοντας τις δηλώσεις του, διαπιστώνω ότι βασικά το μόνο που κάνει είναι να επαναλαμβάνει όσα προτείνει το Συμβούλιο. Σχετικά με το Σύμφωνο Σταθερότητας και Ανάπτυξης, θυμάμαι ότι ο κ. Juncker είχε πει κάποτε στην επιτροπή μας: «Πρέπει να μάθετε». Αυτό είναι σωστό, και οι πολιτικοί πρέπει να μαθαίνουν. Το πρόβλημα με το Σύμφωνο Σταθερότητας είναι ότι εκείνοι που το παραβιάζουν–οι Υπουργοί Οικονομικών– αποφασίζουν μεταξύ τους αν πρέπει να εφαρμοστεί το Σύμφωνο ή όχι. Θα πρέπει να αγωνιστείτε ώστε να αποκτήσει η Επιτροπή μεγαλύτερη ισχύ στον τομέα αυτόν. Δυστυχώς, αυτό δεν το κάνει η Επιτροπή, αλλά απλώς τρέχει σε όλους τους τομείς που συζητάμε εδώ πίσω από το Συμβούλιο και έτσι το διευκολύνει κι από πάνω. Εδώ ο κ. Solbes υπήρξε ένα καλό παράδειγμα και ένα καλό μέτρο για την απαιτούμενη δραστηριοποίηση.
<P>
Θα ήθελα να συμπληρώσω το εξής: μην παραδοθείτε στις παρελκυστικές τακτικές της Επιτροπής Πρόντι, γιατί οι Επίτροποι που έπαιξαν τότε ρόλο, απομακρύνθηκαν – η κ. Wallström, που είναι σήμερα εδώ, αφιέρωσε πέντε χρόνια στην προσπάθεια να γίνει η Ευρώπη ο πιο ανταγωνιστικός χώρος. Εκτιμήστε τα αποτελέσματα. Αν δεν σταματήσετε γρήγορα την γραφειοκρατία, θα καταλήξετε σαν την Επιτροπή Πρόντι. 
<SPEAKER ID="47" LANGUAGE="FR" NAME="Hutchinson (PSE )." AFFILIATION="(Ο Πρόεδρος αφαιρεί τον λόγο από τον ομιλητή)">
<P>
Κύριε Πρόεδρε, στο πρόγραμμά σας, θα μπορούσατε κατά τη γνώμη μου να δώσετε μεγαλύτερη έμφαση στην ενίσχυση της κοινωνικής διάστασης της ΕΕ, διότι ακριβώς οι πολιτικές αυτού του είδους είναι που κατεξοχήν προβληματίζουν τους πολίτες, και νομίζω ότι δεν το πράξατε αυτό. Τουναντίον, με εκπλήσσει το γεγονός ότι τη στιγμή που απειλούνται τα συστήματα κοινωνικής προστασίας και οι δημόσιες υπηρεσίες μας, οι πολίτες της Ευρώπης είναι εκείνοι που θα πληγούν από τις προτάσεις που καταθέτετε. Σχετικά, κύριε Πρόεδρε, θέλω να σας ζητήσω να πάρετε την ορθή απόφαση και να αποσύρετε το σχέδιο οδηγίας του κ. Bolkestein, που υπό την παρούσα μορφή του δεν μπορεί να γίνει δεκτή από μας.
<SPEAKER ID="48" LANGUAGE="NL" NAME="Oomen-Ruijten (PPE-DE )." AFFILIATION="">
<SPEAKER ID="49" LANGUAGE="" NAME="" AFFILIATION="Αντιπροέδρου">
<SPEAKER ID="50" LANGUAGE="" NAME="Μπατζελή (PSE )." AFFILIATION="">
<P>
    Κύριε Πρόεδρε της Επιτροπής, λαμβανομένων υπόψη των πολιτικών σας δεσμεύσεων απέναντι στο Ευρωπαϊκό Κοινοβούλιο, είναι σημαντικό, την κρίσιμη αυτή περίοδο, να προωθήσετε ουσιαστικά και όχι μόνο λεκτικά την ολοκλήρωση και την εμβάθυνση των πολιτικών της οικονομικής, κοινωνικής και περιφερειακής συνοχής της Ευρώπης των 25 κρατών μελών αλλά και της ανταγωνιστικότητάς της. Κομβικό και γενικής εμβέλειας θέμα που εγγυάται την αλληλεγγύη είναι η επαρκής εξασφάλιση των ιδίων πόρων που θα μπορούν να καλύψουν αποτελεσματικά όλες τις πολιτικές συνοχής αλλά και εκείνες που απορρέουν από τη στρατηγική της Λισαβόνας. Οφείλετε να συμβάλετε στη σταθεροποίηση των δημοσιονομικών προοπτικών, όπως άλλωστε είχε κάνει και ο προκάτοχός σας, ο κ. Πρόντι.
<P>
Στο πλαίσιο του ετήσιου νομοθετικού σας έργου, βάσει του οποίου άλλωστε και θα κριθείτε, σε συνεργασία με την αρμόδια Επίτροπο Γεωργίας και Αγροτικής Ανάπτυξης, κ. Fischer Boel, είναι απαραίτητο να προβείτε σε ορισμένες βασικές και ουσιαστικές ενέργειες: Πρώτον, επαρκή χρηματοδότηση της γεωργίας αλλά και ενίσχυση των πολιτικών της αγροτικής ανάπτυξης· δεύτερον, λήψη ουσιαστικών μέτρων ώστε να μη διαταραχθεί το αγροτικό εισόδημα και να μη δημιουργηθούν οικονομικές διαστρεβλώσεις μεταξύ κρατών μελών και περιφερειών κατά την εφαρμογή της νέας ΚΑΠ και των διεθνών εμπορικών συμφωνιών· τρίτον, αποτροπή κάθε λογικής συγχρηματοδότησης δηλαδή επανεθνικοποίησης της ΚΑΠ· τέταρτον, δυναμική διαπραγμάτευση με τους διεθνείς εμπορικούς εταίρους στα πλαίσια του ΠΟΕ ώστε να προσαρμοσθούν και εκείνοι σε υπαναχωρήσεις για την ανάπτυξη και των τρίτων χωρών. Κλείνοντας, θα ήθελα να σημειώσω ότι το 2005 είναι περίοδος κατά την οποία θα κριθούμε όλοι μας από τους Ευρωπαίους πολίτες αλλά και θα κατοχυρωθούμε ως μία ενιαία, δημοκρατική, διεθνής Ένωση. 
<SPEAKER ID="51" LANGUAGE="EN" NAME="Bowis (PPE-DE )." AFFILIATION="">
<P>
    Κύριε Πρόεδρε, ο κ. Barroso σωστά έδωσε έμφαση στην Ατζέντα της Λισαβόνας. Ως μέλος της Επιτροπής Περιβάλλοντος, Δημόσιας Υγείας και Πολιτικής των Καταναλωτών, θα έλεγα ότι προαπαιτούμενα για αυτή την ατζέντα είναι ένα υγιές περιβάλλον και υγιείς άνθρωποι. Υπάρχει δουλειά που πρέπει να γίνει στο πρόγραμμα αυτής της χρονιάς. Σε σχέση με τις χημικές ουσίες, γνωρίζουμε ότι οι γνώσεις μας δεν επαρκούν. Από τις περισσότερες χημικές ουσίες που χρησιμοποιούμε, άλλες τις χειριζόμαστε με προσοχή και άλλες πρέπει να καταργηθούν σταδιακά ή να απαγορευθούν. Χρειαζόμαστε μία εφαρμόσιμη πρόταση.
<P>
Το πρόγραμμα REACH αυτό καθεαυτό είναι δαπανηρό, θα χρειαστεί περίπου 50 χρόνια για να εφαρμοστεί και στο μεταξύ θα χαθούν οι ζωές περίπου έξι εκατομμυρίων ζώων. Η Επιτροπή πρέπει να υποβάλει προτάσεις που να κάνουν δεκτά και να εγκρίνουν ζητήματα όπως η πρόταση «μία ουσία, μία καταχώριση» ή η πρόταση για την ηλεκτρονική καταγραφή των χαρακτηριστικών και την ιεράρχηση.
<SPEAKER ID="52" LANGUAGE="NL" NAME="De Vits (PSE )." AFFILIATION="">
<P>
   – Κύριε Πρόεδρε της Επιτροπής, το προκείμενο πρόγραμμα προσφέρει ένα γενικό πλαίσιο το οποίο καλύπτει τις προτεραιότητες όλων. Το μείζον, όμως, είναι να εφαρμοστεί. Δεν θα μπορούμε να σας αξιολογήσουμε εάν δεν έχουμε λάβει προηγουμένως τα συγκεκριμένα μέτρα πολιτικής, και σας απευθύνω έκκληση να μας τα παρουσιάσετε με την πρώτη ευκαιρία. Εάν θεωρείτε όντως σημαντική την κοινωνική συνιστώσα της Λισαβόνας, θέλω να σας ζητήσω τρία πράγματα. Πρώτον, να μεριμνήσετε ώστε όλες οι νέες προτάσεις να υπόκεινται σε αξιολόγηση των κοινωνικών τους επιπτώσεων και όχι μόνο των επιπτώσεών τους στην ανταγωνιστικότητα, όπως διαφαίνεται από το έγγραφο της Επιτροπής. Δεύτερον, να θεσπίσει επιτέλους η Επιτροπή μια οδηγία πλαίσιο για τη ρύθμιση των υπηρεσιών κοινής ωφέλειας, οι οποίες είναι ζωτικής σημασίας για την κοινωνική συνοχή και αλληλεγγύη. Τρίτον, να αποσαφηνίσετε τις προσωπικές σας προθέσεις, κύριε Barroso, ως προς την οδηγία για τις υπηρεσίες. Ο Επίτροπος Verheugen έχει δηλώσει ότι η πρόταση REACH θα προσαρμοστεί και θα επανεξεταστεί εκ βάθρων. Ζητώ να πράξετε το ίδιο, και να αναλάβετε επίσης μια δέσμευση σχετικά με την οδηγία Bolkestein: ότι θα δημιουργηθεί μια εσωτερική αγορά υπηρεσιών, αλλά χωρίς κοινωνικό ντάμπινγκ, σημείο στο οποίο επέμεινε και ο Προεδρεύων του Συμβουλίου, κ. Juncker. 
<SPEAKER ID="53" LANGUAGE="DE" NAME="Rübig (PPE-DE )." AFFILIATION="e-Government">
<P>
    Κύριε Πρόεδρε, κύριε Barroso, θα ήθελα να μάθω ποιες χώρες αύξησαν το χρέος τους τα τελευταία χρόνια, ποιες αύξησαν τους φόρους και σε ποιες αυξήθηκε ο αριθμός των ανέργων. Πιστεύω ότι η πολιτική σας είναι σωστή και ότι προσπαθείτε να εξασφαλίσετε πως η Ευρώπη δεν θα περάσει τα χρόνια που απομένουν ως το 2010 ακολουθώντας την πολιτική των εν λόγω χωρών.
<P>
Κυρία Wallström, θα ήθελα να σας ρωτήσω ποιες χώρες δημιούργησαν θέσεις εργασίας. Ποιος δημιούργησε τις περισσότερες νέες θέσεις εργασίας; Ποιος προέβη σε μείωση των φόρων και ποιος πέτυχε πλεονάσματα στον προϋπολογισμό; Νομίζω ότι πρέπει να θυμόμαστε πως έχουμε μπροστά μας αυτούς τους δύο δρόμους. Τι από τα δύο θέλουμε; Η Επιτροπή Barroso είπε ξεκάθαρα πως η στρατηγική της Λισαβόνας σκοπεύει στη δημιουργία νέων θέσεων εργασίας μέχρι το 2010 και στην αύξηση των πραγματικών αποδοχών, καθώς και στο να αποκτήσει η Ευρώπη μία καλύτερη θέση ως προς την παγκόσμια ανταγωνιστικότητα.
<P>
Για να γίνει αυτό, πρέπει να επενδύσουμε στην έρευνα. Θεωρώ ότι πρέπει να διπλασιαστούν οι πόροι για το έκτο πρόγραμμα πλαίσιο. Μολονότι έχουν οριστικοποιηθεί ήδη, πιστεύω ότι πρέπει να κάνουμε τα 25 κράτη μέλη να συμμορφωθούν με αυτό, να λάβουμε υπόψη τον πληθωρισμό και να ορίσουμε επίσης το σωστό χρονικό πλαίσιο.
<P>
Πρέπει να προσπαθήσουμε να επιτύχουμε επιτέλους την ολοκλήρωση της εσωτερικής αγοράς, να έχουμε ένα ανταγωνιστικό σύστημα διασυνοριακής μεταφοράς ενέργειας, είναι δε πολύ σημαντικό να χρησιμοποιήσουμε τα , και για να κάνουμε μια για πάντα κατανοητό το τι είναι η Ευρώπη. Εδώ πρέπει να γίνουν πολλά. Πιστεύω ότι πρέπει να υποστηρίξουμε όλοι την Επίτροπο Wallström προκειμένου να γίνει μελλοντικά η Ευρωπαϊκή Ένωση ορατή και παρούσα για τους πολίτες της Ευρώπης. Έχουμε να προσφέρουμε πολλά εδώ και πρέπει να εφαρμόσουμε και εδώ στο Κοινοβούλιο εντελώς νέες στρατηγικές προκειμένου να γίνουμε πιο κατανοητοί στους πολίτες.
<SPEAKER ID="54" LANGUAGE="EN" NAME="Harbour (PPE-DE )." AFFILIATION="(Χειροκροτήματα)">
<P>
    Κύριε Πρόεδρε, χαιρετίζω θερμά τους στρατηγικούς στόχους του κ. Barroso γιατί για πρώτη φορά θέτουν ως πρωταρχική προτεραιότητα την ευημερία, πρώτο βήμα για την οποία είναι ένα φιλικό επιχειρηματικό περιβάλλον.
<P>
Η Επιτροπή Εσωτερικής Αγοράς και Προστασίας των Καταναλωτών –της οποίας έχω την τιμή να ηγούμαι για λογαριασμό της Ομάδας ΕΛΚ-ΕΔ– θα συνεργαστεί μαζί σας και με τις υπηρεσίες σας για την επίτευξη αυτού του διττού στόχου. Η σημασία της εσωτερικής αγοράς είναι εξαιρετική από αυτή την άποψη, με το 2005 να σηματοδοτεί ένα κρίσιμο στάδιο στη διαδικασία, και χαίρομαι ιδιαιτέρως που αναγνωρίζετε τις τεράστιες δυνατότητες των υπηρεσιών στο πλαίσιο αυτό.
<SPEAKER ID="55" LANGUAGE="DE" NAME="Jarzembowski (PPE-DE )." AFFILIATION="Eurovignette">
<P>
Ο Αντιπρόεδρός σας, Επίτροπος Barrot, έκανε μία πολύ λογική παρουσίαση όσων χρειαζόμαστε και θέλω τώρα να επαναλάβω τα τρία κεντρικά σημεία. Πιστεύω ότι πρέπει να υλοποιηθεί και στον τομέα των σιδηροδρόμων η εσωτερική αγορά. Για 40 χρόνια οι σιδηρόδρομοι πίστευαν ότι δεν υπάρχει κάτι τέτοιο και ότι θα μπορούσε να συνεχιστεί η άσκηση της πολιτικής για τους σιδηροδρόμους σε εθνικό επίπεδο. Τώρα είναι πια καιρός να χρησιμοποιηθεί το τρίτο πακέτο για τους σιδηροδρόμους για να ανοίξουν τα δίκτυα για την μεταφορά επιβατών και να καθιερωθεί ένα ενιαίο δίπλωμα οδήγησης για τους σιδηροδρόμους προκειμένου να μην χρειάζεται πλέον να σταματούν στα εθνικά σύνορα για να αλλάξουν προσωπικό. Θα μπορέσουμε να χρησιμοποιήσουμε τους σιδηροδρόμους για διασυνοριακές μεταφορές μόνον εάν είναι γρήγοροι, αποτελεσματικοί και καλά οργανωμένοι. Γι’ αυτό χρειάζεται το άνοιγμα των δικτύων, η άδεια οδήγησης, αλλά πρέπει επίσης να έχουν και οι επιβάτες τα ανάλογα δικαιώματα όταν αναγκάζονται να περιμένουν ή όταν καθυστερεί η μεταφορά τους. Οι κανονισμοί για τις αποζημιώσεις στην εναέρια κυκλοφορία είναι πολύ καλοί, όμως οι άνθρωποι που ταξιδεύουν με το τρένο είναι πολύ περισσότεροι και έχουν το ίδιο δικαίωμα σε αποζημίωση όταν οι σιδηρόδρομοι δεν καταφέρνουν να έχουν μια καλή οργάνωση.
<SPEAKER ID="56" LANGUAGE="" NAME="Χατζηδάκης (PPE-DE )." AFFILIATION="">
<P>
    Κύριε Πρόεδρε, παίρνοντας τη σκυτάλη από τον κ. Jarzembowski θα μιλήσω για θέματα συνοχής περιφερειακής πολιτικής και θα ήθελα να πω στον κ. Barroso ότι το κείμενο της Επιτροπής μάς βρίσκει σύμφωνους, διότι δίνει την έμφαση που πρέπει στις πολιτικές συνοχής. Δεν θα μπορούσε άλλωστε και να γίνει διαφορετικά, δεδομένου ότι φέτος, το 2005, θα είναι και μια κρίσιμη χρονιά για το μέλλον της περιφερειακής πολιτικής. Σε αυτό το πλαίσιο θα ήθελα να κάνω δύο πολύ συγκεκριμένες παρατηρήσεις: η πρώτη παρατήρηση έχει σχέση με το χρόνο λήψεως των αποφάσεων. Ελπίζω ότι οι αποφάσεις θα ληφθούν επί Λουξεμβουργιανής Προεδρίας και θα ήθελα να παρακαλέσω προς αυτή την κατεύθυνση και τον κ. Schmit, τον Προεδρεύοντα του Συμβουλίου των Υπουργών, να κάνει το καλύτερο δυνατό, γιατί τα προγράμματα είναι πολυετή στην περιφερειακή πολιτική και οποιαδήποτε καθυστέρηση θα ήταν αρνητική για την εξέλιξη των προγραμμάτων.
<P>
Θα έχουμε πρόβλημα στην επόμενη περίοδο και θα πρέπει όλοι, ο καθένας από τη δική του πλευρά, να κάνουμε φέτος ό,τι είναι δυνατόν για να τελειώσουμε με τη λήψη των αποφάσεων. Το δεύτερο στοιχείο που θέλω να σημειώσω σχετίζεται με το ύψος του νέου χρηματοδοτικού πακέτου για την περιφερειακή πολιτική και θα ήθελα να είμαι ξεκάθαρος: Δεν μπορούμε να πάμε παρακάτω από τις προτάσεις της Ευρωπαϊκής Επιτροπής, οι οποίες μιλούν για 0,41% του ακαθάριστου εθνικού εισοδήματος για τις πολιτικές συνοχής. Αν πάμε παρακάτω, δεν θα μπορεί να γίνεται λόγος για αξιόπιστη περιφερειακή πολιτική, διότι έχουμε πολύ περισσότερες ανάγκες με τη διεύρυνση και οι ανάγκες αυτές θα πρέπει να χρηματοδοτηθούν. Επομένως νομίζω ότι πρέπει να προχωρήσετε προς αυτή την κατεύθυνση. Πιστεύω ότι θα έχετε και τη στήριξη του Ευρωπαϊκού Κοινοβουλίου, άλλωστε δεν πρέπει να ξεχνάμε ότι δεν μπορούμε να θέλουμε περισσότερους Ευρωπαίους με τη διεύρυνση αλλά λιγότερη Ευρώπη. Εάν θέλουμε περισσότερους Ευρωπαίους πρέπει να θέλουμε και περισσότερη Ευρώπη. Πρέπει να αντιληφθούμε ότι μια Ένωση αποτελεσματική σημαίνει και μια Ένωση με χρηματοδότηση. Αντιλαμβάνομαι τις ανάγκες των φορολογουμένων, θέλω να είμαι ρεαλιστής στην προσέγγισή μου, δεν θέλω να είμαι καθόλου μαξιμαλιστής αλλά από την άλλη μεριά ρεαλισμός, νομίζω, σημαίνει να ακολουθήσουμε την πρόταση της Ευρωπαϊκής Επιτροπής που, επαναλαμβάνω, προβλέπει 0,41% του ακαθάριστου εθνικού εισοδήματος στην περιφερειακή πολιτική. 
<SPEAKER ID="57" LANGUAGE="DE" NAME="Goepel (PPE-DE )." AFFILIATION="(Χειροκροτήματα)">
<P>
    Κύριε Πρόεδρε, δεν θα μου πάρει πολύν χρόνο να εξηγήσω ποιες είναι οι προτεραιότητες της ευρωπαϊκής γεωργίας για το 2005. Σχετίζονται με την ανάπτυξη της υπαίθρου και τη χρηματοδότησή της. Η Επιτροπή μας παρουσίασε τις προτάσεις της για τον τομέα αυτόν και τις επεξεργαζόμαστε. Καταρχήν επικροτούμε την προσέγγιση της Επιτροπής. Πρόσφατα, η Επίτροπος Fischer Boel μας γνωστοποίησε ότι οι προτάσεις για την ανάπτυξη της υπαίθρου πρέπει να είναι –και είναι– σύμφωνες με τη διαδικασία της Λισαβόνας. Αυτό θα το λάβει υπόψη του το Κοινοβούλιο.
<P>
Ταυτόχρονα, η ανάπτυξη της υπαίθρου είναι επίσης ιδίως θέμα χρηματοδότησης και πρέπει να παρακολουθήσουμε στενά την εργασία της προσωρινής επιτροπής για τις δημοσιονομικές προοπτικές 2007-2013 για το εν λόγω θέμα. Εάν δεν γνωρίζουμε τις δημοσιονομικές δυνατότητες και δεδομένα, δεν είναι δυνατόν να συζητήσουμε ποια και πόσα πράγματα θα κάνει η Λισαβόνα για την ανάπτυξη της υπαίθρου.
<P>
Σχετικά με τον ΠΟΕ, οι γεωργικές μεταρρυθμίσεις του 2003 αύξησαν τα διαπραγματευτικά μας περιθώρια στον γεωργικό τομέα. Τώρα πρέπει να τα χρησιμοποιήσουμε υιοθετώντας μία αμυντική στάση προκειμένου να διατηρήσουμε το ευρωπαϊκό γεωργικό πρότυπο. Εκτός από το θέμα της εφαρμογής της σε εθνικό επίπεδο, που απασχολεί λίγους από εμάς εδώ στο Σώμα, η γεωργική μεταρρύθμιση του 2003 άφησε μια σειρά ερωτημάτων αναπάντητα. Οι τομείς της αγοράς ζάχαρης, φρούτων και λαχανικών, καθώς και ο τομέας του κρασιού είναι έτοιμοι για μεταρρύθμιση. Πρέπει να περιμένουμε για να δούμε τις πρακτικές προτάσεις της νέας Επιτροπής για τους εν λόγω τομείς. Δεν θα κερδίσουμε τίποτα ψαχουλεύοντας στο σκοτάδι. Ασφαλώς η Επίτροπος Fischer Boel είναι απόλυτα εξοικειωμένη με τις πτυχές που το Κοινοβούλιο θεωρεί σημαντικές και πρέπει να περιμένουμε να δούμε σε ποιο μέτρο θα ληφθούν υπόψη στις προτάσεις της όσα μας ενδιαφέρουν.
<SPEAKER ID="58" LANGUAGE="DE" NAME="Pack (PPE-DE )." AFFILIATION="(Χειροκροτήματα)">
<P>
    Κύριε Πρόεδρε, κυρίες και κύριοι, χαίρομαι πολύ που είχα την ευκαιρία να ακούσω σήμερα τον κ. Barroso, δυστυχώς όμως τα λόγια του δεν μου προκάλεσαν το ίδιο συναίσθημα ευφορίας που μου προκάλεσαν όσα είπε στο Βερολίνο. Σήμερα δεν ήταν τόσο φανερή η επιθυμία να «δοθεί μια ψυχή στην Ευρώπη». Όταν αναφερθήκατε στο πρόγραμμα εργασίας σας, δεν ακούστηκαν τόσο συχνά όσο θα θέλαμε όλοι στην Επιτροπή Πολιτισμού και Παιδείας λέξεις όπως «πολιτισμός», «εκπαίδευση» και «αγωγή», ειδικά μάλιστα εφόσον όλοι γνωρίζουμε πολύ καλά πως οι εν λόγω τομείς παίζουν πολύ σημαντικό ρόλο στη διαδικασία της ολοκλήρωσης και στην διαδικασία της Λισαβόνας.
<P>
Κύριε Πρόεδρε της Επιτροπής, θα ήταν πραγματικά θαυμάσιο να κάνετε δική σας υπόθεση το νέο πρόγραμμα για τη δια βίου μάθηση και να παραχωρήσετε πραγματικά τα χρήματα που ζήτησα γι’ αυτό εξ ονόματος των συναδέλφων μου. Αυτό θα συμφωνούσε με όσα επιδιώκετε με τη στρατηγική της Λισαβόνας. Στο προοίμιο του νέου Συντάγματος γίνεται λόγος για την ανάγκη να ενισχυθεί η «ενότητα μέσα στην πολυμορφία» της Ευρώπης, αλλά για να γίνει αυτό, πρέπει τα κράτη μέλη να δεχθούν ότι υπάρχει ένας ευρωπαϊκός πολιτισμικός χώρος και να θελήσουν να απολαύσουν τα πλεονεκτήματα που προσφέρει. Η πολιτισμική βιομηχανία δημιουργεί τεράστιο αριθμό θέσεων εργασίας. Όπως η αγωγή και η παιδεία, είναι συμβατή με τη στρατηγική της Λισαβόνας. Είναι απλά γελοίο και αποτελεί ντροπή το γεγονός ότι μόνο το 0,03% του συνολικού προϋπολογισμού διατίθεται για τον πολιτισμό.
<SPEAKER ID="59" LANGUAGE="DE" NAME="Lehne (PPE-DE )." AFFILIATION="one share, one vote">
<P>
    Κύριε Πρόεδρε, κύριε Barroso, θα ήθελα να πω λίγα λόγια εξ ονόματος των ειδικών για νομικά θέματα της Ομάδας ΕΛΚ-ΕΔ. Θα τα συνοψίσω σε τέσσερις θεματικές ενότητες.
<P>
Χαίρομαι διότι συμπεριλάβατε στο πρόγραμμά σας την καλύτερη ρύθμιση και την εκτίμηση των επιπτώσεων, που θα μπορούσε να συνοψιστεί ως η εκτίμηση του κόστους της συμμόρφωσης προς τους νόμους. Θα ήθελα να ξεκαθαρίσω ότι η επιτροπή μας δίνει ιδιαίτερη σημασία στο να ληφθεί σοβαρά υπόψη το κείμενο της εν λόγω συμφωνίας και να μην υπογραφούν απλώς δηλώσεις σαν εκείνη που υπέγραψε ο προκάτοχός σας τον Δεκέμβριο του 2003. Αυτό σημαίνει ότι πρέπει να γίνουν λογικές διαδικασίες διαβούλευσης και –αυτό είναι καθοριστικό– να υπάρχει ικανοποιητική διαφάνεια και μία πραγματική εκτίμηση των επιπτώσεων και όχι, όπως δυστυχώς συνέβη αρκετές φορές με τις προτάσεις της Επιτροπής, μία εκτίμηση επιπτώσεων που δεν κάνει τίποτα άλλο από το να υποστηρίζει τη δικαίωση της πρότασης. Έχουμε τις προσδοκίες μας στο ζήτημα αυτό και τις απευθύνουμε προς τη νέα Επιτροπή.
<SPEAKER ID="60" LANGUAGE="DE" NAME="Klamt (PPE-DE )." AFFILIATION="">
<P>
Αυτό που χρειάζεται είναι μάλλον ευρωπαϊκοί μηχανισμοί παρά εθνικά μέτρα. Εδώ το Σώμα συμφωνεί με την Επιτροπή, αλλά το Συμβούλιο αδυνατεί εδώ και πάνω από έναν χρόνο να συμφωνήσει για τον νέο επικεφαλής της Europol. Διαβεβαιώνω την Επιτροπή και τον Πρόεδρό της ότι θα είμαστε στο πλευρό του και θα ήθελα να απευθύνω έκκληση προς το Συμβούλιο να στρέψει ξανά την προσοχή του στα σημεία που ανέφερα. 
<SPEAKER ID="61" LANGUAGE="" NAME="Κράτσα-Τσαγκαροπούλου (PPE-DE )." AFFILIATION="">
<SPEAKER ID="62" LANGUAGE="IT" NAME="Sartori (PPE-DE )." AFFILIATION="">
<P>
Κατά πρώτο λόγο, πιστεύω πως είναι σαφές σε όλους ότι, αν και όχι πλήρως, μεγάλο μέρος των προκλήσεων που θέτει η Ευρώπη και τις οποίες εμείς δεχθήκαμε και θέλουμε να δεχθούμε, συμπεριλαμβάνονται ήδη στο σχέδιο της Λισαβόνας. Ωστόσο, γνωρίζουμε ότι αυτήν την εβδομάδα και τους προσεχείς μήνες θα αντιμετωπίσουμε το ζήτημα των δημοσιονομικών προοπτικών για την περίοδο 2007-2013, το οποίο αποτελεί τη βασική συνθήκη για όλα τα άλλα.
<P>
Συμμερίζομαι επίσης την άποψη ότι η συμφωνία για τις δημοσιονομικές προοπτικές δεν μπορεί να επιτευχθεί με οποιοδήποτε τίμημα. Για την επίτευξη των στόχων αυτών ίσως χρειασθούν τολμηρές επιλογές και σας καλώ να ενεργήσετε προς αυτήν την κατεύθυνση. Προτείνω, συνεπώς, την επαναφορά της συζήτησης για τις χρηματοδοτήσεις στη γεωργία, για την ανάγκη αποφασιστικής προώθησης της πολιτικής για τις υπηρεσίες, καθώς και για το πρόγραμμα REACH, για το οποίο όλα τα κράτη μέλη έχουν επιφυλάξεις και θα ήταν συνεπώς σκόπιμο να επανεξετάσουμε. 
<SPEAKER ID="63" LANGUAGE="FR" NAME="Grossetête (PPE-DE )." AFFILIATION="">
<P>
    Κύριε Πρόεδρε, θέλω να υποβάλω ένα αίτημα στον κ. Barroso. Συζητήσαμε τις στρατηγικές κατευθυντήριες γραμμές σήμερα το απόγευμα. Κύριε Πρόεδρε της Επιτροπής, νομίζω ότι μπορούμε μεν να συμφωνήσουμε σε όσα μας προτείνατε, υπάρχει όμως ένα πρόβλημα. Στην πραγματικότητα, δεν μπορέσαμε να μιλήσουμε για το νομοθετικό πρόγραμμα του έτους 2005, επειδή το Ευρωπαϊκό Κοινοβούλιο δεν γνωρίζει ακόμα το πρόγραμμα. Μαζί με μερικούς συναδέλφους ευρωβουλευτές, μπόρεσα να βρω το κείμενο νωρίς το απόγευμα, πολλοί άλλοι όμως δεν το κατάφεραν. Είναι άκρως σημαντικό οι ευρωβουλευτές να μπορούν να εργαστούν, σε κάθε κοινοβουλευτική επιτροπή, στο πλαίσιο της πρότασής σας και να μπορέσουμε να διεξαγάγουμε μιαν άλλη συζήτηση στη διάρκεια της επόμενης συνεδρίασης, εδώ στις Βρυξέλλες ή στο Στρασβούργο σε σχέση με το νομοθετικό πρόγραμμα του 2005.
<P>
Αυτό είναι το αίτημα που ήθελα να υποβάλω εκ μέρους της Ομάδας του Ευρωπαϊκού Λαϊκού Κόμματος (Χριστιανοδημοκράτες) και των Ευρωπαίων Δημοκρατών, και αυτό είναι ένα σημαντικό θέμα. Θα ήθελα να σας υπενθυμίσω ότι υπήρξε συμφωνία της προηγούμενης Επιτροπής με το Ευρωπαϊκό Κοινοβούλιο με στόχο το νομοθετικό πρόγραμμα να διαβιβάζεται στα μέλη του Σώματος τουλάχιστον δέκα εργάσιμες ημέρες πριν από τη συζήτηση στην Ολομέλεια, ούτως ώστε να μπορούν να ενημερωθούν όσο τον δυνατόν πληρέστερα. Αυτό ορίζεται στο παράρτημα 14 του Κανονισμού του Ευρωπαϊκού Κοινοβουλίου. Κύριε Πρόεδρε, είμαι βεβαία ότι θα συμφωνήσετε πως πρέπει να έχουμε μια νέα συζήτηση για το νομοθετικό πρόγραμμα του 2005. 
<SPEAKER ID="64" LANGUAGE="PT" NAME="Barroso," AFFILIATION="Πρόεδρος της Επιτροπής">
<P>
   . – Θα ξεκινήσω αποσαφηνίζοντας το θέμα που έθιξε η κ. Grossetête. Η συμφωνία μας είναι ότι το Κοινοβούλιο θα ενημερώνεται πρώτο για τις μείζονος σημασίας αποφάσεις της Επιτροπής. Πράγματι, μόλις σήμερα το πρωί εγκρίναμε το πενταετές στρατηγικό πρόγραμμα και το πρόγραμμα εργασίας για το 2005, και αυτός είναι ο μόνος λόγος για τον οποίο το λάβατε σήμερα – μόλις σήμερα το εγκρίναμε. Συνεπώς, το Κοινοβούλιο έλαβε το πρόγραμμα εργασίας για το 2005 αμέσως.
<P>
Η σημερινή συζήτηση ασφαλώς και δεν αντικαθιστά μια άλλη πιθανή συζήτηση του προγράμματος εργασίας για το 2005, η οποία σίγουρα θα ακολουθήσει. Έχω την αίσθηση ότι το Κοινοβούλιο επιθυμεί η Επιτροπή να παρουσιάζεται σε αυτό το Σώμα αμέσως μετά την έγκριση των προγραμμάτων εργασίας της, και γι’ αυτό βρισκόμαστε σήμερα εδώ, δεδομένου ότι και το στρατηγικό πρόγραμμα και το πρόγραμμα εργασίας για το 2005 εγκρίθηκαν σήμερα το πρωί.
<P>
Με μεγάλη ευχαρίστηση θα παραστούμε σε περαιτέρω συζήτηση η οποία θα αφορά ειδικότερα το πρόγραμμα εργασίας για το 2005. Βασικός στόχος της σημερινής μας παρουσίας ήταν ουσιαστικά η παρουσίαση των στρατηγικών προσανατολισμών για την προσεχή πενταετία. Όπως αναγνώρισαν ορισμένοι βουλευτές, η πρακτική που εφαρμόστηκε αυτή τη φορά ήταν διαφορετική: η Επιτροπή αποφάσισε να μην σας προσφέρει ένα γραφειοκρατικό ή τεχνοκρατικό πρόγραμμα εκατοντάδων σελίδων. Αντιθέτως, αποφάσισε να προβεί σε ορισμένες επιλογές, να σας παρουσιάσει τους μείζονες στρατηγικούς προσανατολισμούς και, ως εκ τούτου, να σας διαβιβάσει ένα σαφές έγγραφο.
<P>
Σε αυτό το πλαίσιο, θέλω επίσης να χαιρετίσω την παρουσία, σε μεγάλο μέρος αυτής της συζήτησης, του Προεδρεύοντος του Συμβουλίου, πρωθυπουργού Juncker. Όπως ανέφερε, ενθαρρύνοντάς μας, υπάρχει ευρεία συμφωνία ως προς την πορεία που πρέπει να ακολουθήσουμε. Συνεπώς, Επιτροπή, το Συμβούλιο και, βεβαίως, το Κοινοβούλιο, με τη βοήθεια και στήριξη της λουξεμβουργιανής Προεδρίας, θα επιδιώξουν, τις προσεχείς εβδομάδες, την επίτευξη διοργανικού συντονισμού, ώστε να είναι σε θέση να προβούν σε μια κοινή δήλωση σχετικά με τους στρατηγικούς μας στόχους.
<SPEAKER ID="65" LANGUAGE="" NAME="Πρόεδρος." AFFILIATION="">
<SPEAKER ID="66" LANGUAGE="" NAME="" AFFILIATION="">
<SPEAKER ID="67" LANGUAGE="EN" NAME="Hudghton (Verts/ALE )" AFFILIATION="γραπτώς.">
<P>
    Ο κ. Barroso δήλωσε την πρόθεση της Επιτροπής να προωθήσει μεγαλύτερη οικονομική ανάπτυξη και συνοχή σε ολόκληρη την ΕΕ. Η δήλωση στρατηγικής συμπίπτει με τη δημοσίευση των τελευταίων στατιστικών στοιχείων για τον πλούτο από τη Eurostat τα οποία αναδεικνύουν τις κακές επιδόσεις της Σκωτίας σε σύγκριση με άλλα ανάλογου μεγέθους ευρωπαϊκά έθνη. Τα στοιχεία για το κατά κεφαλήν ΑΕγχΠ δείχνουν ότι η Σκωτία βρίσκεται πίσω από άλλες μικρές χώρες, όπως η Ιρλανδία, η Δανία και η Φινλανδία.
<P>
Τα στατιστικά στοιχεία είναι ιδιαιτέρως επιβαρυντικά για την κυβέρνηση σε σχέση με τον Βορρά. Έπειτα από την διεύρυνση της ΕΕ, τα Highlands και τα νησιά της Σκωτίας είναι φτωχότερα ακόμη και από περιοχές της Τσεχικής Δημοκρατίας, της Σλοβακίας και της Ουγγαρίας. Η Ανατολική Ευρώπη ανταγωνίζεται πλέον άμεσα τη Σκωτία από άποψη θέσεων εργασίας και πλούτου.
<SPEAKER ID="68" LANGUAGE="" NAME="" AFFILIATION="Προέδρου">
<SPEAKER ID="69" LANGUAGE="" NAME="Πρόεδρος." AFFILIATION="">
<SPEAKER ID="70" LANGUAGE="ES" NAME="Solana," AFFILIATION="Ύπατος Εκπρόσωπος.">
<P>
Θα ήταν λάθος να πιστέψουμε ότι η Ευρωπαϊκή Ένωση δεν διαδραματίζει εξαιρετικά σημαντικό ρόλο σε αυτή την περιοχή. Υπάρχουν σαφή παραδείγματα γι’ αυτό. Υπάρχει ένας βουλευτής ανάμεσά σας, ο κ. Rocard, ο οποίος ηγήθηκε της αποστολής των παρατηρητών, και τον οποίο θα ήθελα να συγχαρώ προσωπικά και, όπως πιστεύω, εξ ονόματος όλων των βουλευτών του Κοινοβουλίου αλλά και, αναμφίβολα, εξ ονόματος όλων των Παλαιστινίων και όλων των ανδρών και γυναικών του Ισραήλ, για το εξαιρετικό έργο που επιτέλεσε ο ίδιος και όσοι εργάστηκαν μαζί του κατά τη διάρκεια αυτής της πολύ περίπλοκης εκλογικής περιόδου στην Παλαιστίνη. Πολλές ευχαριστίες, επομένως, στον φίλο μας Michel Rocard, και του εύχομαι καλή επιτυχία στο έργο που έχει ακόμη μπροστά του.
<P>
Κυρίες και κύριοι, θα ήθελα να περάσω τώρα σε έναν σύντομο σχολιασμό σχετικά με αυτά που συνάντησα στο Ισραήλ, κατόπιν συνομιλιών με όλους τους πολιτικούς ηγέτες, από τον Πρωθυπουργό Σαρόν, τον Υπουργό Εξωτερικών Υποθέσεων, τον Υπουργό Άμυνας, τις υπηρεσίες ασφάλειας και επίσης την ίδια την κοινωνία. Όπως γνωρίζετε, ενώ διεξάγονταν οι εκλογές στην Παλαιστίνη, συνέβη μια αλλαγή κυβέρνησης στο Ισραήλ· μια αλλαγή κυβέρνησης η οποία, όπως γνωρίζετε, ήταν οριακή· η κυβέρνηση του πρωθυπουργού Σαρόν νίκησε με ένα περιθώριο μόνο δύο ψήφων. Έτσι, μολονότι στην παλαιστινιακή και ισραηλινή κοινωνία η πλειοψηφία υπέρ της ειρήνης αυξάνεται σταδιακά, στην Κνεσέτ, το Κοινοβούλιο, εξακολουθεί να υπάρχει ένας διχασμός τόσο βαθύς που ο πρωθυπουργός Σαρόν απέτυχε να εξασφαλίσει τις ψήφους δεκατεσσάρων μελών του κόμματος της πλειοψηφίας, του δικού του κόμματος, Λικούντ, και η νέα κυβέρνηση έπρεπε να εκλεγεί χάρη στις ψήφους ενός ανεξάρτητου κόμματος της μειοψηφίας, του κόμματος του Yosi Beilin, και με την αποχή δύο μελών ενός αραβικού κόμματος, που απείχαν προκειμένου να βοηθήσουν την κυβέρνηση να νικήσει.
<P>
Κυρίες και κύριοι, μπορούμε να δούμε ότι, προκειμένου να διατηρηθεί αυτή η ελπίδα που εκφράζεται από τους Παλαιστίνιους, προκειμένου να διατηρηθεί αυτή η αίσθηση περηφάνιας, είναι απολύτως σημαντικό να αρχίσουν να κινούνται τα πράγματα, και αυτό σημαίνει δράση από την πλευρά των Παλαιστινίων, και έχουν αναλάβει ήδη δράση, και ο Πρόεδρος Αμπού Μαζέν έχει λάβει πολύ σημαντικές αποφάσεις τις τελευταίες μέρες σε μια προσπάθεια να θέσει τέλος στις πράξεις βίας που απέτρεπαν την επανέναρξη των διαπραγματεύσεων και του διαλόγου μεταξύ Παλαιστινίων και Ισραηλινών. Ως αποτέλεσμα των μέτρων που έλαβε, σήμερα έγινε η πρώτη συνάντηση μετά από εκείνες που αναβλήθηκαν, μεταξύ των διευθυντών των γραφείων του πρωθυπουργού Σαρόν και του υπουργού Erekat, μια συνάντηση η οποία, όπως με πληροφόρησαν, ήταν θετική και η οποία πρόσφερε λίγη ελπίδα ότι είναι δυνατό να επαναληφθούν οι επαφές μεταξύ Παλαιστινίων και Ισραηλινών.
<SPEAKER ID="71" LANGUAGE="" NAME="Ferrero-Waldner," AFFILIATION="Επιτροπή.">
<P>
Πράγματι, υπάρχουν πολύ ενθαρρυντικές εξελίξεις στην περιοχή. Ο Προεδρεύων του Συμβουλίου, κ. Asselborn, μόλις επισκέφτηκε την Ιερουσαλήμ και τη Γάζα και είναι της γνώμης ότι και οι δύο πλευρές σημειώνουν βήματα προόδου, όπως ακριβώς περιέγραψε ο κ. Σολάνα. Σφυγμομετρήσεις οι οποίες διεξήχθησαν μετά τις παλαιστινιακές εκλογές δείχνουν ότι μία αυξανόμενη πλειοψηφία Παλαιστινίων και Ισραηλινών υποστηρίζουν τώρα μια ειρηνευτική διαδικασία και μια ειρηνική λύση στη διαμάχη όσον αφορά τη λύση των δύο κρατών. Αυτό, από μόνο του, είναι μια πολύ σημαντική και ενθαρρυντική εξέλιξη.
<P>
Οι προεδρικές εκλογές πήγαν πολύ καλά. Είμαι πολύ ευγνώμων και τρέφω βαθιά εκτίμηση για τον κ. Michel Rocard, ο οποίος έκανε πολύ καλή δουλειά υπό δύσκολες συνθήκες, με την ομάδα του. Θα ήθελα να ευχαριστήσω και πάλι τους εκλογικούς παρατηρητές, καθώς και τους βουλευτές αυτού του Κοινοβουλίου οι οποίοι συνεισέφεραν στην επιτυχία της.
<P>
Οφείλω πολλά στον προκάτοχό μου, κ. Patten, ο οποίος κράτησε ψηλά την παλαιστινιακή σημαία σε πολύ δύσκολες στιγμές. Ευχαριστώ επίσης όσους από εσάς στο Κοινοβούλιο τον στήριξαν. Θα συνεχίσω να το κάνω και ειδικά τώρα, που είναι ακόμη πιο σημαντικό, επειδή είναι η κατάλληλη στιγμή να γίνουν περισσότερα. Ελπίζω ότι θα έχουμε επίσης την ευκαιρία να προωθήσουμε τη συνεργασία μας σε διάφορα σχέδια.
<P>
Το 2004 διανείμαμε περίπου 250 εκατομμύρια ευρώ, και θα παράσχουμε αντίστοιχο ποσό το 2005. Θα εξετάσουμε πολύ προσεκτικά πού δαπανώνται τα χρήματα.
<P>
Μένουν ακόμη πολλά να γίνουν, αλλά το πιο σημαντικό είναι ότι η Ευρωπαϊκή Ένωση πρέπει να μείνει ενωμένη στην πρόθεσή της και τη βούλησή της –όπως είπε ο Χαβιέ Σολάνα – να βοηθήσει και τις δύο πλευρές να διασχίσουν αυτή την λεωφόρο προς μία ειρήνη η οποία θα αξίζει να αποκαλείται ειρήνη. Για αυτόν τον λόγο, προσβλέπουμε επίσης στην επίσκεψη του Προέδρου Μπους και του επιτελείου του στις Βρυξέλλες στις 22 Φεβρουαρίου, όταν η ειρηνευτική διαδικασία στη Μέση Ανατολή θα βρίσκεται στην κορυφή της ημερήσιας διάταξης. Εάν μπορούμε τουλάχιστον να σημειώσουμε ορισμένα μικρά βήματα προόδου προς αυτή την κατεύθυνση, τότε θα έχουμε την ευκαιρία να εργαστούμε μαζί, παράλληλα με τους Αμερικανούς, για το ευρύτερο ζήτημα της Μέσης Ανατολής, κάτι για το οποίο είμαστε και οι δύο δεσμευμένοι. 
<SPEAKER ID="72" LANGUAGE="" NAME="" AFFILIATION="Αντιπροέδρου">
<SPEAKER ID="73" LANGUAGE="ES" NAME="Salafranca Sánchez-Neyra (PPE-DE )," AFFILIATION="εξ ονόματος της Ομάδας ΕΛΚ-ΕΔ.">
<P>
    Σας ευχαριστώ πολύ, κύριε Πρόεδρε, και ευχαριστώ πολύ επίσης τον Ύπατο Εκπρόσωπο και την Επίτροπο Ferrero-Waldner για τις τεράστιες προσπάθειές τους στην αναζήτηση της ειρήνης στην περιοχή. Είναι σαφές ότι πολλά πράγματα κινούνται σε σχέση με αυτή την περίπλοκη ισορροπία μεταξύ πολέμου και ειρήνης στην Παλαιστίνη: το ικανοποιητικό αποτέλεσμα των εκλογών στις οποίες συμμετείχαν η Ένωση και το Κοινοβούλιο –θα ήθελα επίσης να αναφέρω τις προσπάθειες του κ. Rocard και του κ. McMillan-Scott και άλλων– το γεγονός ότι πρέπει να χαιρόμαστε για τη μείωση της υποστήριξης στην τρομοκρατία στην περιοχή από το 65% στο 40% από τον Ιούνιο –και αυτό το ποσοστό πρέπει να συνεχίσει να μειώνεται– η ανάγκη να εδραιωθεί μία ανακωχή με τις εξτρεμιστικές οργανώσεις και οι προσπάθειες που καταβάλλονται από τον νέο Πρόεδρο της Εθνικής Παλαιστινιακής Αρχής προκειμένου να επιτευχθεί αυτό, προσπάθειες οι οποίες δημιούργησαν ένα νέο κλίμα διαλόγου, και η σταδιακή συνειδητοποίηση από την ισραηλινή κυβέρνηση ότι πρέπει να υπάρξει ένα βιώσιμο παλαιστινιακό κράτος, και ταυτόχρονα απόσυρση του Ισραήλ από τη Γάζα και τη Δυτική Όχθη.
<P>
Υπάρχει τώρα μία βασική απαίτηση και αυτή είναι να τεθεί ένα τέλος στη βία. Η βία δεν είναι η λύση, η βία είναι το πρόβλημα, και οι 4 000 νεκροί, οι χιλιάδες τραυματίες και η κοινωνική, οικονομική και επίσης ηθική κατάρρευση ορισμένων περιοχών της Παλαιστίνης δείχνουν σαφέστατα τα αποτελέσματα αυτής της τεράστιας διαδικασίας βίας στην περιοχή.
<P>
Η κ. Ferrero-Waldner το εξέφρασε πολύ καθαρά: δυστυχώς, οι προσπάθειες των πλευρών δεν αρκούν για να εδραιωθεί αυτή η παύση της βίας και η διεθνής κοινότητα πρέπει να δεσμευτεί αποφασιστικά. Και από αυτή την άποψη, κύριε Πρόεδρε, η Ευρωπαϊκή Ένωση πρέπει να κάνει ένα βήμα προς τη σωστή κατεύθυνση και πρέπει να αυξήσει τις προσπάθειές της όχι μόνο μέσω των δράσεών της, αλλά επίσης ενώνοντας βουλήσεις και σφυρηλατώντας συναινέσεις με τους εταίρους της Τετραμερούς. Πράγματι, η άφιξη του Προέδρου Μπους στην Ευρώπη προσφέρει μία εξαίρετη ευκαιρία να εμπλακεί η νέα κυβέρνηση σε αυτή την ειρηνευτική διαδικασία. Μόνο με την αποφασιστικότητα, μόνο υποστηρίζοντας και εδραιώνοντας τη νέα Παλαιστινιακή Αρχή, υποστηρίζοντας αυτή την κυβέρνηση, αποκαθιστώντας τις υποδομές και στηρίζοντας τις διαδικασίες ασφάλειας θα μπορέσουμε να σημειώσουμε πρόοδο προς αυτή την κατεύθυνση. Κύριε Πρόεδρε, κρατώντας σταθερά το πηδάλιο και μην ενδίδοντας στη μάστιγα της τρομοκρατίας, θα μπορέσουμε να αποκαταστήσουμε τη διαδικασία, καταρχάς, και έπειτα να εδραιώσουμε τη δίκαιη και διαρκή ειρήνη που ζητά αυτή η περιοχή σχεδόν έναν αιώνα. 
<SPEAKER ID="74" LANGUAGE="IT" NAME="Napoletano (PSE )," AFFILIATION="εξ ονόματος της Ομάδας ΕΣΚ">
<P>
Η Ευρώπη πίστεψε περισσότερο από όλους σε αυτήν τη διαδικασία και την υποστήριξε πολιτικά και οικονομικά. Η παρουσία της Ευρώπης είναι ορατή και σημαντική, χάρη στο έργο της αποστολής των παρατηρητών υπό την προεδρία του κ. Michel Rocard, η οποία υποστήριξε το εξίσου σημαντικό έργο της παλαιστινιακής κεντρικής εκλογικής επιτροπής, σε στενή συνεργασία με την αντιπροσωπεία του Κοινοβουλίου υπό την προεδρία του κ. McMillan-Scott.
<SPEAKER ID="75" LANGUAGE="NL" NAME="Neyts-Uyttebroeck, (ALDE )," AFFILIATION="εξ ονόματος της Ομάδας">
<P>
Στο Ισραήλ τη διακυβέρνηση της χώρας έχει αναλάβει ένας νέος κυβερνητικός συνασπισμός ενώ στην Παλαιστίνη διεξήχθησαν προεδρικές εκλογές. Οι εκλογές αυτές πραγματοποιήθηκαν με την ενεργό στήριξη και αρωγή της διεθνούς κοινότητας και ιδίως της Ευρωπαϊκής Ένωσης, η οποία συμμετείχε με πολυάριθμη αποστολή παρατηρητών υπό την εποπτεία του κ. Rocard. Οι εκλογές αυτές πραγματοποιήθηκαν επειδή το Ισραήλ είχε τη σύνεση να επιτρέψει τη διεξαγωγή τους, αν και όχι πάντοτε χωρίς δυσκολίες. Αναφέρομαι, για παράδειγμα, στις συνθήκες που επικράτησαν στην Ανατολική Ιερουσαλήμ και στο κλείσιμο της συνοριακής διάβασης με την Αίγυπτο. Ωστόσο, οι εκλογές μπόρεσαν να διεξαχθούν, πρωτίστως, χάρη στην ωριμότητα του παλαιστινιακού λαού, ο οποίος απέδειξε την προσήλωσή του στη δημοκρατία, την επιθυμία του για χρηστή διακυβέρνηση και κράτος δικαίου και, πάνω από όλα, την επιθυμία του για ειρήνη.
<SPEAKER ID="76" LANGUAGE="NL" NAME="Lagendijk (Verts/ALE )," AFFILIATION="εξ ονόματος της Ομάδας ΠΡΣ/ΕΕΣ">
<P>
Τι ακριβώς μπορεί να πράξει η Ευρωπαϊκή Ένωση, και τι είναι διατεθειμένη να πράξει; Κατά τη διάρκεια διαβούλευσης με τους Υπουργούς Εξωτερικών Υποθέσεων τον Νοέμβριο του 2004, ο Ύπατος Εκπρόσωπος επανέλαβε την απόφαση του Συμβουλίου του Μαρτίου του 2004. Η Ευρωπαϊκή Ένωση στηρίζει την απόσυρση από τη Λωρίδα της Γάζας, εφόσον πληρούνται πέντε προϋποθέσεις. Η ενέργεια αυτή πρέπει να εντάσσεται στον οδικό χάρτη και να αποτελεί βήμα προς την κατεύθυνση της λύσης των δύο κρατών. Μέχρι τώρα όλα καλά, νομίζω, αλλά το Ισραήλ δεν πρέπει να χρησιμοποιήσει την αποχώρηση από τη Λωρίδα της Γάζας ως πρόφαση για τη δημιουργία νέων εποικισμών στη Δυτική Όχθη ή για την επέκταση υπαρχόντων εποικισμών. Η μετάβαση πρέπει να πραγματοποιηθεί σε διαβούλευση με την Παλαιστινιακή Αρχή, ενώ το Ισραήλ πρέπει να βοηθήσει στην ανοικοδόμηση της Λωρίδας της Γάζας. Εκεί, βεβαίως, αρχίζουν και τα προβλήματα. Εξ ου και το ερώτημα που απευθύνω στον Ύπατο Εκπρόσωπο. Θεωρεί ο ίδιος ότι υφίστανται επί του παρόντος αυτές οι προϋποθέσεις ή ότι υπάρχει περίπτωση να τηρηθούν στο εγγύς μέλλον; Εάν δεν υφίστανται, τι θα πράξει η Ευρωπαϊκή Ένωση για να διασφαλίσει την τήρηση αυτών των προϋποθέσεων και, σε περίπτωση μη τήρησής τους, τι προτίθεται να πράξει η Ευρωπαϊκή Ένωση; Θα υπαναχωρήσουμε; Ελπίζω πως όχι αλλά, εάν αντιμετωπίζουμε με σοβαρότητα το θέμα, πρέπει να τηρήσουμε τις προϋποθέσεις που οι ίδιοι έχουμε θέσει.
<SPEAKER ID="77" LANGUAGE="IT" NAME="Morgantini (GUE/NGL )," AFFILIATION="εξ ονόματος της Ομάδας ΕΕΑ/ΑρΠρΒΧ.">
<P>
Στην παρέμβασή μου θα ήθελα να δώσω ιδιαίτερη έμφαση σε συγκεκριμένα ζητήματα. Όπως υπενθύμισε η Επίτροπος κ. Waldner, οι Παλαιστίνιοι έπραξαν αυτό που τους αναλογούσε και επέλεξαν με σαφήνεια την ειρήνη, τη δημοκρατία και την ελευθερία. Επέλεξαν το πρόγραμμα του Αμπού Μαζέν, που είναι ένα σαφές και διαυγές πρόγραμμα κατά των στρατιωτικών επιχειρήσεων, είτε αυτές αφορούν τις τρομοκρατικές επιθέσεις κατά αμάχων ισραηλινών, είτε τον ένοπλο αγώνα που είναι νόμιμος και προβλέπεται και από τη Συνθήκη της Γενεύης, πράγμα με το οποίο εγώ διαφωνώ. Επέλεξαν συνεπώς με σαφήνεια ένα σχέδιο μεταρρυθμίσεων, ειρήνης και δημοκρατίας. Πιστεύω πως είναι σημαντικό να δεχθούμε κάθε πρωτοβουλία και κάθε αλλαγή και μεταρρύθμιση.
<P>
Τέλος, υπάρχει το ζήτημα της Γάζας. Βρέθηκα στη Γάζα κατά τις ημέρες των εκλογών. Η Ράφα είναι κλειστή εδώ και 87 ημέρες. Χιλιάδες αθώοι Παλαιστίνιοι που δεν είναι καν ύποπτοι για τρομοκρατία, βρίσκονται εγκλωβισμένοι στα σύνορα της Γάζας, κοιμούνται στους δρόμους και δεν έχουν καθόλου χρήματα. Ακόμη και οι αιγύπτιοι ταξιτζήδες υποφέρουν όταν βλέπουν τους Παλαιστίνιους σε αυτήν την κατάσταση. Υπάρχει επίσης ο κίνδυνος κατεδάφισης 3 000 σπιτιών από τις ισραηλινές δυνάμεις για να εμποδιστεί η κατασκευή σηράγγων.
<SPEAKER ID="78" LANGUAGE="" NAME="Batten (IND/DEM )," AFFILIATION="εξ ονόματος της Ομάδας IND/DEM.">
<P>
Θα ήταν ενδιαφέρον να δούμε αν ο πρόεδρος Αμπάς έχει την πρόθεση ή την ικανότητα να περιστείλει τις εγκληματικές ενέργειες των διαφόρων τρομοκρατικών οργανώσεων στον τομέα του. Εφόσον το Ευρωπαϊκό Κοινοβούλιο είχε 28 επιτηρητές παρόντες στις εκλογές, ίσως να αναφέρουν τι ρόλο διαδραμάτισαν, εάν διαδραμάτισαν, η Χαμάς, η Φατάχ και οι άλλες τρομοκρατικές ομάδες στις εκλογές.
<P>
Το Κοινοβούλιο έχει, νομίζω, δαπανήσει 17 εκατομμύρια ευρώ από χρήματα των φορολογούμενων πολιτών για βοήθεια στις παλαιστινιακές εκλογές. Τι απόδειξη έχουμε ότι αυτά τα χρήματα δαπανήθηκαν σωστά και ότι θα αποδοθεί λογαριασμός; Τι απόδειξη έχουμε ότι κανένα μέρος αυτών των χρημάτων δεν κατάληξε στις τσέπες των τρομοκρατικών οργανώσεων; Η Ευρωπαϊκή Ένωση δεν νομιμοποιείται να διαδραματίζει οποιοδήποτε ρόλο στις παλαιστινιακές –ή οποιεσδήποτε άλλες– εκλογές, αλλά εάν πρόκειται να παράσχει αφειδώς εκατομμύρια ευρώ σε αυτές, τότε οφείλουμε τουλάχιστον να ξέρουμε πού πήγαν αυτά τα χρήματα.
<SPEAKER ID="79" LANGUAGE="IT" NAME="Angelilli (UEN )," AFFILIATION="εξ ονόματος της Ομάδας ΕΕΕ.">
<P>
Προκαλούν έκπληξη όσοι υποστηρίζουν ότι μια τέτοια παρέμβαση θα ήταν πρόωρη και ότι η Ευρωπαϊκή Ένωση δεν είναι δήθεν έτοιμη να την υποστηρίξει. Τουναντίον, αυτή ακριβώς είναι η κατάλληλη στιγμή για να ανακτήσει η Ευρώπη τον κεντρικό πολιτικό της ρόλο, αναλαμβάνοντας μάλιστα συγκεκριμένη δράση για να υποστηρίξει την ανάπτυξη της παλαιστινιακής οικονομίας με ένα σχέδιο υπό την επίβλεψη της Ευρωπαϊκής Ένωσης, ένα νέο σχέδιο Μάρσαλ για την Παλαιστίνη, όπως είχε προτείνει η Ιταλία ήδη την επομένη της 11ης Σεπτεμβρίου και επανήλθε πρόσφατα με πρωτοβουλία της Μεγάλης Βρετανίας. Πιστεύω πως είναι και αυτός ένας τρόπος για να απαλλαγεί η Παλαιστίνη από τη φτώχεια και την περιθωριοποίηση που ενισχύουν συχνά τις γραμμές του φονταμενταλισμού. 
<SPEAKER ID="80" LANGUAGE="" NAME="Allister (NI )." AFFILIATION="(ΕΝ)">
<P>
    Κύριε Πρόεδρε, δεν κρύβω ότι στη διαμάχη στη Μέση Ανατολή είμαι με το μέρος του Ισραήλ. Εκπροσωπώ τη Βόρειο Ιρλανδία, ένα κράτος το οποίο γνωρίζει τα πάντα για την τρομοκρατία, και μπορώ εύκολα να ταυτιστώ με ένα μικρό κράτος το οποίο, από τη γένεση του βρέθηκε εκτεθειμένο σε παρατεταμένες και άγριες τρομοκρατικές επιθέσεις. Αυτή η συμπόνια αυξάνεται λόγω των αδελφικών δεσμών, εδώ και πολλά χρόνια, μεταξύ του IRA και της ΟΑΠ. Οι ιστορικές μαρτυρίες δείχνουν ότι η ενεργός συνεργασία μεταξύ της ΟΑΠ και του IRA είχε ως αποτέλεσμα τη χρηματοδότηση και την εκπαίδευση του IRA σε χώρες της Μέσης Ανατολής, και για χρόνια βλέπαμε επίσημους απεσταλμένους της ΟΑΠ να παρίστανται σε συνέδρια του Sinn Féin. Ως άγγελοι θανάτου και καταστροφής, έχουν πολλά κοινά.
<SPEAKER ID="81" LANGUAGE="" NAME="McMillan-Scott (PPE-DE )." AFFILIATION="(ΕΝ)">
<P>
Για τις προεδρικές εκλογές, το Ευρωπαϊκό Κοινοβούλιο έστειλε τη μεγαλύτερη αποστολή παρατήρησης που έχει στείλει ποτέ. Υπήρχαν 28 μέλη του Ευρωπαϊκού Κοινοβουλίου, υπό την προεδρία εμού του ιδίου, με την κ. Napoletano ως αναπληρώτρια πρόεδρο, και φθάσαμε στην Ιερουσαλήμ λίγες μέρες πριν τις εκλογές. Θα ήθελα να ευχαριστήσω όλους τους συναδέλφους οι οποίοι συμμετείχαν σε αυτή την αποστολή – πολλοί εκ των οποίων βρίσκονται εδώ απόψε, το προσωπικό του Κοινοβουλίου για την αξιοσημείωτη υποστήριξη τους, και τους διερμηνείς. Η αντιπροσωπεία μας συνάντησε τους δύο κύριους υποψήφιους –Μαχμούντ Αμπάς και Μουσταφά Μπαργκούτι– καθώς και τον Πρόεδρο της Εκλογικής Επιτροπής και τον κ. Rocard, ο οποίος θα μιλήσει σε λίγο.
<P>
Ως πρόεδρος της αποστολής κατέθεσα στεφάνι στον τάφο του Αραφάτ στη Muqata. Συναντήθηκα επίσης με μικρότερα πολιτικά κόμματα τα οποία αμφισβητούσαν τις εκλογές και, σε εντελώς προσωπικό επίπεδο, με άλλες παλαιστινιακές ομάδες.
<P>
Ωστόσο, το κύριο μήνυμά μου απόψε είναι ότι οι προεδρικές εκλογές ήταν πρότυπο για τον υπόλοιπο αραβικό κόσμο, όπου δεν υπάρχει δημοκρατία. Ο Μαχάτμα Γκάντι είπε κάποτε, «το δημοκρατικό πνεύμα δεν μπορεί να επιβληθεί εκ του μη όντος». Η κ. Ferrero-Waldner, ωστόσο, είπε χθες στην Ευρω-Μεσογειακή Συνέλευση: «Μπορούμε να ενθαρρύνουμε τη δημοκρατία, και θα το κάνουμε». Υποστηρίζω ολόψυχα αυτή την άποψη και πιστεύω ότι φέτος, δέκατη επέτειο της Διαδικασίας της Βαρκελώνης, είναι καιρός για την Ευρωπαϊκή Ένωση να παίξει αποφασιστικό ρόλο στην ευρύτερη Μέση Ανατολή. Σε τελική ανάλυση, αυτή είναι η δική μας γειτονιά, όχι των Αμερικανών. 
<SPEAKER ID="82" LANGUAGE="" NAME="Rocard (PSE )." AFFILIATION="(">
<P>
Όπως αντιλήφθηκα, ορισμένοι είπαν ότι αυτό αποτελεί μια ευκαιρία και μια αχτίδα ελπίδας. Το κύριο στοιχείο αυτής της αχτίδας ελπίδας βασίζεται στην αδιαμφισβήτητη ποιότητα και το βάθος της δημοκρατικής βούλησης του παλαιστινιακού λαού. Ο φίλος μου, ο κ. McMillan-Scott, το είπε αυτό απερίφραστα. Έχει δίκιο – αυτή είναι μια επιλογή επιδίωξης της ειρήνης, όπως και μια επιλογή επιδίωξης της δημοκρατίας.
<SPEAKER ID="83" LANGUAGE="ES" NAME="Guardans Cambó (ALDE )." AFFILIATION="">
<P>
Κύριε Σολάνα, περιγράψατε την κατάσταση πολύ καλά –και το ίδιο και η κ. Ferrero-Waldner– αλλά εσείς την περιγράψατε πολύ συγκεκριμένα και επισημάνατε ορισμένες γενικές γραμμές. Αναφέρατε τι θα μπορούσε να κάνει η Ευρωπαϊκή Ένωση για την Παλαιστίνη. Δεν θα προσθέσω τίποτα σε αυτά που είπε ο κ. Rocard αναφορικά με τις εκλογές, επειδή πιστεύω ότι έχει απόλυτο δίκιο: ασφάλεια και οικονομία. Θα ήθελα να μιλήσω λίγο περισσότερο σχετικά με αυτό που περιμένει η Ευρωπαϊκή Ένωση από το Ισραήλ στο πλαίσιο αυτής της απόσυρσης, της αποχώρησης από την Γάζα η οποία, αν γίνει με έναν αυστηρά μονομερή τρόπο, χωρίς κανένα συντονισμό ή χωρίς καμία διαπραγμάτευση και συμφωνημένη διαδικασία, μπορεί να μην είναι καλή ή τουλάχιστον μπορεί να έχει ορισμένα αντιπαραγωγικά αποτελέσματα.
<SPEAKER ID="84" LANGUAGE="ES" NAME="Hammerstein Mintz (Verts/ALE )." AFFILIATION="">
<P>
Επίσης πιστεύουμε ότι ένα από τα προβλήματα είναι ότι δεν μπορούμε να αρχίσουμε με μία προσέγγιση βήμα προς βήμα, δεν μπορούμε να πούμε αυτό που είπε ο κ. Μπους: «Θα έχουμε ένα παλαιστινιακό κράτος μέσα στο 2005». Είμαστε στο 2005 σύμφωνα με τον οδική χάρτη και τώρα ο κ. Μπους λέει ότι θα έχουμε ένα παλαιστινιακό κράτος το 2009. Πρέπει να μειώσουμε το χρόνο ανάμεσα στην αρχή και το τέλος. Ο παλαιστινιακός λαός και ο ισραηλινός λαός είναι αρκετά ώριμοι για να δουν το φως στην άκρη του τούνελ. Σύμφωνα με τις δημοσκοπήσεις, οι δύο λαοί είναι υπέρ μιας πολιτικής συμφωνίας προκειμένου να επιτευχθεί ένα οριστικό καθεστώς παρόμοιο με τη Συμφωνία της Γενεύης. Επιπλέον, αυτό το οριστικό καθεστώς, μόνιμου χαρακτήρα, είναι πολύ παρόμοιο με τη συμφωνία που παραλίγο να επιτευχθεί από τις δύο πλευρές στην Τάμπα στο τέλος του 2000.
<SPEAKER ID="85" LANGUAGE="" NAME="Αδάμου (GUE/NGL )." AFFILIATION="">
<P>
    Κύριε Πρόεδρε, κυρία Επίτροπε, κύριε Σολάνα, η γενική εντύπωση που αποκομίσαμε από την εμπειρία μας ως παρατηρητών στις εκλογές είναι ότι οι Παλαιστίνιοι πέραν πάσης αμφιβολίας κατάφεραν, και ίσως είναι η πρώτη φορά που έγινε κατορθωτό κάτι τέτοιο υπό συνθήκες κατοχής, να διεξαγάγουν δημοκρατικές και ελεύθερες εκλογές, γεγονός που αποτελεί μείζονα πολιτική πράξη, η οποία στέλνει πολιτικά μηνύματα και στο Ισραήλ αλλά και σε ολόκληρη τη διεθνή κοινότητα. Στις 9 Ιανουαρίου ο παλαιστινιακός λαός έστειλε ένα ξεκάθαρο μήνυμα αξιοπρέπειας, απόλυτης προσήλωσης στη δημοκρατία, στην ειρήνη και στον αγώνα για ανεξαρτησία. Οι εκλογές διεξήχθησαν ελεύθερα και δημοκρατικά με αυξημένη συμμετοχή γυναικών και νεολαίας και γι’ αυτό είναι άξιοι συγχαρητηρίων. Τα προβλήματα που αφορούσαν κυρίως την ανατολική Ιερουσαλήμ και τη Λωρίδα της Γάζας προκλήθηκαν για δύο λόγους: ο ένας λόγος ήταν η στάση των ισραηλινών αρχών και ο άλλος λόγος ήταν η κακή, κατά τη γνώμη μας, ρύθμιση που είχε συμφωνηθεί μεταξύ των Παλαιστινίων, των Ισραηλινών αλλά και της Ευρωπαϊκής Ένωσης, η συμφωνία του 1996, σύμφωνα με την οποία από 120.000 εκλογείς που είχαν δικαίωμα ψήφου μόνον 6.000 ψήφισαν, με αποστολή μάλιστα ψηφοδελτίου μέσω του ισραηλινού ταχυδρομείου, ενώ οι υπόλοιποι θα έπρεπε να μετακινηθούν σε άλλες περιοχές της Δυτικής Όχθης εν μέσω μάλιστα αλληλοσυγκρουόμενων πληροφοριών. Παρόλα αυτά η επόμενη μέρα των εκλογών ανοίγει καινούργιες προοπτικές για την επανέναρξη ειρηνευτικής διαδικασίας. Ο νικητής έχει δηλώσει και εκφράσει σαφώς την πρόθεσή του για συνέχιση μιας αποστρατικοποιημένης και για ειρηνική επίλυση του προβλήματος με βάση το διεθνές δίκαιο, τα ψηφίσματα του ΟΗΕ και τον οδικό χάρτη. Ο νέος Πρόεδρος, με τις επαφές που είχε πρόσφατα με τις ένοπλες οργανώσεις, πιστεύουμε ότι πρέπει να κατάφερε να τις πείσει να προχωρήσουν σε μια μονομερή κατάπαυση του πυρός, ενέργεια που ευελπιστούμε πως θα οδηγήσει σε εκεχειρία η οποία θα σπάσει το φαύλο κύκλο της βίας και θα βοηθήσει πολύ στην επανέναρξη της ειρηνευτικής διαδικασίας. Επίσης φαίνεται να είναι έτοιμος και για μια σειρά εσωτερικών μεταρρυθμίσεων με στόχο την οικονομική, κοινωνική και πολιτική ανάπτυξη παρά τις δυσμενείς συνθήκες που υπάρχουν λόγω της κατοχής. Παράλληλα όμως με τις προσπάθειες που ο παλαιστίνιος Πρόεδρος άρχισε να καταβάλλει, για να ξεκινήσει ξανά η ειρηνευτική διαδικασία θα πρέπει να γίνουν και από την ισραηλινή κυβέρνηση κινήσεις καλής θέλησης. Δυστυχώς η οικοδόμηση του τείχους, που τόσο έντονα καταδίκασε η διεθνής κοινότητα με απόφαση μάλιστα του Διεθνούς Δικαστηρίου, ακόμα συνεχίζεται, όπως και ο εποικισμός. Με βάση τον οδικό χάρτη, το 2005 θα ήταν η χρονιά ανακήρυξης ανεξάρτητου παλαιστινιακού κράτους. Παρ’ όλα αυτά το 2005 είναι εδώ, χωρίς να είναι ορατή μια τέτοια προοπτική. Εμείς, ως Ευρωπαϊκή Ένωση και ως Κοινοβούλιο ειδικότερα, έχουμε ένα πολύ σημαντικό ρόλο να διαδραματίσουμε στην προσπάθεια για επανέναρξη συνομιλιών και στην εξεύρεση μιας οριστικής λύσης του προβλήματος. Πέραν του θεωρητικού επιπέδου μέσω ψηφισμάτων κλπ. θα πρέπει και με έναν πιο έμπρακτο τρόπο να ασκήσουμε πιέσεις προς όλες τις κατευθύνσεις για ουσιαστικές συνομιλίες που θα οδηγήσουν μέσα στο 2005 σε σημαντική πρόοδο και στη σύντομη οριστική λύση του προβλήματος, μια λύση που δεν μπορεί παρά να συμπεριλαμβάνει την ίδρυση ενός ανεξάρτητου παλαιστινιακού κράτους σε ειρηνική συνύπαρξη με το κράτος του Ισραήλ και φυσικά την κατεδάφιση του τείχους και τον τερματισμό της κατοχής, ούτως ώστε οι δύο λαοί να μπορέσουν να οικοδομήσουν ένα ειρηνικό μέλλον, το οποίο θα συμβάλει στην ειρήνη και στην πρόοδο για ολόκληρη την πολύπαθη περιοχή της ευρύτερης Μέσης Ανατολής.
<SPEAKER ID="86" LANGUAGE="" NAME="Καρατζαφέρης (IND/DEM )." AFFILIATION="">
<P>
    Κύριε Πρόεδρε, σήμερα, πενήντα επτά χρόνια μετά, μας δίνεται μια χρυσή ευκαιρία να διορθώσουμε ένα λάθος που κόστισε τη ζωή εκατοντάδων χιλιάδων ανθρώπων. Αν το 1948, όταν δίναμε στέγη, κράτος στο Ισραήλ, είχαμε κάνει το ίδιο και με τους Παλαιστινίους, θα είχαν σωθεί πολλοί άνθρωποι· ενδεχομένως να μην είχαν γίνει αυτοί οι πολύνεκροι πόλεμοι πριν από 30-35 χρόνια. Ίσως να μην είχε γίνει και το χτύπημα της 11ης Σεπτεμβρίου, εάν δεχθούμε τη δημόσια αιτιολόγηση του ηθικού αυτουργού Μπιν Λάντεν. Ο θάνατος της Ιφιγένειας έφερε ούριο άνεμο στον Αγαμέμνονα. Ο θάνατος του Αραφάτ, (πότε τρομοκράτης, πότε συνομιλητής, πότε νομπελίστας ειρήνης, κατά περίσταση, όπως εξυπηρετούσε το κατεστημένο) αλλά και ο θάνατος της μονοκρατορίας του Σαρόν στο Ισραήλ ίσως φέρουν τον ούριο άνεμο της ειρήνης. Αν δεν ενεργήσουμε αποτελεσματικά και άμεσα, θα χαθεί αυτή η χρυσή ευκαιρία. Η τρομοκρατία θα κλιμακωθεί, και η κρατική που είναι πιο βάναυση αλλά και των ελευθέρων σκοπευτών. Η Αμερική δείχνει να αλλάζει ρότα· θέλει να φύγει, να κάνει στροφή από τη Μέση Ανατολή και να πάει προς τη Μόσχα, με ό,τι συνεπάγεται αυτό. Εμείς όμως ζούμε στην περιοχή, εμείς φιλοξενούμε 40 εκατομμύρια Άραβες, εμείς εδώ σ’ αυτό τον τόπο δεν δώσαμε την ευκαιρία στον Εβραίο να ζήσει τον καιρό της ναζιστικής κατοχής. Εμείς τώρα πρέπει να πιάσουμε την ευκαιρία. 
<SPEAKER ID="87" LANGUAGE="" NAME="" AFFILIATION="">
<SPEAKER ID="88" LANGUAGE="IT" NAME="Romagnoli (NI )." AFFILIATION="">
<SPEAKER ID="89" LANGUAGE="DE" NAME="Brok (PPE-DE )." AFFILIATION="">
<SPEAKER ID="90" LANGUAGE="FR" NAME="De Keyser (PSE )." AFFILIATION="">
<P>
    Κύριε Πρόεδρε, κύριε Σολάνα, ήμουνα στα προσφυγικά στρατόπεδα της Ράφα στη Γάζα την περίοδο των εκλογών, και σας ευχαριστώ για τα εξαιρετικά εύστοχα λόγια σας. Σας ευχαριστώ, κυρία Ferrero-Waldner, για τη δέσμευσή σας.
<P>
Ας μου επιτραπεί να επανέλθω στο θέμα των ιρακινών εκλογών για να εκφράσω την ανησυχία μου. Αυτές οι εκλογές προγραμματίζονται για την Κυριακή και αποτελούν τμήμα της πολιτικής Μπους για μια στρατηγική διεξόδου, νομιμοποιούμενης από το ψήφισμα αριθ. 446 του ΟΗΕ. Το σχέδιο ήταν να ξαναδοθεί στον ιρακινό λαό το δικαίωμα της αυτοδιάθεσης, ωστόσο, από τότε που θεσπίστηκε, συνεχίστηκε η όξυνση των εντάσεων. Οι δυνάμεις κατοχής δεν μπόρεσαν να μετατραπούν σε ειρηνευτικές δυνάμεις και η αποτρόπαια συμπεριφορά στη φυλακή του Abu Ghraib ήταν ενδεικτική ως προς αυτό. Οι προσπάθειες για την ανασύσταση των ιρακινών δυνάμεων, ιδίως της αστυνομίας, σημαδεύτηκαν από επιθέσεις που στόχευαν εκείνους που, δυστυχώς, ενίοτε θεωρούνται συνεργάτες της εχθρικής δύναμης. Αυτό αποτελεί αποτυχία. Αυτές οι ίδιες ιρακινές δυνάμεις, που υποστηρίζονται σε δεύτερο επίπεδο από τις δυνάμεις των ΗΠΑ, θα περιφρουρούν τα εκλογικά κέντρα. Οι σουνίτες εξτρεμιστές μποϋκοτάρουν αυτές τις εκλογές και η αύξηση των σιτικών φονταμενταλιστικών κινημάτων, των οποίων η έλευση στην εξουσία κρίνεται εξαιρετικά θετική από το Ιράν, εγείρει φόβους για μια θεοκρατία αντί μας νεοπαγούς δημοκρατίας.
<P>
Το χρονοδιάγραμμα για το 2005 είναι απίστευτο: Σύνταγμα στις 15 Αυγούστου, δημοψήφισμα στις 15 Οκτωβρίου, νομοθετικές εκλογές στις 15 Δεκεμβρίου και μια νέα κυβέρνηση στις 31 Δεκεμβρίου. Τι συμπέρασμα βγάζει το Συμβούλιο από αυτή την ανεξέλεγκτη βιασύνη; Πιστεύετε ότι είναι εφικτό; Πρέπει, όντως, να πιστέψουμε ότι είναι εφικτό, κύριε Σολάνα; Υπάρχει ευρωπαϊκή στρατηγική επί του θέματος; Το ελπίζω, για να αποκλειστεί το ενδεχόμενο της ευκαιριακής ρητορικής, που ενδεχομένως να συμπίπτει εν μέρει με τη δική μου, αλλά με την οποία δεν συμφωνώ. Πιστεύω ότι δεν πρέπει να σιωπούμε για αυτές τις εκλογές· αυτή η σιωπή θα είναι σημάδι αμφισημίας, και αυτό δεν είναι κάτι που θα το ήθελα. 
<SPEAKER ID="91" LANGUAGE="PL" NAME="Onyszkiewicz (ALDE )." AFFILIATION="">
<SPEAKER ID="92" LANGUAGE="" NAME="Τούσσας (GUE/NGL )." AFFILIATION="">
<P>
Είναι προφανές ότι και στη σημερινή συζήτηση επιχειρήθηκε, με απαράδεκτο τρόπο, να συνδεθεί και ένα ευρωπαϊκό κόμμα που ανήκει στο Ευρωπαϊκό Κοινοβούλιο, το Sinn Féin, με την τρομοκρατία. Αυτή η ενέργεια είναι απαράδεκτη. Εκφράζουμε την αλληλεγγύη μας στον παλαιστινιακό λαό για τη δημιουργία ανεξάρτητου παλαιστινιακού κράτους με πρωτεύουσα την Ανατολική Ιερουσαλήμ. 
<SPEAKER ID="93" LANGUAGE="" NAME="" AFFILIATION="Αντιπροέδρου">
<SPEAKER ID="94" LANGUAGE="PL" NAME="Masiel (NI )." AFFILIATION="">
<SPEAKER ID="95" LANGUAGE="" NAME="Hybášková (PPE-DE )." AFFILIATION="(ΕΝ)">
<SPEAKER ID="96" LANGUAGE="" NAME="De Rossa (PSE )." AFFILIATION="(ΕΝ)">
<SPEAKER ID="97" LANGUAGE="IT" NAME="Pistelli (ALDE )." AFFILIATION="">
<P>
Το κλειδί της σταθερότητας και της οικονομικής ανάπτυξης της περιοχής έγκειται στην επίλυση της ισραηλινοπαλαιστινιακής σύγκρουσης. Τα τελευταία χρόνια υπήρξε μια στασιμότητα που δεν επέτρεψε στην Ένωση να επιβάλει το κύρος της, επαληθεύοντας δυστυχώς το ευφυολόγημα της αμερικανικής διπλωματίας «we play you pay», που σημαίνει «εμείς έχουμε το πολιτικό κύρος και εσείς πληρώνετε τον λογαριασμό».
<SPEAKER ID="98" LANGUAGE="" NAME="Tannock (PPE-DE )." AFFILIATION="(ΕΝ)">
<SPEAKER ID="99" LANGUAGE="" NAME="Howitt (PSE )." AFFILIATION="(ΕΝ)">
<P>
Η πιο έντονη ανάμνησή μου από την αποστολή ήταν ότι η πιο συχνά χρησιμοποιούμενη λέξη από τους Παλαιστίνιους ήταν η λέξη «ταπείνωση», ότι περίπου 30 με 40 χωρικοί στο Um Al Rehan δεν είχαν τη δυνατότητα να ψηφίσουν επειδή ζούσαν στη λάθος πλευρά του τείχους ασφάλειας, ότι και η δική μας Αποστολή Παρατήρησης κατέστη μάρτυρας ξυλοδαρμών, πυροβολισμών, απαγωγών και βομβιστικών επιθέσεων.
<SPEAKER ID="100" LANGUAGE="" NAME="Nicholson of Winterbourne (ALDE )." AFFILIATION="(ΕΝ)">
<SPEAKER ID="101" LANGUAGE="" NAME="Kασουλίδης (PPE-DE )." AFFILIATION="(ΕΝ)">
<SPEAKER ID="102" LANGUAGE="" NAME="Mastenbroek (PSE )." AFFILIATION="(ΕΝ)">
<SPEAKER ID="103" LANGUAGE="IT" NAME="Sbarbati (ALDE )." AFFILIATION="">
<P>
    Κύριε Πρόεδρε, κυρίες και κύριοι, πολλοί πιστεύουν ότι το μίσος δεν είναι απόρροια της άγνοιας, αλλά της διαπαιδαγώγησης στο μίσος. Από το 1948 μέχρι σήμερα, ο ισραηλινοπαλαιστινιακός πόλεμος έχει προξενήσει μεγάλη φτώχεια και χιλιάδες θύματα, πολλά εκ των οποίων μεταξύ των αμάχων. Τα δύο τρίτα των παλαιστινίων τρομοκρατών ήταν φοιτητές πανεπιστημίου ή απόφοιτοι λυκείου, ενώ είναι γνωστό ότι ο ισραηλινός λαός έχει υψηλό μορφωτικό επίπεδο.
<SPEAKER ID="104" LANGUAGE="DE" NAME="Laschet (PPE-DE )." AFFILIATION="">
<P>
Υπάρχει κάτι που θα ήθελα να ζητήσω να θίξουν στις συνομιλίες τους τόσο ο κ. Σολάνα όσο και η Επίτροπος Ferrero-Waldner. Σύμφωνα με τον τύπο, ο κ. Σαρόν είπε στον Ύπατο Εκπρόσωπό μας ότι συμφωνήθηκε σε συνομιλίες με τις αρχές των Αυτόνομων Παλαιστινιακών Εδαφών να γίνει αποχώρηση από την Γάζα. Αν αυτό ισχύει όντως και καταστεί δυνατή μία ειρηνική παράδοση, τότε εμείς και η Ύπατη Αρμοστεία των Ηνωμένων Εθνών για τους Πρόσφυγες (UNHCR) θα πρέπει να εξετάσουμε αν μπορούμε να εκμεταλλευτούμε αυτήν την ευκαιρία για να μετατρέψουμε τα στρατόπεδα των προσφύγων σε μόνιμες κατοικίες.
<P>
Σήμερα το πρωί ο κ. Hansen της Ύπατης Αρμοστείας των Ηνωμένων Εθνών για τους Πρόσφυγες βρέθηκε στην ομάδα εργασίας του Σώματος για τα Ηνωμένα Έθνη και περιέγραψε πώς ελήφθη μετά την καταστροφή του στρατοπέδου στο Jenin η απόφαση να κατασκευαστούν κατάλληλα σπίτια ούτως ώστε οι άνθρωποι μετά από 50 χρόνια να πάψουν επιτέλους να είναι πρόσφυγες. Θεωρώ τη Γάζα μία δεύτερη ευκαιρία για να βγάλουμε τους πρόσφυγες από τα στρατόπεδα και να τους δώσουμε μόνιμες κατοικίες αφού πραγματοποιηθεί ειρηνικά η παράδοση. Ως εκ τούτου, ζητώ να εξεταστεί αυτή η ιδέα στις συνομιλίες με το UNRWA (Γραφείο Αρωγής και Έργων των Ηνωμένων Εθνών για τους Παλαιστίνιους Πρόσφυγες στην Εγγύς Ανατολή) και τις αρμόδιες αρχές προκειμένου να τερματιστεί αυτή η κατάσταση και να αρχίσει μία νέα εποχή. 
<SPEAKER ID="105" LANGUAGE="ES" NAME="Masip Hidalgo (PSE )." AFFILIATION="">
<P>
    Κύριε Πρόεδρε, σε αυτό το σημείο της συζήτησης, θα ήθελα απλώς να προσθέσω ένα ανέκδοτο σχετικά με μία σκηνή της οποίας έγινα μάρτυρας μαζί με την κ. Lucas. Ήταν στη Χεβρώνα. Ήταν σκοτάδι. Υπήρχε διακοπή ρεύματος εξαιτίας μίας τυχαίας βλάβης ορισμένων γεννητριών. Δύο νέοι παλαιστίνιοι αστυνομικοί έλαβαν αμέσως θέσεις για να αποτρέψουν τυχόν απόπειρες νοθείας μέσα στο σκοτάδι. Παρόμοια ήταν η αντίδραση στα διπλανά τραπέζια, επιδεικνύοντας πραγματικά υποδειγματική αυθόρμητη πολιτική ωριμότητα.
<SPEAKER ID="106" LANGUAGE="DA" NAME="Seeberg (PPE-DE )." AFFILIATION="">
<SPEAKER ID="107" LANGUAGE="" NAME="Μπεγλίτης (PSE )." AFFILIATION="">
<SPEAKER ID="108" LANGUAGE="" NAME="" AFFILIATION="">
<SPEAKER ID="109" LANGUAGE="" NAME="" AFFILIATION="">
<SPEAKER ID="110" LANGUAGE="" NAME="Landsbergis (PPE-DE )." AFFILIATION="(ΕΝ)">
<SPEAKER ID="111" LANGUAGE="" NAME="" AFFILIATION="Αντιπροέδρου">
<SPEAKER ID="112" LANGUAGE="IT" NAME="Zappalà (PPE-DE )." AFFILIATION="">
<SPEAKER ID="113" LANGUAGE="DE" NAME="Gahler (PPE-DE )." AFFILIATION="">
<SPEAKER ID="114" LANGUAGE="" NAME="Παπαστάμκος (PPE-DE )." AFFILIATION="">
<SPEAKER ID="115" LANGUAGE="ES" NAME="Solana," AFFILIATION="Ύπατος Εκπρόσωπος.">
<P>
Πιστεύω ότι δεν μπορούμε να συνεχίσουμε να μιλάμε ατέρμονα εκτός αν διασφαλίσουμε ότι κάνουμε σταδιακά τα απαραίτητα βήματα για να γίνει αυτό πραγματικά μέσα σε ένα εύλογο χρονικό διάστημα. Θα ήθελα να πω ότι, από την άποψη των παλαιστίνιων φίλων μας, αυτό που έχουν τώρα δεν είναι ένα κράτος, αλλά μάλλον μία κατάσταση προγενέστερη ενός κράτους, που θα ήθελα να χαρακτηρίσω προ-κράτος, και αυτό που πρέπει να κάνουμε είναι να τους βοηθήσουμε με τον πιο αποτελεσματικό δυνατό τρόπο να κάνουν τις απαραίτητες μεταρρυθμίσεις προκειμένου να αποκτήσουν ένα κράτος που να είναι βιώσιμο και όχι ένα κράτος που θα αποτύχει, αλλά ένα κράτος εδραιωμένο. Για τον σκοπό αυτό, δεν υπάρχει αμφιβολία ότι πρέπει να τους βοηθήσουμε να μεταρρυθμίσουν και να προσαρμόσουν τη δομή τους. Η ύπαρξη ενός προ-κράτους με τις περιορισμένες ευθύνες ενός προ-κράτους δεν είναι το ίδιο με την ανάληψη όλων των ευθυνών ενός κράτους, οι οποίες δεν συμπεριλαμβάνουν μόνο θέματα που σχετίζονται με την οικονομία. Στο σημείο αυτό θα ήθελα να υπερασπιστώ την Επιτροπή, το Κοινοβούλιο και την Ευρωπαϊκή Ένωση στο σύνολό της. Ο τρόπος με τον οποίο δαπανά η Ευρωπαϊκή Ένωση τα χρήματα και ο τρόπος με τον οποίο δαπανά τα χρήματα ο κ. Fayyad, ο οποίος είναι υπεύθυνος των οικονομικών για την Παλαιστινιακή Αρχή, είναι υποδειγματικός.
<P>
Θα ήθελα να το δουν αυτό οι βουλευτές αυτού του Κοινοβουλίου και να το ξέρουν επίσης οι πολίτες της Ευρώπης. Οι προσπάθειες του κ. Fayyad, ο οποίος είναι υπεύθυνος των οικονομικών, μαζί με τις προσπάθειες που έχει καταβάλει η Επιτροπή και όλοι εσείς και όλη η Ευρωπαϊκή Κοινότητα, είναι εξαιρετικές και υποδειγματικές και θα ήθελα να δω πολλές άλλες χώρες, με πολύ μεγαλύτερη ιστορία, που δεν είναι προ-κράτη όπως οι Παλαιστίνιοι, να έχουν την ίδια ικανότητα να διαχειρίζονται τα χρήματά τους και να το κάνουν με τον τρόπο που το κάνουν εκείνοι.
<P>
Αυτό είναι κάτι που έπρεπε να πούμε με ένα φιλικό τρόπο, και αυτές τις μέρες που το Ισραήλ θυμάται πολύ θλιβερές στιγμές, πολύ πικρές στιγμές για τις οποίες εμείς οι Ευρωπαίοι πρέπει να αναλάβουμε μεγάλη ευθύνη, με τη φιλία και τις αρχές που πρέπει να υπάρχουν στις καρδιές των Ευρωπαίων, που είναι τόσο υπεύθυνοι για τόσα πολλά πράγματα, πρέπει να το πούμε ως φίλοι, όπως είπα, ώστε να μας ακούσουν πραγματικά, επειδή αυτό που λέμε κινείται προς την κατεύθυνση της ειρήνης και όχι προς την αντίθετη κατεύθυνση. Αυτό ήθελα να σας πω, κυρίες και κύριοι, και θα ήθελα να ευχαριστήσω όλους εσάς που μείνατε μαζί μας μέχρι αυτή την ώρα, εξ ονόματός μου, και ελπίζω επίσης εξ ονόματος της καλής μου φίλης της Επιτρόπου Benita Ferrero, την οποία θα ήθελα να ευχαριστήσω που είναι εδώ μαζί μας.
<SPEAKER ID="116" LANGUAGE="" NAME="Ferrero-Waldner," AFFILIATION="Επιτροπή">
<P>
Πρώτον, έχουμε επί παραδείγματι ήδη συμφωνήσει να διαθέσουμε επιπλέον 20 εκατομμύρια ευρώ για τη Γάζα. Συνεργαζόμαστε επίσης πολύ στενά με την Παγκόσμια Τράπεζα. Μόλις την προηγούμενη εβδομάδα συναντήθηκα με τον πρόεδρο Wolfensohn. Λαμβάνουμε πολύ σοβαρά υπόψη μας τις εισηγήσεις της Παγκόσμιας Τράπεζας: αν δεν δοθεί ένα τέλος στη βία και στις μετακινήσεις πληθυσμών και αγαθών, οποιοδήποτε πρόσθετο ποσό θα έχει μικρό αντίκτυπο. Συνεπώς είναι σημαντικό να επιτευχθούν βελτιώσεις προς αυτή την κατεύθυνση.
<P>
Θα συζητήσω επίσης αυτά τα θέματα εκτενώς με τους Παλαιστίνιους και τους Ισραηλινούς όταν μεταβώ εκεί στις 7 και 8 Φεβρουαρίου. Θέλω επίσης να δω τι μπορούμε να σχεδιάσουμε και αν υπάρχουν καλά σχέδια να εφαρμόσουμε προκειμένου να βοηθήσουμε πραγματικά να δρομολογηθεί αυτή η διαδικασία, είτε πρόκειται για την ανοικοδόμηση είτε για τη δημιουργία θεσμών, και ούτω καθ’ εξής.
<P>
Θα ήθελα επίσης να πω στον κ. Laschet, ότι στηρίζουμε τις προσπάθειες βελτίωσης των συνθηκών διαβίωσης των παλαιστίνιων προσφύγων, παροχής καλύτερης δυνατότητας στέγασης και αλλαγής του καθεστώτος του πρόσφυγα. Αυτό θα απαιτήσει λύση κατόπιν διαπραγματεύσεων όπως προβλέπεται στον οδικό χάρτη αυτό είναι πιο δύσκολο.
<SPEAKER ID="117" LANGUAGE="" NAME="Πρόεδρος." AFFILIATION="">
<P>
Η ψηφοφορία θα διεξαχθεί την Πέμπτη, στις 10.00. 
<SPEAKER ID="118" LANGUAGE="" NAME="Πρόεδρος." AFFILIATION="">
<P>
   Η ημερήσια διάταξη προβλέπει την προφορική ερώτηση (O-0089/2004 – B6-0003/2005) των κ.κ. Schulz και Ford, εξ ονόματος της Σοσιαλιστικής Ομάδας του Ευρωπαϊκού Κοινοβουλίου, προς το Συμβούλιο, για την επέτειο της απελευθέρωσης του Άουσβιτς, και την προφορική ερώτηση (O-0090/2004 – B6-0004/2005) των κ.κ. Schulz και Ford, εξ ονόματος της Σοσιαλιστικής Ομάδας του Ευρωπαϊκού Κοινοβουλίου, προς την Επιτροπή, για την επέτειο της απελευθέρωσης του Άουσβιτς. 
<SPEAKER ID="119" LANGUAGE="DE" NAME="Schulz (PSE )." AFFILIATION="(Χειροκροτήματα)">
<P>
Όπως πολλά άλλα μέλη του Σώματος, θα έχω αύριο την ευκαιρία να συμμετάσχω μαζί με τον κ. Borrell, ως εκπρόσωπος της Ομάδας μου, στον εορτασμό της επετείου του Άουσβιτς, στην οποία θα παρευρεθεί και ο Πρόεδρος της Ομοσπονδιακής Δημοκρατίας της Γερμανίας. Το γεγονός ότι 60 χρόνια μετά την απελευθέρωση του Άουσβιτς είναι δυνατόν να συναντηθούν εκεί Γερμανοί με άλλους για την ανάμνηση αυτού του γεγονότος, ότι είναι δυνατόν να πάει εκεί ένας Γερμανός ως πρόεδρος μίας πολυεθνικής κοινοβουλευτικής ομάδας και να περάσει μαζί με συναδέλφους από άλλες χώρες –από τη Ρωσία, την Πολωνία, το Ισραήλ, τη Γαλλία και την Ιταλία– στιγμές στοχασμού και ανάμνησης των θυμάτων επιστρέφοντάς τους λίγη από την αξιοπρέπειά τους, το οφείλουμε στην Ευρωπαϊκή Ένωση. Αυτή είναι που έδωσε σε εμάς τους σημερινούς Γερμανούς τη δυνατότητα να συμβάλουμε στη δημοκρατία, στην ανθρώπινη αξιοπρέπεια και στην καταπολέμηση του ρατσισμού και της ξενοφοβίας.
<SPEAKER ID="120" LANGUAGE="FR" NAME="Schmit," AFFILIATION="Προεδρεύων του Συμβουλίου">
<P>
   .  Κύριε Πρόεδρε, όπως ανέφερε ο αξιότιμος βουλευτής κ. Schulz, πολλοί αρχηγοί κρατών, εκπρόσωποι του Ευρωπαϊκού Κοινοβουλίου και εθνικών κοινοβουλίων θα συγκεντρωθούν αύριο στο Άουσβιτς, μαζί με επιζώντες αυτού του κολαστηρίου, για να τιμήσουν την επέτειο της απελευθέρωσης του στρατοπέδου εξόντωσης πριν από εξήντα χρόνια.
<P>
Ως εκπρόσωποι μιας νέας Ευρώπης, εκπληρώνουν το καθήκον της μνήμης και της μετάδοσης του μηνύματος, που σήμερα είναι περισσότερο αναγκαίο από ποτέ. Η Προεδρία ευχαριστεί τους δύο ευρωβουλευτές, που μας έδωσαν το ερέθισμα στοχασμού και περισυλλογής μέσω αυτής της ερώτησης, εδώ στο Ευρωπαϊκό Κοινοβούλιο, το οποίο το 1979, μετά την πρώτη άμεση εκλογή του, εξέλεξε μια επιζήσασα του Άουσβιτς, την κ. Simone Veil, ως Πρόεδρό του. Αποτίω φόρο τιμής στην κ.Veil για το θάρρος της ως Πρόεδρος του Σώματος.
<P>
Εξήντα χρόνια – λιγότερο από τη ζωή ενός ανθρώπου. Αυτή είναι μια ευκαιρία να δώσουμε τον λόγο σε εκείνους τους ανθρώπους, τους λίγους επιζώντες, που φέρουν τις ουλές αυτής της ασύλληπτης φρίκης, που είναι ανείπωτη, και ωστόσο πρέπει να εκφραστεί σήμερα δυνατά και καθαρά. Το Ολοκαύτωμα θα είναι πάντα ένα διάλειμμα, μια ρήξη, στην ευρωπαϊκή ιστορία, όπως πολύ ορθά είπατε. Επιπλέον, όπως είπε η πρώην Πρόεδρος της Ομοσπονδιακής Βουλής της Γερμανίας, η κ. Rita Süssmuth, το Ολοκαύτωμα δεν έχει προηγούμενο. Γνωρίζουμε ότι η ιστορία του 20ού αιώνα είναι σημαδεμένη από γενοκτονίες, αλλά ο χαρακτήρας του Ολοκαυτώματος είναι συγκεκριμένος και μοναδικός. Είναι η πλήρης άρνηση του πολιτισμού μας, των πνευματικών και ηθικών μας αξιών, η άρνηση του ανθρωπισμού που δημιούργησε η Ευρώπη.
<P>
Το Συμβούλιο χαιρέτισε τις πρωτοβουλίες που ανέλαβε ο ΟΑΣΑ, όπως είναι η έγκριση των δηλώσεων του Βερολίνου και των Βρυξελλών, που καταδικάζουν κάθε εκδήλωση αντισημιτισμού και κάθε άλλης πράξης μισαλλοδοξίας. Κατά την υπουργική συνάντηση του ΟΑΣΑ στη Σόφια, δημιουργήθηκαν οι θέσεις ειδικών εκπροσώπων του ΟΑΣΑ για την καταπολέμηση του αντισημιτισμού, του ρατσισμού και της ισλαμοφοβίας. Αυτό θα συμβάλει στην ενίσχυση του έργου του Γραφείου Δημοκρατικών Θεσμών και Ανθρωπίνων Δικαιωμάτων του ΟΑΣΑ που εδρεύει στη Βαρσοβία και είναι αρμόδιο για την παρακολούθηση των κρουσμάτων αντισημιτισμού και μισαλλοδοξίας. Στη διάρκεια της 59ης συνεδρίασης της Γενικής Συνέλευσης των Ηνωμένων Εθνών εγκρίθηκε με πρωτοβουλία της ΕΕ ψήφισμα που ρητά καταδικάζει κάθε μορφή αντισημιτισμού. Στη Νέα Υόρκη, την Ημέρα των Ανθρωπίνων Δικαιωμάτων, στις 10 Δεκεμβρίου 2004, η ΕΕ επεσήμανε τη σημασία της εκπαίδευσης, που αποτελεί την ουσιαστική προϋπόθεση που θα επιτρέψει να αναδυθεί μια κουλτούρα σεβασμού και ανοχής, συνεπής προς την εγγύηση των θεμελιωδών δικαιωμάτων. Η δημιουργία ενός Ευρωπαϊκού Παρατηρητηρίου για τον Ρατσισμό και την Ξενοφοβία συνάδει με την επιθυμία του Συμβουλίου και, συνολικά, της ΕΕ, να έχει στη διάθεσή της τα μέσα που απαιτούνται για την καταπολέμηση των διαφόρων μορφών μισαλλοδοξίας.
<SPEAKER ID="121" LANGUAGE="" NAME="Frattini," AFFILIATION="Αντιπρόεδρος της Επιτροπής.">
<P>
Η Επιτροπή αντιμετωπίζει τον ρατσισμό, την ξενοφοβία, τις φυλετικές και θρησκευτικές διακρίσεις μέσω ενός ευρέος φάσματος προγραμμάτων και πρωτοβουλιών, από πολιτικές για τη δικαιοσύνη, τα ανθρώπινα δικαιώματα και κατά των φυλετικών διακρίσεων μέχρι την εκπαίδευση και τα ερευνητικά προγράμματα. Η Επιτροπή προτίθεται να συνεχίσει και να ενισχύσει τις προσπάθειές της όσον αφορά την καταπολέμηση του ρατσισμού, της ξενοφοβίας και του αντισημιτισμού. Ιδιαίτερα, η Επιτροπή έχει επανειλημμένως απευθύνει έκκληση στα κράτη μέλη και το Συμβούλιο να υιοθετήσουν την απόφαση πλαίσιο για την καταπολέμηση του ρατσισμού και της ξενοφοβίας, η οποία προτάθηκε τον Νοέμβριο 2001. Αυτή η πρόταση απαιτεί από τα κράτη μέλη να διασφαλίσουν ότι θα τιμωρούνται οι ρατσιστικές και ξενοφοβικές συμπεριφορές, και ότι θα ισχύουν περίπου οι ίδιες ποινικές κυρώσεις σε όλη την ΕΕ. Αυτή η πρόταση θα βελτιώσει επίσης τη δικαστική συνεργασία μεταξύ των κρατών μελών, διευκολύνοντας συνεπώς την προσαγωγή των δραστών στη δικαιοσύνη. Κατά την άποψη της Επιτροπής, η έγκριση αυτού του κειμένου θα προσφέρει στην Ευρώπη το νομικό πλαίσιο το οποίο χρειάζεται για να καταπολεμήσει αποτελεσματικά τη μάστιγα του ρατσισμού και του αντισημιτισμού. Ελπίζουμε, σε απόλυτη συμφωνία με την Προεδρία του Λουξεμβούργου, ότι θα συνεχίσουμε τις συνομιλίες για αυτή την πρόταση τις ερχόμενες εβδομάδες.
<SPEAKER ID="122" LANGUAGE="DE" NAME="Klamt (PPE-DE )," AFFILIATION="εξ ονόματος της Ομάδας ΕΛΚ-ΕΔ.">
<P>
    Κύριε Πρόεδρε, κύριε Frattini, αξιότιμα μέλη του Συμβουλίου, πριν από παραπάνω από 50 χρόνια η ιδέα της ειρήνης για τους λαούς μιας ηπείρου που είχε καταρρακωθεί από δύο παγκοσμίους πολέμους ήταν το μόνο κίνητρο για τους ιδρυτές της Ευρωπαϊκής μας Ένωσης – ανθρώπους όπως ο Schuman, ο Monnet και ο Adenauer, που θα ήθελα να μπορούσαν να είναι εδώ στο Σώμα αυτήν την στιγμή, όπου μέλη από 25 κράτη μέλη θυμούνται εκείνους που απελευθερώθηκαν πριν από 60 χρόνια από το γερμανικό ναζιστικό στρατόπεδο θανάτου του Άουσβιτς-Μπίρκεναου. Σήμερα τιμούμε τη μνήμη όλων των Εβραίων, Ρομ, ομοφυλοφίλων, Πολωνών και άλλων εθνικοτήτων που δολοφονήθηκαν εκεί και σε άλλα στρατόπεδα.
<P>
Μιλώντας σήμερα ως γερμανίδα ευρωβουλευτής έχω πλήρη συνείδηση όσων διέπραξαν πριν από παραπάνω από 60 χρόνια Γερμανοί εξ ονόματος του έθνους μου. Αντιμετωπίζω την ευθύνη που συνεπάγεται αυτό για τον λαό και τη γενιά μου. Μόνο η σημερινή μας συνάντηση για να θυμηθούμε μαζί τον πόνο και να απευθύνουμε έκκληση να μην ξεχαστεί –όχι μόνο τα στρατόπεδα συγκέντρωσης και εξόντωσης αλλά και τα εγκλήματα που διεπράχθησαν εκεί– μπορεί να λειτουργήσει ως προειδοποίηση προς τις επόμενες γενεές για το ότι η γενοκτονία έχει τις ρίζες της στην περιφρόνηση των άλλων, στο μίσος, στον αντισημιτισμό, τον ρατσισμό και τον ολοκληρωτισμό.
<P>
Πρέπει επομένως όλοι μας να εργαστούμε για την προαγωγή της συνεργασίας και του διαλόγου μεταξύ των διαφόρων κοινωνικών ομάδων και να καταγγείλουμε δημόσια με θάρρος την έλλειψη ανοχής, τη διάκριση και τον ρατσισμό. Δεν πρέπει ούτε σήμερα ούτε μελλοντικά να ξεχάσουμε την ιστορία μας ή να προσπαθήσουμε να την απωθήσουμε. Οι ιδρυτές μας αντιμετώπισαν την ιστορία τους που είναι και δική μας. Συνενώθηκαν σε μια μικρή ομάδα με σκοπό να δημιουργήσουν μία ειρηνική, ελεύθερη, δημοκρατική και ασφαλή Ευρώπη. Σήμερα είναι δικό μας καθήκον να συνεχίσουμε ως μεγαλύτερη ομάδα το υπεύθυνο έργο τους. Ας φανούμε αντάξιοι του καθήκοντος αυτού και ικανοί να δώσουμε τη δυνατότητα σε αυτήν την ήπειρο να μεγαλώσει με ειρήνη και πολυμορφία κατά τον 21ο αιώνα, μαζί με τους ανθρώπους που ζουν σήμερα και θα ζήσουν μελλοντικά εδώ και για δική τους χάρη, κι ας θυμόμαστε και εκείνους που δεν πρόλαβαν να ζήσουν για να δουν μια ειρηνική Ευρώπη.
<SPEAKER ID="123" LANGUAGE="" NAME="Ford (PSE )," AFFILIATION="εξ ονόματος της Ομάδας ΕΣΚ">
<P>
    Κύριε Πρόεδρε, σήμερα και αύριο το Κοινοβούλιο τιμά την 60ή επέτειο της απελευθέρωσης του στρατοπέδου συγκέντρωσης Άουσβιτς-Μπίρκεναου. Σε αυτό το Κοινοβούλιο υπήρξε κάποια διαμάχη σχετικά με τη γεωγραφία και την εθνικότητα των υπευθύνων. Οι βασικοί πρωταγωνιστές ήταν οι γερμανοί Ναζί με τη ρατσιστική τους ιδεολογία οι οποίοι θεωρούσαν τους Εβραίους μία κακή, κατώτερη φυλή η οποία θα έπρεπε να εξολοθρευτεί, βάσει μίας βαθιά λανθασμένης και διαστρεβλωμένης ευγονικής. Υπάρχουν βέβαια ανάμεσά μας κάποιοι, δυστυχώς, οι οποίοι ενστερνίζονται την αηδιαστική αυτή ιδεολογία μέχρι σήμερα.
<P>
Οι γερμανοί Ναζί είχαν τη βοήθεια και την παρότρυνση άλλων από όλες τις φυλές και τα έθνη οι οποίοι συνωμοτούσαν ενεργά σε αυτή την εξολόθρευση και εκείνων που δεν έλεγαν τίποτα και επέτρεπαν στο κακό να ανθεί. Ωστόσο, κανένα έθνος δεν ήταν απόλυτα αθώο ή εντελώς ένοχο. Στη Βρετανία μόνο τα νησιά της Μάγχης ήταν υπό την κατοχή των Ναζί, αλλά οι Βρετανοί οι οποίοι ασκούσαν την εξουσία εκεί κατέγραψαν τους Εβραίους των νησιών, έβαλαν τη σφραγίδα με το «J» στα διαβατήριά τους και διευθέτησαν άκρως αποτελεσματικά τη μεταφορά τους στο Άουσβιτς, όπου και θανατώθηκαν χωρίς καμία εξαίρεση. Όλα αυτά έγιναν όταν η τότε βρετανική κυβέρνηση αρνήθηκε σε ορισμένους από αυτούς τους Εβραίους να γλιτώσουν καταφεύγοντας στην ενδοχώρα του Ηνωμένου Βασιλείου επειδή εθεωρούντο αλλοδαποί εχθροί. Είχαμε επίσης το Ελεύθερο Βρετανικό Σώμα κορόιδων, λιποτακτών και φασιστών οι οποίοι πολέμησαν στο πλευρό των Ναζί στο Ανατολικό Μέτωπο.
<P>
Εντούτοις, αυτή η συζήτηση δεν αφορά πρωτίστως το παρελθόν. Αφορά το μέλλον. Στις αρχές της εβδομάδας παρέστην σε μία εκδήλωση η οποία οργανώθηκε στο Λονδίνο από το Ίδρυμα Άννα Φρανκ, όπου πενήντα επιζώντες από το Ολοκαύτωμα έδωσαν τις μαρτυρίες τους. Δεν ζητούσαν περισσότερη και καλύτερη ιστορία, δεν διαφωνούσαν για την εθνικότητα ή τη γεωγραφική προέλευση αυτών που τους είχαν συλλάβει και των δεσμοφυλάκων τους. Αντίθετα, είχαν ενωθεί με επιζώντες από το Κόσοβο και τη Ρουάντα για να απαιτήσουν «ποτέ ξανά». Δυστυχώς, η λήθη έχει αρχίσει. Ένας συνάδελφος βουλευτής, ο κ. Le Pen, δήλωσε πρόσφατα ότι η κατοχή της Γαλλίας από τους Ναζί δεν ήταν ιδιαίτερα απάνθρωπη, παρά τη δολοφονία 73 000 Εβραίων στο στρατόπεδο συγκέντρωσης Struthof στη Γαλλία.
<P>
Ο Πρίγκιπας Χάρι –ελπίζω– κατέδειξε την αξιοθρήνητη άγνοιά του για την ιστορία θεωρώντας διασκεδαστικό να παραστεί σε μία γιορτή μεταμφιεσμένων ντυμένος ως αξιωματικός των Ναζί. Το καλύτερο μνημόσυνο το οποίο μπορούμε να προσφέρουμε εδώ σήμερα, και αύριο στην ψηφοφορία, είναι η ενίσχυση της καταπολέμησης του αντισημιτισμού και του ρατσισμού, της ξενοφοβίας και της ισλαμοφοβίας. Η Επιτροπή, ο Επίτροπος Frattini ιδιαίτερα, και το Συμβούλιο θα πρέπει να εξετάσουν πώς μπορούν να προωθήσουν καλύτερα την οδηγία πλαίσιο κατά του ρατσισμού και της ξενοφοβίας.
<SPEAKER ID="124" LANGUAGE="" NAME="Ludford (ALDE )," AFFILIATION="εξ ονόματος της Ομάδας ALDE.">
<P>
    Κύριε Πρόεδρε, αποτίω φόρο τιμής στη Simone Veil, τέως ηγέτη της Ομάδας των Φιλελευθέρων και Πρόεδρο αυτού του Κοινοβουλίου. Χαίρομαι διότι η Γενική Συνέλευση των Ηνωμένων Εθνών εόρτασε αυτή την εβδομάδα για πρώτη φορά τη μνήμη του Ολοκαυτώματος κατόπιν πρωτοβουλίας της ΕΕ. Ο συνάδελφος μου κ. Geremek παρίστατο εκπροσωπώντας την Πολωνία, και, όπως είπε, το στρατόπεδο συγκέντρωσης του Άουσβιτς, το οποίο χτίστηκε από την Γερμανία του Χίτλερ στην κατεχόμενη Πολωνία, ήταν εκείνο που κατέληξε να συμβολίζει τα ναζιστικά εγκλήματα. Αυτοί που ξεχνούν την ίδια τους την ιστορία είναι καταδικασμένοι να την επαναλάβουν έχουμε επιτακτική ανάγκη να αντιμετωπίσουμε τον αντισημιτισμό και τις φυλετικές και θρησκευτικές προκαταλήψεις των τελευταίων 60 και πλέον χρόνων.
<P>
Πρέπει να διδαχθούμε από το Ολοκαύτωμα: τον τρόπο με τον οποίο εδραιώθηκε ο Ναζισμός, την ύπουλη έλξη της ιδεολογίας του, την προσχώρηση πολλών κατά τα φαινόμενα αξιοσέβαστων προσώπων. Εάν κατανοήσουμε τον τρόπο με τον οποίο ο Χίτλερ έπεισε τους Γερμανούς του 20ού αιώνα να προσυπογράψουν τα τρομερά του δόγματα, να περιφρονήσουν, τους Εβραίους, τους Ρομ, τους ανατολικοευρωπαίους, τους ομοφυλόφιλους και άλλους, να τους αρνηθούν την ανθρώπινη υπόσταση και να τους μετατρέψουν σε αποδιοπομπαίους τράγους, τότε θα είμαστε σε καλύτερη θέση να καταπολεμήσουμε εκείνους που στον 21ο αιώνα βεβηλώνουν εβραϊκούς τάφους και προπηλακίζουν ανθρώπους εβραϊκής καταγωγής, που εκδιώκουν τους Ρομ από τις πόλεις, που γράφουν συνθήματα σε τεμένη, ή που απλώς δυσανασχετούν με την παρουσία ξένων και μεταναστών.
<P>
Τέλος, θα ήταν άκρως κατάλληλο για την Προεδρία να προτείνει σε όλες τις κυβερνήσεις να ανακηρυχθεί η 27η Ιανουαρίου ως Ευρωπαϊκή Ημέρα Μνήμης για το Ολοκαύτωμα σε ολόκληρη την Ευρώπη είναι ήδη σε κάποια κράτη μέλη, αλλά όχι σε όλα. Σε αυτό το Κοινοβούλιο κατατέθηκε πριν πέντε χρόνια γραπτή δήλωση με αυτή την πρόταση, η οποία υποστηρίζεται επίσης από το Παγκόσμιο Εβραϊκό Κογκρέσο. Θα ήθελα να ζητήσω από την Προεδρία να επισημάνει αυτό το σημείο στις συνεδριάσεις με τους συναδέλφους. 
<SPEAKER ID="125" LANGUAGE="DE" NAME="Kallenbach (Verts/ALE )," AFFILIATION="εξ ονόματος της Ομάδας ΠΡΣ/ΕΕΣ">
<P>
   .  Κύριε Πρόεδρε, κύριε Επίτροπε, κύριε Schmit, κυρίες και κύριοι, η Ομάδα μου επικροτεί το ψήφισμα αυτό και ελπίζει ότι θα υιοθετηθεί από μία συντριπτική πλειοψηφία εδώ στο Σώμα στέλνοντας το σωστό μήνυμα τη σωστή ώρα.
<P>
Κάθε δημοκρατικό άτομο θα πρέπει να θεωρήσει έκκληση για δράση το γεγονός ότι ακόμα και μετά από 60 χρόνια υπάρχουν τόσο στην Ευρώπη όσο και αλλού κάποιοι που επιζητούν να παραγνωρίσουν τις βάρβαρες πράξεις του εθνικοσοσιαλισμού ή και να αρνηθούν ότι έγιναν. Πρέπει να μας κινητοποιήσει το ότι κάποιοι άνθρωποι μπορούν να διατυπώνουν ένα κομματικό πρόγραμμα όπου τα άτομα ταξινομούνται βάσει της καταγωγής, του θρησκεύματος, των πολιτικών τάσεων ή του σεξουαλικού προσανατολισμού τους και παρ’ όλ’ αυτά καταφέρνουν να εκλεγούν. Ακόμα και από το Σώμα δεν λείπουν δυστυχώς οι εκπρόσωποι αυτής της προσέγγισης κι έτσι είναι ασφαλώς σωστό να λάβει σαφή θέση και να καταδικάσει χωρίς όρους κάθε έλλειψη ανοχής, κάθε υποκίνηση φυλετικού μίσους και αντισημιτισμού με οποιαδήποτε μορφή κι αν εμφανίζονται. Πρέπει πάντα όλα αυτά να καταστέλλονται από την αρχή.
<P>
Θα ήθελα επίσης να επιστήσω την προσοχή σας σε κάτι που συνέβη την περασμένη εβδομάδα και που το βρίσκω απαράδεκτο και με πλήττει αφού συνέβη στην πατρίδα μου. Πρόκειται για τη συμπεριφορά μελών του κοινοβουλίου του γερμανικού κρατιδίου της Σαξονίας που ανήκουν στο εθνικό δημοκρατικό κόμμα (NPD). Οι εν λόγω κύριοι, που τους θεωρώ λύκους μεταμφιεσμένους σε πρόβατα, αρνήθηκαν να συμμετάσχουν στην ενός λεπτού σιγή για τα θύματα του ναζισμού. Και ακόμα χειρότερα, ειρωνεύτηκαν τα θύματα κατηγορώντας τους Συμμάχους ως ενόχους μαζικής δολοφονίας για τους βομβαρδισμούς της Δρέσδης το 1945 που τους περιέγραψαν ως «βομβιστικό ολοκαύτωμα». Αυτό είναι ντροπή, και όχι μόνο για τη Σαξονία ή την Γερμανία.
<P>
Άκουσα με χαρά τα λόγια σας, κύριε Frattini και κύριε Schmit, γιατί είναι φανερό πως είσαστε αποφασισμένοι να προχωρήσετε στο θέμα αυτό.
<SPEAKER ID="126" LANGUAGE="IT" NAME="Catania (GUE/NGL )," AFFILIATION="εξ ονόματος της Ομάδας ΕΕΑ/ΑρΠρΒΧ.">
<P>
    Κύριε Πρόεδρε, κυρίες και κύριοι, κύριε Frattini, κύριε Schmit, πίσω από εκείνη τη σιδερένια πύλη ενταφιάσθηκε ο οίκτος, ενταφιάσθηκαν οι ανώτατες αξίες της ανθρωπότητας, πέθανε ο Θεός. Μέσα στα στρατόπεδα συγκέντρωσης αναπτύχθηκαν τα σύμβολα της ναζιστικής αγριότητας και της θηριώδους μανίας εξόντωσης και διεπράχθη το ειδεχθέστερο έγκλημα στην ιστορία του εικοστού αιώνα. Το Άουσβιτς είναι ταυτόχρονα χρόνος και χώρος, γεωγραφία και ιστορία του τρόμου, της εξοντωτικής βαρβαρότητας και της δολοφονικής μανίας, μια ανηλεής θύελλα μίσους που έπληξε την πατρίδα του Διαφωτισμού και του Θετικισμού, σε μια Ευρώπη που έχασε τη λογική της.
<SPEAKER ID="127" LANGUAGE="PL" NAME="Pęk (IND/DEM )," AFFILIATION="εξ ονόματος της Ομάδας">
<P>
Αναφορές σε υποτιθέμενα πολωνικά στρατόπεδα συγκέντρωσης, όπως τα Άουσβιτς, Τρεμπλίνκα, Majdanek και Sobibor, εμφανίζονται τακτικά εδώ και πολλά χρόνια στον ευρωπαϊκό Τύπο, και ιδίως στον αγγλόφωνο Τύπο. Πρόκειται για μια φρικτή παραποίηση της ιστορίας, καθόσον οι αναφορές έπρεπε να μιλούν για γερμανικά στρατόπεδα συγκέντρωσης σε υπό γερμανική κατοχή πολωνικά εδάφη, και όχι για πολωνικά στρατόπεδα συγκέντρωσης. Θα αναφέρω ένα και μόνο παράδειγμα που μπορεί να διαφωτίσει αυτή την κατάσταση. Στη Γαλλία, σε απόσταση 50 χιλιομέτρων από το Στρασβούργο, οι Γερμανοί δημιούργησαν το στρατόπεδο συγκέντρωσης Studtoff κοντά στην πόλη Schirmeck. Κανείς δεν μίλησε ποτέ για γαλλικό στρατόπεδο συγκέντρωσης με το όνομα Struthof. Αναφερόταν πάντα ως γερμανικό στρατόπεδο συγκέντρωσης σε γαλλικό έδαφος. Κανείς λογικός άνθρωπος δεν θα θεωρούσε το στρατόπεδο στο Γκουαντανάμο κουβανικό στρατόπεδο. Η φράση που χρησιμοποίησε ο κ. Schulz στην αρχική μορφή του ψηφίσματος –και παραθέτω: «το στρατόπεδο εξόντωσης του Άουσβιτς στην Πολωνία»– θα μπορούσε να δημιουργήσει την εσφαλμένη εντύπωση ότι επρόκειτο για πολωνικό στρατόπεδο συγκέντρωσης. Η οργή και η αγανάκτησή μας δεν πρέπει συνεπώς να σας εκπλήσσουν, δεδομένου ότι αυτές οι ιστορικές πλαστογραφίες δεν οφείλονται σε άγνοια αλλά σε πρόθεση.
<SPEAKER ID="128" LANGUAGE="" NAME="Πρόεδρος." AFFILIATION="">
<SPEAKER ID="129" LANGUAGE="IT" NAME="Muscardini (UEN )," AFFILIATION="εξ ονόματος της Ομάδας ΕΕΕ.">
<P>
Η παρουσία των Προέδρων των πολιτικών ομάδων του Κοινοβουλίου στην τελετή για την εξηκοστή επέτειο της απελευθέρωσης του Άουσβιτς –όπου είχα αποτίσει φόρο τιμής το 1999 μαζί με τον σημερινό ιταλό Υπουργό Εξωτερικών κ. Fini– αποκτά σήμερα ιδιαίτερη σημασία, καθώς αντιπροσωπεύει την ενότητα και τη βούληση των ευρωπαϊκών λαών όχι μόνο να καταδικάσουν το Ολοκαύτωμα, αλλά και να συνεχίσουν τον αγώνα κατά της αδικίας, της βίας και των διακρίσεων που επιβιώνουν ακόμη στην Ευρώπη και στον κόσμο.
<SPEAKER ID="130" LANGUAGE="" NAME="" AFFILIATION="Αντιπροέδρου">
<SPEAKER ID="131" LANGUAGE="NL" NAME="Claeys (NI )." AFFILIATION="Vlaams Belang">
<P>
   – Συζητούμε ένα ψήφισμα σχετικά με το Ολοκαύτωμα, τον αντισημιτισμό και τον ρατσισμό. Θα περίμενε κανείς ένα κείμενο με το οποίο θα τιμούσαμε τη μνήμη των θυμάτων του Ολοκαυτώματος σε συνδυασμό με μια νηφάλια έκκληση να μην ξεχαστεί ποτέ αυτό το φοβερό κεφάλαιο στην ιστορία της Ευρώπης, προκειμένου να μην επαναληφθεί ποτέ. Το κόμμα μου, το , προφανώς θα μπορούσε να συμφωνήσει με ένα τέτοιο ψήφισμα, μαζί με το 99% των βουλευτών του ΕΚ, αλλά το ψήφισμα που έχει κατατεθεί προς συζήτηση δεν έχει συνταχθεί σε αυτό το πνεύμα. Τα εγκλήματα του Δευτέρου Παγκοσμίου Πολέμου έχουν ενταχθεί κατά τρόπο ανεπαίσχυντο σε ένα συνονθύλευμα το οποίο περιλαμβάνει, μεταξύ άλλων, την άνοδο, όπως αναφέρεται επί λέξει, ακραίων και ξενοφοβικών κομμάτων και την αυξανόμενη αποδοχή των απόψεών τους από το κοινό. Στην παράγραφο 5 του ψηφίσματος ζητείται, κατά γράμμα, η καταπολέμηση του ρατσισμού, της ξενοφοβίας και του αντισημιτισμού σε συνδυασμό με τη διδασκαλία του Ολοκαυτώματος στην εκπαίδευση.
<SPEAKER ID="132" LANGUAGE="PL" NAME="Sonik (PPE-DE )." AFFILIATION="">
<P>
   – Το στρατόπεδο εξόντωσης Άουσβιτς-Μπίρκεναου απελευθερώθηκε πριν από 60 χρόνια. Το Άουσβιτς δεν ήταν το μόνο στρατόπεδο θανάτου που δημιούργησε το χιτλερικό Τρίτο Ράιχ στην πολωνική επικράτεια μετά την ήττα και κατοχή της Πολωνίας, αλλά ήταν το μεγαλύτερο εργοστάσιο θανάτου στην ιστορία της ανθρωπότητας. Ενάμισι εκατομμύριο άνθρωποι εξοντώθηκαν στο Άουσβιτς σε μαζική κλίμακα και με χρήση μηχανικών μέσων. Εκατόν πενήντα χιλιάδες Πολωνοί εκτοπίστηκαν στο Άουσβιτς, οι μισοί από τους οποίους δολοφονήθηκαν. Δεκαπέντε χιλιάδες ρώσοι αιχμάλωτοι πολέμου δολοφονήθηκαν επίσης στο Άουσβιτς, στο οποίο έχασαν επίσης τη ζωή τους Τσέχοι, Λευκορώσοι, Γάλλοι, Σλοβένοι, Ουκρανοί, Λετονοί, Ολλανδοί, ακόμη και Κινέζοι. Μεταξύ των κρατουμένων περιλαμβάνονταν ακόμη και 2 000 Γερμανοί. Οι Ρόμα οδηγήθηκαν σε βέβαιο θάνατο, με 20 000 θύματα. Ωστόσο, η συντριπτική πλειονότητα των θυμάτων ήταν Εβραίοι, με ένα εκατομμύριο θύματα στο Άουσβιτς. Στον αριθμό αυτόν περιλαμβάνονταν ηλικιωμένοι, νέοι, γυναίκες και παιδιά. Η φρίκη του Ολοκαυτώματος δεν έγκειται μόνο στο τρομακτικό μέγεθος του εγκλήματος, αλλά στο γεγονός ότι όλοι οι Εβραίοι, ανεξαρτήτως του ποιοι ήταν, ποιες ήταν οι πεποιθήσεις τους, τι είχαν κάνει και από ποια χώρα προέρχονταν –ακόμη και όσοι δεν είχαν ακόμη γεννηθεί– καταδικάστηκαν σε εξόντωση από τον Χίτλερ και τους Ναζιστές της Γερμανίας.
<P>
Η ιδρυτική πράξη του Διεθνούς Μορφωτικού Κέντρου για το Άουσβιτς και το Ολοκαύτωμα θα διαβαστεί αύριο στις πύλες του Άουσβιτς. Το εν λόγω κέντρο δημιουργήθηκε με πρωτοβουλία του Μουσείου Άουσβιτς-Μπίρκεναου, και με τη στήριξη του Διεθνούς Συμβουλίου για το Άουσβιτς, ο διευθυντής του οποίου, ο Władysław Bartoszewski, ήταν ο ίδιος κρατούμενος στο Άουσβιτς. Παραθέτω τα λόγια του: «Σύντομα το βάρος που φέρουμε θα μεταφερθεί στις πλάτες των ιστορικών, των επιστημόνων και των εκπαιδευτικών. Γι’ αυτό στρεφόμαστε σε αυτούς και τους καλούμε να μοιραστούν τη μνήμη των θυμάτων του Άουσβιτς και του Ολοκαυτώματος, να εμβαθύνουν στην κατανόηση των μηχανισμών του μίσους και της περιφρόνησης, και να προαγάγουν τον διάλογο και τη συνεργασία για την πρόληψη της θέσης σε κίνηση παρόμοιων μηχανισμών». Εμείς οι πολιτικοί έχουμε ιδιαίτερο καθήκον να διασφαλίσουμε ότι η ερμηνεία των ιστορικών γεγονότων δεν θα αποσκοπεί στην εξυπηρέτηση επιμέρους πολιτικών συμφερόντων. Ακόμη και αν αυτό στηρίζεται σε ευγενή κίνητρα, η λήθη ή η διαστρέβλωση της ιστορίας δεν συμβάλλουν στην εμπέδωση της αμοιβαίας κατανόησης και της ειρήνης. Το πιο στέρεο θεμέλιο για τη συμφιλίωση των λαών είναι η αντιμετώπιση της ιστορικής αλήθειας με ταπεινοφροσύνη, καθόσον μόνον έτσι μπορεί να επέλθει η συγχώρηση.
<P>
Δεν μπορούμε να αλλάξουμε την τραγική υφή της ιστορίας, αλλά μπορούμε τουλάχιστον να την χρησιμοποιήσουμε ως προειδοποίηση για τον υπόλοιπο κόσμο. Σέβομαι τις σημερινές παρατηρήσεις του κ. Schulz. Εντούτοις, δεδομένου ότι οι πολωνοί βουλευτές του Ευρωπαϊκού Κοινοβουλίου και του Ευρωπαϊκού Λαϊκού Κόμματος στηρίζουν την έγκριση ενός κοινού ψηφίσματος αύριο, σας καλώ, κύριε Schulz, να συμφωνήσετε στην υιοθέτηση μιας διαφορετικής θέσης, έτσι ώστε και εσείς και το κόμμα σας να μπορέσετε να υπερψηφίσετε το κείμενο που επιθυμούσαμε αρχικά, στο οποίο δηλαδή θα αναφέρεται με σαφήνεια ότι οι Ναζιστές ήταν γερμανοί Ναζιστές. 
<SPEAKER ID="133" LANGUAGE="FR" NAME="Roure (PSE )." AFFILIATION="">
<P>
    Κύριε Πρόεδρε, το πλέον περιώνυμο από τα στρατόπεδα συγκέντρωσης που δημιούργησε ο Χίτλερ, το Άουσβιτς, εγκαινιάστηκε επισήμως στις 14 Ιουνίου 1940. Την εποχή εκείνη προοριζόταν για πολωνούς πολιτικούς κρατουμένους, που οι Ναζί επιθυμούσαν να μεταχειριστούν με ιδιαίτερη αυστηρότητα. Επικεφαλής του στρατοπέδου ήταν ένας πρώην ποινικός κατάδικος που το 1946 θα καυχάτο ότι εξολόθρευσε τρία εκατομμύρια άτομα. Από το 1942 και μετά, έστελνε 6 000 θύματα ημερησίως στους θαλάμους αερίων, κυρίως Εβραίους από όλες τις γωνιές της Ευρώπης.
<P>
Αμέσως μόλις έφθαναν, εκείνοι που ήταν υπερβολικά αδύναμοι για να δουλέψουν εξοντώνονταν αφού γινόταν διαλογή. Τους υπόλοιπους τους εκμεταλλεύονταν μέχρι τελικής εξάντλησης. Στη διάρκεια του καλοκαιριού του 1944, οι Ναζί προσέφυγαν σε ευρύτατης κλίμακας εκτελέσεις για να εξολοθρεύσουν ακόμα περισσότερους Εβραίους. Στο Άουσβιτς εξολοθρεύτηκαν, επίσης, ρώσοι αιχμάλωτοι πολέμου, Ρόμα, ομοφυλόφιλοι, ανάπηροι και αντιφασίστες αντιστασιακοί. Το Άουσβιτς εξάλλου ήταν εκείνο που προμήθευε ζωντανά πειραματόζωα. Μια επέκταση του στρατοπέδου, που βρισκόταν στο Μπίρκεναου, σχεδιάστηκε ειδικά για την εξολόθρευση των Εβραίων. Στα κρεματόρια γινόταν η καύση άνω των 20 000 πτωμάτων ημερησίως. Εκεί εξοντώθηκε η πλειονότητα των Εβραίων, που είχαν μεταφερθεί από τη Δυτική Ευρώπη και τα Βαλκάνια. Με αυτόν τον τρόπο εξαφανίστηκε η πλειονότητα των Εβραίων της Δυτικής Ευρώπης, ιδίως τρία εκατομμύρια σχεδόν Πολωνοεβραίοι. Μαζί με αυτούς εξολοθρεύτηκε ένας ολόκληρος κόσμος με τις παραδόσεις και την κουλτούρα του, ένας κόσμος που χάθηκε για πάντα.
<P>
Τον Φεβρουάριο του 1940 δοκιμάστηκε το θανατηφόρο αέριο Zyclon B σε 250 παιδιά Ρόμα, οπότε και άρχισε η τεράστια επιθανάτια αγωνία του λιμού, του κρύου, της εξαντλητικής καταναγκαστικής εργασίας, των ασθενειών, της ωμότητας και των ψευδοϊατρικών πειραμάτων. Συνολικά, στάλθηκαν 4 000 Ρόμα στους θαλάμους αερίων και κάηκαν την 1η Αυγούστου 1944, προκειμένου να κάνουν χώρο για άλλους εκτοπισμένους.
<SPEAKER ID="134" LANGUAGE="" NAME="Lambert (Verts/ALE )." AFFILIATION="(ΕΝ)">
<SPEAKER ID="135" LANGUAGE="DE" NAME="Schulz (PSE )." AFFILIATION="">
<P>
Η αιτία για την οποία ορισμένα μέλη του Σώματος έχουν πρόβλημα με το εν λόγω κείμενο είναι ότι αισθάνονται πως εγώ, ως ένας από τους υποβάλλοντες της πρότασης ψηφίσματος, δεν θέλω να υπάρχει στο κείμενο η έκφραση «Γερμανοί εθνικοσοσιαλιστές». Αυτό δεν είναι σωστό. Η φράση αυτή δεν υπήρχε ούτε στο πρωτότυπο κείμενο. Θα ήθελα όμως να πω στον κ. Sonik ότι αν αυτή η φράση μπορεί να μας δώσει τη δυνατότητα να τιμήσουμε αύριο την μνήμη των θυμάτων, τότε συνιστώ στους συναδέλφους μου να την προσθέσουν, γιατί μιλάμε για ένα στρατόπεδο συγκέντρωσης που διαχειρίζονταν οι Γερμανοί εθνικοσοσιαλιστές. 
<SPEAKER ID="136" LANGUAGE="" NAME="Τριανταφυλλίδης (GUE/NGL )." AFFILIATION="">
<P>
    Κύριε Πρόεδρε, πριν από 60 χρόνια σαν αύριο το στρατόπεδο συγκεντρώσεως του Άουσβιτς απελευθερώθηκε. Τέτοιες μέρες, καλούμαστε κάθε χρόνο να τιμήσουμε τους αγώνες και την αντίσταση των εκατομμυρίων ανθρώπων που η κάθε μορφής διαφορετικότητά τους έγινε αιτία εξόντωσής τους. Το Άουσβιτς και το Νταχάου όμως δεν πρέπει να παραμείνουν ένα νεκρό κομμάτι της ιστορίας μας αλλά θα πρέπει, ιδιαίτερα στις μέρες μας, να συνεχίσουν να μας υπενθυμίζουν το μέγεθος της καταστροφής που μπορεί να επιφέρει από μόνος του ο άνθρωπος, παρασυρόμενος από ιδεολογικούς φανατισμούς, ρατσισμό και ξενοφοβία.
<SPEAKER ID="137" LANGUAGE="IT" NAME="La Russa (UEN )." AFFILIATION="">
<P>
    Κύριε Πρόεδρε, κυρίες και κύριοι, θέλω να αναφερθώ σε μια τροπολογία μου στο ψήφισμα. Σήμερα, η Ευρώπη θέτει τις βάσεις για τη δημιουργία ενός καλύτερου κλίματος ειρήνης και ανοχής. Η καθιέρωση της 27ης Ιανουαρίου ως «Ημέρας μνήμης του Ολοκαυτώματος» και η προώθηση του εορτασμού της αποδεικνύουν μια σαφή βούληση περιορισμού και καταπολέμησης των φαινομένων μισαλλοδοξίας και ρατσισμού, με την οποία ασφαλώς συντάσσομαι ανεπιφύλακτα.
<SPEAKER ID="138" LANGUAGE="PL" NAME="Czarnecki, Ryszard (NI )." AFFILIATION="le Soir">
<SPEAKER ID="139" LANGUAGE="FR" NAME="Gaubert (PPE-DE )." AFFILIATION="">
<P>
    Κύριε Πρόεδρε, κυρίες και κύριοι συνάδελφοι, αύριο θα εορτάσουμε μια πικρή επέτειο σε ολόκληρη Ευρώπη: την 60ή επέτειο της απελευθέρωσης του στρατοπέδου εξόντωσης Άουσβιτς-Μπίρκεναου, συμβόλου όλων των στρατοπέδων που έχτισαν οι Ναζί, με μοναδικό στόχο να διεκπεραιώσουν τη σχεδιασμένη εξολόθρευση 11 εκατομμυρίων Εβραίων, που ζούσαν τότε στην Ευρώπη. Περισσότεροι από τους μισούς έγιναν στάχτη. Σε μια περίοδο που οι στάχτες τους δεν έχουν ακόμα κρυώσει, ορισμένοι, πρόσφατα πάλι, επιχείρησαν να αρνηθούν ή να σχετικοποιήσουν την απόλυτη βαρβαρότητα. Δυστυχώς, δύο εξ αυτών είναι μέλη του ΕΚ.
<SPEAKER ID="140" LANGUAGE="PL" NAME="Pinior (PSE )." AFFILIATION="">
<P>
   – Αξιότιμα μέλη του Συμβουλίου, κυρίες και κύριοι, η σημερινή συνεδρίαση του Κοινοβουλίου έχει ιδιαίτερη σημασία. Διεξάγεται κατά την 60ή επέτειο από την απελευθέρωση του ναζιστικού στρατοπέδου εξόντωσης του Άουσβιτς, και αποτελεί συγχρόνως εορτασμό της απελευθέρωσης του Άουσβιτς-Μπίρκεναου από τον σοβιετικό στρατό και απόδοση τιμής στα θύματα του Ολοκαυτώματος.
<P>
Προέρχομαι από την Πολωνία, μια χώρα η οποία έγινε μάρτυρας της εξόντωσης των ευρωπαίων Εβραίων και Ρόμα, καθώς και των δολοφονιών και βασανισμών πολλών άλλων υπό τη στρατιωτική κατοχή της ναζιστικής Γερμανίας. Είναι επίσης μια χώρα η οποία έχασε μεγάλο μέρος της ηγεσίας της και περίπου τρία εκατομμύρια από τους εβραίους πολίτες της στα στρατόπεδα συγκέντρωσης. Οι ναζιστικές αρχές δημιούργησαν στρατόπεδα εξόντωσης σε κατεχόμενα εδάφη στις περιοχές Belzec, Sobibor, Τρεμπλίνκα, Majdanek και Chelmno, και σε αυτά τα στρατόπεδα πραγματοποιήθηκε η γενοκτονία των Εβραίων. Το Άουσβιτς έχει μετατραπεί σε σύμβολο αυτού του εγκλήματος, το οποίο είναι πρωτόγνωρο σε ολόκληρη την ιστορία της ανθρωπότητας. Η γενιά μου μεγάλωσε στη σκιά του Δευτέρου Παγκοσμίου Πολέμου, ο οποίος υπήρξε τόσο καταστροφικός για την Πολωνία, και στη σκιά της γενοκτονίας που πραγματοποιήθηκε κατά τη διάρκειά του.
<SPEAKER ID="141" LANGUAGE="IT" NAME="Borghezio (IND/DEM )." AFFILIATION="">
<SPEAKER ID="142" LANGUAGE="PL" NAME="Roszkowski (UEN )." AFFILIATION="">
<P>
   – Κύριε Πρόεδρε, όταν βρισκόμαστε αντιμέτωποι με τρομερά εγκλήματα όπως αυτά που συνέβησαν στο Άουσβιτς, έχουμε ιδιαίτερο καθήκον να μην προσβάλλουμε κανέναν κατά την εξιστόρηση της αλήθειας, αλλά να διασφαλίζουμε ότι αυτή η ιστορική προειδοποίηση εξακολουθεί να ισχύει και να αντιμετωπίζεται στο κατάλληλο πλαίσιο και προοπτική. Διαφορετικά, διατρέχουμε τον κίνδυνο να στηριζόμαστε σε ψεύδη και να αγγίζουμε τα όρια της ιλαροτραγωδίας. Το στρατόπεδο του Άουσβιτς δημιουργήθηκε από τις ναζιστικές αρχές της Γερμανίας σε μια περιοχή της Πολωνίας η οποία τελούσε υπό την κατοχή τους, σε μια χώρα στην οποία επιτέθηκαν και την οποία μοίρασαν μεταξύ τους το Τρίτο Ράιχ και η ΕΣΣΔ τον Σεπτέμβριο του 1939. Οι πρώτοι κρατούμενοι και θύματα του στρατοπέδου ήταν κυρίως Πολωνοί, ενώ αργότερα ο χώρος μετατράπηκε σε στρατόπεδο εξόντωσης Εβραίων στο πλαίσιο της εφαρμογής της λεγόμενης «Τελικής Λύσης» από το Τρίτο Ράιχ. Έτσι, στο Άουσβιτς δολοφονήθηκαν πάνω από ένα εκατομμύριο Εβραίοι, καθώς και περίπου 75 000 Πολωνοί, περίπου 20 000 Ρόμα και δεκάδες χιλιάδες άτομα άλλων εθνικοτήτων, αλλά και δεκάδες ομοφυλόφιλοι. Όπως έχει ήδη αναφερθεί στο Σώμα, ο αντισημιτισμός επικρατούσε και σε χώρες εκτός του Τρίτου Ράιχ. Ωστόσο, η ναζιστική Γερμανία ήταν το μόνο κράτος που εφάρμοσε το σχέδιο εξόντωσης των Εβραίων. Οι Πολωνοί κατανοούν ότι οι σύγχρονοι Γερμανοί δεν είναι υπεύθυνοι για τα εγκλήματα των προγόνων τους. Κατανοούν ότι το Ολοκαύτωμα ήταν ένα γεγονός πρωτοφανές στην Ιστορία, και ότι η εξόντωση των Ρόμα έχει συχνά τεθεί στο περιθώριο. Εκείνο, όμως, που δεν κατανοούν οι Πολωνοί, και το οποίο δεν πρόκειται ποτέ να επιδοκιμάσουν, είναι η υποτίμηση των δεινών που υπέφερε ο λαός τους κατά τη διάρκεια του Δευτέρου Παγκοσμίου Πολέμου. Δεν πρόκειται επίσης ποτέ να επιδοκιμάσουν τη χρήση φράσεων όπως «πολωνικά στρατόπεδα συγκέντρωσης» ή «στρατόπεδα θανάτου στην Πολωνία». Η πολιτική ορθότητα στο θέμα της εθνικότητα των Ναζί δεν συμβάλλει στην οικοδόμηση εμπιστοσύνης και στη συμφιλίωση τα οποία θεωρούν εξαιρετικά σημαντικά οι Πολωνοί. Δεν πρέπει να φοβόμαστε να μιλήσουμε γι’ αυτά τα δυσάρεστα γεγονότα με την ειλικρίνεια που επέδειξε ο κ. Fischer στην πρόσφατη συζήτηση στο πλαίσιο του ΟΗΕ, καθώς και ο κ. Schulz προ ολίγου σε αυτό το Σώμα. Η ζωή κάθε ανθρώπου έχει ίση αξία, αλλά όταν μιλάμε για τόσο μεγάλους αριθμούς, το να τοποθετούνται στην ίδια μοίρα σε έναν κατάλογο οι Εβραίοι, οι Ρόμα, οι ομοφυλόφιλοι και οι Πολωνοί που έπεσαν θύματα αυτής της πολιτικής αγγίζει τα όρια του παραλόγου. Πέρα από αυτές τις δυσάρεστες παρατηρήσεις, ωστόσο, η Ομάδα Ένωση για την Ευρώπη των Εθνών θεωρεί ότι η ανάμνηση της έκτασης των εγκλημάτων που διαπράχθηκαν στο στρατόπεδο Άουσβιτς-Μπίρκεναου πρέπει να παραμείνει ζωντανή προκειμένου να διασφαλίσουμε ότι δεν θα επαναληφθεί ποτέ μια τέτοια γενοκτονία. 
<SPEAKER ID="143" LANGUAGE="" NAME="Kirkhope (PPE-DE )." AFFILIATION="(ΕΝ)">
<P>
    Κύριε Πρόεδρε, η 60ή επέτειος της απελευθέρωσης του Άουσβιτς είναι στιγμή ιστορικού εορτασμού και περισυλλογής. Η φρίκη η οποία υποδέχτηκε τις δυνάμεις απελευθέρωσης τον Ιανουάριο του 1945 είναι κάτι το οποίο οι περισσότεροι από εμάς το έχουμε μοιραστεί μόνο μέσω ταινιών και φωτογραφιών. Δεν μπορούμε να φανταστούμε πραγματικά τον χαρακτήρα της γενοκτονίας η οποία διαπράχθηκε εκεί και σε άλλα στρατόπεδα θανάτου στην Ευρώπη.
<P>
Σήμερα συντασσόμεθα με τους Εβραίους ανά την Ευρώπη και τον κόσμο. Αναλογιζόμαστε όσους χάθηκαν, ευχαριστούμε τον Θεό για όσους ελευθερώθηκαν και τιμούμε όσους επέζησαν της φρίκης και είναι ζωντανοί σήμερα, συμπεριλαμβανομένων ορισμένων στην εκλογική μου περιφέρεια στο Yorkshire και το Humber. Δεν πρέπει ποτέ να επιτραπεί να χαθεί το Ολοκαύτωμα από τη συλλογική μας μνήμη. Ούτε, όμως, μπορούμε να ξεχάσουμε όλους όσους χάθηκαν σε φρικαλεότητες γενοκτονιών σε ολόκληρο τον κόσμο μετά τον Β´ Παγκόσμιο Πόλεμο. Η Ρουάντα και η Καμπότζη δεν είναι παρά δύο μόνο παραδείγματα σύγχρονης γενοκτονίας που προκαλούν τη συγκίνησή μας.
<SPEAKER ID="144" LANGUAGE="" NAME="Cashman (PSE )." AFFILIATION="(ΕΝ)">
<P>
    Κύριε Πρόεδρε, καθώς βρίσκομαι σήμερα εδώ πιστεύω ότι, εάν ζούσα κοντά στο Άουσβιτς 60 χρόνια πριν, θα είχα συλληφθεί ως ομοφυλόφιλος, θα είχα σταλεί στο στρατόπεδο και, το πιθανότερο, δεν θα είχα επιζήσει. Αυτό το οποίο πρέπει να κάνουμε σήμερα εδώ είναι να διαχωρίσουμε τους ανθρώπους από τις ομάδες –από τα ονόματα τα οποία τους αποδίδουμε– επειδή αναφερόμαστε σε εκατομμύρια ξεχωριστές οντότητες οι οποίες πέθαναν επειδή συνιστούσαν απειλή για κάποια ιδεολογία ή επειδή ήταν διαφορετικοί.
<P>
Σε αυτό το Κοινοβούλιο μιλάμε για θεμελιώδεις ελευθερίες και θεμελιώδη δικαιώματα, εντούτοις ολόγυρά μας στον κόσμο σήμερα ο ρατσισμός, η ξενοφοβία, η ομοφυλοφιλοφοβία, η ισλαμοφοβία και ο αντισημιτισμός υπάρχουν ακόμη. Συνεπώς, δεν έχει σημασία τι λέμε σήμερα σημασία έχει τι κάνουμε. Οι προτάσεις της Επιτροπής θα έχουν σημασία. Θα έχει σημασία κατά πόσο έχει το θάρρος να προωθήσει την πολιτική κατάργησης των διακρίσεων σε τους τομείς του άρθρου 13, και όχι μόνο σε ορισμένους. Εάν έκανε το δεύτερο, αυτό θα σήμαινε την ενίσχυση μίας ιεραρχίας καταπίεσης. Πρέπει όλοι να φέρουμε ευθύνη για όσα συνέβησαν στο παρελθόν – όλα τα έθνη, όλες οι χώρες. Αλλά η διαφορά είναι εάν είμαστε δέσμιοι του παρελθόντος ή εάν μπορούμε να γίνουμε φύλακες του μέλλοντος για να διασφαλίσουμε ότι τέτοιου είδους βαρβαρότητες δεν θα συμβούν ποτέ ξανά.
<P>
Επιτρέψτε μου να ολοκληρώσω με αυτό που σοφά είπε ο πάστορας Niemöller: «Όταν ήρθαν για τους Εβραίους, δεν ήμουν Εβραίος, έτσι δεν φώναξα. Όταν ήρθαν για τους συνδικαλιστές, δεν ήμουν συνδικαλιστής, έτσι δεν φώναξα. Όταν ήρθαν για τους ομοφυλόφιλους, δεν ήμουν ομοφυλόφιλος, έτσι δεν φώναξα. Όταν ήρθαν για μένα, δεν είχε μείνει κανείς για να φωνάξει».
<SPEAKER ID="145" LANGUAGE="SK" NAME="Záborská (PPE-DE )." AFFILIATION="">
<SPEAKER ID="146" LANGUAGE="FR" NAME="Schapira (PSE )." AFFILIATION="">
<P>
    Κύριε Πρόεδρε, κυρίες και κύριοι συνάδελφοι, υπάρχει ένα ρητό στα γίντις, «Να θυμάσαι και να μην λησμονείς». Είναι καίριας σημασίας για τους συμπολίτες μας να κατανοήσουν τη μοναδικότητα του Ολοκαυτώματος, και πρέπει να παραμένουμε άγρυπνοι μπροστά στην εκ νέου ανάδυση του αντισημιτισμού. Εκπλήσσομαι επίσης αρκετά που διαπιστώνω να αναγράφεται στον πίνακα των ανακοινώσεων μόνο η λέξη «ρατσισμός», ενώ ο τίτλος της προφορικής ερώτησης του συναδέλφου μας κ. Schulz ήταν στην πραγματικότητα «Αντισημιτισμός και ρατσισμός». Εκπλήσσομαι που δεν αναγράφεται ο πλήρης τίτλος.
<P>
Η ζωντανή μνήμη των γενεών των επιζησάντων σύντομα θα σβήσει. Εξ ου και η ανάγκη τα θεσμικά όργανα να μεταλαμπαδεύσουν τη μνήμη της γενοκτονίας στις νεότερες γενιές. Θέλω να σας υποβάλω μια πρακτική πρόταση. Προτείνω η Ευρωπαϊκή Ένωση να απαιτήσει όλα τα σχολεία να αναρτήσουν αναμνηστικές επιγραφές στους τοίχους τους, με τα ονόματα όλων εκείνων των πρώην μαθητών, που εξορίστηκαν και δεν επέστρεψαν. Μια επιμνημόσυνη τελετή για αυτά τα παιδιά θα μπορεί να οργανώνεται κάθε 27 Ιανουαρίου. Κατά τον ίδιο τρόπο, προτείνω να αναρτηθούν επιγραφές που να καταγγέλλουν τη συνεργασία αστυνομικών, δικαστικών ή περιφερειακών αρχών, που εξέδιδαν διαταγές εκτόπισης, καθώς υπήρχαν αξιωματούχοι που επεδείκνυαν τόση δειλία ώστε να επιτρέπουν να διαπράττονται τόσες αντισημιτικές βαρβαρότητες.
<SPEAKER ID="147" LANGUAGE="" NAME="Πρόεδρος. –" AFFILIATION="">
<P>
   Κύριε Schapira, οι υπηρεσίες της συνεδρίασης μας επισημαίνουν ότι αν στον πίνακα αναγράφεται ως τίτλος μόνον η λέξη «ρατσισμός», αυτό οφείλεται αποκλειστικά σε τεχνικούς λόγους. Ο τίτλος της συζήτησής μας είναι όντως «Αντισημιτισμός και ρατσισμός».
<SPEAKER ID="148" LANGUAGE="" NAME="Sumberg (PPE-DE )." AFFILIATION="(ΕΝ)">
<SPEAKER ID="149" LANGUAGE="SK" NAME="Beňová (PSE )." AFFILIATION="">
<SPEAKER ID="150" LANGUAGE="IT" NAME="Vincenzi (PSE )." AFFILIATION=".">
<P>
    Κύριε Πρόεδρε, κυρίες και κύριοι, θα ήθελα να καλέσω τον κ. Schmit και τον κ. Frattini, του οποίου εκτίμησα την παρέμβαση, να εξετάσουν την πιθανότητα ανάληψης μιας πρωτοβουλίας ευρωπαϊκού συντονισμού και υλοποίησης του έργου πολλών εθνικών, δημόσιων και ιδιωτικών θεσμικών οργάνων, ιδρυμάτων και ερευνητικών κέντρων που καταβάλλουν προσπάθειες για να μην λησμονηθούν όσα συνέβησαν στα στρατόπεδα συγκεντρώσεως, αλλά και για να υπενθυμίζουν την αντίσταση στον ναζισμό και στον φασισμό που είχε ως αποτέλεσμα να χάσουν τη ζωή τους στα στρατόπεδα καταναγκαστικής εργασίας τουλάχιστον 48 000 Ιταλοί
<SPEAKER ID="151" LANGUAGE="HU" NAME="Tabajdi (PSE )." AFFILIATION="Έζησα σε αυτή τη γη τότε / που ο άνθρωπος ξέπεσε τόσο ώστε να δολοφονεί με ευχαρίστηση / και προθυμία, και όχι μόνο ακολουθώντας διαταγές. / Η ζωή του μπερδεμένη, παγιδευμένη, σε άγριο πάθος, / πίστεψε ψεύτικους θεούς, παραληρώντας στην παράκρουσή του.">
<P>
   – Κάθε λαός και κάθε χώρα πρέπει να προβούν στη δική τους εθνική αυτοκριτική. Δεν πρέπει να λησμονήσουμε τη μοναδική, πρωτόγνωρη ανθρωποκτονία, τη φοβερότερη θηριωδία της ανθρωπότητας, το Ολοκαύτωμα. Εμείς οι Ούγγροι πρέπει να αποδεχτούμε την ηθική ευθύνη για το γεγονός ότι, σε μια περίοδο κρίσης, επιτρέψαμε στους γερμανούς ναζιστές και στους ούγγρους συνεργάτες τους να αποσπάσουν από τον λαό μας 550 000 εβραίους συμπατριώτες μας, συμπεριλαμβανομένου του ούγγρου ποιητή και μάρτυρα, Miklós Radnóti, ο οποίος, στο ποίημά του «Σπάραγμα», περιγράφει την περίοδο ως εξής: «»
<P>
Έχουν ανεγερθεί πολλά μνημεία, έχουν ανοίξει πολλά κέντρα τεκμηρίωσης και έχουν υπάρξει πολλές εκδόσεις σχετικά με αυτό το θέμα στην Ευρώπη, αλλά το πιο σημαντικό μνημείο στο Ολοκαύτωμα πρέπει να βρίσκεται στις καρδιές όλων των ευρωπαίων πολιτών. Η Ουγγαρία δυσκολεύτηκε να αντιμετωπίσει κατάματα την ιστορία της, και δυσκολεύεται ακόμη και σήμερα. Στη Δυτική Ευρώπη, η αυτοκριτική σε εθνικό επίπεδο πραγματοποιήθηκε νωρίτερα και πολύ εκτενέστερα από ό,τι στα δέκα νέα κράτη μέλη. Ωστόσο, μπορώ να δηλώσω με υπερηφάνεια ότι έχουμε καθιερώσει ημέρα μνήμης του Ολοκαυτώματος, έχουμε συγγράψει εκπαιδευτικά εγχειρίδια επί του θέματος, ενώ ξεκίνησε επιτέλους η λειτουργία του Κέντρου Μνήμης για το Ολοκαύτωμα στην Páva Street πέρυσι την άνοιξη. Επιπλέον, αν και με καθυστέρηση 60 ετών, ο ούγγρος πρωθυπουργός παραδέχτηκε δημοσίως την ευθύνη των ούγγρων δωσίλογων.
<SPEAKER ID="152" LANGUAGE="FR" NAME="Schmit," AFFILIATION="Προεδρεύων του Συμβουλίου.">
<SPEAKER ID="153" LANGUAGE="IT" NAME="Frattini," AFFILIATION="Αντιπρόεδρος της Επιτροπής.">
<P>
Ο κ. Schulz υπενθύμισε –και εγώ συμμερίζομαι απόλυτα αυτήν τη σκέψη– ότι οι ιδρυτές, ο Konrad Adenauer για τον γερμανικό λαό, αλλά επιτρέψτε μου να αναφέρω και τον Alcide De Gasperi από την πλευρά των Ιταλών, αντιπροσώπευσαν μια νέα αρχή μετά την τραγωδία της δικτατορίας και –το λέω ως Ιταλός– μας επέτρεψαν να βαδίσουμε με ψηλά το κεφάλι στη νέα Ευρώπη. Αυτό είναι το μεγάλο χρέος που έχουμε προς τους ιδρυτές της Ευρώπης.
<P>
Όπως υπενθύμισε ο κ. Schmit, η Επιτροπή συνεργάζεται στενά με το Συμβούλιο για την επανεξέταση της απόφασης πλαίσιο κατά του ρατσισμού, της ξενοφοβίας και του αντισημιτισμού. Επ’ αυτού συμφωνώ πλήρως με την άποψη που εξέφρασε το Συμβούλιο.
<SPEAKER ID="154" LANGUAGE="" NAME="Πρόεδρος. –" AFFILIATION="ΓΡΑΠΤΗ ΔΗΛΩΣΗ (ΆΡΘΡΟ 142)">
<SPEAKER ID="155" LANGUAGE="DE" NAME="Özdemir (Verts/ALE )," AFFILIATION="γραπτώς.">
<P>
    Στο άρθρο 1 του γερμανικού Συντάγματος αναφέρεται ότι η ανθρώπινη αξιοπρέπεια είναι απαραβίαστη. Αυτό είναι ένα μάθημα που έδωσαν τα εγκλήματα του καιρού των ναζί και μία εντολή προς τις επερχόμενες γενεές.
<P>
Αυτό που προξενεί ανησυχία είναι η αύξηση του αντισημιτισμού σε ακραίους μουσουλμανικούς κύκλους της Ευρώπης και ιδίως, όπως διαπιστώνεται σε μελέτη του Ευρωπαϊκού Παρατηρητηρίου ρατσισμού και ξενοφοβίας του 2003, μεταξύ νεαρών Αράβων μουσουλμάνων που είναι οι ίδιοι δυνάμει θύματα αποκλεισμού και ρατσισμού. Ωστόσο, δεν υπάρχει δικαιολογία για κανένα είδος αντισημιτισμού και έτσι πρέπει να γίνει κάθε δυνατή προσπάθεια για την ένταξη των νεαρών μουσουλμάνων στην κοινωνία. Η κοινωνική τους ενσωμάτωση έχει τεράστια σημασία για μία γεμάτη αυτοπεποίθηση αντίσταση στις αντισημιτικές θέσεις του κοινωνικού τους περιβάλλοντος. 
<SPEAKER ID="156" LANGUAGE="" NAME="Πρόεδρος. –" AFFILIATION="">
<P>
   Το επόμενο θέμα αφορά τη σύσταση για δεύτερη ανάγνωση (A6-0002/2005) του κ. Rübig, εξ ονόματος της Επιτροπής Βιομηχανίας, Εξωτερικού Εμπορίου, Έρευνας και Ενέργειας, σχετικά με την κοινή θέση του Συμβουλίου για την έκδοση απόφασης του Ευρωπαϊκού Κοινοβουλίου και του Συμβουλίου σχετικά με την καθιέρωση πολυετούς κοινοτικού προγράμματος για τη βελτίωση της πρόσβασης, της χρηστικότητας και της αξιοποίησης του ψηφιακού περιεχομένου στην Ευρώπη (10458/4/2004 – C6-0140/2004 – 2004/0025(COD)). 
<SPEAKER ID="157" LANGUAGE="DE" NAME="Rübig (PPE-DE )," AFFILIATION="εισηγητής.">
<P>
    Κύριε Πρόεδρε, κυρία Reding, κυρίες και κύριοι, συγκινήθηκα κι εγώ βαθιά από τη συζήτηση που κάναμε μόλις τώρα. Θέλω να πω ότι αυτά τα πράγματα πρέπει να κόβονται από την αρχή. Ακούμε πολλές φορές κάποιους να εκφράζουν μίσος και κατά της Ευρωπαϊκής Ένωσης και της δημοκρατίας στην Ευρώπη και νομίζω ότι πρέπει να αρχίσουμε σύντομα να τους εκπαιδεύουμε και να τους ενημερώνουμε και να κάνουμε τους ανθρώπους στην Ευρώπη να συνειδητοποιήσουν καλύτερα τις ευρωπαϊκές αξίες.
<P>
Νομίζω ότι η χρηματοδότηση του προγράμματος με 149 εκατ. ευρώ μέχρι το 2008 που επιτύχαμε στη δεύτερη ανάγνωση προσφέρει μια σημαντική ευκαιρία για ουσιαστικές βελτιώσεις των ευρωπαϊκών περιεχομένων στα ψηφιακά δίκτυα. Επίσης, βάλαμε κατά μέρος 55,6 εκατ. ευρώ για το διάστημα ως το τέλος του 2006.
<P>
Πιστεύω ότι αυτό το πρόγραμμα έδειξε ήδη στο παρελθόν τις δυνατότητές του να μας δώσει μεγαλύτερη ανταγωνιστικότητα, υποστηρίζοντας έτσι τους στόχους της Λισαβόνας, και τώρα βλέπουμε να δημιουργείται μεγάλος αριθμός νέων θέσεων εργασίας στον τομέα της τεχνολογίας των πληροφοριών και της επικοινωνίας. Αν θέλουμε να δημιουργήσουμε άλλα 10 εκατομμύρια θέσεων εργασίας μέχρι το 2010, το «περιεχόμενο» πρέπει να είναι κεντρικό στοιχείο της στρατηγικής για την επίτευξη των κριτηρίων της Λισαβόνας. Αντιμετωπίζουμε τη μεγάλη πρόκληση να βάλουμε την Ευρώπη στο Διαδίκτυο, να εστιάσουμε την προσοχή μας ειδικά σε αυτήν και τις μικρές και μεσαίες επιχειρήσεις της. Δημιουργήθηκαν οργανισμοί για την ανάπτυξη των μικρών και μεσαίων επιχειρήσεων που πρέπει να επινοήσουν νέα επιχειρηματικά πρότυπα για τα ψηφιακά περιεχόμενα.
<P>
Ακόμη, πιστεύω ότι το πρόγραμμα πρέπει να είναι πολύ περιεκτικό στις κατηγορίες 1, 2, 3, 4 και 5, όπως βλέπουμε από τον προϋπολογισμό. Επίσης, θα πρέπει να έχει επίδραση στα ευρωπαϊκά θεσμικά όργανα. Θα πρέπει να εξετάσουμε πώς μπορούμε να προετοιμάσουμε καλύτερα τα περιεχόμενά μας και να τα φέρουμε πιο κοντά στους πολίτες, ιδίως στα σχολεία. Επίσης, πρέπει να προσφέρουμε στους ερευνητές ένα ευρύ φάσμα διαδικτυωμένων ψηφιακών βιβλιοθηκών που θα περιλαμβάνει και την ταχεία πρόσβαση σε αυτές μέσω μηχανών αναζήτησης. Οι τελευταίες παρουσιάζουν πολύ μεγάλη ποικιλία ιδιαίτερα ενδιαφερόντων επιχειρηματικών μοντέλων και δίνουν τη δυνατότητα νέων διασυνδέσεων και πολύ γρήγορης πρόσβασης στα πιο σημαντικά από τα υπάρχοντα ψηφιακά περιεχόμενα.
<P>
Τέλος, πρέπει να λάβουμε επίσης υπόψη τις τηλεπικοινωνίες και να εξετάσουμε ποια συστήματα αδειοδότησης μπορούμε να χρησιμοποιήσουμε στο μέλλον και πώς θα αντιμετωπίσουμε την παραχώρηση δικαιωμάτων χρήσης. Εδώ διαφαίνεται ότι οι πολύ μικρές πληρωμές στον τομέα των τηλεπικοινωνιών προσφέρουν πρότυπα αναχρηματοδότησης ή συγχρηματοδότησης. Όπως όλοι γνωρίζουμε, αυτό που δεν κοστίζει τίποτα δεν αξίζει τίποτα και για τον λόγο αυτόν θεωρώ ιδανική τη συγχρηματοδότηση κατά 50% που πρότεινε η Επιτροπή.
<P>
Καθώς είναι γνωστό ότι είμαι ένας από τους υπερασπιστές των μικρών και μεσαίων ευρωπαϊκών επιχειρήσεων, επιτρέψτε μου να πω ότι πρέπει να υποστηρίξουμε μαζικά ιδίως στο τοπικό επίπεδο την ψηφιακή τηλεόραση και τα προγράμματα που προσφέρει. Τα μικρά πακέτα –ύψους περίπου 100 000 ευρώ το καθένα– και μεγάλος αριθμός τέτοιων προγραμμάτων για την επαγγελματική προετοιμασία αυτού του ευρωπαϊκού περιεχομένου θα είναι, επομένως, ιδιαίτερα σημαντικά στο μέλλον. Έτσι θα μπορούσε και να δημιουργηθεί ένας κάποιος ανταγωνισμός μεταξύ του δημόσιου τομέα που χρηματοδοτείται από τέλη και του ιδιωτικού τομέα που θα χρηματοδοτείται μέσω κινήτρων και που σήμερα προχωρά δυναμικά σε αυτούς τους σύγχρονους τομείς, όπως π.χ. οι εταιρίες τηλεπικοινωνίας που στο μέλλον θα προσφέρουν επίσης αυτό το ψηφιακό περιεχόμενο μέσω των κινητών τηλεφώνων. Υπάρχουν εντελώς νέες δυνατότητες για να δείξει η Ευρώπη ότι απλά είμαστε ανάμεσα στους πρώτους.
<P>
Εδώ μπορούμε να υποστηρίξουμε, ειδικά σε ευρωπαϊκό επίπεδο, τις 20 γλώσσες μας και την πολιτισμική πολυμορφία της Ευρώπης. Η υποδομή που θα χρειαστούμε μελλοντικά θα μας δώσει και την ευκαιρία να δούμε κάτω από ένα νέο πρίσμα την Ευρώπη μας. Η Ευρώπη πρέπει να μας γοητεύει και να την αγαπάμε. 
<SPEAKER ID="158" LANGUAGE="" NAME="Reding," AFFILIATION="Επιτροπή.">
<P>
    Κύριε Πρόεδρε, θα ήθελα να υπογραμμίσω ότι μόνο 12 μήνες μετά την έγκρισή της από την Επιτροπή, πρόκειται τώρα να ικανοποιήσουμε τους όρους για μία συμφωνία κατά τη δεύτερη ανάγνωση του σημαντικού αυτού προγράμματος. Αυτό είναι μάλλον ασύνηθες και για αυτό θα ήθελα να το υπογραμμίσω. Θα ήθελα να συγχαρώ τον εισηγητή, κ. Rübig, καθώς και όλους τους βουλευτές οι οποίοι συμμετείχαν στις διαπραγματεύσεις και που κατέστησαν δυνατή την επίτευξη συμφωνίας με το Συμβούλιο διατηρώντας τα μέσα για την κατάλληλη λειτουργία του προγράμματος, ιδιαίτερα όσον αφορά τον προϋπολογισμό.
<P>
Όλοι γνωρίζουμε ότι η διαθεσιμότητα του περιεχομένου είναι ένας από τους απαραίτητους παράγοντες για την ανάπτυξη των νέων υπηρεσιών της κοινωνίας των πληροφοριών. Στην ψηφιακή οικονομία, το περιεχόμενο καλύπτει όλους τους τύπους της πληροφόρησης, κείμενο, εικόνες και ήχους που μπορούν να μεταδοθούν από τα δίκτυα. Το Πρόγραμμα eContent Plus εστιάζει στη βελτίωση των συνθηκών για καινοτομίες, κυρίως σε ορισμένους τομείς της αγοράς ψηφιακού περιεχομένου. Το περιβάλλον απευθείας σύνδεσης παρέχει μία ιδεώδη πλατφόρμα για καινοτόμα προϊόντα και υπηρεσίες τα οποία υπερβαίνουν τα εθνικά όρια. Αυτός είναι ο λόγος για τον οποίο αυτό το πρόγραμμα έχει μία πραγματική ευρωπαϊκή προστιθέμενη αξία.
<P>
Αυτό ακριβώς επιθυμούμε να επιτύχουμε με το νέο πρόγραμμα. Αλλά γνωρίζουμε ότι μένουν πολλά να γίνουν προκειμένου να ξεπεραστεί ο υπάρχον κατακερματισμός και να επιτραπεί στις επιχειρήσεις να αναπτύξουν ρηξικέλευθα διασυνοριακά προϊόντα και υπηρεσίες ψηφιακού περιεχομένου. Ωστόσο, είναι ένα από τα σπάνια προγράμματα όπου οι μικρομεσαίες επιχειρήσεις έχουν ενταχθεί σε μεγάλο βαθμό. Όταν εξετάζω πώς έχει λειτουργήσει το πρόγραμμα μέχρι στιγμής, από τους 600 φορείς οι οποίοι συμμετέχουν στα χρηματοδοτούμενα σχέδια, οι 241 είναι ΜΜΕ. Συνεπώς αυτό το πρόγραμμα είναι προς όφελος των ΜΜΕ που επιδεικνύουν νεωτερισμό και θέλουν να κινηθούν προς την κατεύθυνση της προόδου.
<P>
Αυτό απαιτεί οργανωτική προσπάθεια, απαιτεί πειραματισμούς σε διασυνοριακό επίπεδο, και αυτό ακριβώς θα αντιμετωπίσει το Πρόγραμμα eContent Plus. Θα ενισχύσει τις συνθήκες για μία ανθηρή αγορά περιεχομένου προς όφελος του κλάδου, των πολιτών και του πολιτισμού. Αυτός είναι επίσης ο λόγος για τον οποίο η Επιτροπή δέχεται με χαρά την τροπολογία την οποία κατέθεσε ο εισηγητής. 
<SPEAKER ID="159" LANGUAGE="DE" NAME="Seeber (PPE-DE )," AFFILIATION="εξ ονόματος της Ομάδας ΕΛΚ-ΕΔ.">
<P>
    Κύριε Πρόεδρε, κυρία Επίτροπε, κύριε Rübig, εντυπωσιάστηκα κι εγώ από τη συζήτηση που μόλις κάναμε για τον ρατσισμό και θα ήθελα να ευχαριστήσω τον Πρόεδρο για όσα είπε προσωπικά. Επίσης, ευχαριστώ τον εισηγητή μας κ. Rübig για την εξαίρετη έκθεσή του και κυρίως για την άμεση συμφωνία για τα 149 εκατ. ευρώ που ασφαλώς χρειάζεται αυτό το σημαντικό πρόγραμμα.
<P>
Ας αναλογιστούμε ότι η συνολική αγορά ψηφιακών περιεχομένων ανερχόταν ήδη το 2002 σε περίπου 515 δισ. ευρώ. Μεγαλώνει και πρέπει να συνεχίσει να μεγαλώνει γιατί είναι μέρος της στρατηγικής της Λισαβόνας που στοχεύει να κάνει την Ευρώπη την πιο ανταγωνιστική περιοχή του κόσμου. Αυτό φυσικά εξαρτάται και από το να ξεπεράσουμε τα εμπόδια που υπάρχουν στην ΕΕ εξαιτίας του πλήθους των γλωσσών, πολιτισμών και νοοτροπιών και, φυσικά, των διοικητικών παραδόσεων. Επίσης, αντιμετωπίζουμε ασφαλώς και αποτυχίες στην αγορά και για να τα αντιμετωπίσουμε όλα αυτά, χρειαζόμαστε σε κάποιο μέτρο την οικονομική βοήθεια της ΕΕ με τη μορφή μίας χρηματοδότησης για την εκκίνηση που θα μας βοηθήσει να ξεπεράσουμε τα εν λόγω εμπόδια.
<SPEAKER ID="160" LANGUAGE="" NAME="Gill (PSE )" AFFILIATION=", εξ ονόματος της Ομάδας ΕΣΚ.">
<P>
    Κύριε Πρόεδρε, θα ήθελα να αναγνωρίσω κι εγώ ότι είχαμε μια πολύ ενδιαφέρουσα συζήτηση για τον ρατσισμό, αλλά προ πάντων θα ήθελα να συγχαρώ τον εισηγητή για το έργο του, όχι μόνο σε αυτή την έκθεση, αλλά επίσης για τις προσπάθειές του στις διαπραγματεύσεις με το Συμβούλιο. Με χαροποιεί το γεγονός ότι το Κοινοβούλιο μπόρεσε να αυξήσει το επίπεδο χρηματοδότησης από το αρχικό ποσό των 135 εκατ. ευρώ τα οποία προσέφερε το Συμβούλιο στο σημερινό ποσό των 149 εκατ. ευρώ. Είναι ιδιαίτερα σημαντικό ότι μπορέσαμε να διασφαλίσουμε, όπως δήλωσε ο εισηγητής, 55,6 εκατομμύρια ευρώ πριν το τέλος των τρεχουσών δημοσιονομικών προοπτικών.
<P>
Ως εισηγήτρια της αρχικής έκθεσης για το Πρόγραμμα eContent, με ενθαρρύνει η διαπίστωση ότι αυτό το είδος της πρότασης για το Πρόγραμμα eContent Plus διαμορφώθηκε τόσο γρήγορα. Το ψηφιακό περιεχόμενο είναι αυτή την εποχή ένας από τους πιο γρήγορα αναπτυσσόμενους τομείς. Χωρίς μία εξίσου γρήγορη απάντηση από την Ευρώπη θα μπορούσαμε να συνεχίσουμε να μένουμε πίσω και πρέπει πραγματικά να μεγιστοποιήσουμε τις ευκαιρίες οι οποίες ανακύπτουν σε αυτόν τον τομέα προκειμένου να διεκδικήσουμε κάποιο μέρος της κυριαρχίας που οι Ηνωμένες Πολιτείες έχουν επιτύχει να διασφαλίσουν. Με την πάντα ανθούσα ιδιωτική πρωτοβουλία, θα μπορούσαμε να κάνουμε περισσότερα, συνεπώς χαιρετίζω ιδιαιτέρως αυτή την πρόταση.
<P>
Υπάρχουν πολλές ευκαιρίες για μας να κάνουμε περισσότερα, δεδομένης της ποικιλίας των γλωσσών την οποία διαθέτουμε με 25 κράτη μέλη. Το Πρόγραμμα eContent Plus πρέπει τώρα να έχει σημαντικό αντίκτυπο σε όλα τα μέσα μαζικής ενημέρωσης, όπως ειπώθηκε από την Επίτροπο και άλλους, από την άποψη των βιβλίων, της πληροφόρησης του δημόσιου τομέα και των μέσων μαζικής ενημέρωσης γενικά. Ένα όμως από τα προβλήματα τα οποία αντιμετωπίζουμε στο πλαίσιο της ΕΕ είναι η ποικιλία των βιομηχανιών, από κλωστοϋφαντουργία μέχρι τηλεπικοινωνίες, οι οποίες κατακερματίζουν τις εθνικές μας αγορές. Αυτή η ποικιλία τίθεται ενώπιον μας με ακόμη περισσότερες προκλήσεις όσον αφορά τον συντονισμό και τη διασφάλιση ότι θα παραμείνουμε ανταγωνιστικοί.
<SPEAKER ID="161" LANGUAGE="NL" NAME="Belder (IND/DEM )," AFFILIATION="εξ ονόματος της Ομάδας">
<P>
   . – Κύριε Πρόεδρε, η έκθεση του κ. Rübig αφορά τη βελτίωση του ψηφιακού περιεχομένου, μια πτυχή του οποίου είναι ασφαλώς και η βελτίωση της προσβασιμότητάς του. Το ψηφιακό περιεχόμενο πρέπει να καταστεί όσο το δυνατόν πιο προσπελάσιμο από άτομα με αναπηρίες. Οι διαταραχές της όρασης είναι ένα τέτοιο παράδειγμα, για τις οποίες υπάρχουν τεχνολογίες ομιλίας και πληκτρολόγια Μπράιγ. Ωστόσο, αυτή η προσβασιμότητα δεν είναι επαρκής, καθόσον τα τεχνικά χαρακτηριστικά των ιστοσελίδων δεν ανταποκρίνονται επαρκώς στον ειδικό εξοπλισμό που χρησιμοποιούν αυτά τα άτομα. Παρ’ όλο που η Κοινοπραξία Παγκόσμιου Ιστού έχει θεσπίσει κατευθυντήριες γραμμές για υψηλά πρότυπα στις ιστοσελίδες, η εφαρμογή τους εξακολουθεί να είναι ανεπαρκής. Το πρόγραμμα eContent Plus πρέπει να συμβάλει στη διεθνή εναρμόνιση των κατευθυντηρίων γραμμών για την προσβασιμότητα από άτομα με αναπηρίες. Εξάλλου, η συμμετοχή των επιχειρήσεων μπορεί να αποβεί επικερδής. Η ανάπτυξη των προσπελάσιμων εφαρμογών μπορεί να κοστίζει περισσότερο, αλλά οι οικονομίες που γίνονται από άποψη συντήρησης και διαχείρισης αντισταθμίζουν εν τέλει αυτή τη διαφορά. Το θέμα αυτό αξίζει οπωσδήποτε να ενταχθεί στο πρόγραμμα, πολύ δε περισσότερο που ο στόχος της προσβασιμότητας, σε βαθμό μεγαλύτερο από άλλους στόχους, απαιτεί διεθνή εναρμόνιση. Κατά τη γνώμη μου, η μέριμνα για την πρόσβαση των ατόμων με αναπηρίες θα με βοηθήσει σημαντικά να διαπιστώσω κατά πόσον υφίσταται προστιθέμενη αξία η οποία υπερβαίνει τις δυνατότητες της εθνικής πολιτικής, προκειμένου να μπορεί να εγκριθεί η αύξηση του προϋπολογισμού. Η μέριμνα για τα άτομα με ειδικές ανάγκες πρέπει να συμπληρωθεί με την ενσωμάτωση της προσβασιμότητας στο πρόγραμμα συνολικά. Να υποθέσω μήπως ότι η Επιτροπή σκοπεύει να συμπεριλάβει απαιτήσεις όσον αφορά την προσβασιμότητα μεταξύ των κριτηρίων επιλογής και των δεικτών για την αξιολόγηση των επιδόσεων; Καλώ την Επιτροπή να μας πει πόσο μεγάλη έμφαση θα δώσει στην προσβασιμότητα από άτομα με αναπηρίες στον συναφή προϋπολογισμό, καθόσον αυτό θα καταδείξει εάν το πρόγραμμα θα διασφαλίζει όντως την πρόσβαση των ατόμων με ειδικές ανάγκες στις ψηφιακές πληροφορίες και υπηρεσίες, κάτι που συγκαταλέγεται σαφώς μεταξύ των αξιών και των προτύπων της Ευρωπαϊκής Ένωσης. 
<SPEAKER ID="162" LANGUAGE="PL" NAME="Janowski (UEN )," AFFILIATION="εξ ονόματος της Ομάδας ΕΕΕ">
<P>
Εξυπακούεται, συνεπώς, ότι το σχέδιο απόφασης πρέπει να αντιμετωπιστεί ως μια εποικοδομητική πρόταση. Θέλω να εκφράσω τις ευχαριστίες μου στον εισηγητή, αν και, δυστυχώς, το ποσό που προβλέπεται για την υλοποίηση αυτής της πρωτοβουλίας είναι πολύ λιγότερο από το αναγκαίο. Το Συμβούλιο πρότεινε 135 εκατομμύρια ευρώ, ο εισηγητής προτείνει 149 εκατομμύρια ευρώ και η Επιτροπή 163 εκατομμύρια ευρώ. Πώς μπορεί να συνάδει αυτό με τους στόχους της στρατηγικής της Λισαβόνας; Πώς μπορούν να επιτευχθούν τόσο σημαντικοί στόχοι με τόσο λίγα χρήματα; 
<SPEAKER ID="163" LANGUAGE="FI" NAME="Paasilinna (PSE )." AFFILIATION="">
<P>
   – Κύριε Πρόεδρε, κυρία Επίτροπε, κυρίες και κύριοι, το πρόγραμμα eContent Plus είναι εξαιρετικά σημαντικό. Εάν σημειώσει επιτυχία, θα ενισχύσει τη πιο βασική συνιστώσα της στρατηγικής της Λισαβόνας. Η εφαρμογή του πρέπει να ξεκινήσει το ταχύτερο δυνατό. Θέλω δε να συγχαρώ τον συνάδελφό μου, κ. Rübig, για το θαυμάσιο έργο του. Ευελπιστούμε επίσης ότι η Επιτροπή θα εφαρμόσει τις προτεινόμενες αλλαγές με τη δέουσα ταχύτητα.
<P>
Η πολυπολιτισμικότητα μπορεί να αποτελέσει πηγή πλούτου και στον ψηφιακό κόσμο. Γι’ αυτόν ακριβώς τον λόγο ο ψηφιακός κόσμος είναι ένα διαφορετικό, αυτόνομο, τεχνητό, ενδιαφέρον, απατηλό και τρομακτικά ισχυρό εργαλείο. Γι’ αυτό γνωρίζουμε ότι απαιτείται δράση σε ευρωπαϊκό επίπεδο για τη διασφάλιση της πολυμορφίας και της ποιότητας. Γνωρίζουμε επίσης ότι οι δυνάμεις της παγκόσμιας αγοράς δεν μπορούν να προσφέρουν παρόμοιες υπηρεσίες. Γι’ αυτό θεωρούμε δεδομένο ότι η παραγωγή περιεχομένου σε πανευρωπαϊκό επίπεδο είναι ζωτικής σημασίας προκειμένου να προχωρήσουμε από μια κοινωνία πληροφοριών σε μια πληροφορία γνώσης. Είμαστε τμήμα του δημοσίου τομέα ο οποίος οφείλει να παράγει ψηφιακές υπηρεσίες για την κοινωνία των πολιτών. Πρέπει, λοιπόν, να μεριμνήσουμε για το θέμα της χρηματοδότησης. Συνεπώς, εκφράζω την ικανοποίησή μου για τις τροπολογίες του κ. Rübig, βάσει των οποίων έχει αυξηθεί η χρηματοδότηση που διατίθεται για το πρόγραμμα μετά τις περικοπές στις οποίες είχε προβεί το Συμβούλιο. Εάν επιθυμούμε ο ψηφιακός κόσμος να ανήκει σε όλους, πρέπει να μετέχουν όλοι σε αυτόν, ανεξαρτήτως κοινωνικής θέσης. Οι δημοκράτες δεν πρέπει να ανέχονται την ψηφιακή δικτατορία, αλλά αυτό είναι διαφορετικό θέμα. 
<SPEAKER ID="164" LANGUAGE="" NAME="Πρόεδρος. –" AFFILIATION="">
<P>
Η ψηφοφορία θα διεξαχθεί αύριο στις 10:00. 
<SPEAKER ID="165" LANGUAGE="" NAME="" AFFILIATION="(Η συνεδρίαση λήγει στις 22:30)">

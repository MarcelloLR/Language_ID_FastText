<CHAPTER ID="013">
Δικαιώματα των ασθενών στο πλαίσιο της διασυνοριακής υγειονομικής περίθαλψης (συζήτηση) 
<SPEAKER ID="426" NAME="Πρόεδρος">
" ημερήσια διάταξη προβλέπει τη σύσταση για τη δεύτερη ανάγνωση της Επιτροπής Περιβάλλοντος, Δημόσιας Υγείας και Ασφάλειας των Τροφίμων σχετικά με τη θέση του Συμβουλίου σε πρώτη ανάγνωση ενόψει της έγκρισης της οδηγίας του Ευρωπαϊκού Κοινοβουλίου και του Συμβουλίου που αφορά την εφαρμογή των δικαιωμάτων των ασθενών στο πλαίσιο της διασυνοριακής υγειονομικής περίθαλψης (11038/2/2010 - C7-0266/2010 -
<P>
(Εισηγήτρια: Françoise Grossetête).
<SPEAKER ID="427" NAME="Françoise Grossetête" LANGUAGE="FR">
Κύριε Πρόεδρε, θα μιλήσω για τέσσερα λεπτά και θα κρατήσω τα υπόλοιπα δύο λεπτά για το τέλος της συζήτησης.
<P>
Κύριε Πρόεδρε, κυρία Győri, κύριε Επίτροπε, επιτέλους μπορούμε να δούμε φως στο βάθος του τούνελ όσον αφορά αυτό το ζήτημα το οποίο είναι εξαιρετικά σημαντικό για τους ασθενείς.
<P>
Δεν μπορούσαμε να παραμείνουμε στην κατάσταση σύγχυσης κατά την οποία η νομοθεσία θεσπίζεται από το Ευρωπαϊκό Δικαστήριο. " οδηγία θεσπίζει πλέον σαφείς κανόνες για την κινητικότητα των ασθενών εντός της Ευρώπης. Τι είδους περίθαλψη μπορεί να λάβει κανείς στο εξωτερικό; Πώς και βάσει ποιων κριτηρίων μπορεί κανείς να αποζημιωθεί; Πώς κατανέμονται οι αρμοδιότητες μεταξύ του κράτους μέλους ασφάλισης και του κράτους μέλους περίθαλψης; Όλες οι απαντήσεις σε αυτά τα ερωτήματα περιλαμβάνονται πλέον στο σχέδιο οδηγίας.
<P>
Επιτρέψτε μου, πρωτίστως, να ευχαριστήσω τη βελγική Προεδρία για το εξαιρετικό έργο της καθ' όλη τη διάρκεια των διαπραγματεύσεων. " πειθώ της διαδραμάτισε αποφασιστικό ρόλο, διότι πρέπει να επισημανθεί ότι διάφορα κράτη μέλη δεν στήριζαν αυτήν την οδηγία. Θεωρώ πως ήταν ζήτημα ανευθυνότητας.
<P>
Θα ήθελα επίσης να συγχαρώ τον φίλο μου και πρώην συνάδελφο, τον κ. Bowis, ο οποίος βρίσκεται στο θεωρείο. Ως εισηγητής στην πρώτη ανάγνωση, συμμετείχε και αυτός στη εκπόνηση αυτής της οδηγίας, και πάντα αγωνιζόταν για τα δικαιώματα των ασθενών. Θα ήθελα, βεβαίως, να ευχαριστήσω επίσης τον Επίτροπο Dalli και τους σκιώδεις εισηγητές, οι οποίοι συνέβαλαν όλοι ενεργά στην ολοκλήρωση των διαπραγματεύσεων και χωρίς τους οποίους τίποτα δεν θα είχε καταστεί εφικτό.
<P>
Τι διακυβεύεται, εν προκειμένω, για τους ασθενείς; " ιατρική πρόοδος συνεπάγεται ότι η υγειονομική περίθαλψη δεν μπορεί πλέον να παρέχεται σε τοπικό επίπεδο για όλες τις ασθένειες και ότι ορισμένες φορές πρέπει να παρέχεται σε διασυνοριακό επίπεδο. Αυτό ενδεχομένως να ισχύει για ασθενείς που ζουν σε συνοριακές περιοχές, όπου η υγειονομική περίθαλψη η οποία παρέχεται στο εξωτερικό είναι σε κάποιες περιπτώσεις εγγύτερη από αυτήν που παρέχεται στην ίδια τους τη χώρα. Ενδέχεται, επίσης, να οφείλεται στην ύπαρξη περισσότερων πόρων και τεχνογνωσίας σε άλλο κράτος μέλος, όπως για συγκεκριμένες θεραπείες υψηλής εξειδίκευσης.
<P>
Τέλος, για ορισμένους Ευρωπαίους μπορεί απλώς να είναι πιο πρακτική η περίθαλψή τους εκτός της χώρας στην οποία είναι ασφαλισμένοι, επειδή έχουν οικογένεια που διαμένει σε άλλο κράτος μέλος. Οι καταναλωτές, οι εργαζόμενοι, οι φοιτητές και τώρα οι ασθενείς θα μπορούν να επωφελούνται από τα δικαιώματα κινητικότητας εντός της Ένωσης χάρη σε ένα σαφές νομοθετικό πλαίσιο.
<P>
" ιδέα, βεβαίως, δεν είναι η προώθηση κανενός είδους ιατρικού τουρισμού, καθώς τα συστήματα κοινωνικής ασφάλισης, η οργάνωση και η διαχείρισή τους παραμένουν αποκλειστική αρμοδιότητα των κρατών μελών. Οι ασθενείς θα μπορούν πλέον, σε γενικές γραμμές, να λαμβάνουν σε άλλο κράτος μέλος την πλήρη υγειονομική περίθαλψη την οποία δικαιούνται στην πατρίδα τους και να αποζημιώνονται για το ύψος των δαπανών που αναλαμβάνονται από το δικό τους σύστημα.
<P>
Για νοσοκομειακή περίθαλψη η οποία περιλαμβάνει διανυκτέρευση ή χρήση εξειδικευμένης ή δαπανηρής τεχνολογίας, το κράτος μέλος μπορεί να καθιερώσει σύστημα προηγούμενης έγκρισης. Αυτό σημαίνει ότι τα κράτη μέλη μπορούν να λάβουν υπόψη τις ανάγκες σχεδιασμού και επένδυσης στη διάρθρωση του υγειονομικού τους συστήματος. Το Κοινοβούλιο κατάφερε να διασφαλίσει ότι οι όροι για την απόρριψη προηγούμενης έγκρισης είναι περιορισμένοι και παρατίθενται σε έναν πλήρη κατάλογο, προκειμένου να παρασχεθεί στους ασθενείς ασφάλεια δικαίου.
<P>
Το Κοινοβούλιο σημείωσε, επίσης, πρόοδο και ως προς άλλα σημεία: κάθε κράτος μέλος θα πρέπει να δημιουργήσει εθνικά σημεία επαφής, προκειμένου να παρέχεται στους ασθενείς η καλύτερη δυνατή πληροφόρηση και καθοδήγηση βάσει των αναγκών τους. Κάθε εθνικό σημείο επαφής θα λειτουργεί ως μονοαπευθυντική υπηρεσία (one-stop shop) και θα πρέπει να συνεργάζεται με τα υπόλοιπα εθνικά σημεία επαφής. Αυτό θα σημαίνει ότι οι ασθενείς θα λαμβάνουν σαφή και ακριβή ενημέρωση.
<P>
Το ζήτημα των αποζημιώσεων, το οποίο αποτελεί πράγματι θεμελιώδες εμπόδιο, έχει βελτιωθεί σημαντικά, και είτε θα μπορεί να χρησιμοποιείται μηχανισμός αποζημίωσης, όπως συμβαίνει επί του παρόντος με τον κανονισμό (EΚ) αριθ. 883/2004 για την κοινωνική ασφάλεια, είτε ο ασθενής θα πρέπει να καταβάλει την πληρωμή και να λαμβάνει την αποζημίωση το συντομότερο δυνατό.
<P>
Επίσης, καταφέραμε εν τέλει να διασφαλίσουμε ότι οι ασθενείς που πάσχουν από σπάνιες νόσους δεν θα αναγκάζονται να τα βγάζουν πέρα μόνοι τους και θα μπορούν να έχουν πρόσβαση σε εξωτερική εμπειρογνωμοσύνη για να γίνεται η διάγνωση της νόσου και να διασφαλίζεται η προηγούμενη έγκριση για υγειονομική περίθαλψη.
<P>
Θα ολοκληρώσω δηλώνοντας ότι, χάρη στην ευρωπαϊκή συνεργασία σε τομείς όπως τα ευρωπαϊκά δίκτυα αναφοράς, οι ασθενείς θα έχουν πρόσβαση σε περίθαλψη υψηλής εξειδίκευσης, με στόχο την ενθάρρυνση της ανταλλαγής εμπειριών, προκειμένου να βελτιωθεί η απόδοση, η διάγνωση και η θεραπεία προς όφελος των ασθενών.
<P>
Για τον λόγο αυτόν, μπορούμε σήμερα να πούμε ότι επιτύχαμε τον στόχο μας και, για άλλη μία φορά, θα ήθελα να ευχαριστήσω τους συναδέλφους μου. Θα μπορούσα να πω ότι μέσω αυτής της οδηγίας οικοδομείται η Ευρώπη της υγείας.
<SPEAKER ID="428" NAME="Enikő Győri" LANGUAGE="EN">
Κύριε Πρόεδρε, κυρία Grossetête, αξιότιμοι βουλευτές, επιτρέψτε μου να συνεχίσω στη μητρική μου γλώσσα, τα ουγγρικά.
<P>
(HU) Είμαι στην ευχάριστη θέση να συμμετέχω στη συζήτηση για την οδηγία σχετικά με την εφαρμογή των δικαιωμάτων των ασθενών στο πλαίσιο της διασυνοριακής υγειονομικής περίθαλψης. Πρόκειται για μία πολύ σημαντική στιγμή, επειδή τώρα, μετά από δυόμισι έτη, ολοκληρώνονται οι συζητήσεις μας σχετικά με αυτήν την νομοθετική πράξη. Πρώτα απ' όλα, επιτρέψτε μου να ευχαριστήσω όλους όσοι συνέβαλαν στην επίτευξη αυτής της πολύ σημαντικής συμφωνίας. Κατά πρώτον, τα προηγούμενα μέλη της προεδρικής τριάδας, το Βέλγιο και τον προκάτοχό του, την Ισπανία, για το εξαιρετικό έργο με το οποίο συνέβαλαν στην επίτευξη του συμβιβασμού στο Συμβούλιο. Επιπλέον, εξ ονόματος του Συμβουλίου, θα ήθελα να ευχαριστήσω το Ευρωπαϊκό Κοινοβούλιο για την εξαιρετική συνεργασία και τη βούλησή του για την επίτευξη συμβιβασμού, ο οποίος κατέληξε στην εν λόγω συμφωνία. Είμαι πεπεισμένη ότι η συμφωνία θα παρέχει οφέλη στους ασθενείς στην Ευρωπαϊκή Ένωση και ότι αποτελεί ακόμη ένα σημαντικό βήμα για τη διασφάλιση των δικαιωμάτων των ευρωπαίων ασθενών.
<P>
Όπως θυμόμαστε όλοι, οι συνομιλίες μεταξύ των τριών θεσμικών οργάνων δεν ήταν εύκολες, αλλά παρέμειναν εποικοδομητικές και προσανατολισμένες στην επίτευξη αποτελέσματος μέχρι την τελευταία στιγμή και διακατέχονταν από πνεύμα συμβιβασμού. Αναγνωρίζω ότι ούτε οι συζητήσεις που διεξάχθηκαν στο Ευρωπαϊκό Κοινοβούλιο ήταν εύκολες και ότι η έκθεση επί της οποίας θα ψηφίσετε αύριο αντικατοπτρίζει και έναν συμβιβασμό μεταξύ των πολιτικών ομάδων του Κοινοβουλίου. Ως εκ τούτου, θα ήθελα, επίσης, να εκφράσω την ευγνωμοσύνη μου σε όσους συνέβαλαν με το έργο τους στην έγκριση ενιαίας θέσης του Κοινοβουλίου και, ειδικότερα, στην κ. Françoise Grossetête, με την οποία καθόμαστε σχεδόν δίπλα-δίπλα επί ένα έτος σε αυτό εδώ το Σώμα, και σε όλους τους συνεισηγητές, χωρίς τη συνεργασία των οποίων δεν θα μπορούσε να επιτευχθεί αυτή η νομοθετική διαδικασία.
<P>
Είμαι πεπεισμένη ότι το κείμενο που εγκρίθηκε θα επιφέρει την απαραίτητη ισορροπία μεταξύ των δικαιωμάτων των ασθενών που αφορούν τη διασυνοριακή υγειονομική περίθαλψη και της υποχρέωσης των κρατών μελών για οργάνωση και παροχή υπηρεσιών υγειονομικής και ιατρικής περίθαλψης. Κατά τη διάρκεια των διαβουλεύσεων μεταξύ των τριών θεσμικών οργάνων κατέστη δυνατή η εξεύρεση λύσεων όσον αφορά διάφορα πολιτικά ζητήματα, οι οποίες ήταν αποδεκτές από όλους. Πάνω απ' όλα, συμφωνήσαμε επί ζητημάτων σχετικά με την ποιότητα και την ασφάλεια των υπηρεσιών υγειονομικής περίθαλψης. Θεσπίσαμε τα κριτήρια της προηγούμενης έγκρισης και καθορίσαμε τους γενικούς όρους που ισχύουν για την αποζημίωση των δαπανών διασυνοριακής υγειονομικής περίθαλψης.
<P>
Επιπλέον, συμφωνήσαμε επί ζητημάτων που αφορούν τη θεραπεία ασθενών οι οποίοι έχουν διαγνωστεί με σπάνιες νόσους, καθώς και στην περαιτέρω συνεργασία μεταξύ των κρατών μελών όσον αφορά τη σύνδεση των συστημάτων ηλεκτρονικής υγείας. Το Συμβούλιο πιστεύει πως έχουμε επιτύχει τον σημαντικότερο στόχο, δηλαδή την ενοποίηση της νομολογίας του Ευρωπαϊκού Δικαστηρίου σχετικά με την ελεύθερη κυκλοφορία εμπορευμάτων και υπηρεσιών στον τομέα της υγειονομικής περίθαλψης. Ωστόσο, υπάρχουν και άλλοι σημαντικοί παράγοντες οι οποίοι θα μπορούσαν να συμβάλουν στην ευκολότερη πρόσβαση των ασθενών στη διασυνοριακή υγειονομική περίθαλψη στο μέλλον. Μεταξύ αυτών, αξίζει να σημειωθούν τα εθνικά σημεία επαφής που θα δημιουργηθούν από τα κράτη μέλη για την ενημέρωση των ασθενών.
<P>
Επιπλέον, η αμοιβαία αναγνώριση των συνταγών μεταξύ των κρατών μελών, καθώς και η αμοιβαία βοήθεια και συνεργασία, αποτελούν, επίσης, σημαντικά βήματα. Τελευταίο αλλά εξίσου σημαντικό, η οδηγία θα αποσαφηνίσει τη σχέση με τον κανονισμό (EΚ) αριθ. 883/2004 για τον συντονισμό των συστημάτων κοινωνικής ασφάλειας, διασφαλίζοντας έτσι αυξημένη ασφάλεια δικαίου για τους ασθενείς. Κατά την εφαρμογή της οδηγίας, τα κράτη μέλη θα καθοδηγούνται από αρχές οι οποίες έχουν ήδη αναγνωριστεί από το Ευρωπαϊκό Κοινοβούλιο, το Συμβούλιο και την Επιτροπή σε διάφορες περιστάσεις. Πρόκειται για τις αρχές της οικουμενικότητας, του δικαιώματος στην καλή ποιότητα περίθαλψης, της ισότητας και της αλληλεγγύης. Θα ήθελα, επίσης, να προσθέσω ότι αυτήν τη φορά θα μπορέσουμε να αποφασίσουμε σχετικά με τα μέτρα που είναι αποτελεσματικά και ταυτόχρονα βελτιώνουν την ανταγωνιστικότητα.
<P>
Κύριε Πρόεδρε, κυρίες και κύριοι, η ουγγρική Προεδρία δεσμεύεται, προκειμένου το Συμβούλιο να εγκρίνει αυτήν τη νομοθεσία το συντομότερο δυνατό. Σύμφωνα με τη νομική διαδικασία, το Συμβούλιο θα εγκρίνει το κείμενο έπειτα από τη συνήθη νομική και γλωσσική οριστικοποίηση και στη συνέχεια η οδηγία θα μπορέσει να δημοσιευθεί το συντομότερο δυνατό στην Επίσημη Εφημερίδα της Ευρωπαϊκής Ένωσης. Σας ευχαριστώ πολύ και θα ήθελα και πάλι να ευχαριστήσω όλους όσοι εργάστηκαν για την εκπόνηση αυτής της οδηγίας.
<SPEAKER ID="430" NAME="John Dalli" LANGUAGE="EN">
Κύριε Πρόεδρε, επιτρέψτε μου να συγχαρώ το Κοινοβούλιο για το σημαντικό επίτευγμα της συμφωνίας επί της εν λόγω οδηγίας. Είμαι ιδιαίτερα ευγνώμων προς την εισηγήτρια, κ. Grossetête, και τους σκιώδεις εισηγητές για το επίπονο έργο τους και την προσήλωσή τους στα δικαιώματα των ασθενών. Θα ήθελα, επίσης, να ευχαριστήσω τις δύο προηγούμενες Προεδρίες -την ισπανική και τη βελγική- για τις επίπονες προσπάθειές τους για την ολοκλήρωση αυτού του φακέλου.
<P>
Πιστεύω πως η νέα οδηγία θα παρέχει ένα συνεκτικό και ενιαίο σύνολο κανόνων για τους ασθενείς σε όλη την Ευρώπη. Θα εγκαινιάσει, επίσης, μια νέα φάση συνεργασίας μεταξύ των 27 εθνικών συστημάτων υγείας.
<P>
" πορεία προς τη σημερινή επιτυχή κατάληξη δεν ήταν καθόλου εύκολη. Θυμάμαι ότι, όταν ανέλαβα τη θέση μου πέρυσι, μου έλεγαν ότι οι διαπραγματεύσεις σχετικά με την οδηγία βρίσκονταν σε αδιέξοδο. " οδηγία αποτελεί ένα χαρακτηριστικό παράδειγμα της ανάγκης για πολιτική ηγεσία: καταδεικνύει ότι, με θάρρος και αποφασιστικότητα, μπορούν να ληφθούν αποφάσεις οι οποίες είναι σημαντικές για τους πολίτες. Πιστεύω πως οι νομοθετικές αρχές δεν πρέπει να επιτρέψουν στο Ευρωπαϊκό Δικαστήριο να αποφασίζει αντί γι' αυτές ούτε να εγκαταλείψουν τους πολίτες χωρίς άλλα μέσα αναγνώρισης των δικαιωμάτων τους πέραν της προσφυγής στο Δικαστήριο.
<P>
Το Δικαστήριο αναγνώρισε το δικαίωμα της κινητικότητας των ασθενών σύμφωνα με τη Συνθήκη. Εναπόκειται στη νομοθετική αρχή να αποφασίσει σχετικά με τον τρόπο χορήγησης τέτοιων δικαιωμάτων.
<P>
Επιτρέψτε μου σε αυτό το σημείο να μοιραστώ μαζί σας ορισμένες απόψεις περί της οδηγίας. Πρώτον, η οδηγία καθιστά σαφές ότι όλα τα κράτη μέλη έχουν καθήκον να επενδύουν στην επικράτειά τους, να παρέχουν στους πολίτες τους την υγειονομική περίθαλψη που χρειάζονται χωρίς άσκοπες καθυστερήσεις.
<P>
Ως εκ τούτου, η οδηγία θα συμβάλει στη μείωση των ανισοτήτων κατά την πρόσβαση στην περίθαλψη βοηθώντας στην ελαχιστοποίηση των καθυστερήσεων σε ολόκληρη την ΕΕ. Οι ασθενείς θα μπορούν να αναζητούν πρωτοβάθμια περίθαλψη από τον πάροχο της επιλογής τους σε όλη την Ευρώπη. Όσον αφορά τη νοσοκομειακή περίθαλψη, η οδηγία προβλέπει ότι, όταν η καθυστέρηση είναι -εννοώ ο χρόνος αναμονής για τη λήψη της θεραπείας- υπερβολικά μεγάλη, ο ασθενής θα μπορεί να επιλέγει πάροχο σε άλλο κράτος μέλος και θα αποζημιώνεται. Εντούτοις, το τι ακριβώς θεωρείται αποδεκτός χρόνος αναμονής θα πρέπει να εξεταστεί και οριστεί προσεκτικά.
<P>
" βασική πρόοδος που σημειώθηκε με αυτήν την οδηγία, σε σχέση με την υφιστάμενη νομοθεσία, είναι ότι οι ασθενείς θα μπορούν να επιλέγουν πάροχο υγειονομικής περίθαλψης και θα έχουν πρόσβαση σε ενημέρωση για την ποιότητα και την ασφάλεια της περίθαλψης που πρόκειται να λάβουν. Μπορώ να σας διαβεβαιώσω ότι η Επιτροπή θα παρακολουθήσει προσεκτικά, εν προκειμένω, τον τρόπο εφαρμογής της οδηγίας από τα κράτη μέλη.
<P>
Δεύτερον, η οδηγία θα παρέχει στους ασθενείς πρόσβαση σε πληροφορίες σχετικά με τα δικαιώματά τους και τη διασυνοριακή περίθαλψη - πληροφορίες που θα επικυρώνονται από τα εθνικά σημεία επαφής και δεν θα επαφίενται σε ιδιωτικές πρωτοβουλίες στο Διαδίκτυο ή σε άλλα μέσα.
<P>
Τρίτον, όσον αφορά την ποιότητα της περίθαλψης, η οδηγία προσφέρει διαφάνεια και υποχρέωση λογοδοσίας σχετικά με τα εθνικά πρότυπα. Αυτό αναμένεται να οδηγήσει σταδιακά σε ορισμένο βαθμό σύγκλισης σε ευρωπαϊκό επίπεδο σχετικά με την ποιότητα και την ασφάλεια της περίθαλψης.
<P>
Τέλος, η οδηγία θέτει τα θεμέλια της ευρωπαϊκής συνεργασίας στον τομέα της υγείας. Ενώ τα δίκτυα συνεργασίας που δημιουργούνται βάσει της οδηγίας είναι εθελοντικά, είμαι πεπεισμένος ότι όλα τα κράτη μέλη θα δουν ότι έχουν να κερδίσουν πολλά από τη συνεργασία. Πρόκειται για ζήτημα αλληλεγγύης στην Ευρώπη. Ως εκ τούτου, βασίζομαι στη δραστηριοποίηση των κρατών μελών για ανάληψη πρωτοβουλιών συνεργασίας σε βασικούς τομείς όπως η ηλεκτρονική υγεία και οι εκτιμήσεις τεχνολογίας της υγείας.
<P>
" οδηγία παρέχει, επίσης, ευρωπαϊκά κέντρα αναφοράς τα οποία θα διευκολύνουν τη συγκέντρωση εμπειρογνωμοσύνης και τη διάδοσή της σε όλη την Ευρώπη. Πιστεύω πως τέτοια κέντρα μπορούν να οδηγήσουν σε καλύτερη υγειονομική περίθαλψη για τους πολίτες μας.
<P>
Κύριε Πρόεδρε, κυρία υπουργέ, αξιότιμοι βουλευτές, ο τελικός συμβιβασμός τον οποίο έχουμε ενώπιόν μας σήμερα αντικατοπτρίζει το ουσιαστικό πνεύμα και τον θεμελιώδη σκοπό αυτής της οδηγίας: την ενίσχυση των δικαιωμάτων των ασθενών στο πλαίσιο της διασυνοριακής υγειονομικής περίθαλψης, λαμβάνοντας υπόψη τη βιωσιμότητα των συστημάτων υγείας. Είναι μια καλή ημέρα για την οικοδόμηση της "Ευρώπης για την υγεία".
<P>
Θα ήθελα να ολοκληρώσω πραγματοποιώντας την ακόλουθη δήλωση σχετικά με μία θεσμική πτυχή του κειμένου:
<P>
"" Επιτροπή διατηρεί ορισμένες αμφιβολίες σχετικά με το ότι μερικές μελλοντικές πράξεις για τη θέσπιση των οποίων έχει δοθεί εξουσία στην Επιτροπή μέσω νομοθετικής πράξης θα αποτελούν εκτελεστικές πράξεις. Κατά την εκτέλεση των εκτελεστικών αρμοδιοτήτων της, η Επιτροπή δεν θα εγκρίνει, βάσει των εκχωρούμενων εξουσιών, πράξεις τις οποίες θεωρεί κατ' εξουσιοδότηση πράξεις κατά την έννοια του άρθρου 290 της Συνθήκης για τη λειτουργία της Ευρωπαϊκής Ένωσης".
<SPEAKER ID="431" NAME="Peter Liese">
εξ ονόματος της Ομάδας PPE. - (DE) Κύριε Πρόεδρε, κυρία Győri, κύριε Dalli, κυρίες και κύριοι, πρόκειται πράγματι για μία σημαντική ημέρα για τους ασθενείς σε όλη την Ευρώπη. Ήταν τελείως απαράδεκτο το γεγονός ότι, ενώ το Δικαστήριο της Ευρωπαϊκής Ένωσης (ΔΕΕ) είχε εκχωρήσει το δικαίωμα στους ασθενείς να ταξιδεύουν σε άλλο κράτος μέλος, πολλά κράτη μέλη δεν είχαν εφαρμόσει στην πράξη αυτήν την απόφαση.
<P>
" μόνη διαθέσιμη επιλογή για κάθε μεμονωμένο ασθενή ήταν η ανάληψη νομικής δράσης, ακόμα και η προσφυγή στο ΔΕΕ για μεμονωμένες υποθέσεις. Θεωρώ πως πρόκειται για κυνική προσέγγιση, διότι αυτοί οι πολίτες δεν είναι ισχυροί. Είναι ασθενείς, διαφορετικά δεν θα χρειάζονταν θεραπεία και, στη χειρότερη περίπτωση, θα μπορούσαν να αποβιώσουν πριν από την έκδοση απόφασης του ΔΕΕ για τις υποθέσεις τους. Για τον λόγο αυτόν, είναι η κατάλληλη στιγμή να αποσαφηνίσουμε τη νομική κατάσταση.
<P>
" κυρία Grossetête και όλοι οι συμμετέχοντες κατάφεραν σημαντικά επιτεύγματα γι' αυτούς τους ασθενείς σε χώρες όπου η απόφαση έχει εφαρμοστεί σε μεγαλύτερο ή μικρότερο βαθμό, συμπεριλαμβανομένης της συγκρότησης εθνικών σημείων επαφής και ευρωπαϊκών δικτύων αναφοράς. Το αποτέλεσμα ήταν η βελτίωση της κατάστασης σε αυτές τις χώρες όπου η απόφαση του ΔΕΕ έχει, κατά κανόνα, εφαρμοστεί υπό τη μορφή προόδου προς μια Ευρώπη για τους ασθενείς και μια υγιή Ευρώπη, όπως δήλωσε ο κ. Dalli.
<P>
Δεν έχω πολύ χρόνο στη διάθεσή μου, ως εκ τούτου, θα ήθελα να χρησιμοποιήσω τα τελευταία 15 δευτερόλεπτα για να ευχαριστήσω την εισηγήτρια, τους σκιώδεις εισηγητές, τον Επίτροπο Dalli, ο οποίος αφοσιώθηκε πράγματι στον σκοπό αυτόν, και, πάνω απ' όλα, τον κ. Bowis, ο οποίος βρίσκεται στο θεωρείο και αποτελεί τον πατέρα της οδηγίας. Θα ήθελα να ευχαριστήσω ειλικρινά και να συγχαρώ όλους τους συμμετέχοντες.
<SPEAKER ID="432" NAME="Dagmar Roth-Behrendt" LANGUAGE="DE">
Κύριε Πρόεδρε, κυρίες και κύριοι, αυτή η οδηγία είναι ουσιαστικά περιττή. Ελπίζω να παραμείνει περιττή, διότι οι ασθενείς δεν θα χρειάζεται να την χρησιμοποιήσουν. Σε έναν ιδανικό κόσμο, οι ασθενείς θα λάμβαναν ταχύτατα την καλύτερη υγειονομική περίθαλψη στη χώρα γέννησης ή διαμονής τους.
<P>
Το γεγονός ότι συζητούμε σήμερα το ζήτημα και αύριο πρόκειται να ψηφίσουμε τη νομοθεσία είναι, όπως ορθά δήλωσε ο κ. Liese, ενδεικτικό της κυνικής προσέγγισης μεταξύ των κρατών μελών. Σημαίνει ότι τα κράτη μέλη δεν έχουν αναγνωρίσει το χρέος τους προς τους πολίτες τους, με άλλα λόγια, ταχεία, αποτελεσματική και υψηλής ποιότητας υγειονομική περίθαλψη. Καταδεικνύει, επίσης, ότι προτιμούν να επενδύσουν σε άλλους τομείς παρά σε αυτούς που παρέχουν υπηρεσίες στους πολίτες τους και αυτό αποτελεί ντροπή. Επιπλέον, δεν θα έπρεπε να είμαστε υπερήφανοι για τις διαπραγματεύσεις στο Συμβούλιο σχετικά με το ζήτημα. Ωστόσο, εάν αυτή η νομοθεσία εφαρμοστεί κάποια στιγμή στην πράξη, επειδή οι ασθενείς θα την χρειάζονται, πράγμα όχι θετικό, θα είμαι πολύ ικανοποιημένη με τα επιτεύγματά μας. Ευχαριστώ την εισηγήτρια, κ. Grossetête, και τους συναδέλφους μου για τη συνεργασία τους.
<P>
Καταφέραμε πολλά. Καταφέραμε επιτέλους να επικεντρωθούμε στις σπάνιες νόσους. Ασθενείς που πάσχουν από αυτές τις νόσους ήταν πάντα περιθωριοποιημένοι και ήταν δύσκολο ακόμα και να λάβουν θεραπεία. Επιτέλους, καταφέραμε να καθιερώσουμε σημεία ενημέρωσης στα κράτη μέλη τα οποία θα πληροφορούν τους πολίτες για τα δικαιώματά τους. Κάτι παρόμοιο δεν υπήρχε στο παρελθόν. Εάν στο μέλλον συγκροτηθούν δίκτυα αναφοράς, θα καταστεί τελικά δυνατή για τα κράτη μέλη η ανταλλαγή βέλτιστων πρακτικών, πληροφοριών σχετικά με τα βέλτιστα πρότυπα και επιστημονικής προόδου. Μέχρι στιγμής δεν υπήρχε σχετικός συντονισμός. Υφίστανται ορισμένα μεμονωμένα υποδείγματα αριστείας, αλλά όχι συντονισμός.
<P>
Όλα αυτά αποτελούν σημαντικές επιτυχίες, μαζί με την περίθαλψη στο πλαίσιο των εξωτερικών ιατρείων και άλλους τομείς στους οποίους δεν θα υπεισέλθω τώρα. Βεβαίως, υπάρχουν και πτυχές που με κάνουν να λυπούμαι. Θα προτιμούσα να απουσίαζε όλη αυτή η αναστάτωση σχετικά με την προηγούμενη έγκριση, η οποία απλώς καταδεικνύει ότι τα κράτη μέλη δεν έχουν αναγνωρίσει τα πράγματα που είναι όντως σημαντικά. Ευτυχώς, ωστόσο, υπάρχουν ορισμένα κράτη μέλη με τα οποία μπορούμε να έχουμε καλή συνεργασία και αυτό το αποδείξαμε σήμερα. Στόχος μας πρέπει να είναι να διασφαλίσουμε ότι το σύστημα υγειονομικής περίθαλψης σε κάθε χώρα είναι τόσο καλό, ώστε κανένας να μην θέλει να ταξιδέψει σε άλλη χώρα της οποίας τη γλώσσα δεν μιλά. Εάν αυτό που πραγματοποιούμε σήμερα είναι ένα μικρό βήμα προς αυτήν την κατεύθυνση, διότι θα καταστεί σαφέστερο ποιες χώρες διαθέτουν καλές υπηρεσίες και ποιες όχι, ποιες επιτελούν έργο για τους πολίτες μας και ποιες όχι, τότε έχουμε επιτύχει πολλά.
<P>
Ελπίζω ότι μία από τις ελάχιστες συνέπειες θα είναι η διαφάνεια. Πρέπει να γνωρίζουμε ποια κράτη μέλη διαθέτουν υψηλά πρότυπα και ποια βρίσκονται σε χαμηλό επίπεδο. Κατάγομαι από μια χώρα στην οποία μπορώ να αισθάνομαι σχετικά ήρεμη. Εντούτοις, γνωρίζω τα προβλήματα ανθρώπων σε πολλά κράτη μέλη και ντρέπομαι γι' αυτό, διότι δεν αποτελεί κατάσταση αντάξια της Ευρωπαϊκής Ένωσης.
<P>
Θα ήθελα να ευχαριστήσω την εισηγήτρια για το δύσκολο έργο της και, ιδίως, την Επιτροπή, τον κ. Dalli και την ομάδα του, οι οποίοι παρείχαν στο Ευρωπαϊκό Κοινοβούλιο και τον πατέρα αυτής της νομοθεσίας κατά την προηγούμενη κοινοβουλευτική περίοδο, τον κ. Bowis, όση βοήθεια μπορούσαμε να ελπίζουμε. Θα ήθελα, επίσης, να ευχαριστήσω ιδιαιτέρως τη βελγική Προεδρία, η οποία δεν είναι παρούσα σήμερα, αλλά κατέβαλε κάθε δυνατή προσπάθεια προκειμένου να διασφαλίσει την επιτυχία αυτής της διαδικασίας. Μολονότι η βελγική Προεδρία έκανε ό,τι μπορούσε, δεν ήταν πάντοτε σε θέση να επιτύχει πολλά, εξαιτίας ορισμένες φορές των πεισματικών και αναχρονιστικών συμπεριφορών άλλων κρατών μελών. Ωστόσο, σημειώθηκε κάποια πρόοδος και πιστεύω πως θα μπορέσουμε αύριο να ψηφίσουμε υπέρ της εν λόγω νομοθεσίας με καθαρή συνείδηση.
<P>
(Χειροκροτήματα)
<SPEAKER ID="433" NAME="Antonyia Parvanova" LANGUAGE="EN">
Κύριε Πρόεδρε, πραγματοποιώντας μια ανασκόπηση στην εκστρατεία "" Ευρώπη για τους ασθενείς" της Ομάδας της Συμμαχίας Φιλελευθέρων και Δημοκρατών για την Ευρώπη η οποία διεξήχθη πριν από τέσσερα έτη, έχω κάθε λόγο να επικροτώ τη συμφωνία που επιτεύχθηκε με το Συμβούλιο τον Δεκέμβριο. Θα ήθελα, πρώτον, να συγχαρώ την εισηγήτριά μας, κ. Grossetête, και όλους τους σκιώδεις εισηγητές για την καλή συνεργασία τους και το έργο που επιτέλεσαν, καθώς και τον πατέρα αυτής της πρωτοβουλίας, τον συνάδελφο κ. John Bowis.
<P>
Το Κοινοβούλιο παρέμεινε ενωμένο και διατήρησε ενιαία θέση κατά τη διάρκεια των διαπραγματεύσεων με το Συμβούλιο. Στηρίξαμε τους ασθενείς και, για πρώτη φορά, θα υπάρξει ένα σαφές νομοθετικό πλαίσιο στην ΕΕ για ασθενείς που αναζητούν θεραπεία σε άλλο κράτος μέλος. Πρέπει να θεωρήσουμε την επιτευχθείσα συμφωνία μικρό βήμα, αλλά πρόκειται για ένα πραγματικό επίτευγμα για τους ασθενείς στην Ευρώπη, το οποίο θα ισχυροποιήσει τα δικαιώματά τους, δίνοντας έμφαση στις ανάγκες τους, την ενημέρωση που τους παρέχεται, και την ποιότητα και την ασφάλεια της περίθαλψης.
<P>
Ωστόσο, είμαι βέβαιη ότι το Κοινοβούλιο θα στήριζε ένα ακόμα πιο φιλόδοξο αποτέλεσμα. Μολονότι αναγνωρίζω την ανάγκη των κρατών μελών να μπορούν να ορίζουν προηγούμενη έγκριση προκειμένου να διατηρούν τη βιωσιμότητα των συστημάτων υγείας τους, λυπούμαι που -συμπεριλαμβανομένης της βελγικής Προεδρίας- ορισμένες φορές έδωσαν προτεραιότητα σε οργανωτικές πτυχές σε σχέση με τα συμφέροντα και τις ανάγκες των ασθενών. Όμως αντιπροσωπεύουμε τους πολίτες μας και είμαστε υπεύθυνοι για την εκπροσώπησή τους σε αυτό εδώ το Σώμα.
<P>
Επιτρέψτε μου μόνο να αναφέρω ένα παράδειγμα: την ποιότητα και την ασφάλεια. Ενώ τα κράτη μέλη ήταν πρόθυμα να καθορίσουν τους κινδύνους ποιότητας και ασφάλειας ως κριτήριο για την απόρριψη προηγούμενης έγκρισης, ήταν απρόθυμα να αποδεχθούν -και αντιτάχθηκαν- σε οποιοδήποτε σύστημα ανταλλαγής πληροφοριών και αναβάθμισης των απαιτήσεων σε αυτόν τον τομέα σε επίπεδο ΕΕ.
<P>
" Ομάδα της Συμμαχίας Φιλελευθέρων και Δημοκρατών για την Ευρώπη επικροτεί τη μελλοντική οδηγία, αλλά θα είμαστε αυστηροί όσον αφορά την εφαρμογή της και θα διασφαλίσουμε την ύπαρξη κατάλληλου συστήματος υποβολής αναφορών και παρακολούθησης για την ορθή εφαρμογή της, καθώς και ότι οι διατάξεις περί προηγούμενης έγκρισης και αποζημίωσης δεν καθίστανται άσκοπο εμπόδιο για τους ασθενείς.
<P>
Τέλος, επιτρέψτε μου να επισημάνω έναν εκ των λόγων δυσαρέσκειάς μου: την έλλειψη φιλοδοξίας των διατάξεων που συμφωνήθηκαν για συνεργασία στον τομέα της ηλεκτρονικής υγείας, για άλλη μία φορά εξαιτίας της ισχυρής αντίστασης των πλέον προηγμένων κρατών σε αυτόν τον τομέα. " αρχική πρόταση της Επιτροπής μετριάστηκε σημαντικά. Θα ήθελα, ως εκ τούτου, να υποβάλω το ακόλουθο ερώτημα στον κ. Dalli: θα εξέταζε η Επιτροπή το ενδεχόμενο εκπόνησης αυτόνομης πρότασης περί ηλεκτρονικής υγείας, ενισχύοντας τη συνεργασία και καθιστώντας δυνατή τη διαλειτουργικότητα των δεδομένων και την ασφάλεια των ασθενών, καθιστώντας την έτσι πραγματικότητα στην Ευρώπη;
<SPEAKER ID="434" NAME="Jean Lambert" LANGUAGE="EN">
Κύριε Πρόεδρε, πολλοί σε αυτό το Σώμα θα θυμούνται ότι, στην πρώτη ανάγνωση, επρόκειτο για ένα ιδιαίτερα καυτό θέμα και πιστεύω πως ακούμε μόνο ορισμένες εκ των διαφορών μας. Υπήρξαν ανησυχίες σχετικά με το αν οι δυνάμεις της αγοράς θα υπερτερούσαν έναντι των υπηρεσιών δημόσιου συμφέροντος· και για το ότι εκείνοι που ενδιαφέρονταν για τα δικαιώματα των ασθενών για επιλογή και μετακίνηση έρχονταν αντιμέτωποι με εκείνους που αναρωτιούνταν ποιοι ασθενείς θα ασκούσαν πράγματι αυτήν την επιλογή.
<P>
Θεωρώ πως τελικά έχουμε στα χέρια μας έναν εύλογο συμβιβασμό. Όπως αναφέρθηκε, σε περιπτώσεις στις οποίες η επείγουσα θεραπεία κρίνεται ιατρικά αναγκαία, διαθέτουμε ήδη ένα σύστημα υπό τον συντονισμό των συστημάτων κοινωνικής ασφάλειας. " εν λόγω οδηγία ενδιαφέρεται περισσότερο για το σύστημα της αγοράς, με επιλογή, και τη δυνατότητα των ασθενών να επιλέγουν τον τόπο περίθαλψής τους και την οικονομική τους εξασφάλισή γι' αυτόν τον σκοπό. Επομένως, υπάρχει πλέον σαφήνεια, δεδομένου ότι τα κράτη μέλη μπορούν να εφαρμόσουν συστήματα τα οποία θα τους επιτρέψουν να διασφαλίσουν την ικανοποίηση των αναγκών.
<P>
Επίσης, αυτή η οδηγία θα πρέπει να επικροτηθεί επειδή αφορά ζητήματα σχετικά με τη νομική διάσταση και την ασφάλεια δικαίου: σχετικά με το ποιος διαθέτει την αρμοδιότητα συνέχισης της θεραπείας· σχετικά με το ζήτημα της αποκατάστασης σε περίπτωση που προκύψουν προβλήματα· και σχετικά με ζητήματα διασφάλισης των διαδικασιών που πραγματοποιούνται από εξειδικευμένο ιατρικό προσωπικό.
<P>
Όσον αφορά το ζήτημα των σπάνιων νόσων, έχουμε, επίσης, επιτύχει συμβιβασμό ο οποίος είναι καλύτερος από αυτόν που επιδιώκαμε αρχικά.
<P>
Όπως αναφέρθηκε, για πολλούς ασθενείς το σύστημα αυτό θα λειτουργήσει ορθά, πρέπει, όμως, να μεριμνήσουμε και για τους ασθενείς στα δικά μας κράτη μέλη.
<SPEAKER ID="435" NAME="Milan Cabrnoch" LANGUAGE="CS">
Κύριε Πρόεδρε, θα ήθελα να ξεκινήσω ευχαριστώντας και τους δύο εισηγητές, την κ. Grossetête και τον κ. Bowis. Σήμερα, συμπληρώνονται ακριβώς δύο έτη, έξι μήνες και 16 ημέρες από την υποβολή από μέρους της Ευρωπαϊκής Επιτροπής της πολυαναμενόμενης οδηγίας για τα δικαιώματα των ασθενών στο πλαίσιο της διασυνοριακής υγειονομικής περίθαλψης, αλλά η ιστορία αυτής της οδηγίας είναι πολύ πιο μακρά και ξεκινά από όταν αυτό το θέμα αποτέλεσε μέρος της οδηγίας για τις υπηρεσίες. Πλέον είναι σαφές το πόσο τεράστιο λάθος ήταν ο αποκλεισμός των υπηρεσιών υγείας από την οδηγία για τις υπηρεσίες. Δεν πρέπει να ξεχνούμε ότι η συμφωνημένη οδηγία απευθύνεται μόνο στα δικαιώματα των ασθενών και ότι το ζήτημα της ελεύθερης κυκλοφορίας των υπηρεσιών υγείας στην ΕΕ παραμένει ανεπίλυτο. Τα συστήματα υγείας στα κράτη μέλη ενδέχεται να βασίζονται στις ίδιες γενικές αρχές, αλλά η οργάνωση της παροχής υγειονομικής περίθαλψης ποικίλλει σημαντικά μεταξύ των κρατών μελών.
<P>
Το κείμενο επί του οποίου θα ψηφίσουμε αύριο, και το οποίο στηρίζω, αποτελεί σημαντικό συμβιβασμό μεταξύ των δικαιωμάτων των πολιτών και των ασθενών και των συμφερόντων των κυβερνήσεων των κρατών μελών. Παρά τις πολλές παραχωρήσεις και αντιξοότητες, η υποβληθείσα πρόταση αποτελεί μικρή αλλά σημαντική πρόοδο. " προταθείσα οδηγία διασαφηνίζει, αν και όχι πλήρως, τα δικαιώματα των ασθενών, παρέχοντάς τους πρόσβαση σε πληροφόρηση, επιβεβαιώνοντας πλήρως, σύμφωνα με την αρχή της επικουρικότητας, την αποκλειστική αρμοδιότητα των κυβερνήσεων των κρατών μελών για την οργάνωση και χρηματοδότηση της υγειονομικής περίθαλψης, καθώς και την ποιότητα, ασφάλεια και προσβασιμότητα της περίθαλψης εντός της επικράτειάς τους, παρέχοντάς τους τη δυνατότητα να καθορίζουν τους κανόνες σύμφωνα με τους οποίους ο πολίτης θα πρέπει, όπου κρίνεται σκόπιμο, να ζητά έγκριση πριν από την περίθαλψή του στο εξωτερικό.
<P>
Ελπίζω, κυρίες και κύριοι, ότι θα συνεχίσουμε και τα επόμενα έτη να εργαζόμαστε για την οδηγία σε αυτό εδώ το Κοινοβούλιο και ότι θα βελτιώσουμε τα δικαιώματα των ασθενών στην ΕΕ.
<SPEAKER ID="436" NAME="Kartika Tamara Liotard" LANGUAGE="NL">
Κύριε Πρόεδρε, αύριο είναι η μεγάλη ημέρα κατά την οποία η υγειονομική περίθαλψη θα καταστεί προϊόν της εσωτερικής αγοράς. " νέα οδηγία αντιμετωπίζει την υγειονομική περίθαλψη ως εμπορεύσιμο προϊόν. Όσοι έχουν την οικονομική δυνατότητα θα είναι οι πρώτοι που θα έχουν πρόσβαση στους τόπους με την ευρύτερη και φθηνότερη παροχή περίθαλψης. Εντούτοις, αυτή η πρόταση θα διατηρήσει το υφιστάμενο σύστημα υγειονομικής περίθαλψης δύο ταχυτήτων. Αναρωτιέμαι πόσοι από τους συναδέλφους μου μπορούν να ταυτιστούν με τα λόγια μου. " υγειονομική περίθαλψη αποτελεί βασική ανάγκη στην οποία όλοι πρέπει να διαθέτουν ισότιμη πρόσβαση. Όσοι από εσάς θα ψηφίσετε αύριο υπέρ πιθανότατα πιστεύετε πως θα καταφέρετε νίκη για τους ασθενείς, αλλά κάτι τέτοιο σίγουρα δεν θα συμβεί. Είμαι υπέρ κάθε πράγματος που προάγει τα δικαιώματα των ασθενών, αλλά εάν εγκρίνουμε αυτήν την οδηγία, μπορούμε στην πράξη να αναμένουμε πολλά προβλήματα στον τομέα των δικαιωμάτων των ασθενών. Θα σας δώσω ορισμένα παραδείγματα.
<P>
Οι ασφαλιστικές εταιρείες θα είναι σίγουρα πολύ χαρούμενες να στέλνουν τους ασθενείς εκτός των συνόρων εάν εκεί υπάρχει επιλογή φθηνότερης θεραπείας. Αυτό θα μειώσει την παροχή περίθαλψης στις χώρες καταγωγής των ασθενών. Οι θεραπείες που δεν είναι πλέον επικερδείς δεν θα παρέχονται στις πιο ακριβές περιοχές. Αυτό όχι μόνο δεν θα παρέχει περισσότερα δικαιώματα στους ασθενείς, αλλά θα τους στερεί κάθε επιλογή και θα τους αναγκάζει να ταξιδεύουν σε άλλη χώρα. Επίσης, οι ασθενείς από περιοχές όπου η περίθαλψη είναι φθηνότερη δεν θα μπορούν να ταξιδεύουν σε άλλες περιοχές, αφού δεν θα αποζημιώνονται αυτόματα για τις πρόσθετες δαπάνες οι οποίες θα προκύπτουν. Ως εκ τούτου, ο τουρισμός για λόγους υγείας, που αποτελεί τον σκοπό της οδηγίας, θα περιοριστεί μόνο στους πλούσιους.
<P>
Ας περάσουμε τώρα στις περιοχές όπου η υγειονομική περίθαλψη είναι φθηνή και σε αυτές όπου οι χρόνοι αναμονής είναι μικροί. Θα καταλήξουν να έχουν τόσους πολλούς εισερχόμενους τουρίστες για λόγους υγείας, ώστε οι τοπικοί ασθενείς τους θα εκτοπιστούν. Ένα παράδειγμα αυτής της κατάστασης διαβάσαμε στην έκδοση της Δευτέρας της βελγικής εφημερίδας De Standaard και σας διαβεβαιώνω ότι πολλά τέτοια παραδείγματα θα ακολουθήσουν. Πιστεύω πως κάθε ασθενής έχει δικαίωμα σε ποιοτική περίθαλψη και σε περίθαλψη που παρέχεται στη γλώσσα του, κοντά στον τόπο διαμονής του και την οικογένειά του. Αντ' αυτού, η Ευρώπη ενθαρρύνει τους πολίτες να αναζητούν περίθαλψη στο εξωτερικό και στη συνέχεια επιτρέπει στην αγορά να επιτελέσει το έργο της. Όσοι από εσάς συμφωνούν με αυτό, αύριο θα ψηφίσουν υπέρ· όσοι από εσάς συμφωνούν με μένα θα ψηφίσουν κατά.
<SPEAKER ID="437" NAME="Oreste Rossi" LANGUAGE="IT">
Κύριε Πρόεδρε, κυρίες και κύριοι, η οδηγία αρχικά περιείχε ορισμένες δύσκολες πτυχές. Κατά τη διάρκεια των συζητήσεων στην επιτροπή και του τριμερούς διαλόγου, επιτύχαμε συμφωνία επί του κειμένου το οποίο είναι συνολικά ισορροπημένο και λαμβάνει υπόψη τις ανάγκες ποιότητας και ασφάλειας της υγειονομικής περίθαλψης, τις γενικές αρχές περί αποζημίωσης, προηγούμενης έγκρισης, διασυνοριακής συνεργασίας σχετικά με τη θεραπεία σπάνιων νόσων και τις ηλεκτρονικές υπηρεσίες υγείας.
<P>
Επιδιώκαμε εξαρχής τον στόχο της αναγνώρισης του δικαιώματος όλων των ασθενών σε διασυνοριακή υγειονομική περίθαλψη, αποτρέποντας, συνεπώς, τον ιατρικό τουρισμό. Οι δαπάνες που προκύπτουν από την παροχή υπηρεσίας υγείας για τη θεραπεία υπηκόου άλλου κράτους μέλους θα πρέπει δικαίως να επιβαρύνουν τη χώρα καταγωγής του ασθενούς.
<P>
Θέλαμε, επίσης, να υποχρεώσουμε τα κράτη μέλη να εγγυηθούν βασικά επίπεδα υγειονομικής περίθαλψης, αλλά αυτό δεν κατέστη δυνατό. Υπό το πρίσμα των βελτιώσεων που πραγματοποιήθηκαν στο κείμενο μέσω διαμεσολάβησης, θα ψηφίσουμε υπέρ. Το ίδιο ισχύει και για το άλλο κείμενο υπό συζήτηση σχετικά με την ευρωπαϊκή πρωτοβουλία για τη νόσο Αλτσχάιμερ και άλλες μορφές άνοιας, που αποτελεί προκαταρκτικό βήμα προς την υποβολή νομοθετικής πρότασης με στόχο την ολοκλήρωση των διάφορων υφιστάμενων πολιτικών.
<P>
Κοινός στόχος και των δύο μέτρων είναι η ανάγκη καλύτερου συντονισμού μεταξύ των κρατών μελών αποκλειστικά προς το συμφέρον των πολιτών.
<SPEAKER ID="438" NAME="Csanád Szegedi" AFFILIATION="NI">
(HU) Κύριε Πρόεδρε, κυρία Győri, κυρίες και κύριοι, προσωπικά στηρίζω την έκθεση για την εφαρμογή των δικαιωμάτων των ασθενών στο πλαίσιο της διασυνοριακής υγειονομικής περίθαλψης. Πολλά παραδείγματα καταδεικνύουν ότι μεγάλος αριθμός ασθενών αναζητά κατάλληλες υπηρεσίες υγειονομικής περίθαλψης σε άλλα κράτη μέλη. Γνωρίζουμε όλοι την υπόθεση Kohl στο Λουξεμβούργο, η οποία αποτελεί απόδειξη αυτού του φαινομένου. Δυστυχώς, οι εξωτερικές και εσωτερικές διαφορές εντός της ΕΕ, δηλαδή οι διαφορές μεταξύ των περιοχών της δυτικής και των περιοχών της ανατολικής Ευρώπης, δεν περιορίζονται σε οικονομικές διαφορές και διαφορές στις κοινωνικές υπηρεσίες. Υφίσταται, επίσης, τεράστιο χάσμα όσον αφορά την υγειονομική περίθαλψη και είναι καθήκον του Ευρωπαϊκού Κοινοβουλίου να μειώσει αυτές τις διαφορές, δηλαδή τις διαφορές μεταξύ δυτικής και ανατολικής Ευρώπης, διότι η υγειονομική περίθαλψη σε ενιαία υψηλό επίπεδο μπορεί να παρέχει τα μέσα για τη μείωση του αριθμού των ατόμων από ένα κράτος μέλος που χρησιμοποιούν τις υγειονομικές υπηρεσίες άλλου κράτους μέλους. Επιπλέον, είναι ζωτικής σημασίας να τυποποιηθεί ο ρόλος των ασφαλιστικών εταιρειών, καθώς με αυτόν τον τρόπο θα μπορούσαμε να διασφαλίσουμε ότι δεν θίγεται η ενιαία ευρωπαϊκή αρχή της ελεύθερης κυκλοφορίας.
<P>
Επιπλέον, πιστεύω πως είναι σημαντικό να συντονίσουμε τις συστάσεις των επαγγελματιών, προκειμένου να διασφαλιστεί ότι τα επιμέρους κράτη μέλη εφαρμόζουν τις ίδιες θεραπείες για τις ίδιες κατηγορίες ασθενειών. " υγεία δεν πρέπει να αποτελεί προνόμιο, και οι ίδιες ασθένειες δεν μπορούν να αντιμετωπίζονται διαφορετικά στην Ουγγαρία και τη Σουηδία, απλώς επειδή η πρώτη ανήκει στην ανατολική Ευρώπη και οι πολίτες της ζουν υπό λιγότερο ευνοϊκές οικονομικές συνθήκες, ενώ η δεύτερη ανήκει στη δυτική Ευρώπη και οι πολίτες της είναι σε καλύτερη οικονομική κατάσταση.
<SPEAKER ID="439" NAME="Christofer Fjellner" AFFILIATION="PPE">
(SV) Κύριε Πρόεδρε, θεωρώ ότι η αυριανή ψηφοφορία θα είναι μία από τις πιο σημαντικές ψηφοφορίες στις οποίες έχω συμμετάσχει κατά τη διάρκεια της εξάχρονης θητείας μου στο Ευρωπαϊκό Κοινοβούλιο. Όχι επειδή επηρεάζει πολλούς ανθρώπους -οι περισσότεροι άνθρωποι, βεβαίως, θέλουν και έχουν το δικαίωμα να λαμβάνουν καλή και έγκαιρη περίθαλψη στον τόπο διαμονής τους. Αλλά επειδή για τα άτομα τα οποία επηρεάζει ενδέχεται να είναι εξαιρετικής σημασίας. Μπορεί να είναι και ζήτημα ζωής ή θανάτου. Αφορά, επίσης, τη θεμελιώδη ιδέα της ευρωπαϊκής συνεργασίας - την ελεύθερη κυκλοφορία. Είναι πράγματι επαίσχυντο το ότι μόλις τώρα επεκτείνουμε την ελεύθερη κυκλοφορία σε αυτούς που την χρειάζονται περισσότερο, στους ασθενείς.
<P>
Πρόκειται για συμβιβασμό και γνωρίζω ότι τόσο εγώ όσο και οι συνάδελφοί μου από την Κοινοβουλευτική Ομάδα του Ευρωπαϊκού Λαϊκού Κόμματος (Χριστιανοδημοκράτες) θα είχαν προχωρήσει περαιτέρω σε πολλά ζητήματα, αλλά πρέπει πλέον να θυμηθούμε ποια ήταν η κατάσταση στο πρόσφατο παρελθόν με όλη τη συζήτηση για τον τουρισμό υγειονομικής περίθαλψης, την επαπειλούμενη κατάρρευση των εθνικών συστημάτων υγειονομικής περίθαλψης, την απαίτηση εκ των προτέρων κοινοποίησης ή, για να το θέσω απλά, ως ασθενείς, είμαστε αναγκασμένοι να ζητήσουμε άδεια προτού ασκήσουμε τα δικαιώματα τα οποία μας είχε παραχωρήσει το Ευρωπαϊκό Δικαστήριο. Αυτή ήταν η κατάσταση στο παρελθόν και, υπό αυτό το πρίσμα, το γεγονός ότι έχουμε μια απόφαση αποτελεί τεράστια επιτυχία.
<P>
Δεν θεωρώ ότι πρόκειται για απόφαση την οποία λαμβάνουμε ως αποτέλεσμα της δράσης της σουηδικής ή της ευρωπαϊκής αριστεράς, αλλά μάλλον ασχέτως αυτής. Θυμούμαι την προηγούμενη διατύπωση και, για παράδειγμα, την αποχή της σουηδικής ομάδας των Σοσιαλδημοκρατών από τη σχετική ψηφοφορία σε πρώτη ανάγνωση. Χθες, κάποιος ζήτησε τη θέσπιση εκ των προτέρων κοινοποίησης στη Σουηδία. Ελπίζω ότι η Σουηδία δεν θα το πράξει. Επί σειρά ετών τα καταφέραμε χωρίς εκ των προτέρων κοινοποίηση και ελπίζω ότι θα συνεχίσουμε χωρίς αυτήν και στο μέλλον.
<P>
Εντούτοις, η απόφασή μας θα ληφθεί αύριο εδώ στο Ευρωπαϊκό Κοινοβούλιο και στη συνέχεια θα εξαρτηθεί από τα κράτη μέλη και την Επιτροπή. Πρέπει να την εφαρμόσουμε προκειμένου να ενισχύσουμε τα δικαιώματα των ασθενών αντί να τα συρρικνώσουμε. Αυτή είναι η έκκλησή μου προς τα κράτη μέλη. Προς την Επιτροπή θα ήθελα να πω: παρακολουθείτε στενά τα κράτη μέλη, διότι γνωρίζουμε ότι θα θελήσουν να αποφύγουν την εφαρμογή της.
<SPEAKER ID="440" NAME="Gilles Pargneaux" AFFILIATION="S&amp;D">
(FR) Κύριε Πρόεδρε, κυρία Győri, κύριε Επίτροπε, καταρχάς, επιτρέψτε μου να εκφράσω την ικανοποίησή μου για την πρόοδο που έχει σημειωθεί από την οδηγία επί της οποίας θα ψηφίσουμε αύριο. Επί σειρά ετών, μόνο το Ευρωπαϊκό Δικαστήριο διευθετούσε διαφορές σχετικά με τη διασυνοριακή υγειονομική περίθαλψη και τα δικαιώματα των ασθενών.
<P>
Σήμερα, η κινητικότητα των ασθενών δεν είναι πλέον ασυνήθιστο φαινόμενο στην Ευρώπη, αλλά αποτελεί μέρος της καθημερινής ζωής. " διασυνοριακή περίθαλψη αντιπροσωπεύει πλέον το 1% των συνολικών δαπανών για την υγεία στην Ευρώπη.
<P>
Εντούτοις, δεν πρέπει να συγχέουμε την κινητικότητα των ασθενών με τον ιατρικό τουρισμό που έχει αναπτυχθεί τα τελευταία έτη. Ο τελευταίος έχει λάβει οργανωμένη μορφή και, δυστυχώς, αποδεικνύεται αυξανόμενα επικερδής. " υγεία γίνεται μια ανταγωνιστική αγορά.
<P>
Ο Γερμανός πηγαίνει στην Ουγγαρία για οδοντιατρική περίθαλψη, ο Βρετανός -εάν έχει τα μέσα- πηγαίνει στη Γαλλία προκειμένου να υποβληθεί ταχύτερα σε επέμβαση. Υπάρχει πληθώρα τέτοιων παραδειγμάτων. Ωστόσο, πρέπει να διασφαλίσουμε ότι η υγεία δεν αντιμετωπίζεται ως προϊόν, ώστε να υπάρχει ισότητα για όλους. Για τον λόγο αυτόν, τα τελευταία τρία χρόνια υπερασπιζόμαστε την αρχή της προηγούμενης έγκρισης από το κράτος μέλος ασφάλισης για νοσοκομειακή και εξωνοσοκομειακή περίθαλψη.
<P>
Θα ήθελα να συγχαρώ τους εισηγητές -την κ. Grossetête και τη σοσιαλίστρια εισηγήτριά μας, κ. Roth-Behrendt, την οποία θα ήθελα να συγχαρώ ιδιαιτέρως- για το έργο τους, το οποίο επέτρεψε την πραγματοποίηση σημαντικής προόδου, όπως για παράδειγμα την αποζημίωση της περίθαλψης, την καθιέρωση εθνικών σημείων επαφής και των ευρωπαϊκών δικτύων αναφοράς, τη θεραπεία σπάνιων νόσων και την ενισχυμένη συνεργασία μεταξύ των κρατών μελών.
<P>
Κύριε Πρόεδρε, κύριε Επίτροπε, το έργο μας δεν έχει ολοκληρωθεί. Πρέπει να προχωρήσουμε πέραν της προόδου που έχει σημειωθεί, προκειμένου να εξαλείψουμε τις ανισότητες που υφίστανται ακόμη στην Ευρώπη και γνωρίζω πως από κοινού μπορούμε να διασφαλίσουμε την παροχή ισότιμης περίθαλψης στους ευρωπαίους ασθενείς και πολίτες.
<SPEAKER ID="441" NAME="Corinne Lepage" AFFILIATION="ALDE">
(FR) Κύριε Πρόεδρε, κυρία Győri, κύριε Επίτροπε, η πρωταρχική αξία αυτής της συμφωνίας είναι ότι παρέχει έναν βαθμό νομικής σαφήνειας, όπως ανέφεραν οι συνάδελφοί μου. Μέχρι σήμερα, υπεύθυνο γι' αυτά τα ζητήματα ήταν το Ευρωπαϊκό Δικαστήριο, πράγμα που εξηγεί την ανασφάλεια δικαίου την οποία τώρα εξαλείφουμε, και πιστεύω πως πρέπει να είμαστε ευγνώμονες στην εισηγήτρια, κ. Grossetête, στους σκιώδεις εισηγητές, καθώς και στον κ. Dalli για το έργο τους. " νομοθεσία βελτιώνει την ενημέρωση των ασθενών, την ποιότητα της περίθαλψης, τις δαπάνες και τις διαδικασίες αποζημίωσης.
<P>
Είμαι, επίσης, ικανοποιημένη με το σύστημα προηγούμενης έγκρισης για πιο δαπανηρές θεραπείες, συμπεριλαμβανομένης της νοσοκομειακής περίθαλψης, της εξειδικευμένης θεραπείας ή της θεραπείας που ενέχει συγκεκριμένο κίνδυνο για τους ασθενείς. Στόχος, προφανώς, δεν είναι η αποτροπή των ασθενών από τη λήψη περίθαλψης στο εξωτερικό, αλλά η αποτροπή του ιατρικού τουρισμού και, επίσης, η αποτροπή των κινδύνων για τα συστήματα κοινωνικής ασφάλισης.
<P>
Εντούτοις, τα συναισθήματά μου είναι ανάμεικτα όσον αφορά τις συνθήκες εφαρμογής αυτής της διαδικασίας, οι οποίες θα μπορούσαν να ενέχουν κινδύνους άνισης περίθαλψης μεταξύ των ασθενών από τα κράτη μέλη.
<P>
Καταρχάς, τι σημαίνει "εύλογο χρονικό διάστημα"; Πρέπει να διασφαλίσουμε ότι ο όρος "εύλογο" δεν θα θέσει σε κίνδυνο τις ανάγκες των ασθενών.
<P>
Πρέπει, επίσης, να μεριμνήσουμε ώστε τα κράτη μέλη να καθιερώσουν οικονομικές διαδικασίες προκειμένου να διασφαλίσουν ότι οι ασθενείς, ιδίως οι οικονομικά ασθενέστεροι, δεν θα πρέπει να καταβάλλουν μεγάλα χρηματικά ποσά προκαταβολικά. Δεν θα ήταν αποδεκτό για λόγους διοικητικών δυσκολιών να συρρικνωθούν τα δικαιώματα των ασθενών.
<P>
Τέλος, οι διάφορες αποφάσεις των κρατών μελών για την αποζημίωση των δαπανών υγειονομικής περίθαλψης θα μπορούσαν, επίσης, να οδηγήσουν σε ανισότητες μεταξύ των ασθενών, εάν υφίσταται ελάχιστη αποζημίωση, αφενός, και κάτι άλλο, αφετέρου.
<P>
Κύριε Πρόεδρε, κύριε Επίτροπε, αυτά ήταν τα σημεία στα οποία ήθελα να αναφερθώ.
<SPEAKER ID="442" NAME="Claude Turmes" AFFILIATION="Verts/ALE">
(DE) Κύριε Πρόεδρε, κυρίες και κύριοι, κύριε Bowis, η εν λόγω οδηγία δημιουργεί σαφή, διαφανή δικαιώματα. Εάν επιθυμώ να ταξιδέψω στο εξωτερικό, η κατάσταση θα είναι σαφής και οι αποφάσεις δεν θα είναι πλέον αυθαίρετες, όπως συνέβαινε σε ορισμένες χώρες. Επιπλέον, εάν επιλέξω να μεταβώ σε άλλη χώρα, θα έχω στη διάθεσή μου καλύτερη πληροφόρηση. Εντούτοις, η οδηγία θα πρέπει να εφαρμοστεί από τις εθνικές κυβερνήσεις. Αυτό το οποίο απέτρεψε η οδηγία είναι κάτι το οποίο ορισμένα μέλη της Επιτροπής και ίσως του Κοινοβουλίου να είχαν ονειρευτεί, δηλαδή το άνοιγμα των συνόρων για τη βελτίωση των εθνικών συστημάτων υγειονομικής περίθαλψης. Είμαι υπερήφανος διότι με τους δύο εισηγητές, συμπεριλαμβανομένης της κ. Grossetête, καταφέραμε τη διατήρηση της ισορροπίας. Εκφράσαμε την αντίθεσή μας στον τουρισμό για λόγους υγείας και τη στήριξη μας στην αποτροπή της υπονόμευσης των εθνικών συστημάτων. " οδηγία δεν θα επιλύσει το πρόβλημα των διαφορών στην ποιότητα της ιατρικής περίθαλψης. Αυτό μπορεί να επιτευχθεί μόνο με επαρκή επίπεδα επενδύσεων σε κάθε κράτος μέλος.
<P>
Κύριε Dalli και αξιότιμα μέλη της Επιτροπής, τώρα πλέον που υφίσταται αυτή η οδηγία θα ήμουν ικανοποιημένος αν επικεντρωνόσασταν περισσότερο στον κανονισμό για την κοινωνική ασφάλεια, ο οποίος είναι το σύστημα στο οποίο βασίζονται τα πάντα και καθιστά σαφές ποιος πληρώνεται και πού η κατάσταση είναι καλά οργανωμένη. Θα πρέπει να ασκήσετε περισσότερη πίεση στα κράτη μέλη προκειμένου να διασφαλίσουν την αποτελεσματικότερη εφαρμογή αυτού του κανονισμού, αντί της παρουσίασης νέων ιδεών περί απορρύθμισης και ανταγωνισμού.
<SPEAKER ID="443" NAME="Kay Swinburne" AFFILIATION="ECR">
(EN) Κύριε Πρόεδρε, αυτή η οδηγία έχει πραγματοποιήσει στέρεα βήματα για την εδραίωση των δικαιωμάτων των ασθενών όσον αφορά την πρόσβαση στις υπηρεσίες υγειονομικής περίθαλψης σε όλη την ΕΕ. Ενδιαφέρομαι γι' αυτήν την οδηγία, διότι η εφαρμογή της θα έχει συγκεκριμένο αντίκτυπο στην εκλογική μου περιφέρεια στην Ουαλία όπου, παρά τις διαπραγματεύσεις της βρετανικής κυβέρνησης με την ΕΕ για ζητήματα υγείας, η συναφής διαχείριση και παροχή υγειονομικής περίθαλψης αποτελεί αρμοδιότητα η οποία έχει εκχωρηθεί στην κυβέρνηση της ουαλικής συνέλευσης.
<P>
Οι αρχικές μου ανησυχίες όσον αφορά τον ενδεχόμενο αντίκτυπο στο σύστημα υγειονομικής περίθαλψης της Ουαλίας, σχετικά με την αποζημίωση και την προηγούμενη έγκριση, διαλύθηκαν διότι σε αυτές τις προτάσεις ενσωματώθηκε κάποιος βαθμός ευελιξίας. " δυνατότητα των κρατών μελών και των περιφερειακών ζευγών να αποφασίζουν για επιλέξιμες θεραπείες με προηγούμενη έγκριση και ο καθορισμός ανώτατου ορίου αποζημιώσεων θα μετριάσει ως έναν βαθμό τις ανησυχίες για τα ήδη καταπονημένα και βεβαρημένα συστήματα υγειονομικής περίθαλψης.
<P>
Ως αποτέλεσμα του έργου των συναδέλφων μου σε αυτό το Κοινοβούλιο, πρώην και νυν, ιδίως του κ. Bowis, μπορούμε να είμαστε ικανοποιημένοι με το γεγονός ότι πραγματοποιήσαμε ένα βήμα προόδου όσον αφορά τη διασφάλιση της σαφήνειας για τους ασθενείς, της βελτιωμένης επιλογής υγειονομικής περίθαλψης και της μεγαλύτερης συνεργασίας μεταξύ των διάφορων συστημάτων υγειονομικής περίθαλψης της ΕΕ. Αυτό αναμένεται να οδηγήσει σε υψηλότερα πρότυπα σε όλη την ΕΕ μέσω της επιλογής των ασθενών.
<SPEAKER ID="444" NAME="João Ferreira" AFFILIATION="GUE/NGL">
(PT) Κύριε Πρόεδρε, η πρόθεση πίσω από αυτήν την οδηγία ήταν σαφής από την αρχή: να συμπεριληφθούν οι υπηρεσίες υγείας στον στόχο της ελευθέρωσης των υπηρεσιών και, συνεπώς, να ικανοποιηθούν τα συμφέροντα των οικονομικών και χρηματοοικονομικών ομάδων επεκτείνοντας τους τομείς δραστηριοποίησής τους στον τομέα της υγειονομικής περίθαλψης σε όλες τις χώρες της Ευρωπαϊκής Ένωσης, και αντιμετωπίζοντας την υγειονομική περίθαλψη ως άλλο ένα προϊόν και τους χρήστες της απλώς ως καταναλωτές.
<P>
" πρόταση αυτή θα επιτείνει τις ανισότητες μεταξύ των Ευρωπαίων, βλάπτοντας όσους δεν έχουν τα μέσα να καταφύγουν σε ιδιωτικές υπηρεσίες υγείας ή σε υγειονομική περίθαλψη σε άλλο κράτος μέλος της ΕΕ. Ακόμη και με τις τροποποιήσεις που συμπεριλήφθηκαν σε αυτήν, η έγκρισή της και οι πολύ υψηλές δαπάνες που συνεπάγεται θα έχουν σοβαρές συνέπειες για ορισμένες χώρες, κυρίως την Πορτογαλία και το εθνικό της σύστημα υγείας.
<P>
Στην πράξη, η ίδια η Ευρωπαϊκή Ένωση η οποία επιβάλλει αυστηρούς περιορισμούς στους εθνικούς προϋπολογισμούς όταν πρόκειται για τη χρηματοδότηση των δημόσιων υπηρεσιών, όπως η υγεία, δεν ενδιαφέρεται για την υπερφόρτωση αυτών των προϋπολογισμών όταν πρόκειται για διοχέτευση δημόσιου χρήματος σε οποιοδήποτε οικονομικό ή χρηματοοικονομικό όμιλο που δραστηριοποιείται επιχειρηματικά στον τομέα της υγειονομικής περίθαλψης ή στην ενθάρρυνση του ιατρικού τουρισμού.
<P>
Μάλιστα, καθώς ανυπομονεί να προωθήσει τις επιχειρήσεις, αυτή η πρόταση δεν παρέχει τις κατάλληλες εγγυήσεις για την ασφάλεια των χρηστών ή την ποιότητα της υγειονομικής περίθαλψης, ιδίως όσον αφορά την εξωνοσοκομειακή περίθαλψη. Σε αντίθεση με τις δηλώσεις ορισμένων, το σύστημα προηγούμενης έγκρισης δεν αποτελεί επαρκή πρόβλεψη γι' αυτές τις περιπτώσεις. Είναι, λοιπόν, απαραίτητο να ανασταλούν και αυτές οι προθέσεις κατά τον ίδιο τρόπο που συνέβη το 2007 με τον αποκλεισμό των υγειονομικών υπηρεσιών από την επαίσχυντη οδηγία Bolkestein.
<SPEAKER ID="445" NAME="Jaroslav Paška" AFFILIATION="EFD">
(SK) Κύριε Πρόεδρε, θα ήθελα να ξεκινήσω εκφράζοντας έναν βαθμό απογοήτευσης για τη θέση του Συμβουλίου σχετικά με την οδηγία για τα δικαιώματα των ασθενών στη διασυνοριακή υγειονομική περίθαλψη, δεδομένου ότι το Συμβούλιο δεν κατάφερε να εγκρίνει σε πρώτη ανάγνωση πολλές καλές προτάσεις τροποποίησης του Ευρωπαϊκού Κοινοβουλίου.
<P>
Το Ευρωπαϊκό Κοινοβούλιο, δηλαδή, έθεσε σε πρώτη ανάγνωση ένα στέρεο θεμέλιο για την ορθή εφαρμογή των κανόνων της παροχής διασυνοριακής υγειονομικής περίθαλψης στα κράτη μέλη με τέτοιον τρόπο ώστε οι ασθενείς, όπου κρίνεται απαραίτητο, και σύμφωνα με τους θεσπισμένους κανόνες και χωρίς να επιβαρύνουν τα δικαστήρια, να λαμβάνουν την αναγκαία περίθαλψη στο πλαίσιο εξωτερικών ιατρείων ή νοσοκομειακή περίθαλψη σε άλλο κράτος μέλος.
<P>
Είναι, λοιπόν, θετικό το γεγονός ότι, κατά την κατάρτιση της έκθεσης στην επιτροπή σε δεύτερη ανάγνωση, ήταν δυνατή η συνέχιση της αρχικής φιλοσοφίας που εκφράζει τη θέση του Κοινοβουλίου από την πρώτη ανάγνωση και, με δεδομένη τη σημερινή αδιαφανή κατάσταση της παροχής διασυνοριακής υγειονομικής περίθαλψης, ότι κατέστη δυνατή η πρόοδος όσον αφορά μια αξιοπρεπή λύση στο πρόβλημα.
<P>
Το κείμενο συμβιβασμού, το οποίο έχει τη στήριξη της νομολογίας του Ευρωπαϊκού Δικαστηρίου και υποβλήθηκε για τη σημερινή συζήτηση, παρέχει στους πολίτες μας νέες δυνατότητες και νέα ισότητα στην υγειονομική περίθαλψη. Συνεπώς, πρέπει -κατά την άποψή μου- να παλέψουμε για την εφαρμογή αυτής της οδηγίας στην καθημερινή ζωή το συντομότερο δυνατό.
<SPEAKER ID="446" NAME="Licia Ronzulli" AFFILIATION="PPE">
(IT) Κύριε Πρόεδρε, κυρίες και κύριοι, μετά από μια πολυετή νομική διαδικασία, αύριο θα ψηφίσουμε επιτέλους επί της έκθεσης η οποία θα θέσει σε στέρεη νομική βάση τους ευρωπαίους πολίτες που αναγκάζονται να μεταβούν στο εξωτερικό κάθε χρόνο προκειμένου να λάβουν κατάλληλη ιατρική περίθαλψη.
<P>
Αυτό θα επιτρέψει σε όλους τους ασθενείς, και όχι μόνο στους καλύτερα ενημερωμένους ή τους πλουσιότερους, να επωφεληθούν από δικαιώματα που έχουν ήδη αναγνωριστεί με την πάροδο του χρόνου στο πλαίσιο των αποφάσεων του Ευρωπαϊκού Δικαστηρίου. Με τη συγκρότηση εθνικών σημείων επαφής, η διασυνοριακή πρόσβαση στην υγειονομική περίθαλψη δεν θα αποτελεί πλέον ζήτημα τυφλής εμπιστοσύνης στην οποία, έως σήμερα, ασθενείς ήδη εξασθενημένοι από κάποια νόσο πρέπει πολύ συχνά να αντιμετωπίσουν γραφειοκρατικά, γλωσσικά και οικονομικά προβλήματα.
<P>
Όσον αφορά τη νοσοκομειακή περίθαλψη, το κράτος ασφάλισης ενδέχεται να ζητήσει από τους ασθενείς, οι οποίοι αποφασίζουν να αναζητήσουν θεραπεία στο εξωτερικό, προηγούμενη έγκριση, και προφανώς αυτό είναι απαραίτητο για την προστασία της σταθερότητας του συστήματος υγείας του. Ίσως περισσότερα θα μπορούσαν να είχαν πραγματοποιηθεί σχετικά με συγκεκριμένα σημεία για την προστασία των ασθενών, για παράδειγμα όσον αφορά το σύστημα εκ των προτέρων κοινοποίησης, το οποίο θα επιτρέψει στα κράτη μέλη να προκαταβάλλουν τα ιατρικά έξοδα, αλλά μόνο σε εθελοντική βάση.
<P>
Τέλος, θα ήθελα να τονίσω τον ενθουσιασμό μου για τη συμμετοχή στη συζήτηση που διεξήχθη διεξοδικά με μόνο έναν κοινό παρονομαστή, δηλαδή την προτεραιότητα του τερματισμού των δοκιμασιών χιλιάδων ασθενών σε όλη την Ευρώπη, και αυτή η στιγμή φαίνεται πως επιτέλους έχει φτάσει.
<SPEAKER ID="447" NAME="Karin Kadenbach" AFFILIATION="S&amp;D">
(DE) Κύριε Πρόεδρε, κυρία Győri, κύριε Dalli, κατά την κρίση μου, το έργο της πολιτικής είναι να συμβάλλει στη διασφάλιση και τη βελτίωση της ποιότητας ζωής των πολιτών μας. Επί του παρόντος, δεν πρόκειται για εύκολο καθήκον στον τομέα της υγειονομικής περίθαλψης. Είναι κυρίως ευθύνη των εθνικών κρατών να εγγυηθούν την παροχή υγειονομικής περίθαλψης και πρόσβασης στη βέλτιστη ιατρική θεραπεία, ανεξάρτητα από το εισόδημα των ασθενών και τον τόπο διαμονής τους.
<P>
Εντούτοις, ακόμα και με δεδομένα τα καλύτερα δυνατά εθνικά συστήματα υγειονομικής περίθαλψης, θα εξακολουθήσουν να υπάρχουν περιπτώσεις κατά τις οποίες οι ασθενείς θα χρειάζονται ή θα επιθυμούν βοήθεια, στήριξη ή ιατρική θεραπεία από άλλη χώρα. Αυτή η οδηγία θέτει τα νομικά θεμέλια και εγγυάται ότι οι ασθενείς μπορούν να έχουν πρόσβαση σε αυτές τις υπηρεσίες χωρίς πρόσθετη γραφειοκρατία, χωρίς ανασφάλεια δικαίου και χωρίς την ανάγκη καταβολής υψηλών προκαταβολών.
<P>
Μετά τη μακρά διαδικασία διαπραγματεύσεων, θεωρώ αυτήν την οδηγία αληθινή επιτυχία, αν και θα απαιτηθεί τεράστια προσπάθεια από τα συστήματα υγειονομικής περίθαλψης των επιμέρους κρατών και τις ασφαλιστικές εταιρίες για την εφαρμογή της. Ελπίζω ότι θα συνεχίσετε να ασκείτε πιέσεις, εν προκειμένω, διότι ακόμη και οι καλύτερες οδηγίες μπορούν να είναι αποτελεσματικές μόνο με την κατάλληλη εφαρμογή τους. Επίσης, σας καλώ να επιμείνετε στις προσπάθειές σας για επέκταση των αποτρεπτικών μέτρων και της παροχής υγειονομικής περίθαλψης. Πιστεύω πως θέλουμε οι πολίτες της Ευρώπης να παραμείνουν υγιείς για το μεγαλύτερο δυνατό χρονικό διάστημα και να έχουν την καλύτερη δυνατή πρόσβαση σε υψηλής ποιότητας ιατρική περίθαλψη με το χαμηλότερο δυνατό κόστος.
<SPEAKER ID="448" NAME="Frédérique Ries" AFFILIATION="ALDE">
(FR) Κύριε Πρόεδρε, κυρία Győri, κύριε Επίτροπε, θα ήθελα κι εγώ να ευχαριστήσω και να συγχαρώ την εισηγήτριά μας, κ. Grossetête, για το εξαιρετικό έργο το οποίο επιτέλεσε αφού έλαβε τη σκυτάλη από τον πρώην συνάδελφό μας, κ. Bowis. Με όλα τα συγχαρητήρια που λαμβάνει, είναι σαν να γιορτάζουμε την ημέρα του κ. Bowis σήμερα!
<P>
Πιστεύω πως είναι σημαντικό να επισημανθεί ο σημαντικός ρόλος που διαδραμάτισε η βελγική Προεδρία, η οποία έκανε ό,τι ήταν αναγκαίο προκειμένου να επιτευχθεί αυτός ο δύσκολος συμβιβασμός με το Κοινοβούλιο και ιδίως με συγκεκριμένα κράτη μέλη, των οποίων η θέση ήταν -πώς να την περιγράψω;- θέση αντίστασης σε ορισμένες περιπτώσεις.
<P>
Αυτή η οδηγία για τη διασυνοριακή υγειονομική περίθαλψη είναι αναγκαία, ακόμη κι αν αφορά μόνο το 1% των εθνικών προϋπολογισμών για την υγεία, επειδή, πέρα από τους αριθμούς, αυτό στο οποίο θα έπρεπε να εστιαστούμε είναι η ισχύς του συμβόλου, η οποία είναι το νόμιμο δικαίωμα κάθε ευρωπαίου πολίτη να λαμβάνει περίθαλψη στο εξωτερικό και να αποζημιώνεται γι' αυτήν λαμβάνοντας τη σωστή πληροφόρηση.
<P>
Επίσης, ήταν σημαντικό να καθοριστούν με σαφήνεια οι εγγυήσεις προκειμένου να αποτραπεί οποιαδήποτε μορφή ιατρικού τουρισμού, αλλά και να εισαχθεί η έννοια της ευελιξίας στο κείμενο για την ενθάρρυνση της διάγνωσης και της θεραπείας και στις δύο πλευρές των συνόρων. Σκέφτομαι συγκεκριμένες νόσους, όπως τις σπάνιες νόσους.
<P>
Θα ολοκληρώσω, κύριε Πρόεδρε, λέγοντας ότι πρόκειται για ένα ουσιαστικό πρώτο βήμα, αλλά θα πρέπει να προχωρήσουμε και να παλέψουμε περαιτέρω, προκειμένου να σημειώσουμε πρόοδο όσον αφορά την Ευρώπη της υγείας την οποία όλοι θεωρούμε τόσο σημαντική.
<SPEAKER ID="449" NAME="Tadeusz Cymański" AFFILIATION="ECR">
(PL) Κύριε Πρόεδρε, δεν υπάρχουν ιδανικοί νόμοι. Όλοι έχουν μειονεκτήματα και πλεονεκτήματα, αλλά η προκείμενη οδηγία σίγουρα δημιουργεί περισσότερες ελπίδες παρά φόβους. " Ευρώπη, παρά τις ραγδαίες αλλαγές που συντελούνται, παραμένει μια ήπειρος μεγάλων διαφορών, ακόμη και αντιθέσεων. Όσον αφορά τόσο το επίπεδο όσο και την κλίμακα της υγειονομικής περίθαλψης, και είναι προφανές ότι εκφράζονται περισσότεροι φόβοι από τις φτωχότερες χώρες, οι οποίες βρίσκονται σε στάδιο μετασχηματισμού και προσπαθούν να καλύψουν τη διαφορά τους από τις πλουσιότερες. Το επίπεδο χρηματοδότησης και πρόβλεψης των ιατρικών αναγκών σε χώρες που βρίσκονται υπό μετασχηματισμό είναι, ωστόσο, πολύ χαμηλότερο.
<P>
" οδηγία αποτελεί, λοιπόν, τεράστια ευκαιρία και πηγή ελπίδας για όλους τους ασθενείς σε αυτές τις χώρες. Οι κυβερνήσεις αντιμετωπίζουν σημαντική πρόκληση, αλλά παραδόξως αυτή η οδηγία θα επιβάλει πολλές μεταρρυθμίσεις και θα επιστήσει την προσοχή στην κλίμακα της υποχρηματοδότησης της υγειονομικής περίθαλψης, διότι η υποχρηματοδότηση δεν είναι μόνο το αποτέλεσμα των περιορισμένων οικονομικών δυνατοτήτων αυτών των χωρών, αλλά είναι και συνέπεια των λαθών της υφιστάμενης πολιτικής και της υποτίμησης της εξαιρετικής σημασίας που έχει η υγεία για τους ευρωπαίους πολίτες.
<P>
Θα ήθελα να σας ευχαριστήσω για την προσοχή σας και να ζητήσω τη στήριξή σας προς αυτήν την οδηγία, ανεξάρτητα από την τελική μορφή της αποκαλούμενης ρήτρας διασφάλισης. " ρήτρα διασφάλισης αποτελεί έκφραση συμβιβασμού, τον οποίο επιδοκιμάζουμε.
<SPEAKER ID="450" NAME="Sabine Wils" AFFILIATION="GUE/NGL">
(DE) Κύριε Πρόεδρε, το σχέδιο οδηγίας για την κινητικότητα των ασθενών θα μπορούσε γρήγορα να οδηγήσει στην υποβάθμιση της υγειονομικής περίθαλψης στην ΕΕ στο επίπεδο του ελάχιστο κοινού παρονομαστή μέσω μιας προσέγγισης με βάση τις υπηρεσίες. " Ομάδα μου αντιτίθεται σθεναρά στο να καταστεί η δυνατότητα πληρωμής κριτήριο για την παροχή υγειονομικής περίθαλψης και στη μετατροπή των ασθενών σε πελάτες.
<P>
" προτεινόμενη οδηγία θα επιτρέψει στις ασφαλιστικές εταιρείες να στέλνουν τους ασθενείς στο εξωτερικό για φθηνότερη θεραπεία. Αυτό θα οδηγήσει σε υψηλά επίπεδα ανταγωνισμού και πίεσης των τιμών στον τομέα της υγειονομικής περίθαλψης. Εάν μια συγκεκριμένη θεραπεία είναι φθηνότερη σε απόσταση μερικών εκατοντάδων χιλιομέτρων και εάν οι ασφαλιστικές εταιρείες στέλνουν τους ασθενείς τους εκεί, το αποτέλεσμα θα είναι ότι αυτή η συγκεκριμένη θεραπεία δεν θα είναι πλέον διαθέσιμη σε τοπικό επίπεδο. Ως εκ τούτου, ο τομέας της υγείας θα ακολουθήσει απλώς τη νεοφιλελεύθερη λογική της αγοράς αντί να δώσει προτεραιότητα στην ευημερία των ασθενών.
<P>
Θα ήθελα να σας ρωτήσω, κυρίες και κύριοι, αν θα θέλατε να δείτε τουρισμό για λόγους υγείας σε αυτόν τον ευαίσθητο τομέα. Είμαι υπέρ της περίθαλψης των ασθενών στον τόπο διαμονής τους. Πρόκειται για δημόσια ευθύνη στο πλαίσιο της παροχής υπηρεσιών γενικού συμφέροντος, οι οποίες πρέπει να είναι διαθέσιμες για όλους σε τοπικό επίπεδο.
<SPEAKER ID="451" NAME="Anna Rosbach" AFFILIATION="EFD">
(DA) Κύριε Πρόεδρε, κανένας ασθενής δεν θέλει να μεταφερθεί σε χώρα της αλλοδαπής, εάν η θεραπεία είναι εξίσου καλή στη χώρα του. Ωστόσο, η εν λόγω οδηγία είναι η καλύτερη που μπορούμε να επιτύχουμε. Διασφαλίζουμε τη μεταβολή του χρηματοδοτικού μοντέλου και τη μη υπονόμευση των εθνικών συστημάτων υγείας, ενώ ταυτόχρονα εγγυούμαστε την παροχή καλύτερων δυνατοτήτων θεραπείας σε άλλες χώρες της ΕΕ.
<P>
Οι ασθενείς μπορούν ευκολότερα να αναζητήσουν θεραπεία σε άλλη χώρα, εάν, για παράδειγμα, η παρεχόμενη τεχνογνωσία και θεραπεία δεν υφίσταται στην πατρίδα τους. Αυτό είναι σημαντικό όσον αφορά πολύ σπάνιες ασθένειες που απαιτούν πολύ εξειδικευμένη γνώση. Εάν μπορούμε να συγκεντρώσουμε τη θεραπεία αυτών των σπάνιων ασθενειών σε λίγα μέρη στην ΕΕ, οι πιθανότητες ανάρρωσης του ασθενή είναι πολύ μεγαλύτερες, διότι οι ιατροί που χρησιμοποιούν συχνά τις εξειδικευμένες δεξιότητές τους επιτυγχάνουν καλύτερα αποτελέσματα. Εντούτοις, αυτό δεν θα πρέπει να σημαίνει ότι τα κράτη μέλη θα συρρικνώσουν τα συστήματα υγείας τους - πράγμα που αναφέρεται και στο κείμενο. Σας ευχαριστώ, κύριε Πρόεδρε, και θα ήθελα επίσης να ευχαριστήσω τον Επίτροπο Dalli και την εισηγήτρια. Σας ευχαριστώ για το εξαιρετικό έργο σας.
<SPEAKER ID="452" NAME="Elżbieta Katarzyna Łukacijewska" AFFILIATION="PPE">
(PL) Κύριε Πρόεδρε, καταρχάς θα ήθελα να συγχαρώ την εισηγήτρια, κ. Grossetête, για το πολύ δύσκολο έργο της. Δεν ήταν εύκολο έργο, λόγω των διαφορετικών θέσεων των κρατών μελών της Ευρωπαϊκής Ένωσης και των διαφορετικών συστημάτων υγείας τους. Για την επίτευξη συμβιβασμού μεταξύ προσδοκιών και δυνατοτήτων απαιτήθηκαν όχι μόνο δεξιότητες διαπραγμάτευσης, αλλά, πάνω απ' όλα, απαραίτητη γνώση σχετικά με το θέμα. Όλοι γνωρίζουμε ότι τα μέτρα που περιλαμβάνονται στην οδηγία για τα δικαιώματα των ασθενών στο πλαίσιο της διασυνοριακής υγειονομικής περίθαλψης -η εισηγήτρια αναφέρθηκε διεξοδικά σε αυτά τα μέτρα- είναι αυτό που επιθυμούν οι κάτοικοι της Ευρωπαϊκής Ένωσης, ιδίως στις χώρες όπου η πρόσβαση σε εμπειρογνώμονες και σύγχρονες διαδικασίες είναι περιορισμένη.
<P>
Είναι σημαντικό το ότι κατά τη διάρκεια επεξεργασίας του κειμένου της οδηγίας, και χάρη στους συμβιβασμούς που επιτεύχθηκαν, κατέστη εφικτή η αλλαγή της στάσης των κρατών μελών τα οποία αρχικά εμπόδιζαν τη θέσπιση των διατάξεών της. Τα ουσιαστικά χαρακτηριστικά της οδηγίας είναι η προσβασιμότητα, η ευκολία και η βεβαιότητα όσον αφορά την υγειονομική περίθαλψη, καθώς και το δικαίωμα των ασθενών να χρησιμοποιούν τις υγειονομικές υπηρεσίες άλλου κράτους μέλους λαμβάνοντας αποζημίωση για τις σχετικές δαπάνες. " οδηγία βασίζεται στις ανάγκες των ασθενών και όχι σε οικονομικούς πόρους.
<P>
Θα ήθελα να επισημάνω ότι οι διατάξεις της οδηγίας δεν συνεπάγονται μόνο βελτίωση της κατάστασης της υγείας των ασθενών, αλλά πιστεύω πως θα αποτελέσουν τη βάση για τη βελτίωση των συστημάτων υγειονομικής περίθαλψης σε ορισμένες χώρες της Ευρωπαϊκής Ένωσης. Θα πρέπει να τονιστεί ότι η οδηγία αποτελεί το πρώτο και θεμελιώδες βήμα προς την κινητικότητα των ασθενών, ενισχύοντας τα δικαιώματα των ασθενών και εξαλείφοντας τις ανισότητες στο επίπεδο των υπηρεσιών στα διάφορα κράτη μέλη.
<SPEAKER ID="453" NAME="Andres Perello Rodriguez" AFFILIATION="S&amp;D">
(ES) Κύριε Πρόεδρε, πιστεύω πως είναι σωστό να συγχαρώ τους εισηγητές, ιδίως την κ. Grossetête και την κ. Roth-Behrendt, από τη δική μου Ομάδα, για το έργο που επιτέλεσαν προκειμένου να μετατρέψουν μια στάσιμη νομοθεσία σε χρήσιμη, επειδή επέτρεψε να συμπεριληφθεί ως νομική βάση το δικαίωμα στη δημόσια υγεία και μας παρείχε νέα κατεύθυνση ώστε να θέσουμε τα θεμέλια για την εγγύηση της ασφάλειας και ποιότητας που πάντα επιλέγουν οι πολίτες. Το σημαντικότερο είναι ότι το έργο τους είχε ως αποτέλεσμα τη δυνατότητα σαφούς ρύθμισης του ρόλου των κρατών μελών καταγωγής που πρέπει να πληρώσουν και των κρατών μελών στα οποία παρέχεται η θεραπεία.
<P>
Ωστόσο, δεν πιστεύω πως θα πρέπει να αρκεστούμε μόνο σε αυτό το γεγονός, το οποίο θα πρέπει να είναι μάλλον η αρχή ενός πολύ μεγαλύτερου βήματος προόδου, προκειμένου, όπως ανέφερε η κ. Roth-Behrendt, αυτή η οδηγία να καταστεί απλώς τυπική διατύπωση, διότι το επίπεδο ισότητας που επιτυγχάνεται σε όλα τα κράτη μέλη σημαίνει ότι δεν είναι απαραίτητο κάθε πολίτης να επιστρέφει στην πατρίδα του.
<P>
Σε αυτόν τον αγώνα, αυτό που πρέπει να επιτύχουμε είναι νομοθεσία που να εγγυάται τα δικαιώματα των ασθενών σχετικά με την περίθαλψη την οποία πρέπει να λαμβάνουν -παροχές και ασφάλεια- και όχι μόνο το δικαίωμα στην κινητικότητα μεταξύ των κρατών μελών, το οποίο ήδη διαθέτουν. " ισότητα είναι αυτή που θα επιφέρει την ένωση, διαφορετικά θα πραγματοποιούμε πολύ μικρά βήματα.
<SPEAKER ID="454" NAME="Miroslav Ouzký" AFFILIATION="ECR">
(CS) Κύριε Πρόεδρε, οι παλαιότεροι στο Ευρωπαϊκό Κοινοβούλιο σίγουρα θα θυμόμαστε πώς δημιουργήθηκε αυτό το πρότυπο. Αξίζει σχεδόν να γελάσει κανείς με την ιστορία. Στην αρχή, υποβλήθηκε η έκθεση της κ. Gebhardt, η οποία υποτίθεται πως θα επέτρεπε την ελεύθερη κυκλοφορία των υπηρεσιών σε όλη την ΕΕ. Ξεχωρίσαμε ένα τμήμα της έκθεσης και αποφασίσαμε ότι οι υπηρεσίες υγείας αξίζουν ειδικό πρότυπο. Όταν η Επιτροπή τελικά υπέβαλε την οδηγία, η ελεύθερη κυκλοφορία των υπηρεσιών υγείας είχε σταδιακά αφαιρεθεί, αφήνοντας σε εμάς το τμήμα το οποίο περιγράφει το δικαίωμα των ασθενών να κυκλοφορούν ελεύθερα στην Ευρωπαϊκή Ένωση αναζητώντας υπηρεσίες υγείας και παροχές υγειονομικής περίθαλψης.
<P>
Με αυτό θέλω να τονίσω ότι ορισμένες φορές η "ευρωπαϊκότητά" μας αφορά περισσότερο αυτές τις αρχές και τα σύμβολα παρά την πρακτική εφαρμογή των ελευθεριών στις οποίες υποτίθεται πως βασίζεται η Ένωση. " οδηγία προκάλεσε πληθώρα ανησυχιών μεταξύ των κρατών μελών σχετικά με την υπερεκμετάλλευση και την καταπόντιση των εθνικών προϋπολογισμών.
<P>
Θα ήθελα να ολοκληρώσω λέγοντας ότι η συγκεκριμένη οδηγία δεν είναι ακριβώς αυτό που θέλαμε, αλλά είναι η σωστή κίνηση και σίγουρα ένα βήμα προς τη σωστή κατεύθυνση. Θα ήθελα να απευθύνω τις θερμότερές μου ευχές στους εισηγητές και να τους ευχαριστήσω για το έργο τους.
<SPEAKER ID="455" NAME="Horst Schnellhardt" AFFILIATION="PPE">
(DE) Κύριε Πρόεδρε, επιδοκιμάζω θερμά το γεγονός ότι επιτέλους καταρτίστηκε αυτή η οδηγία. Θα ήθελα να υπενθυμίσω στο Κοινοβούλιο ότι σε κάποια στιγμή όλα έδειχναν ότι ολόκληρη η νομοθετική διαδικασία θα αποτύγχανε. Πιστεύω πως το πολύ ικανοποιητικό αποτέλεσμα που έχουμε οφείλεται στις δεξιότητες της εισηγήτριας και της διαπραγματευτικής ομάδας και, βεβαίως, στη βελγική Προεδρία. Είμαι ιδιαίτερα ικανοποιημένος διότι το δικαίωμα των κρατών να θέτουν περιορισμούς όσον αφορά τη θεραπεία σε άλλη χώρα ορίζεται πλέον σαφέστερα. Αυτό δεν συνέβαινε με την πρόταση που είχαν υποβάλει τα κράτη μέλη. Πιστεύω πως σήμερα έχουμε στα χέρια μας μια απόφαση η οποία θα επιτρέπει την παρακολούθηση και επαλήθευση της διαδικασίας απόρριψης μιας αίτησης για θεραπεία. Πρόκειται για σημαντικό βήμα προόδου.
<P>
Ποιον βοηθάμε συγκεκριμένα; Πιστεύω πως βοηθάμε τους 60.000 ανθρώπους που βρίσκονται σε λίστες αναμονής για μεταμόσχευση οργάνων. Βεβαίως, έχουμε ήδη εγκρίνει την οδηγία για τις μεταμοσχεύσεις οργάνων, αλλά αυτό είναι άλλο ένα μέτρο που θα μειώσει τους χρόνους αναμονής. Βοηθάμε, επίσης, τα εκατομμύρια ανθρώπων που πάσχουν από μία εκ των 30.000 σπάνιων ασθενειών. Θα μπορούν να υποβάλλονται σε περισσότερο στοχοθετημένη και καλύτερης ποιότητας θεραπεία, εάν ταξιδεύουν σε άλλη χώρα.
<P>
Βεβαίως, δεν θεωρώ πως αυτή η οδηγία θα οδηγήσει στην ανάπτυξη τουρισμού για λόγους υγείας στην Ευρώπη. Θεωρώ πως οι φόβοι που εκφράζονται από τα μέλη της Αριστεράς αυτού του Σώματος είναι παντελώς αβάσιμοι. Δεν πρόκειται για ζήτημα το οποίο θα έπρεπε να μας απασχολεί.
<SPEAKER ID="456" NAME="Edite Estrela" AFFILIATION="S&amp;D">
(PT) Κύριε Πρόεδρε, το εν λόγω κείμενο είναι το αποτέλεσμα σημαντικού έργου και διαπραγμάτευσης. Θα ήθελα, λοιπόν, να ευχαριστήσω τον κ. Bowis, την κ. Grossetête και την κ. Roth-Behrendt. " αναγνώριση της επιτευχθείσας προόδου είναι δίκαιη, διότι αυτή η νέα εκδοχή παρέχει περισσότερες εγγυήσεις σχετικά με την ασφάλεια και την ποιότητα των υπηρεσιών. Μολονότι η διατύπωση των άρθρων 7 και 8 βελτιώθηκε, πιστεύω πως θα μπορούσαμε να είχαμε πράξει περισσότερα για τη διασφάλιση μεγαλύτερης ισότητας.
<P>
Στην πλειονότητά τους οι ασθενείς, ειδικά εκείνοι που προέρχονται από ασθενέστερες κοινωνικοοικονομικές ομάδες, δεν επιθυμούν τη θεραπεία τους στο εξωτερικό, λόγω των γλωσσικών εμποδίων και της έλλειψης οικογενειακής στήριξης. Οι Ευρωπαίοι με υψηλότερο εισόδημα δεν αντιμετωπίζουν αυτά τα εμπόδια. Φοβάμαι, λοιπόν, ότι σε χώρες με συστήματα υγειονομικής περίθαλψης, τα οποία είναι καθολικά και ως επί το πλείστον δωρεάν, η νέα νομοθεσία θα μπορούσε να λειτουργήσει ως κίνητρο για τη μείωση των επενδύσεων στα εθνικά συστήματα και να συμβάλει στη δημιουργία αγοράς υγειονομικής περίθαλψης για τους πλούσιους. Παρ' όλα αυτά, ελπίζω ότι η εφαρμογή αυτής της οδηγίας θα συμβάλει στη μείωση των ανισοτήτων στον τομέα της υγειονομικής περίθαλψης.
<SPEAKER ID="457" NAME="Mairead McGuinness" AFFILIATION="PPE">
(EN) Κύριε Πρόεδρε, όπως και άλλοι συνάδελφοι, θα ήθελα να επικροτήσω αυτήν τη συζήτηση και την οδηγία, καθώς και να ευχαριστήσω την εισηγήτριά μας.
<P>
Ίσως είμαι λίγο περισσότερο επιφυλακτική ως προς αυτήν απ' ό,τι ορισμένοι άλλοι βουλευτές. Πιστεύω πως δεν θα ήταν σωστό αυτό το Σώμα να ανακοινώσει ότι πλέον όλα είναι καλά όσον αφορά τη διασυνοριακή υγειονομική περίθαλψη. Υπάρχουν ακόμα πολλά που πρέπει να συζητήσουμε και να εφαρμόσουμε, προκειμένου να λειτουργήσει με επιτυχία η οδηγία. Μπορώ να παραθέσω -ελπίζω σωστά- τα ίδια τα λόγια του Επιτρόπου; Δήλωσε ότι ήταν "σαφές ότι όλα τα κράτη μέλη έχουν καθήκον να επενδύουν στην επικράτειά τους, να παρέχουν στους πολίτες τους την υγειονομική περίθαλψη που χρειάζονται". Βλέπω ότι συμφωνεί, άρα παρέθεσα σωστά τα λόγια του.
<P>
Είναι θετικό το ότι υπάρχει αυτό το μήνυμα το οποίο πρέπει να μεταδώσουμε στα κράτη μέλη που δεν το πράττουν και σε αυτά που έχουν μακρές λίστες αναμονής. Συμπεριλαμβανομένης της δικής μου χώρας, της Ιρλανδίας. " αλήθεια είναι ότι οι ασθενείς προτιμούν να περιθάλπονται κοντά στον τόπο διαμονής τους. Για τον λόγο αυτόν, έχουμε ατέλειωτες διαμαρτυρίες -και απολύτως βάσιμες διαμαρτυρίες- στην Ιρλανδία για το κλείσιμο τοπικών νοσοκομείων και τον τερματισμό της παροχής τοπικών υπηρεσιών. Ωστόσο, η οδηγία ενδεχομένως να λειτουργήσει αν αναγκάσει τα κράτη μέλη και τους παρόχους υγειονομικής περίθαλψης που δραστηριοποιούνται σε αυτά να εξετάσουν τις υπηρεσίες στο εσωτερικό τους και να βελτιώσουν την παροχή για όσους τις έχουν ανάγκη. Θα πρέπει να πληρώσουν γι' αυτές ούτως ή άλλως, εάν οι πολίτες αξιοποιήσουν τα δικαιώματα που τους εκχωρεί αυτή η οδηγία.
<P>
Συμπερασματικά θα ήθελα να πω ότι οι πολίτες διαθέτουν ήδη το δικαίωμα να ταξιδεύουν για λόγους διασυνοριακής υγειονομικής περίθαλψης σύμφωνα με τον κανονισμό αριθ. 883/2004, αλλά δεν το γνωρίζουν. Εάν το γνώριζαν, πολλοί περισσότεροι ασθενείς θα ταξίδευαν πέραν των συνόρων για να λάβουν τις υπηρεσίες τους. Ας ενημερώσουμε, λοιπόν, τους πολίτες μας για τα δικαιώματά τους και ας ελπίσουμε ότι δεν θα χρειαστεί να ταξιδεύουμε εκτός των συνόρων, αλλά, εάν το πράττουμε, ότι θα είμαστε σε θέση να το πράττουμε ελεύθερα και ότι θα έχουμε τις υπηρεσίες που χρειαζόμαστε.
<SPEAKER ID="458" NAME="Edit Herczog" AFFILIATION="S&amp;D">
(HU) Κύριε Πρόεδρε, επικροτώ την πρώτη συζήτηση της ουγγρικής Προεδρίας. Καταρχάς, θα ήθελα να επισημάνω ότι άξιζε η συζήτηση αυτού του θέματος εκτός του πλαισίου της οδηγίας για τις υπηρεσίες, καθώς η διασυνοριακή υγειονομική περίθαλψη διαθέτει πολλά μοναδικά χαρακτηριστικά. Θα ήθελα να συγχαρώ τους εισηγητές και τους σκιώδεις εισηγητές, καθώς και τον John που βρίσκεται στο θεωρείο. Είναι, όμως, εξαιρετικά σημαντικό να μην αμφισβητηθεί η υποχρέωση των κρατών μελών για παροχή πρωτοβάθμιας περίθαλψης. Τα κράτη μέλη είναι υπεύθυνα για την παροχή περίθαλψης στους πολίτες τους. Είναι πολύ σημαντικό να επιβεβαιωθεί ότι αυτή η οδηγία δεν αποτελεί προνόμιο των πλουσίων, αλλά μέσο παροχής καλύτερης περίθαλψης στους ασθενείς που πάσχουν από σπάνιες ασθένειες. Ο σκοπός αυτός αποτέλεσε οδηγό μας στο έργο μας. Επιπλέον, είναι πολύ σημαντικό το ότι η οδηγία θα μας επιτρέψει να αξιοποιήσουμε καλύτερα τις φυσικές συνθήκες. Αναφέρομαι, για παράδειγμα, στα ιαματικά λουτρά της Ουγγαρίας, τα οποία μπορούν να θεραπεύσουν συγκεκριμένες ασθένειες πολύ πιο αποτελεσματικά και δεν μπορούν να μετακινηθούν. Προφανώς, οι ασθενείς πρέπει να έρθουν σε μας. Είναι υψίστης σημασίας να συνεχίσουμε σε αυτήν την πορεία, ώστε οι υγιείς, οι ασθενείς, οι ευρωπαίοι πολίτες να μπορούν να αισθάνονται ότι η Ευρωπαϊκή Ένωση αφορά αυτούς και προορίζεται γι' αυτούς.
<SPEAKER ID="459" NAME="David Casa" AFFILIATION="PPE">
(MT) Κύριε Πρόεδρε, πολλοί από εμάς δίνουμε ελάχιστη προσοχή στην υγεία μας όσο είμαστε ακόμα υγιείς και δεν χρειαζόμαστε ιατρική περίθαλψη. Εντούτοις, όταν βρεθούμε σε επισφαλή ιατρική κατάσταση, αυτόματα κατανοούμε πόσο σημαντική είναι για μας και πόσο ζωτικής σημασίας είναι ένα κατάλληλο σύστημα υγείας, όχι απλώς ένα καλό σύστημα, αλλά ένα αποδοτικό και αποτελεσματικό σύστημα.
<P>
Οι πολίτες της Ευρωπαϊκής Ένωσης μπορούν να επωφεληθούν από την ιατρική θεραπεία σε άλλα κράτη μέλη όταν η κατάστασή τους δεν είναι ιάσιμη στη χώρα τους. Πρέπει να έχουμε κατά νου ότι αυτή θα πρέπει να είναι η τελευταία λύση στην οποία θα καταφύγουμε και η χρήση της δεν θα πρέπει να ενθαρρύνεται, διότι είναι η ακριβότερη επιλογή και, επιπλέον, η λιγότερο πρακτική. Θα πρέπει να καταφεύγουμε σε αυτήν όταν δεν υπάρχει άλλο μέσο να χρησιμοποιήσουμε. Ωστόσο, όταν πρέπει να την χρησιμοποιήσουμε, θα πρέπει να διασφαλίζουμε ότι η συναφής γραφειοκρατία περιορίζεται στο ελάχιστο και ότι βελτιώνουμε την ποιότητα πρόσβασης και ασφάλειας.
<P>
Τα κράτη μέλη θα πρέπει, επίσης, να διαθέτουν τα κατάλληλα μέσα για να προστατεύσουν τα συστήματα υγείας τους και να αντιμετωπίσουν την ενδεχόμενη πρόσθετη εισροή από άλλες χώρες. Θα ήταν ιδανική, λοιπόν, η χορήγηση προηγούμενης έγκρισης στα κράτη μέλη. Εν προκειμένω, αυτό που διαφαίνεται με σαφήνεια είναι ότι οι υφιστάμενοι κανόνες δεν είναι επαρκείς - αντιθέτως, είναι ασαφείς και ασυνεπείς. Ωστόσο, όπως είδαμε στην περίπτωση δωρεάς οργάνων, πρέπει να επιχειρήσουμε να βρούμε λύσεις, ώστε η Ευρώπη να μπορέσει να σημειώσει πρόοδο σε αυτόν τον τομέα και να παράσχει τις καλύτερες ιατρικές υπηρεσίες στους πολίτες της.
<SPEAKER ID="460" NAME="Zuzana Roithová" AFFILIATION="PPE">
(CS) Κύριε Πρόεδρε, θα ήθελα με μεγάλη ανακούφιση να αναγνωρίσω ότι το Κοινοβούλιο επιτέλους πέτυχε πολιτική συμφωνία σχετικά με το δικαίωμα των ασθενών στις διασυνοριακές υγειονομικές υπηρεσίες υπό όρους οι οποίοι επί σειρά ετών διασφαλίζονταν μόνο από το Ευρωπαϊκό Δικαστήριο βάσει δικαστικών διαδικασιών. Χαίρομαι διότι ο σημερινός συμβιβασμός διατυπώνει τους ίδιους όρους πληρωμής τους οποίους ορισμένοι από εμάς υπερασπίζονταν στο πλαίσιο της οδηγίας για τις υπηρεσίες πριν από επτά έτη. Θα ήθελα να ευχαριστήσω ειλικρινά τους συναδέλφους μου, την κ. Grossetête και τον κ. Bowis, για την επίτευξη αυτής της αποδεκτής συμφωνίας, καθώς και για την κατάρτιση σημαντικών εγγυήσεων για την ενίσχυση αυτού του δικαιώματος. Πιστεύω πως το δικαίωμα στην κινητικότητα θα καταστήσει τη θεραπεία σοβαρών ασθενειών προσβάσιμη σε όλους τους Ευρωπαίους και τελικά θα οδηγήσει σε μικρότερους χρόνους αναμονής για επεμβάσεις σε όλη την ΕΕ. Ως εκ τούτου, ένας από τους προσωπικούς στόχους της ζωής μου όσον αφορά την υγειονομική περίθαλψη πραγματοποιήθηκε. Θα ήθελα να προσθέσω ότι ακόμη αντιμετωπίζουμε πληθώρα ζητημάτων, για παράδειγμα τη διευθέτηση των ηλεκτρονικών υγειονομικών υπηρεσιών, την κινητικότητα των εργαζομένων του τομέα της υγείας και άλλα.
<SPEAKER ID="461" NAME="Theodor Dumitru Stolojan" AFFILIATION="PPE">
(RO) Κύριε Πρόεδρε, θα ήθελα να ξεκινήσω συγχαίροντας την κ. Győri για την εντολή την οποία έχει λάβει σήμερα και εύχομαι σε αυτήν και την ουγγρική Προεδρία κάθε επιτυχία. Θα ήθελα να συγχαρώ όλους όσοι συνέβαλαν σε αυτό το σχέδιο έκθεσης, το οποίο συζητούμε σήμερα.
<P>
Όπως ενδεχομένως πληροφορηθήκατε, η Ρουμανία ανήκει στην ομάδα των κρατών οι οποίες διατηρούσαν επιφυλάξεις σχετικά τους συμβιβασμούς που είχαν επιτευχθεί στο Συμβούλιο. Αυτές οι επιφυλάξεις δεν σηματοδοτούν την αντίθεση της Ρουμανίας στη διασυνοριακή υγειονομική περίθαλψη. Αντικατόπτριζαν την ανησυχία της ρουμανικής κυβέρνησης σχετικά με την οικονομική σταθερότητα της διασυνοριακής υγειονομικής περίθαλψης και τις διαστάσεις που μπορεί να λάβει, επειδή, όπως όλοι γνωρίζουμε πολύ καλά, ορισμένα κράτη μέλη έχουν πολύ μικρό εθνικό εισόδημα.
<P>
Από την άλλη πλευρά, οι επενδύσεις αποτελούν μέσο μείωσης αυτού του κινδύνου. Ταυτόχρονα, όμως, πιστεύω πως οι μεταρρυθμίσεις των συστημάτων υγειονομικής περίθαλψης των κρατών μελών είναι υψίστης σημασίας. Σε αυτήν την περίπτωση πιστεύω πως η Ευρωπαϊκή Επιτροπή θα έπρεπε να συμμετέχει περισσότερο σε αυτές τις μεταρρυθμίσεις των συστημάτων υγειονομικής περίθαλψης.
<SPEAKER ID="462" NAME="Christa Klaß" AFFILIATION="PPE">
(DE) Κύριε Πρόεδρε, η κινητικότητα των ασθενών αποτελεί ένα τεράστιο βήμα προς την κατεύθυνση μιας Ευρώπης για τους πολίτες και η προκείμενη οδηγία είναι δομημένη με σαφήνεια. Δεν έχει μόνο πατέρα, τον κ. Bowis, αλλά και μητέρα, την κ. Grossetête. Θα ήθελα να τους ευχαριστήσω πολύ για όλες τους τις προσπάθειες.
<P>
Δαπανήσαμε πολύ χρόνο συζητώντας το ποιος είναι ο κατάλληλος δρόμος που πρέπει να ακολουθήσουμε και πλέον γνωρίζουμε ότι δεν βρισκόμαστε στον γρήγορο δρόμο. Ωστόσο, διαθέτουμε ένα σταθερό, καλά σχεδιασμένο θεμέλιο πάνω στο οποίο μπορούμε να χτίσουμε. " κατάσταση είναι περίπλοκη. Υπάρχουν 27 κράτη μέλη, όλα με διαφορετικά σημεία εκκίνησης, όσον αφορά τόσο τη δομή των υπηρεσιών υγειονομικής περίθαλψης τους όσο και των συστημάτων ασφάλισής τους. " προηγούμενη έγκριση για νοσηλεία σε νοσοκομείο άλλου κράτους μέλους και η αναγνώριση των ηθικών αρχών της νομοθεσίας περί υγειονομικής περίθαλψης κάθε χώρας αποτελεί την ορθή προσέγγιση. Αφενός, αυτό επιτρέπει τη στήριξη των ασφαλιστικών εταιρειών και την ενθάρρυνση της εθνικής ευθύνης και, αφετέρου, επιτρέπει σε όλους τους πολίτες να έχουν πρόσβαση στις υπηρεσίες που παρέχονται σε άλλα κράτη μέλη.
<P>
Πρόκειται για ένα άλμα προόδου, ιδίως όσον αφορά τις σπάνιες ασθένειες. Κάθε κράτος μέλος έχει διαφορετικό επίπεδο παροχών. Ωστόσο, πλέον όλα τα κράτη μέλη μπορούν να επωφεληθούν από ερευνητικά πορίσματα και τις δομές που υφίστανται αλλού. Επιπλέον, οι εμπειρογνώμονες θα έχουν τη δυνατότητα να αναπτύξουν περαιτέρω τις δεξιότητες τους, λόγω της αυξανόμενης ζήτησης από ανθρώπους που έχουν πρόσβαση στις υπηρεσίες. Για τους ανθρώπους της περιοχής μου, η οποία βρίσκεται κοντά στα σύνορα με το Λουξεμβούργο, το Βέλγιο και τη Γαλλία, η διασυνοριακή πρόσβαση στις υπηρεσίες υγείας αποτελεί σημαντικό όφελος και θα εμπλουτίσει την καθημερινή ζωή τους.
<SPEAKER ID="463" NAME="José Manuel Fernandes" AFFILIATION="PPE">
(PT) Κύριε Πρόεδρε, κυρίες και κύριοι, τα δικαιώματα τα οποία παρέχονται σε αυτήν την οδηγία -δικαιώματα τα οποία, μάλιστα, είχαν ήδη αναγνωριστεί από το Ευρωπαϊκό Δικαστήριο- επιτρέπουν σε όλους τους ασθενείς να επωφεληθούν από την υγειονομική περίθαλψη.
<P>
" πρόταση αυτή αποσαφηνίζει και διευκολύνει την πρόσβαση στη διασυνοριακή υγειονομική περίθαλψη, καθώς και την άσκηση του δικαιώματος αποζημίωσης εκ μέρους του κράτους μέλους ασφάλισης. Πρόκειται για ένα βήμα προόδου στο πλαίσιο της διαδικασίας της ευρωπαϊκής ολοκλήρωσης, της ενίσχυσης της αλληλεγγύης και της Ευρώπης των πολιτών.
<P>
Θα έχουμε μικρότερες λίστες αναμονής, βελτιωμένη ποιότητα υγειονομικής περίθαλψης, ανταγωνισμό και ένα κίνητρο για επιστημονική έρευνα. Οι σπάνιες νόσοι αποτελούν προτεραιότητα, ενώ η διάγνωση και η θεραπεία μπορούν πλέον να πραγματοποιούνται στο κράτος μέλος που είναι πλέον κατάλληλο για τον σκοπό αυτόν. " οδηγία προορίζεται για όλους τους Ευρωπαίους οι οποίοι χρειάζονται υγειονομική περίθαλψη.
<P>
Συνεπώς, η πορτογαλίδα υπουργός Υγείας κάνει λάθος όταν λέει ότι η επιλογή αυτή απευθύνεται σε ανθρώπους υψηλότερου μορφωτικού επιπέδου με περισσότερους οικονομικούς πόρους: αυτό συμβαίνει σήμερα που δεν έχει τεθεί σε ισχύ η οδηγία. " Πορτογαλία έχει άριστη υγειονομική περίθαλψη και άριστους επαγγελματίες στον χώρο της υγείας και δεν μπορεί να παραμείνει στο περιθώριο αυτού του σημαντικού εγχειρήματος. " χώρα θα πρέπει να εκμεταλλευτεί αυτήν την οδηγία προκειμένου να εκσυγχρονιστεί ακόμη περισσότερο και να ανταγωνιστεί για να μπορεί να παρέχει υπηρεσίες αυτού του τομέα σε όλους τους ευρωπαίους πολίτες που τις έχουν ανάγκη.
<P>
Τα συγχαρητήριά μου στην εξαίρετη εισηγήτρια για το άριστο έργο της: την κ. Grossetête.
<SPEAKER ID="464" NAME="Πρόεδρος">
Τώρα ξεκινά η διαδικασία έκτακτων παρεμβάσεων. Τον λόγο έχουν ζητήσει 17 άτομα. Δεδομένης της σημασίας αυτού του μέτρου, σκοπεύω να τους δεχθώ όλους, αλλά θα πρέπει να περιοριστείτε στο ένα λεπτό, ενώ το μικρόφωνο θα κλείνει μετά την πάροδο του ενός λεπτού.
<P>
Θα ήθελα απλώς να πω στους δημιουργούς αυτής της οδηγίας, τον John Bowis που βρίσκεται στο θεωρείο των επισκεπτών και στην κ. Grossetête, την υφιστάμενη εισηγήτρια, και σε όλους τους σκιώδεις εισηγητές: η δύναμη των ασθενών μίλησε· το Ευρωπαϊκό Κοινοβούλιο άκουσε. Σας ευχαριστώ πολύ όλους.
<SPEAKER ID="465" NAME="Csaba Sógor" AFFILIATION="PPE">
(HU) Κύριε Πρόεδρε, αυτό που επιδοκιμάζω στο πλαίσιο της προκείμενης οδηγίας είναι ο σαφής προσδιορισμός των δικαιωμάτων των ασθενών, το τέλος των ατελείωτων λιστών αναμονής και η προτεινόμενη λύση στο ζήτημα της μη διαθεσιμότητας επαγγελματιών στη χώρα του ασθενή. Είμαι σίγουρος ότι όλοι κατανοούμε και συμπάσχουμε με τη θέση των συστημάτων υγειονομικής περίθαλψης των νέων κρατών μελών με μέτριες οικονομικές δυνατότητες, καθώς επίσης θα πρέπει να λάβουμε υπόψη τον κίνδυνο μετανάστευσης εξειδικευμένου εργατικού δυναμικού.
<P>
Εάν ψηφίσουμε υπέρ, θα απαιτήσουμε άλλη μία τεράστια προσπάθεια από την πλευρά των συστημάτων υγειονομικής περίθαλψης των κρατών μελών με ταπεινότερα μέσα, αλλά εάν ψηφίσουμε κατά, θα διασφαλίσουμε έμμεσα ότι η εφαρμογή των δικαιωμάτων των ασθενών στις ίδιες χώρες θα παραμείνει περιορισμένη. Είμαι πεπεισμένος ότι θα μπορέσουμε να βρούμε δυνατότητες εξισορρόπησης της λειτουργίας των άνισα εξοπλισμένων συστημάτων υγειονομικής περίθαλψης των κρατών μελών. Για παράδειγμα, η χώρα μου η Ουγγαρία θα μπορούσε να παρέχει ανταγωνιστικές υπηρεσίες στον τομέα των ιαματικών λουτρών, της φυσιοθεραπείας και της οδοντιατρικής.
<SPEAKER ID="466" NAME="Richard Howitt" AFFILIATION="S&amp;D">
(EN) Κύριε Πρόεδρε, είμαι πολύ απογοητευμένος, διότι η τροπολογία μας που προέβλεπε να απαιτείται από τις ιατρικές ρυθμιστικές αρχές μιας χώρας να ενημερώνουν τις αντίστοιχες αρμόδιες αρχές στα υπόλοιπα κράτη μέλη της ΕΕ για το πότε ένας επαγγελματίας του χώρου της υγείας αντιμετωπίζει πειθαρχική ή ποινική δίωξη απέτυχε σε επίπεδο επιτροπής και δεν θα τεθεί προς τελική ψήφιση στο πλαίσιο αυτής της νέας νομοθεσίας της ΕΕ για τη διασυνοριακή υγειονομική περίθαλψη.
<P>
Επιτρέψτε μου να αναφερθώ στην περίπτωση του γερμανού ιατρού Daniel Ubani, ο οποίος με παράνομες ενέργειες σκότωσε τον David Gray, πολίτη της εκλογικής μου περιφέρειας του Cambridgeshire, χορηγώντας του 10πλάσια από τη συνιστώμενη δόση παυσίπονου. Μολονότι επαγγελματικά έχει διαγραφεί στη Βρετανία, εξακολουθεί σήμερα να ασκεί το επάγγελμα του ιατρού στη Γερμανία.
<P>
Έπειτα, υπάρχει η υπόθεση του γιατρού Marcos Ariel Hourmann, ο οποίος, ενώ είχε καταδικαστεί για ανθρωποκτονία για ηθελημένη χορήγηση θανατηφόρας ένεσης στην Ισπανία, συνεχίζει να εργάζεται στο τμήμα επειγόντων περιστατικών στο νοσοκομείο West Suffolk, επίσης στην εκλογική μου περιφέρεια, παρά το σαφές αίτημα προς την Ισπανία σχετικά με την καταλληλότητα του για άσκηση του επαγγέλματος.
<P>
Τα παραδείγματα αυτά καταδεικνύουν ένα τεράστιο κενό στην ευρωπαϊκή νομοθεσία το οποίο επιτρέπει σε επαγγελματίες του χώρου της υγείας, οι οποίοι έχουν αναγνωριστεί ως ακατάλληλοι για άσκηση του επαγγέλματος σε μία εκ των χωρών μας, να εργάζονται και να θέτουν σε κίνδυνο τους ασθενείς σε άλλη χώρα. Θα ήθελα να ρωτήσω τον Επίτροπο τον λόγο για τον οποίο συμβαίνει αυτό.
<SPEAKER ID="467" NAME="Krisztina Morvai" AFFILIATION="NI">
(HU) Κύριε Πρόεδρε, θα ήθελα να ζητήσω από τους εκπροσώπους της ουγγρικής Προεδρίας, καθώς και του Συμβουλίου, να αξιοποιήσουν αυτό το εξάμηνο της ουγγρικής Προεδρίας προκειμένου να συμπεριλάβουν σε αυτές τις συζητήσεις τα μοναδικά προβλήματα των νέων κρατών μελών, των μετακομμουνιστικών χωρών όπως η Ουγγαρία. Όταν, για παράδειγμα, μιλάμε πλέον για την εισαγωγή ημιτυποποιημένου, διασυνοριακού συστήματος υγειονομικής περίθαλψης σε όλη την Ευρώπη, δεν πρέπει να ξεχνούμε να αναφέρουμε, για παράδειγμα, το θέμα της Ουγγαρίας στην οποία καταρτισμένο και καλά εκπαιδευμένο νοσηλευτικό προσωπικό εργάζεται για μισθούς οι οποίοι κυμαίνονται στα 250 ευρώ μηνιαίως και ιατροί για 500 ή 600 ευρώ. Δεν θεωρεί η Ευρωπαϊκή Ένωση ότι είναι εξαιρετικά αντιδεοντολογικό, ανήθικο και απαράδεκτο να γιορτάζει κάποιου είδους τυποποιημένο ευρωπαϊκό σύστημα υγειονομικής περίθαλψης χωρίς να λαμβάνει υπόψη μισθούς ...
<P>
(Ο Πρόεδρος διακόπτει την ομιλήτρια)
<SPEAKER ID="468" NAME="Siiri Oviir" AFFILIATION="ALDE">
(ET) Κύριε Πρόεδρε, πραγματοποιούμε ένα σημαντικό βήμα προς το συμφέρον των ασθενών. Πολλοί μίλησαν γι' αυτό σήμερα. Ωστόσο, αυτό που ξεχώρισε, κατά την άποψή μου, ήταν ότι, για άλλη μία φορά, δόθηκε έμφαση στον φόβο ενθάρρυνσης του ιατρικού τουρισμού. Αυτό που μεταδόθηκε από αυτές τις ομιλίες είναι ο φόβος ότι ασθενείς από κράτη μέλη με χαμηλότερο βιοτικό επίπεδο ή μικρότερο εθνικό προϋπολογισμό για την υγεία θα δημιουργήσουν συνωστισμό στα ιατρεία των πλουσιότερων χωρών, παραγκωνίζοντας τους ασθενείς αυτών των χωρών.
<P>
Ας το σκεφτούμε, όμως, αυτό. Ο φόβος αυτός δεν είναι απαραίτητος. Οι ασθενείς θα αποζημιωθούν για το κόστος στη χώρα τους και η διαφορά πρέπει να καταβληθεί από τον ασθενή. Οι ασθενείς δεν θα έχουν αρκετά χρήματα να καλύψουν τη διαφορά, εάν οι τιμές είναι διπλάσιες ή τριπλάσιες σε σχέση με τη χώρα τους. Ντρέπομαι όταν ακούω πως συνεχίζουμε να φοβόμαστε τον μύθο του αποκαλούμενου πολωνού υδραυλικού.
<SPEAKER ID="469" NAME="Marina Yannakoudakis" AFFILIATION="ECR">
(EN) Κύριε Πρόεδρε, δεν μπορούμε να τονίσουμε αρκετά τη σημασία της υγειονομικής περίθαλψης και της εν λόγω οδηγίας. Αυτό μπορεί να έχει θεμελιώδεις συνέπειες για τα συστήματα υγείας των κρατών μελών.
<P>
Είμαι στην ευχάριστη θέση να δηλώσω ότι τα αμφιλεγόμενα και ανησυχητικά ζητήματα εξετάστηκαν και το αποτέλεσμα είναι μια ισχυρή, καθοριστική οδηγία η οποία θα ισχυροποιήσει τις θέσεις των κρατών μελών στον τομέα της υγειονομικής περίθαλψης.
<P>
" πρόκληση συνίστατο στην προστασία της ακεραιότητας των συστημάτων υγειονομικής περίθαλψης, παρέχοντας στους ασθενείς μεγαλύτερη επιλογή. " ανάγκη των κρατών μελών να διατηρούν τον έλεγχο της κατεύθυνσης της πολιτικής και των δημοσιονομικών απαιτήσεων των υπηρεσιών υγείας τους ικανοποιήθηκε μέσω της ρήτρας προηγούμενης έγκρισης και της επιλογής των παρεχόμενων υπηρεσιών από τα κράτη μέλη.
<P>
Επίσης, η ηλεκτρονική υγεία αντιμετωπίστηκε με πολύ λογικό τρόπο, διότι προσφέρεται με σκοπό την παροχή ευελιξίας, και τα κράτη μέλη μπορούν να την επιλέξουν εάν και όποτε επιθυμούν.
<P>
Σε γενικές γραμμές, έχουμε στη διάθεσή μας ένα έργο το οποίο διασφαλίζει την αυτονομία των κρατών μελών όσον αφορά τα συστήματα υγείας τους, παρέχοντας ταυτόχρονα στους ασθενείς βέλτιστες υπηρεσίες. Θα ήθελα να συγχαρώ την εισηγήτρια και τον John Bowis για το εξαιρετικό έργο τους.
<SPEAKER ID="470" NAME="Seán Kelly" AFFILIATION="PPE">
(GA) Κύριε Πρόεδρε, με γενναιοδωρία δώσατε σε όλους την ευκαιρία να μιλήσουν. Θα σεβαστώ, λοιπόν, τη συμφωνία και θα μιλήσω μόνο για ένα λεπτό.
<P>
" συζήτηση ήταν πολύ ενδιαφέρουσα και, κατά την προσωπική μου άποψη, πολύ διδακτική. Ειδικότερα, είμαι ικανοποιημένος διότι η Ευρωπαϊκή Ένωση θέτει ως προτεραιότητα τους ασθενείς μας, είτε πλούσιους είτε φτωχούς. Επίσης, η παροχή ενημέρωσης σε ένα σημείο σε κάθε χώρα θα βοηθήσει σημαντικά τους ασθενείς μας. " οδηγία αυτή θα ασκήσει, επίσης, πίεση σε όλα τα κράτη προκειμένου να παράσχουν υπηρεσίες υψηλής ποιότητας διότι, ελλείψει αυτών, οι πολίτες μας θα θέλουν να ταξιδεύουν σε άλλη χώρα όπου είναι διαθέσιμες αυτές οι υπηρεσίες. Τέλος, δεν ειπώθηκαν πολλά για την ηλεκτρονική υγεία, η οποία όμως αποτελεί επίσης έναν πολύ σημαντικό πόρο και θα ακούσουμε περισσότερα για το θέμα στο μέλλον.
<SPEAKER ID="471" NAME="Csaba Sándor Tabajdi" AFFILIATION="S&amp;D">
(HU) Κύριε Πρόεδρε, κυρία Győri, Επίτροπε Dalli, θα ήθελα να συγχαρώ την κ. Grossetête γι' αυτήν την εξαιρετική έκθεση. Θα ήθελα να επισημάνω τέσσερα στοιχεία της. Καταρχάς, η καθιέρωση εθνικών σημείων επαφής είναι εξαιρετικά σημαντική για τη λήψη πληροφοριών - δηλαδή τη λήψη πληροφοριών από τους ασθενείς. Είναι ζωτικής σημασίας να γνωρίζει κανείς ακριβώς υπό ποιες συνθήκες επιβάλλεται η προηγούμενη έγκριση, όπως στην περίπτωση των σπάνιων ασθενειών. Επιπλέον, είναι σημαντικό, κατά κανόνα, να μην απαιτείται οι ασθενείς να προκαταβάλουν χρήματα. Τέλος, θα ήθελα να επισημάνω το ζήτημα των περιοχών διασυνοριακής υγειονομικής περίθαλψης, το οποίο είναι εξαιρετικής σημασίας για την Ουγγαρία και την Κεντρική Ευρώπη, διότι κατά μήκος των γερμανοαυστριακών συνόρων ή κατά μήκος των ουγγροσλοβακικών συνόρων ή των ουγγρορουμανικών συνόρων, όπου τα γλωσσικά σύνορα δεν επικαλύπτουν τα εθνικά σύνορα, υπάρχουν πολλές ελλιπώς ανεπτυγμένες, πλεονάζουσες και αναξιοποίητες δυνατότητες υγειονομικής περίθαλψης, ενώ δεν υφίστανται γλωσσικά εμπόδια. Θα ήθελα για άλλη μία φορά να δεχθείτε τα συγχαρητήριά μου.
<SPEAKER ID="472" NAME="Petru Constantin Luhan" AFFILIATION="PPE">
(RO) Κύριε Πρόεδρε, η παροχή διασυνοριακής υγειονομικής περίθαλψης αποτελεί βασική προϋπόθεση που επιτρέπει στους ασθενείς να έχουν την καλύτερη δυνατή διαθέσιμη θεραπεία. Αυτό μπορεί να καταστεί εφικτό καθορίζοντας κατά το δυνατόν σαφείς και πρακτικούς κανόνες. " βελτίωση των δικαιωμάτων των ασθενών, ιδίως μέσω της παροχής ενημέρωσης και συνεργασίας μεταξύ των κρατών μελών, μπορεί να επιτευχθεί αναπτύσσοντας το σύστημα ηλεκτρονικής υγείας και παρέχοντας πληροφορίες για τη διασυνοριακή υγειονομική περίθαλψη.
<P>
Οι εκστρατείες προώθησης που στηρίζονται από τα διασυνοριακά προγράμματα συνεργασίας μπορούν να παρέχουν στους ασθενείς ένα επίπεδο ενημέρωσης το οποίο θα τους επιτρέψει να χρησιμοποιήσουν το σύστημα, με τις λιγότερες δυνατές καταχρήσεις, σύμφωνα με τους εγκεκριμένους κανονισμούς. Για τον λόγο αυτόν, πιστεύουμε πως η ηλεκτρονική υγεία και η αποτελεσματική προώθηση των συστημάτων διασυνοριακής υγειονομικής περίθαλψης αποτελούν βασικά στοιχεία που απαιτούνται για την εφαρμογή των συστάσεων της οδηγίας.
<SPEAKER ID="474" NAME="Zigmantas Balčytis" AFFILIATION="S&amp;D">
(LT) Κύριε Πρόεδρε, θα ήθελα να συγχαρώ όλους τους εισηγητές για την κατάρτιση αυτού του σημαντικού εγγράφου. Σήμερα, οι άνθρωποι αντιμετωπίζουν υπερβολικά μεγάλη αβεβαιότητα όσον αφορά την πρόσβαση στην περίθαλψη σε άλλα κράτη μέλη της Ευρωπαϊκής Ένωσης, τις παρεχόμενες αποζημιώσεις για υπηρεσίες και την ευθύνη για την κλινική παρακολούθηση. Συνταγές που εκδίδονται σε ένα κράτος μέλος δεν αναγνωρίζονται πάντα σε άλλα κράτη. Αυτή η οδηγία είναι αναγκαία για τους πολίτες μας, διότι το υφιστάμενο σύστημα είναι περίπλοκο και δυσχεραίνει τη λήψη κατάλληλων πληροφοριών. Επίσης, η επιστημονική πρόοδος είναι πολύ άνιση και, συνεπώς, αυτή η οδηγία θα παράσχει στους ασθενείς την ευκαιρία να λάβουν κατάλληλη θεραπεία σε άλλο κράτος μέλος, εάν δεν τους είναι προς το παρόν διαθέσιμη. Αυτό θα επέτρεπε στους ασθενείς να αξιοποιήσουν πραγματικά τα πλεονεκτήματα της ενιαίας αγοράς και θα είχε θετικό αντίκτυπο σε μια πιο δίκαιη μεταρρύθμιση του συστήματος υγειονομικής περίθαλψης κάθε κράτους μέλους στο μέλλον.
<SPEAKER ID="475" NAME="Salvatore Iacolino" AFFILIATION="PPE">
(IT) Κύριε Πρόεδρε, κυρίες και κύριοι, αυτό είναι σίγουρα ένα σφαιρικό μέτρο, και η εισηγήτρια και όσοι βοήθησαν στην οριστικοποίησή του αξίζουν τα θερμά μας συγχαρητήρια.
<P>
" διασυνοριακή υγειονομική περίθαλψη σημαίνει την κατάργηση των συνόρων και την παροχή στους ασθενείς της ελευθερίας επιλογής, η οποία συνάδει με την ελεύθερη κυκλοφορία που αποτελεί χαρακτηριστικό της Ευρωπαϊκής Ένωσης. Πλέον αυτή η κινητικότητα για λόγους υγείας αναγνωρίζεται τόσο για σπάνιες ασθένειες όσο και για ασθένειες εξειδικευμένης θεραπείας που απαιτούν ταχεία αντίδραση.
<P>
" έγκαιρη και κατάλληλη φύση των υπηρεσιών καθιστούν εφικτή την επιβεβαίωση ενός δικαιώματος: του δικαιώματος στην υγεία. " παροχή υγειονομικής περίθαλψης γίνεται ηλεκτρονική και θα μειώσει τις ανισότητες όσον αφορά τη θεραπεία μεταξύ των πολιτών της Ευρωπαϊκής Ένωσης. Μακροπρόθεσμα, το μέτρο αυτό θα μπορούσε ακόμη και να εγκαινιάσει μια μορφή ευρωπαϊκής διαπίστευσης που να εγγυάται υψηλά τεχνολογικά και προσωπικά πρότυπα.
<SPEAKER ID="476" NAME="Olga Sehnalová" AFFILIATION="S&amp;D">
(CS) Κύριε Πρόεδρε, στόχος του συμβιβαστικού σχεδίου οδηγίας, έπειτα από δύο έτη συζήτησης, είναι κυρίως η παροχή ασφάλειας δικαίου στους ασθενείς στο πλαίσιο της διασυνοριακής υγειονομικής περίθαλψης. Πρόκειται σίγουρα για ένα θετικό αποτέλεσμα. Ωστόσο, η περιπλοκότητα των συζητήσεων κατέστησε σαφείς όχι μόνο τις διαφορές μεταξύ των συστημάτων υγείας των διάφορων κρατών μελών, αλλά και τους διαφορετικούς οικονομικούς όρους υπό τους οποίους παρέχεται η υγειονομική περίθαλψη στους ευρωπαίους πολίτες. Το ότι πρόκειται για ένα εξαιρετικά ευαίσθητο θέμα καταδεικνύεται, επίσης, από τις σημερινές μαζικές παραιτήσεις απογοητευμένων ιατρών στα νοσοκομεία της Τσεχίας. Στο πλαίσιο αυτό περιλαμβάνονται οι κίνδυνοι ή οι αβεβαιότητες που προκύπτουν σχετικά με τον αντίκτυπο της οδηγίας, για παράδειγμα με τη μορφή τουριστών για λόγους υγείας που αναζητούν υψηλής ποιότητας αλλά φθηνότερη υγειονομική περίθαλψη. Μόνο ο χρόνος θα δείξει αν πρόκειται για ένα περιθωριακό ζήτημα ή αν θα επικρατήσουν οι αναντίρρητα θετικές επιπτώσεις της οδηγίας.
<SPEAKER ID="477" NAME="Miroslav Mikolášik" AFFILIATION="PPE">
(SK) Κύριε Πρόεδρε, θα ήθελα να συγχαρώ τη συνάδελφό μου, κ. Grossetête, την εισηγήτρια, και τον πατέρα αυτής της οδηγίας, John Bowis, για το τεράστιο έργο τους όσον αφορά την οδηγία, ο στόχος της οποίας είναι η ασφαλής και υψηλής ποιότητας διασυνοριακή υγειονομική περίθαλψη.
<P>
Θα ήθελα σαφέστατα να τονίσω πόσο αναγκαία είναι αυτή η ρύθμιση, δεδομένων των μέχρι στιγμής ασαφών διευθετήσεων για τη θεραπεία ασθενών στο εξωτερικό, η οποία έχει προκαλέσει αβεβαιότητα στους ασθενείς, ιδίως στην περίπτωση σοβαρών ασθενειών. Χαίρομαι διότι η ρύθμιση περιλαμβάνει ειδικά μέτρα ιδίως γι' αυτούς τους ασθενείς.
<P>
Στηρίζω τη γραμμή που ακολουθήθηκε από την εισηγήτρια, η οποία τονίζει ότι αυτή η νομική ρύθμιση προορίζεται για τους ασθενείς που την χρειάζονται και όχι μόνο για εκείνους που έχουν την οικονομική δυνατότητα να την πληρώσουν. Ως εκ τούτου, η ρύθμιση αποτελεί ένα σημαντικό βήμα προόδου για την κινητικότητα των ασθενών στην ΕΕ. " συμφωνία με το Συμβούλιο αντιπροσωπεύει την ισορροπία μεταξύ των θέσεων των κρατών μελών και του Ευρωπαϊκού Κοινοβουλίου ...
<P>
(Ο Πρόεδρος διακόπτει τον ομιλητή)
<SPEAKER ID="478" NAME="Mario Pirillo" AFFILIATION="S&amp;D">
(IT) Κύριε Πρόεδρε, κυρίες και κύριε, μέχρι στιγμής η πρόσβαση στη διασυνοριακή υγειονομική περίθαλψη στην Ευρώπη έχει επηρεαστεί από διάφορους περιορισμούς σχετικά με τους μεγάλους χρόνους αναμονής, το περίπλοκο σύστημα αποζημιώσεων, καθώς και δυσκολίες στην αναγνώριση της ευθύνης για την κλινική παρακολούθηση σε σχέση με τη διασυνοριακή υγειονομική περίθαλψη.
<P>
" οδηγία επί της οποίας πρόκειται να ψηφίσει το Ευρωπαϊκό Κοινοβούλιο αποτελεί ένα σημαντικό βήμα προόδου, διότι διευκρινίζει αυτά τα διοικητικά ζητήματα και βελτιώνει τη συνεργασία μεταξύ των κρατών μελών, ενώ ενισχύει την ποιότητα και τα πρότυπα ασφαλείας της υγειονομικής περίθαλψης.
<P>
Με τη συγκρότηση εθνικών σημείων επαφής, οι ασθενείς θα μπορούν να ενημερώνονται για τη διαθεσιμότητα της υγειονομικής περίθαλψης σε άλλο κράτος της ΕΕ, τις διοικητικές διαδικασίες, τις καταγγελίες και τις ενστάσεις. Αυτή η δυνατότητα δεν βασίζεται πλέον στην ικανότητα πληρωμής, αλλά στο πραγματικό δικαίωμα σε μια πιο συνειδητή επιλογή.
<SPEAKER ID="479" NAME="RadvilMorkūnaitė-Mikulėnien" AFFILIATION="PPE">
(LT) Κύριε Πρόεδρε, θα ήθελα να συγχαρώ την εισηγήτρια και όλους όσοι συνέβαλαν σε αυτό το σημαντικό έγγραφο. Ο δρόμος προς την τελική συμφωνία ήταν πολύ μακρύς. Εκ πρώτης όψεως, ενδεχομένως να φαίνεται ότι όλοι αποδέχθηκαν το έγγραφο, αλλά υπάρχουν ορισμένοι σκεπτικιστές οι οποίοι φοβούνται ίσως ότι θα προκύψει άνισο κόστος υπηρεσιών ή υπερβολικά πολλές γραφειοκρατικές απαιτήσεις και πιθανότατα τουρισμός για λόγους υγείας, αλλά, κατά την άποψή μου, η οδηγία έχει πράγματι εξισορροπήσει μηχανισμούς για την αποτροπή των αρνητικών επιπτώσεων αυτού του εγγράφου. Εντούτοις, το σημαντικότερο είναι να δημιουργηθούν οι συνθήκες για την κινητικότητα των ασθενών, να παρασχεθεί η δυνατότητα της ιδιότητας του ευρωπαίου πολίτη, δηλαδή το σημαντικότερο είναι η εύκολη λήψη πληροφοριών, κυκλοφορώντας ελεύθερα σε όλη την Ευρωπαϊκή Ένωση. Εκείνο που αποτρέπει τους ανθρώπους από την εκμετάλλευση αυτής της ευκαιρίας είναι τα γλωσσικά εμπόδια και η έλλειψη πληροφόρησης. Συνεπώς, τα προγραμματισμένα σημεία επαφής θα παρέχουν στους ασθενείς όλες τις απαιτούμενες πληροφορίες, περισσότερη σαφήνεια, εμπιστοσύνη και αυτοφροντίδα. " υγεία είναι σημαντική για όλους μας και ο συνδυασμός δυνάμεων θα διασφαλίσει ότι θα κινηθούμε προς αυτήν την κατεύθυνση.
<SPEAKER ID="480" NAME="Κρίτων Αρσένης" AFFILIATION="S&amp;D">
Κύριε Πρόεδρε, κύριε Επίτροπε, συζητάμε μία οδηγία που πραγματικά λύνει το πρόβλημα της χρήσης υπηρεσιών υγείας σε άλλα κράτη μέλη. " χρήση των υπηρεσιών αυτών γίνεται ήδη. " οδηγία, όμως, εναρμονίζει και ρυθμίζει τους όρους χρήσης των υπηρεσιών αυτών. Συμφωνώ με αυτά που είπαν οι συνάδελφοι ότι οι υπηρεσίες υγείας πρέπει να είναι υψηλής ποιότητας και να τις βρίσκει ο πολίτης στον τόπο διαμονής του. Όμως υπάρχει ανάγκη πολλές φορές να προσφύγουμε και στις υπηρεσίες υγείας άλλων κρατών, ιδίως για σπάνιες ασθένειες και νέες θεραπείες.
<P>
Χαιρετίζω επίσης το γεγονός ότι γίνεται ειδική αναφορά στις υπηρεσίες υγείας θερμών πηγών και ιαματικών πηγών. " χρήση τους επιτρέπει να βελτιώσουμε με λίγους πόρους την πρόληψη και θεραπεία πολλών ασθενειών και μπορεί να είναι πολύ σημαντική για την "υγεία" και των ασφαλιστικών μας ταμείων.
<P>
Κύριε Επίτροπε, σας καλώ πραγματικά να στηρίξετε αυτήν την πρωτοβουλία για την προώθηση των υπηρεσιών αυτών.
<SPEAKER ID="481" NAME="Maria Da Graça Carvalho" AFFILIATION="PPE">
(PT) Κύριε Πρόεδρε, κυρία Győri, κύριε Επίτροπε, η οδηγία αυτή θεσπίζει κανόνες για τη διευκόλυνση της πρόσβασης στη διασυνοριακή υγειονομική περίθαλψη η οποία θα είναι ασφαλής και υψηλής ποιότητας και θα προωθεί τη συνεργασία μεταξύ των κρατών μελών, σεβόμενη ταυτόχρονα την εθνική δικαιοδοσία τους.
<P>
Περιλαμβάνει τις θεμελιώδεις αρχές της οικουμενικότητας, της πρόσβασης στην καλής ποιότητας υγειονομική περίθαλψη, της ισότητας και της αλληλεγγύης. Τα πλεονεκτήματα για τους ασθενείς είναι σαφή, ιδίως για όσους πάσχουν από σπάνιες ή περίπλοκες νόσους, καθώς θα έχουν πρόσβαση σε κέντρα εξειδικευμένα στον τομέα της νόσου από την οποία πάσχουν.
<P>
" εν λόγω οδηγία αποτελεί ακόμη ένα παράδειγμα της Ευρώπης που τίθεται στην υπηρεσία των πολιτών της. Αξίζουμε όλοι συγχαρητήρια, ιδίως η Επιτροπή, το Συμβούλιο και η συνάδελφός μας κ. Grossetête για το εξαιρετικό έργο τους και για την καρποφορία αυτής της οδηγίας ...
<P>
(Ο Πρόεδρος διακόπτει την ομιλήτρια)
<SPEAKER ID="482" NAME="Αντιγόνη Παπαδοπούλου" AFFILIATION="S&amp;D">
Κύριε Πρόεδρε, η διασυνοριακή υγειονομική περίθαλψη είναι μία αναγκαιότητα στις μέρες μας. " παρούσα οδηγία δημιουργεί τις προϋποθέσεις για μια Ευρώπη χωρίς σύνορα στον ιατρικό τομέα. Οι πάσχοντες από χρόνιες σοβαρές παθήσεις μπορούν πια να απολαμβάνουν εξειδικευμένες θεραπείες, να έχουν μεγαλύτερη κινητικότητα και πληρέστερη πληροφόρηση από τα σημεία επαφής, καθώς επίσης μηχανισμούς κάλυψης των εξόδων χωρίς ταλαιπωρία. " νέα κοινοτική οδηγία δημιουργεί νέες προκλήσεις, πιέσεις για εκσυγχρονισμό των εθνικών συστημάτων υγείας στις 27 χώρες μέλη της Ευρωπαϊκής Ένωσης και, αναντίλεκτα, την ανάγκη για διαρκή δικτύωση και συνεργασία όλων των ιατρικών συστημάτων των 27 χωρών μελών της Ευρωπαϊκής Ένωσης με στόχο πάντα την ανταλλαγή καλών πρακτικών, την προώθηση της ηλεκτρονικής υγείας και οπωσδήποτε τη διαρκή βελτίωση της ποιότητας της συνοριακής υγειονομικής περίθαλψης. Αυτή είναι μία πρόκληση που πρέπει να την αντιμετωπίσουμε...
<P>
(Ο Πρόεδρος διακόπτει την ομιλήτρια)
<SPEAKER ID="483" NAME="John Dalli" LANGUAGE="EN">
Κύριε Πρόεδρε, επιτρέψτε μου, για άλλη μία φορά, να συγχαρώ το Κοινοβούλιο για το σημαντικό επίτευγμα της συμφωνίας επί της εν λόγω οδηγίας. Είμαι ιδιαίτερα χαρούμενος για την έγκριση αυτής της οδηγίας.
<P>
Οφείλω να αναφέρω ότι δεν συμφωνώ με το συμπέρασμα ότι αυτή η πρωτοβουλία προωθεί τον τουρισμό για λόγους υγείας ή επιτρέπει στις ασφαλιστικές εταιρείες να μειώσουν το κόστος. Αντιθέτως, διασφαλίζει ότι οι πολίτες που χρειάζονται υγειονομική περίθαλψη θα είναι σε καλύτερη θέση να την λάβουν, απελευθερώνοντάς τους από τα γραφειοκρατικά δεσμά τα οποία ορισμένες φορές τους εμποδίζουν από το να το πράξουν.
<P>
Πιστεύω πως η οδηγία αποτελεί πραγματική εξέλιξη για τους ασθενείς και την ενίσχυση της Ευρώπης για την υγεία. Πρέπει να συμφωνήσω με την κ. Roth-Behrendt, την κ. McGuinness και άλλους ότι θα πρέπει να αποτελέσει κίνητρο για τα κράτη μέλη να επενδύσουν στα συστήματα υγειονομικής περίθαλψής τους, διότι, όπως έχω επανειλημμένα δηλώσει δημόσια σχετικά με αυτήν την οδηγία, δεν θέλουμε να μετατρέψουμε τους πολίτες μας σε νομάδες. Θέλουμε οι πολίτες μας να λαμβάνουν την καλύτερη δυνατή θεραπεία στην πατρίδα τους.
<P>
Με την εν λόγω οδηγία, τα δικαιώματα των ασθενών στο πλαίσιο της διασυνοριακής υγειονομικής περίθαλψης κατοχυρώνονται πλέον στη νομοθεσία της ΕΕ, αλλά το έργο μας δεν σταματά εδώ. Εν προκειμένω, αναφέρομαι στην ερώτηση της κ. Parvanova σχετικά με τις ενδεχόμενες αυτόνομες προτάσεις περί διαλειτουργικότητας. Οφείλω να πω ότι η διαλειτουργικότητα είναι επίσης βασική, προκειμένου αυτή η πρωτοβουλία, η οδηγία, να καταστεί λειτουργική και εφαρμόσιμη, διότι δεν πιστεύω ότι θα εφαρμόσουμε αυτήν την οδηγία ορθά χωρίς το κατάλληλο διαλειτουργικό σύστημα ηλεκτρονικής υγείας. Από την άλλη πλευρά, η διαλειτουργικότητα είναι, επίσης, πολύ σημαντική για την αύξηση της ισότητας στην υγειονομική περίθαλψη και τη βελτίωση της βιωσιμότητας της υγειονομικής περίθαλψης.
<P>
Πλέον προσβλέπω στη συνεργασία με τα κράτη μέλη, προκειμένου να βιώσουμε την ορθή εφαρμογή και επιβολή αυτής της οδηγίας σε όλη την ΕΕ. Μένουν ακόμη να πραγματοποιηθούν πολλά, τόσο σε ευρωπαϊκό όσο και σε εθνικό επίπεδο, προκειμένου να διασφαλισθεί η υλοποίηση της συνεργασίας μεταξύ των συστημάτων υγείας στην Ευρώπη. Μπορείτε να υπολογίζετε ότι θα επιδιώξω αυτήν την πρόκληση με όλη μου την αποφασιστικότητα και ενέργεια.
<SPEAKER ID="484" NAME="Enikő Győri" LANGUAGE="HU">
Κύριε Πρόεδρε, κύριε Επίτροπε, αξιότιμοι βουλευτές, κύριε Bowis, σας ευχαριστώ πολύ γι' αυτήν την παραγωγική συζήτηση. Πιστεύω πως κατέδειξε πολύ καλά τα σημεία τα οποία ήταν τα πιο δύσκολα να χειριστούν οι συμμετέχοντες στις συζητήσεις κατά τη διάρκεια των προηγούμενων ετών, τόσο στο Συμβούλιο όσο και σε αυτό εδώ το Σώμα, και είμαι επίσης στην ευχάριστη θέση να επισημάνω ότι η συντριπτική πλειοψηφία των βουλευτών συμφώνησε.
<P>
Ναι, αυτή η οδηγία θα δημιουργήσει μια σαφή κατάσταση και ένα πιο διαφανές σύστημα εξυπηρέτησης των ευρωπαίων πολιτών. Όπως θα καταστεί σαφές στην αυριανή παρουσίαση του προγράμματος, η ουγγρική Προεδρία σκοπεύει να θέσει τους ανθρώπους στο επίκεντρο του προγράμματός της. Επίσης, είναι προφανές ότι αυτό που δημιουργήσαμε δεν είναι ιδανικό. Υπάρχει ακόμα περιθώριο περαιτέρω επεξεργασίας, όπως ανέφερε μόλις ο κ. Dalli.
<P>
Πιστεύω πως η συζήτηση για την ενιαία αγορά και την οδηγία για τις υπηρεσίες, και το πώς όλα αυτά συνδέονται με τα δικαιώματα των ασθενών, ήταν πολύ ενδιαφέρουσα. Θεωρώ πως ήταν πολύ έξυπνη λύση να μην προσεγγίσουμε το ζήτημα από την πλευρά των υπηρεσιών, καθώς όλοι θυμούνται την αναστάτωση που προκάλεσε η οδηγία για τις υπηρεσίες όταν είχε εγκριθεί. Ήταν ορθό το βήμα της εκπόνησης αυτής της οδηγίας μέσω του ζητήματος των δικαιωμάτων των ασθενών. Θα επιτρέψει την ελεύθερη κυκλοφορία των ασθενών και θα συνεχίσει να επιτρέπει στους ασθενείς να έχουν πρόσβαση σε έγκαιρες υπηρεσίες καλύτερης ποιότητας. Ως εκ τούτου, θεωρώ πως, αν και μέσω διαφορετικής προσέγγισης, επιτύχαμε τον στόχο μας. Αυτό που είναι πολύ σημαντικό είναι ότι αυτή η οδηγία θα ενισχύσει την ελευθερία επιλογής, καθώς και τις αρχές των ίσων ευκαιριών, του δικαιώματος στην περίθαλψη υψηλής ποιότητας, της ισότητας και της αλληλεγγύης, τις οποίες ανέφερα προηγουμένως.
<P>
Κύριε Πρόεδρε, αξιότιμοι βουλευτές, είμαι πολύ χαρούμενη που αυτή η οδηγία εκπονήθηκε κατά τη διάρκεια της ουγγρικής Προεδρίας. Τα εύσημα, βεβαίως, δεν απονέμονται σε εμάς αλλά στους προκατόχους μας, το Βέλγιο και την Ισπανία, καθώς και τους βουλευτές αυτού του Σώματος. Είμαι ευγνώμων για το γεγονός ότι η άριστη συνεργασία μεταξύ του Συμβουλίου και του Κοινοβουλίου κατάφερε να υπηρετήσει σε τέτοιον βαθμό τους ευρωπαίους πολίτες.
<SPEAKER ID="485" NAME="Πρόεδρος">
Θα ήθελα, βεβαίως, να εκμεταλλευτώ αυτήν την ευκαιρία για να συγχαρώ την κ. Grossetête για εξαιρετικό έργο που επιτέλεσε η ίδια, καθώς και οι σκιώδεις εισηγητές των διάφορων Ομάδων, όσον αφορά ένα πολύ ευαίσθητο και περίπλοκο ζήτημα, το οποίο πιστεύω πως θα πρέπει να το δημοσιοποιήσουμε στο ευρύ κοινό, διότι είναι ένα από τα ζητήματα που θα αγγίξουν όλους τους πολίτες των 27 κρατών μελών. Συγχαρητήρια, κυρία Grossetête.
<SPEAKER ID="486" NAME="Françoise Grossetête" LANGUAGE="FR">
Κύριε Πρόεδρε, συμμερίζομαι απόλυτα την άποψή σας και, καταρχάς, θα ήθελα να ευχαριστήσω την πληθώρα των βουλευτών που έλαβαν τον λόγο κατά τη διάρκεια αυτής της συζήτησης στηρίζοντας την οδηγία. Θα ήθελα, για ακόμη μία φορά, να ευχαριστήσω τους σκιώδεις εισηγητές από κάθε πολιτική ομάδα -μπορώ να δω την κ. Roth-Behrendt, αλλά σκέφτομαι όλους τους συναδέλφους μου και δεν μπορώ να αναφέρω τους πάντες. Θα ήθελα να τους ευχαριστήσω, επειδή όλοι διαδραμάτισαν ενεργό ρόλο και συνέβαλαν σημαντικά στις προσπάθειες επίτευξης αυτής της πολιτικής συμφωνίας με το Συμβούλιο στις 21 Δεκεμβρίου, η οποία θα συναφθεί αύριο με επιτυχία.
<P>
Στους συναδέλφους μου οι οποίοι εξέφρασαν ορισμένες επιφυλάξεις σχετικά, μεταξύ άλλων, με τον ιατρικό τουρισμό, λέω "Όχι! Έχουμε μεριμνήσει γι' αυτό". " οδηγία περιλαμβάνει μια ρήτρα διασφάλισης για τα κράτη μέλη και τα επιτρέπει να ελέγχουν τον σχεδιασμό της υγειονομικής τους περίθαλψης και των υποδομών τους, ακριβώς για να αποτρέπουν τον ιατρικό τουρισμό.
<P>
Σε όσους πιστεύουν ότι αυτή η οδηγία δεν είναι αρκετά φιλόδοξη, λέω ότι "Έχετε δίκιο, κι εγώ θα ήθελα να είχε προχωρήσει περισσότερο". Εντούτοις, πρέπει σήμερα να σκεφτούμε ότι βρισκόμαστε στο πρώτο στάδιο αυτής της οδηγίας και βλέπω ότι ο Επίτροπος Dalli, ο οποίος μας βοήθησε εν προκειμένω σημαντικά, συμφωνεί μαζί μου.
<P>
Από κοινού θα διασφαλίσουμε πρώτα απ' όλα τη μεταφορά αυτής της οδηγίας υπό τις καλύτερες δυνατές συνθήκες. " οδηγία αυτή θα εφαρμοστεί σε διάστημα 30 μηνών και θα πρέπει στα κράτη μέλη μας να είμαστε σε επαγρύπνηση, προκειμένου να διασφαλίσουμε ότι πράγματι προωθεί τα δικαιώματα των ασθενών.
<P>
Θα ολοκληρώσω επισημαίνοντας ότι η αυριανή ψηφοφορία είναι ουσιαστική. Προσδοκώ ότι θα διασφαλίσετε την επιτυχία αυτής της οδηγίας, διότι αυτή η επιτυχία θα αποτελέσει δώρο προς τους ασθενείς, καθώς θα αναγνωρίσουμε επιτέλους τα δικαιώματα των ασθενών σε υψηλής ποιότητας υγειονομική περίθαλψη.
<SPEAKER ID="487" NAME="Πρόεδρος">
" συζήτηση έληξε.
<P>
" ψηφοφορία θα διεξαχθεί αύριο στις 12.00.
<P>
Γραπτές δηλώσεις (άρθρο 149 του Κανονισμού)
<SPEAKER ID="488" NAME="János Áder" LANGUAGE="HU">
Κατά τη διάρκεια της συζήτησης στην επιτροπή σχετικά με το σχέδιο οδηγίας για τα διασυνοριακά δικαιώματα των ασθενών, υπήρξαν ορισμένοι, όπως ο συνάδελφός μου, κ. Peter Liese, οι οποίοι δεν αντιλήφθηκαν τους κινδύνους αλλά μόνο τις δυνατότητες αυτού του νόμου. Εμείς οι Ούγγροι συμφωνούμε με την άποψή του. Αν και ο συμβιβασμός που έχει πλέον επιτευχθεί -ο οποίος μπορεί να θεωρηθεί υγιής συμβιβασμός μεταξύ των δικαιωμάτων των ασθενών και των ανησυχιών των κρατών μελών- διαφέρει σημαντικά από το προηγούμενο σχέδιο έκθεσης, οι δυνατότητες παραμένουν. Θα μπορούσαμε να πούμε ότι πρόκειται για ένα μικρό βήμα προς τη σωστή κατεύθυνση. Ποιες είναι αυτές οι δυνατότητες; Ενώ στο παρελθόν πολλοί οραματίζονταν την ξαφνική εισροή μη ρεαλιστικά μεγάλων αριθμών αλλοδαπών ασθενών και την κατάρρευση των εθνικών συστημάτων υγειονομικής περίθαλψης, κατά την άποψή μου η οδηγία αυτή αποτελεί, αντίθετα, μια ευκαιρία για να αξιοποιήσουμε καλύτερα τα φυσικά πλεονεκτήματα της χώρας μας στο μέλλον. Εν προκειμένω, δεν αναφέρομαι μόνο στις ιαματικές πηγές μας, αλλά και στη γεωγραφική θέση μας και το κόστος του εξειδικευμένου εργατικού δυναμικού. Τέλος, οι εργαζόμενοι στον τομέα της υγείας θα έχουν τη δυνατότητα να αξιοποιήσουν καλύτερα τις επαγγελματικές δεξιότητές τους και ενδεχόμενες πλεονάζουσες ικανότητες. Ασθενείς οι οποίοι, σε άλλα κράτη μέλη, θα διαθέτουν απρόσκοπτη πρόσβαση στις υπηρεσίες υγειονομικής περίθαλψης που δεν υφίστανται στις πατρίδες τους λόγω συγκεκριμένων φυσικών συνθηκών θα επωφεληθούν επίσης. Ως εκ τούτου, θα επωφεληθούν τόσο οι εργαζόμενοι στον τομέα της υγειονομικής περίθαλψης όσο και οι ασθενείς, αλλά και τα κράτη μέλη μπορούν να είναι βέβαια χάρη στην πληθώρα των περιορισμών που περιλαμβάνονται στην οδηγία. Συγχαίρω την εισηγήτρια και τους συναδέλφους μου που συνέβαλαν σε αυτήν την επιτυχία.
<SPEAKER ID="489" NAME="Giovanni Collino" LANGUAGE="IT">
" τυποποίηση της υγειονομικής περίθαλψης στην Ευρώπη θα λάβει υπόψη την ποιότητα των παρεχόμενων υπηρεσιών, οι οποίες θα πρέπει να είναι ισότιμες για τους πολίτες και των 27 κρατών μελών, ανεξαρτήτως πλούτου και ικανότητας πληρωμής, εάν επιθυμούμε την ολοκλήρωση της εσωτερικής αγοράς όσον αφορά την υγειονομική περίθαλψη.
<P>
Ζητώ από τον Πρόεδρο και τους συναδέλφους βουλευτές να διασφαλίσουν ότι η ευρωπαϊκή παρέμβαση δεν θα περιοριστεί στην έγκριση της πρωτοβουλίας αυτής, αλλά θα ζητήσουν περισσότερες ενέργειες σε τοπικό επίπεδο, πρώτα απ' όλα, για την εφαρμογή του μέτρου στα επιμέρους κράτη μέλη.
<P>
" έγκριση διασυνοριακών μέτρων που απαιτούνται για τη λειτουργία όλου του συστήματος δεν είναι λιγότερο σημαντική. Για παράδειγμα, μια παραμεθόρια περιφέρεια όπως η Friuli-Venezia Giulia, χρειάζεται έναν κατάλληλο μηχανισμό συλλογής δεδομένων για τη βελτιστοποίηση της συνεργασίας τόσο εντός της εθνικής επικράτειας -ιδίως τώρα που ο φορολογικός φεντεραλισμός πλησιάζει με γρήγορους ρυθμούς στην Ιταλία- όσο και στις συνορεύουσες περιοχές, όπως συγκεκριμένες γειτονικές περιοχές της Σλοβενίας, με τις οποίες συμμετέχουμε ήδη σε εποικοδομητικό διάλογο για τη διαχείριση των υπηρεσιών υγείας εδώ και κάποιο χρονικό διάστημα.
<P>
Πρέπει, επίσης, να διασφαλίσουμε την κατάλληλη κατάρτιση του προσωπικού, των οποίων οι ασθενείς και οι δεξιότητες πρέπει ολοένα και περισσότερο να παγκοσμιοποιηθούν σε ένα πλαίσιο το οποίο δεν είναι πλέον μόνο ευρωπαϊκό.
<SPEAKER ID="490" NAME="Diogo Feio" LANGUAGE="PT">
Μετά από μια μακρά διαδικασία, έχουμε σήμερα εγκρίνει το κείμενο της οδηγίας για την εφαρμογή των δικαιωμάτων των ασθενών στο πλαίσιο της διασυνοριακής υγειονομικής περίθαλψης. Πρόκειται για επιτυχία του Κοινοβουλίου, αλλά πάνω απ' όλα για νίκη όλων των χρηστών. Το νέο νομοθετικό πλαίσιο θα επιτρέψει στους πολίτες κάθε κράτους μέλους να λαμβάνουν υγειονομική περίθαλψη σε άλλο κράτος μέλος υπό τους ίδιους όρους που ισχύουν και στην πατρίδα τους. Αυτή η κινητικότητα θα δώσει τη δυνατότητα στους ασθενείς να αποφεύγουν τις εθνικές λίστες αναμονής απολύτως νόμιμα και να εκμεταλλεύονται τις ιατρικές υπηρεσίες που παρέχονται σε άλλες ευρωπαϊκές χώρες. Ανοίγει, επίσης, ο δρόμος για την εξειδίκευση ιδίως όσον αφορά τις σπάνιες ασθένειες, ώστε η υγειονομική περίθαλψη να μην χρειάζεται πλέον να παρέχεται σε τοπικό επίπεδο, αλλά μπορεί να παρέχεται σε μέρη τα οποία εξειδικεύονται σε αυτήν τη συγκεκριμένη θεραπεία. Στόχος μας δεν είναι η προώθηση του ιατρικού τουρισμού, αλλά η διασφάλιση της πλήρους κινητικότητας των Ευρωπαίων στην Ευρώπη υπό ίσους όρους, δηλαδή εφεξής θα μπορούμε όλοι να επιλέγουμε την αναζήτηση θεραπείας οπουδήποτε παρέχεται ταχύτερα, αποτελεσματικότερα και σε υψηλότερη ποιότητα, την αποζημίωση για το κόστος από το κράτος ασφάλισης, υπό ακριβώς τους ίδιους όρους που θα ίσχυαν εάν η περίθαλψη είχε παρασχεθεί στο εν λόγω κράτος.
<SPEAKER ID="491" NAME="Lena Kolarska-Bobińska" LANGUAGE="PL">
" έναρξη ισχύος της οδηγίας "ασθενείς χωρίς σύνορα" αποτελεί σημαντική ευκαιρία για όλους τους ασθενείς στην Ευρωπαϊκή Ένωση αλλά, πρωτίστως, για τους ασθενείς από χώρες λιγότερο αναπτυγμένες όπου οι υπηρεσίες υγειονομικής περίθαλψης είναι ελλιπείς. Αυτοί οι ασθενείς θα έχουν καλύτερη πρόσβαση σε θεραπεία σε άλλη χώρα απ' ό,τι τώρα. Επίσης, ελπίζουμε ότι τα νέα μέτρα θα ενθαρρύνουν την αλλαγή στα εθνικά συστήματα υγειονομικής περίθαλψης. Αυτό αφορά, ιδίως, τη μείωση των μεγάλων λιστών αναμονής για ασθενείς οι οποίοι αναμένουν συγκεκριμένα είδη νοσοκομειακής θεραπείας. Ο κίνδυνος εκροής ασθενών σε άλλες χώρες θα επιβάλει τη λήψη διοικητικών αποφάσεων όσον αφορά την καλύτερη χρήση νοσοκομειακών κλινών και την εφαρμογή διαδικασιών στις χώρες με τις μεγαλύτερες ουρές. " υποχρέωση καθιέρωσης σημείων επαφής σε κάθε κράτος μέλος της ΕΕ είναι σημαντική για τους ασθενείς. Έτσι θα λαμβάνουν περισσότερες πληροφορίες σχετικά με τις επιλογές θεραπείας σε άλλη χώρα και, επίσης, σχετικά με το ιστορικό νοσοκομείων άλλων χωρών όσον αφορά τη θεραπεία σπάνιων ή πολύ σοβαρών ασθενειών. Μετά την έναρξη ισχύος της νέας νομοθεσίας, θα είναι σημαντική η λεπτομερής παρακολούθηση των επιπτώσεών της και της επιρροής της στη βελτίωση της ποιότητας των υπηρεσιών, καθώς και της προσβασιμότητας διαφορετικών ομάδων ασθενών σε διάφορες περιοχές της Ευρώπης. Συγκεκριμένα, θα είναι σημαντική η συλλογή δεδομένων σχετικά με το ποιος χρησιμοποιεί αυτές τις υπηρεσίες - μόνο καλύτερα ενημερωμένες και εύπορες κοινωνικές ομάδες ή όλοι όσοι χρειάζονται θεραπεία.
<SPEAKER ID="492" NAME="Alajos Mészáros" LANGUAGE="HU">
" ελεύθερη κυκλοφορία της εργασίας και η ανάπτυξη του τουρισμού καθιστούν αναγκαία τη λύση στα προβλήματα της διασυνοριακής υγειονομικής περίθαλψης. Οι κανόνες σχετικά με την πρόσβαση στις υπηρεσίες και την αποζημίωση πρέπει να είναι σαφείς και γνωστοί στους πολίτες των κρατών μελών. Στόχος είναι να επιτραπεί στους πολίτες να έχουν πρόσβαση, χωρίς προηγούμενη έγκριση και σε κάθε κράτος μέλος, σε αυτές τις εξωνοσοκομειακές και νοσοκομειακές θεραπείες, τις οποίες θα μπορούσαν να λάβουν και στη δική τους χώρα, και να αποζημιωθούν για το κόστος ως έναν βαθμό σύμφωνα με τα δικά τους συστήματα. Ο κίνδυνος της πιθανής κατάχρησης -αναφέρομαι στον "ιατρικό τουρισμό" δεν πρέπει να αποτελεί εμπόδιο σε αυτήν την περίπτωση, αλλά βεβαίως πρέπει να πράξουμε ό,τι είναι δυνατό προκειμένου να μειωθεί στο ελάχιστο.
<P>
Οφείλω να τονίσω ότι η πρόταση αφορά την κινητικότητα των ασθενών εντός της Ευρωπαϊκής Ένωσης και όχι την "ελεύθερη κυκλοφορία των υπηρεσιών". Πρέπει να επισημανθεί ότι ένα καλά εδραιωμένο σύστημα μπορεί επίσης να παραγάγει προστιθέμενη αξία με την εκμετάλλευση αναξιοποίητων δυνατοτήτων και την αποτροπή υλικοτεχνικών απωλειών. Σε ορισμένες περιπτώσεις, η άμεση διασυνοριακή ιατρική βοήθεια μπορεί να σώσει ζωές. Μία επιπλέον σημαντική πτυχή είναι ότι η διασυνοριακή υγειονομική περίθαλψη είναι υψίστης σημασίας σε περιπτώσεις όπου το κατάλληλο επίπεδο θεραπείας για μία συγκεκριμένη ασθένεια δεν είναι διαθέσιμο σε ένα κράτος μέλος αλλά διατίθεται σε κάποιο άλλο. Πιστεύω πως η πρόταση είναι ισορροπημένη και αποτελεί συμβιβασμό μεταξύ των επιφυλάξεων των κρατών μελών και των φιλοδοξιών του Ευρωπαϊκού Κοινοβουλίου.
<SPEAKER ID="493" NAME="Rovana Plumb" LANGUAGE="RO">
Σήμερα επικρατεί μεγάλη αβεβαιότητα σχετικά με τα ζητήματα της πρόσβασης στην υγειονομική περίθαλψη, τις αποζημιώσεις και την ευθύνη της κλινικής παρακολούθησης σχετικά με τη διασυνοριακή υγειονομική περίθαλψη. " οδηγία επιτρέπει σε όλους τους ασθενείς -όχι μόνο στους καλύτερα ενημερωμένους ή τους πλουσιότερους- να έχουν ορισμένα δικαιώματα υγειονομικής περίθαλψης τα οποία έχουν ήδη αναγνωριστεί από το Δικαστήριο της Ευρωπαϊκής Ένωσης. Τα κράτη μέλη διατηρούν την πλήρη ευθύνη της οργάνωσης και διαχείρισης των συστημάτων κοινωνικής ασφάλισης. " πρόταση αφορά τους ασθενείς και την κινητικότητά τους εντός της ΕΕ, όχι την ελεύθερη κυκλοφορία των παρόχων υπηρεσιών. " οδηγία ορίζει τη συνεργασία μεταξύ των κρατών μελών, ιδίως όσον αφορά την αναγνώριση ιατρικών συστάσεων (θεραπειών, συνταγών κ.λπ.) που πραγματοποιούνται σε άλλο κράτος μέλος, την ηλεκτρονική υγεία και τις ΕΥΤ (εκτιμήσεις υψηλής τεχνολογίας). Το δίκτυο αναφοράς που δημιουργήθηκε από τα εθνικά σημεία επαφής θα διευκολύνει την πρόσβαση του κοινού σε αυτές τις πληροφορίες. Πράγματι, οι ρουμανικές αρχές πρέπει να διασφαλίσουν ότι οι πολίτες τους έχουν πρόσβαση σε αυτές τις πληροφορίες. " έγκριση αυτής της έκθεσης θα συμβάλει στη διασφάλιση μιας καλής ισορροπίας μεταξύ των δικαιωμάτων των ασθενών στην ΕΕ όσον αφορά την πρόσβαση στην καλύτερη ιατρική θεραπεία, αφενός, και της οικονομικής βιωσιμότητας του εθνικού συστήματος κοινωνικής ασφάλισης, αφετέρου.
<SPEAKER ID="494" NAME="Bernadette Vergnaud" LANGUAGE="FR">
Όσον αφορά την αρχική πρόταση της Επιτροπής, η οποία διευκόλυνε την κινητικότητα των ασθενών με μια προσανατολισμένη στην αγορά προοπτική της υγείας, επιδοκιμάζω την πρόοδο που αντικατοπτρίζεται σε αυτήν την συμφωνία. Προκειμένου να προστατεύσουμε τα συστήματα κοινωνικής προστασίας μας, ήταν αναγκαίο να καθιερώσουμε εκ νέου ένα σύστημα προηγούμενης έγκρισης για νοσοκομειακή ή δαπανηρή θεραπεία. Παρομοίως, η αναφορά στο άρθρο 168 της Συνθήκης ήταν απαραίτητη, προκειμένου να διασφαλιστεί η τήρηση των προνομίων των κρατών μελών όσον αφορά την οργάνωση των συστημάτων τους για τη δημόσια υγεία. Τέλος, έχει σημειωθεί αξιόλογη πρόοδος όσον αφορά τη συνεργασία και την ενημέρωση των ασθενών.
<P>
Ωστόσο, εξακολουθούν να υφίστανται σημαντικές ανεπάρκειες: το γεγονός ότι δεν λήφθηκαν υπόψη η κινητικότητα των επαγγελματιών, οι ιατρικές δημογραφικές εξελίξεις και ο γηράσκων πληθυσμός. Οι ανεπάρκειες αυτές πρέπει να εξαλειφθούν με άλλες νομοθετικές προτάσεις -ειδικότερα την πρόταση σχετικά με τα επαγγελματικά προσόντα- και σε αυτές τις προτάσεις θα είναι σημαντικό να επιβεβαιωθεί ότι η υγεία αποτελεί τομέα με ιδιαίτερα χαρακτηριστικά και όχι προϊόν το οποίο διέπεται αποκλειστικά από τους νόμους της αγοράς, αλλά μάλλον το πολυτιμότερο αγαθό που διαθέτουν οι πολίτες.
<P>
Παράρτημα - Θέση της Επιτροπής
<P>
Τροπολογίες:
<P>
Άμεσα αποδεκτές: τροπολογία 107 (Σύνολο του κειμένου, Σύνολο αριθ. 1, συμβιβαστική τροπολογία). " Επιτροπή είναι υπέρ της έγκρισης του συμβιβαστικού κειμένου από τους συννομοθέτες.

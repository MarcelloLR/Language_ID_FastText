<CHAPTER ID="017">
Συμφωνίες οικονομικής σύμπραξης (συζήτηση)
<SPEAKER ID="127" NAME="Πρόεδρος">
" ημερήσια διάταξη προβλέπει τη συζήτηση της δήλωσης της Επιτροπής σχετικά με τις συμφωνίες οικονομικής σύμπραξης.
<SPEAKER ID="128" NAME="Ján Figeľ">
Μέλος της Επιτροπής. - (EN) Κύριε Πρόεδρε, χαιρετίζω αυτήν την ευκαιρία να εξηγήσω πού βρισκόμαστε στις διαπραγματεύσεις για τις συμφωνίες οικονομικής εταιρικής σχέσης (ΣΟΕΣ). Με χαρά σημειώνω ότι η στρατηγική που προτάθηκε από την Επιτροπή στην ανακοίνωσή της στις 23 Οκτωβρίου επιδοκιμάστηκε από το Συμβούλιο την περασμένη εβδομάδα. Όπως είπε ο Επίτροπος Mandelson στην Επιτροπή Διεθνούς Εμπορίου του Κοινοβουλίου την περασμένη εβδομάδα, κάναμε μια στροφή σε αυτές τις διαπραγματεύσεις.
<P>
Αυτές οι διαπραγματεύσεις προχωρούν πολύ γρήγορα. Επιτρέψτε μου να σας δώσω μια εικόνα του πού βρισκόμαστε αυτήν τη στιγμή. Στην Ανατολική Αφρική, μονογραφήθηκε ενδιάμεση συμφωνία με την Κοινότητα της Ανατολικής Αφρικής: Κένυα, Ουγκάντα, Ρουάντα, Μπουρούντι και Τανζανία. Βρισκόμαστε πολύ κοντά σε μια ενδιάμεση συμφωνία με τις χώρες του Ινδικού Ωκεανού στο πλαίσιο της ομάδας χωρών της Ανατολικής και Νότιας Αφρικής.
<P>
Στην Κοινότητα για την Ανάπτυξη της Νότιας Αφρικής, μονογραφήθηκε ενδιάμεση συμφωνία με την Μποτσουάνα, το Λεσότο, τη Σουαζιλάνδη και τη Μοζαμβίκη. " Ανγκόλα θα συμπράξει το συντομότερο δυνατόν. " Νότια Αφρική και η Ναμίμπια θα αποφασίσουν σχετικά με τη συμμετοχή τους στο μέλλον.
<P>
Αναφορικά με την περιοχή του Ειρηνικού, εργαζόμαστε παράλληλα για μια γενική συμφωνία για την περιοχή συνολικά και για ειδικές συμφωνίες για πρόσβαση στην αγορά, ώστε να διαφυλαχθούν τα άμεσα συμφέροντα εκείνων των χωρών που στηρίζουν το εμπόριο της περιοχής με την Ευρωπαϊκή Ένωση. Αναμένω ότι πολύ σύντομα θα ανακοινωθεί συμφωνία για αυτές.
<P>
Στις υπόλοιπες περιοχές, η εικόνα είναι λιγότερο ξεκάθαρη. Για τη Δυτική και την Κεντρική Αφρική, πραγματοποιούνται συναντήσεις με τις αποκαλούμενες "υποομάδες". Είναι πιθανό να μπορέσουμε να συνάψουμε ενδιάμεσες συμφωνίες για αγαθά με τις χώρες που επηρεάζονται περισσότερο, οι οποίες θα μπορούσαν στη συνέχεια να επεκταθούν σε ολοκληρωμένες ΣΟΕΣ με ολόκληρη την περιοχή εντός του 2008. Ασφαλώς, αυτό θα εξαρτηθεί από την επιθυμία των εμπλεκομένων να ακολουθήσουν αυτήν την πορεία και να παρουσιάσουν συμβατές με τον ΠΟΕ συμφωνίες για την πρόσβαση στην αγορά.
<P>
Στην περιοχή της Καραϊβικής υπάρχει μια συμφωνία σχεδόν για τα πάντα, αλλά όχι -το κυριότερο- για το εμπόριο αγαθών, όπου η πρόταση της περιοχής υστερεί σε σχέση με αυτό που μπορεί να υποστηριχθεί στον ΠΟΕ. Οι διαπραγματεύσεις συνεχίζονται, όμως χρειαζόμαστε πλέον μια ξεκάθαρη πολιτική απόφαση από την περιοχή για να ξεμπλοκάρουν οι διαπραγματεύσεις, με την παρουσίαση ενός συμβατού με τον ΠΟΕ σχεδίου για την πρόσβαση στην αγορά.
<P>
Σε όλες τις περιοχές, ακολουθούμε μια ρεαλιστική και ευέλικτη προσέγγιση για την επίτευξη του αρχικού στόχου μας για τις συμφωνίες αυτές: ολοκληρωμένες ΣΟΕΣ με τις τέσσερις περιοχές. Αυτό θα εκσυγχρονίσει την εμπορική σχέση μας και θα την θέσει στην υπηρεσία της ανάπτυξης, οπότε η πλήρης συμφωνία και με τις τέσσερις περιοχές παραμένει ο στόχος μας.
<P>
Πρόσφατα σημειώσαμε σημαντική πρόοδο, αλλά δεν μπορούμε σήμερα να εγγυηθούμε ότι θα υπάρξει μια συμφωνία που θα συμπεριλαμβάνει νέες, συμβατές με τον ΠΟΕ εμπορικές ρυθμίσεις με όλες τις χώρες ΑΚΕ.
<P>
" συμβατότητα με τον ΠΟΕ είναι το βασικό συστατικό όλων των συμφωνιών, είτε πρόκειται για ολοκληρωμένες ΣΟΕΣ, ενδιάμεσες συμφωνίες, είτε ακόμα και για συμφωνίες αποκλειστικά για αγαθά. Χωρίς αυτήν, μπορούμε να προσφέρουμε μόνο το σύστημα γενικευμένων προτιμήσεων.
<P>
Την επόμενη εβδομάδα, το Συμβούλιο Γενικών Υποθέσεων και Εξωτερικών Σχέσεων θα αποφασίσει σχετικά με τον προς εφαρμογή κανονισμό ΕΚ για την πρόσβαση στην αγορά που προσφέρθηκε στην περιοχή ΑΚΕ. Είναι μακράν η καλύτερη προσφορά σε μια διμερή συμφωνία: πλήρης πρόσβαση, χωρίς δασμούς και ποσοστώσεις, με μεταβατικές περιόδους για δύο μόνο προϊόντα: τη ζάχαρη και το ρύζι.
<P>
Θα συνεχίσουμε να κάνουμε ό,τι είναι δυνατόν για να καταλήξουμε σε συμφωνίες. " προσφορά μας βρίσκεται επί τάπητος και, μόλις οποιαδήποτε χώρα ΑΚΕ κάνει μια προσφορά συμβατή με τον ΠΟΕ για να ολοκληρωθεί μια συμφωνία, θα μπορέσουμε να προχωρήσουμε γρήγορα στην πρόταση προς το Συμβούλιο, ώστε αυτή να ωφεληθεί από τον κανονισμό πρόσβασης στην αγορά για τις ΣΟΕΣ.
<P>
Δείξαμε την προθυμία μας να εργαστούμε με υποπεριφέρειες, εάν είναι αυτό που θέλουν οι χώρες ΑΚΕ. Συμφωνήσαμε να συνεχίσουμε τις διαπραγματεύσεις μετά την 1η Ιανουαρίου 2008 για άλλα ζητήματα, όπως υπηρεσίες, επενδύσεις και άλλους τομείς που σχετίζονται με το εμπόριο και οι οποίοι αποτελούν πολύ σημαντικό μέρος της αναπτυξιακής συνιστώσας αυτών των συμφωνιών. Τηρήσαμε τη δέσμευσή μας να παρέχουμε εμπορικές ρυθμίσεις αντίστοιχες ή καλύτερες από τη Συμφωνία του Κοτονού σε όποια χώρα συνάπτει συμφωνία μαζί μας. Προσφερθήκαμε να ανοίξουμε πλήρως τις αγορές μας και να συνδυάσουμε την προσφορά για εμπόριο αγαθών με γενναίες προσφορές για υπηρεσίες.
<P>
Αυτό που δεν μπορούμε να κάνουμε είναι να επεκτείνουμε το εμπορικό καθεστώς του Κοτονού ενόσω συνεχίζονται οι διαπραγματεύσεις. Όσο δεν υπάρχει κάποια ΣΟΕΣ, καταστήσαμε σαφές ότι δεν μπορούμε και δεν πρόκειται να προτείνουμε λύσεις που είναι παράνομες ή επισφαλείς.
<P>
Οι εταίροι μας στην περιοχή ΑΚΕ θα χρειαστούν στήριξη προκειμένου να εφαρμόσουν τις συμφωνίες και να υλοποιήσουν τις απαραίτητες ρυθμίσεις και μεταρρυθμίσεις. Για τον λόγο αυτόν, η Επιτροπή εργάζεται για να διασφαλίσει ότι το Ευρωπαϊκό Ταμείο Ανάπτυξης θα καταστήσει προτεραιότητα τη δράση "Βοήθεια για το εμπόριο" στο πλαίσιο των ΣΟΕΣ. Γι' αυτό, συνεργαζόμαστε στενά με τα κράτη μέλη, ώστε να προσφέρουν επιπλέον χρήματα στο πλαίσιο της πρόσφατα εγκριθείσας στρατηγικής της ΕΕ "Βοήθεια για το εμπόριο".
<P>
Γνωρίζουμε ότι η ολοκλήρωση αυτών των διαπραγματεύσεων συνεπάγεται τη λήψη δύσκολων πολιτικών αποφάσεων, αλλά χαιρετίζουμε την ηγετική ικανότητα που έχουν δείξει οι περιφέρειες και χώρες ΑΚΕ που αποφάσισαν να προχωρήσουν στη μονογράφηση συμφωνιών ΣΟΕΣ. Θα συνεχίσουμε να τις στηρίζουμε, καθώς υλοποιούν τις δεσμεύσεις που έχουν αναλάβει και καθώς συνεργαζόμαστε για να διασφαλίσουμε ότι αυτή είναι μια εμπορική σχέση που συμβάλλει πραγματικά στην ανάπτυξή τους.
<SPEAKER ID="129" NAME="Robert Sturdy">
εξ ονόματος της Ομάδας PPE-DE. - (EN) Κύριε Πρόεδρε, μετά από επτά χρόνια διαπραγματεύσεων, το να πούμε ότι δεν βρισκόμαστε εκεί που θα έπρεπε είναι μάλλον ευφημισμός. Δεν είμαι βέβαιος ότι είναι σωστό να λέμε ότι κάναμε μια στροφή.
<P>
Τις τελευταίες εβδομάδες, ορισμένα μέλη της ΑΚΕ έγιναν ολοένα και πιο ανήσυχα απέναντι στην προοπτική του περιορισμένου -όπως το περιέγραψε ο ίδιος ο Επίτροπος- δασμολογικού καθεστώτος ΣΓΠ, που τις περιμένει από 1ης Ιανουαρίου σε περίπτωση που δεν υπογράψουν μια συμφωνία ΣΟΕΣ. " Ευρωπαϊκή Επιτροπή ισχυρίζεται ότι σημείωσε επιτυχία στην επιδίωξή της για μια ενδιάμεση συμφωνία τόσο με μεμονωμένα κράτη όσο και με υποπεριφερειακές ομάδες. Όπως είπε ο Επίτροπος, υπέγραψε χθες με την ομάδα της Ανατολικής Αφρικής, ενώ η Κοινότητα για την Ανάπτυξη της Νότιας Αφρικής υπέγραψε την περασμένη εβδομάδα - αν και χωρίς τη Νότια Αφρική και τη Ναμίμπια! Τι είδους οικονομική συμφωνία είναι αυτή που αφήνει χώρες απ' έξω; Λέγεται ότι η Επιτροπή πιέζει τη Δυτική Αφρική για μια συμφωνία χωρίς τη Νιγηρία, που είναι μία από τις μεγαλύτερες χώρες της Αφρικής και βρίσκεται εν μέσω σημαντικών εμπορικών διαπραγματεύσεων με την Ευρωπαϊκή Ένωση. Ποια είναι η μακροπρόθεσμη συνέπεια της υπογραφής αυτών των αποκαλούμενων συμφωνιών-πλαίσιο; Τι γίνεται με την περιφερειακή ολοκλήρωση; Από ό,τι βλέπω εγώ, κατακερματίζουν τις ίδιες τις περιοχές που περιγράφονται στην έκθεσή μου, που είναι και η ουσία των ΣΟΕΣ.
<P>
Το ψήφισμα του Κοινοβουλίου, που εκπονήθηκε από πολιτική ομάδα, περιγράφει ξεκάθαρα την ανάγκη να υπολογίζουμε σε αυτές τις γοργά εξελισσόμενες πλέον διαπραγματεύσεις. Μπορεί να μην μας αρέσουν αυτοί οι διακανονισμοί, αλλά η καταληκτική ημερομηνία έχει φτάσει σχεδόν και, επί του παρόντος, δεν υπάρχουν εναλλακτικές. " Δήλωση του Κιγκάλι ήταν εξαιρετικά σοβαρή και επικριτική. Το σημερινό ψήφισμά μας στο Κοινοβούλιο είναι φιλοπρόοδο, και ελπίζω να μπορέσουμε να κοιτάξουμε μπροστά.
<P>
Όπως δηλώνει και το όνομά τους, οι ΣΟΕΣ αποτελούν ένα ενδιάμεσο στάδιο για πλήρεις και ολοκληρωμένες εμπορικές σχέσεις μεταξύ της ΕΕ και των χωρών ΑΚΕ. Είμαι απογοητευμένος που η Ομάδα ΕΣΛ αποφάσισε να μην τις ψηφίσει.
<P>
Αφήνω τον Επίτροπο με μια τελευταία σκέψη. Στο "νωμένο Βασίλειο υπάρχει μια παροιμία που λέει ότι στον κόσμο υπάρχουν τρία μεγάλα ψέματα: "η επιταγή εστάλη", "δεν έφταιγα εγώ" και "είμαι από την Ευρωπαϊκή Ένωση και βρίσκομαι εδώ για να βοηθήσω".
<SPEAKER ID="130" NAME="Harlem Désir">
εξ ονόματος της Ομάδας PSE. - (FR) Κύριε Πρόεδρε, κύριε Επίτροπε, δεν μπορούμε να μην παρατηρήσουμε ότι ο τρόπος με τον οποίο διεξήχθησαν οι διαπραγματεύσεις από την Επιτροπή δεν μπόρεσε να εξασφαλίσει την υπογραφή των πραγματικών ΣΟΕΣ πριν από την προγραμματισμένη ημερομηνία. Εδώ συμφωνώ με τον κ. Sturdy: οι ενδιάμεσες συμφωνίες θέτουν υπό αμφισβήτηση τις περιφερειακές ομάδες που είχαν συγκροτηθεί και αποτέλεσαν τη βάση των συζητήσεων για την υπογραφή αυτών των ΣΟΕΣ.
<P>
Χωρίς να ενισχύσουν σε καμία περίπτωση τους δεσμούς και την εμπιστοσύνη μεταξύ Ευρώπης και των κρατών ΑΚΕ, οι διαπραγματεύσεις προκάλεσαν μεγάλη ανησυχία. Υπάρχει ανησυχία αναφορικά με τις απώλειες των κρατικών κεφαλαίων: ο πρόεδρος της Σενεγάλης δήλωσε πρόσφατα στον Τύπο ότι το 35% έως 70% των αφρικανικών προϋπολογισμών αποτελούνταν από τελωνειακούς δασμούς: η Νιγηρία αναμένεται να χάσει 800 εκατομμύρια ευρώ, για παράδειγμα.
<P>
Υπάρχει ανησυχία αναφορικά με τις συνέπειες της ελευθέρωσης των ευαίσθητων τομέων των οικονομιών των χωρών ΑΚΕ, οι οποίες θα πρέπει να αντιμετωπίσουν τον ανταγωνισμό από ευρωπαϊκές επιχειρήσεις. Υπάρχει ανησυχία αναφορικά με τα αιτήματα να συμπεριληφθούν στη δεύτερη φάση μια σειρά από θέματα που δεν αντιστοιχούν στις υποχρεώσεις στον ΠΟΕ. Εδώ αναφέρομαι σε υπηρεσίες, επενδύσεις, δημόσιες αγορές και στους κανόνες ανταγωνισμού. Υπάρχει ανησυχία αναφορικά με τον κίνδυνο να θεσπιστούν υψηλότεροι τελωνειακοί δασμοί το 2008 για τα κράτη ΑΚΕ που δεν είναι ΛΑΧ, ως ένα είδος εκβιασμού προκειμένου να αναγκαστούν να αποδεχτούν οποιαδήποτε συμφωνία.
<P>
Πιστεύω ότι πρέπει να δώσουμε στις σχέσεις ΑΚΕ-ΕΕ μια νέα προοπτική και να φέρουμε τις διαπραγματεύσεις και πάλι στη γραμμή των βασικών αρχών του Κοτονού. Οι ΣΟΕΣ αποτελούν εργαλεία ανάπτυξης. " ελευθέρωση δεν είναι αυτοσκοπός. Ο στόχος των ΣΟΕΣ είναι να ενισχυθούν οι οικονομίες των χωρών ΑΚΕ, ώστε να μπορέσουν να ενσωματωθούν στην παγκόσμια οικονομία.
<P>
Κανέναν κράτος ΑΚΕ δεν πρέπει να είναι σε χειρότερη κατάσταση μετά από μια ΣΟΕΣ από ό,τι πριν από την υπογραφή της. Οι υπογράφοντες πρέπει να ωφεληθούν από ένα σύστημα προτιμήσεων τουλάχιστον εξίσου ευνοϊκό όσο πριν από την υπογραφή οποιασδήποτε ΣΟΕΣ. Οι συμφωνίες πρέπει να βασίζονται στα συμφέροντα των κρατών ΑΚΕ και στην οικονομική διαφοροποίησή τους.
<P>
Οι κανόνες προέλευσης πρέπει να διευκρινιστούν, ώστε να εξακριβωθεί ο βαθμός στον οποίο θα ωφεληθούν από οποιαδήποτε νέα μέτρα πρόσβασης στην αγορά προτείνουμε, ενώ πρέπει να εφαρμοστούν αυθεντικοί μηχανισμοί για οικονομική αποζημίωση. Το μήνυμα στη Δήλωση του Κιγκάλι από βουλευτές κρατών ΑΚΕ και ευρωβουλευτές πρέπει να γίνει κατανοητό. " ημερομηνία της 31ης Δεκεμβρίου δεν είναι τόσο θανάσιμο πλήγμα όσο αυτό που καταφέρατε.
<SPEAKER ID="131" NAME="Gianluca Susta">
εξ ονόματος της Ομάδας ALDE. - (IT) Κύριε Πρόεδρε, κυρίες και κύριοι, εμείς στην Ομάδα ALDE υποστηρίξαμε το αίτημα του αρχηγού της Σοσιαλιστικής Ομάδας να αναβληθεί η ψηφοφορία, σε μια προσπάθεια να επιτευχθεί ευρύτερη συμφωνία για το κείμενο του ψηφίσματος.
<P>
Και εμείς συμμεριζόμαστε τις ανησυχίες και τις ελπίδες που συνοψίζονται στο συμπερασματικό κείμενο της συνόδου στο Κιγκάλι. Οι ΣΟΕΣ αποτελούν σημαντικό μέσο ανάπτυξης, περιφερειακής ολοκλήρωσης και μείωσης της φτώχειας. " δράση της ΕΕ στον παγκοσμιοποιημένο κόσμο μας πρέπει να επιδιώκει αυτούς τους στόχους. Το ελεύθερο εμπόριο, οι κανόνες του ΠΟΕ, ακόμη και οι ΣΟΕΣ δεν αποτελούν αυτοσκοπούς, αλλά εργαλεία στην υπηρεσία του παγκόσμιου εμπορίου.
<P>
Παρόλα αυτά, πρέπει επίσης να αναγνωρίσουμε ότι το νομικό κενό που προκύπτει από τη λήξη της Συμφωνίας του Κοτονού βάζει τις ίδιες τις χώρες ΑΚΕ σε μεγάλο κίνδυνο· διακυβεύονται πολλά περισσότερα από το αν αυτές οι συμφωνίες είναι νόμιμες στο πλαίσιο των κανόνων και των αποφάσεων του ΠΟΕ.
<P>
Ελπίζουμε και εμείς ότι οι διαπραγματεύσεις που είναι σε εξέλιξη στις έξι περιφέρειες θα μπορέσουν να ολοκληρωθούν γρήγορα, και ότι η επανεκκίνηση και η επιτυχής ολοκλήρωση των πιο πολύπλοκων διαπραγματεύσεων της Ντόχα για τη μεταρρύθμιση του παγκόσμιου εμπορίου θα μπορέσει να παράσχει ένα ξεκάθαρο πλαίσιο στο οποίο θα μπορούν να καλυφθούν καλύτερα οι αναπτυξιακές ανάγκες των φτωχότερων χωρών, μεταξύ άλλων και όσον αφορά τις σχέσεις ΕΕ-ΑΚΕ.
<P>
Γνωρίζουμε, ωστόσο, ότι οι διαπραγματεύσεις ΑΚΕ προχωρούν αργά και ότι η μεταρρύθμιση του παγκόσμιου εμπορίου, η οποία επίσης θα είχε το πλεονέκτημα να αναζωογονήσει την πολυμέρεια στο παγκόσμιο εμπόριο, εξασθενεί.
<P>
Πρέπει, συνεπώς, να επιδιωχθούν εφικτές λύσεις με έναν ρεαλιστικό τρόπο. Για τον σκοπό αυτόν, πιστεύουμε ότι η επιλεχθείσα στρατηγική της Επιτροπής για μια προσέγγιση δύο φάσεων -δηλαδή πρώτα ενδιάμεσες συμφωνίες που αφορούν μόνο το εμπόριο και μετά μια γενικότερη συμφωνία- συμβάλλει στην αποφυγή διακοπής της ροής των αγαθών σε ευνοϊκές τιμές, όπως προβλέπεται από τη συμφωνία του Κοτονού, κάτι που θα ήταν καταστροφικό για τις χώρες ΑΚΕ.
<SPEAKER ID="132" NAME="Frithjof Schmidt">
εξ ονόματος της Ομάδας Verts/ALE. - (DE) Κύριε Πρόεδρε, κύριε Επίτροπε, εξεπλάγην ακούγοντάς σας να μιλάτε για τις διαπραγματεύσεις σαν να μην πήγε τίποτα στραβά και σαν να πήγαν όλα θαυμάσια για την Επιτροπή.
<P>
Τους τελευταίους μήνες εμείς -εδώ στο Κοινοβούλιο- επισημάναμε αρκετές περιπτώσεις όπου η Επιτροπή επιβάρυνε τις διαπραγματεύσεις με τις χώρες ΑΚΕ. Επισημάναμε ότι μια συμφωνία για αγαθά ήταν αρκετή για να καλυφθούν οι προϋποθέσεις του ΠΟΕ και ότι δεν ήταν αναγκαία μια συμφωνία για τα ζητήματα της Σιγκαπούρης. Αυτές οι επικρίσεις δεν εισακούστηκαν από την Επιτροπή· μάλιστα, η Επιτροπή αντιπαρήλθε τις επικρίσεις μας. " απότομη αλλαγή πορείας σας προς ενδιάμεσες συμφωνίες "μόνο για αγαθά" είναι πολύ λίγη, πολύ καθυστερημένη. Το "μόνο για αγαθά" σε αυτήν τη φάση είναι μια ομολογία αποτυχίας που οφείλεται στην έλλειψη διορατικότητάς σας. Θα ήσασταν πιο αξιόπιστοι, εάν είχατε παραδεχτεί πραγματοποιώντας αυτοκριτική για μία φορά ότι η διαπραγματευτική στρατηγική σας ήταν λανθασμένη.
<P>
Το δεύτερο μεγάλο λάθος ήταν ο τρόπος με τον οποίο διεξήχθησαν οι διαπραγματεύσεις. Διεξήχθησαν προφανώς σαν να επρόκειτο απλώς για μια κοινή συμφωνία ελευθέρων συναλλαγών, και όχι για μια συμφωνία-πλαίσιο βασισμένη στην ανάπτυξη. Οι χώρες ΑΚΕ διαμαρτυρήθηκαν ομόφωνα ότι δέχθηκαν πίεση, και αυτό επιβεβαιώνει την κακή ατμόσφαιρα στις διαπραγματεύσεις. Πήραμε αυτό το μήνυμα πολύ ξεκάθαρα στο Κιγκάλι, και πρέπει να πω στην Επιτροπή ότι, εκτός από την ουσία, πολύ σημαντικό είναι και το ύφος των διαπραγματεύσεων.
<P>
Είναι σημαντικό να αποφύγουμε τη διάπραξη ενός ακόμα μεγάλου λάθους. Χρειαζόμαστε τώρα μια λύση για τις χώρες που δεν είναι ΛΑΧ και οι οποίες δεν αισθάνονται έτοιμες να υπογράψουν αυτήν τη στιγμή. Πρέπει να αποφύγουμε μια κατάρρευση των εμπορικών σχέσεων, και έτσι χρειαζόμαστε μια πρόταση για μεταβατικό διακανονισμό το 2008.
<SPEAKER ID="133" NAME="Helmuth Markov">
εξ ονόματος της Ομάδας GUE/NGL. - (DE) Κύριε Πρόεδρε, κύριε Επίτροπε, η διαπραγματευτική στρατηγική της Επιτροπής ήταν τελείως λανθασμένη· για την ακρίβεια, ήταν καταστροφή. Βασίστηκε στη στρατηγική "Παγκόσμια Ευρώπη", που έχει να κάνει μόνο με την πρόσβαση στην αγορά των μεγάλων διεθνικών επιχειρήσεων της Ευρώπης.
<P>
Ανέκαθεν αναρωτιόμουν τι σχέση έχει αυτή η προσέγγιση με τις συμφωνίες εταιρικής σχέσης. Εταιρική σχέση σημαίνει κάτι εντελώς διαφορετικό. Εταιρική σχέση σημαίνει σεβασμό για τη χώρα που χρειάζεται να επιτύχει οικονομική και κοινωνική ανάπτυξη. Μια συμφωνία εταιρικής σχέσης πρέπει να σέβεται το γεγονός ότι η παροχή αναπτυξιακής βοήθειας δεν πρέπει να συνδέεται με τη σύναψη μιας ΣΟΕΣ. Οι συμφωνίες οικονομικής εταιρικής σχέσης πρέπει να λαμβάνουν υπόψη την ανάπτυξη των ανίσχυρων, και των πλέον ανίσχυρων, χωρών. Καμία χώρα, εάν δεν υπογράψει, δεν πρέπει να είναι σε χειρότερη θέση από ό,τι είναι ήδη. Αυτό είναι δίκαιη εταιρική σχέση και είναι μια προσέγγιση που βασίζεται στην αλληλεγγύη. " Επιτροπή βρισκόταν πολύ μακριά από αυτό. Νομίζω ότι είναι καλό που, μετά από πίεση από πολλές πλευρές, αρχίζει τώρα να αναζητά μια διαφορετική στρατηγική, παρότι είμαι πολύ δύσπιστος για αυτό, όταν βλέπω πώς ενεργεί με την Κοινή Αγορά του Νότου, τον Σύνδεσμο Κρατών Νοτιοανατολικής Ασίας και την Κοινότητα των Άνδεων, όπου εξακολουθεί να εφαρμόζει τον παλιό τρόπο σκέψης.
<P>
Εμείς οι Ευρωπαίοι φαίνεται να λέμε "αυτό πρόκειται να συμβεί: δεχτείτε το ή ξεχάστε το". Επαναλαμβάνω ότι αυτό δεν έχει καμία σχέση με εταιρική σχέση. Μάλλον ενοχλήθηκα -για την ακρίβεια, τρόμαξα- από αυτό που συνέβη σήμερα εδώ, το ότι δεν μπορέσαμε να χρησιμοποιήσουμε την απόφαση του Κιγκάλι ως βάση, παρότι υποστηρίχθηκε από όλους τους βουλευτές που βρίσκονταν στο Κιγκάλι. Το Κοινοβούλιο έπρεπε να έχει δώσει σε αυτήν την αντιπροσωπεία την υποστήριξή του, επικροτώντας την απόφαση.
<P>
(Ο Πρόεδρος διακόπτει τον ομιλητή)
<SPEAKER ID="134" NAME="Maria Martens" AFFILIATION="PPE-DE">
(NL) Κύριε Πρόεδρε, οι ΣΟΕΣ είναι αμφιλεγόμενο ζήτημα στην Αφρική και εξελίσσονται ολοένα και περισσότερο σε κάτι αντίστοιχο για την Ευρώπη. Αυτό το ζήτημα εμπεριέχει ουσιαστικές διαφορές διορατικότητας αναφορικά με τη δυνατότητα καταπολέμησης της φτώχειας μέσω βιώσιμης οικονομικής ανάπτυξης στις χώρες ΑΚΕ. Είναι σαφές ότι μόνο η οικονομική βοήθεια δεν συνέβαλε πραγματικά στη μείωση της φτώχειας. Πιστεύουμε ότι αυτές οι εμπορικές συμφωνίες μπορούν να αποτελέσουν ένα παράθυρο, μέσω του οποίου μπορούμε να ξεφύγουμε από μια μακρά ιστορία ελάχιστα αποτελεσματικής βοήθειας. Το παγκόσμιο εμπόριο με τις χώρες ΑΚΕ έχει μειωθεί. Σήμερα είναι λιγότερο από 1% και οι Αναπτυξιακοί Στόχοι της Χιλιετίας δεν έχουν επιτευχθεί στην Αφρική. " κατάσταση πρέπει να αλλάξει. " Ευρώπη έχει ηθικό χρέος να βοηθήσει τις χώρες ΑΚΕ να αναπτυχθούν οικονομικά και να αυξήσει το εμπόριο μαζί τους. Οι ΣΟΕΣ πρέπει να συμβάλουν σε αυτό.
<P>
Κύριε Πρόεδρε, τα οφέλη του εμπορίου και της οικονομικής ολοκλήρωσης είναι προφανή, ιδιαίτερα σε έναν ολοένα και πιο παγκοσμιοποιημένο κόσμο. Ανταγωνισμός, ευνοϊκό κλίμα για επενδύσεις, πρόσβαση στην αγορά και εν λειτουργία εργοστάσια είναι θεμελιώδη για την οικονομική ανάπτυξη στις χώρες ΑΚΕ. Πρέπει να είμαστε ευέλικτοι και ρεαλιστές, αλλά στο πλαίσιο του Παγκόσμιου Οργανισμού Εμπορίου. " υπογραφή των ολοκληρωμένων εμπορικών συμφωνιών δεν αναμένεται πλέον μέχρι την καταληκτική ημερομηνία της 1ης Ιανουαρίου 2008. Ωστόσο, ορισμένες χώρες στην Ανατολική και Νότια Αφρική συνήψαν ενδιάμεσες συμφωνίες. Αυτές είναι συμφωνίες που αφορούν μόνο τα αγαθά. Δεν μπορούν να χαρακτηριστούν ως βήματα προς την περιφερειακή ανάπτυξη. Πρέπει να αρχίσουμε γρήγορα την παροχή τεχνικής υποστήριξης για να ενισχύσουμε αυτές τις χώρες και μετά, εντέλει, να φτάσουμε σε μια πλήρη συμφωνία, η οποία θα συμπεριλαμβάνει, για παράδειγμα, τις υπηρεσίες.
<SPEAKER ID="135" NAME="Glenys Kinnock" AFFILIATION="PSE">
(EN) Κύριε Πρόεδρε, η Ομάδα μου προτείνει, όπως έχει αναφερθεί και από άλλους, προς όφελος της αξιοπιστίας και της αυθεντικότητας, το Κοινοβούλιο να διατυπώσει μια θέση η οποία θα απηχεί αυτό που συμφωνήθηκε ομόφωνα στην Κοινοβουλευτική Συνέλευσή Ίσης Εκπροσώπησης και εκφράστηκε στη Δήλωση του Κιγκάλι. Νομίζω ότι είναι τόσο μετριοπαθές όσο και ισορροπημένο κείμενο, το οποίο απηχεί μακρόχρονες και επιτυχημένες διαπραγματεύσεις ανάμεσα σε όλες τις πολιτικές ομάδες μας -συμπεριλαμβανομένης, φυσικά, της πολιτικής ομάδας του κ. Sturdy, καθώς αναφέρθηκε σε αυτήν- και τις χώρες ΑΚΕ.
<P>
Δεν έχω συναντήσει ποτέ το είδος της πίεσης που αντιμετώπισαν οι χώρες ΑΚΕ κατά τη διάρκεια αυτών των διαπραγματεύσεων, ειδικά καθώς απειλούνται με σοβαρές απώλειες από το δασμολογικό καθεστώς ΣΓΠ της Ευρώπης. Εξαιτίας αυτής της απειλής εμφανίστηκαν νέες περιφερειακές ομάδες, και πιθανότατα θα δούμε διμερείς συμφωνίες, για παράδειγμα με την Ακτή Ελεφαντοστού. Αυτές οι υποομάδες, για τις οποίες μίλησε ο Επίτροπος, δεν είναι κάτι το οποίο μπορεί να θεωρηθεί σπουδαίο κατόρθωμα, αλλά μάλλον κάτι που απειλεί την περιφερειακή ολοκλήρωση και προκαλεί μαζικές περιφερειακές εντάσεις μεταξύ των χωρών ΑΚΕ.
<P>
Ο Μαυρίκιος, οι Σεϋχέλλες, η Μαδαγασκάρη και οι Κομόρες συνήψαν μια υποπεριφερειακή ΣΟΕΣ· η Δυτική και η Κεντρική Αφρική δεν παρουσίασαν κάποιες προσφορές για πρόσβαση στην αγορά και έτσι αντιμετωπίζουν το ΣΓΠ. " Νότια Αφρική και η Ναμίμπια, στην Κοινότητα για την Ανάπτυξη της Νότιας Αφρικής, φαίνεται ότι έχουν φτάσει σε μια κόκκινη γραμμή, την οποία δεν μπορούν να υπερβούν και τους ζητείται να συμπεριλάβουν ρήτρες του μάλλον ευνοουμένου κράτους, οι οποίες τις υποχρεώνουν να δώσουν στην ΕΕ όποια πρόσβαση στην αγορά μπορεί να παραχωρήσουν στο μέλλον σε άλλες χώρες. Ο Ειρηνικός, επίσης, δεν γνωρίζει τις καλύτερες των διαπραγματεύσεων και είναι απίθανο να υπογράψουν ή να μονογραφήσουν άλλες χώρες, εκτός από τα Νησιά Φίτζι και την Παπούα-Νέα Γουινέα.
<P>
" αδιαλλαξία και η έλλειψη ευελιξίας είναι ξεκάθαρο ότι απομάκρυναν τις χώρες ΑΚΕ, ειδικά όταν συνειδητοποιούν ότι η Επιτροπή τις πιέζει για συμφωνίες που δεν επιδιώκει από άλλους, και οι συνάδελφοι από την Επιτροπή Διεθνούς Εμπορίου θα το επιβεβαιώσουν αυτό. Τόσο τεχνικά όσο και πολιτικά, η συμφωνία που αφορά μόνο τα αγαθά αποδείχθηκε ανέφικτη, ακόμα και για την Καραϊβική. " παραγωγική ικανότητα της Καραϊβικής είναι μεγαλύτερη από αυτήν οποιασδήποτε άλλης περιοχής. Όμως, την περασμένη εβδομάδα είπαν ότι αυτό που προσφερόταν απλώς δεν ήταν αποδεκτό για αυτούς.
<P>
Ασφαλώς, η Επιτροπή θα πρέπει τώρα να κάνει πίσω, να αποσύρει την πίεση και να επανεκτιμήσει πώς μπορεί να διασφαλίσει το να μην κάνουμε το αδιανόητο και να ρίξουμε στο στόμα του λύκου τις χώρες που δεν είναι ΛΑΧ. " προθυμία και των δύο πλευρών να συνεχιστούν οι διαπραγματεύσεις με καλή πίστη θα πρέπει να διαβιβαστεί στον ΠΟΕ, προκειμένου να αποφευχθεί η διατάραξη του εμπορίου που μπορεί να προκληθεί από την αδυναμία να υπογραφεί μια ΣΟΕΣ μέχρι την καταληκτική ημερομηνία.
<P>
" ΕΕ πρέπει να κάνει τις απαιτούμενες εσωτερικές νομοθετικές αλλαγές, ώστε να επιτραπεί η συνέχιση του ισχύοντος εμπορικού καθεστώτος. Στη συνέχεια, η ΕΕ και οι χώρες ΑΚΕ μπορούν να συνεργαστούν για να διασφαλίσουν ότι δεν υπάρχει αντιπαράθεση ή πρόκληση στον ΠΟΕ.
<P>
Εμείς, ως βουλευτές του Ευρωπαϊκού Κοινοβουλίου, πολύ απλά δεν μπορούμε να επιστρέψουμε στις εκλογικές μας περιφέρειες, οπουδήποτε και αν βρίσκονται αυτές στην Ευρώπη, και να πούμε ότι τα ευάλωτα κράτη ΑΚΕ θα τύχουν τέτοιας μεταχείρισης, όταν αυτά συμφωνούν κιόλας μεταξύ τους ότι τους ζητείται να συναινέσουν σε οικονομικές εταιρικές σχέσεις τις οποίες θεωρούν επιβλαβείς για τα οικονομικά συμφέροντά τους.
<SPEAKER ID="136" NAME="Margie Sudre" AFFILIATION="PPE-DE">
(FR) Κύριε Πρόεδρε, κύριε Επίτροπε, θα ήθελα να σας ενημερώσω για τις σοβαρές ανησυχίες που έχουν εκφραστεί τους τελευταίους μήνες από υπερπόντιες κοινότητες αναφορικά με τις ΣΟΕΣ.
<P>
Οι ΣΟΕΣ δεν μπορούν να εξισωθούν με απλές συμφωνίες ελευθέρων συναλλαγών υπό την αιγίδα του ΠΟΕ, ούτε μπορούν να θέτουν σε κίνδυνο τις ήδη εύθραυστες οικονομίες των υπερπόντιων κοινοτήτων μας. Οφείλουν να αποτελούν μια ειλικρινή εταιρική σχέση για τη δημιουργία ενός νέου οικονομικού και εμπορικού πλαισίου, ευνοϊκού για ανάπτυξη σε όλα αυτά τα εδάφη. " γεωγραφική τοποθεσία των υπερπόντιων κοινοτήτων που βρίσκονται πολύ κοντά με πολλές χώρες ΑΚΕ τις βάζει στο επίκεντρο των προτιμησιακών αμοιβαίων συμφωνιών με αυτές τις χώρες.
<P>
Γνωρίζω καλά ότι οι εξόχως απόκεντρες περιοχές και οι υπερπόντιες χώρες και εδάφη (ΥΧΕ) που συγκροτούν το υπερπόντιο έδαφος της Ευρώπης αφορούν μόνο έξι κράτη μέλη της ΕΕ και ότι προφανώς ζητήματα σε αυτά τα εδάφη είναι σε μεγάλο βαθμό άγνωστα. Παρόλα αυτά, η συγκεκριμένη κατάσταση των εξόχως απόκεντρων περιοχών είναι γνωστή και πρέπει να λαμβάνεται υπόψη πολύ πιο ρητά στο πλαίσιο αυτών των διαπραγματεύσεων βάσει του άρθρου 299, παράγραφος 2, της Συνθήκης ΕΚ. Επιπροσθέτως, οι ΥΧΕ δίπλα στις χώρες ΑΚΕ πρέπει επίσης να τυγχάνουν ιδιαίτερης εστίασης σε ό,τι αφορά τον σεβασμό των συμφωνιών σύνδεσης, οι οποίες τις συνδέουν ήδη με την ΕΕ δυνάμει αυτού του άρθρου.
<P>
Σας ευχαριστώ για την υποστήριξη της τροπολογίας που σκοπεύω να καταθέσω σε μια προσπάθεια να εξασφαλίσω μια ευφυή ισορροπία ανάμεσα στην περιφερειακή ολοκλήρωση των υπερπόντιων εδαφών και των ευρωπαϊκών συνδέσμων τους. Παρότι οι διαπραγματεύσεις μπορεί να είναι δύσκολες, ιδιαίτερα όσον αφορά στην προστασία των τοπικών αγορών και τον κατάλογο των ευαίσθητων προϊόντων, ευελπιστώ ότι η Επιτροπή θα βρει μια αξιοσέβαστη συμβιβαστική λύση ανάμεσα στα ιδιαίτερα συμφέροντα των εξόχως απόκεντρων περιοχών και ΥΧΕ και των χωρών ΑΚΕ.
<SPEAKER ID="137" NAME="Erika Mann" AFFILIATION="PSE">
(DE) Κύριε Πρόεδρε, κύριε Επίτροπε, κυρίες και κύριοι, νομίζω ότι το σημαντικό θα είναι να χρησιμοποιήσουμε τις επόμενες εβδομάδες για να διαμορφώσουμε τη συμφωνία, ώστε όλοι να μπορούν να είναι ευχαριστημένοι με αυτήν. Είναι μια συμφωνία με μεγάλη σημασία και έχει τεράστια συμβολική απήχηση. Δεν έχει να κάνει μόνο με τη διαπραγμάτευση μιας συμφωνίας ελευθέρων συναλλαγών για τις περιφέρειες και τις χώρες της Αφρικής και το να έρθουν πιο κοντά στην Ευρώπη. Έχει να κάνει επίσης με την επίτευξη μιας συμφωνίας για έναν πραγματικό κύκλο ανάπτυξης, που καταπολεμά τη φτώχεια και δείχνει πραγματικά ότι η Ευρωπαϊκή Ένωση είναι σε θέση να διαπραγματευτεί μια συμφωνία με τρόπο που καθησυχάζει τις αφρικανικές χώρες και τις βοηθά να αισθάνονται έναν δεσμό με την Ευρωπαϊκή Ένωση.
<P>
Υπάρχουν αρκετά σημεία τα οποία είναι σημαντικά, όπως είπατε και εσείς ο ίδιος, και αναφέρατε μάλιστα αρκετά. Πρέπει να διασφαλίσουμε ότι οι περιφερειακές συμφωνίες θα ωφελήσουν πραγματικά τις εμπλεκόμενες χώρες. Πρέπει να διασφαλίσουμε ότι οι χώρες που δεν είναι ΛΑΧ θα έχουν επίσης μια συμφωνία και δεν θα παραλειφθούν, καθώς και ότι όλες οι χώρες μπορούν να αναπτυχθούν προς τη σωστή κατεύθυνση. " συμφωνία που προτείνατε, με τη μορφή προσέγγισης δύο βημάτων, πρέπει επίσης να εγγυηθεί ότι δεν θα παραλειφθεί κανείς, ώστε εντέλει να κινηθούμε πραγματικά προς τη σωστή κατεύθυνση, η οποία σήμερα εξακολουθεί να μην είναι εγγυημένη.
<P>
Κύριε Markov, θα πρέπει να αξιοποιήσουμε την ευκαιρία που μας δίνεται σήμερα λόγω του γεγονότος ότι δεν θα εγκριθεί το ψήφισμα αύριο, προκειμένου να επιτευχθεί συναίνεση στο Κοινοβούλιο, και νομίζω ότι υπάρχουν αρκετά σημεία σύγκλισης για να συμβεί κάτι τέτοιο.
<SPEAKER ID="138" NAME="Ján Figeľ">
Μέλος της Επιτροπής. - (EN) Κύριε Πρόεδρε, θα ήθελα να ευχαριστήσω όλους όσοι συνέβαλαν σε αυτήν την ενδιαφέρουσα συζήτηση. Είμαι βέβαιος ότι το βλέπουμε ως μια εξελισσόμενη διαδικασία. Δεν αποτελώ άμεσα ή προσωπικά μέρος της, αλλά για μια συμφωνία χρειάζεται καλή πρόθεση και από τις δύο πλευρές και να συμφωνούν πολλοί εταίροι.
<P>
Όπως ανέφερα στην εισαγωγική δήλωσή μου, εργαζόμαστε με ρεαλιστικό και ευέλικτο τρόπο. Εκείνοι που είναι έτοιμοι ή πρόθυμοι να ακολουθήσουν την ίδια προσέγγιση ακολουθούν όχι εις βάρος των υπολοίπων, αλλά για τη σταδιακή επίτευξη που είναι σημαντική για όλες τις περιοχές και για το διεθνές εμπόριο συνολικά.
<P>
Υπήρξαν κάποια ερωτήματα και επικρίσεις σχετικά με το ύφος των διαπραγματεύσεων. Θέλω να σας διαβεβαιώσω ότι γίνονται σε πνεύμα συνεργασίας. Λαμβάνουμε υπόψη, σε αυτό το πνεύμα συνεργασίας, τους αναπτυξιακούς στόχους και τους περιορισμούς για τους εταίρους μας.
<P>
Μερικά ερωτήματα αφορούσαν τις συμφωνίες μόνο για αγαθά. Οι ενδιάμεσες συμφωνίες οδηγούν προς περιεκτικές ΣΟΕΣ, οι οποίες ενισχύουν την ανάπτυξη των χωρών ΑΚΕ και την περιφερειακή ολοκλήρωση. Συνεπώς, δεν χάνουμε την άποψη της συνολικής εικόνας και των συνολικών αναγκών των εταίρων μας χωρών και περιφερειών.
<P>
Δεν θέλω να επαναλάβω πολλά από τα σημεία που έθιξα στην αρχή, αλλά η διαδικασία συνεχίζεται. Ορισμένες φορές μια καταληκτική ημερομηνία προκαλεί πίεση για την εύρεση μιας λύσης κατά τις τελευταίες ημέρες ή εβδομάδες, και σημειώνουμε πραγματική πρόοδο. Ανέφερα πολλά ονόματα και χώρες όπου πρόσφατα μονογραφήσαμε ενδιάμεσες συμφωνίες, και θα συνεχίσουμε έτσι, όμως το συμφέρον μας είναι στην πραγματικότητα η εύρεση λύσεων.
<P>
Οι διαδικασίες θα συνεχιστούν, δεδομένου ότι υπάρχουν παραπάνω από ένα στάδια σε αυτήν την κατάσταση. Όπως είπα, μετά την 1η Ιανουαρίου θα συνεχίσουμε να εργαζόμαστε σε ζητήματα όπως οι υπηρεσίες, οι επενδύσεις και άλλοι τομείς που σχετίζονται με το εμπόριο.
<P>
Πιστεύω ότι το Συμβούλιο Γενικών Υποθέσεων και Εξωτερικών Σχέσεων την επόμενη εβδομάδα θα στηρίξει την πρόταση κανονισμού της Κοινότητας για την εφαρμογή της πρόσβασης στην αγορά που προσφέρθηκε στις χώρες ΑΚΕ. Όπως ανέφερα, είναι η καλύτερη προσφορά που έχει γίνει ποτέ σε διμερή συμφωνία. Δεν είμαστε μόνο πολύ ανοιχτοί, αλλά και πολύ εποικοδομητικοί. " στρατηγική που πρότεινε η Επιτροπή, και που προσπάθησα να περιγράψω, επιβεβαιώθηκε πλήρως από το Συμβούλιο -και από τις 27 χώρες- και θα συνεχίσουμε με αυτό το πνεύμα εταιρικής σχέσης και εποικοδομητικού τρόπου.
<P>
Ο στόχος είναι πραγματικά μια πλήρως ανεπτυγμένη συμφωνία οικονομικής εταιρικής σχέσης. Αυτό θα αποτελέσει καταλύτη για την περιφερειακή ολοκλήρωση. Μόλις ολοκληρωθούν οι συμφωνίες της πρώτης φάσης, θα συνεχίσουμε να εργαζόμαστε για αυτόν τον σκοπό. Κανείς δεν παραλείπεται, ούτε ξεχνιέται σε αυτήν τη διαδικασία. Δεν έχουμε απλώς υπόψη μας, αλλά στηρίζουμε πολύ ενεργά τις λιγότερο ανεπτυγμένες χώρες.
<P>
Νομίζω ότι αυτά μπορώ να πω για την ώρα, είτε απαντώντας σε ερωτήματα είτε εν είδει επιβεβαίωσης, όμως είμαι σίγουρος ότι το Σώμα θα επανέλθει σε αυτό το σημείο τις ερχόμενες εβδομάδες και μήνες, επειδή αυτό έχει να κάνει και με την επιλογή του χρόνου για τις συμφωνίες μας.
<SPEAKER ID="139" NAME="Πρόεδρος">
Έλαβα τέσσερις προτάσεις ψηφίσματος σύμφωνα με το άρθρο 103, παράγραφος 2, του Κανονισμού. " συζήτηση έληξε.
<P>
" ψηφοφορία θα διεξαχθεί στις 12 Δεκεμβρίου 2007.
<P>
Γραπτές δηλώσεις (άρθρο 142 του Κανονισμού)
<SPEAKER ID="140" NAME="Gay Mitchell  " AFFILIATION="PPE-DE">
γραπτώς. - (EN) Έχουμε φτάσει σε μια κρίσιμη περίοδο για τις συμφωνίες οικονομικής εταιρικής σχέσης (ΣΟΕΣ). Μια συμβατή με τον ΠΟΕ συμφωνία είναι καίριας σημασίας για τις χώρες ΑΚΕ που δεν είναι ΛΑΧ.
<P>
Είναι ατυχές το ότι μια σχέση εμπιστοσύνης ανάμεσα στις δύο πλευρές δεν ήταν πάντα εμφανής. Καμία χώρα δεν πρέπει να νιώθει εξαναγκασμένη να εισέλθει σε μια συμφωνία. " Επιτροπή έπρεπε να έχει κάνει περισσότερα για να καταστήσει τις διαπραγματεύσεις πιο πλήρεις.
<P>
" ΕΕ είναι ο πιο σημαντικός εμπορικός εταίρος για τις περισσότερες χώρες ΑΚΕ.
<P>
" ΕΕ εισήγαγε αγαθά συνολικής αξίας 28 δισεκατομμυρίων ευρώ από τις χώρες ΑΚΕ το 2004. Το ποσό αυτό ισοδυναμεί με το διπλάσιο της αναπτυξιακής βοήθειας που διατέθηκε μέσω του ένατου ΕΤΑ στην περιοχή ΑΚΕ από το 2000 έως το 2007.
<P>
Το εμπόριο, και όχι η βοήθεια, είναι το κλειδί για μια βιώσιμη οικονομική ανάπτυξη και εξέλιξη. Παρότι κανείς δεν μπορεί να αρνηθεί ότι πολλές χώρες ΑΚΕ αντιμετωπίζουν σημαντικές προκλήσεις, εάν οι ΣΟΕΣ πλαισιωθούν σωστά, μπορούν να εκληφθούν ως ευκαιρία για την περιοχή ΑΚΕ.
<P>
" Ευρωπαϊκή Ένωση πρέπει να υποστηρίζει πλήρως το αναπτυξιακό πρόγραμμα που θα συνοδεύει κάθε συμφωνία οικονομικής εταιρικής σχέσης.
<P>
Οι ενδιάμεσες συμφωνίες θα πρέπει να τεθούν σε εφαρμογή, για να διασφαλιστεί ότι δεν θα υπάρξει διατάραξη στο εμπόριο και ότι δεν θα τεθούν σε κίνδυνο οι βιοτικοί πόροι εκατομμυρίων ανθρώπων.

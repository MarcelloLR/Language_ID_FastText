<CHAPTER ID="009-01">
1. Ενσωμάτωση της διάστασης του φύλου στις εξωτερικές σχέσεις της ΕΕ (
<P>
- Πριν την ψηφοφορία
<SPEAKER ID="088" NAME="Libor Rouček">
εισηγητής. - Κύριε Πρόεδρε, η ΕΕ και τα κράτη μέλη της έχουν αναλάβει τη δέσμευση να επιδιώξουν την ισότητα των φύλων και τη χειραφέτηση των γυναικών ως μία ζωτικής σημασίας προτεραιότητα της διεθνούς ατζέντας.
<P>
Όμως, με μια προσεκτικότερη ματιά αποκαλύπτεται ότι η πρακτική εφαρμογή της ενσωμάτωσης της διάστασης του φύλου στις εξωτερικές πολιτικές της ΕΕ είναι ακόμη ασήμαντη. Για παράδειγμα, μόνο οκτώ από τα 27 κράτη μέλη έχουν εγκρίνει εθνικά σχέδια δράσης για την εφαρμογή του Ψηφίσματος του Συμβουλίου Ασφαλείας του Ο"Ε αριθ. 1325.
<P>
Επίσης, οι γυναίκες εξακολουθούν να αντιπροσωπεύονται ανεπαρκώς σε υψηλά αξιώματα στην Επιτροπή και το Συμβούλιο. Μάλιστα, δεν υπάρχει ούτε μία γυναίκα ειδική εντεταλμένη της ΕΕ αυτήν τη στιγμή. Για αυτό το λόγο, η έκθεση τονίζει ότι η ΕΕ χρειάζεται να εφαρμόσει πλήρως τις δεσμεύσεις της σε αυτό το πεδίο. Για παράδειγμα, η Επιτροπή θα πρέπει να επιταχύνει τις εργασίες της σε ένα σχέδιο δράσης της ΕΕ για την ισότητα των φύλων. Είμαι πεπεισμένος ότι αυτό έχει ζωτική σημασία προκειμένου να ενισχυθεί η διάσταση του φύλου στην εξωτερική πολιτική της ΕΕ.
<P>
Επιτρέψτε μου να ολοκληρώσω λέγοντας ότι τα δικαιώματα των γυναικών είναι κομμάτι της ευρύτερης αντίληψης των ανθρωπίνων και πολιτικών δικαιωμάτων. Χωρίς να αντιμετωπίζουμε την ισότητα των φύλων και να προάγουμε τα δικαιώματα των γυναικών στην εξωτερική πολιτική της ΕΕ, αυτή η πολιτική δεν μπορεί να είναι αποτελεσματική.
<P>
(Χειροκρότημα)

<CHAPTER ID="013">
Συμφωνία πλαίσιο ΕΕ-Λιβύης
<SPEAKER ID="551" NAME="Πρόεδρος">
Το επόμενο σημείο είναι η έκθεση της Ana Gomes, εξ ονόματος της Επιτροπής Εξωτερικών Υποθέσεων, με πρόταση σύστασης του Ευρωπαϊκού Κοινοβουλίου προς το Συμβούλιο σχετικά με τις διαπραγματεύσεις για τη συμφωνία πλαίσιο ΕΕ-Λιβύης.
<SPEAKER ID="552" NAME="Ana Gomes" LANGUAGE="PT">
Κύριε Πρόεδρε, η Λιβύη κατέχει στρατηγική θέση όσον αφορά τον έλεγχο των μεταναστευτικών ροών προς την Ευρώπη, επιπλέον των σημαντικών ενεργειακών πόρων και των μειζόνων δυνατοτήτων της ως γείτονος χώρας και εταίρου στην περιοχή του Μαγκρέμπ.
<P>
Μερικά κράτη μέλη διατηρούν στενές σχέσεις με τη Λιβύη, ωστόσο, είναι σημαντικό να διασφαλισθεί ότι οι σχέσεις αυτές εδράζονται, όπως αρμόζει, στις θεμελιώδεις αξίες και τα συμφέροντα της Ένωσης. Συνεπώς, υποστηρίζουμε την ανάπτυξη των σχέσεων με τη Λιβύη μέσω της θέσπισης συμφωνίας πλαισίου, η οποία θα καλύπτει διάφορους τομείς συνεργασίας, με στόχο την προώθηση ουσιαστικού πολιτικού διαλόγου.
<P>
Μολαταύτα, δεν μπορούμε να λησμονήσουμε ότι η Λιβύη κυβερνάται από ένα δικτατορικό καθεστώς με ιστορικό σοβαρών παραβιάσεων των ανθρωπίνων δικαιωμάτων και τρομοκρατικών επιθέσεων, καθώς και παρεμβάσεων έναντι άλλων χωρών, παρά το γεγονός ότι, κατά τα τελευταία έτη, παρουσιάζει ενδείξεις προθυμίας να αλλάξει ριζικά τη στάση της. Κατά συνέπεια, η συμφωνία πλαίσιο με τη Λιβύη δεν μπορεί να λάβει τη συναίνεση του Ευρωπαϊκού Κοινοβουλίου παρά μόνον εφόσον πληρούνται ορισμένοι όροι. Ένας όρος εκ των ων ουκ άνευ είναι να επιτρέψει η Λιβύη στην Ύπατη Αρμοστεία των "νωμένων Εθνών για τους Πρόσφυγες (UNHCR) να λειτουργήσει εκ νέου στη χώρα με διευρυμένη εντολή. Επιτρέψτε μου να είμαι απολύτως σαφής: απουσία UNHCR, δεν υπογράφεται καμία συμφωνία.
<P>
" Λιβύη πρέπει να πειστεί να κυρώσει τη σύμβαση της Γενεύης για τους πρόσφυγες. Δεδομένου ότι είναι ήδη συμβαλλόμενο μέρος της αφρικανικής σύμβασης για τους πρόσφυγες, δύσκολα γίνεται κατανοητός ο λόγος για τον οποίο η εσωτερική της έννομη τάξη δεν αναγνωρίζει το καθεστώς του πρόσφυγα.
<P>
Ενδεχόμενη συμφωνία επανεισδοχής μεταξύ της Ευρωπαϊκής Ένωσης και της Λιβύης πρέπει να αποκλείει όσους ισχυρίζονται ότι είναι αιτούντες άσυλο, πρόσφυγες ή άτομα χρήζοντα διεθνούς προστασίας, και πρέπει να εφαρμοστεί τηρουμένης πλήρως της αρχής της μη επαναπροώθησης. Δεν πρέπει να επαναληφθούν στο μέλλον κρίσιμες καταστάσεις όπως η περίπτωση των 400 Ερυθραίων, οι οποίοι κινδύνευσαν με μαζική απέλαση από τη Λιβύη πέρυσι το καλοκαίρι.
<P>
" Ευρωπαϊκή Ένωση πρέπει να ενθαρρύνει τη Λιβύη να εξεύρει νομικές και κοινωνικές λύσεις, οι οποίες θα βελτιώσουν τις απάνθρωπες συνθήκες διαβίωσης των σχεδόν 2 εκατομμυρίων μεταναστών -περίπου το ένα τέταρτο του πληθυσμού- που εργάζονται στη Λιβύη. Οι μετανάστες αυτοί χρήζουν νομικής προστασίας και δεν μπορεί να συνεχιστεί η μεταχείρισή τους ως abeed, ήτοι σκλάβων. " Ευρωπαϊκή Ένωση πρέπει να επενδύσει σε κοινά προγράμματα για την καταπολέμηση της εντεινόμενης εμπορίας ανθρώπων, η οποία έχει ολέθριες επιπτώσεις, ιδιαίτερα για τις γυναίκες και τα παιδιά. " στήριξη που παρέχει η Ευρωπαϊκή Ένωση στον Διεθνή Οργανισμό Μετανάστευσης και σε όλες τις οργανώσεις που βοηθούν διερχόμενους μετανάστες στη Λιβύη πρέπει να ενισχυθεί, με στόχο τη βελτίωση των συνθηκών διαβίωσης των μεταναστών που κρατούνται εσώκλειστοι σε κέντρα κράτησης, τα οποία αρχίζουν και πάλι να γεμίζουν, παρόλο που εκκενώθηκαν ξαφνικά στα μέσα του προηγούμενου έτους.
<P>
" Ένωση δεν μπορεί να απέχει από τις προσπάθειες ενθάρρυνσης της Λιβύης να δεσμευθεί με ένα μορατόριουμ για τη θανατική ποινή, είναι δε ουσιώδες να απαιτήσει από τις λιβυκές αρχές να κοινοποιήσουν την ταυτότητα των λιβύων υπηκόων και των αλλοδαπών πολιτών που έχουν εκτελεστεί. " Ένωση οφείλει να εμμείνει στη θέση της υπέρ της κύρωσης του Καταστατικού της Ρώμης του Διεθνούς Ποινικού Δικαστηρίου από τη Λιβύη. Στο πλαίσιο της συνεργασίας τους, η Ένωση πρέπει να ενθαρρύνει τις μεταρρυθμίσεις που εκσυγχρονίζουν τις κοινωνικές, πολιτικές και δικαστικές δομές, εξασφαλίζουν το άνοιγμα της χώρας προς τον κόσμο, επιτρέπουν την απρόσκοπτη ροή πληροφοριών στη χώρα, προάγουν την ανεξαρτησία των ΜΜΕ και επενδύουν στην ανάπτυξη θεσμικών ικανοτήτων στο πλαίσιο εταιρικών και εργατικών ενώσεων, καθώς και λοιπών οργανώσεων, οι οποίες εκπροσωπούν την κοινωνία των πολιτών. " επανάσταση Bouazizi στην Τυνησία θα έχει ασφαλώς αντίκτυπο στη γειτονική Λιβύη· ακόμα και το καθεστώς Gaddafi μπορεί να το αντιληφθεί αυτό.
<P>
Πρέπει να ενισχύσουμε τη στήριξη που παρέχεται στον τομέα υγειονομικής περίθαλψης στη Λιβύη μέσω του σχεδίου δράσης για τη Βεγγάζη, επεκτείνοντάς το σε άλλα ιατρικά κέντρα και άλλες απαιτήσεις δημόσιας υγείας. Αντιλαμβανόμαστε ότι οι διαπραγματεύσεις μεταξύ της Ευρωπαϊκής Επιτροπής και της Λιβύης βρίσκονται πλέον σε προχωρημένο στάδιο, μολονότι έχουν ανακύψει ορισμένες δυσκολίες στους τομείς της εμπορικής και της ενεργειακής συνεργασίας.
<P>
Κατά την άποψή μας, θα ήταν χρήσιμο να δημιουργηθεί σύντομα ένα γραφείο της ΕΕ στην Τρίπολη, με στόχο τη διευκόλυνση των διαπραγματεύσεων και την παρακολούθηση των εξελίξεων στη Λιβύη.
<P>
Κύριε Επίτροπε, με τις παρούσες συστάσεις, ζητούμε από την Επιτροπή λεπτομερείς πληροφορίες σχετικά με τις γραμμές του προϋπολογισμού που χρησιμοποιούνται και προβλέπονται στο πλαίσιο της συνεργασίας με τη Λιβύη. Ελπίζω ότι θα είστε σύντομα σε θέση να μας παράσχετε αυτές τις πληροφορίες.
<P>
Τέλος, θα ήθελα να επισημάνω ότι στο Κοινοβούλιο δόθηκε μόλις πρόσφατα η δυνατότητα να συναινέσει επί της συναφούς διαπραγματευτικής εντολής του Συμβουλίου. Αυτό είναι απαράδεκτο και δεν μπορεί να συνεχιστεί. Τέλος, θα ήθελα να εκφράσω τις ευχαριστίες μου για τη συνεργασία όλων των σκιωδών εισηγητών, το έργο των οποίων ήταν ουσιώδες για την επίτευξη ευρείας συναίνεσης επί αυτού του εξαιρετικά επίμαχου δυνητικά ζητήματος.
<SPEAKER ID="553" NAME="Štefan Füle" LANGUAGE="EN">
Κύριε Πρόεδρε, σας ευχαριστώ που μου παρέχετε τη δυνατότητα να ενημερώσω το Σώμα σχετικά με τις διαπραγματεύσεις για τη συμφωνία πλαίσιο μεταξύ της Ευρωπαϊκής Ένωσης και της Λιβύης.
<P>
" Επιτροπή και το Ευρωπαϊκό Κοινοβούλιο συνεργάζονται ήδη στενά επί του ζητήματος της Λιβύης. Έχουμε κοινό συμφέρον να διασφαλίσουμε τη θετική εξέλιξη των σχέσεών μας με τη Λιβύη, η οποία αποτελεί σημαντικό μας γείτονα. Σε αυτό το πλαίσιο, θα ήθελα να συγχαρώ ιδιαιτέρως την αντιπροσωπεία σας για τις σχέσεις με τις χώρες του Μαγκρέμπ όσον αφορά τη συμφωνία που επετεύχθη κατά την επίσκεψη στην Τρίπολη, στο πλαίσιο της οποίας προβλέπεται πράγματι η τακτική διαβούλευση με το λιβυκό κοινοβούλιο.
<P>
Είμαι αποφασισμένος να διασφαλίσω τη συνέχιση της στενής συνεργασίας μεταξύ των θεσμικών μας οργάνων. Ειδικότερα, σκοπεύω να τηρώ τακτικά ενήμερο το Ευρωπαϊκό Κοινοβούλιο σχετικά με τις νεότερες εξελίξεις επί των διαπραγματεύσεων για τη σύναψη της συμφωνίας πλαισίου. Γνωρίζω ότι ο επικεφαλής διαπραγματευτής μας σας ενημερώνει μετά από κάθε γύρο διαπραγματεύσεων.
<P>
Επιτρέψτε μου να σας δώσω ορισμένα στοιχεία επί των τελευταίων εξελίξεων. Στα μέσα Νοεμβρίου, ολοκληρώσαμε στην Τρίπολη τον ένατο γύρο διαπραγματεύσεων. Ο επόμενος γύρος έχει προγραμματιστεί για τις 24-26 Ιανουαρίου στις Βρυξέλλες. Έχουμε σημειώσει ικανοποιητική πρόοδο αφότου ξεκίνησαν οι διαπραγματεύσεις πριν από δύο και πλέον χρόνια. Συγκεκριμένα, έχουμε συμφωνήσει προσωρινά επί του προοιμίου, καθώς και επί των έξι από τους δέκα τίτλους της εν λόγω συμφωνίας. Ειδικότερα, καταλήξαμε σε προσωρινή συμφωνία επί του τίτλου σχετικά με τον πολιτικό διάλογο, ο οποίος περιλαμβάνει σημαντικές αναφορές στον σεβασμό των ανθρωπίνων δικαιωμάτων, την εξάλειψη των όπλων μαζικής καταστροφής, την καταπολέμηση της τρομοκρατίας κ.λπ. " Λιβύη συμφώνησε να καθιερώσει τη διεξαγωγή τακτικού διαλόγου για τα ανθρώπινα δικαιώματα και τις θεμελιώδεις ελευθερίες, στοιχείο που αποτελούσε βασικό στόχο για εμάς. Στην πραγματικότητα, είμαστε πολύ ικανοποιημένοι με το αποτέλεσμα που επετεύχθη επί του συγκεκριμένου τίτλου.
<P>
Όπως ενδεχομένως γνωρίζετε, υπάρχουν ορισμένα εκκρεμή ζητήματα, ήτοι τα ζητήματα της ενέργειας και του εμπορίου. " ενέργεια αποτελεί τον κορμό της λιβυκής οικονομίας - πράγματι, αντιπροσωπεύει το 70% του ΑΕγχΠ της Λιβύης. Είναι κατανοητή, συνεπώς, η προσοχή και η επιφύλαξη που επιδεικνύει η Λιβύη εν προκειμένω. Σε ό,τι αφορά το εμπόριο, η Λιβύη διαθέτει περιορισμένη εμπειρία στη διαπραγμάτευση σύνθετων εμπορικών συμφωνιών. Αυτός είναι ο λόγος για τον οποίο δεν έχει σημειωθεί σημαντική πρόοδος στον συγκεκριμένο τομέα. Εμπειρογνώμονες αμφότερων των μερών πραγματοποιούν τακτικότατες συναντήσεις ώστε να διασφαλισθεί ότι θα μπορέσουμε να καταλήξουμε το συντομότερο δυνατόν σε συμφωνία επί των εν λόγω δύο ζητημάτων, αλλά εγείρονται, βέβαια, ακανθώδη πολιτικά ζητήματα.
<P>
Ένα από αυτά είναι το ζήτημα του Καταστατικού της Ρώμης. " Λιβύη αρνείται κατηγορηματικά να κάνει ρητή αναφορά στο Καταστατικό της Ρώμης. Ωστόσο, είναι διατεθειμένη να δεσμευθεί υπέρ της συνεργασίας με την Ευρωπαϊκή Ένωση για την πάταξη της ατιμωρησίας, ιδίως όσον αφορά τα εγκλήματα που καθορίζονται στο Καταστατικό της Ρώμης.
<P>
Δυσκολίες ανακύπτουν και στον τομέα της μετανάστευσης, κυρίως επειδή η Λιβύη απορρίπτει την επανεισδοχή υπηκόων τρίτων χωρών. Έχω λάβει υπόψη τη σύσταση που διατύπωσε το παρόν Σώμα σχετικά με αυτήν την ιδιαίτερη πτυχή των διαπραγματεύσεων, και θα προβώ οπωσδήποτε σε συναφείς συζητήσεις με τα κράτη μέλη.
<P>
Εξίσου σε σχέση με τη μετανάστευση, μπορώ να διαβεβαιώσω το παρόν Σώμα πως έχουμε δεσμευθεί να διασφαλίσουμε την τήρηση των διεθνών δεσμεύσεων εκ μέρους της Λιβύης όσον αφορά την αρχή της μη επαναπροώθησης. Το ζήτημα αυτό είναι σημαντικό για την Ευρωπαϊκή Ένωση. Εξίσου σημαντική θεωρούμε και την υποχρέωση της Λιβύης να προσχωρήσει το συντομότερο δυνατόν στη σύμβαση της Γενεύης του 1951 για τους πρόσφυγες, καθώς και στο πρωτόκολλό της του 1967. Ωστόσο, δέον είναι να σημειωθεί πως η Λιβύη έχει επισημάνει ότι δεν προτίθεται να προσχωρήσει στην εν λόγω σύμβαση.
<P>
Θα ήθελα επίσης να τονίσω ότι παρακολουθούμε εκ του σύνεγγυς τις διαπραγματεύσεις μεταξύ της Λιβύης και της Ύπατης Αρμοστείας των "νωμένων Εθνών για τους Πρόσφυγες (UNHCR), με την ελπίδα εξεύρεσης ικανοποιητικής λύσης, ούτως ώστε να διασφαλισθεί η δυνατότητα της UNHCR να επιτελέσει πλήρως την αποστολή της, και τούτο σε περιβάλλον νομικής ασφάλειας.
<P>
Γενικότερα, τον Οκτώβριο καταλήξαμε σε συμφωνία με στόχο την ανάπτυξη της συνεργασίας με τη Λιβύη σε όλα τα ζητήματα που άπτονται της μετανάστευσης, περιλαμβανομένων των ζητημάτων της διεθνούς προστασίας, της βελτίωσης των συνθηκών διαβίωσης για τους μετανάστες στη Λιβύη, της διαχείρισης των μεταναστευτικών ροών, καθώς και των συνοριακών ελέγχων. Πρόκειται για θετική εξέλιξη, διότι πρέπει να εργασθούμε από κοινού με τη Λιβύη, ούτως ώστε να αντεπεξέλθουμε σε όλες τις προκλήσεις με τις οποίες βρίσκεται αντιμέτωπη η χώρα στον τομέα της μετανάστευσης.
<P>
Τέλος, επιτρέψτε μου να ολοκληρώσω με το ζήτημα των διαπραγματευτικών οδηγιών, στις οποίες το Σώμα έχει ζητήσει επανειλημμένως πρόσβαση. Έχω πλήρη επίγνωση των υποχρεώσεων που απορρέουν από το άρθρο 218 της Συνθήκης της Λισαβόνας. Όπως γνωρίζετε, οι οδηγίες διαπραγμάτευσης συνιστούν διαβαθμισμένο έγγραφο του Συμβουλίου. Αυτός είναι ο λόγος για τον οποίο το Συμβούλιο έπρεπε να εξετάσει το αίτημά σας με οριζόντιο τρόπο. Βρίσκομαι στην ευχάριστη θέση να σας δηλώσω ότι η σχετική συζήτηση περατώθηκε και, όπως θα γνωρίζετε πιθανότατα, το Συμβούλιο παρείχε πρόσβαση στις οδηγίες διαπραγμάτευσης επί της συμφωνίας πλαισίου μεταξύ της Ευρωπαϊκής Ένωσης και της Λιβύης σε σχέση με τις συμπεφωνημένες διαδικασίες και τους κανονισμούς ασφαλείας του Συμβουλίου. Το Συμβούλιο ενημέρωσε συναφώς τον πρόεδρο της Επιτροπής Εξωτερικών Υποθέσεων.
<SPEAKER ID="554" NAME="Ιωάννης Κασουλίδης" LANGUAGE="EN">
Κύριε Πρόεδρε, το Συμβούλιο του Ιουνίου του 2009 συνέστησε να δοθεί προτεραιότητα στην ολοκλήρωση των συμφωνιών επανεισδοχής με τη Λιβύη και την Τουρκία, που θεωρούνται μείζονες πύλες της παράνομης μετανάστευσης στην Ευρώπη.
<P>
" πύλη της Λιβύης αφορά κυρίως τη Μάλτα και την Ιταλία. " μαζική παράνομη μετανάστευση στη Μάλτα δημιουργεί κινδύνους αλλοίωσης της δημογραφικής σύνθεσης της χώρας. Μολονότι η από κοινού ευθύνη αναγνωρίζεται από όλους, ελάχιστα γίνονται στην πράξη για την αναχαίτιση αυτής της εξέλιξης. Ο αριθμός των αφίξεων στη Μάλτα παρουσίασε μείωση μόνον όταν η Ιταλία, η οποία πλήττεται εξίσου από το φαινόμενο, σύναψε διμερή συμφωνία με τη Λιβύη, βάσει της οποίας η Λιβύη ανέλαβε την ευθύνη να περιπολεί στις ακτές και τα λιμάνια της.
<P>
Εκείνο που χρειάζεται είναι μια συμφωνία επανεισδοχής μεταξύ της ΕΕ και της Λιβύης με βάση τη συμφωνία πλαίσιο. Οι διαπραγματεύσεις είναι δύσκολες, αλλά υποστηρίζουμε τις προσπάθειες της Επιτροπής και την ενθαρρύνουμε να συνεχίσει έως ότου επιτευχθεί ο επιδιωκόμενος στόχος.
<P>
Επικροτούμε τη συμφωνία για τη μετανάστευση και τη συνεργασία που συνήφθη μεταξύ της Επιτροπής και της Λιβύης τον προηγούμενο Οκτώβριο. Είναι ουσιώδες να προετοιμάσουμε τη Λιβύη σε σχέση με ζητήματα όπως το καθεστώς προστασίας για τους αιτούντες άσυλο, η διαχείριση των χερσαίων συνόρων, η εναρμόνιση της νομοθεσίας με την αφρικανική σύμβαση για τους πρόσφυγες και η διαχείριση των μεταναστευτικών ροών.
<P>
Έχουμε επίγνωση της κατάστασης των ανθρωπίνων δικαιωμάτων, της έλλειψης ανεξαρτησίας της δικαστικής εξουσίας, των συνθηκών κράτησης, των βασανιστηρίων και της θανατικής ποινής στη Λιβύη. Ωστόσο, η συμφωνία επανεισδοχής κρίνεται απαραίτητη. " εν λόγω συμφωνία αποκλείει άτομα που δικαιούνται άσυλο, χρήζουν πολιτικής προστασίας ή διατρέχουν κίνδυνο κακομεταχείρισης στη Λιβύη, ενώ διασφαλίζει την τήρηση της αρχής της μη επαναπροώθησης για όλους.
<SPEAKER ID="555" NAME="Pier Antonio Panzeri" LANGUAGE="IT">
Κύριε Πρόεδρε, κυρίες και κύριοι, το έργο που επιτέλεσε η κ. Gomes συμβάλλει σημαντικά, κατά την άποψή μου, στις ενέργειες στις οποίες θα πρέπει να προβεί η Επιτροπή για τη διαμόρφωση της συμφωνίας πλαισίου.
<P>
" Λιβύη διαδραματίζει αναμφισβήτητα αποφασιστικό ρόλο στην καταπολέμηση της τρομοκρατίας, στην ειρήνη και στην ασφάλεια στην Αφρική, στην πάταξη της παράνομης μετανάστευσης στη Μεσόγειο, καθώς και στον ενεργειακό τομέα. Κατά συνέπεια, ο στόχος μας στο πλαίσιο της στρατηγικής της Ευρωπαϊκής Ένωσης πρέπει να συνίσταται στην οριστική ενσωμάτωση της Λιβύης σε ένα διεθνές πολιτικό και οικονομικό σύστημα, το οποίο θα βασίζεται σε κοινούς κανόνες.
<P>
Προς τον σκοπό αυτόν, πρέπει να επιβληθούν στη Λιβύη ορισμένοι όροι, και αυτό ακριβώς ζητείται με την παρούσα σύσταση. Όσον αφορά, καταρχάς, το ζήτημα της μετανάστευσης, η Λιβύη αποτελεί σαφώς χώρα διέλευσης. Πρόκειται για ζήτημα υψίστης σημασίας, πλην όμως, δεν είναι δυνατόν να εξετάζεται μόνο από τη σκοπιά της ασφάλειας, της παρεμπόδισης της μετανάστευσης και της επαναπροώθησης.
<P>
Το ζήτημα αφορά την ανάγκη ύπαρξης μιας κυβέρνησης που διέπεται από λογικές οικονομικών και κοινωνικών πολιτικών, οι οποίες ανταποκρίνονται επάξια στην πρόκληση της μετανάστευσης και στα ζητήματα της αναγνώρισης των πολιτικών προσφύγων, στην επικύρωση της σύμβασης της Γενεύης από τη Λιβύη και, τέλος, στο πρόβλημα της επανεισδοχής μεταναστών βάσει απτών εγγυήσεων για τη διαφύλαξη των συνθηκών διαβίωσης των μεταναστών.
<P>
Επίσης, εγείρεται και το ζήτημα της έναρξης οικονομικών και δημοκρατικών μεταρρυθμίσεων ενόψει των αποφασιστικών προσπαθειών για τον εκδημοκρατισμό αυτής της σημαντικής χώρας. Όπως καταδεικνύουν τα γεγονότα στη γειτονική Τυνησία, οφείλουμε να λάβουμε ακόμα σοβαρότερα υπόψη το εν λόγω ζήτημα.
<P>
Τέλος, η παρούσα σύσταση ζητεί την εξέταση του θέματος των διμερών συμφωνιών. Συμφωνίες αυτού του είδους μπορούν ασφαλώς να συμβάλουν ουσιαστικά στον προσδιορισμό και την επίλυση προβλημάτων, αλλά δεν συνιστούν την τελική απάντηση. Για παράδειγμα, το πρόβλημα που αντιμετωπίζουμε με τα ιταλικά αλιευτικά σκάφη καταδεικνύει ότι η επιλογή της διμερούς συμφωνίας δεν επιλύει αυτά τα προβλήματα. Από την άλλη πλευρά, όμως, η αναθεώρηση των πολιτικών εταιρικής σχέσης και γειτονίας περιλαμβάνει εξίσου την έκκληση για την επανεξέταση του λιβυκού ζητήματος υπό νέο πρίσμα, πράγμα που σημαίνει και τη συμμετοχή του Κοινοβουλίου.
<P>
Πολλοί βουλευτές του ΕΚ ζήτησαν την κοινοποίηση της εντολής του Συμβουλίου για τη συμφωνία πλαίσιο. Εν προκειμένω, κύριε Επίτροπε, κρίνεται αναγκαία η αλλαγή πλεύσης και η αυξανόμενη συμμετοχή του Ευρωπαϊκού Κοινοβουλίου στη χάραξη νέων πολιτικών για τις χώρες που βρίσκονται στα νότια σύνορα της Ευρώπης.
<SPEAKER ID="556" NAME="Kristiina Ojuland" LANGUAGE="EN">
Κύριε Πρόεδρε, καταρχάς θα ήθελα να ευχαριστήσω την εισηγήτρια για το έξοχο έργο που επιτέλεσε επιχειρώντας να εδραιώσει τις θέσεις όλων των Ομάδων του Ευρωπαϊκού Κοινοβουλίου.
<P>
Όσον αφορά την παρούσα έκθεση, θα ήθελα να υπογραμμίσω τη σημασία της αντιμετώπισης της κατάστασης των μεταναστών που διέρχονται από τη Λιβύη στην προσπάθειά τους να διασχίσουν τη Μεσόγειο. Συμμερίζομαι πλήρως τις ανησυχίες των νότιων κρατών μελών σχετικά με τη ροή των παράνομων μεταναστών και την επιβάρυνση που συνεπάγεται για τους προϋπολογισμούς τους, αλλά και για την κοινωνία εν γένει.
<P>
Ωστόσο, μολονότι λαμβάνουμε μέριμνα για τα συμφέροντα των κρατών μελών, δεν μπορούμε να παραβλέψουμε τις ευρωπαϊκές αξίες. Δεν επιτρέπεται στην ΕΕ να έχει βαμμένα τα χέρια της με το αίμα κανενός αιτούντος άσυλο ή πρόσφυγα. Καμία συμφωνία της ΕΕ και των κρατών μελών της με τη Λιβύη δεν πρέπει να οδηγήσει σε απάνθρωπη μεταχείριση, βασανισμό ή εκτέλεση ανθρώπων. Για τον λόγο αυτόν, ήταν ενθαρρυντική η δήλωση του κ. Επιτρόπου ότι έχει διαπιστώσει πρόοδο στις σχέσεις και τις διαπραγματεύσεις μεταξύ της ΕΕ και της Λιβύης.
<SPEAKER ID="557" NAME="Franziska Katharina Brantner" LANGUAGE="EN">
Κύριε Πρόεδρε, στην Τυνησία παρακολουθήσαμε την εξέγερση του λαού εναντίον ενός καταπιεστικού και σκαιού καθεστώτος που του στερούσε επί χρόνια βασικά ανθρώπινα δικαιώματα. Αποτελεί μέγα όνειδος για την ΕΕ το γεγονός ότι υποστηρίξαμε επί μακρόν αυτήν τη δικτατορία. Επιδεινώνοντας την ήδη δεινή θέση της, η ΕΕ κινδυνεύει να διαπράξει τα ίδια σφάλματα και με τη γείτονα χώρα της Τυνησίας, τη Λιβύη.
<P>
Εάν η Επιτροπή και το Συμβούλιο δεν αλλάξουν στάση, θα συνεχιστεί η παροχή στήριξης προς έναν ακόμα δικτάτορα στην περιοχή εν ονόματι της σταθερότητας, καθώς και των συνοριακών ελέγχων και της μετανάστευσης. Επί σειρά ετών, το καθεστώς του Gaddafi, ο οποίος συγκαταλέγεται μεταξύ των καλύτερων φίλων του Ben Ali -όπως διαπιστώσαμε και πάλι προσφάτως-, παραβιάζει συστηματικά τα ανθρώπινα δικαιώματα των πολιτών του και ιδιαίτερα των μεταναστών εργαζομένων. Παρά ταύτα, η ΕΕ και αρκετά από τα κράτη μέλη της συσφίγγουν ολοένα περισσότερο τις σχέσεις τους με τη Λιβύη, και η ΕΕ έχει φθάσει πλέον στο σημείο να διαπραγματεύεται επί του παρόντος την εν λόγω συμφωνία πλαίσιο.
<P>
Συνεπώς, παροτρύνω το Συμβούλιο και την Επιτροπή να αναγνωρίσουν τα δυσοίωνα σημάδια και να διασφαλίσουν ότι πληρούνται στο ακέραιο οι προϋποθέσεις που παραθέτω ακολούθως, πριν από τη σύναψη οιασδήποτε συμφωνίας με τη Λιβύη.
<P>
Καταρχάς, η Λιβύη πρέπει να επικυρώσει και να θέσει σε ισχύ τη σύμβαση του Ο"Ε για τους πρόσφυγες και να εξασφαλίσει στην Ύπατη Αρμοστεία των "νωμένων Εθνών για τους Πρόσφυγες πλήρη πρόσβαση στη χώρα· δεύτερον, πρέπει να εγγυηθεί τη δέουσα προστασία και τα δικαιώματα των μεταναστών, καθώς και να εγκρίνει νομοθεσία για το άσυλο, περιλαμβανομένης της αρχής της μη επαναπροώθησης· τρίτον, δεν μπορεί να συναφθεί καμία συμφωνία επανεισδοχής με τη Λιβύη εάν δεν εξαλειφθεί προηγουμένως ο υψηλός κίνδυνος απάνθρωπης και εξευτελιστικής μεταχείρισης που διατρέχουν οι μετανάστες στη Λιβύη.
<P>
Σε αυτό δε το πλαίσιο, επειδή εκτιμώ ότι αυτό δεν πρόκειται να συμβεί άμεσα, εύχομαι πραγματικά να ναυαγήσουν οι διαπραγματεύσεις της Επιτροπής για τη συμφωνία επανεισδοχής.
<P>
Επιπλέον, το Κοινοβούλιο θα πρέπει να τηρείται πλήρως ενήμερο σε όλα τα στάδια της διαπραγματευτικής διαδικασίας.
<P>
Οι Πράσινοι αντιτίθενται σθεναρά στη σύναψη οιασδήποτε "βρώμικης" συμφωνίας με έναν δικτάτορα όπως ο Gaddafi εις βάρος των μεταναστών και των πολιτών της Λιβύης. " συνεχιζόμενη παροχή στήριξης από την ΕΕ προς αυτό το καταπιεστικό καθεστώς ούτε συνάδει με τις αξίες και τις νομικές δεσμεύσεις της ΕΕ, ούτε εξυπηρετεί τα μακροπρόθεσμα συμφέροντά της στην περιοχή. Όπως μόλις αποδείχθηκε με τόσο ανάγλυφο τρόπο στην Τυνησία, μόνο μια δημοκρατική και ελεύθερη χώρα μπορεί να είναι πραγματικά σταθερή και ευημερούσα.
<P>
Ας βεβαιωθούμε ότι η ΕΕ δεν θα διαπράξει δεύτερη φορά το ίδιο σφάλμα.
<SPEAKER ID="558" NAME="Charles Tannock" LANGUAGE="EN">
Κύριε Πρόεδρε, η Λιβύη είναι μια χώρα στην οποία τα ανθρώπινα δικαιώματα παραβιάζονται συστηματικά και η δημοκρατία είναι ανύπαρκτη. Ο συνταγματάρχης Gaddafi ουδέποτε κατήλθε σε εκλογές αφότου ανέλαβε την εξουσία πριν από 41 χρόνια. Πράγματι, απαγορεύεται στη χώρα η σύσταση πολιτικών κομμάτων.
<P>
Ο Gaddafi είναι ο Φιντέλ Κάστρο της Αφρικής. Προσπαθεί να προβάλλεται ως καλοκάγαθος πατέρας για τον ίδιο του τον λαό, φθάνοντας μάλιστα σε σημείο να ισχυρίζεται ότι δεν διαδραματίζει κανέναν επίσημο ρόλο στην κρατική ιεραρχία. Στη γενέτειρά μου, το "νωμένο Βασίλειο, τον γνωρίζουμε με διαφορετικό πρόσωπο, ως πρώην χορηγό της τρομοκρατίας, ιδιαίτερα της βομβιστικής επίθεσης στο Lockerbie το 1988.
<P>
Προκειμένου να εξωραΐσει τη διεθνή του εικόνα, και τούτο είναι προς τιμήν του, υποθέτω, αποζημίωσε τις πενθούσες οικογένειες, στην πραγματικότητα όμως, ο ανορθόδοξος Gaddafi θα είχε εξοστρακιστεί διά παντός από τη Δύση εάν δεν υπήρχαν τα τεράστια αποθέματα πετρελαίου και φυσικού αερίου της Λιβύης. Τούτο επιτρέπει στον Gaddafi να ασκεί πιέσεις στην ΕΕ. Συγκεκριμένα δε, επιδιώκει να διχάσει το Συμβούλιο προσεταιριζόμενος την ηγεσία ορισμένων κρατών μελών.
<P>
Παρά ταύτα, αναγνωρίζω, για πραγματιστικούς λόγους, την ανάγκη διατήρησης στενών εμπορικών και διπλωματικών σχέσεων μεταξύ της ΕΕ και της Λιβύης βάσει συμφωνίας πλαισίου. Φοβούμαι όμως ότι δεν κάνουμε τίποτα άλλο ουσιαστικά από το να εδραιώνουμε την εξουσία του Gaddafi, η οποία, εν ευθέτω χρόνο, θα περάσει αναπόφευκτα σε έναν από τους γιους του, στο πλαίσιο μιας δυναστικής διαδοχής όμοιας με εκείνη της Βόρειας Κορέας.
<SPEAKER ID="559" NAME="Τάκης Χατζηγεωργίου">
εξ ονόματος της Ομάδας GUE/NGL. - Θα ήθελα κατ' αρχήν να ευχαριστήσω την εισηγήτρια για την δουλειά που έκανε, καθώς και τον κύριο Füle για την παρουσία του εδώ. Θεωρούμε πως στην ευαίσθητη από κάθε άποψη περιοχή της Μεσογείου θα πρέπει να γίνονται συνεχείς προσπάθειες για ανάπτυξη της κατανόησης και της συνεργασίας· μιας συνεργασίας σε ισότιμη βάση που να λαμβάνει υπόψη τις ασυμμετρίες και ανισομέρειες που υφίστανται στους διάφορους τομείς ανάπτυξης ανάμεσα στις χώρες της Μεσογείου και ανάμεσα στην Ευρωπαϊκή Ένωση και τις γειτνιάζουσες σε αυτή χώρες της περιοχής· μιας συνεργασίας που να στοχεύει στην επικράτηση της ειρήνης. Αυτό μπορεί να επιτευχθεί με διάλογο στη βάση του αλληλοσεβασμού και πρέπει, ως εκ τούτου, να είμαστε ανοικτοί στην αλληλεπίδραση. Σε αυτό το πλαίσιο είμαστε υπέρ της ενδυνάμωσης των σχέσεων της Ευρωπαϊκής Ένωσης με τη Λιβύη.
<P>
Υπάρχουν, ωστόσο, ορισμένα ευαίσθητα θέματα τα οποία πρέπει να προσεχθούν ιδιαίτερα στη διαδικασία ανάπτυξης αυτών των σχέσεων. Θα σταθώ κυρίως στο θέμα των προσφύγων, των μεταναστών και της συμφωνίας επανεισδοχής. Επιδιώκεται να υπάρξει συμφωνία επανεισδοχής με τη Λιβύη ως μέρος της συμφωνίας πλαίσιο που συζητείται μεταξύ της Ευρωπαϊκής Ένωσης και της Λιβύης. " ενδεχόμενη υπογραφή μιας τέτοιας συμφωνίας, χωρίς παράλληλα να υπάρξουν μεταρρυθμίσεις που να βελτιώνουν την κοινωνικοοικονομική πραγματικότητα των μεταναστών, θα προσθέσει στη συνέχιση της καταπάτησης των ανθρωπίνων δικαιωμάτων και με αυτόν τον τρόπο θα συνηγορήσουμε στην εξαναγκαστική επιστροφή των μεταναστών σε συνθήκες που δεν εγγυώνται την ασφάλειά τους, ούτε διασφαλίζουν τα ελάχιστα αποδεκτά επίπεδα διαβίωσης.
<P>
Θα πρέπει να ζητηθεί από τις λιβυκές αρχές όπως αναγνωρίσουν νομίμως την παρουσία της Ύπατης Αρμοστείας του Ο"Ε για τους Πρόσφυγες. Θα πρέπει επίσης να σταθούμε στο ευαίσθητο θέμα της θανατικής ποινής. Θα ήταν ορθό να επιδιωχθεί συμφωνία αναστολής της εφαρμογής της στη Λιβύη με απώτερο σκοπό την κατάργησή της.
<SPEAKER ID="560" NAME="Fiorello Provera" LANGUAGE="IT">
Κύριε Πρόεδρε, κυρίες και κύριοι, τάσσομαι υπέρ της σύναψης συμφωνίας πλαισίου μεταξύ της Ευρωπαϊκής Ένωσης και της Λιβύης, διότι, σε σύγκριση με το παρελθόν, αποτελεί βήμα προόδου επί σημαντικών ζητημάτων, όπως η μετανάστευση, η συνεργασία στους τομείς της οικονομίας και της υγείας, ιδιαίτερα όσον αφορά την καταπολέμηση του AIDS, και, έως κάποιον βαθμό, το ενεργειακό πρόγραμμα.
<P>
Ένα άλλο σημαντικό ζήτημα είναι ο έλεγχος που ασκεί η Λιβύη επί της τρομοκρατικής δράσης, όχι μόνο στην εθνική της επικράτεια, αλλά και στα νότια σύνορα της χώρας. Πρόοδος σημειώθηκε εν προκειμένω με τη σύναψη συμφωνίας μεταξύ του Συμβουλίου και της λιβυκής κυβέρνησης, μεταξύ άλλων, σχετικά με ορισμένες γενικές αρχές όπως το Καταστατικό της Ρώμης και η σύμβαση των "νωμένων Εθνών για τους πρόσφυγες. Απαιτείται να καταβληθούν ακόμα μείζονες προσπάθειες -αυτό είναι προφανές-, αλλά είναι σημαντικό το Κοινοβούλιο να υποστηρίξει τη συμφωνία που βρίσκεται ήδη υπό διαπραγμάτευση, χωρίς να χρειαστεί να την θέσουμε εκ νέου σε συζήτηση, κινδυνεύοντας να ακυρώσουμε τα αποτελέσματα που έχουν ήδη επιτευχθεί.
<P>
Ελπίζω ότι η συνεργασία μεταξύ της Ευρωπαϊκής Ένωσης και της Λιβύης θα αποφέρει τα ίδια αποτελέσματα που απέφερε και το σύμφωνο φιλίας μεταξύ της Λιβύης και της Ιταλίας, με το οποίο διευθετήθηκε, μεταξύ άλλων, η μακροχρόνια διαμάχη σχετικά με το αποικιακό παρελθόν της χώρας. Δεν μπορούμε να επιλέγουμε τον συνομιλητή μας όταν καλούμαστε να διαπραγματευθούμε συγκεκριμένα ζητήματα με κυβερνήσεις και χώρες.
<SPEAKER ID="561" NAME="Barry Madlener" AFFILIATION="NI">
(NL) Κύριε Πρόεδρε, η Ευρωπαϊκή Επιτροπή παρείχε στη Λιβύη -ένα κράτος ταραξία- και στον δικτάτορά της, τον Gaddafi, ένα νέο εξαγώγιμο προϊόν. " παραγωγή πετρελαίου δεν αποτελεί σήμερα τη μοναδική πηγή πλουτισμού της Λιβύης· η χώρα θησαυρίζει επίσης εκβιάζοντας την Ευρώπη. Ο δικτάτορας Gaddafi θα ενθυλακώσει 60 εκατομμύρια ευρώ από τα χρήματα των ευρωπαίων φορολογουμένων ως αντάλλαγμα για την αναχαίτιση των Αφρικανών που επιχειρούν να αναζητήσουν ένα καλύτερο μέλλον στην Ευρώπη. Αυτά τα 60 εκατομμύρια ευρώ είναι μόνον η αρχή, διότι ο κ. Gaddafi απαιτεί τώρα την αύξηση του εν λόγω ποσού σε 5 δισεκατομμύρια ευρώ ετησίως, πλαισιώνοντας τις απαιτήσεις του με απειλές. " Ευρωπαϊκή Επιτροπή μπορεί να επέτρεψε να παραπλανηθεί από το γόητρο του κ. Gaddafi, αλλά εγώ δεν έχω καμία απολύτως εμπιστοσύνη σε αυτόν τον άνθρωπο.
<P>
Έχω φέρει μερικά άρθρα από εφημερίδες των τελευταίων ετών: ο Gaddafi απαιτεί δισεκατομμύρια από την ΕΕ· η Λιβύη ασκεί πιέσεις στο Λονδίνο και το Εδιμβούργο· ο Gaddafi θέλει περισσότερα χρήματα, ειδάλλως θα παραδώσει την Ευρώπη στην πλημμυρίδα των αφρικανών μεταναστών· ο Gaddafi δηλώνει: "Το Ισλάμ πρέπει να γίνει η θρησκεία της Ευρώπης"· ο Gaddafi θυσιάζει τη δημοκρατία στον βωμό της αυστηρής τήρησης του νόμου της σαρία· ο Gaddafi χρησιμοποιεί ως διαπραγματευτικό ατού 30 εκατομμύρια Αφρικανούς που θέλουν να μεταβούν στην Ευρώπη· ο Gaddafi θέλει να ξεκινήσει ιερό πόλεμο κατά της Ελβετίας.
<P>
Αξιότιμοι βουλευτές του Ευρωπαϊκού Κοινοβουλίου, δεν πρέπει να προσφέρουμε ανταλλάγματα σε αυτόν τον παλιάνθρωπο, τον Gaddafi. Αντιθέτως, πρέπει να τον τιμωρήσουμε εάν η Λιβύη συνεχίσει να επιτρέπει την ελεύθερη πρόσβαση τόσο μεγάλου αριθμού προσφύγων στην Ευρώπη. Ούτε πρέπει, όμως, να εκχωρούμε στους πρόσφυγες ευρωπαϊκό καθεστώς πρόσφυγα ή μόνιμη παραμονή. Πρέπει να τους αποστέλλουμε κατευθείαν πίσω στην Αφρική. Εάν παρέχουμε στους πρόσφυγες ευρωπαϊκό καθεστώς πρόσφυγα, προνόμια και προγράμματα κατάρτισης, θα επιβαρυνθούμε με ακόμα μεγαλύτερη ροή αιτούντων άσυλο, με μεγάλο αριθμό πνιγμών στην προσπάθεια των τελευταίων να καταφέρουν να φθάσουν στην ευρωπαϊκή ήπειρο. " πραγματική αιτία για την τεράστια εισροή αιτούντων άσυλο είναι η γενναιόδωρη και ενδοτική πολιτική ασύλου της Ευρωπαϊκής Ένωσης.
<SPEAKER ID="562" NAME="Alf Svensson" AFFILIATION="PPE">
(SV) Κύριε Πρόεδρε, η Λιβύη είναι πολύ καλή στην επικύρωση διεθνών συμφωνιών, φαίνεται όμως ότι είναι εξίσου καλή και στην κωλυσιεργία όταν πρόκειται να θέσει σε εφαρμογή αυτές τις συμφωνίες. Είναι επαίσχυντο το γεγονός ότι η Λιβύη διαθέτει έδρα και ψήφο στο Συμβούλιο Ανθρωπίνων Δικαιωμάτων των "νωμένων Εθνών. Το ίδιο ισχύει, παρεμπιπτόντως, και για τη Σαουδική Αραβία. Μέσω της άσκησης ισχυρών πιέσεων εκ μέρους του μεγαλύτερου εμπορικού της εταίρου, της ΕΕ, η Λιβύη πρέπει πραγματικά να αναγκαστεί να εστιάσει την προσοχή της στην έννοια του σεβασμού των ανθρωπίνων δικαιωμάτων και ελευθεριών, καθώς και των απορρεουσών υποχρεώσεων.
<P>
Όπως όλοι γνωρίζουμε, οι σχέσεις της ΕΕ με τη Λιβύη αφορούν διάφορες πτυχές της προσήκουσας μεταχείρισης των προσφύγων. Εάν το Συμβούλιο και η Επιτροπή δεν κατορθώσουν να πείσουν τη Λιβύη να επιτρέψει τη νόμιμη διαμονή του Ύπατου Αρμοστή των "νωμένων Εθνών για τους Πρόσφυγες στη χώρα, είναι απολύτως αδύνατον να εμπιστευθούμε τον τρόπο μεταχείρισης των προσφύγων στη Λιβύη.
<P>
Ο ηγέτης της Λιβύης είναι αριστοτέχνης της παρορμητικότητας και της αναξιοπιστίας. " ΕΕ ετοιμάζεται πλέον να συνάψει συμφωνία πλαίσιο μαζί του. Μου είναι αδύνατον να μην αναρωτηθώ τι σημαίνει ο όρος "πλαίσιο" για ένα καθεστώς όπως το καθεστώς του συνταγματάρχη Gaddafi, το οποίο επιδεικνύει κατάφωρη περιφρόνηση έναντι των ζητημάτων των ανθρωπίνων δικαιωμάτων. Γνωρίζουμε ότι στη Λιβύη ασκούνται ευρέως πρακτικές διακρίσεων λόγω ιθαγένειας εις βάρος των μεταναστών εργαζομένων, καθώς και ότι υφίστανται φυλετικές διώξεις κατά αφρικανών μεταναστών εργαζομένων.
<P>
" ανθρώπινη αξιοπρέπεια είναι σημαντικότερη από τα χρήματα. Ως εκ τούτου, ο σεβασμός των ανθρωπίνων δικαιωμάτων και των ελευθεριών πρέπει να είναι, ουσιαστικά, τόσο σημαντικός ώστε να μας αποτρέπει από την παράδοση ανθρώπων σε ένα κράτος στο οποίο ασκούνται πρακτικές βασανιστηρίων και άλλων μορφών απάνθρωπης μεταχείρισης. Παρεμπιπτόντως, αυτό απαιτείται και από τους καταστατικούς χάρτες της Ευρωπαϊκής Ένωσης.
<SPEAKER ID="563" NAME="Corina Creţu" AFFILIATION="S&amp;D">
(RO) Κύριε Πρόεδρε, η Λιβύη είναι ο τρίτος μεγαλύτερος προμηθευτής πετρελαίου και φυσικού αερίου της Ευρωπαϊκής Ένωσης, ενώ η Ένωση αποτελεί τον βασικό εμπορικό εταίρος της Λιβύης, αντιπροσωπεύοντας τουλάχιστον τα δύο τρίτα των συνολικών εμπορικών συναλλαγών της εν λόγω χώρας. Πρέπει επίσης να λάβουμε υπόψη την πρόοδο που έχουν σημειώσει οι αρχές στην Τρίπολη, οι οποίες κατόρθωσαν να άρουν την κατάσταση απομόνωσης και εμπάργκο υπό την οποία τελούσε η χώρα και να την μετατρέψουν σε μια ανοικτή και δυναμική, από οικονομικής και διπλωματικής πλευράς, χώρα.
<P>
Ωστόσο, η Ευρωπαϊκή Ένωση δεν αποτελεί μόνο κοινότητα οικονομικών συμφερόντων, αλλά βασίζεται σε μια δέσμη αξιών, τις οποίες δεν μπορούμε να εγκαταλείψουμε προς χάριν του πραγματισμού. Ομολογουμένως, η Λιβύη δεν παρέχει πλέον οικονομική στήριξη στην τρομοκρατία, έχει εγκαταλείψει το πυρηνικό της πρόγραμμα, συμφώνησε να καταβάλει αποζημίωση στις οικογένειες των θυμάτων τρομοκρατικής επίθεσης, απελευθέρωσε τις βουλγάρες νοσοκόμες που είχαν καταδικαστεί σε θάνατο για μετάδοση του HIV, ενώ έχει συνάψει και συμφωνίες με μερικά ευρωπαϊκά κράτη. Φρονώ ότι πρέπει να ενθαρρύνουμε αυτήν την πρόοδο, αλλά η εταιρική σχέση μεταξύ της Ευρωπαϊκής Ένωσης και της Λιβύης πρέπει να ερείδεται σε ισχυρή ηθική βάση.
<P>
Σε αυτό το πλαίσιο, η έκθεση της κ. Gomes -την οποία θα ήθελα να συγχαρώ για το έργο που επιτέλεσε- υπογραμμίζει τις σοβαρές ελλείψεις στον τομέα των ανθρωπίνων δικαιωμάτων, ελλείψεις που έχουμε καθήκον να αντιμετωπίσουμε. Πέρυσι, εγκρίναμε ένα ψήφισμα με οποίο ζητούσαμε από τη Λιβύη να καταργήσει τη θανατική ποινή. Πιστεύω ότι κρίνεται σκόπιμο να επαναλάβουμε αυτό το αίτημα, το οποίο όμως θα υποστηρίζεται από το αίτημα συμμόρφωσης προς τις διεθνείς διατάξεις περί της δίκαιης νομικής μεταχείρισης, λαμβάνοντας κυρίως υπόψη το γεγονός ότι οι αλλοδαποί είναι θύματα κακομεταχείρισης.
<P>
Ιδιαίτερη προσοχή πρέπει να δοθεί στο πρόβλημα των μεταναστών και των προσφύγων, τόσο εκείνων που εκδίδονται από τη Λιβύη στις χώρες καταγωγής τους -όπου κινδυνεύει σοβαρά η ζωή τους- όσο και εκείνων που επαναπροωθούνται από την Ιταλία στη Λιβύη, όπου υφίστανται κατά πάσα πιθανότητα σκληρά αντίποινα. Από την άλλη πλευρά, απαιτείται άσκηση πιέσεων ώστε η Λιβύη να εγκρίνει νομοθεσία για το άσυλο, καθώς και συμφωνίες για το άνοιγμα του Γραφείου του Ύπατου Αρμοστή του Ο"Ε για τους Πρόσφυγες, το οποίο τηρούσε αρχείο στη Λιβύη για σχεδόν 13.000 πρόσφυγες και αιτούντες άσυλο.
<P>
Όσον αφορά τη συμφωνία επανεισδοχής ως σκέλους της συμφωνίας πλαισίου μεταξύ της ΕΕ και της Λιβύης, απευθύνω έκκληση στο Συμβούλιο να εγκαταλείψει αυτό το σχέδιο, διότι θα συνεπαγόταν τον επαναπατρισμό προς μια χώρα όπου παραβιάζονται συστηματικά τα ανθρώπινα δικαιώματα. " πολιτική της κυβέρνησης Berlusconi δεν μπορεί να γίνει αποδεκτή ως παράδειγμα προς μίμηση. " ιταλική εξαίρεση δεν πρέπει να αποτελέσει τον ευρωπαϊκό κανόνα.
<SPEAKER ID="564" NAME="Sonia Alfano" AFFILIATION="ALDE">
(IT) Κύριε Πρόεδρε, κυρίες και κύριοι, το γεγονός ότι τα ευρωπαϊκά θεσμικά όργανα εξακολουθούν να επιθυμούν τη σύναψη συμφωνίας πλαισίου με μια δικτατορία όπως αυτή της Λιβύης στερείται αξιοπιστίας.
<P>
Δεν μπορούμε να συνεχίσουμε να δηλώνουμε ότι η Λιβύη διατηρεί πολύ σημαντικές εμπορικές σχέσεις με τα κράτη μέλη της Ευρωπαϊκής Ένωσης και ότι λειτουργεί ως εταίρος για την Ευρωπαϊκή Ένωση στη λεκάνη της Μεσογείου, κα να θέτουμε σε δεύτερη μοίρα το ζήτημα των ανθρωπίνων δικαιωμάτων.
<P>
" πρωταρχική προϋπόθεση για την έναρξη αξιόπιστου διαλόγου μεταξύ ημών και της Λιβύης είναι η επικύρωση της σύμβαση της Γενεύης από την εν λόγω χώρα. Δεν μπορούμε να ανταλλάσσουμε οικονομικά συμφέροντα με ανθρώπινες ζωές: όχι μόνο τις ζωές των λιβύων πολιτών, αλλά και ανθρώπων από άλλες χώρες, οι οποίοι, διερχόμενοι από τη Λιβύη προς αναζήτηση καταφυγίου από εμφύλιους πολέμους και θρησκευτικές διώξεις, καταλήγουν εντέλει στον θάνατο ή σε φρικτά βασανιστήρια.
<P>
Έχουμε χρέος να μη λησμονούμε τις χιλιάδες εκκλήσεις βοήθειας από ανθρώπους που κρατούνται στις λιβυκές φυλακές. Δεν μπορούμε να λησμονήσουμε τη φρίκη που μας αποκάλυψε η φυλακή της Gandufa.
<P>
Οι λίβυοι πολίτες στερούνται πολλά πολιτικά και ατομικά δικαιώματα, όπως την ελευθερία της έκφρασης, του συνέχερσθαι και του συνδικαλίζεσθαι. " προφορική τροπολογία που κατέθεσε η Ομάδα του Ευρωπαϊκού Λαϊκού Κόμματος (Χριστιανοδημοκράτες) και αποσκοπεί στην αντικατάσταση του όρου "συνθήκη" της αιτιολογικής σκέψης B από τη φράση "συμφωνίες μεταξύ της Ιταλίας και της Λιβύης για τις κοινές παράκτιες περιπολίες" είναι εντελώς απαράδεκτη, και η ιταλική αντιπροσωπεία του κόμματος Italia dei Valori θα την καταψηφίσει.
<P>
" συμφωνία μεταξύ της Ιταλίας και της Λιβύης είναι μακράν πιο σύνθετη: πρόκειται για μια συμφωνία με ακριβείς όρους επί περισσότερο σύνθετων ζητημάτων από τις κοινές παράκτιες περιπολίες. Για τη διατήρηση της αξιοπιστίας του, το Ευρωπαϊκό Κοινοβούλιο πρέπει να πει τα πράγματα με το όνομά τους, έστω και αν αυτό ενδέχεται να προκαλέσει αμηχανία.
<P>
Ξεχωριστό θέμα συζήτησης πρέπει να αποτελέσει το ζήτημα της UNHCR, της Ύπατης Αρμοστείας των "νωμένων Εθνών για τους Πρόσφυγες, η οποία αδυνατεί να επιτελέσει το έργο της στη Λιβύη και κατηγορείται από το λιβυκό καθεστώς για αδιανόητες παραβιάσεις και εγκλήματα. Αυτή είναι η βάση για τη διαπραγμάτευση συμφωνιών; Δεν μπορούμε να διαπραγματευόμαστε ούτε με τρομοκράτες ούτε με δικτάτορες. Είμαστε το Ευρωπαϊκό Κοινοβούλιο, όχι το διοικητικό συμβούλιο ενός οικονομικού κολοσσού.
<SPEAKER ID="565" NAME="Hélène Flautre" AFFILIATION="Verts/ALE">
(FR) Κύριε Πρόεδρε, θα ήθελα να ευχαριστήσω την κ. Gomes που μας έδωσε την ευκαιρία να συζητήσουμε μια διαπραγματευτική εντολή που είναι αναμφίβολα ακανθώδης, όπως ακανθώδες είναι και το περιεχόμενο αυτό καθαυτό των διαπραγματεύσεων. Το παράδειγμα της Τυνησίας θα πρέπει να χρησιμεύσει ως προειδοποίηση για την ιδιαίτερη επιφυλακτικότητα που πρέπει πλέον να επιδεικνύουμε, ειδικότερα όσον αφορά τον τρόπο με τον οποίο ενημερώνουμε για τις διαπραγματεύσεις.
<P>
Δεν μπορούμε να καταγράφουμε απλώς επιτυχίες καθώς εξετάζουμε τις εν εξελίξει διαπραγματεύσεις και να πανηγυρίζουμε επειδή ένα καθεστώς όπως το καθεστώς Gaddafi ενδεχομένως συμφώνησε, για παράδειγμα, επί ορισμένων ανθρωπίνων δικαιωμάτων, ενώ το συγκεκριμένο καθεστώς είναι ευρέως γνωστό για τις μείζονες παραβιάσεις που διαπράττει κατά όλων ανεξαιρέτως των θεμελιωδών δικαιωμάτων. Επιπροσθέτως, όλοι οι μετανάστες που καταφθάνουν στις ακτές μας -παρότι ο αριθμός τους μειώνεται συνεχώς- δηλώνουν εν ολίγοις ότι θα προτιμούσαν να πνιγούν κατά τη διάρκεια τους ταξιδιού τους προς την Ευρώπη παρά να επιστρέψουν στη Λιβύη, και τούτο λόγω των βιασμών, των βασανιστηρίων, της κακομεταχείρισης, των αναγκαστικών επαναπατρισμών, των μαζικών απελάσεων και των ρατσιστικών πρακτικών. Έχει ήδη αναφερθεί και θα το επαναλάβω: είναι μακρύς ο κατάλογος των κατάφωρων, μαζικών παραβιάσεων των ανθρωπίνων δικαιωμάτων των μεταναστών στη Λιβύη.
<P>
Όντως, λοιπόν, θεωρώ απολύτως επιτακτική την ανάγκη να καταβάλουμε κάθε δυνατή προσπάθεια από την πλευρά μας για τη βελτίωση της κατάστασης αυτών των ανθρώπων. Αυτό είναι καθήκον του Ύπατου Αρμοστή για τους Πρόσφυγες· δικό μας όμως καθήκον είναι να μεριμνήσουμε για την επανεγκατάσταση των ατόμων που ταυτοποιούνται από την Ύπατη Αρμοστεία για τους Πρόσφυγες. Αυτό είναι εξίσου καθήκον των οργανώσεων που δραστηριοποιούνται σε επίπεδο κοινοτήτων, οι οποίες είναι επί του παρόντος σχεδόν ανίσχυρες στην πράξη και πρέπει να ενισχυθούν με όλα τα δυνατά μέσα.
<P>
Πιστεύω ότι, εφόσον επιθυμούμε πραγματικά να τηρήσουμε τους στόχους που έχουμε καθορίσει στις Συνθήκες στον τομέα της εξωτερικής μας πολιτικής, έχουμε ακόμα μακρύ δρόμο μπροστά μας έως ότου μπορέσουμε να στείλουμε πίσω στη Λιβύη τους μετανάστες που διαμένουν παράνομα στην ΕΕ.
<SPEAKER ID="566" NAME="David Campbell Bannerman" AFFILIATION="EFD">
(EN) Κύριε Πρόεδρε, το 2007, ο πρόεδρος Sarkozy διέψευσε οιαδήποτε σύνδεση μεταξύ της απελευθέρωσης πέντε βουλγάρων νοσοκόμων από τη Λιβύη και της λιβυκής παραγγελίας γαλλικών πυραύλων αξίας 240 εκατομμυρίων ευρώ.
<P>
Αυτά τα όπλα πουλήθηκαν σε μια χώρα που θεωρείται υπεύθυνη για τη βομβιστική επίθεση στο Lockerbie, καθώς και για την προμήθεια τρομοκρατικών όπλων. Ωστόσο, ακόμα και ο γιος του Gaddafi υπαινίχθηκε ότι υπήρχε σύνδεση μεταξύ των δύο συμφωνιών. Επρόκειτο για συμφωνία προμήθειας όπλων με αντάλλαγμα φυλακισμένους.
<P>
Το 2004, η ΕΕ ήρε το εμπάργκο όπλων εις βάρος της Λιβύης σε αντάλλαγμα της άσκησης μεταναστευτικών ελέγχων. Επρόκειτο για συμφωνία προμήθειας όπλων με αντάλλαγμα τη φύλαξη των συνόρων.
<P>
Επί του παρόντος, η εφημερίδα London Times αναφέρει ότι η βαρόνη Ashton εκφράζει αίφνης της επιθυμία να άρει το εμπάργκο όπλων της ΕΕ εις βάρος της Κίνας, το οποίο επιβλήθηκε μετά τη σφαγή στην πλατεία Tiananmen, δηλώνοντας ότι προβάλλει "μείζον πρόσκομμα στην ανάπτυξη στενότερης συνεργασίας μεταξύ της ΕΕ και της Κίνας".
<P>
Στην πραγματικότητα, νομίζω ότι προβάλλει μείζον πρόσκομμα στη διάσωση του ευρώ, έτσι δεν είναι; Όπως ακριβώς και στην περίπτωση της συμφωνίας με τη Λιβύη, φαίνεται ότι η ΕΕ καταβάλλει πλέον τόσο απεγνωσμένες προσπάθειες να διασώσει το ευρώ, ώστε είναι διατεθειμένη ακόμα και να θέσει σε κίνδυνο τη συλλογική μας ασφάλεια, καθόσον μόνον οι Κινέζοι διαθέτουν αρκετά χρήματα για να σώσουν το ευρώ. Πρόκειται για συμφωνία προμήθειας όπλων με αντάλλαγμα την αγορά ομολόγων. Τα κινεζικά συναλλαγματικά διαθέσιμα ανέρχονται στο ποσό των 2,9 τρισεκατομμυρίων δολαρίων "ΠΑ. " Κίνα έχει ήδη αγοράσει ελληνικά, ισπανικά και πορτογαλικά ομόλογα. Εντούτοις, πρόκειται για την ίδια χώρα που απαγορεύει την εμφάνιση της λέξης "δημοκρατία" στις μηχανές αναζήτησής του Διαδικτύου και εκτελεί κάθε χρόνο χιλιάδες άτομα.
<P>
Θέτω, επομένως, με πάσα ειλικρίνεια το εξής ερώτημα: πόσο χαμηλά θα πέσει ακόμα η ΕΕ για να διασώσει το ευρώ;
<SPEAKER ID="567" NAME="Andreas Mölzer" AFFILIATION="NI">
(DE) Κύριε Πρόεδρε, η ανατροπή της κυβέρνησης της Τυνησίας προκάλεσε αλυσιδωτές αναταραχές σε γείτονες, δικτατορικές κατά βάση, χώρες της περιοχής του Μαγκρέμπ, καθώς και στη Λιβύη. Μια ριζική αλλαγή αυτού του είδους αποτελεί ασφαλώς και ευκαιρία εκδημοκρατισμού, υπό την προϋπόθεση όμως ότι δεν γίνεται αντικείμενο εκμετάλλευσης ισλαμιστών ταραχοποιών.
<P>
Είναι βέβαιο ότι οι αναταραχές αυτές θα έχουν επιπτώσεις στην εισροή προσφύγων. Κατά συνέπεια, είναι σημαντικό να συνεργαστούμε στενότερα με τις αφρικανικές χώρες επί του προβλήματος των προσφύγων. Ωστόσο, η έκκληση του συνταγματάρχη Gaddafi προς την Ευρωπαϊκή Ένωση να καταβάλλει ετησίως στην Αφρική ελάχιστο ποσό ύψους 5 δισεκατομμυρίων ευρώ για την καταπολέμηση της παράνομης μετανάστευσης αποτελεί αναμφισβήτητα εσφαλμένη κίνηση. Οι χώρες της Ευρωπαϊκής Ένωσης καταβάλλουν ήδη δισεκατομμύρια ευρώ υπό τη μορφή αναπτυξιακής βοήθειας. Κατά την άποψή μου, το καθεστώς χρηματοδοτικής βοήθειας πρέπει να αναθεωρηθεί επειγόντως, ούτως ώστε να διασφαλισθεί ότι η βοήθεια αυτή δεν ωφελεί πλέον δικτάτορες και διεφθαρμένα καθεστώτα, αλλά, αντιθέτως, καταλήγει στους ανθρώπους που πραγματικά την έχουν ανάγκη.
<P>
Επιπλέον, πρέπει να δοθεί, στο πλαίσιο των εξωτερικών σχέσεων της ΕΕ, μεγαλύτερη προτεραιότητα στις δοκιμασίες που υφίστανται οι χριστιανοί στις ισλαμικές χώρες.
<SPEAKER ID="568" NAME="Wolfgang Kreissl-Dörfler" AFFILIATION="S&amp;D">
(DE) Κύριε Πρόεδρε, κύριε Füle, φέρουμε ευθύνη για όλους τους άνδρες, τις γυναίκες και τα παιδιά που αναζητούν καταφύγιο στην Ευρώπη επειδή κινδυνεύει η ζωή τους. Αυτή η ευθύνη απορρέει, αφενός, από τις ηθικές αξίες που αντιπροσωπεύει πλέον η Ευρώπη και από την προσωπική ιστορική διαδρομή πολλών Ευρωπαίων -η οποία συχνά λησμονείται σε αυτό το πλαίσιο- και, αφετέρου, από τις νομικές εγγυήσεις που παρέχονται δυνάμει διεθνών συνθηκών και συμβάσεων.
<P>
Εφόσον αναλαμβάνουμε ευθύνες, θα πρέπει να είμαστε εξίσου διατεθειμένοι να αναλάβουμε και τη συνακόλουθη επιβάρυνση. Αυτό σημαίνει ισότιμο καταμερισμό μεταξύ των κρατών μελών. Ασφαλώς δεν σημαίνει ότι θα επιτρέψουμε να επωμίζονται την ευθύνη μόνο μερικές χώρες, τα σύνορα των οποίων τυγχάνει να συμπίπτουν με τα εξωτερικά σύνορα της ΕΕ, ούτε -και αυτό είναι κάτι απολύτως κατακριτέο που αδυνατώ να παραβλέψω- ότι θα πληρώνουμε καθεστώτα όπως αυτό του συνταγματάρχη Gaddafi ώστε να μετριασθεί η δική μας επιβάρυνση.
<P>
Ας μην επιτρέψουμε καμία παρανόηση. Είναι θετικό να μπορούμε να αποτρέπουμε ανθρώπους από το να επιχειρούν ένα επικίνδυνο ταξίδι που ενδέχεται να θέσει σε κίνδυνο τη ζωή τους. Πλην όμως, ο συνταγματάρχης Gaddafi και το καθεστώς του ουδόλως ενδιαφέρονται να σώσουν ζωές ή να προστατεύσουν ανθρώπους. Ενδιαφέρονται μόνο για στυγνά οικονομικά στοιχεία. " Ευρωπαϊκή Ένωση θα πρέπει να προσέξει ώστε να μην γίνει συνένοχος ενός καθεστώτος που περιφρονεί τελείως τα ανθρώπινα δικαιώματα.
<P>
Έχω επισκεφθεί τους καταυλισμούς προσφύγων στη Λιβύη και έχω δει τι συμβαίνει εκεί. Είχαμε την ευκαιρία να μιλήσουμε με τους υπευθύνους. Δεν ενδιαφέρονται ούτε για τα ανθρώπινα δικαιώματα ούτε για την παροχή καταφυγίου στους ανθρώπους. Διατύπωσαν παράπονα επειδή δεν τους παρείχαμε κανονιοφόρους ώστε να είναι σε θέση να προστατεύουν αποτελεσματικότερα τα σύνορά τους. Ορθώς δεν εφοδιάσαμε τον συνταγματάρχη Gaddafi με τέτοια σκάφη, διότι θα μπορούσαν να αποβούν μέσα διττής χρήσης. Πρέπει να λάβουμε υπόψη και αυτό το στοιχείο. Δεν πρέπει να προδώσουμε τις αξίες μας απλώς και μόνο επειδή προσβλέπουμε σε οικονομικά οφέλη ή σε μια συμφωνία επανεισδοχής. Είμαι επίσης της άποψης ότι θα πρέπει να εξετάσουμε τη διαπραγματευτική εντολή όλων των μελών του παρόντος Σώματος και όχι μόνον ορισμένων. " μυστική διπλωματία δεν πρόκειται να μας οδηγήσει σε περαιτέρω πρόοδο, ιδίως εάν παραβλέψουμε την προηγούμενη εμπειρία που είχαμε στην Ευρωπαϊκή Ένωση με το καθεστώς του συνταγματάρχη Gaddafi, στο οποίο, μάλιστα, δεν μπορούμε να προσδώσουμε κανέναν άλλο χαρακτηρισμό. Αυτό είναι άλλο ένα ζήτημα που δεν θα πρέπει να λησμονήσουμε, και σας καλώ να μεριμνήσετε συναφώς. " κ. Gomes ανέφερε όλα τα κριτήρια που πρέπει να πληρούνται σε περίπτωση που φθάσουμε κάποτε στο στάδιο της σύναψης συμφωνίας.
<SPEAKER ID="569" NAME="Simon Busuttil" AFFILIATION="PPE">
(MT) Κύριε Πρόεδρε, όσοι τάσσονται κατά της συμφωνίας με τη Λιβύη θα πρέπει να εκτιμήσουν το γεγονός ότι πρόκειται για γείτονα χώρα! Δεν μπορούμε να αγνοούμε τους γείτονές μας. Θα πρέπει να βρεθεί ένας τρόπος αρμονικής συμβίωσης με τις γείτονες χώρες, αλλά αυτό δεν σημαίνει αναγκαστικά ότι θα συμφωνούμε με τις πρακτικές τους.
<P>
Δεν είναι δύσκολο για τους συναδέλφους βουλευτές που δεν προέρχονται από χώρες άμεσης γειτνίασης με τη Λιβύη να επικρίνουν την εν λόγω συμφωνία, είναι όμως μακράν δυσκολότερο για τις μεσογειακές χώρες που γειτνιάζουν άμεσα με τη Λιβύη να βρουν κάποιον τρόπο συνεργασίας με τη συγκεκριμένη χώρα.
<P>
Είναι αλήθεια ότι στη συμφωνία θα πρέπει να συμπεριληφθεί και ένα κεφάλαιο για τη μετανάστευση, καθώς και μια συμφωνία επανεισδοχής. Αναμφίβολα, η τελευταία θα πρέπει να σέβεται εξίσου το δικαίωμα όλων των αιτούντων άσυλο σε διεθνή προστασία.
<SPEAKER ID="570" NAME="Francisco José Millán Mon" AFFILIATION="PPE">
(ES) Κύριε Πρόεδρε, η παρούσα συζήτηση για τη Λιβύη πραγματοποιείται σε μια συγκυρία κατά την οποία συμβαίνουν πολύ σημαντικές αλλαγές σε κάποια άλλη γειτονική μεσογειακή χώρα: στην Τυνησία.
<P>
Ανέκαθεν πίστευα ότι η Ευρωπαϊκή Ένωση πρέπει να συμβάλει στην προώθηση μειζόνων μεταρρυθμίσεων στη Μεσόγειο, προκειμένου να αποτελέσει η τελευταία περιοχή ελευθερίας και ευημερίας. Αναφέρομαι στις ομιλίες μου ενώπιον του Σώματος κατά τα τελευταία χρόνια, στο πλαίσιο των οποίων έχω δηλώσει επανειλημμένως ότι η πολιτική της Ένωσης δεν μπορεί να επικεντρώνεται απλώς στη διατήρηση της καθεστηκυίας τάξης.
<P>
Δεν είναι, όμως, αυτό το συγκεκριμένο ζήτημα που συζητείται σήμερα· το θέμα της σημερινής συζήτησης είναι η συμφωνία πλαίσιο με τη Λιβύη. Θα ήθελα να υπογραμμίσω την ανάγκη συνεργασίας με τη Λιβύη ενόψει της διαχείρισης των μεταναστευτικών ροών, περιλαμβανομένης μιας συμφωνίας για την επανεισδοχή παράνομων μεταναστών, μεταξύ άλλων, και υπηκόων τρίτων χωρών, όπως συμβαίνει με όλες τις συμφωνίες επανεισδοχής που συνάπτει η Ένωση.
<P>
Τυχόν υποχώρηση έναντι των θέσεων της Λιβύης που αντίκεινται στην εν λόγω συμφωνία θα έχει ολέθριες συνέπειες, λόγω της σημαντικής θέσης που κατέχει η Λιβύη ως χώρα διέλευσης, ενώ θα αποτελούσε επίσης αρνητικότατο μήνυμα για τις διαπραγματεύσεις με το Μαρόκο και την Αλγερία σχετικά με τις συμφωνίες επανεισδοχής, οι οποίες βρίσκονται σε αδιέξοδο εδώ και πολλά χρόνια.
<P>
Ωστόσο, θα πρέπει να επιμείνουμε εξίσου επί του σεβασμού των δικαιωμάτων των προσφύγων από τις λιβυκές αρχές, συμπεριλαμβανομένης -όπως προαναφέρθηκε- της αρχής της μη επαναπροώθησης.
<SPEAKER ID="571" NAME="Salvatore Iacolino" AFFILIATION="PPE">
(IT) Κύριε Πρόεδρε, κυρίες και κύριοι, οι χώρες του Μαγκρέμπ βιώνουν δύσκολους καιρούς. Οι αιματηρές συγκρούσεις των τελευταίων ημερών στην Τυνησία το αποδεικνύουν περίτρανα.
<P>
Στην παρούσα φάση της ιστορίας, θα ήταν μέγα σφάλμα εκ μέρους μας να μην αναγνωρίσουμε την επείγουσα και καθοριστική ανάγκη ενίσχυσης των σχέσεών μας με τη Λιβύη, η οποία βρίσκεται στην καρδιά της Μεσογείου και διαδραματίζει καίριο ρόλο στην ανάσχεση και τη ρύθμιση των μεταναστευτικών ροών. Παρά τις αντιφάσεις που παρουσιάζει ως χώρα -επισκέφθηκα τη Λιβύη μαζί με την κ. Gomes-, δεν υπάρχει αμφιβολία ότι η σύναψη συμφωνίας πλαισίου θα συμβάλει οπωσδήποτε στην καταπολέμηση της τρομοκρατίας, στις θεμελιώδεις ελευθερίες και στο ενεργειακό ζήτημα. Αγνοώντας τη Λιβύη και τις χώρες του Μαγκρέμπ, υποπίπτουμε σε μέγα σφάλμα.
<P>
Σημείο αναφοράς αποτελεί το σύμφωνο φιλίας με την Ιταλία, η εφαρμογή του οποίου θα μπορούσε να διασφαλίσει ότι η εν λόγω συμφωνία πλαίσιο θα ερείδεται πραγματικά σε σταθερές βάσεις.
<SPEAKER ID="572" NAME="Štefan Füle" LANGUAGE="EN">
Κύριε Πρόεδρε, ευχαριστώ τους βουλευτές του Κοινοβουλίου για τις παρατηρήσεις τους. Θα διαβιβάσω στην εισηγήτρια κ. Gomes περαιτέρω στοιχεία σχετικά με τα εθνικά ενδεικτικά προγράμματα για τα έτη 2011-2013, βάσει των οποίων πρόκειται να διατεθούν 60 εκατομμύρια ευρώ για τα προγράμματά μας στη Λιβύη.
<P>
Έχω πλήρη επίγνωση του γεγονότος ότι ορισμένα θέματα είναι προβληματικά στο πλαίσιο των σχέσεών μας με τη Λιβύη. Ωστόσο, η Ευρωπαϊκή Ένωση επέλεξε να αναπτύξει περαιτέρω τις σχέσεις της με τη Λιβύη ώστε να είναι σε θέση να αντιμετωπίσει όλα τα ζητήματα με διαλλακτικό και εποικοδομητικό τρόπο, συμπεριλαμβανομένων λίαν ευαίσθητων ζητημάτων, όπως τα ανθρώπινα δικαιώματα, ο σεβασμός των θεμελιωδών ελευθεριών και τα δικαιώματα των μεταναστών.
<P>
Πέρυσι, επισκεφθήκαμε με τη Cecilia Malmström το κέντρο κράτησης που βρίσκεται στην έρημο της Λιβύης. Δεν τρέφω καμία απολύτως ψευδαίσθηση για τις προκλήσεις που αντιμετωπίζουμε. Είχα επίσης την ευκαιρία να αντιληφθώ ποιες είναι οι εναλλακτικές μας επιλογές σε σχέση με τη δράση μας στον τομέα της μετανάστευσης.
<P>
Επιτρέψτε μου να προσθέσω μια τρίτη, προσωπική παρατήρηση: δεν επιβραβεύουμε κανέναν με αυτές τις διαπραγματεύσεις· μεριμνούμε για τα συμφέροντά μας σύμφωνα με τις αξίες στις οποίες πιστεύουμε. " Λιβύη εξέφρασε την ισχυρή της βούληση να συσφίξει τις σχέσεις της με την Ευρωπαϊκή Ένωση. Θεωρούμε ότι πρόκειται για θετική εξέλιξη και ότι η Ευρωπαϊκή Ένωση πρέπει να συνεχίσει να ακολουθεί την πολιτική της δέσμευσης. Προσωπικά, δεσμεύομαι, φυσικά, να διασφαλίσω ότι τούτο θα γίνει με απόλυτη διαφάνεια, λαμβάνοντας υπόψη τις θέσεις του Ευρωπαϊκού Κοινοβουλίου.
<SPEAKER ID="574" NAME="Ana Gomes" LANGUAGE="EN">
Κύριε Πρόεδρε, θα ήθελα να ευχαριστήσω όλους τους συναδέλφους βουλευτές που συμμετείχαν στην παρούσα συζήτηση.
<P>
Νομίζω ότι αυτή η συζήτηση αναδεικνύει τα διλήμματα με τα οποία βρισκόμαστε αντιμέτωποι. Από τη δική μου επίσκεψη στη Λιβύη, όπου μετέβην τον Νοέμβριο του 2010 ως μέλος της αντιπροσωπείας με επικεφαλής τον συνάδελφο βουλευτή κ. Panzeri, κατέληξα στο συμπέρασμα ότι πρέπει να ακολουθήσουμε τη γραμμή της δέσμευσης. Αναγνωρίζουμε ότι καλούμαστε να αντιμετωπίσουμε έναν δύσκολο συνομιλητή, θα ήταν όμως ασυνείδητο εκ μέρους μας να μην ακολουθήσουμε αυτήν τη γραμμή, διότι εγείρονται ανθρωπιστικές υποχρεώσεις έναντι των ανθρώπων που δοκιμάζονται τόσο πολύ στη Λιβύη, ιδιαίτερα των μεταναστών που διέρχονται από τη Λιβύη και υπομένουν την κατάσταση που επικρατεί στη χώρα.
<P>
Πιστεύω ότι πολλές από τις δυσκολίες οφείλονται στο γεγονός ότι το λιβυκό καθεστώς είναι απομονωμένο. Παρά τις δυσκολίες, και παρά το γεγονός ότι ουδόλως τρέφουμε αυταπάτες ότι θα επιτευχθεί σύντομα συμφωνία ή ότι θα εκπληρωθούν όλοι οι όροι που προτείνουμε, οφείλουμε να ακολουθήσουμε αυτήν τη γραμμή. Κατά την άποψή μου, αυτό είναι σαφές.
<P>
Πράγματι, υπό αυτήν την έννοια, η εγκατάσταση της αντιπροσωπείας της ΕΕ στην Τρίπολη είναι άκρως σημαντική, διότι φρονώ πως -όπως δήλωσαν πολλοί σήμερα- οι εξελίξεις στην Τυνησία αναμένεται να έχουν αντίκτυπο και στη Λιβύη, παρά τις διαφορές που υπάρχουν. Στη Λιβύη, δεν αντιμετωπίζουμε την ίδια κατάσταση, εν πολλοίς λόγω της απόλυτης εξάρτησης του λαού από το πετρελαϊκό εισόδημα.
<P>
Παρά ταύτα, νομίζω ότι το μήνυμα συνίσταται στη δέσμευσή μας να παρακολουθούμε εκ του σύνεγγυς τις διαπραγματεύσεις της Επιτροπής, παρά τις διαφορετικές αντιλήψεις μας στο παρόν στάδιο. Είμαι ευγνώμων για τις ενημερωτικές συναντήσεις τις οποίες πραγματοποιήσαμε, και οι οποίες απέβησαν χρήσιμες. Θα τις παρακολουθούμε με προσοχή και θα μπορούμε να διατυπώνουμε συστάσεις ανά πάσα στιγμή.
<P>
Εκτιμώ ότι, μέσω της ευρύτατης συναίνεσης που επετεύχθη με τη συνεργασία των σκιωδών εισηγητών μου και όλων των βουλευτών, αποστέλλουμε στο Συμβούλιο και την Επιτροπή -η οποία έχει αναλάβει το καθήκον των διαπραγματεύσεων-, αλλά και στους λίβυους συνομιλητές μας, ένα σαφέστατο μήνυμα σχετικά τους όρους που κρίνουμε απολύτως ουσιώδες να πληρούνται, εφόσον θέλουμε να επέλθουν οι επιδιωκόμενες βελτιώσεις στις διμερείς μας σχέσεις, καθώς και σχετικά με το κρίσιμο ζήτημα του σεβασμού των ανθρωπίνων δικαιωμάτων στη Λιβύη. Αυτό το μήνυμα είναι ξεκάθαρο.
<SPEAKER ID="575" NAME="Πρόεδρος">
" συζήτηση έληξε.
<P>
" ψηφοφορία θα διεξαχθεί την Πέμπτη 20 Ιανουαρίου 2011.
<P>
Γραπτές δηλώσεις (άρθρο 149 του Κανονισμού)
<SPEAKER ID="576" NAME="David Martin" LANGUAGE="EN">
Επικροτώ την έναρξη διαπραγματεύσεων μεταξύ της ΕΕ και της Λιβύης ως πρωτοβουλία για την ανάπτυξη νέων σχέσεων της ΕΕ με την περιοχή της Μεσογείου και με την Αφρική. Θεωρώ επίσης χρήσιμη τη συνεργασία με τη Λιβύη χρήσιμη, προκειμένου να εξετασθούν ζητήματα όπως η ασφάλεια και η σταθερότητα, η μετανάστευση, η δημόσια υγεία, η ανάπτυξη, το εμπόριο, η αλλαγή του κλίματος, η ενέργεια και ο πολιτισμός.
<P>
Ωστόσο, παροτρύνω το Συμβούλιο και την Επιτροπή να συστήσουν με έμφαση στη Λιβύη να κυρώσει τη σύμβαση της Γενεύης του 1951 για τους πρόσφυγες και το πρωτόκολλό της του 1967, και να συνεργασθεί πλήρως με την Ύπατη Αρμοστεία των "νωμένων Εθνών για τους Πρόσφυγες ούτως ώστε να εγγυηθεί τη δέουσα προστασία και τα δικαιώματα των μεταναστών, καθώς και να εγκρίνει νομοθεσία για το άσυλο που θα αναγνωρίζει το καθεστώς των προσφύγων και τα αντίστοιχα δικαιώματά τους, ιδίως την απαγόρευση των ομαδικών απελάσεων και την αρχή της μη επαναπροώθησης.
<P>
Υπενθυμίζω εξίσου στο Συμβούλιο και την Επιτροπή ότι έχουν υποχρέωση να μεριμνούν για την πλήρη συμμόρφωση της εξωτερικής πολιτικής της ΕΕ με τον Χάρτη Θεμελιωδών Δικαιωμάτων, ιδιαίτερα το άρθρο 19, που απαγορεύει τις μαζικές απελάσεις και αναγνωρίζει την αρχή της μη επαναπροώθησης. Παροτρύνω το Συμβούλιο και την Επιτροπή να ζητήσουν από τις αρχές της Λιβύης να υπογράψουν μνημόνιο κατανόησης που θα παρέχει στην Ύπατη Αρμοστεία των "νωμένων Εθνών για τους Πρόσφυγες νομική παρουσία στη χώρα, με εντολή για πλήρη πρόσβαση και άσκηση των δραστηριοτήτων προστασίας της.

<CHAPTER ID="017">
Εφαρμογή της οδηγίας σχετικά με τις υπηρεσίες στην εσωτερική αγορά (συζήτηση)
<SPEAKER ID="149" NAME="Πρόεδρος">
" ημερήσια διάταξη προβλέπει τη συζήτηση
<P>
της προφορικής ερώτησης προς το Συμβούλιο σχετικά με την εφαρμογή της οδηγίας 2006/123/ΕΚ, των βουλευτών Malcolm Harbour, Andreas Schwab, Evelyne Gebhardt, Cristian Silviu Buşoi, Heide Rühle, Adam Bielan, Κυριάκου Τριανταφυλλίδη και Matteo Salvini, εξ ονόματος της Επιτροπής Εσωτερικής Αγοράς και Προστασίας των Καταναλωτών - B7-0216/2009), και
<P>
της προφορικής ερώτησης προς την Επιτροπή σχετικά με την εφαρμογή της οδηγίας 2006/123/ΕΚ, των βουλευτών Malcolm Harbour, Andreas Schwab, Evelyne Gebhardt, Cristian Silviu Buşoi, Heide Rühle, Adam Bielan, Κυριάκου Τριανταφυλλίδη και Matteo Salvini, εξ ονόματος της Επιτροπής Εσωτερικής Αγοράς και Προστασίας των Καταναλωτών - B7-0219/2009).
<SPEAKER ID="150" NAME="Malcolm Harbour">
συντάκτης. - (EN) Κυρία Πρόεδρε, είναι τιμή μου που πραγματοποιώ την πρώτη παρέμβασή μου στο Κοινοβούλιο, αφότου εξελέγην πρόεδρος της Επιτροπής Εσωτερικής Αγοράς και Προστασίας των Καταναλωτών, και που παρουσιάζω την εν λόγω ερώτηση εξ ονόματος όλων των πολιτικών ομάδων στην επιτροπή, καθώς και των συντονιστών. Είμαι ιδιαίτερα ευτυχής για το γεγονός ότι πολλά νέα μέλη της επιτροπής παρευρίσκονται απόψε για να με στηρίξουν και για να συμβάλουν στη συζήτηση.
<P>
Δεν θεωρώ ότι το Κοινοβούλιο χρειάζεται οποιαδήποτε υπενθύμιση της σπουδαιότητας της οδηγίας για τις υπηρεσίες. Με την εξαπόλυση της δύναμης της ενιαίας αγοράς σε έναν τομέα ο οποίος αντιπροσωπεύει πιθανώς το 70% της ευρωπαϊκής οικονομίας, οι θέσεις απασχόλησης που θα δημιουργηθούν, καθώς και οι δυναμικές επιπτώσεις αυτής της δημιουργίας, αποτελούν επί του παρόντος επιτακτική ανάγκη στις στάσιμες συνθήκες που αντιμετωπίζουμε.
<P>
Πρόκειται για οδηγία με ιδιαίτερα ευρύ πεδίο εφαρμογής. Έχει πολλά νέα χαρακτηριστικά. Είναι περίπλοκη σε πολλούς τομείς. Απαίτησε ιδιαίτερη προσοχή. " μεταφορά της, με συνεπή και ολοκληρωμένο τρόπο, είναι απόλυτα ζωτικής σημασίας για την αποτελεσματική εφαρμογή της. Στο επίκεντρο της εν λόγω οδηγίας βρίσκεται το ότι τα κράτη μέλη θα εξαλείψουν τους φραγμούς στην επιχειρηματική δραστηριότητα και, ειδικότερα, μέτρα στη δική τους εθνική νομοθεσία τα οποία εισάγουν διακρίσεις εις βάρος εταιρειών παροχής υπηρεσιών που επιθυμούν να ασκήσουν επιχειρηματική δραστηριότητα. Πιστέψτε με, κυριολεκτικά εκατοντάδες νομοθετικές προτάσεις ή νομοθετικές πράξεις σε διάφορες χώρες χρειάστηκε να τροποποιηθούν ως αποτέλεσμα της εν λόγω πρότασης. Εάν όλοι οι συνάδελφοι δεν συνεργαστούν για την επίτευξη αυτού του σκοπού, και εάν όλες οι χώρες δεν συνεργαστούν για την επίτευξη αυτού του σκοπού, αυτές οι διακρίσεις θα παραμείνουν. " συνεργασία πρέπει να πραγματοποιηθεί με συνέπεια. Διαφορετικά, αυτοί οι φραγμοί θα παραμείνουν.
<P>
Γι' αυτό θα ήθελα καταρχάς να εκφράσω την εκτίμησή μου ιδιαίτερα προς την Επιτροπή για τον ηγετικό ρόλο που διαδραμάτισε στη διαχείριση και τον συντονισμό μεταξύ των κρατών μελών όλης της διαδικασίας εκπόνησης και μεταφοράς της εν λόγω νομοθεσίας. Θα ήθελα επίσης να ευχαριστήσω το Συμβούλιο και, μάλιστα, τα διαδοχικά Συμβούλια, καθώς η εν λόγω πρόταση συμφωνήθηκε ήδη το 2006, τα οποία ηγήθηκαν της διαδικασίας, την οποία είδαμε πράγματι σε συνόδους κορυφής που ζητούσαν τη συνεπή μεταφορά της οδηγίας.
<P>
Θα ήθελα να μεταφέρω ιδιαίτερα στη Cecilia Malmström, την υπουργό που παρευρίσκεται εδώ απόψε, τον εντυπωσιασμό της επιτροπής από το έργο που επιτελούσε η Σουηδία, όταν επισκεφθήκαμε τη χώρα στο πλαίσιο αποστολής τον Σεπτέμβριο. Θεωρώ ότι δίνουν σαφώς το παράδειγμα σε πολλούς άλλους λαούς και, ιδίως, ως προς την επιμέλεια με την οποία διασφαλίζουν ότι οι δημόσιες αρχές σε όλα τα επίπεδα στη Σουηδία κατανοούν τις υποχρεώσεις τους βάσει του ευρωπαϊκού δικαίου, προκειμένου να είναι σε θέση να χορηγούν άδεια σε εταιρείες παροχής υπηρεσιών που προέρχονται από άλλα μέρη εντός της Ευρωπαϊκής Ένωσης.
<P>
" ερώτησή μας απόψε εστιάζεται, ειδικότερα, στο ποια θεωρούμε τα σημαντικότερα στοιχεία που πρέπει να εφαρμοστούν το ταχύτερο δυνατό. Ζητήθηκε από τα κράτη μέλη να εφαρμόσουν τη διαδικασία εξέτασης της νομοθεσίας τους, προκειμένου να αναζητήσουν, όπως είπα, τα στοιχεία που εισάγουν διακρίσεις. Ωστόσο, η μεταφορά στις 28 Δεκεμβρίου είναι απλώς η έναρξη της διαδικασίας εξάλειψης φραγμών, καθώς κάθε χώρα θα παρουσιάσει τώρα κατάλογο προτάσεων οι οποίες εισάγουν διακρίσεις εις βάρος άλλων χωρών και τις οποίες, θεωρούν, μπορούν να δικαιολογήσουν με βάση το δημόσιο συμφέρον. Αυτή η διαδικασία αμοιβαίας αξιολόγησης -η οποία είναι εξ ολοκλήρου νέα- ζητεί από τις αρχές άλλων κρατών μελών να εξετάσουν η μία την άλλη, να εξετάσουν τις προτάσεις η μία της άλλης που εισάγουν διακρίσεις. Αυτό το μέρος της διαδικασίας που ξεκινά θα είναι ζωτικής σημασίας, και το παρακολουθούμε με μεγάλο ενδιαφέρον. Θα θέλαμε να ακούσουμε απόψε πώς προτείνει η Επιτροπή να γίνει η προσέγγιση αυτής της διαδικασίας. Θα θέλαμε να μας ενημερώσει το Συμβούλιο για τη στήριξη που παρέχει σε αυτήν. Θα θέλαμε επίσης διαβεβαίωση ότι η διαδικασία αυτή δεν πρόκειται να πραγματοποιηθεί κεκλεισμένων των θυρών, καθώς οι καταναλωτές, οι επιχειρήσεις και άλλες ομάδες συμφερόντων θα θέλουν να γνωρίζουν τον τρόπο διεξαγωγής της διαδικασίας. Θέλουμε να δούμε αυτόν τον κατάλογο. Θέλουμε να δούμε τον κατάλογο κανονισμών και καταστατικών που επιθυμούν να διατηρήσουν τα κράτη μέλη.
<P>
Δεύτερο θέμα είναι η ενημέρωση και η πρόσβαση στις διαδικασίες μέσω της ηλεκτρονικής τεχνολογίας. " σύσταση των κέντρων ενιαίας εξυπηρέτησης για τις επιχειρήσεις αποτελεί και αυτή καινοτόμο πρόταση σε οποιαδήποτε ευρωπαϊκή οδηγία. Ζητείται από τα κράτη μέλη να καταστήσουν αναγκαία για τις επιχειρήσεις την ολοκλήρωση αυτής της ενημέρωσης και πρόσβασης στις διαδικασίες, ώστε να μπορούν να συναλλάσσονται μέσω αυτών των συστημάτων. Είναι ζωτικής σημασίας να συστήσουμε πλήρη και ολοκληρωμένα συστήματα.
<P>
Συνεπώς, αυτή είναι η ερώτησή μας απόψε. Αναμένουμε να μας δώσει η κ. Ferrero-Waldner -ίσως σε έναν τομέα με τον οποίο δεν είναι τόσο εξοικειωμένη- ορισμένες περιεκτικές απαντήσεις. Γνωρίζουμε ότι θα μεταφέρετε τις καλύτερες ευχές όλων μας στον Charlie McCreevy.
<P>
Ωστόσο, θεωρώ σημαντικό να γίνει κατανοητή η οπτική γωνία της επιτροπής μου. Κατά την άποψή μας, πρόκειται επίσης για την έναρξη μιας διαδικασίας, κατά τα επόμενα πέντε χρόνια, παρακολούθησης και διατήρησης του πολιτικού ενδιαφέροντος και των πιέσεων σε όλα τα κράτη μέλη να εφαρμόσουν αυτήν την οδηγία. Οφείλω να πω στη Cecilia Malmström ότι ήταν τουλάχιστον απογοητευτική η διαπίστωση στην έκθεση ότι το Συμβούλιο Ανταγωνιστικότητας συζήτησε τον Σεπτέμβριο σημείωμα της Επιτροπής σύμφωνα με το οποίο, προφανώς, σε ορισμένα κράτη μέλη η πολιτική δέσμευση για πλήρη και έγκαιρη εφαρμογή δεν μετατράπηκε δυστυχώς σε ανάληψη κατάλληλης δράσης. Αυτό δεν αρκεί. Θέλουμε τα οφέλη και τα θέλουμε τώρα.
<SPEAKER ID="151" NAME="Cecilia Malmström" LANGUAGE="SV">
Κυρία Πρόεδρε, θα ήθελα να ευχαριστήσω τον κ. Harbour και την Επιτροπή Εσωτερικής Αγοράς και Προστασίας των Καταναλωτών για το γεγονός ότι θίγουν αυτό το σημαντικό θέμα. Όπως ανέφερε και ο κ. Harbour, η ελεύθερη κυκλοφορία των υπηρεσιών είναι ένας από τους ακρογωνιαίους λίθους της εσωτερικής αγοράς. Αντιπροσωπεύει το 60-70% της οικονομίας και της απασχόλησης στην ΕΕ και αυξάνεται διαρκώς. Θα διαδραματίσει ιδιαίτερα σημαντικό ρόλο στην οικονομική ανάπτυξη της ΕΕ, αλλά, όπως επίσης επισημάνθηκε, η ελεύθερη κυκλοφορία των υπηρεσιών δεν λειτουργεί τόσο αποτελεσματικά όσο θα έπρεπε. Πρέπει να γίνουν ακόμα πολλά για την εξάλειψη των φραγμών στις συναλλαγές και τη διευκόλυνση των συναλλαγών στον τομέα των υπηρεσιών, και, συνεπώς, είναι εξαιρετικό το γεγονός ότι διαθέτουμε σήμερα την οδηγία για τις υπηρεσίες, η οποία πρέπει να μεταφερθεί έως τις 28 Δεκεμβρίου.
<P>
" Επιτροπή είναι σε τελική ανάλυση υπεύθυνη για την εκπλήρωση από τα κράτη μέλη των υποχρεώσεών τους, και είμαι βέβαιη ότι η Επιτροπή θα αναφερθεί σε αυτό· ωστόσο, θα μιλήσω εν συντομία εξ ονόματος της Προεδρίας σχετικά με την ερώτηση που μου υποβλήθηκε από την επιτροπή. Το πρώτο θέμα στο οποίο θα ήθελα να αναφερθώ είναι η εξέταση της νομοθεσίας και το πώς αυτή έχει συμβάλει στην εφαρμογή. Ο σκοπός της είναι ο εντοπισμός και η εξάλειψη φραγμών στην ελευθερία εγκατάστασης και στην ελεύθερη κυκλοφορία των υπηρεσιών. Οι συναφείς με την παροχή υπηρεσιών απαιτήσεις που διατηρούν τα κράτη μέλη πρέπει να συμμορφώνονται με τις απαιτήσεις για μη εισαγωγή διακρίσεων, αναγκαιότητα και αναλογικότητα.
<P>
Πρόκειται για τεράστιο έργο, αλλά, όταν ολοκληρωθεί, ο τομέας των υπηρεσιών θα ωφεληθεί από τη μείωση των διοικητικών διατυπώσεων για τις εταιρείες παροχής υπηρεσιών. " τελική έκθεση προς την Επιτροπή για το θέμα αυτό αναμένεται να είναι έτοιμη στις 28 Δεκεμβρίου.
<P>
Τα εθνικά κέντρα εξυπηρέτησης οφείλουν να συλλέγουν πληροφορίες σχετικά με δικαιώματα και απαιτήσεις στον τομέα των υπηρεσιών για τους παρόχους υπηρεσιών και τους αποδέκτες υπηρεσιών. Πρόκειται να προσφέρουν στους παρόχους υπηρεσιών τη δυνατότητα να υποβάλλουν αιτήσεις για χορήγηση άδειας ηλεκτρονικά και να επικοινωνούν με την αρμόδια αρχή. Φυσικά, η οργάνωσή τους είναι αρκετά δύσκολη για τα κράτη μέλη. Βασίζεται στην ιδέα ενός πιο σύγχρονου συστήματος με υψηλό βαθμό ηλεκτρονικής διακυβέρνησης. Την επόμενη εβδομάδα, η σουηδική Προεδρία θα διοργανώσει υπουργική σύνοδο στο Malmö με θέμα ακριβώς την ηλεκτρονική διακυβέρνηση. Στη σύνοδο αυτή, τα κράτη μέλη θα λάβουν στήριξη από την Επιτροπή, και θα πραγματοποιηθούν πολλά σεμινάρια με τα οποία θα διδαχθούμε ο ένας από τον άλλον, ώστε να μπορέσουμε να εστιαστούμε πρωτίστως στη φιλικότητα προς τον χρήστη.
<P>
Άλλο σημαντικό θέμα είναι η γλώσσα που χρησιμοποιείται στις δικτυακές πύλες και η επιλογή του να μπορεί κανείς να χρησιμοποιεί αυτό το μέσο σε γλώσσα διαφορετική από τη γλώσσα των κρατών μελών. Αυτό δεν αποτελεί απαίτηση στην οδηγία, αλλά ευελπιστούμε ότι τα περισσότερα κράτη μέλη θα διαθέτουν πληροφορίες σε διάφορες γλώσσες στα κέντρα εξυπηρέτησης. Αυτό θα προσφέρει στους παρόχους υπηρεσιών μεγαλύτερη δυνατότητα να συγκρίνουν διάφορες αγορές και να αποκτήσουν τη γενική θεώρηση που χρειάζονται για να μπορέσουν να επεκτείνουν τις δραστηριότητές τους.
<P>
" Επιτροπή Εσωτερικής Αγοράς και Προστασίας των Καταναλωτών ρωτά αν τα κράτη μέλη θα μπορέσουν να εφαρμόσουν έγκαιρα την οδηγία, και ελπίζω ότι θα μπορέσουν. " Επιτροπή θα πρέπει να απαντήσει σε αυτό, αλλά, πράγματι, στο Συμβούλιο Ανταγωνιστικότητας, όλα τα κράτη μέλη δήλωσαν ότι θα ήταν έτοιμα έγκαιρα. Φυσικά, η πολιτική στήριξη για κάτι τέτοιο είναι ιδιαίτερα σημαντική.
<P>
Ποιες είναι, λοιπόν, οι μεγαλύτερες προκλήσεις; Φυσικά, η οδηγία στο σύνολό της έχει εξαιρετικά ευρύ πεδίο εφαρμογής και απαιτεί τη λήψη ορισμένων μέτρων από τα κράτη μέλη, όχι μόνο όσον αφορά τη νομοθεσία αλλά και με σκοπό τη διευκόλυνση της συνεργασίας. Αυτές οι δομές τις οποίες ευελπιστούμε ότι θα εφαρμόσουμε θα καταστήσουν τη διακυβέρνηση πιο αποδοτική και πιο σύγχρονη. Ωστόσο, θα χρειαστεί καιρός για να εφαρμοστούν όλα αυτά. " εξέταση της νομοθεσίας σε αυτόν τον τεράστιο τομέα και η εξεύρεση νομοθετικών λύσεων δεν μπορούν να επιτευχθούν εν μία νυκτί. Οι αρχές θα χρειαστούν κατάρτιση σχετικά με τα νέα καθήκοντά τους, και αυτό θα απαιτήσει πόρους.
<P>
Συνεπώς, η απάντηση στην ερώτηση "ποιες είναι οι μεγαλύτερες προκλήσεις" είναι, φυσικά, η σύσταση των κέντρων ενιαίας εξυπηρέτησης και η διασφάλιση της λειτουργίας τους. Τέλος, το Κοινοβούλιο ρωτά πώς συμμετέχουν οι ενδιαφερόμενοι παράγοντες. Πρόκειται για σημαντική ερώτηση, καθώς είναι, φυσικά, θεμελιώδες μέρος της διαδικασίας η συμμετοχή των διαφόρων οργανώσεων παραγόντων στη διευκόλυνση της κατανόησης της οδηγίας για τις υπηρεσίες, στην κοινοποίηση των πλεονεκτημάτων στους πολίτες και τις εταιρείες, αλλά και στην ανακάλυψη των απόψεων και αναγκών τους.
<P>
Ο διάλογος αυτός αποτελεί καίριο στοιχείο. Πολλοί ενδιαφερόμενοι παράγοντες συμμετείχαν ήδη σε ομάδες αναφοράς κατά την περίοδο των διαπραγματεύσεων, και, σε πολλές περιπτώσεις, τα δίκτυα αυτά συνέχισαν να υπάρχουν. Σε πολλές χώρες, πραγματοποιήθηκε ευρεία κοινωνική διαβούλευση σχετικά με τις προτάσεις εφαρμογής, προκειμένου να ληφθούν διάφορες πληροφορίες και απόψεις.
<P>
Τέλος, κυρία Πρόεδρε, θα ήθελα να ευχαριστήσω το Κοινοβούλιο για το ενδιαφέρον που δείχνει για τη διαδικασία εφαρμογής της οδηγίας για τις υπηρεσίες. Δεδομένου του ιδιαίτερα σημαντικού ρόλου που διαδραμάτισε το Ευρωπαϊκό Κοινοβούλιο στην επίτευξη συμφωνίας, είναι θετικό το ότι διατηρείτε το ενδιαφέρον σας και ελέγχετε και διασφαλίζετε ότι εκπληρώνουμε τις υποχρεώσεις μας στα κράτη μέλη. Συμφωνούμε ότι είναι ιδιαίτερα σημαντικό να εφαρμοστεί η οδηγία άμεσα και σωστά· ιδιαίτερα τώρα με την οικονομική κρίση, η οδηγία για τις υπηρεσίες θα αποτελέσει σημαντικό εργαλείο το οποίο θα μας επιτρέψει να ξεπεράσουμε την κρίση, να επικεντρωθούμε ξανά στην οικονομική ανάπτυξη και, όπως ευελπιστούμε, να δημιουργήσουμε θέσεις απασχόλησης.
<SPEAKER ID="152" NAME="Benita Ferrero-Waldner" LANGUAGE="EN">
Κυρία Πρόεδρε, θα ήθελα να ευχαριστήσω το Ευρωπαϊκό Κοινοβούλιο, ιδιαίτερα εξ ονόματος του συναδέλφου μου, Charlie McCreevy, για την υποβολή αυτής της επίκαιρης προφορικής ερώτησης σχετικά με την κατάσταση της εφαρμογής της οδηγίας για τις υπηρεσίες.
<P>
Μένουν λιγότερο από δύο μήνες μέχρι την προθεσμία εφαρμογής, και είναι καλή περίοδος να ανατρέξουμε στο έργο που έχει επιτελεστεί μέχρι στιγμής, και να εκτιμήσουμε τη σημερινή κατάσταση.
<P>
" οδηγία για τις υπηρεσίες είναι μία από τις σημαντικότερες πρωτοβουλίες που εγκρίθηκαν τα τελευταία χρόνια. Έχει μεγάλες δυνατότητες να εξαλείψει τους φραγμούς στις συναλλαγές στην εσωτερική αγορά και να εκσυγχρονίσει τις δημόσιες διοικήσεις μας, και η σωστή εφαρμογή της καθίσταται ακόμα πιο πιεστική στο τρέχον οικονομικό πλαίσιο. Αυτό το γνωρίζουμε πολύ καλά, και το Ευρωπαϊκό Κοινοβούλιο και, ιδίως, η Επιτροπή Εσωτερικής Αγοράς και Προστασίας των Καταναλωτών διαδραμάτισαν καίριο ρόλο στην επίτευξη της έγκρισής της· αλλά και η Επιτροπή εκτίμησε ιδιαίτερα το συνεχές ενδιαφέρον σας για την παρακολούθηση του έργου των κρατών μελών όσον αφορά την εφαρμογή της οδηγίας.
<P>
Από την πλευρά της, η Επιτροπή τήρησε τη δέσμευσή της να διευκολύνει τη διαδικασία εφαρμογής. Αυτό αναφέρθηκε ήδη. Λάβαμε σοβαρά υπόψη τα αιτήματα των κρατών μελών για τεχνική βοήθεια, καταβάλαμε πρωτοφανείς προσπάθειες και διαθέσαμε πρωτοφανείς πόρους για να στηρίξουμε το έργο τους. Πραγματοποιήθηκαν περισσότερες από 80 διμερείς συναντήσεις με όλα τα κράτη μέλη, και ομάδες εμπειρογνωμόνων συνεδρίασαν στις Βρυξέλλες πάνω από 30 φορές τα τελευταία τρία χρόνια.
<P>
Ωστόσο, η Επιτροπή δεν μπορεί να υλοποιήσει την εφαρμογή σε εθνικό επίπεδο. Αυτός είναι ο ρόλος των κρατών μελών, και η μεταφορά της οδηγίας για τις υπηρεσίες ήταν γι' αυτά έργο γεμάτο προκλήσεις.
<P>
Ήταν γεμάτο προκλήσεις, γιατί ενείχε την υλοποίηση διαφόρων σχεδίων μεγάλης κλίμακας, όπως η σύσταση "κέντρων ενιαίας εξυπηρέτησης" και η αναθεώρηση και απλοποίηση της συναφούς με τις υπηρεσίες νομοθεσίας. Επίσης, το έργο ήταν γεμάτο προκλήσεις, γιατί ενείχε εντατικό συντονισμό όλων των επιπέδων της διοίκησης, είτε σε εθνικό είτε σε περιφερειακό είτε σε τοπικό επίπεδο.
<P>
Συνεπώς, ποια είναι η σημερινή κατάσταση; Επίσης, θα έχουν τα κράτη μέλη τις επιθυμητές επιδόσεις;
<P>
Λίγα περισσότερα από τα μισά κράτη μέλη φαίνεται πως είναι σε θέση να επιτύχουν την εφαρμογή της οδηγίας για τις υπηρεσίες έως την εκπνοή της προθεσμίας το 2009 ή στις αρχές του 2010. Ορισμένα κράτη μέλη ενδέχεται να καθυστερήσουν. Αυτό δεν είναι ιδιαίτερα ικανοποιητικό, κυρίως για τους πολίτες και τις επιχειρήσεις που επιθυμούν να κάνουν χρήση των δικαιωμάτων τους στην εσωτερική αγορά. Μολονότι η κατάσταση δεν είναι ασυνήθιστη σε σύγκριση με άλλες οδηγίες για την εσωτερική αγορά, εμπνέει κάποια ανησυχία.
<P>
Ωστόσο, πρέπει επίσης να ληφθεί υπόψη ότι, ίσως περισσότερο απ' ό,τι για οποιαδήποτε άλλη οδηγία, τα κράτη μέλη χρειάστηκε να αντιμετωπίσουν τεράστιο όγκο δύσκολων νομικών και πρακτικών θεμάτων. Με δεδομένο αυτό, το αποτέλεσμα που ελπίζουμε να επιτύχουμε έως τις αρχές του επόμενου έτους μπορεί μάλιστα να θεωρηθεί αρκετά θετικό.
<P>
Και τώρα θα απαντήσω λεπτομερέστερα στην ερώτησή σας.
<P>
Συνεπώς, όλα σχεδόν τα κράτη μέλη έχουν ολοκληρώσει τη διαδικασία "εξέτασης" της εθνικής νομοθεσίας τους. Ορισμένα ακόμα εργάζονται επ' αυτού. Φυσικά, ο βαθμός στον οποίο η εξέταση έχει συμβάλει στην αποτελεσματική μεταφορά της οδηγίας είναι επίσης κάπως δύσκολο να αξιολογηθεί στο παρόν στάδιο. " προθεσμία μεταφοράς δεν έχει ακόμη εκπνεύσει, και τα κράτη μέλη δεν έχουν ακόμη υποβάλει τις νομοθετικές τροποποιήσεις τους στην Επιτροπή.
<P>
Ωστόσο, είναι σαφές ότι μια φιλόδοξη και ολοκληρωμένη διαδικασία εξέτασης είναι σημαντική για να διασφαλιστεί η "φιλικότητα της εσωτερικής αγοράς" στην εθνική νομοθεσία κάθε κράτους μέλους χωριστά. Επίσης, είναι σημαντική για την ανταγωνιστικότητα του τομέα των υπηρεσιών μας γενικότερα.
<P>
Όσον αφορά τα κέντρα ενιαίας εξυπηρέτησης, φαίνεται σαφές ότι τα περισσότερα κράτη μέλη θα εφαρμόσουν τουλάχιστον βασικές, πρακτικές λύσεις για τα κέντρα αυτά έως τα τέλη του 2009. Αυτές, πάλι, δεν θα είναι τέλειες, αλλά θα αποτελούν λογικά μια σταθερή βάση. Τα κράτη μέλη θα πρέπει να συνεχίσουν να αναπτύσσουν και να αναβαθμίζουν τα κέντρα ενιαίας εξυπηρέτησης, τα οποία, μακροπρόθεσμα, πρέπει να εξελιχθούν σε αυτοτελή κέντρα ηλεκτρονικής διακυβέρνησης.
<P>
Στο πλαίσιο αυτό, η Επιτροπή συμφωνεί όσον αφορά τη σπουδαιότητα της παροχής πρόσθετων πληροφοριών και διαδικασιών μέσω των κέντρων ενιαίας εξυπηρέτησης, όπως εκείνες που αφορούν τα δικαιώματα των εργαζομένων και τη φορολογία. Οι επιχειρήσεις και οι καταναλωτές πρέπει να γνωρίζουν τους εφαρμοστέους κανόνες. Αλλά, όπως γνωρίζετε, αυτό δεν είναι υποχρεωτικό βάσει της οδηγίας.
<P>
Αναμένουμε, καθώς τα κέντρα ενιαίας εξυπηρέτησης θα εδραιώνονται και θα αναπτύσσονται, ότι θα παρέχονται και τέτοιες πληροφορίες. Μάλιστα, ορισμένα κράτη μέλη σχεδιάζουν ήδη να το πράξουν.
<P>
Όσον αφορά την εφαρμογή της οδηγίας στον τομέα των κοινωνικών υπηρεσιών -στον βαθμό που καλύπτονται από αυτήν- αυτό δεν φαίνεται πως δημιούργησε ιδιαίτερα προβλήματα. " ίδια η οδηγία περιέχει μηχανισμούς οι οποίοι διασφαλίζουν ότι οι ιδιαιτερότητες αυτών των υπηρεσιών λαμβάνονται υπόψη.
<P>
Τέλος, θεωρώ σαφές ότι οι ενδιαφερόμενοι παράγοντες διαδραμάτισαν ζωτικής σημασίας ρόλο σε όλη τη διαδικασία εφαρμογής. Παρακολούθησαν στενά τις προσπάθειες των κρατών μελών και συμμετείχαν στην εφαρμογή με διάφορους τρόπους, και θα διασφαλίσουμε ότι θα πραγματοποιηθεί διαβούλευση με τους ενδιαφερόμενους την επόμενη χρονιά κατά την αξιολόγηση των αποτελεσμάτων της εφαρμογής.
<P>
Συνεπώς, πρέπει να βρούμε μια μέθοδο η οποία θα διασφαλίζει ότι η διαβούλευση αυτή θα είναι στοχοθετημένη και πολύ συγκεκριμένη.
<P>
Τέλος, πολλά κράτη μέλη πραγματοποίησαν ανοικτή διαβούλευση σχετικά με τα νομοσχέδια εφαρμογής κατά τη νομοθετική διαδικασία. Ορισμένες οργανώσεις παραγόντων οργάνωσαν μέχρι και τακτικές έρευνες μέσω των μελών τους σχετικά με την κατάσταση της εφαρμογής. Επιτρέψτε μου να πω ότι είναι σημαντικό να είμαστε ρεαλιστές και έντιμοι στο παρόν στάδιο της διαδικασίας. Μένει ακόμα να γίνουν πολλά στον τομέα της εφαρμογής, και τα κράτη μέλη που έχουν καθυστερήσει πρέπει να καταβάλουν πρόσθετες προσπάθειες.
<P>
Ωστόσο, διατηρώ την πεποίθηση ότι το ποτήρι είναι κάτι παραπάνω από μισογεμάτο. Πρέπει όμως να συνεχίσουμε να το γεμίζουμε και μάλιστα γρήγορα.
<SPEAKER ID="154" NAME="Andreas Schwab" LANGUAGE="DE">
Κύριε Πρόεδρε, κυρίες και κύριοι, όσα μόλις ακούσαμε από την Επιτροπή και το Συμβούλιο είναι κάπως αποθαρρυντικά.
<P>
" Ευρώπη αντιμετωπίζει διεθνή ανταγωνισμό, παγκόσμιο ανταγωνισμό, στον οποίο και οι ευρωπαίοι πάροχοι υπηρεσιών πρέπει να βρουν τη θέση τους και να επιτύχουν. Εάν εξετάσουμε το ιστορικό αυτής της οδηγίας, η οποία ξεκίνησε στο Κοινοβούλιο με σημαντικό βαθμό συμμετοχής των βουλευτών, είναι, κατά την άποψή μου, κάπως αποθαρρυντικό να ακούμε ότι το ποτήρι είναι μισογεμάτο, ή μισοάδειο, όπως ανέφερε η κ. Ferrero-Waldner. Κυρία Προεδρεύουσα του Συμβουλίου, το Κοινοβούλιο δεν διαδραμάτισε ρόλο μόνο κατά το παρελθόν, αλλά σκοπεύει να διαδραματίσει τον ρόλο του και στο μέλλον. Συνεπώς, αποφασίσαμε στην Επιτροπή Εσωτερικής Αγοράς και Προστασίας των Καταναλωτών να σας απευθύνουμε αυτήν την ερώτηση την κατάλληλη στιγμή πριν από την προθεσμία μεταφοράς, προκειμένου να ελέγξουμε αν εσείς, ως τα κράτη μέλη της Ευρωπαϊκής Ένωσης, έχετε αναλάβει τις υποχρεώσεις σας, τις οποίες εσείς προτείνατε αρχικά, σχετικά με τη μεταφορά της οδηγίας έως τα τέλη αυτού του έτους, και αν μπορείτε να επιτύχετε αυτόν τον στόχο. Τουλάχιστον όσον αφορά την Ομάδα του Ευρωπαϊκού Λαϊκού Κόμματος (Χριστιανοδημοκράτες), εξακολουθώ να υποθέτω ότι θα κάνετε ό,τι μπορείτε για να τηρήσετε τις δεσμεύσεις σας κατά τους προσεχείς μήνες.
<P>
Θα εκτιμήσουμε την οδηγία και την εφαρμογή της από την οπτική γωνία των ευρωπαίων πολιτών, των παρόχων υπηρεσιών και των εργαζομένων και, στο πλαίσιο αυτό, θα εξετάσουμε προσεκτικά τον τρόπο με τον οποίο τα κράτη μέλη συμπεριφέρονται μεταξύ τους, τον βαθμό διαφάνειας -όπως αναφέρθηκε από τον πρόεδρο- με τον οποίο πραγματοποιείται η ανταλλαγή απόψεων σχετικά με τα στοιχεία της οδηγίας, και πόσο αποτελεσματικά εξετάζονται οι κανονισμοί των κρατών μελών για την καταλληλότητά τους για την εσωτερική αγορά όσον αφορά τους παρόχους υπηρεσιών. Το ίδιο ισχύει για το πεδίο εφαρμογής της οδηγίας. Και εδώ, όπως έχουμε πράξει κατά το παρελθόν, θα παρατηρήσουμε προσεκτικά τον βαθμό στον οποίο το Ευρωπαϊκό Δικαστήριο θα μπορούσε να ερμηνεύει τη Συνθήκη ΕΕ, ώστε να δίνει προτεραιότητα στα δικαιώματα των πολιτών και να μην έχουν πάντα προτεραιότητα τα συμφέροντα των κρατών μελών, όπως σχηματίζουμε ενίοτε την εντύπωση ότι συμβαίνει στο Συμβούλιο.
<P>
Δεύτερον, είμαστε ιδιαίτερα ευτυχείς για το σημείο στο οποίο αναφερθήκατε σχετικά με την ηλεκτρονική διαχείριση της διαδικασίας, αλλά το καίριο θέμα, κατά την άποψή μας, είναι το αν οι πάροχοι υπηρεσιών θα μπορέσουν τελικά να εκτελέσουν όλα τα καθήκοντα που απαιτεί η διαδικασία με απλό και αποτελεσματικό τρόπο χρησιμοποιώντας την ηλεκτρονική διαδικασία, και αν, πίσω από αυτές τις πολλές αρχικές σελίδες, θα βρουν πράγματι ανθρώπους με τους οποίους θα μπορέσουν να μιλήσουν για την υπόθεσή τους και για τις απαιτήσεις στα κράτη μέλη, ή αν ανυψώνουμε απλώς τείχη και φράγματα.
<P>
Κυρίες και κύριοι, ο Πρόεδρος μου ζητά να συντομεύσω. Θα ήθελα να έλθω στην τελευταία παρατήρησή μου. Στην προηγούμενη συζήτηση, το Κοινοβούλιο ζήτησε συγκεκριμένα να εξαλείψει το σύστημα πληροφόρησης της εσωτερικής αγοράς όλα τα προβλήματα που ενδέχεται λογικά να αντιμετωπίσουν οι διοικήσεις των κρατών μελών σε σχέση με τη μεταφορά της οδηγίας, και, συνεπώς, ελπίζω, κυρία Malmström, ότι θα καταβάλετε κάθε προσπάθεια για να διασφαλίσετε ότι η εν λόγω οδηγία θα τεθεί σε ισχύ στις 31 Δεκεμβρίου του τρέχοντος έτους.
<SPEAKER ID="155" NAME="Evelyne Gebhardt" LANGUAGE="DE">
Κύριε Πρόεδρε, είμαι ευγνώμων για το γεγονός ότι συζητούμε σήμερα γι' αυτό το θέμα, καθώς είναι ιδιαίτερα σημαντικό. Θα ήθελα να καταστήσω απόλυτα σαφές το εξής: ως Κοινοβούλιο, δεν διαδραματίσαμε απλώς κάποιον ρόλο, αλλά διασφαλίσαμε ότι, στην εν λόγω οδηγία για τις υπηρεσίες, επιτεύχθηκε ιδιαίτερα θετικός, εποικοδομητικός συμβιβασμός. Αυτός ο συμβιβασμός βασίζεται ιδίως στη διασφάλιση των δικαιωμάτων των εργαζομένων και των κοινωνικών δικαιωμάτων, στην ιδιαίτερη προσοχή που δόθηκε στις υπηρεσίες γενικού οικονομικού ενδιαφέροντος, και στην εξαίρεσή τους. Αυτός είναι ο λόγος για τον οποίο η οδηγία για τις υπηρεσίες κατέστη εξαρχής εφικτή.
<P>
Ωστόσο, υπάρχουν ορισμένα θέματα για τα οποία δεν είμαι βέβαιη στο πλαίσιο αυτό, και οι ερωτήσεις που θέσαμε δεν απαντήθηκαν. Για παράδειγμα, θα ήταν ιδιαίτερα απογοητευτικό αν όσα άκουσα από διάφορες πηγές αποδεικνύονταν αληθινά, δηλαδή ότι ορισμένα κράτη μέλη χρησιμοποιούν τη μεταφορά της οδηγίας για τις υπηρεσίες για να καταστρέψουν την ισορροπία που επιτύχαμε εμείς ως νομοθέτες, μη σεβόμενα απολύτως τα δικαιώματα των εργαζομένων, όπως προβλέπουμε στην οδηγία για τις υπηρεσίες. Αυτό δεν αφορά μόνο τις συνθήκες εργασίας, οι οποίες αμφισβητούνται· σε πολλά κράτη μέλη, οι ορισμοί επίσης ξαναγράφονται ή καθίστανται πιο περιοριστικοί. Υπάρχουν επίσης κράτη μέλη τα οποία, με αδύναμες δικαιολογίες, δεν εξαιρούν τις κοινωνικές υπηρεσίες από το φάσμα των υπηρεσιών τις οποίες αφορά η εν λόγω μεταφορά.
<P>
Στο πλαίσιο αυτό, το εγχειρίδιο της Ευρωπαϊκής Επιτροπής δεν ήταν ιδιαίτερα διαφωτιστικό, καθώς οι κατευθυντήριες γραμμές που περιέχει είναι εν μέρει λανθασμένες, ενώ η ερμηνεία που παρέχει είναι, κατά την άποψή μας, εσφαλμένη. Τα παραδείγματα που παρέθεσα δείχνουν πόσο σημαντικό είναι να δημιουργήσουμε επίσης ένα νομικό πλαίσιο για τις υπηρεσίες γενικού οικονομικού ενδιαφέροντος, ώστε τα κοινωνικά δικαιώματα, όπως τα δικαιώματα των εργαζομένων, να είναι και πάλι απολύτως σεβαστά. Οτιδήποτε άλλο δεν θα επαρκούσε.
<P>
Θα ήθελα επίσης να ρωτήσω τα κράτη μέλη κατά πόσον έχουν επιτρέψει τη συμμετοχή των ενδιαφερόμενων παραγόντων και, ιδίως, των συνδικαλιστικών οργανώσεων και των κοινωνικών υπηρεσιών, στη διαδικασία μεταφοράς. Πρόκειται για ερώτηση που θέσαμε, στην οποία όμως δεν άκουσα να δίνεται απάντηση, και θα επιθυμούσα ιδιαίτερα μια ικανοποιητική απάντηση σε αυτήν την ερώτηση.
<SPEAKER ID="156" NAME="Jürgen Creutzmann" LANGUAGE="DE">
Κύριε Πρόεδρε, κυρίες και κύριοι, φυσικά, η απάντηση της Επιτροπής δεν είναι μόνο αποθαρρυντική, όπως ανέφερε ο κ. Schwab, αλλά και ιδιαίτερα απογοητευτική. Όσον αφορά τη μεταφορά, πρέπει να συνειδητοποιήσουμε ότι, εφόσον λέτε ότι περίπου το 50% των χωρών τηρεί το χρονοδιάγραμμα, τότε πρέπει να υποθέσουμε ότι το υπόλοιπο 50% απέχει πολύ από την επίτευξη αυτού του σκοπού.
<P>
Πάρτε για παράδειγμα τη χώρα μου, τη Γερμανία: τα μεμονωμένα ομόσπονδα κρατίδια μεταφέρουν επί του παρόντος την εν λόγω οδηγία. Στη Ρηνανία-Παλατινάτο, τον τόπο κατοικίας μου, είχα την ευκαιρία, στις 2 Σεπτεμβρίου, να συμμετάσχω στην πρώτη ανάγνωση για τη μεταφορά της οδηγίας για τις υπηρεσίες σε αυτό το ομόσπονδο κρατίδιο. Όπως μπορείτε να φανταστείτε, θα είναι αδύνατον να επιτευχθεί η μεταφορά έγκαιρα, και θεωρώ ότι τα άλλα ομόσπονδα κρατίδια βρίσκονται σε παρόμοια θέση.
<P>
Φυσικά, ο κρίσιμος παράγοντας για εμάς θα είναι ο τρόπος πραγματοποίησης της μεταφοράς. Εφόσον το άρθρο 13, παράγραφος 2, ορίζει ότι "οι διαδικασίες και οι διατυπώσεις χορήγησης άδειας δεν αποτρέπουν ούτε περιπλέκουν και καθυστερούν αδικαιολόγητα την παροχή της υπηρεσίας", τότε πρέπει να φροντίσουμε ιδιαίτερα να διασφαλίσουμε ότι αυτό δεν θα συμβεί στην πράξη. Για παράδειγμα, αποφασιστικός παράγοντας θα είναι ο εξοπλισμός των κέντρων ενιαίας εξυπηρέτησης. Θα έχουν γλωσσικές δεξιότητες; Θα συνεργάζονται αρκετά στενά με τις διοικήσεις, ώστε να μπορούν επίσης να ανταποκρίνονται στις ανησυχίες που τους εκφράζονται; Αμφιβάλλουμε πολύ γι' αυτό. Μάλιστα, η επιτροπή θα πρέπει τώρα να ρωτήσει ποιες χώρες καθυστερούν στο χρονοδιάγραμμα, ποιες χώρες απαρτίζουν το 50%, και πότε αναμένεται να επιτύχουν τον στόχο. Θα ήταν λοιπόν καλύτερο να προβλεφθεί αναστολή, ή κάτι παρόμοιο, για τις χώρες αυτές.
<P>
Είμαι βέβαιος ότι, στις περισσότερες χώρες, η εν λόγω οδηγία δεν θα έχει μεταφερθεί έως την 1η Ιανουαρίου 2010, μολονότι οι χώρες αυτές είχαν στη διάθεσή τους πάνω από τέσσερα χρόνια για να το πράξουν. Αυτό είναι σοβαρό πρόβλημα και ιδιαίτερα απογοητευτικό.
<SPEAKER ID="157" NAME="Tadeusz Cymański" LANGUAGE="PL">
Κύριε Πρόεδρε, στη συζήτηση που εξελίσσεται, θα ήθελα να ρωτήσω για τις επιπτώσεις της κρίσης στην εφαρμογή της οδηγίας στις χώρες της ΕΕ.
<P>
Στη χώρα μου, την Πολωνία, παρά την κρίση και τις δυσκολίες στη μεταφορά, κατέστη δυνατό να εκπονηθεί νομοσχέδιο για τις υπηρεσίες το οποίο βασίζεται σε υψηλό βαθμό ελευθέρωσης στην εγγραφή και τη διοίκηση μιας επιχείρησης. Σε τομείς όπως η βιοτεχνία, το εμπόριο, ο τουρισμός και τα ξενοδοχεία, οι περιορισμοί είναι απλώς εξαιρέσεις. Αυτό το πράττουμε στο όνομα των ίσων ευκαιριών και της προστασίας της αρχής του υγιούς ανταγωνισμού.
<P>
Με τον συμβιβασμό του 2006 υποθέσαμε ότι ορισμένοι τομείς θα εξαιρούνταν από τη ρύθμιση της οδηγίας. Θα ήθελα να ρωτήσω πώς αξιολογούνται σήμερα αυτές οι αποφάσεις. Τότε υποθέσαμε ότι, στο μέλλον, θα πραγματοποιούνταν περαιτέρω νομοθετικό έργο για το θέμα των υπηρεσιών κοινής ωφέλειας. Για να διατηρήσω τη μεταφορά που χρησιμοποίησε η Επίτροπος, αφού γεμίσουμε το ποτήρι, το οποίο είναι ήδη μισογεμάτο, θα υπάρξει και άλλο, και μετά τι θα συμβεί;
<SPEAKER ID="158" NAME="Eva-Britt Svensson" LANGUAGE="SV">
Κύριε Πρόεδρε, στον συμβιβασμό που επιτεύχθηκε το 2006, η Ομάδα των Σοσιαλιστών στο Ευρωπαϊκό Κοινοβούλιο απέσυρε τις απαιτήσεις να δοθεί προτεραιότητα σε κοινωνικούς προβληματισμούς έναντι της ελευθερίας των εταιρειών παροχής υπηρεσιών. Διαφορετικά, όπως έγραψε ο κ. Harbour σε ανακοίνωση Τύπου, δεν θα ήταν συμβιβασμός. Ο όρος "αρχή της χώρας προέλευσης" διαγράφηκε, αλλά αντικαταστάθηκε από κανονισμό για τη σύγκρουση κανόνων δικαίου της Επιτροπής που ορίζει ρητά ότι, σε περίπτωση σύγκρουσης ανάμεσα στα εργατικά δίκαια διαφορετικών κρατών μελών, εφαρμόζεται το δίκαιο της χώρας προέλευσης της εταιρείας.
<P>
Στην οδηγία θα μπορούσε να είχε δοθεί η ερμηνεία ότι η ΕΕ δεν θα παρενέβαινε στο εθνικό εργατικό δίκαιο. Ωστόσο, η Επιτροπή γρήγορα κατάρτισε κατευθυντήριες γραμμές οι οποίες ορίζουν ότι οι εταιρείες παροχής υπηρεσιών δεν χρειάζεται να έχουν μόνιμο αντιπρόσωπο στη χώρα όπου ασκείται η δραστηριότητα, και, συνεπώς, η συνδικαλιστική οργάνωση δεν έχει αντίστοιχη οργάνωση με την οποία να μπορεί να διαπραγματεύεται. Επίσης, η απόφαση Vaxholm όριζε σαφώς ότι το κοινοτικό δίκαιο υπερέχει του σουηδικού εργατικού δικαίου, πράγμα που σημαίνει ότι η Σουηδία υποχρεώθηκε να μειώσει τα πρότυπα της εργατικής νομοθεσίας της. Εγώ και η Συνομοσπονδιακή Ομάδα της Ευρωπαϊκής Ενωτικής Αριστεράς/Αριστερά των Πρασίνων των Βορείων Χωρών δεν βλέπουμε άλλη εναλλακτική λύση για τα δικαιώματα των εργαζομένων από το να παράσχουμε ένα σαφές νομικό πρωτόκολλο στη Συνθήκη όπου τα δικαιώματα των συνδικαλιστικών οργανώσεων θα υπερέχουν έναντι των ελευθεριών της αγοράς.
<SPEAKER ID="159" NAME="Lara Comi" AFFILIATION="PPE">
(IT) Κύριε Πρόεδρε, κυρίες και κύριοι, η οδηγία για τις υπηρεσίες αντιπροσωπεύει πρωτίστως το τέλος ενός ταξιδιού για την Ευρώπη, ενός ταξιδιού του οποίου ο τελικός προορισμός είναι ακριβώς η ολοκλήρωση της εσωτερικής αγοράς, ώστε να διευκολυνθούν οι συναλλαγές στο εσωτερικό της Ευρωπαϊκής Ένωσης, και έτσι να μπορέσουν οι αρχές να συντονίσουν τις προσπάθειές τους και, κυρίως, να ελαχιστοποιήσουν το κόστος των συναλλαγών μεταξύ των διαφόρων δραστηριοτήτων στους διάφορους τομείς και στα διάφορα κράτη μέλη.
<P>
" εναρμόνιση των περιεχομένων των διαφόρων διοικητικών διαδικασιών και η διευκόλυνση της δραστηριοποίησης των παρόχων υπηρεσιών σε άλλα κράτη μέλη συνεπάγονται αυτόματα αύξηση της ανάπτυξης και, κατά συνέπεια, τόνωση της ανάπτυξης σε μια περίοδο εξαιρετικής κρίσης όπως η σημερινή. " οδηγία για τις υπηρεσίες, που εγκρίθηκε από το Ευρωπαϊκό Κοινοβούλιο και το Συμβούλιο στις 12 Δεκεμβρίου 2006, αποτελεί εγγενές στοιχείο της στρατηγικής της Λισαβόνας, η οποία αναθεωρήθηκε με τον καιρό και προσαρμόστηκε στις διάφορες καταστάσεις που βίωσε η Ευρώπη κατά τα τελευταία εννέα χρόνια, και ο κύριος στόχος της πρέπει να είναι ασφαλώς να καταστήσει την ευρωπαϊκή οικονομία την ανταγωνιστικότερη οικονομία ανά την υφήλιο, αλλά και οικονομία της γνώσης.
<P>
" οικονομική κρίση που βιώνουμε και που η Ευρωπαϊκή Ένωση αντιμετωπίζει σε θεσμικό επίπεδο, συνδυάζοντας με επιδεξιότητα τα διάφορα μέτρα που λαμβάνονται και σε συνεργασία με τα επιμέρους κράτη μέλη, απαιτεί να εφαρμοστεί η οδηγία για τις υπηρεσίες ακόμα πιο σωστά και άμεσα απ' ό,τι ήταν αναγκαίο όταν εγκρίθηκε για πρώτη φορά. Συνεπώς, η προθεσμία της 28ης Δεκεμβρίου 2009 για τη μεταφορά της οδηγίας για τις υπηρεσίες δεν αποτελεί απλώς ένδειξη της ορισθείσας ημερομηνίας για την πορεία, φυσικά, από την επικύρωση προς τη νομοθετική διαδικασία της εν λόγω οδηγίας, αλλά επίσης, και πρωτίστως, αντιπροσωπεύει ένα σημαντικό βήμα προς μια Ευρώπη η οποία αποκτά αυξανόμενη επίγνωση των πόρων της και, ιδιαίτερα, αυξανόμενη ικανότητα να αξιοποιεί άριστα τους πόρους αυτούς.
<SPEAKER ID="160" NAME="Bernadette Vergnaud" AFFILIATION="S&amp;D">
(FR) Κύριε Πρόεδρε, κυρία υπουργέ, κυρία Επίτροπε, κυρίες και κύριοι, μετά την έγκρισή της και τις ζωηρές συζητήσεις που την περιέβαλαν, η οδηγία για τις υπηρεσίες με κάποιον τρόπο καλύφθηκε από ασάφεια, αλλά είναι σημαντικό να δείξουμε ότι επαγρυπνούμε ιδιαίτερα στην κρίσιμη φάση της μεταφοράς της.
<P>
Αμφισβητώ την ερμηνεία των διατάξεων του άρθρου 2 της οδηγίας που συνδέονται με την εξαίρεση των κοινωνικών υπηρεσιών από το πεδίο εφαρμογής της. Έννοιες όπως "στήριξη ατόμων που έχουν ανάγκη" και "πάροχοι για λογαριασμό" άλλου φαίνονται περιοριστικές σε σύγκριση με τον ορισμό των κοινωνικών υπηρεσιών που χρησιμοποιείται σε ορισμένα κράτη μέλη, και ανησυχώ μήπως σκόπιμα αυστηρή ερμηνεία χρησιμοποιηθεί ως δικαιολογία για τη συμπερίληψη ολόκληρων ομάδων τέτοιων υπηρεσιών στο πεδίο εφαρμογής της οδηγίας.
<P>
" εξαίρεση αυτών των υπηρεσιών αποτελεί καίριο στοιχείο του κειμένου και εγγύηση για τους πολίτες ότι το ευρωπαϊκό κοινωνικό μοντέλο θα προστατευθεί.
<P>
Ελπίζω ότι ορισμένα κράτη μέλη, περιλαμβανομένης της Γαλλίας, δεν θα εκμεταλλευθούν τη μεταφορά, προκειμένου να ελευθερώσουν τις κοινωνικές υπηρεσίες, με την πρόφαση ότι συμμορφώνονται με την ευρωπαϊκή νομοθεσία. Αυτά τα προβλήματα, που σχετίζονται με την ολοκλήρωση των υπηρεσιών κοινής ωφέλειας, καταδεικνύουν την ανάγκη να θεσπίσουμε ευρωπαϊκή νομοθεσία ειδική γι' αυτές και όχι να εμμείνουμε σε έναν αρχικό ορισμό στο πλαίσιο μιας οδηγίας για τις εμπορικές υπηρεσίες.
<SPEAKER ID="161" NAME="Róża, Gräfin von Thun Und Hohenstein" AFFILIATION="PPE">
(PL) Κύριε Πρόεδρε, η σωστή εφαρμογή της οδηγίας σχετικά με τις υπηρεσίες στην εσωτερική αγορά είναι σημαντική, όχι μόνο για τους ευρωπαίους επιχειρηματίες που δραστηριοποιούνται σε αυτήν την αγορά, αλλά και για τους καταναλωτές. " οδηγία για τις υπηρεσίες είναι ένα καλό παράδειγμα. Έχει προβλεφθεί περίοδος τριών ετών για την εφαρμογή της. Είναι μεγάλη περίοδος, αλλά, εντούτοις, δεν θα κατορθώσουν όλες οι χώρες να μεταφέρουν την οδηγία στο διάστημα των τριών ετών. Αυτό το παράδειγμα δείχνει περίτρανα ότι χρειάζεται ιδανική συνεργασία ανάμεσα στα κράτη μέλη και τα ευρωπαϊκά θεσμικά όργανα, προκειμένου να επιτευχθεί η μεταφορά έγκαιρα σε όλα τα κράτη μέλη.
<P>
Πράγματι, αυτή είναι η κατεύθυνση στην οποία κινούνται οι συστάσεις που εξέδωσε η Επιτροπή φέτος τον Ιούνιο σχετικά με τρόπους βελτίωσης της λειτουργίας της εσωτερικής αγοράς. Θεωρώ ότι, στη διαδικασία εφαρμογής, είναι αναγκαίο να προχωρήσουμε λίγο περισσότερο. Συνεπώς, στην έκθεση σχετικά με τον πίνακα αποτελεσμάτων για την εσωτερική αγορά, προτείνω την πρωτοβουλία διοργάνωσης ενός φόρουμ για την εσωτερική αγορά, το οποίο θα συγκεντρώσει εκπροσώπους των ευρωπαϊκών θεσμικών οργάνων, των κρατών μελών και άλλων ενδιαφερόμενων ομάδων με σκοπό την ανάληψη σαφέστερης δέσμευσης για τη μεταφορά, ώστε να μπορέσουμε να εφαρμόσουμε τη νομοθεσία για την εσωτερική αγορά, περιλαμβανομένης αυτής της εξαιρετικά σημαντικής οδηγίας. Θα ήθελα το φόρουμ να αποτελέσει χώρο ανταλλαγής εμπειριών των κρατών μελών και των θεσμικών οργάνων της ΕΕ στον τομέα της μεταφοράς. Θα ήθελα το φόρουμ να επιστήσει την προσοχή της κοινωνίας σε θέματα που αφορούν την εσωτερική αγορά. Πρέπει να ενισχύσουμε το ενδιαφέρον των πολιτών μας για τη λειτουργία της αγοράς και την ευθύνη γι' αυτήν. Τότε θα έχουμε σημειώσει απόλυτη επιτυχία.
<P>
Σε σχέση με τα προβλήματα που ακούσαμε πριν από λίγο σχετικά με τη μεταφορά της οδηγίας για τις υπηρεσίες, θα ήθελα να ρωτήσω αν τα κράτη μέλη επιδίωξαν να συνεργαστούν με την Επιτροπή, και αν μπορεί να θεωρηθεί ότι, στη διαδικασία εφαρμογής, κατόρθωσαν να εφαρμόσουν οποιαδήποτε από τις συστάσεις της Επιτροπής. Συνεχίζει η Επιτροπή να αναζητεί νέες λύσεις; Αξιοποιεί όλες τις δυνατότητες και τα μέσα για να κινητοποιήσει και να στηρίξει ιδιαίτερα τις χώρες οι οποίες αντιμετωπίζουν προβλήματα στη μεταφορά; Υπάρχουν καθόλου νέες ιδέες για το θέμα αυτό;
<SPEAKER ID="162" NAME="Louis Grech" AFFILIATION="S&amp;D">
(MT) Είναι ανησυχητικό το γεγονός ότι οι τακτικές επαφές μας με τις τοπικές αρχές, τουλάχιστον στη χώρα μου, επιβεβαιώνουν ότι πολλές από αυτές βρίσκονται ακόμα στο σκοτάδι σχετικά με το τι τις περιμένει, όταν η εν λόγω οδηγία τεθεί σε ισχύ. Γενικά, υπάρχει ελάχιστη γνώση όσον αφορά τους ισχύοντες νόμους για τις τέσσερις ελευθερίες. Διαπιστώνεται επίσης έλλειψη ενημέρωσης σχετικά με οτιδήποτε σχετίζεται με τους νόμους και τους κανονισμούς για τις χρηματοπιστωτικές υπηρεσίες, τις υπηρεσίες ηλεκτρονικών επικοινωνιών και τις υπηρεσίες μεταφορών. Επιπλέον, φαίνεται ότι οι αρχές ίσως αντιμετωπίσουν προβλήματα όσον αφορά την απλοποίηση των διοικητικών διαδικασιών και την εναρμόνιση των εμπορικών και άλλων κανονισμών περί χορήγησης άδειας. Συνεπώς, η Επιτροπή πρέπει να εγκρίνει περαιτέρω πρωτοβουλίες για να παράσχει ταχεία και άμεση στήριξη στις τοπικές και τις περιφερειακές αρχές. Επίσης, εάν πραγματικά επιθυμούμε η διαδικασία εφαρμογής να αντικατοπτρίζει απόλυτα τα όσα συμφωνήσαμε στο Κοινοβούλιο, τότε είναι επιτακτική ανάγκη να συνεχίσει το Ευρωπαϊκό Κοινοβούλιο να συμμετέχει στη διαδικασία, ακόμα και μετά τη θέση σε ισχύ της οδηγίας.
<SPEAKER ID="163" NAME="Bogusław Liberadzki" AFFILIATION="S&amp;D">
(PL) Κύριε Πρόεδρε, σε συνθήκες οικονομικής ύφεσης, πρέπει κατά κανόνα να αγωνιζόμαστε να δημιουργήσουμε νέες θέσεις απασχόλησης, να αυξήσουμε την ανταγωνιστικότητα, να στηρίξουμε τη μείωση των τιμών ή, με λίγα λόγια, να αυξήσουμε τα οφέλη για τους καταναλωτές. Για παράδειγμα, αυτό το πράττουμε επιδοτώντας την αυτοκινητοβιομηχανία. Αναφερόμαστε σε επαγγέλματα όπως κομμωτές, υδραυλικούς και οικοδόμους, οι οποίοι δεν χρειάζονται επιδοτήσεις. Ωστόσο, αυτό που χρειάζονται είναι ελευθερία για να ασκήσουν το επάγγελμά τους. Κανονισμοί και πραγματικότητα - μακάρι να βρίσκονταν σε συμφωνία.
<P>
Γνωρίζω το παράδειγμα ενός αρτοποιείου που κατασκευάστηκε σε γειτονική χώρα. Όσο η κατασκευή του ήταν θέμα συναίνεσης, όλα κυλούσαν ομαλά. Ωστόσο, όταν ξεκίνησε η παραγωγή, η κυβέρνηση και οι τοπικές αρχές απέσυραν τη συναίνεσή τους. Γιατί; Ο σύλλογος τοπικών αρτοποιών διαμαρτυρήθηκε. Μακάρι να μην χρησιμοποιείτο ποτέ αυτού του είδους η πρακτική.
<P>
Κυρία Επίτροπε, ας συμφωνήσουμε επίσης να κατονομάσουμε το 50% των κρατών μελών που εφαρμόζουν πράγματι τη νομοθεσία. Ποια είναι αυτά; Θα ήθελα επίσης να ζητήσω να λάβουμε τον Ιανουάριο πρόταση για ακριβή παρακολούθηση της μεταφοράς της εν λόγω οδηγίας στα επιμέρους κράτη μέλη.
<SPEAKER ID="164" NAME="Małgorzata Handzlik" AFFILIATION="PPE">
(PL) Κύριε Πρόεδρε, κυρία Επίτροπε, συμφωνώ με την Επίτροπο ότι η οδηγία για τις υπηρεσίες είναι μία από τις σημαντικότερες νομοθετικές πράξεις που εγκρίθηκαν τα τελευταία χρόνια, και ότι η σωστή εφαρμογή της είναι εξαιρετικά σημαντική.
<P>
Κατά την προηγούμενη κοινοβουλευτική περίοδο, είχα την ευκαιρία να ασχοληθώ με τις διατάξεις της οδηγίας για τις υπηρεσίες. Θυμάμαι ακόμα τις τεράστιες προσπάθειες που καταβάλαμε όλοι εμείς στο Ευρωπαϊκό Κοινοβούλιο για την κατάρτιση των διατάξεών της. Στηρίζω με ενθουσιασμό την οδηγία για τις υπηρεσίες και είμαι απόλυτα πεπεισμένη -και αυτό είναι κάτι που τονίζω συχνά σε συναντήσεις με επιχειρηματίες- ότι αποτελεί τεράστια ευκαιρία τόσο γι' αυτούς όσο και για ολόκληρη την οικονομία της Ευρώπης.
<P>
Ωστόσο, θα είναι δυνατός ο μετασχηματισμός της ευκαιρίας σε απτά αποτελέσματα μόνο αν η δέουσα νομοθεσία εφαρμοστεί από τα κράτη μέλη κατάλληλα και έγκαιρα. Συνεπώς, απευθύνω και εγώ έκκληση για επίσπευση της διαδικασίας εφαρμογής από τις εθνικές αρχές οι οποίες ακόμα δεν έχουν ολοκληρώσει βασικό έργο σε αυτόν τον τομέα, ιδίως στο θέμα της σωστής εφαρμογής της αρχής της ελεύθερης παροχής υπηρεσιών και των επιμέρους κέντρων εξυπηρέτησης. Παρακολουθώ προσεκτικά την εφαρμογή της οδηγίας για τις υπηρεσίες σε επιμέρους χώρες, όπως πράττω και στη δική μου χώρα, την Πολωνία, όπου το έργο για τη δέουσα εφαρμογή των διατάξεων της οδηγίας είναι ακόμη σε εξέλιξη. Ελπίζω ότι το αποτέλεσμα αυτών των προσπαθειών θα είναι ικανοποιητικό.
<SPEAKER ID="165" NAME="Anna Hedh" AFFILIATION="S&amp;D">
(SV) Κύριε Πρόεδρε, το σκανδιναβικό μοντέλο για τη ρύθμιση της αγοράς εργασίας βασίζεται σε συμφωνίες μεταξύ των κοινωνικών εταίρων. Αυτός ο τύπος μοντέλου δεν λειτουργεί, εάν ένας από τους εταίρους, σε αυτήν την περίπτωση ο πάροχος υπηρεσιών, δεν έχει ορίσει αντιπρόσωπο με τον οποίο να μπορούν να διεξάγονται διαπραγματεύσεις. Συνεπώς, είμαστε ιδιαίτερα ικανοποιημένοι με την απόφαση που ελήφθη για την οδηγία για τις υπηρεσίες, η οποία, κατά την άποψή μας, σημαίνει ότι δεν θίγεται το δικαίωμα διαπραγμάτευσης, σύναψης και εφαρμογής συλλογικών συμβάσεων και πραγματοποίησης εργατικών κινητοποιήσεων σύμφωνα με την εθνική νομοθεσία και πρακτική.
<P>
Εντούτοις, κατά την εφαρμογή της οδηγίας για τις υπηρεσίες στη Σουηδία, ξεκίνησε συζήτηση για το αν επιτρέπεται ή όχι να θεσπιστεί απαίτηση να ορίζεται αρμόδιος αντιπρόσωπος της εταιρείας. Συνεπώς, η ερώτησή μου είναι η εξής: αποτρέπει η οδηγία με οποιονδήποτε τρόπο τη χώρα υποδοχής από τη θέσπιση της απαίτησης να ορίζει η εταιρεία παροχής υπηρεσιών αντιπρόσωπο με την εντολή να διαπραγματεύεται και να συνάπτει συμφωνίες;
<SPEAKER ID="166" NAME="Ilda Figueiredo" AFFILIATION="GUE/NGL">
(PT) Κατά τη διάρκεια αυτής της συζήτησης, δεν πρέπει να ξεχάσουμε τις σοβαρές επιπτώσεις που θα έχει η μεταφορά της εν λόγω οδηγίας στην ελευθέρωση των υπηρεσιών σε ορισμένες χώρες, ιδίως σε εκείνες με ιδιαίτερα ασταθή κοινωνική κατάσταση, επιδεινώνοντας περαιτέρω μια κρίση όπως αυτή που αντιμετωπίζουμε. Παρ' όλη την ανησυχία που εκφράζεται στα διάφορα κράτη μέλη, εάν δεν ληφθούν άμεσα μέτρα για την προάσπιση των κοινωνικών δικαιωμάτων και των δικαιωμάτων των εργαζομένων και την προστασία των πλέον ευάλωτων τομέων, περιλαμβανομένων των κοινωφελών υπηρεσιών, μπορεί να αντιμετωπίσουμε ακόμα σοβαρότερα προβλήματα. " ελευθέρωση μπορεί να αυξήσει την ανεργία, τη φτώχεια και τις ανισότητες μεταξύ των πλέον ευπαθών ομάδων και να ωφελήσει μόνο μεγάλες εταιρείες παροχής υπηρεσιών και οικονομικούς ομίλους, ιδιαίτερα στις πιο πλούσιες χώρες.
<P>
Συνεπώς, σε αυτήν την περίοδο κρίσης, ένα ζωτικής σημασίας μέτρο είναι η αναβολή της μεταφοράς της οδηγίας για την ελευθέρωση των υπηρεσιών και η εκπόνηση κατάλληλης μελέτης των πιθανών κοινωνικών επιπτώσεων που θα είχε η εφαρμογή της οδηγίας.
<SPEAKER ID="167" NAME="Seán Kelly" AFFILIATION="PPE">
(EN) Κύριε Πρόεδρε, οφείλουμε να ευχαριστήσουμε την Επιτροπή Εσωτερικής Αγοράς και Προστασίας των Καταναλωτών, η οποία ανέδειξε αυτό το σημαντικό θέμα, την εφαρμογή της οδηγίας για τις υπηρεσίες. Ειδικότερα, η οικονομική κρίση που αντιμετωπίζουμε δεν πρέπει να επιτρέψουμε να χρησιμοποιηθεί από χώρες, επιχειρηματίες ή οποιονδήποτε άλλον για να μας οδηγήσει πίσω στον προστατευτισμό· αυτό θα ήταν καταστροφή στο γενικότερο πλαίσιο.
<P>
Στο ευρύτερο μέτωπο, οι συναλλαγές στον τομέα των υπηρεσιών μπορούν να αποτελέσουν την κινητήρια δύναμη για οικονομική ανάκαμψη, και, πράγματι, η Ιρλανδία γνώρισε ευημερία, αφότου δραστηριοποιήθηκε στις εξωτερικές συναλλαγές. " νέα κρίση θα ήταν πολύ χειρότερη στην Ιρλανδία, εάν δεν είχαμε την ευρύτερη βάση να συναλλασσόμαστε διεθνώς, με τη διευκόλυνση της εσωτερικής αγοράς.
<P>
Πράγματι, το άνοιγμα των συνόρων μας στον εξωτερικό ανταγωνισμό δεν επέφερε καμία αρνητική επίπτωση στις εσωτερικές υπηρεσίες. Μάλιστα, ενίσχυσε τον ανταγωνισμό και την καινοτομία. Συνεπώς, ό,τι προτάθηκε σήμερα είναι κάτι που στηρίζω 100%.
<P>
Τέλος, θα ήθελα απλώς να πω ότι χάρηκα που άκουσα κάποιον παρευρισκόμενο να λέει κάτι καλό για τον ιρλανδό Επίτροπο, Charlie McCreevy, ο οποίος είναι φίλος μου, μολονότι ανήκει σε διαφορετικό πολιτικό σχηματισμό.
<SPEAKER ID="168" NAME="Josefa Andrés Barea" AFFILIATION="S&amp;D">
(ES) Κύριε Πρόεδρε, κυρία Επίτροπε, συζητάμε για την οδηγία για τις υπηρεσίες. Ο στόχος αυτής της οδηγίας ήταν να εφαρμοστεί η τέταρτη θεμελιώδης ελευθερία του εγχειρήματος της ευρωπαϊκής ολοκλήρωσης, μια και αναφερόμαστε σήμερα σε επετείους. Εγκρίθηκε πριν από τρία χρόνια, και τώρα η περίοδος που δόθηκε στα κράτη μέλη για να προσαρμόσουν την εθνική νομοθεσία τους και να εξαλείψουν τους φραγμούς έφτασε στο τέλος της. Τώρα που έληξε αυτή η περίοδος, είναι καιρός να αξιολογήσουμε ποια είναι η σημερινή κατάσταση, ποιος έχει μεταφέρει τη νομοθεσία και ποιος όχι, και υπό ποιες συνθήκες.
<P>
Ωστόσο, η ερώτησή μου είναι αν η Επιτροπή θεωρεί ότι απαιτείται μεγαλύτερος βαθμός εναρμόνισης και, εάν ναι, αν σκέπτεται να προτείνει κάποια νομοθετική πρωτοβουλία σχετικά με αυτήν την εξαιρετικά σημαντική οδηγία για τις υπηρεσίες, επιδιώκοντας να εναρμονίσει την αγορά και τα δικαιώματα των καταναλωτών, των πολιτών και των εργαζομένων.
<SPEAKER ID="169" NAME="Cecilia Malmström" LANGUAGE="EN">
Κύριε Πρόεδρε, σας ευχαριστώ και πάλι που θίγετε αυτό το ιδιαίτερα σημαντικό θέμα. Θεωρώ ότι υπάρχει γενική συμφωνία ότι η οδηγία για τις υπηρεσίες είναι ιδιαίτερα σημαντική, και ότι είναι πραγματικά επείγουσα ανάγκη να προσπαθήσουμε να την εφαρμόσουμε το ταχύτερο δυνατό.
<P>
" σουηδική Προεδρία καταβάλλει τα μέγιστα, όπως και οι προηγούμενες Προεδρίες, για να διασφαλίσει ότι η διαδικασία θα κυλήσει ομαλά και γρήγορα. Διεξήχθησαν διάφορες συζητήσεις σε διάφορους σχηματισμούς του Συμβουλίου. Πραγματοποιήσαμε σεμινάρια και συζητήσεις για το θέμα αυτό, το οποίο εγγράφηκε στην ημερήσια διάταξη για να ενθαρρυνθεί η ουσιαστική πρόοδος.
<P>
Ωστόσο, μένουν ακόμα σχεδόν δύο μήνες, και η απάντηση στην ερώτηση "ποιος καθυστερεί" μπορεί να αλλάξει. Έχουμε ακόμα καιρό. Ο στόχος μας είναι σαφής -και γνωρίζω ότι είναι και στόχος της Επιτροπής- και είναι ότι όλες οι χώρες πρέπει να έχουν εφαρμόσει την οδηγία έως τις 28 Δεκεμβρίου 2009. Μπορεί να υπάρξουν κάποιες καθυστερήσεις. Φυσικά, θλιβόμαστε γι' αυτό, αλλά γνωρίζω ότι όλες οι χώρες εργάζονται όσο πιο γρήγορα μπορούν.
<P>
Τέθηκε μια ερώτηση σχετικά με τον τρόπο λειτουργίας των κέντρων εξυπηρέτησης. Φυσικά, δεν υπάρχουν ακόμη, αλλά ο στόχος είναι να λειτουργούν με τρόπο φιλικό προς τον χρήστη και αποτελεσματικό και να περιέχουν όλες τις συναφείς πληροφορίες που χρειάζονται τόσο οι πάροχοι υπηρεσιών όσο και οι καταναλωτές. Τα κράτη μέλη συνεργάστηκαν με την Επιτροπή για να παράσχουν ένα ενημερωτικό φυλλάδιο, το οποίο διατίθεται σε όλες τις γλώσσες, για τη διευκόλυνση της πρόσβασης των πολιτών και των καταναλωτών στις σχετικές πληροφορίες. Πολλά κράτη μέλη καταβάλλουν επίσης τις δικές τους προσπάθειες, προκειμένου να διαδώσουν πληροφορίες σχετικά με την οδηγία. Υπάρχει επίσης συμφωνία για κοινό λογότυπο, ώστε να διευκολύνονται οι χρήστες στην περιήγηση στις διάφορες ιστοθέσεις και κέντρα εξυπηρέτησης.
<P>
Ορισμένα κράτη μέλη -μολονότι δεν είναι υποχρεωτικό- θα παρέχουν πληροφορίες σχετικά με τα δικαιώματα των εργαζομένων και το εργατικό δίκαιο στα κέντρα εξυπηρέτησής τους. " οδηγία για τις υπηρεσίες δεν καλύπτει το εργατικό δίκαιο, και η απόσπαση εργαζομένων εξαιρείται από αυτήν. " ερώτηση που μου τέθηκε από τους σουηδούς συναδέλφους μου αφορά θέμα της Σουηδίας. Εξετάζουμε το θέμα, το οποίο δεν έχει άμεση σχέση με την τωρινή συζήτηση. Ευχαρίστως θα επανέλθουμε σε αυτό σε εθνικό κυρίως πλαίσιο.
<P>
" οδηγία για τις υπηρεσίες είναι σημαντική. Θα διευκολύνει τη ζωή των παρόχων υπηρεσιών, θα διευκολύνει την ελεύθερη κυκλοφορία, θα ωφελήσει τις επενδύσεις, την ανάπτυξη και την απασχόληση και θα είναι ιδιαίτερα θετική για τους πολίτες. Οι πολίτες βασίζονται σε εμάς για να διασφαλίσουμε ότι θα εφαρμοστεί το ταχύτερο δυνατό, καθώς θα διευκολύνει τη ζωή τους. Έχουμε ευθύνη να διασφαλίσουμε ότι θα καταβάλουμε τα μέγιστα για να πραγματοποιηθεί αυτό.
<P>
Θα ήθελα να ευχαριστήσω και πάλι το Κοινοβούλιο, όχι μόνο για τη συμβολή του στην ψηφοφορία και την έγκριση της οδηγίας για τις υπηρεσίες, αλλά και γιατί επαγρυπνεί και συνεχίζει να πιέζει το Συμβούλιο και την Επιτροπή να κάνουμε ό,τι μπορούμε, προκειμένου να εφαρμοστεί. Ωστόσο, μένει ακόμα λίγος καιρός, και πιθανότατα θα επανέλθουμε σε αυτήν τη συζήτηση του χρόνου, υπό την ισπανική Προεδρία. " Επιτροπή θα συνεχίσει να παρακολουθεί αυτό το θέμα πολύ προσεκτικά.
<SPEAKER ID="170" NAME="Benita Ferrero-Waldner" LANGUAGE="EN">
Κύριε Πρόεδρε, όπως προαναφέρθηκε, συζητήσαμε για όλα τα θέματα γύρω από όλες τις διαφορετικές κοινωνικές και άλλες πτυχές αυτής της οδηγίας. Δεν θεωρώ ότι πρέπει τώρα να ανοίξουμε εκ νέου αυτήν τη συζήτηση, αλλά πρέπει πράγματι να στραφούμε προς τα κράτη μέλη για να δούμε πώς εφάρμοσαν ή θα εφαρμόσουν την οδηγία. Με βάση τις ήδη διαθέσιμες πληροφορίες, φαίνεται πράγματι ότι η πλειονότητα των κρατών μελών θα έχει ολοκληρώσει την εφαρμογή είτε έως τα τέλη του έτους είτε ίσως στις αρχές του 2010.
<P>
Συνεπώς, κατά την άποψή μου, μπορεί να θεωρηθεί ότι τα περισσότερα κράτη μέλη τουλάχιστον θα έχουν συστήσει το βασικό κέντρο ενιαίας εξυπηρέτησης και, κατ' επέκταση, θα είναι έτοιμα να τηρήσουν τις συμφωνίες διοικητικής συνεργασίας και τις συναφείς υποχρεώσεις τους.
<P>
Ωστόσο, σε ορισμένες περιπτώσεις, μπορεί να υπάρξουν καθυστερήσεις όσον αφορά τις αλλαγές στο νομικό πλαίσιο.
<P>
Όσον αφορά τη διαδικασία αναθεώρησης, ορισμένα κράτη μέλη αξιοποίησαν την ευκαιρία της αναθεώρησης για να απλοποιήσουν νόμους και διαδικασίες και πραγματοποίησαν σημαντικό αριθμό αλλαγών. Άλλα κράτη μέλη θέσπισαν μόνο μερικές τροπολογίες, και, φυσικά, ο αριθμός των αλλαγών που πραγματοποιήθηκαν εξαρτάται από διάφορους παράγοντες όπως το ισχύον ρυθμιστικό πλαίσιο και επίσης η εσωτερική οργάνωση των κρατών μελών: στα ομοσπονδιακά κράτη, η κατάσταση είναι πιο περίπλοκη απ' ό,τι στα άλλα.
<P>
Φυσικά, αυτό εξαρτάται και από τη βούληση ενός κράτους μέλους να απλοποιήσει νόμους και διαδικασίες.
<P>
Όσον αφορά την ερώτηση για τη σωστή εφαρμογή, ο συνάδελφός μου, Charlie McCreevy, επεσήμανε, σε πολλές περιστάσεις, σε μέλη των κυβερνήσεων των κρατών μελών τη σπουδαιότητα του έργου σχετικά με την εφαρμογή, και ο ίδιος και οι υπηρεσίες του παρακολουθούν τη διαδικασία εφαρμογής πολύ προσεκτικά.
<P>
Πράγματι, όπως προανέφερα, κατά τα τελευταία τρία χρόνια, πραγματοποιήθηκαν περισσότερες από 80 διμερείς συναντήσεις με όλα τα κράτη μέλη, και ομάδες εμπειρογνωμόνων συνεδρίασαν στις Βρυξέλλες πάνω από 30 φορές. Συνεπώς, υπήρξαμε ιδιαίτερα δραστήριοι στο θέμα αυτό. Επίσης, θα συνεχίσουμε να παρακολουθούμε το έργο των κρατών μελών και θα συνεχίσουμε επίσης να παρέχουμε τεχνική βοήθεια, εφόσον το επιθυμούν τα κράτη μέλη. Ωστόσο, τελικά, τα κράτη μέλη φέρουν σαφώς την ευθύνη να επιτελέσουν το έργο και επίσης να διαθέσουν τους αναγκαίους πόρους.
<P>
Όσον αφορά το επόμενο έτος, θεωρώ ότι θα είναι κρίσιμο να διασφαλίσουμε ότι η διαδικασία αμοιβαίας αξιολόγησης που προβλέπεται στην οδηγία θα χρησιμοποιηθεί εποικοδομητικά. Θα πρέπει επίσης να αξιολογήσουμε την ποιότητα της εφαρμογής της νομοθεσίας, όπως ζητήθηκε, να παρακολουθούμε τον τρόπο λειτουργίας των κέντρων ενιαίας εξυπηρέτησης και στη συνέχεια να λαμβάνουμε ανάδραση από επιχειρήσεις και καταναλωτές.
<P>
Τελευταία αλλά εξίσου σημαντική παρατήρηση είναι η εξής: μπορεί να χρειαστεί επίσης να καταφύγουμε σε άλλους μηχανισμούς επιβολής - ενίοτε ίσως σε διαδικασίες επί παραβάσει, αλλά τώρα είναι πολύ πρώιμο να το πούμε αυτό.
<P>
Όσον αφορά τις μικρομεσαίες επιχειρήσεις, φυσικά, συμμεριζόμαστε την άποψή σας. Αποτελούν τον κορμό της οικονομίας της ΕΕ, και οι ανησυχίες τους βρίσκονται στο επίκεντρο της οδηγίας για τις υπηρεσίες.
<P>
Συνεπώς, η οδηγία αυτή θα ωφελήσει όλες τις επιχειρήσεις, αλλά οι ΜΜΕ θα αποκομίσουν τα μεγαλύτερα οφέλη· επί του παρόντος, οι ΜΜΕ αποφασίζουν πολύ συχνά να παραμένουν στο εσωτερικό εξαιτίας όλων των νομικών πολυπλοκοτήτων αλλά και εξαιτίας της απουσίας διαφανούς πληροφόρησης. Επομένως, η οδηγία για τις υπηρεσίες θα εξαλείψει πολλές από αυτές τις πολυπλοκότητες και -όλοι πιστεύουμε- θα δώσει ώθηση στις ΜΜΕ.
<P>
Απ' ό,τι γνωρίζει η Επιτροπή, κανένα κράτος μέλος δεν χρησιμοποιεί την εφαρμογή της οδηγίας για τις υπηρεσίες για να υποβαθμίσει τα δικαιώματα των εργαζομένων. Θα ήθελα να το δηλώσω αυτό ρητά. Τα δικαιώματα των εργαζομένων καθαυτά δεν θίγονται ή δεν εξετάζονται από την οδηγία για τις υπηρεσίες. Πράγματι, αυτή ήταν σαφώς αποτέλεσμα του πρακτικού και πολιτικού συμβιβασμού που πέτυχαν τόσο το Κοινοβούλιο όσο και το Συμβούλιο.
<P>
Τέλος, θα ήθελα να επαναλάβω ότι το Κοινοβούλιο υπήρξε βασικός εταίρος σε όλο το ιστορικό της οδηγίας για τις υπηρεσίες. Κατά τα τελευταία τρία χρόνια, η Επιτροπή θεώρησε σημαντικό να διατηρεί τη συμμετοχή σας στη διαδικασία εφαρμογής και να σας τηρεί ενήμερους για το έργο που επιτελεί με τα κράτη μέλη· όπως προαναφέρθηκε, αυτό θα παραμείνει καίρια δράση για τη βελτίωση της λειτουργίας της εσωτερικής αγοράς και τη δημιουργία της αναγκαίας ανάπτυξης και θέσεων απασχόλησης. Συνεπώς, η σωστή εφαρμογή είναι το πιο πιεστικό θέμα, ιδιαίτερα στην τρέχουσα δύσκολη οικονομική κρίση.
<SPEAKER ID="171" NAME="Πρόεδρος">
" συζήτηση έληξε.
<P>
Γραπτές δηλώσεις (άρθρο 149 του Κανονισμού)
<SPEAKER ID="172" NAME="Vilija Blinkevičiūt " LANGUAGE="LT">
" Ευρώπη πρέπει να είναι ανταγωνιστική. Χάρη στις προσπάθειες του Ευρωπαϊκού Κοινοβουλίου, η οδηγία για τις υπηρεσίες θα συμβάλει στην υλοποίηση της μέχρι σήμερα εν μέρει ρυθμιζόμενης ελεύθερης κυκλοφορίας των υπηρεσιών στην εσωτερική αγορά της Ευρωπαϊκής Ένωσης. " οδηγία για τις υπηρεσίες ρυθμίζει τις διαδικασίες χορήγησης άδειας, υποδεικνύοντας τις απαγορευόμενες απαιτήσεις, και επιβεβαιώνει ότι, από το 2010, όλες οι νέες απαιτήσεις για τους παρόχους υπηρεσιών πρέπει να μην εισάγουν διακρίσεις και να δικαιολογούνται από σημαντικά κοινωνικά συμφέροντα· ρυθμίζει επίσης τις πρωταρχικές αρμοδιότητες των κέντρων εξυπηρέτησης που συστήνονται. Πρωτίστως, το κόστος της παροχής υπηρεσιών μειώνεται σε διακρατικό επίπεδο, και αυτό είναι ιδιαίτερα σημαντικό σε αυτήν την περίοδο οικονομικής ύφεσης. " Λιθουανία προστίθεται στον κατάλογο των κρατών μελών που είναι έτοιμα να εφαρμόσουν έγκαιρα τις διατάξεις της οδηγίας για τις υπηρεσίες. Πράγματι, είναι ιδιαίτερα σημαντικό να συνεργαστεί η Επιτροπή στενά και αποτελεσματικά με τα κράτη μέλη, καθώς, σε ορισμένες χώρες, υπάρχει έλλειψη πληροφόρησης και ανεπαρκής βαθμός ετοιμότητας για την εφαρμογή της οδηγίας. Επί του παρόντος, μόνο το 50% των κρατών μελών είναι έτοιμα να μεταφέρουν τις διατάξεις της οδηγίας για τις υπηρεσίες στην εθνική νομοθεσία τους.
<SPEAKER ID="173" NAME="Edit Herczog  " LANGUAGE="HU">
Κύριε Πρόεδρε, τα κράτη μέλη πρέπει να εφαρμόσουν πλήρως την οδηγία για τις υπηρεσίες έως τις 28 Δεκεμβρίου 2009, πράγμα το οποίο, όπως στην περίπτωση των αγαθών και των προϊόντων, αναμένεται να ανοίξει την αγορά υπηρεσιών σε ιδιώτες και εταιρείες.
<P>
" εν λόγω οδηγία αναμένεται να βοηθήσει σε μεγάλο βαθμό τις μικρομεσαίες επιχειρήσεις και να προωθήσει τη δημιουργία θέσεων απασχόλησης και την οικονομική ανάπτυξη, συνυπολογίζοντας τα συμφέροντα των καταναλωτών. Ωστόσο, ορισμένα κράτη μέλη αποφάσισαν να περιορίσουν την απασχόληση των πολιτών από τα νέα κράτη μέλη που εντάχθηκαν το 2004 και το 2007. " Γερμανία και η Αυστρία επιθυμούν να διατηρήσουν αυτόν τον περιορισμό έως το 2011, χωρίς κάποιο πρόσθετο σοβαρό οικονομικό και κοινωνικό κίνητρο. " Γαλλία και το Βέλγιο εφαρμόζουν παρόμοιο κανονισμό σε σχέση με τη Ρουμανία και τη Βουλγαρία.
<P>
Ωστόσο, είναι σαφές πλέον ότι οι φόβοι που προσωποποιούνται στον διαβόητο "πολωνό υδραυλικό" είναι αβάσιμοι. Για παράδειγμα, ο αριθμός των Ευρωπαίων από την Κεντρική και Ανατολική Ευρώπη που εργάζονται στη Γαλλία είναι πολύ μικρότερος από τον αριθμό εκείνων που απασχολούνται στο "νωμένο Βασίλειο, μολονότι το Παρίσι αποφάσισε πριν από τρία χρόνια να καταργήσει σταδιακά τους περιορισμούς στα επαγγέλματα όπου υπήρχε έλλειψη εργατικού δυναμικού.
<P>
Τα μέτρα αυτά εμποδίζουν σε μεγάλο βαθμό την εφαρμογή της οδηγίας για τις υπηρεσίες, ένας από τους βασικούς πυλώνες της οποίας είναι η παντελής εξάλειψη των διακρίσεων για λόγους οικονομικούς και ιθαγένειας. Είκοσι χρόνια μετά την κατάρρευση του Τείχους του Βερολίνου, που εξαφάνισε τα σύνορα ανάμεσα στην Ανατολή και τη Δύση, μπορούμε να πούμε ότι η οδηγία για τις υπηρεσίες εξυπηρετεί παρόμοιο σκοπό. " επιτυχής εφαρμογή αυτής της οδηγίας θα εξαλείψει επιτέλους την ψευδή εικόνα του "πολωνού υδραυλικού" που προωθείται.
<SPEAKER ID="992" NAME="Patrick Le Hyaric  " LANGUAGE="FR">
Πριν την όποια εφαρμογή της οδηγίας, το Ευρωπαϊκό Κοινοβούλιο πρέπει να εκπονήσει εκτίμηση των ανθρώπινων και κοινωνικών επιπτώσεων της εφαρμογής της, συνυπολογίζοντας ιδίως τις επιπτώσεις της κρίσης που αντιμετωπίζουμε. Πράγματι, όλα δείχνουν ότι η οδηγία αυτή θα έχει ως αποτέλεσμα οι επιχειρήσεις, οι βιοτέχνες και οι μισθωτοί της Ευρωπαϊκής Ένωσης να βρεθούν σε σύγκρουση μεταξύ τους. Πρόσφατα, επαγγελματική αγροτική οργάνωση αποκάλυψε ότι οι γαλλικές αρχές πρότειναν να συστήσει, στις χώρες της Ανατολικής Ευρώπης, γραφεία ευρέσεως εργασίας για αγροτεργάτες οι οποίοι αμείβονται λιγότερο και έχουν μικρότερη κοινωνική προστασία απ' ό,τι οι γάλλοι εργάτες. " μεταφορά της οδηγίας για τις υπηρεσίες δεν πρέπει να οδηγήσει στην εισαγωγή τέτοιων πρακτικών, οι οποίες έχουν ως αποτέλεσμα την ισοπέδωση της κοινωνικής Ευρώπης. Επίσης, ανησυχούμε ιδιαίτερα για τις απειλές κατά των υπηρεσιών κοινής ωφέλειας λόγω της νομολογίας του Ευρωπαϊκού Δικαστηρίου. Συνεπώς, συνεχίζουμε να ελπίζουμε σε ένα άλλο ευρωπαϊκό νομοθετικό πλαίσιο το οποίο θα βελτιστοποιήσει και θα αναπτύξει ιδίως τις κοινωφελείς υπηρεσίες.
<SPEAKER ID="991" NAME="Czesław Adam Siekierski  " LANGUAGE="PL">
" οδηγία για τις υπηρεσίες (2006/123/ΕΚ) χαρακτηρίζεται από μερική ελευθέρωση της ροής των υπηρεσιών στην Ευρωπαϊκή Ένωση. Ο στόχος της θέσπισης αυτής της οδηγίας ήταν η απελευθέρωση του οικονομικού δυναμικού. " οδηγία προσφέρει πολλές δυνατότητες, τόσο για τους καταναλωτές όσο και για τους επιχειρηματίες. Κατέστη δυνατή η μεγαλύτερη αξιοποίηση της ενιαίας αγοράς. Σε αυτούς που ωφελούνται περισσότερο από την ελευθέρωση της αγοράς των υπηρεσιών συγκαταλέγονται οι μικρές και μεσαίες επιχειρήσεις, οι οποίες αντιμετώπιζαν τις μεγαλύτερες δυσκολίες λόγω των φραγμών που ίσχυαν προηγουμένως. Σύμφωνα με την Ευρωπαϊκή Επιτροπή, το 70% περίπου του ΑΕγχΠ των κρατών μελών της ΕΕ παράγεται από τις υπηρεσίες. Παρόμοιο είναι και το ποσοστό της αναλογίας του εργατικού δυναμικού που απασχολείται στον τομέα της παροχής υπηρεσιών. Ένα από τα πλεονεκτήματα της θέσης σε ισχύ της οδηγίας είναι η επακόλουθη αύξηση της ανταγωνιστικότητας στην εσωτερική αγορά. " εφαρμογή της εν λόγω οδηγίας αποδείχθηκε ευκαιρία για την ανάπτυξη της ευρωπαϊκής οικονομίας και επέτρεψε τη δημιουργία θέσεων εργασίας. Πρέπει να προσθέσω ότι έτσι επιτεύχθηκε ένας από τους στόχους της στρατηγικής της Λισαβόνας, αναφορικά με την αύξηση της ανταγωνιστικότητας της ευρωπαϊκής οικονομίας. Επιπλέον, επέφερε αύξηση του φάσματος των προσφερόμενων υπηρεσιών. Τα αποτελέσματα που έχουν επιτευχθεί ενθαρρύνουν τη συνέχιση της προσπάθειας για την περαιτέρω ελευθέρωση της εν λόγω οδηγίας.

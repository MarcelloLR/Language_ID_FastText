<CHAPTER ID="013">
Μέση Ανατολή (συζήτηση) 
<SPEAKER ID="075" NAME="Πρόεδρος">
" ημερήσια διάταξη προβλέπει τη συζήτηση για τη Μέση Ανατολή με δηλώσεις του Υπάτου Εκπροσώπου για την Κοινή Εξωτερική Πολιτική και Πολιτική Ασφαλείας και της Επιτροπής.
<SPEAKER ID="076" NAME="Κυριάκος Τριανταφυλλίδης" AFFILIATION="GUE/NGL">
(EN) Κύριε Πρόεδρε, εμείς, ως βουλευτές του Ευρωπαϊκού Κοινοβουλίου, αποφασίσαμε να εκφράσουμε την αλληλεγγύη μας στους παλαιστίνιους συναδέλφους μας που κρατούνται από το Ισραήλ. Ως συμβολική κίνηση, 45 βουλευτές του ΕΚ επέδειξαν αυτή την υποστήριξη με μια συλλογική χορηγία προς τους 45 παλαιστίνιους βουλευτές. Ως εκλεγμένοι αντιπρόσωποι, δεν μπορούμε παρά να καταδικάσουμε τη φυλάκιση του Προέδρου και του ενός τρίτου των μελών του παλαιστινιακού νομοθετικού συμβουλίου. Ζητούμε την άμεση και άνευ όρων απελευθέρωσή τους. Συνεχίζουμε να ζητούμε την αποστολή μιας αντιπροσωπείας του Ευρωπαϊκού Κοινοβουλίου και τη λήψη όλων των απαραίτητων μέτρων προκειμένου να επιτευχθεί αυτός ο στόχος.
<P>
(Χειροκροτήματα)
<SPEAKER ID="077" NAME="Πρόεδρος">
Πρέπει να ενημερώσω τον αξιότιμο βουλευτή ότι την περασμένη Τετάρτη -δηλαδή πριν από μία εβδομάδα- υπέβαλα ένα παρόμοιο αίτημα στην Κνεσέτ. Αυτό είναι κάτι που προϋποθέτει ιδιαίτερη σκέψη. Ας ελπίσουμε ότι θα δοθεί λύση σε όλα τα θέματα, περιλαμβανομένης της απελευθέρωσης των τριών φυλακισμένων ισραηλινών στρατιωτών και του δημοσιογράφου του BBC Alan Johnston. Πρέπει να κινηθούν όλες οι πλευρές.
<SPEAKER ID="078" NAME="Javier Solana">
Ύπατος Εκπρόσωπος για την Κοινή Εξωτερική Πολιτική και Πολιτική Ασφαλείας. (ES) Κύριε Πρόεδρε, κυρίες και κύριοι, θέλω να ξεκινήσω λέγοντας ότι ακριβώς πριν από μία εβδομάδα, το Κουαρτέτο συναντήθηκε στο Βερολίνο. Καθώς είμαι σίγουρος ότι θα έχετε διαβάσει το έγγραφο που δημοσιοποιήθηκε το ίδιο βράδυ, μπορεί να γνωρίζετε την αλληλεγγύη μας προς τα μέλη της Παλαιστινιακής Αρχής, του Κοινοβουλίου, που έχουν συλληφθεί και, όπως είπε πολύ σωστά ο Πρόεδρος αυτού του Κοινοβουλίου, προς τους άλλους ανθρώπους που κρατούνται παρά τη θέλησή τους σε ισραηλινά ή παλαιστινιακά εδάφη.
<P>
Κύριε Πρόεδρε, θέλω να κάνω μια σύντομη δήλωση. Μου έχει ζητηθεί να μην μιλήσω περισσότερο από 10 ή 15 λεπτά -θα προσπαθήσω να το κάνω θέλω να σας πω ότι μόλις επέστρεψα από ένα μεγάλο ταξίδι σε όλη την περιοχή, και είχα τη δυνατότητα να συναντηθώ με τους πιο σημαντικούς τοπικούς ηγέτες και να διενεργήσω μια ανάλυση της κατάστασης ούτως ώστε να μπορέσω να ενημερώσω επίσης το Κουαρτέτο, που συναντήθηκε την προηγούμενη Τετάρτη.
<P>
Είχα τη χαρά να κάνω αυτό το ταξίδι πάνω-κάτω τις ίδιες ημερομηνίες με τον Πρόεδρο του Κοινοβουλίου, με τον οποίο μίλησα τηλεφωνικώς, και επίσης με μια διακεκριμένη ομάδα βουλευτών του Κοινοβουλίου, που μου έστειλαν μία επιστολή στην οποία δεν έχω απαντήσει ακόμη. Θα ήθελα να συναντηθώ μαζί τους προσωπικά, διότι, παρακαλώ πιστέψτε με, δεν έχω βρεθεί στις Βρυξέλλες ούτε για μία μέρα έκτοτε.
<P>
Θα δω αν μπορώ να έρθω ώστε να μπορέσω να συναντηθώ μαζί σας για να μιλήσουμε ήρεμα για τα ζητήματα που θέσατε, τα οποία πιστεύω ότι είναι εξαιρετικά σημαντικά.
<P>
Κύριε Πρόεδρε, πιστεύω ότι αυτή η συνεδρίαση έχει ιδιαίτερη σημασία. Επίσης διεξάγεται σε μία πολύ σημαντική ημερομηνία για την Παλαιστίνη, για το Ισραήλ και για τους πολίτες του κόσμου γενικά, και του αραβικού κόσμου ιδιαίτερα.
<P>
Αυτές τις μέρες είναι η 40ή επέτειος του ξεσπάσματος του πολέμου του 1967, τις πολλές τραγικές συνέπειες του οποίου υφιστάμεθα ακόμη. Όταν κοιτάζουμε τα τελευταία σαράντα χρόνια, αναμφίβολα μας διαπερνά ένα ρίγος.
<P>
Ήταν σαράντα χρόνια κατοχής, πόνου και από τις δυο πλευρές, βίας, κατά τη διάρκεια των οποίων οι πολίτες -τόσο οι Παλαιστίνιοι όσο και οι Ισραηλινοί- υπέφεραν πολύ, και επίσης σαράντα χρόνια κατά τη διάρκεια των οποίων υπήρξε μια υπερβολή ισραηλινών εποικισμών στα κατεχόμενα εδάφη.
<P>
Δεδομένης αυτής της σαραντακονταετούς κατάστασης έχουμε δύο πιθανότητες ή τρόπους να αντιμετωπίσουμε την κατάσταση: να κοιτάξουμε στο παρελθόν προκειμένου να προσπαθήσουμε να πάρουμε μαθήματα αναφορικά με λάθη που δεν πρέπει να επαναληφθούν ή να κοιτάξουμε μπροστά και να προσπαθήσουμε να δούμε αν μπορούμε να πάρουμε το πιο σημαντικό μάθημα απ' όλα - ότι η μοναδική λύση σε αυτή τη σύγκρουση που διαρκεί σαράντα χρόνια τώρα είναι η ειρήνη. Μια γρήγορη ειρηνευτική διαδικασία που θα οδηγήσει γρήγορα στην ειρήνη.
<P>
Υπήρξαν πολλές διαδικασίες, πολλές ευκαιρίες για ειρήνη που χάθηκαν. Πιστεύω ότι πρέπει τώρα να έχουμε όλοι τη βούληση -τη βούληση να δράσουμε, όχι μόνο τη βούληση να σκεφτόμαστε και να μιλάμε, αλλά τη βούληση να δράσουμε- ούτως ώστε να μπορέσουμε αληθινά να κάνουμε πραγματικότητα την ειρήνη σε αυτά τα εδάφη που είναι τόσο αγαπητά σε πολλούς από εμάς και στους Ευρωπαίους γενικά.
<P>
Επομένως, θέλω να κοιτάξουμε μπροστά, αλλά πρέπει να κάνω ένα σύντομο σχόλιο σχετικά με αυτό το ταξίδι, καθώς οι περιοχές που επισκέφτηκα είναι όλες περιοχές που δυστυχώς δεν διανύουν τις καλύτερες μέρες τους αυτή τη στιγμή.
<P>
Στα κατεχόμενα εδάφη, στην Παλαιστίνη, είμαστε μάρτυρες μιας δύσκολης κατάστασης, με βία μεταξύ των Παλαιστινίων και επίσης ανανέωση της βίας μεταξύ Ισραήλ και Παλαιστίνης. Οι εκκλήσεις για κατάπαυση του πυρός δεν εισακούστηκαν ούτε στην Παλαιστίνη ούτε μεταξύ Παλαιστίνης και Ισραήλ.
<P>
Θέλω να απευθύνω έκκληση σήμερα σε όλους όσους έχουν εξουσία σε αυτή την περιοχή για κατάπαυση του πυρός το συντομότερο δυνατό, ούτως ώστε να μπορέσει να δημιουργηθεί ένα ευνοϊκό κλίμα για την πρόοδο προς την ειρήνη.
<P>
Είχα την ευκαιρία να επισκεφτώ τη Γάζα. Το ίδιο και ο Πρόεδρος του Κοινοβουλίου. " επίσκεψη στη Γάζα αυτή τη στιγμή είναι μια πραγματικά σημαντική εμπειρία. Αυτή δεν ήταν η πρώτη φορά που πήγα στη Γάζα, αλλά πιστεύω ότι η παρουσία μου εκεί αυτή τη χρονική στιγμή ιδιαίτερα και η συνάντησή μου με τον Πρόεδρο της Παλαιστινιακής Αρχής ήταν μια ηθική υποχρέωση προκειμένου να μην δώσουμε την εντύπωση ότι ο κόσμος έχει ξεχάσει εντελώς τι συμβαίνει στη Γάζα. " Γάζα είναι σε μια δύσκολη κατάσταση, με βία μεταξύ των Παλαιστινίων, βία η οποία δεν θα οδηγήσει πουθενά αν συνεχιστεί.
<P>
Το πρώτο πράγμα που πρέπει να κάνουμε επομένως είναι να προσπαθήσουμε να καταπνίξουμε αυτή τη βία, να επιτύχουμε την κατάπαυση του πυρός, ώστε να μπορέσουν επιτέλους οι Παλαιστίνιοι να αρχίσουν να εργάζονται από κοινού για έναν κοινό σκοπό, που είναι φυσικά η ειρήνη: ειρήνη με τους γείτονές τους και ειρήνη μεταξύ τους. Κάνουμε ό,τι μπορούμε σε σχέση με αυτή την πολιτική, τόσο από τη θέση μου όσο και από τη θέση της Επιτροπής, η βοήθεια της οποίας είναι γενναιόδωρη.
<P>
Θέλω να σας πω ότι η κατάσταση στην Παλαιστίνη, από οικονομική και κοινωνική άποψη, είναι δραματική. Επομένως πιστεύω ότι, μόλις τελειώσει αυτή η περίοδος και μπορέσουμε να συναντηθούμε ξανά με τους πολιτικούς ηγέτες με έναν πιο ξεκάθαρο και πιο διαφανή τρόπο, θα πρέπει να σκεφτούμε την εκπόνηση ενός ειδικού σχεδίου βοήθειας για τη Γάζα. Διαφορετικά μπορεί να βρεθούμε αντιμέτωποι με μια πραγματικά δύσκολη κατάσταση στη Γάζα, και θα είναι δύσκολο να βελτιωθεί για το σκοπό μιας αληθινής ειρηνευτικής διαδικασίας.
<P>
Θέλω επίσης να πω ότι πιστεύω ότι η επίσημη έκκληση του Προέδρου Αμπάς χθες, στην επέτειο της έναρξης του πολέμου του 1967, αξίζει να διαβαστεί και να αναλυθεί από όλους, επειδή δείχνει ένα ηθικό σθένος που είναι άξιο προσοχής.
<P>
Θέλω να πω ότι ήμουν επίσης στο Ισραήλ. Συναντήθηκα με τον Πρωθυπουργό, με την Υπουργό Εξωτερικών, και ήμουν επίσης στη Sderot, την περιοχή που πλήττεται από τις περισσότερες επιθέσεις με ρουκέτες Κασάμ. Επίσης έκρινα ενδεδειγμένο να εκφράσω την αλληλεγγύη μας την ευρωπαϊκή αλληλεγγύη προς όλους όσους υφίστανται οποιοδήποτε είδος βίας, συμπεριλαμβανομένων των επιθέσεων με ρουκέτες Κασάμ.
<P>
Ήταν μια δύσκολη και σκληρή εμπειρία, αλλά εν πάση περιπτώσει, η παρουσία μας στην περιοχή μας δίνει μια πιο σαφή εικόνα του τι συμβαίνει.
<P>
Στη δήλωσή μας την προηγούμενη Τετάρτη, τα μέλη του Κουαρτέτου απηύθυναν έκκληση στο Ισραήλ να δείξει αυτοσυγκράτηση.
<P>
Το Ισραήλ βιώνει επίσης μια δύσκολη πολιτική κατάσταση. Οι εκλογές στο Εργατικό Κόμμα δεν έχουν περατωθεί ακόμη -πρόκειται να ολοκληρωθούν σύντομα- και θα δούμε ποια μορφή θα έχει η επόμενη κυβέρνηση, αν θα υπάρξουν αλλαγές, μετά τις εκλογές στο ισραηλινό Εργατικό Κόμμα.
<P>
Θέλω επίσης να πω ότι η δήλωση του Κουαρτέτου περιέχει μια σαφή -και δυναμική- έκκληση να μεταφέρει το Ισραήλ πόρους στις παλαιστινιακές αρχές.
<P>
" διεθνής κοινότητα μπορεί να κάνει πολλά, και στην πραγματικότητα κάνουμε πολλά. Εμείς οι Ευρωπαίοι κάνουμε πιθανότατα περισσότερα από τον καθένα.
<P>
Οι αραβικές χώρες έχουν επίσης αρχίσει να δίνουν χρήματα στον Υπουργό Οικονομικών, Salam Fallad, και σήμερα μπορούμε να πούμε ότι αρχίζει να αναδύεται η πιθανότητα να δημιουργηθεί ένας προϋπολογισμός για την Εθνική Παλαιστινιακή Αρχή.
<P>
Χωρίς τη μεταφορά πόρων από το Ισραήλ στην Παλαιστίνη, ωστόσο, η διεθνής κοινότητα δεν μπορεί να κάνει πολλά. " βελτίωση των οικονομικών συνθηκών συνδέεται βασικά με μια μεταφορά πόρων από το Ισραήλ προς τους Παλαιστίνιους.
<P>
Θέλω να κάνω μερικά σύντομα σχόλια σχετικά με το Κουαρτέτο και μετά σχετικά με τον Λίβανο.
<P>
Πιστεύω ότι η συνάντηση του Κουαρτέτου την προηγούμενη Τετάρτη στο Βερολίνο ήταν, με βάση την εμπειρία μου -και ανήκουμε πολλά χρόνια στο Κουαρτέτο καθώς συμμετείχα στην ίδρυσή του- σίγουρα μια από τις πιο σημαντικές συναντήσεις που είχαμε μέχρι στιγμής. Ήταν ένα Κουαρτέτο στο οποίο μπορέσαμε να εξετάσουμε σοβαρά πώς μπορεί να εφαρμοστεί η ειρηνευτική διαδικασία. Αν διαβάσετε την τελευταία παράγραφο της Δήλωσης θα δείτε ότι κοιτάζει πραγματικά προς το μέλλον και δεσμεύει τα μέλη του Κουαρτέτου να αρχίσουν να εργάζονται σκληρά, σε συνεργασία με τις ενδιαφερόμενες πλευρές -το Ισραήλ, την Παλαιστίνη και τα αραβικά κράτη- για να ξεκινήσουν μια ειρηνευτική διαδικασία, να ξεκινήσουν μια διαδικασία με πολιτική προοπτική.
<P>
Θέλω να σας ενημερώσω ότι, για πρώτη φορά στην ιστορία του, το Κουαρτέτο πρόκειται να κάνει μια κοινή επίσκεψη στην περιοχή, πρόκειται να έχει μια συνάντηση τις επόμενες εβδομάδες με τους Παλαιστίνιους και με τους Ισραηλινούς και πρόκειται επίσης να διεξάγει μια συνάντηση με τις αραβικές χώρες, οι οποίες, με την αραβική ειρηνευτική πρωτοβουλία, πιστεύω ότι συνεργάζονται επίσης για την αρχή της ομαλοποίησης της ζωής -ή την αρχή της πιθανότητας ομαλοποίησης- στα εδάφη μεταξύ Ισραήλ και Παλαιστίνης.
<P>
Επομένως πιστεύω ότι, αυτή τη στιγμή αποθάρρυνσης για πολλούς ανθρώπους, αποθάρρυνσης μεταξύ των Παλαιστινίων και επίσης μιας μερίδας της ισραηλινής κοινωνίας, η διεθνής κοινότητα, μέσω του Κουαρτέτου, αντιδρά με τον αντίθετο τρόπο: αντιδρά με ελπίδα, με την αίσθηση ότι, μετά από σαράντα χρόνια, έχουμε την ηθική υποχρέωση να καταβάλλουμε κάθε δυνατή προσπάθεια για να σημειώσουμε πρόοδο προς την εδραίωση της ειρήνης, προς μια ειρηνευτική διαδικασία.
<P>
Θέλω να σας πω ότι αυτές οι επόμενες εβδομάδες θα είναι απολύτως κρίσιμες για να δρομολογηθεί μια εξέλιξη που μπορεί να μας οδηγήσει από την παρούσα κατάσταση σε μια ειρηνευτική διαδικασία που θα οδηγήσει στην ειρήνη.
<P>
Δεν είναι τόσο δύσκολο να προσδιορίσουμε τα στοιχεία που μπορούν να οδηγήσουν αυτή τη διαδικασία στην ειρήνη. Σχεδόν όλοι μας έχουμε μια ιδέα των απαιτούμενων παραμέτρων προκειμένου να επιτευχθεί ειρήνη. Αυτό που πρέπει να κάνουμε τώρα είναι να εργαστούμε πάνω σε αυτό σε συνεργασία με όλα τα μέλη του Κουαρτέτου. Θέλω να υπογραμμίσω ότι ο Γενικός Γραμματέας των "νωμένων Εθνών, η Υπουργός Εξωτερικών των "ΠΑ και ο ρώσος Υπουργός Εξωτερικών ήταν πολύ συνεργάσιμοι αναφορικά με την πρότασή μας, και εξέφρασαν τη σαφή υποστήριξή τους στις ιδέες που είχα το προνόμιο να παρουσιάσω στο Κουαρτέτο εξ ονόματος της Ευρώπης.
<P>
Είμαστε επομένως σε ένα εξαιρετικά σημαντικό σταυροδρόμι, κυρίες και κύριοι, όσον αφορά την κατάσταση στην περιοχή, αλλά επίσης σε ένα θετικό σταυροδρόμι από την άποψη της προόδου σε μια ειρηνευτική διαδικασία που μπορούμε να αρχίσουμε να βλέπουμε να διαγράφεται στον ορίζοντα.
<P>
Κυρίες και κύριοι, δεν μπορώ να αφήσω τον χρόνο ομιλίας που μου παραχώρησε η Προεδρία να περάσει χωρίς να πω μερικά λόγια για τον Λίβανο. Ο Λίβανος βρίσκεται και πάλι σε μία κατάσταση βαθιάς κρίσης. Οι αξιότιμοι βουλευτές το γνωρίζουν καλά αυτό. Αυτές είναι στιγμές μεγάλης σημασίας, και ορισμένες από αυτές συνεχίζονται εδώ και αρκετό καιρό. Από τη δολοφονία του πρώην Πρωθυπουργού Χαρίρι, όλη η κατάσταση που βίωσαν κατά τη διάρκεια του καλοκαιριού, η τωρινή κατάσταση πολιτικής παράλυσης, η οποία έχει γίνει ακόμη πιο σοβαρή με τα κινήματα που έχουν εμφανιστεί, με τρομοκρατικές ενέργειες, στα στρατόπεδα προσφύγων, σε δύο στρατόπεδα προσφύγων, συγκεκριμένα: ένα στον βορρά και ένα στον νότο.
<P>
Όπως γνωρίζετε, ο λιβανικός στρατός αντέδρασε με έναν τρόπο που θα χαρακτήριζα πατριωτικό και η στήριξη του λιβανικού στρατού από όλες τις πολιτικές παρατάξεις του Λιβάνου ήταν επίσης πατριωτική, γεγονός που είναι πραγματικά εντυπωσιακό δεδομένων των διαφορών που υπήρχαν μεταξύ τους τους τελευταίους μήνες, εβδομάδες και μέρες.
<P>
Επίσης ευελπιστούμε και ευχόμαστε ότι η ειρήνη θα έρθει και στον Λίβανο, και ότι οι ιδιαίτερες συνθήκες που έχουν προκύψει τις τελευταίες μέρες -που συνοδεύονται επίσης από την έγκριση του Συμβουλίου Ασφαλείας των "νωμένων Εθνών για την εκδίκαση των εγκλημάτων που διαπράχθηκαν στον Λίβανο από το Διεθνές Ποινικό Δικαστήριο- θα καταστήσει εφικτή την επίτευξη συμφωνίας μεταξύ όλων των πολιτικών δυνάμεων προκειμένου να ξεμπλοκάρει η πολιτική διαδικασία στον Λίβανο. Αυτό επιθυμούμε, και συνεργαζόμαστε με τον καλύτερο δυνατό τρόπο προκειμένου να γίνει πραγματικότητα.
<P>
Κύριε Πρόεδρε, θα περιοριστώ στον χρόνο ομιλίας που διαθέτω και θέλω να τελειώσω επαναλαμβάνοντας αυτό που είπα στην αρχή: έχουμε μια στιγμή ελπίδας, μια στιγμή που πρέπει να μπορέσουμε να εκμεταλλευτούμε, η οποία με τον έναν ή τον άλλο τρόπο πρέπει να κλείσει τον κύκλο που άνοιξε πριν από σαράντα χρόνια και τον οποίο ευελπιστούμε να δούμε να κλείνει με την ειρήνη, με τη συνύπαρξη δύο κρατών - του Ισραήλ και της Παλαιστίνης. Αυτή η ειρήνη πρέπει να συμπεριλάβει και τις άλλες χώρες -Συρία, Λίβανο- ώστε να μπορέσουμε να δούμε την επανεμφάνιση μιας Μέσης Ανατολής που μπορεί να προσφέρει περισσότερη ελπίδα σε όλους, που θα ευημερεί και θα συμβάλλει εποικοδομητικά στην ειρήνη σε όλη την περιοχή.
<P>
Εμείς οι Ευρωπαίοι δεν μπορούμε να κλείσουμε τα μάτια μας σε αυτό το καθήκον, και μπορείτε να είστε σίγουροι ότι τα δικά μου τουλάχιστον θα είναι πάντα ανοιχτά.
<P>
(Χειροκροτήματα)
<SPEAKER ID="079" NAME="Πρόεδρος">
Ευχαριστώ πολύ, κύριε Σολάνα, και για τη δήλωσή σας και για την ακούραστη εργασία σας και τον μεγάλο σας ζήλο. Μπορώ να πω ότι οι εμπειρίες σας είναι ίδιες με τις δικές μου. Δεν πρέπει να χάσουμε το θάρρος μας και να εγκαταλείψουμε, αλλά να συνεχίσουμε στον δρόμο της ειρήνης.
<SPEAKER ID="080" NAME="Benita Ferrero-Waldner">
Μέλος της Επιτροπής. (EN) Κύριε Πρόεδρε, όπως όλοι ξέρουμε και όπως μόλις είπε ο κ. Σολάνα, η ατμόσφαιρα στην περιοχή είναι εξαιρετικά τεταμένη. Θα έλεγα ότι υπάρχει ακόμα και ένα αίσθημα απόγνωσης. Ο διευθυντής μου είναι ακόμα εκεί και μόλις μου τηλεφώνησε. Δυστυχώς, η ασφάλεια επιδεινώθηκε και είμαστε μάρτυρες ενός φαύλου κύκλου βίας, ειδικά στα κατεχόμενα παλαιστινιακά εδάφη, στο Ισραήλ και στον Λίβανο, όπως μόλις είπε ο κ. Σολάνα.
<P>
Αν οι αιτίες αυτής της απόγνωσης δεν αντιμετωπιστούν, μπορεί πολύ σύντομα να γίνουμε μάρτυρες της συνένωσης πιο ριζοσπαστικών ομάδων σε όλη την περιοχή. Πιστεύω ότι αυτός είναι ο μεγάλος κίνδυνος εκεί. Στον Λίβανο, όπως μόλις είπε ο κ. Σολάνα, η διαμάχη έχει εξαπλωθεί τώρα σε άλλα παλαιστινιακά στρατόπεδα. Συνεπώς, μας απασχολεί βαθύτατα το γεγονός ότι η σύγκρουση μεταξύ των λιβανικών ενόπλων δυνάμεων και των ισλαμιστών ανταρτών διεξάγεται εκεί. Έχει εξελιχθεί στην πιο σοβαρή εσωτερική σύγκρουση από το τέλος του εμφυλίου πολέμου και έχει ήδη κοστίσει πάνω από 100 ζωές.
<P>
Θέλω να τονίσω ξανά την πλήρη υποστήριξή μας για τη νόμιμη κυβέρνηση του Λιβάνου. Ωστόσο, επαναλαμβάνω τη θέση μας ότι πρέπει να γίνει ό,τι είναι δυνατόν για να αποφευχθούν άλλες απώλειες ζωής αμάχων. Οι υπηρεσίες αρωγής πρέπει να είναι σε θέση να επιτελέσουν το έργο τους.
<P>
Αφετέρου, θέλω επίσης να εκφράσω την ικανοποίησή μου για την έγκριση του ψηφίσματος 1757 του Συμβουλίου Ασφαλείας του Ο"Ε, το οποίο διασφαλίζει τη συγκρότηση ειδικού δικαστηρίου για τη δολοφονία του πρώην λιβανού πρωθυπουργού Ραφίκ Χαρίρι. Πιστεύω ότι αυτό θα επιτρέψει στον λαό του Λιβάνου να επιβεβαιώσει τον σεβασμό για τον νόμο και το κράτος δικαίου στη χώρα του και να γυρίσει σελίδα σε ένα από τα πιο τραγικά γεγονότα της πρόσφατης ιστορίας του Λιβάνου.
<P>
" συνάντηση που επρόκειτο να λάβει χώρα αύριο στη Γάζα μεταξύ του Προέδρου Αμπάς και του Πρωθυπουργού Ολμέρτ δυστυχώς ακυρώθηκε, αλλά τουλάχιστον οι ηγέτες της G8 θα ασχοληθούν αύριο με το θέμα της σύγκρουσης Παλαιστίνης-Ισραήλ, όπως κάναμε και στη σύνοδο των Υπουργών Εξωτερικών της G8. Υπήρχε τεράστια ανησυχία για τις πολιτικές εξελίξεις και την ασφάλεια τόσο στη Γάζα όσο και στο Ισραήλ, αλλά και η αναγνώριση ότι δεν υπάρχει άλλη επιλογή από το να συνεχιστεί αυτή η ανθρωπιστική υποστήριξη και, αφετέρου, να αναζητηθεί τρόπος για την υποστήριξη αυτής της αραβικής ειρηνευτικής πρωτοβουλίας.
<P>
Ακόμα και σε αυτή την πολύ ευαίσθητη και δύσκολη χρονική συγκυρία, πιστεύουμε ότι υπάρχουν ακόμα λόγοι για ελπίδα, διότι η ισραηλινή πρωτοβουλία είναι μια μοναδική ευκαιρία για μια ολοκληρωμένη λύση. Ξέρουμε ότι και οι Αιγύπτιοι προσπαθούν να μεσολαβήσουν για κατάπαυση του πυρός με όλες τις παλαιστινιακές φατρίες. " συμμετοχή των "ΠΑ, ειδικά η συμμετοχή της Κοντολίζα Ράις, είναι ιδιαίτερα πολύτιμη αυτή τη δύσκολη στιγμή. " Προεδρία της ΕΕ είναι επίσης πολύ αφοσιωμένη στον σκοπό της. Το Κουαρτέτο τα πήγε ακριβώς όπως είπε ο κ. Σολάνα, νομίζω ότι ήταν μια πολύ καλή συνεδρίαση και υπάρχει η ιδέα τόσο για το διμερές όσο και για το περιφερειακό τμήμα. Ας ελπίσουμε ότι η συνεδρίαση θα λάβει χώρα στην Αίγυπτο με τους συνομιλητές του Αραβικού Συνδέσμου και ας ελπίσουμε επίσης και με τις δύο πλευρές.
<P>
Πριν από δύο μέρες, μίλησα με τον ιορδανό Υπουργό Εξωτερικών, κ. Abdel Ilah Al-Khatib, ο οποίος προγραμματίζει, με τον αιγύπτιο ομόλογό του, να επισκεφθεί το Ισραήλ πριν τη συνάντηση του Αραβικού Συνδέσμου με το Κουαρτέτο στα τέλη Ιουνίου. Ελπίζουμε ότι αυτό θα βοηθήσει να εμπλακεί περαιτέρω το Ισραήλ και θα το ενθαρρύνει να ανταποκριθεί θετικά στην αραβική ειρηνευτική πρωτοβουλία.
<P>
Την περασμένη εβδομάδα συμμετείχα επίσης σε ένα συνέδριο στη Βιέννη για τον ρόλο των γυναικών ηγετών ως συνεισφέρουσες στην ειρήνη και την ασφάλεια στη Μέση Ανατολή. Διακεκριμένες γυναίκες, όπως η Τζίπι Λίβνι, η Χανάν Ασράουι, η Κοντολίζα Ράις και άλλες, συζήτησαν την ενδεχόμενη συνδρομή της κοινωνίας των πολιτών, των γυναικών στην κοινωνία, στην ειρήνη. Έστω και αν η συνδρομή είναι μικρή, ήταν η πρώτη φορά που η Τζίπι Λίβνι και η Χανάν Ασράουι διεξήγαγαν συζητήσεις στο ίδιο τραπέζι. Πρέπει να πω ότι υπήρχε πολλή αμοιβαία κατανόηση και υπήρχε ακόμα και φιλική ατμόσφαιρα. " πρωτοβουλία αποδείχθηκε ότι ήταν άλλο ένα χρήσιμο μέρος αυτής της πολύ δύσκολης διαδικασίας. Σκοπεύω να οργανώσω μια συνάντηση παρακολούθησης στις Βρυξέλλες, ίσως το προσεχές έτος.
<P>
Εκτιμούμε ιδιαίτερα τη συμμετοχή του Ευρωπαϊκού Κοινοβουλίου: την επίσκεψη της αντιπροσωπείας του Ευρωπαϊκού Κοινοβουλίου για τις σχέσεις με το παλαιστινιακό νομοθετικό συμβούλιο την ακολούθησε η δική σας επίσκεψη, κύριε Πρόεδρε, και η πολύ ισορροπημένη ομιλία σας στην Κνεσέτ στις 30 Μαΐου. Είναι ενθαρρυντικό ότι η ομιλία, όπως είπατε, έγινε δεκτή ευνοϊκά από την Κνεσέτ. Δεν είναι εύκολη ευκαιρία.
<P>
Ο παλαιστινιακός λαός χρειάζεται απεγνωσμένα μια πολιτική προοπτική. Εμείς, τα μέλη του Κουαρτέτου, είμαστε όλοι σαφείς ως προς αυτό. Γι' αυτό πρέπει να πιέσουμε για διαπραγματεύσεις σχετικά με το ζήτημα τελικού καθεστώτος, σε συνεργασία με τις δομές που δημιουργήθηκαν από τον Αραβικό Σύνδεσμό. Ο Αραβικός Σύνδεσμος ζήτησε από το Ισραήλ να άρει ορισμένα μέτρα που σχετίζονται επίσης με την κατοχή, για παράδειγμα τους εποικισμούς και το διαχωριστικό τείχος. Με εμψύχωσε ιδιαίτερα η έκκληση του Προέδρου Αμπάς για άμεσο τερματισμό αυτής της εσωτερικής βίας, διότι οι ρουκέτες Κασάμ από τη Γάζα πρέπει να σταματήσουν μια για πάντα. " κατάπαυση του πυρός πρέπει να επεκταθεί στη Δυτική Όχθη. Λυπάμαι πολύ που έπρεπε να ακυρωθεί η αυριανή συνάντηση του Πρωθυπουργού Ολμέρτ και του Προέδρου Αμπάς, αλλά προφανώς πρέπει να συνειδητοποιήσουμε ότι οι δύο πλευρές δεν θα μπορούσαν να επιτύχουν συμφωνία όσον αφορά το σχέδιο Αμπάς για κατάπαυση του πυρός, ειδικά όσον αφορά τη σύνδεση της κατάπαυσης του πυρός στη Γάζα με την παύση των στρατιωτικών επιχειρήσεων στη Δυτική Όχθη. Δεν ήταν εφικτή καμία συμφωνία ούτε για την αποδέσμευση των παλαιστινιακών τελωνειακών εσόδων που δέσμευσε το Ισραήλ πριν από την απελευθέρωση του απαχθέντος στρατιώτη Gilad Shalit. Ελπίζαμε να υπάρξει κάποια εξέλιξη γι' αυτό το θέμα. Οι Παλαιστίνιοι αποφάσισαν ότι δεν μπορούσαν να διακινδυνεύσουν αυτή τη συνάντηση, αλλά φυσικά όλοι ελπίζαμε ότι αυτή θα συνέβαλε λίγο περισσότερο στην πρόοδο για τον διάλογο σχετικά με την κατάπαυση του πυρός, στην πρόοδο για τη μεταφορά των εσόδων και για την πρόσβαση.
<P>
Σχετικά με την κυβέρνηση Εθνικής Ενότητας, κατά τη γνώμη μου σίγουρα τώρα δεν είναι η ώρα να την εγκαταλείψουμε. Μπορώ να συμφωνήσω ότι δεν έχει επιτύχει μέχρι στιγμής όλα όσα ελπίζαμε, αλλά δεν υπάρχουν άλλες ελκυστικές εναλλακτικές λύσεις. Αν επιτρέψουμε σε αυτή την κυβέρνηση να καταρρεύσει, οι επιπτώσεις για τους θεσμούς της Παλαιστινιακής Αρχής θα είναι πολύ σοβαρές και οι ριζοσπαστικές αποσχιστικές ομάδες ενδέχεται να ενισχυθούν ως αποτέλεσμα αυτού. Πιστεύω ότι αυτό είναι το τελευταίο αποτέλεσμα που θέλουμε.
<P>
Όπως γνωρίζετε, εντός των ορίων που καθόρισε το Συμβούλιο των Υπουργών, η Επιτροπή ανταποκρίθηκε γρήγορα στην κυβέρνηση Εθνικής Ενότητας και στις αυξημένες ανάγκες των Παλαιστινίων. Μόνο το πρώτο εξάμηνο του 2007, δεσμεύσαμε 320 εκατ. ευρώ κοινοτικών πόρων, τα οποία αντιστοιχούν στο συνολικό ποσό των πόρων που δεσμεύτηκαν το προηγούμενο έτος. Αυτή η εξαιρετική προσπάθεια δείχνει ότι, από τότε που σχηματίστηκε η κυβέρνηση Εθνικής Ενότητας, έχουμε ενισχύσει την έκτακτη βοήθεια προς τους Παλαιστινίους. Αλλά η οικονομική κατάσταση της Παλαιστινιακής Αρχής είναι εξαιρετικά σοβαρή, όπως είπε ο Σαλάμ Φαγιάντ στον συνάδελφό μου χθες. Θέλουν να συνεχίσουμε ακόμα και με αυτόν τον μηχανισμό. Το Ισραήλ πρέπει να παραδώσει τα δεσμευμένα τελωνειακά έσοδα στην Παλαιστινιακή Αρχή. Συνεπώς, πιστεύω ότι θα πρέπει να συνεχίσουμε να τους ενθαρρύνουμε να το κάνουν μέσω του προσωρινού διεθνούς μηχανισμού ή μέσω του λογαριασμού της PLO. Επαναλάβαμε αυτό το αίτημα στην τελευταία Επιτροπή Σύνδεσης με το Ισραήλ στην Ιερουσαλήμ στις 4 Ιουνίου. Το Κουαρτέτο επεσήμανε επίσης τη σημασία της συνέχισης των μεταφορών για να βελτιωθούν οι οικονομικές και ανθρωπιστικές συνθήκες στη Δυτική Όχθη και στη Γάζα. Όπως είπα, η κυκλοφορία είναι φυσικά σημαντική σε κάθε περίπτωση.
<P>
Από τη στιγμή του σχηματισμού αυτής της κυβέρνησης Εθνικής Ενότητας, εργαζόμαστε πολύ στενά με τον Υπουργό Οικονομικών. Επειδή η κοινωνικοοικονομική κατάσταση είναι τόσο φρικτή, θα επεκτείνουμε τον ΠΔΜ μέχρι τις 30 Σεπτεμβρίου και πρέπει να αναζητήσουμε νέους πόρους γι' αυτή τη νέα επέκταση. Σύντομα θα ζητήσω από το Ευρωπαϊκό Κοινοβούλιο και το Συμβούλιο να κάνουν άλλη μια προσπάθεια και να βρουν πρόσθετους πόρους στον προϋπολογισμό. Σας ευχαριστώ για ό,τι έχετε δώσει ως υποστήριξη στο παρελθόν και ελπίζω πραγματικά ότι αυτή η υποστήριξη θα μας παρασχεθεί και στο μέλλον, διότι προτεραιότητά μας πρέπει να είναι να βοηθήσουμε στην αποκατάσταση των θεσμών της παλαιστινιακής αρχής ώστε να μπορέσουν να παράσχουν υπηρεσίες στον παλαιστινιακό λαό. Προσπαθούμε προοδευτικά να κινηθούμε προς την επανέναρξη των σχεδίων οικοδόμησης θεσμών και ανάπτυξης και να μειώσουμε την τρέχουσα επικέντρωσή μας στην έκτακτη και ανθρωπιστική βοήθεια αν μπορούμε να το κάνουμε - φυσικά, αυτή η προϋπόθεση εξακολουθεί να υπάρχει.
<P>
Προσβλέπουμε σε νέες παλαιστινιακές προτάσεις. Είπαν ότι θα προτείνουν ιδέες για ειδική διεθνή υποστήριξη. " Παλαιστινιακή Αρχή εκπονεί επί του παρόντος ένα επιχειρησιακό σχέδιο το οποίο θα αποτελέσει χρήσιμο μέσο για τον καθορισμό αναπτυξιακών δραστηριοτήτων, ειδικά στη Γάζα, που θα μπορούσαμε να υποστηρίξουμε.
<P>
Θέλω επίσης να πω ότι το δημοσιονομικό έλλειμμα της Παλαιστινιακής Αρχής είναι τόσο μεγάλο ώστε θα ήταν αδύνατο να επωμιστεί η Κοινότητα το βάρος μόνη της. Τα αραβικά κράτη πρέπει επίσης να εκπληρώσουν τις δεσμεύσεις τους και να βοηθήσουν την κυβέρνηση Εθνικής Ενότητας. Με ενθάρρυνε το γεγονός ότι ο λογαριασμός της PLO που δημιουργήθηκε τώρα χρησιμοποιήθηκε τουλάχιστον από τη Σαουδική Αραβία, το Κατάρ και τα "νωμένα Αραβικά Εμιράτα. Αυτό θα βοηθήσει αλλά δεν είναι αρκετό.
<P>
(Χειροκροτήματα)
<SPEAKER ID="081" NAME="Πρόεδρος">
Ευχαριστώ πολύ, κυρία Επίτροπε. Θα ήθελα επίσης να σας ευχαριστήσω θερμά, κυρία Ferrero-Waldner, για τις προσπάθειές σας σε αυτή τη δύσκολη ειρηνευτική διαδικασία - αν βέβαια μπορούμε ακόμα να μιλάμε για κάτι τέτοιο.
<SPEAKER ID="082" NAME="José Ignacio Salafranca Sánchez-Neyra">
εξ ονόματος της Ομάδας PPE-DE. - (ES) Κύριε Πρόεδρε, καταρχάς θέλω να ευχαριστήσω τον Ύπατο Εκπρόσωπο για τις ακούραστες προσπάθειές του στην αναζήτηση της ειρήνης, και εσάς προσωπικά, κύριε Πρόεδρε, για την επίσκεψή σας στην περιοχή, για τον συμβολισμό και την αλληλεγγύη που έδειξε· και την Επίτροπο Ferrero-Waldner, για το τεράστιο έργο που επιτελεί η Ευρωπαϊκή Επιτροπή στη μέση μιας σοβαρής πολιτικής κρίσης, καθώς οι παρατάξεις που αποτελούν την κυβέρνηση Εθνικής Ενότητας βρίσκονται τώρα σε αντιπαράθεση και στη μέση μιας εξαιρετικά σοβαρής κοινωνικής, οικονομικής και ανθρωπιστικής κρίσης.
<P>
Τι μπορεί να γίνει σε αυτή την κατάσταση; Ελάχιστα περισσότερα από αυτά που μας είπαν η κ. Ferrero-Waldner και ο κ. Σολάνα, πιστεύω: να διπλασιαστούν οι διπλωματικές προσπάθειες της Ευρωπαϊκής Ένωσης και να ενεργήσουμε στη βάση δύο προϋποθέσεων.
<P>
" πρώτη είναι να σταματήσει η εσωτερική αντιπαλότητα μεταξύ των δύο παρατάξεων που αποτελούν την κυβέρνηση της Εθνικής Ενότητας, οι οποίες διεξάγουν έναν άγριο αγώνα για την εξουσία, ο οποίος έχει δραματικό αντίκτυπο στον άμαχο πληθυσμό.
<P>
Δεύτερον, κύριε Πρόεδρε -και πρέπει να το δηλώσουμε αυτό επίσης με απόλυτη σαφήνεια- μια μόνιμη και ρητή δέσμευση από την κυβέρνηση Εθνικής Ενότητας για τη δημοκρατία και την αποκήρυξη της βίας.
<P>
Τι μπορούμε να κάνουμε στο μεταξύ, κύριε Πρόεδρε; " Επίτροπος Ferrero-Waldner το εξήγησε πολύ καθαρά: να προσπαθήσουμε να εφαρμόσουμε τον μηχανισμό ανθρωπιστικής βοήθειας με όσο το δυνατόν μεγαλύτερη ευελιξία, να αυξήσουμε τα ποσά που χορηγούνται σε αυτόν και να τα αναδιανείμουμε μεταξύ των άλλων προτεραιοτήτων.
<P>
Κύριε Πρόεδρε, η μέγιστη ποινή σύμφωνα με τον ποινικό κώδικα της χώρας μου είναι τριάντα χρόνια και μία μέρα. Ο κ. Σολάνα μας υπενθύμισε σήμερα ότι έχουν περάσει σαράντα χρόνια από τον Πόλεμο των Έξι "μερών, ο οποίος οδήγησε στην κατοχή της Γάζας, της Δυτικής Όχθης και των Υψιπέδων του Γκολάν. Και η κατάσταση παραμένει στάσιμη και αποτελματωμένη. Σαράντα χρόνια δεινών και θανάτου είναι παραπάνω απ' όσα μπορεί να αντέξει μια κοινωνία - ή δυο κοινωνίες, όπως επεσήμανε ο κ. Σολάνα.
<P>
Πιστεύω ότι αυτό το Κοινοβούλιο πρέπει να απαντήσει ενωμένο υποστηρίζοντας τους εκπροσώπους του Συμβουλίου και της Επιτροπής ούτως ώστε η Ευρωπαϊκή Ένωση, στο πλαίσιο της διεθνούς κοινότητας γενικότερα και του Κουαρτέτου συγκεκριμένα, να μπορέσει να κάνει τα αδύνατα δυνατά για να υπάρξει -όπως είπαν ο κ. Σολάνα και η κ. Ferrero-Waldner- μια νέα ευκαιρία για ειρήνη για μια κοινωνία και μια περιοχή που έχουν υποφέρει ήδη πάρα πολύ.
<SPEAKER ID="083" NAME="Pasqualina Napoletano">
εξ ονόματος της Ομάδας PSE. - (IT) Κύριε Πρόεδρε, κυρία Ferrero-Waldner, κύριε Σολάνα, κυρίες και κύριοι, όπως επισημάνθηκε, η συζήτηση αυτή συμπίπτει με την 40ή επέτειο από την κατάληψη της Δυτικής Όχθης και της Γάζας. Αυτό που θα έπρεπε να είναι ένας πολύ σύντομος πόλεμος, έχει μετατραπεί σε έναν εφιάλτη χωρίς τέλος: τα σαράντα χρόνια είναι μια τόσο μεγάλη περίοδος που ολόκληρες γενιές Παλαιστινίων δεν γνώρισαν παρά μόνο την κατοχή, την ταπείνωση, τα σημεία ελέγχου και εν συνεχεία το τείχος και την απόλυτη σχεδόν στέρηση της ελευθερίας. Στα κατεχόμενα οι μετακινήσεις έχουν καταστεί πλέον σχεδόν αδύνατες!
<P>
Τα σαράντα αυτά χρόνια, ούτε το Ισραήλ εξασφάλισε βεβαίως τις εγγυήσεις ασφαλείας που αναζητούσε και σημείωσε ανησυχητικά βήματα προς τα πίσω στον τομέα της δημοκρατίας και του κράτους δικαίου. Πρόκειται για δύο λαούς που έχουν καταπονηθεί από τον πόλεμο και από την ακατάπαυστη βία. Από την πλευρά μας -όπως υποστηρίζει εδώ και καιρό και με σαφήνεια η Σοσιαλιστική Ομάδα στο Ευρωπαϊκό Κοινοβούλιο- θέλουμε να επαναλάβουμε ότι η μόνη δυνατή οδός για να εισαχθούν εποικοδομητικά στοιχεία σε μια διαρκώς επιδεινούμενη κατάσταση είναι να υποστηρίξουμε ανοικτά την παλαιστινιακή κυβέρνηση Εθνικής Ενότητας.
<P>
Σε αυτό θα πρέπει να προστεθεί και η προσπάθεια που οφείλει να καταβάλει η διεθνής κοινότητα για την αποστολή μιας ειρηνευτικής δύναμης, προκειμένου να αποφευχθεί η περαιτέρω κλιμάκωση της βίας που γνωρίζει τις τελευταίες εβδομάδες η Γάζα, να αποκατασταθούν οι στοιχειώδεις συνθήκες διαβίωσης για τον πληθυσμό και ο σεβασμός του διεθνούς δικαίου και προπαντός να σπάσει αυτός ο φαύλος κύκλος της ακατάπαυστης βίας.
<P>
Από το Ισραήλ περιμένουμε κάποια δείγματα διαφορετικά από τις δολοφονίες και τις αδιάκριτες συλλήψεις ως απάντηση στην εκτόξευση ρουκετών Κασάμ στη Σντερότ. Όπως επισημαίνουν και πηγές των "νωμένων Εθνών, η κατοχή, οι εποικισμοί, το τείχος και η κατάσταση στην Ιερουσαλήμ καθιστούν κάθε ημέρα ολοένα και πιο δύσκολη την προοπτική της λύσης των δύο κρατών: καθήκον του Ο"Ε, των "νωμένων Πολιτειών, της Ρωσίας, της Ευρώπης και όλης της διεθνούς κοινότητας είναι να παρέμβουν πριν χαθεί οριστικά κάθε πιθανότητα συνύπαρξης.
<P>
Υπενθυμίζω, τέλος, ότι υπάρχει ένα αραβικό σχέδιο που παρέχει στο Ισραήλ μια προοπτική ειρήνης, όχι μόνο με τους Παλαιστινίους, αλλά και με όλες τις αραβικές χώρες. Θα πρέπει να εργασθούμε πάνω σε αυτό το σχέδιο με μεγαλύτερη αποφασιστικότητα! Ακόμη και ο ίδιος ο κ. Ολμέρτ δήλωσε τις προηγούμενες ημέρες ότι το εν λόγω σχέδιο μπορεί να αποτελέσει τη βάση διαπραγματεύσεων. Εύχομαι να μην προέβη στη δήλωση αυτή απλώς γιατί η κυβέρνησή του είναι ιδιαίτερα αδύναμη.
<P>
Όπως επισημάνατε και εσείς, η κατάσταση στον Λίβανο είναι εξίσου σοβαρή και πιστεύω ότι θα πρέπει να υποστηριχθούν και να ενισχυθούν οι δυνάμεις της UNIFIL. Τέλος, θέλουμε να ζητήσουμε από τον Πρόεδρο κ. Poettering να αναλάβει πρωτοβουλία για να συγκαλέσει μια έκτακτη σύνοδο της Ευρωμεσογειακής Κοινοβουλευτικής Συνέλευσης.
<SPEAKER ID="084" NAME="Annemie Neyts-Uyttebroeck">
εξ ονόματος της Ομάδας ALDE. - (NL) Κύριε Πρόεδρε, Ύπατε Εκπρόσωπε, κυρία Επίτροπε, κυρίες και κύριοι, αυτές τις ημέρες γιορτάζουμε την επέτειο του Πολέμου των Έξι "μερών, ο οποίος, αφενός, καθιέρωσε τη στρατιωτική κυριαρχία του Ισραήλ, αλλά σηματοδότησε επίσης την αρχή της κατοχής, των συγκρούσεων, της βίας και της ατελείωτης αιματοχυσίας που διήρκεσαν 40 χρόνια. Εκείνοι που γεννήθηκαν στο Ισραήλ, στα κατεχόμενα εδάφη μετά τον Ιούνιο του 1967, με άλλα λόγια εκείνοι που είναι 40 ετών ή νεότεροι, δεν έχουν γνωρίσει τίποτα πέρα την ανασφάλεια και την αγωνία για το μέλλον της χώρας τους, των αγαπημένων τους και των ιδίων. Μετά από 40 χρόνια, ήρθε η ώρα να πούμε "ως εδώ". Σήμερα, είναι ζήτημα έκτακτης ανάγκης να επιτευχθεί ειρήνη: βιώσιμη ειρήνη, βάσει της αναγνώρισης και από τις δύο χώρες του δικαιώματος της άλλης να υπάρχει και της ανάγκης να μην δέχονται οχλήσεις από τις γειτονικές τους χώρες.
<P>
Όλοι οι προηγούμενοι ομιλητές πάσχισαν να εξηγήσουν πόσο περίπλοκο, δύσκολο και σύνθετο είναι αυτό, αλλά κυρίες και κύριοι, υπάρχει ένα συστατικό, χωρίς το οποίο δεν πρόκειται ποτέ να επιλυθεί η κατάσταση, ήτοι η πολιτική βούληση και το πολιτικό θάρρος. Αν δεν υπάρξει το είδος της πολιτικής βούλησης και του πολιτικού θάρρους που είδαμε κάποτε στη Νότια Αφρική, για παράδειγμα, και στα δύο στρατόπεδα, προκειμένου να τερματιστεί το απαρτχάιντ -ένα στυγνό καθεστώς- δεν πρόκειται να επιλυθεί. Το ατυχές είναι ότι κανείς άλλος δεν μπορεί να επιδείξει την πολιτική βούληση και το πολιτικό θάρρος παρά μόνο οι πρωταγωνιστές. Εκείνοι είναι αυτοί που θα πρέπει να επιστρατεύσουν αυτή την πολιτική βούληση και αυτό το πολιτικό θάρρος. Αύριο, μια ανθρώπινη αλυσίδα από Εβραίους και Παλαιστίνιους θα σχηματιστεί γύρω από το κτίριο Berlaymont για να διαδηλώσει: "40 χρόνια πέρασαν, φτάνει πια! Μετά από 40 χρόνια, πρέπει να εργαστούμε υπέρ της ειρήνης!".
<P>
Δυστυχώς, ωστόσο, η σύγκρουση μεταξύ Ισραήλ και Παλαιστίνης δεν είναι το μόνο πρόβλημα που προκαλεί αναβρασμό στην περιοχή. Νέα βία ξέσπασε στον Λίβανο, και σε αυτό κάποιοι βλέπουν τον δάκτυλο της Συρίας, η οποία θέλει πάση θυσία να αποφύγει ένα διεθνές δικαστήριο για την δολοφονία του Χαρίρι. Εξ ονόματος της Ομάδας μου, θέλω να χαιρετίσω την απόφαση του Συμβουλίου Ασφαλείας των "νωμένων Εθνών, που είχε το θάρρος να πει ότι θα δημιουργηθεί τέτοιο δικαστήριο. Όπως γνωρίζετε, θα είναι ένα μεικτό δικαστήριο, που θα περιλαμβάνει διεθνείς και λιβανέζους δικαστές και μικτή εισαγγελική αρχή, η οποία θα λειτουργήσει σύμφωνα με τις αρχές του λιβανέζικου δικαίου. Και στον Λίβανο, ωστόσο, θα απαιτηθεί πολιτικό θάρρος σε όλα τα στρατόπεδα προκειμένου να δοθεί επιτέλους στον λιβανέζικο λαό αυτό που δικαιούται: ειρήνη και ασφάλεια.
<SPEAKER ID="085" NAME="Brian Crowley">
εξ ονόματος της Ομάδας UEN. - (EN) Κύριε Πρόεδρε, θέλω να ευχαριστήσω τον Ύπατο Εκπρόσωπο και την Επίτροπο για την παρουσία τους σήμερα εδώ. Αντί να μιλήσω για όλες τις χώρες σε τόσο σύντομο χρόνο, θα επικεντρωθώ στην Παλαιστίνη, διότι ό,τι συμβαίνει σε οποιοδήποτε άλλο μέρος της Μέσης Ανατολής συνδέεται με την κατάσταση στο Ισραήλ και στην Παλαιστίνη.
<P>
Βλέποντας τις συζητήσεις που διεξήχθησαν στην ειδική σύνοδο του Συμβουλίου Ασφαλείας του Ο"Ε πριν από 40 χρόνια το 1967, μετά την έναρξη του Πολέμου των Έξι "μερών, έχει ενδιαφέρον να δούμε ότι η πιθανή λύση ή το σχέδιο υπό εξέταση διασφάλιζε την ισραηλινή ασφάλεια και τα σύνορα με βάση την αποχώρηση των ισραηλινών δυνάμεων από τα Κατεχόμενα Εδάφη και μια λύση δύο κρατών. Σαράντα χρόνια αργότερα, το Κουαρτέτο δεν κατάφερε να επιτύχει τον απλούστερο από όλους τους στόχους: να πείσει τους ανθρώπους να ακολουθήσουν αυτό το σκεπτικό.
<P>
Κάναμε λάθη σε ευρωπαϊκό επίπεδο με την αρνητική μας αντίδραση στην εκλογή της κυβέρνησης της Χαμάς στην Παλαιστίνη, η οποία έστειλε το λάθος μήνυμα, επιτρέποντας σε ριζοσπαστικές ομάδες να πάρουν τον έλεγχο στην περιοχή και να κάνουν τους ανθρώπους να πουν: "Δεν έχει νόημα να ψηφίσουμε αυτούς τους ανθρώπους ή να τους εντάξουμε διότι οι Ευρωπαίοι θα κόψουν τη χρηματοδότηση". Γι' αυτό είναι τόσο σημαντικό, όπως ορθά είπε η Επίτροπος, το γεγονός ότι αποκαταστάθηκε η χρηματοδότηση μέσω του μηχανισμού έκτακτης ανάγκης.
<P>
Αυτό το έργο πρέπει να συνεχιστεί, διότι μόνο με την οικοδόμηση σχέσεων και με την ανάπτυξη διαλόγου μεταξύ των λαών μπορούμε να διασφαλίσουμε ότι θα βρεθεί λύση. Αυτή η λύση πρέπει να στηρίζεται στις ίδιες αρχές που ίσχυαν πριν από 40 χρόνια: λύση δύο κρατών, εγγύηση ασφαλών συνόρων και δικαιοσύνη και ισότητα για όλους τους λαούς στο Ισραήλ και στην Παλαιστίνη.
<SPEAKER ID="086" NAME="David Hammerstein">
εξ ονόματος της Ομάδας Verts/ALE. - (ES) Το Ισραήλ κέρδισε τον Πόλεμο των Έξι "μερών, αλλά έχασε την ειρήνη με τα σαράντα χρόνια κατοχής. Τώρα βλέπουμε μια επικίνδυνη τάση προς την ιρακοποίηση και φυλετικοποίηση της βίας στη Μέση Ανατολή.
<P>
" εμφάνιση της Φατάχ αλ-Ισλάμ στα παλαιστινιακά στρατόπεδα του Λιβάνου και ο αυξανόμενος κατακερματισμός των εμφύλιων συγκρούσεων στη Γάζα δεν είναι καλοί οιωνοί για το μέλλον της περιοχής.
<P>
Βλέπουμε τον αντίκτυπο του παλαιστινιακού προβλήματος να απλώνεται σε όλη τη Μέση Ανατολή και να μπλέκεται με τα συμφέροντα των διαφόρων πρωταγωνιστών.
<P>
Διατρέχουμε τον κίνδυνο να πιάσουμε πάτο πολύ σύντομα. Θα περιμένουμε άπραγοι μέχρι να καταρρεύσει η Παλαιστινιακή Αρχή; Όπως είπα, δεν μπορούμε να επιτρέψουμε να συμβεί αυτό. Πώς μπορούμε να διασφαλίσουμε ότι δεν θα συμβεί; Μήπως το χάος και η βία ενός πολέμου όλων εναντίον όλων είναι ένα "χρονικό προαναγγελθέντος θανάτου";
<P>
" Γάζα δεν μπορεί να περιμένει περισσότερο. " Ευρωπαϊκή Ένωση δεν μπορεί να συνεχίσει να γυρίζει την πλάτη της στη δημοκρατικά εκλεγμένη κυβέρνηση της Εθνικής Ενότητας. Αυτή η ευρωπαϊκή πολιτική έχει συμβάλλει στη λαϊκή αμφισβήτηση οποιασδήποτε υποψίας μετριοπάθειας εκ μέρους της Χαμάς και της Φατάχ, επειδή αποδεικνύει ότι η αποδοχή της Συμφωνίας της Μέκκας δεν αλλάζει καθόλου το εμπάργκο ούτε βελτιώνει τις τρομερές συνθήκες διαβίωσης στην τεράστια φυλακή που είναι γνωστή ως Γάζα.
<P>
Καταρχάς, η Ευρωπαϊκή Ένωση πρέπει να ξεκινήσει έναν διάλογο με όλες τις πλευρές, συμπεριλαμβανομένης της Χαμάς, προκειμένου να προωθήσει μια σταθερή κυβέρνηση ενότητας.
<P>
Δεύτερον, πρέπει να αποκαταστήσουμε την άμεση οικονομική βοήθεια προς την Παλαιστινιακή Αρχή και να διασφαλίσουμε ότι το Ισραήλ θα επιστρέψει τα χρήματα από τους παλαιστινιακούς φόρους τα οποία παρακρατά.
<P>
Τέλος, πρέπει να εργαστούμε για να επεκταθεί η κατάπαυση πυρός της Γάζας στη Δυτική Όχθη, με τη δημιουργία διεθνών εγγυήσεων, στέλνοντας ευρωπαϊκά και αραβικά στρατεύματα υπό την εντολή του Ο"Ε στη Γάζα και, αν χρειαστεί, στη Δυτική Όχθη.
<P>
Παράλληλα, ζητάμε την απελευθέρωση των σαράντα πέντε βουλευτών και του Ισραηλινού Gilad Shalit, καθώς και την παύση της εκτόξευσης ρουκετών Κασάμ και των ολέθριων αντιποίνων του Ισραήλ.
<P>
(Χειροκροτήματα από την αριστερή πτέρυγα)
<SPEAKER ID="087" NAME="Francis Wurtz">
εξ ονόματος της Ομάδας GUE/NGL. - (FR) Κύριε Πρόεδρε, κύριε Σολάνα, κυρία Επίτροπε, η Ομάδα μου επιθυμούσε πολύ να διεξαχθεί αυτή η συζήτηση, ιδιαίτερα σήμερα, 40 χρόνια από την έναρξη ενός πολέμου αναφορικά με τον οποίο η διεθνής κοινότητα, περιλαμβανομένης της Ευρωπαϊκής Ένωσης, έχει αποδειχθεί έως σήμερα ανίκανη να επιβάλει τη μόνη δίκαιη και βιώσιμη λύση, δηλαδή ένα τέλος στην κατοχή, τον εποικισμό, την καταπίεση από το Ισραήλ των παλαιστινιακών εδαφών που κατέλαβε το 1967.
<P>
Κύριε Πρόεδρε, χαιρέτισα, τόσο ως προς το ύφος όσο και ως προς την ουσία τους, τα δυνατά λόγια που χρησιμοποιήσατε στην ομιλία σας σχετικά με αυτό το θέμα στην Κνεσέτ στις 30 Μαΐου. Θυμάμαι ιδιαίτερα από την ομιλία σας τρεις φράσεις κλειδιά. Είπατε ότι, "το διεθνές δίκαιο είναι για όλους μας δεσμευτικό". Έχετε δίκιο. Δεν ζητούμε τίποτε περισσότερο από το Ισραήλ από το να συμμορφωθεί με τα ψηφίσματα του Συμβουλίου Ασφαλείας, τις Συμβάσεις της Γενεύης, τις γνωμοδοτήσεις του Διεθνούς Δικαστηρίου και το ανθρωπιστικό δίκαιο, όπως επεσήμανε μόλις προ ολίγων ημερών ο Οργανισμός "νωμένων Εθνών (Ο"Ε). Οι παραβιάσεις του δικαίου είναι κατάφωρες, συνεχείς και μαζικές. Σχετίζονται με τη δημιουργία εποικισμών, με τους πρόσφυγες, με τους κρατούμενους σε φυλακές, με το τείχος και, πρωτίστως φυσικά, με την κατοχή των εδαφών και την προσάρτηση της Ανατολικής Ιερουσαλήμ.
<P>
Επισημάνατε επίσης, κύριε Πρόεδρε, ότι: "μια λύση δύο κρατών στη βάση των συνόρων του 1967 είναι και παραμένει ο μόνος τρόπος για την ικανοποιητική επίλυση". Αυτό αποτελεί θεμελιώδη αλήθεια. Ωστόσο, ο πολλαπλασιασμός των εποικισμών, η κατασκευή του τείχους, η απομόνωση των παλαιστινιακών περιοχών της Ιερουσαλήμ χρησιμεύουν ακριβώς για να καταστήσουν αδύνατη αυτή τη λύση. " αγνόηση από τις ισραηλινές αρχές του ειρηνευτικού σχεδίου του Αραβικού Συνδέσμου επιβεβαιώνει αυτή τη στρατηγική που συνίσταται στο να κάνει τα πράγματα χειρότερα.
<P>
Σωστά μας υπενθυμίσατε, κύριε Πρόεδρε, αυτό που είναι προφανές: δεν υπάρχει ειρήνη χωρίς δικαιοσύνη. Ο διάσημος ισραηλινός ιστορικός Tom Segev, εξέφρασε πρόσφατα τις σκέψεις των συμπατριωτών του οι οποίοι, εδώ και 40 χρόνια, πιστεύουν ότι: "το 1967, το Ισραήλ έθεσε τα θεμέλια για τη μελλοντική τρομοκρατία". Μεγάλοι πολιτικοί άνδρες, όπως ο Γιτζάκ Ραμπίν, το αντελήφθησαν αυτό, όμως οι φιλειρηνικές δυνάμεις του Ισραήλ, που τιμούν τη χώρα αυτή, έχουν περιθωριοποιηθεί από το σημερινό καθεστώς.
<P>
Το συμπέρασμα που πρέπει να εξαχθεί από αυτή την τραγική εμπειρία 40 ετών τύφλωσης είναι, κατά τη γνώμη της Ομάδας μου, το εξής: το να αφήνεται η κατάσταση ανεξέλεγκτη σημαίνει για εμάς ότι καθιστάμεθα ένοχοι και εμείς οι ίδιοι. Ας τολμήσουμε να υπερασπιστούμε την αλήθεια. Παραθέτω τα λόγια σας ακόμη μια φορά, κύριε Πρόεδρε, είπατε: "ας έχουμε το σθένος να κάνουμε μαζί μια νέα αρχή".
<P>
(Χειροκροτήματα από την αριστερή πτέρυγα)
<SPEAKER ID="088" NAME="Πρόεδρος">
Ευχαριστώ πολύ, κύριε Wurtz, για την αναφορά σας σε αυτά που είπα στην Κνεσέτ.
<SPEAKER ID="089" NAME="Javier Solana">
Ύπατος Εκπρόσωπος για την ΚΕΠΠΑ. (EN) Κύριε Πρόεδρε, θέλω εν συντομία να απαντήσω στις συνδρομές των αξιότιμων βουλευτών που εκπροσωπούν τις διαφορετικές πολιτικές ομάδες σε αυτό το Σώμα.
<P>
Νομίζω ότι οι περισσότερες από τις ομιλίες ακολούθησαν μια γραμμή η οποία κατά μία έννοια είναι η ίδια με αυτή που υποστηρίζουμε εδώ και πολύ καιρό: δηλαδή, ήρθε ο καιρός να προχωρήσουμε από την πολιτική διαχείρισης κρίσεων - η οποία είναι πολύ σημαντική, αλλά δεν είναι αρκετή. Χρειαζόμαστε πολιτικές, μαζί με τη διαχείριση κρίσεων, για να διευθετήσουμε τη σύγκρουση. Πρέπει να εργαστούμε προς έναν πολιτικό ορίζοντα για να αρχίσουμε πραγματικά να δουλεύουμε για την επίλυση της σύγκρουσης που ξεκίνησε πριν από 40 χρόνια. Αυτή είναι βασικά η άποψη που εξέφρασαν όλοι και είναι κάτι που θα προσπαθήσουμε να κάνουμε τις προσεχείς ημέρες.
<P>
Σας είπα ότι την περασμένη Τετάρτη το Κουαρτέτο συνεδρίασε στο Βερολίνο και είπα ότι για πρώτη φορά το Κουαρτέτο δεσμεύτηκε να ξεκινήσει μια συζήτηση με τις εμπλεκόμενες πλευρές προκειμένου να αρχίσει να εργάζεται προς έναν πολιτικό ορίζοντα. Αυτό σημαίνει ότι, πριν από το τέλος του τρέχοντος μήνα, το Κουαρτέτο θα συναντηθεί με τους Παλαιστίνιους και τους Ισραηλινούς προκειμένου να προωθήσει τον διάλογο -που είναι ακόμα στα προκαταρκτικά του στάδια- ο οποίος ξεκίνησε μεταξύ του Προέδρου Αμπάς και του Πρωθυπουργού Ολμέρτ. Αυτοί είναι οι δύο άνθρωποι που πρέπει να βρουν τον δρόμο προς την ειρήνη. Είναι υποχρέωσή μας να ασκήσουμε πίεση και να γίνουμε καταλύτης γι' αυτή τη διαδικασία. Αυτό θα κάνουμε. Αναφέρεται σαφέστατα στη δήλωση που έκανε το Κουαρτέτο την περασμένη Τετάρτη. Πιστεύω ότι αυτή είναι μια βαθιά αλλαγή και θέλω να το τονίσω αυτό, διότι κάποιος με ρώτησε αν θα περιμένουμε παθητικά να έρθει η καταστροφή. " απάντηση είναι όχι: δεν θέλουμε να το κάνουμε αυτό, δεν θέλετε να το κάνετε αυτό, ο λαός στην περιοχή δεν θέλει να το κάνει αυτό. Συνεπώς, υπό την ηγεσία του Κουαρτέτου, προσπαθούμε να προωθήσουμε αυτόν τον μηχανισμό προκειμένου να προχωρήσουμε προς την ειρήνη.
<P>
Προτάθηκαν ορισμένες άλλες ιδέες από κάποιους αξιότιμους βουλευτές που εκπροσωπούν τις πολιτικές ομάδες, συμπεριλαμβανομένης της πρότασης για μια διεθνή δύναμη. Θα ήθελα να πω ότι, για πρώτη φορά εδώ και πολλά χρόνια, η ιδέα μιας διεθνούς δύναμης δεν αποκλείεται. Όπως ξέρετε, η ιδέα προτάθηκε στην Κνεσέτ από δύο μέλη των κοινοβουλευτικών ομάδων, λέγοντας ότι αυτή μπορεί να είναι η κατάλληλη στιγμή για να απευθύνουν έκκληση για μια διεθνή δύναμη, τουλάχιστον στην αρχή, που θα έχει ως ρόλο τη διατήρηση της ειρήνης ή τον έλεγχο των συνόρων στον νότο -τον λεγόμενο "Διάδρομο Philadelphi" όπου βρίσκεται το σημείο διέλευσης της Ράφα. Εργαζόμαστε επ' αυτού, όπως ίσως γνωρίζετε, διότι οι πληροφορίες έχουν ήδη δημοσιευθεί. Οι Ισραηλινοί εξετάζουν επίσης αυτή την πιθανότητα, όπως και οι Παλαιστίνιοι. Οι Αιγύπτιοι εξετάζουν επίσης αυτή την πιθανότητα με διαφορετική ένταση. Για τους Αιγυπτίους θα ήταν μάλλον πολύ δύσκολο να έχουν μια διεθνή δύναμη εκεί, καθώς αυτό μπορεί να έδινε την εντύπωση ότι δεν μπορούν να ελέγξουν αυτό το τμήμα των συνόρων. Ωστόσο, πιστεύω ότι μπορούμε ακόμα να αρχίσουμε διαπραγματεύσεις επί αυτών των θεμάτων και ίσως τελικά να επιτύχουμε μια λύση.
<P>
Αυτό συνδέεται επίσης με αυτό που είπε η κ. Napoletano για την επιτυχία της UNIFIL. Το γεγονός ότι η διεθνής δύναμη ήταν υπεύθυνη για την UNIFIL -δηλαδή, για την εφαρμογή του ψηφίσματος του Συμβουλίου Ασφαλείας του Ο"Ε για τον Λίβανο- και για τον τρόπο με τον οποίο εκλήφθηκε -δηλαδή, η αποτελεσματικότητα της δύναμης, η ραχοκοκαλιά της οποίας είναι ευρωπαϊκή- έκανε επίσης ορισμένους στην ισραηλινή κυβέρνηση, στην Κνεσέτ και στο Ισραήλ συνολικά να σκεφτούν ότι μπορεί να είναι δυνατόν μια δύναμη αυτής της φύσης να εφαρμοστεί και αλλού.
<P>
Με κάποιον τρόπο, πρέπει να συνδέσουμε όλα τα θέματα μαζί. Μπορεί να είναι δυνατόν να χρησιμοποιήσουμε αυτά που μάθαμε από την παρουσία μας στον Λίβανο σε μια άλλη χώρα. Αυτό ανοίγει τον δρόμο σε μια παρουσία παρακολούθησης που θα είναι απολύτως απαραίτητη αν θέλουμε να ευοδωθεί η ειρηνευτική διαδικασία.
<P>
Θέλω να τονίσω ξανά ότι, όσον αφορά τον Λίβανο, το ψήφισμα για τη δημιουργία του δικαστηρίου είναι πολύ σημαντικό. Το δικαστήριο δεν είναι εναντίον οιουδήποτε. Υπήρξε μια πολύ αρνητική αντίδραση στη Συρία, αλλά πρέπει να τονίσω ότι ένα διεθνές δικαστήριο δεν είναι εναντίον οιουδήποτε, εναντίον οποιασδήποτε χώρας. Είναι ένα δικαστήριο που οργανώνεται με σκοπό να διαπιστωθεί ποιος είναι υπεύθυνος για την δολοφονία ενός καλού ανθρώπου -ενός φίλου πολλών από εμάς, του κ. Χαρίρι- ο οποίος δολοφονήθηκε με έναν τρόπο που πρέπει να διευκρινιστεί αν θέλουμε ειρήνη και συμφιλίωση στον Λίβανο. Συνεπώς, εμείς στην Ευρωπαϊκή Ένωση εργαζόμαστε προς αυτή την κατεύθυνση και την περασμένη Τετάρτη το Συμβούλιο Ασφαλείας έλαβε άλλη μια σημαντική απόφαση για τη συγκρότηση ενός διεθνούς δικαστηρίου.
<P>
Θέλω να πω για άλλη μια φορά ότι αυτό που προσπαθήσαμε να κάνουμε ωθώντας το Κουαρτέτο προς την κατεύθυνση που κινούμαστε τώρα είναι κάτι που έχει πολλούς πατέρες -ή πολλές μητέρες- όπως πάντα, αλλά να είστε βέβαιοι ότι οι Ευρωπαίοι εργάζονται πολύ σκληρά από την αρχή για να φτάσουν σε αυτή τη στιγμή. Ας ελπίσουμε ότι θα μπορέσουμε να συνεχίσουμε να εργαζόμαστε προς αυτή την κατεύθυνση. Θα είναι δύσκολο, αλλά για το μέλλον ελπίζω ότι θα έχω την υποστήριξη, τη βοήθεια και την κατανόηση του Ευρωπαϊκού Κοινοβουλίου, όπως πάντα.
<P>
(Χειροκροτήματα)
<SPEAKER ID="090" NAME="Charles Tannock" AFFILIATION="PPE-DE">
(EN) Κύριε Πρόεδρε, χθες συνάντησα μια αντιπροσωπεία ισραηλινών πολιτών από την πόλη Σντερότ που μου περιέγραψαν από πρώτο χέρι τον τρόμο του άμαχου πληθυσμού τους από 300 επιθέσεις ρουκετών Κασάμ που εξαπολύθηκαν εναντίον τους από ελεγχόμενες από τη Χαμάς περιοχές στη Γάζα, γεγονός που συνιστά σαφώς έγκλημα πολέμου στο διεθνές δίκαιο, με δύο νεκρούς και πολλούς τραυματίες μέχρι σήμερα. Την περασμένη εβδομάδα 33 άτομα συνελήφθησαν από τις ισραηλινές ένοπλες δυνάμεις στη Δυτική Όχθη, συμπεριλαμβανομένου του παλαιστίνιου Υπουργού Παιδείας Nasser al-Shaer, με τον ισχυρισμό της ανοιχτής υποστήριξής τους γι' αυτές τις επιθέσεις με ρουκέτες. " κράτηση ενός υπουργού παιδείας είναι ενδιαφέρουσα καθώς τείνει να υποστηρίζει τους επανειλημμένους ισχυρισμούς σε αυτό το Σώμα ότι τα παλαιστινιακά σχολικά εγχειρίδια και το σχολικό πρόγραμμα σπουδών που στηρίζονται εδώ και χρόνια από κοινοτικούς πόρους εξακολουθούν να υποθάλπουν ένα κλίμα μίσους και δυσπιστίας για το Ισραήλ και μια εξύμνηση της τρομοκρατικής βίας.
<P>
Πολλά από τα υπουργικά στοιχεία της Χαμάς της Κυβέρνησης Ενότητας -όπως ο Χάρτης της Χαμάς του 1988 που είναι εμπνευσμένος από τη Μουσουλμανική Αδελφότητα της Αιγύπτου- εξακολουθούν να πιστεύουν σθεναρά ότι το Κράτος του Ισραήλ δεν έχει δικαίωμα να υπάρχει, ότι κάθε τρομοκρατική βία είναι δικαιολογημένη μέσω του αποκαλούμενου ένοπλου αγώνα και ότι δεν δεσμεύονται από τις προηγούμενες διεθνείς συμφωνίες που υπέγραψε η PLO. Συνεπώς, κατά τη γνώμη μου, η Κυβέρνηση Ενότητας της Παλαιστινιακής Αρχής δεν συμμορφώνεται επί του παρόντος με τα κριτήρια του Κουαρτέτου και η ΕΕ δεν πρέπει να άρει ακόμα την απαγόρευση της Χαμάς ως τρομοκρατικής οργάνωσης ή να χρηματοδοτήσει άμεσα την κυβέρνηση της Παλαιστινιακής Αρχής. Ούτε πρέπει να εγκαταλείψουμε τον ΠΔΜ για την παροχή ανθρωπιστικής βοήθειας, η οποία ανέρχεται τώρα σε περισσότερα από 500 εκατ. ευρώ ετησίως και έχει αυξηθεί τα τελευταία τρία χρόνια, αντίθετα με την κοινή γνώμη.
<P>
Υποστηρίζω κι εγώ τις νέες προτάσεις του Αραβικού Συνδέσμου για μια λύση μέσω διαπραγμάτευσης, αν και το δικαίωμα επιστροφής είναι τελείως μη ρεαλιστικό. Αλλά και πάλι, περιέργως, η Χαμάς απορρίπτει τις προτάσεις τους για την αναγνώριση του Ισραήλ. Όσοι ακολουθούν σκληρή γραμμή από όλες τις πλευρές απορρίπτουν την ειρήνη ή μια λύση δύο κρατών, αλλά στην 40ή επέτειο του Πολέμου των Έξι "μερών είναι σαφές ότι αυτή είναι η μόνη βιώσιμη μακροπρόθεσμη λύση για διαρκή ειρήνη στην περιοχή. Αλλά πρώτα η ΠΑ πρέπει να διασφαλίσει την έννομη τάξη στα εδάφη της και να σταματήσει την πορεία προς έναν πραγματικό εμφύλιο πόλεμο Χαμάς-Φατάχ στη Γάζα, ο οποίος υποδαυλίζεται και στον Λίβανο.
<P>
Για άλλη μια φορά θέλω να ζητήσω από το Σώμα και τη διεθνή κοινότητα να ασκήσουν πίεση σε όλους όσοι είναι υπεύθυνοι για την απελευθέρωση του δημοσιογράφου του BBC Alan Johnston, ο οποίος ξέρουμε ότι είναι ζωντανός και καλά, και του απαχθέντα στρατιώτη, Δεκανέα Shalit. Αυτό θα δημιουργήσει ένα κλίμα που θα συντελέσει στην εκ νέου έναρξη του ζωτικού χάρτη πορείας για τις ειρηνευτικές συνομιλίες.
<SPEAKER ID="091" NAME="Véronique De Keyser" AFFILIATION="PSE">
(FR) Κύριε Πρόεδρε, την περίοδο των βουλευτικών εκλογών το 2006, έθεσα το εξής ερώτημα σε ένα Παλαιστίνιο: "Πιστεύετε ότι αυτές οι εκλογές θα φέρουν την ειρήνη;" Αυτός απάντησε: "Όχι, όχι την ειρήνη, αλλά τη δημοκρατία. Και θα δείξουμε στον κόσμο ότι, ακόμη και στα κατεχόμενα εδάφη, είμαστε ικανοί να διεξαγάγουμε ελεύθερες εκλογές".
<P>
" δική μας απάντησή υπήρξε θλιβερή. " περιφρόνησή μας για τις φιλοδοξίες ενός λαού, περιλαμβανομένου του δικαιώματός του να κάνει λάθη, δημιούργησε λίγο ακόμα περισσότερο χάος σε μια περιοχή που βρίσκεται τώρα σε αναβρασμό. Ο σχηματισμός κυβέρνησης Εθνικής Ενότητας και η Συμφωνία της Μέκκας δεν μετέβαλαν επαρκώς τη σκληρή γραμμή ή τις κυρώσεις της Ευρωπαϊκής Ένωσης. Παρά τις προσπάθειές σας, κυρία Ferrero-Waldner και εκτιμώ αυτές τις προσπάθειες παρά τα όσα μας είπατε, και είναι ενθαρρυντικά, κύριε Σολάνα, πιστεύω ότι δεν έχουμε μεταβάλει ριζικά την πολιτική μας έναντι της Μέσης Ανατολής και ότι δεν έχουμε κατανοήσει δεόντως ότι βλάπτουμε την ίδια την έννοια της δημοκρατίας με την αντίδρασή μας στο αποτέλεσμα αυτών των εκλογών.
<P>
Είναι μια στάση που κράτησε 40 χρόνια. Πιστεύω ότι είμαστε εν μέρει υπεύθυνοι που επιτρέψαμε, επί σαράντα χρόνια, να επικρατήσει μια κατάσταση ολοκληρωτικής ανομίας στην Παλαιστίνη, με εξωδικαστικές εκτελέσεις, με κλοπή εδαφών, με απαγωγές, τώρα, νόμιμα εκλεγμένων αντιπροσώπων και υπουργών, με την ύπαρξη τείχους που θεωρείται παράνομο από το Διεθνές Δικαστήριο της Χάγης και με τον εμπαιγμό των Συμβάσεων της Γενεύης, ο Francis Wurtz αναφέρθηκε σε αυτό: περισσότερα από 400 παιδιά κρατούνται ακόμη στις ισραηλινές φυλακές, περισσότεροι από 400 νεαροί Παλαιστίνιοι. Τα ψηφίσματα του Οργανισμού "νωμένων Εθνών (Ο"Ε) αγνόησαν τον αποκλεισμό εδαφών και τους περιορισμούς στις μετακινήσεις. Και τι έπεται ακόμη;
<P>
Φυσικά, κύριε Tannock, καταδικάζουμε τη βία, καταδικάζουμε την εκτόξευση ρουκετών, καταδικάζουμε την απαγωγή του στρατιώτη Shalit, όμως υπάρχει σήμερα μια άνιση κατάσταση. Κοιτάξτε τα στοιχεία. Είναι, δυστυχώς, δραματικά δυσμενή για τον παλαιστινιακό λαό και, επαναλαμβάνω, δεν υπάρχει θέμα τήρησης πολιτικής ίσων αποστάσεων. Το διεθνές δίκαιο δεν είναι πολιτική ίσων αποστάσεων.
<P>
Τίποτε δεν δικαιολογεί σήμερα τη σιωπή μας και θα ήθελα να χαιρετίσω, από αυτό το βήμα , αυτούς τους νέους Δίκαιους, αυτούς τους Εβραίους οι οποίοι, στο Ισραήλ και αλλού, μιλούν και λέγουν: "Αυτό πρέπει να σταματήσει". Αυτό το λέγουν εν μέσω ειρωνικών γέλιων, σαρκασμών, και ορισμένες φορές απειλών από τους συμπατριώτες τους. Θεωρώ τον εαυτό μου υποστηρίκτρια όλων αυτών των ανθρώπων, όπως επίσης θεωρώ τον εαυτό μου υποστηρίκτρια των παλαιστίνιων συναδέλφων μας οι οποίοι, παρότι προστατεύονται από τη βουλευτική ασυλία, έχουν κλειστεί στη φυλακή.
<P>
Θα ήθελα να σας πω ότι στο Βέλγιο, όλοι οι ηγέτες των πολιτικών κομμάτων πρόκειται να συναντηθούν αύριο, στις 13.00, στο Berlaymont, για να σχηματίσουν αλυσίδα ειρήνης και να ζητήσουν από την Ευρωπαϊκή Ένωση να αναλάβει τις ευθύνες της, όχι μόνον τις ανθρωπιστικές ευθύνες της αλλά τις πραγματικές πολιτικές ευθύνες που αποτελούν τιμή για την Ευρωπαϊκή Ένωση.
<SPEAKER ID="092" NAME="Angelika Beer" AFFILIATION="Verts/ALE">
(DE) Κύριε Πρόεδρε, κυρίες και κύριοι, κανείς από εμάς δεν αμφισβητεί το δικαίωμα ύπαρξης του Ισραήλ. Γνωρίζουμε την πολιτική μας ευθύνη, θα ήθελα όμως να θυμίσω στο Σώμα τη δήλωση που έγινε σε μία διάσκεψη για την ειρήνη η οποία πραγματοποιήθηκε τις τελευταίες ημέρες στην Παλαιστίνη. Γυναίκες, δηλαδή ένα μέρος της κοινωνίας των πολιτών, Ισραηλινές και Παλαιστίνιες, μας απηύθυναν ένα σαφές μήνυμα: μιλάτε για συνύπαρξη των δύο κρατών και αυτό είναι καλό, παρακαλούμε όμως να λάβετε υπόψη ότι κινδυνεύει η ύπαρξή μας τόσο στην Παλαιστίνη όσο και στη Γάζα.
<P>
Πιστεύω ότι τώρα το θέμα είναι πρωτίστως υπαρξιακό και γι' αυτό χαίρομαι διότι είπατε, κύριε Σολάνα, πως πρέπει να σκεφτούμε μήπως θα πρέπει να εξετάσουμε το συντομότερο δυνατό τις εμπειρίες από τον Λίβανο και να δραστηριοποιηθούμε ενδεχομένως στη Γάζα. Πρέπει να δράσουμε πριν ξεφύγει εντελώς η κατάσταση γιατί δεν θα υπάρχουν πια πολλές δυνατότητες. Αυτό που περιγράψατε ως θάρρος, δηλαδή η ελπίδα που πρέπει να έχουμε για να συνεχίσουμε τις προσπάθειές μας και να το εξηγήσουμε αυτό και στους ανθρώπους εκεί, αυτή η ελπίδα στην ίδια την περιοχή έχει εξασθενήσει απελπιστικά.
<P>
Θα ήθελα να ευχαριστήσω εξ ονόματος της Ομάδας μου τον κ. Poettering διότι έκανε αυτό το ταξίδι. Είπατε ότι η κατάσταση στη Γάζα είναι απαράδεκτη. Είναι υποχρέωσή μας να καταβάλουμε τώρα περισσότερες προσπάθειες παρά ποτέ για το δικαίωμα ύπαρξης των ανθρώπων στην περιοχή, και αυτό σημαίνει φυσικά και άσκηση κριτικής στη Χαμάς για το διπλό της παιχνίδι. Θεωρούμε απαράδεκτη τη δήλωση της Χαμάς για την 40ή επέτειο του Πολέμου των Έξι "μερών. Όμως πρέπει επίσης να συνεργαστούμε ενεργά με την κυβέρνηση εθνικής ενότητας. Δεν πρόκειται να έχουμε μελλοντικά δεύτερη ευκαιρία. Συμφωνώ με την κριτική που διατύπωσε προ ολίγου η κ. De Keyser. Εμείς, στην Ευρωπαϊκή Ένωση, κάναμε όντως σφάλματα στην περιοχή. Διαψεύσαμε οικτρά τις ελπίδες των ανθρώπων και δεν μπορέσαμε να αξιοποιήσουμε την προθυμία τους να κοιτάξουν μπροστά.
<P>
Ελπίζω ότι το Κουαρτέτο για τη Μέση Ανατολή έχει αφυπνιστεί τώρα. Ελπίζω ότι θα δραστηριοποιηθεί και ότι θα γίνουν ταξίδια στην περιοχή. Αυτό ίσως να είναι μια τελευταία ευκαιρία πριν φθάσουμε στην κατάσταση όπου δεν θα υπάρχει πλέον καμία ρεαλιστική ελπίδα για ειρήνευση.
<SPEAKER ID="093" NAME="Jana Hybášková" AFFILIATION="PPE-DE">
(EN) Κύριε Πρόεδρε, θέλω να αρχίσω με ορισμένες αναφορές σε δηλώσεις. Στις 2 Απριλίου, ο πρωθυπουργός Χανίγιε είπε στο Αλ-Τζαζίρα: "Όσον αφορά εμάς, το θέμα της αναγνώρισης του Ισραήλ έχει διευθετηθεί διά παντός. Έχει διευθετηθεί στα πολιτικά μας κείμενα, στην ισλαμική μας σκέψη και στην κουλτούρα της τζιχάντ μας, στα οποία βασίζονται οι κινήσεις μας. Θα κηρύξουμε ανακωχή, αλλά ποτέ αναγνώριση του Ισραήλ". Στο Αλ-Τζαζίρα στις 27 Απριλίου, είπε: "Αν συνεχιστεί η πολιορκία για πάνω από ορισμένο διάστημα, θα υποχρεωθούμε να λάβουμε μια απόφαση και δεν υπάρχει αμφιβολία ότι θα δράσουμε". Στις 5 Μαΐου, σε μια προσευχή, είπε: "Επαναλαμβάνω, εξ ονόματος της παλαιστινιακής κυβέρνησης, ότι το σχέδιο ασφαλείας δεν θα βλάψει την αντίσταση. Θα δώσουμε στον Αλλάχ την ευκαιρία να μας προσφέρει ένα από τα δύο ελέη, να γίνουμε νικητές ή μάρτυρες".
<P>
Ως καλή γνώστρια των αραβικών, σας βεβαιώνω ότι η μετάφραση είναι σωστή. " κατάσταση είναι σοβαρή. Δεν αντιμετωπίζουμε μόνο την "ιρακοποίηση" της Γάζα αλλά την "ιρανοποίηση" όλης της Μέσης Ανατολής. Αυτό δεν αποτελεί απειλή μόνο για τη Μέση Ανατολή. Αποτελεί σοβαρή απειλή για την ασφάλειά μας. " Ευρώπη πρέπει να γίνει παράγοντας και πρέπει να είμαστε απολύτως ενωμένοι. Συνεπώς, το Κοινοβούλιο πρέπει να παραμείνει ενωμένο, στηρίζοντας το Συμβούλιο, την Επιτροπή και το Κουαρτέτο. Ο Προσωρινός Διεθνής Μηχανισμός πρέπει να συνεχιστεί. Πρέπει να συνεχίσουμε την ανθρωπιστική βοήθεια. Μπορεί να χρησιμοποιήσουμε ακόμα και τον λογαριασμό της PLO.
<P>
Ωστόσο, το βασικό θέμα είναι να κάνουμε την παλαιστινιακή κυβέρνηση εθνικής ενότητας να αποκηρύξει τη βία, να αναγνωρίσει το Ισραήλ και να τιμήσει τις διεθνείς συμφωνίες. Μόνο τότε μπορούμε να επιστρέψουμε στο ψήφισμα 242 του Ο"Ε, το οποίο ζητά από το Ισραήλ να αποσυρθεί από τα εδάφη, ώστε να μην υπάρχουν "αυτόνομες περιοχές" ή κατεχόμενα εδάφη. Ρωτώ λοιπόν το Συμβούλιο και την Επιτροπή αν θεωρούν ότι οι προϋποθέσεις για την αναγνώριση και την άμεση χρηματοδότηση της παλαιστινιακής κυβέρνησης εθνικής ενότητας έχουν εκπληρωθεί.
<SPEAKER ID="094" NAME="Béatrice Patrie" AFFILIATION="PSE">
(FR) Κύριε Πρόεδρε, κυρία Επίτροπε, κύριε Σολάνα, όταν έχουν παρέλθει 40 χρόνια από τον Πόλεμο των Έξι "μερών και τα έθνη της Μέσης Ανατολής υποφέρουν ακόμη και σήμερα από τις τραγικές συνέπειές του· όταν οι εκθέσεις της Διεθνούς Αμνηστίας και των "νωμένων Εθνών αμφισβητούν τώρα σοβαρά τη βιωσιμότητα ενός παλαιστινιακού κράτους εξαιτίας των επίμονων ισραηλινών πολιτικών κατοχής και εποικισμού· όταν η αφόρητη δυστυχία ενδημεί στη Γάζα και τη Δυτική Όχθη, τροφοδοτώντας έτσι τις ένοπλες συγκρούσεις ανάμεσα στις αντίπαλες παλαιστινιακές παρατάξεις, και η κυβέρνηση εθνικής ενότητας, τελευταίο οχυρό κατά του εμφυλίου πολέμου, κρέμεται από μία κλωστή· όταν ολόκληρη η περιοχή βρίσκεται σε αναβρασμό, από το Ιράκ έως τον Λίβανο, μπορούμε να πούμε ότι οι συμπονετικοί λόγοι δεν αρκούν πλέον και επείγει να επέλθει μια αλλαγή, μια ανατροπή, μια επανάσταση τολμώ να πω, στην πολιτική μας για τη Μέση Ανατολή και να αναλάβουμε πλήρως τις ευθύνες που μας αναλογούν.
<P>
Καταρχάς, με την αναγνώριση της παλαιστινιακής κυβέρνησης εθνικής ενότητας στην οποία έχουμε εναποθέσει τις ελπίδες μας και η οποία έχει δηλώσει τη βούλησή της να σεβαστεί όλα τα ψηφίσματα του Ο"Ε και της ΟΑΠ, όλα τα προηγούμενα ψηφίσματα, καθώς και τα αιτήματα του Κουαρτέτου να αποκαταστήσει την αξιοπιστία της λύσης των δύο κρατών. Έπειτα, αποκαθιστώντας την άμεση βοήθειά μας στην κυβέρνηση αυτή, διότι δεν είναι ρεαλιστικό να υπολογίζουμε στην αποδέσμευση εκ μέρους των Ισραηλινών των φορολογικών εσόδων που εισπράχθηκαν νόμιμα και τα οποία παραμένουν κατασχεμένα και διότι ο προσωρινός μηχανισμός έχει καταρρεύσει. Επιπλέον, με την ανάπτυξη διεθνούς ειρηνευτικής δύναμης στα σύνορα μεταξύ Γάζας και Ισραήλ, το μόνο μέτρο που είναι πιθανό να επιφέρει την κατάπαυση του πυρός η αποτελεσματικότητα και η αντοχή του οποίου έχουν αποδειχθεί στον Λίβανο. Τέλος και προπαντός, με την επίδειξη σημαντικής φιλοδοξίας, ίσως, με την ανάληψη πρωτοβουλίας για ένα ευρωπαϊκό Καμπ Ντέιβιντ που έχει καταστεί αναγκαίο από τη στιγμή που ο οδικός χάρτης που κράδαινε το Κουαρτέτο αποδείχθηκε ότι δεν ήταν τίποτε άλλο παρά ευσεβείς πόθοι.
<P>
Από το 1967, έχουμε χάσει τον δρόμο μας σε λάθη και αδικίες. Μήπως πρέπει να περιμένουμε άλλα 40 χρόνια ...
<P>
(Ο Πρόεδρος διακόπτει την ομιλήτρια)
<SPEAKER ID="096" NAME="Margrete Auken" AFFILIATION="Verts/ALE">
(DA) Σας ευχαριστώ, κύριε Πρόεδρε, και ευχαριστώ επίσης την Επίτροπο και τον Ύπατο Εκπρόσωπο. Για να το θέσω απλά, ωστόσο, έχω τις αμφιβολίες μου. Εμείς, στην Ομάδα των Πρασίνων/Ευρωπαϊκή Ελεύθερη Συμμαχία, επιχειρήσαμε να συζητήσουμε μεταξύ μας τι έχουμε μάθει για το θέμα αυτό. Αποτελεί ύψιστη προτεραιότητα για εμάς να αναγνωρίσουμε τώρα την παλαιστινιακή κυβέρνηση και να αναληφθεί ξανά δράση. Δεν είμαι πολύ απλά σε θέση να πω αν αυτό είναι που μας είπαν ότι θα συμβεί. Ο κ. Σολάνα δεν μας είπε αυτό· αλλά ήταν αυτό που μας είπε η κ. Ferrero-Waldner; Με άλλα λόγια - είπε ότι πρόκειται να αναγνωρίσουμε και θα προχωρήσουμε με βάση αυτό; Μου φαίνεται ότι χρειαζόμαστε μια σαφή απάντηση σε αυτή την ερώτηση διότι αυτό που απογοητεύει το όλο σύστημα είναι το γεγονός ότι αναλωνόμαστε στα ατελείωτα λόγια και δεν περνάμε στην πράξη. Τα διπλά μέτρα και σταθμά και η παράλυση της δράσης κοντεύουν να κατεδαφίσουν όχι μόνο τη Μέση Ανατολή, αλλά και την ΕΕ.
<P>
Το άλλο θέμα στο οποίο χρειαζόμαστε σαφήνεια είναι τι σημαίνει το γεγονός ότι πρόκειται τώρα να υποστηρίξουμε την αραβική πρωτοβουλία. Δεν μπόρεσα να συμπεράνω από την παρουσίαση του κ. Σολάνα ότι αυτό σκοπεύουμε να κάνουμε στην πραγματικότητα. Το μόνο που μπόρεσα να καταλάβω είναι ότι ειπώθηκε ότι πρέπει να αρχίσουμε ξανά διαπραγματεύσεις. Γνωρίζουμε όλοι, ωστόσο, προς τα πού πρέπει να κατευθυνθούμε. Είναι δύσκολο τα λόγια να γίνουν πράξεις, αλλά γνωρίζουμε τι είναι αυτό που πρέπει να επιτύχουμε, και δεν μπορούμε να επιτρέψουμε να γίνουμε περιβόητοι επειδή αναφέρουμε την αραβική πρωτοβουλία επανειλημμένα και μετά χάνουμε την ορμή μας και λέμε "για να δούμε τώρα τι θα γίνει". Πρέπει να πούμε ότι αυτή είναι η στιγμή που θα ξεκινήσουμε. Έχουμε μπροστά μας το τελικό αποτέλεσμα που όλοι γνωρίζουμε καλά ότι είναι η μόνη αποδεκτή έκβαση αν θέλουμε να σημειώσουμε πρόοδο και αυτό, σε τελική ανάλυση, είναι αυτό που ζητούν εδώ και καιρό τόσο η Δύση όσο και το Ισραήλ. Τέθηκε ξαφνικά επί τάπητος. Δεν μπορούμε να έχουμε σαφείς απαντήσεις; Θα ήταν πολύ ωραίο.
<SPEAKER ID="097" NAME="Elmar Brok" AFFILIATION="PPE-DE">
(DE) Κύριε Πρόεδρε, κυρία Επίτροπε, Ύπατε Εκπρόσωπε, είναι καλή είδηση το γεγονός ότι το Κουαρτέτο σκοπεύει τώρα να δράσει από κοινού στην περιοχή. Είναι ένα από τα σημαντικότερα μηνύματα γιατί το Κουαρτέτο -όπως έχουμε επανειλημμένα πει εδώ στο Σώμα- μόνο με συντονισμένη δράση αποκτά την απαραίτητη αξιοπιστία για να προσφέρει σε όλες τις πλευρές τις απαραίτητες εγγυήσεις για την ασφάλεια. Από τη σκοπιά των περιφερειών, κανένα από τα μέλη του Κουαρτέτου δεν μπορεί να το κάνει αυτό μόνο του. Θα ήθελα να σας συγχαρώ για αυτή την εξέλιξη καθώς και για το γεγονός ότι μπορεί να συνδυαστεί και με την αραβική πρωτοβουλία.
<P>
Αν θέλουμε να προχωρήσουμε -και αυτό το έχουμε συζητήσει πολλές φορές- κι όχι να ενδώσουμε στην απογοήτευση και την απελπισία, πρέπει να είναι σαφές το εξής: οι μετριοπαθείς και των δύο πλευρών πρέπει να μπορούν να δημιουργήσουν στον τόπο τους τις προϋποθέσεις που θα θέσουν τα θεμέλια για μία ειρηνευτική διαδικασία η οποία δεν θα καταστραφεί από τις προκλήσεις των εξτρεμιστικών μειονοτήτων της άλλης πλευράς. Συνεπώς, αυτό πρέπει να είναι το σημείο εκκίνησης. Ασφαλώς είναι σωστό ότι το Ισραήλ πρέπει να απελευθερώσει τα χρήματα. Επίσης, είναι σωστό ότι πρέπει να αλλάξει η κατάσταση κατακερματισμού της Δυτικής Όχθης -με ελέγχους και εποικισμούς παντού- η οποία καταπνίγει κάθε οικονομική ανάπτυξη εν τη γενέσει και να δημιουργηθούν οι συνθήκες που θα επιτρέψουν μια για οικονομική ανάπτυξη. Όσα χρήματα και να δώσουμε στη Δυτική Όχθη, το σημαντικό είναι να δημιουργηθούν οι κατάλληλες συνθήκες.
<P>
Πρέπει, ωστόσο, να πούμε επίσης ότι αυτό που συμβαίνει στη Γάζα είναι ένας εμφύλιος πόλεμος μεταξύ των Παλαιστινίων. Εδώ δεν πρόκειται να βοηθήσει μία διεθνής δύναμη παρατεταγμένη μεταξύ Ισραήλ και Γάζας, αλλά οι συναντήσεις μεταξύ των αντιμαχομένων πλευρών προκειμένου να επιτευχθεί ο ικανοποιητικός τερματισμός της κρίσης. Όλα αυτά τα θέματα είναι στενά συνδεδεμένα, παρακαλώ όμως να θυμόμαστε ότι ο καθένας είναι υπεύθυνος για τον δικό του τομέα. Δεν μπορούμε να αναλάβουμε εμείς αυτήν την ευθύνη και γι' αυτό πρέπει να ζητήσουμε να σταματήσει ο εμφύλιος πόλεμος. Όποιος επιχειρεί να δώσει στρατιωτική λύση στις αντιπαραθέσεις μεταξύ των αντιπάλων ομάδων, καταστρέφει τις δυνατότητες επιβίωσης του δικού του λαού. Γι' αυτό πρέπει να φροντίσουμε να αναζητήσουμε εδώ τα σημεία από τα οποία θα ξεκινήσουμε και να δημιουργήσουμε έτσι μία βάση για να μπορέσει το Κουαρτέτο να εργαστεί με επιτυχία και να μας δώσει μία πραγματική δυνατότητα για πρόοδο.
<SPEAKER ID="098" NAME="Proinsias De Rossa" AFFILIATION="PSE">
(EN) Κύριε Πρόεδρε, ορισμένες φορές αποθαρρύνομαι όταν ακούω τις συζητήσεις στο Κοινοβούλιο σχετικά με αυτό το θέμα, ειδικά όταν ακούω τον κ. Tannock και την κ. Hybášková, οι οποίοι φαίνονται αποφασισμένοι να καθορίσουν τις προϋποθέσεις σε αυτό το Σώμα για μια λύση στη Μέση Ανατολή. Δεν είναι δική μας δουλειά να καθορίσουμε τις προϋποθέσεις για τους Ισραηλινούς και τους Παλαιστινίους όσον αφορά το πώς θα αντιμετωπίσουν ο ένας τον άλλον στις ειρηνευτικές διαπραγματεύσεις. Οι μόνες προϋποθέσεις που είναι απαραίτητες για επιτυχείς ειρηνευτικές διαπραγματεύσεις είναι μια ευαπόδεικτη δέσμευση για ειρήνη σε κάθε πλευρά, μια εντολή διαπραγμάτευσης σε κάθε πλευρά και η ικανότητα εκπλήρωσης των δεσμεύσεων που θα αναληφθούν στις διαπραγματεύσεις. Όλες οι άλλες προϋποθέσεις που οι βουλευτές αυτού του Σώματος επιδιώκουν να εφαρμόσουν στους Ισραηλινούς και στους Παλαιστινίους είναι κατά το πλείστον αερολογίες. Δεν έχουν καμία ισχύ και δεν υπάρχει καμία πιθανότητα να εκπληρωθούν σε μια κατάσταση όπου η Παλαιστινιακή Αρχή, ειδικά, βρίσκεται σε σημείο κατάρρευσης. Αν αυτή η Αρχή, αυτή η κυβέρνηση ενότητας, καταρρεύσει, τότε τίποτα απ' όσα λέμε και τίποτα απ' όσα κάνει η Ευρωπαϊκή Ένωση δεν θα αποτρέψει το φρικτό λουτρό αίματος που θα ακολουθήσει για τους Ισραηλινούς και τους Παλαιστινίους.
<P>
Ο ρόλος της διεθνούς κοινότητας είναι να διασφαλίσει ότι οι προστάτες κάθε πλευράς αυτής της σύγκρουσης -το Κουαρτέτο και τα αραβικά κράτη- θα αφήσουν στην άκρη τα άμεσα βραχυπρόθεσμα συμφέροντά τους και θα δώσουν προτεραιότητα στα συμφέροντα των Παλαιστινίων και των Ισραηλινών. Πρέπει να προσπαθήσουμε να διασφαλίσουμε ότι θα καθίσουν στο τραπέζι των διαπραγματεύσεων και θα συζητήσουν τα κύρια σημεία που υπάρχουν ήδη, και που υπάρχουν εδώ και αρκετό καιρό, όσον αφορά τις πιθανότητες και τις προϋποθέσεις για την ειρήνη. Είναι καιρός να σταματήσουμε να μιλάμε και να αρχίσουμε να ενεργούμε προς όφελος...
<P>
(Ο Πρόεδρος διακόπτει τον ομιλητή)
<SPEAKER ID="099" NAME="Monika Beňová" AFFILIATION="PSE">
(SK) Όπως μας είπαν ο κ. Solana και η Επίτροπος Ferrero-Waldner, η κατάσταση στη Μέση Ανατολή είναι πράγματι κρίσιμη. " κατάσταση είναι κρίσιμη στον Λίβανο, και συνεχίζει να είναι κρίσιμη στις ισραηλινο-παλαιστινιακές σχέσεις.
<P>
" καθαυτή έννοια της λέξης "κρίσιμος", ωστόσο, είναι δραματική, καθώς υπονοεί μια κατάσταση δημοσιονομικής, οικονομικής και κοινωνικής παρακμής, η οποία συνοδεύεται από τρομοκρατικές επιθέσεις και ενέργειες, απαγωγές και θανάτους αμάχων. " εντεινόμενη αντίσταση και οι επιθέσεις κατά του κράτους του Ισραήλ και των πολιτών του γεννούν φόβο και ανησυχία και καταλήγουν σε μέτρα τα οποία θεωρούμε ακατανόητα. Επικρατεί αναστάτωση στην περιοχή, η σύγκρουση εντείνεται και η κατάπαυση του πυρός δεν τηρείται. " συνάντηση του Κουαρτέτου την περασμένη εβδομάδα επεσήμανε ότι η ενεργή ανάμιξή μας στην ειρηνευτική διαδικασία ήταν ουσιώδης. Ωστόσο, ο βαθμός της απογοήτευσης και στις δύο πλευρές, στην παλαιστινιακή και στην ισραηλινή, είναι τόσο μεγάλος όσο και οι προσπάθειές μας να προωθήσουμε την ειρηνευτική διαδικασία.
<P>
Είναι επιτακτική ανάγκη, συνεπώς, να ενισχύσουμε τις διπλωματικές προσπάθειές μας, να τις καταστήσουμε πιο δυναμικές και, ειδικότερα, να τις κάνουμε ισόρροπες. Οι δραστηριότητές μας δεν πρέπει να δημιουργούν την εντύπωση ότι τασσόμαστε με κάποια από τις πλευρές της σύγκρουσης. Είναι καθήκον μας να ζητήσουμε από το Ισραήλ να ελευθερώσει τους πόρους· κατά τον ίδιο τρόπο, είναι καθήκον μας να εξασφαλίσουμε ότι οι πόροι θα επενδυθούν πράγματι σε οικονομική και κοινωνική ανάπτυξη. Είναι επίσης καθήκον μας να εγγυηθούμε για τους πολίτες του Ισραήλ βασική προστασία των ζωών τους και στοιχειώδη υπεράσπιση του κράτους τους.
<SPEAKER ID="100" NAME="Jamila Madeira" AFFILIATION="PSE">
(PT) Το ζήτημα της Μέσης Ανατολής, και ειδικότερα η τραγική κατάσταση στην Παλαιστίνη, ξαναβγήκε στην επιφάνεια αρκετές φορές στις πρόσφατες συνόδους της Ολομέλειας. Αυτό δεν πρέπει να προκαλεί έκπληξη. Είδαμε όλοι επί τόπου τι συμβαίνει εκεί. Είδαμε όλοι το ίδιο πράγμα, ήρθαμε στο Κοινοβούλιο και αναφέραμε μια φοβερή και απειλητική ανθρωπιστική κατάσταση. Είδαμε όλοι την παράνομη παρακράτηση από το Ισραήλ περίπου 700 εκατομμυρίων ευρώ από φόρους - χρήματα που δεν ανήκουν στο Ισραήλ και που αποφέρουν τόκο μέρα με τη μέρα. Είδαμε όλοι στα μάτια αυτών των ανθρώπων -ανθρώπινων όντων με δικαίωμα στη δικαιοσύνη και την αξιοπρέπεια όπως εμείς- τη ελπίδα για ένα μέλλον όπου θα μπορούν να ζουν ειρηνικά. Αυτή είναι μια ελπίδα που παραμένει ζωντανή παρά τους περιορισμούς, μια ελπίδα που κάθε μέρα δοκιμάζεται σκληρά από την έλλειψη κινητικότητας και από το τείχος. Πρόκειται για ένα τείχος που θέτει τέρμα σε οποιουδήποτε είδους τοπική οικονομία, είτε με την απλούστερη έννοια της συντήρησης μέσω της γεωργίας, ή από την άποψη κάτι πιο φιλόδοξου, όπως το να έχει κανείς αρκετή παραγωγή ώστε να λειτουργεί ένα μικρό μαγαζί.
<P>
Ενόψει της συνεχούς διάβρωσης αυτής της ελπίδας, εγκαθίσταται η απελπισία και, ως μέλη αυτής της προνομιούχας λέσχης χωρών που κέρδισαν την ειρήνη αφού υπέμειναν την πικρή γεύση του πολέμου, δεν πρέπει να σκεφτόμαστε ότι μπορούμε να επιλύσουμε τα προβλήματα δίνοντάς τους χρήματα. Το να βοηθήσουμε τον παλαιστινιακό λαό είναι πολύ σημαντικό, είναι ουσιαστικά ζωτικό. Πολύ σημαντικότερο, ωστόσο, είναι να τον βοηθήσουμε να συνειδητοποιήσει ότι η φωνή του έχει μεγάλη σημασία στη χώρα του και ότι ο αξιόπιστος τρόπος με τον οποίο διεξήγαγε τις εκλογές και αναζήτησε λύση για να παρουσιάσει στον κόσμο είχε μεγάλη αξία. " εξουσία πρέπει να αποκατασταθεί στα παλαιστινιακά εδάφη.
<P>
Ας ελπίσουμε ότι ο Υπουργός Οικονομικών Salam Fayad θα μπορέσει να γίνει ένας από τους κύριους συνομιλητές μας για τα θέματα της οικονομικής βοήθειας προς τον λαό. Είναι, συνεπώς, ζωτικής σημασίας να εξομαλυνθούν οι θεσμικές σχέσεις. Πρέπει να καταδείξουμε ότι είμαστε στ' αλήθεια διατεθειμένοι να επιλύσουμε τη σύγκρουση. Εμείς, οι Ευρωπαίοι, μπορούμε να διαδραματίσουμε ζωτικό ρόλο στην εδραίωση της ειρήνης στην περιοχή και τον κόσμο.
<P>
(Ο Πρόεδρος διακόπτει την ομιλήτρια)
<SPEAKER ID="101" NAME="Benita Ferrero-Waldner">
Μέλος της Επιτροπής. (EN) Κύριε Πρόεδρε, πρέπει να δώσουμε μια ευκαιρία στην ειρήνη στη Μέση Ανατολή. Ξέρουμε πόσο δύσκολο είναι και όλοι γνωρίζουμε τις προκλήσεις, αλλά όλοι γνωρίζουμε και τις νέες ελπίδες και έχουμε εξηγήσει με σαφήνεια την κατάσταση.
<P>
Αυτό που πρέπει να γίνει είναι, αφενός, να επιτευχθεί ένα ορισμένο επίπεδο ασφάλειας, και μια καλύτερη κατάσταση ασφάλειας πρώτα για τους Παλαιστινίους στη Γάζα, αλλά και στη Δυτική Όχθη. Αυτό είναι αλήθεια. Τόσο εμείς όσο και οι Αμερικανοί εργαζόμαστε με τους Παλαιστινίους για να επιτύχουμε μια λύση, αλλά δυστυχώς δεν τα έχουμε καταφέρει ακόμα.
<P>
Δεύτερον, πρέπει να υπάρχει μεγαλύτερη οικονομική ελευθερία για να βελτιωθεί η καθημερινή ζωή των Παλαιστινίων. Αυτό είναι επίσης κάτι που προσπαθούμε να κάνουμε. Είπαμε επίσης ξεκάθαρα ότι θέλουμε να συνεργαστούμε με αυτή την κυβέρνηση εθνικής ενότητας σύμφωνα με τις δράσεις και το πρόγραμμα. Ως εκ τούτου, ο Σαλάμ Φαγιάντ είναι ο συνομιλητής που προτιμούμε για να δούμε τι άλλο μπορεί να γίνει. Είπα με σαφήνεια τι θα μπορούσε να γίνει.
<P>
Θέλω να επαναλάβω σε σας ότι πέρα από το συνεχές έργο μας με τον προσωρινό διεθνή μηχανισμό -τον οποίο θα ήθελα να καταργήσω σταδιακά το συντομότερο δυνατόν, αλλά δεν μπορώ να το κάνω διότι η ανθρωπιστική βοήθεια εκεί είναι ακόμα απαραίτητη- προσφέραμε στον Σαλάμ Φαγιάντ τεχνική βοήθεια στον τομέα του λογιστικού ελέγχου, της είσπραξης εσόδων και των τελωνείων. Επί του παρόντος εργαζόμαστε με το υπουργείο για να καθορίσουμε τη διανομή της βοήθειας, αλλά συνεχίζουμε και την οικοδόμηση των θεσμών όπου αυτό είναι σημαντικό.
<P>
Προσπαθούμε να παράσχουμε αναπτυξιακή βοήθεια για να δώσουμε περισσότερη ελπίδα στον πληθυσμό, αλλά είναι αλήθεια ότι απαιτείται πολύ πολιτικό σθένος και πολιτική βούληση, καταρχάς από την πλευρά των συμμετεχόντων στη σύγκρουση. Εμείς, τα μέλη του Κουαρτέτου, μπορούμε μόνο να τους στηρίξουμε, να τους πιέσουμε, να τους ενθαρρύνουμε και αυτό προσπαθούμε να κάνουμε, αλλά δεν μπορούμε, δυστυχώς, να πάρουμε την απόφαση αντί γι' αυτούς. Αυτό είναι το όριο της δράσης μας. Ελπίζω ότι η προσεχής συνάντηση στην περιοχή θα είναι επιτυχής και θα αποτελέσει το έναυσμα γι' αυτό το πολιτικό όραμα και τον πολιτικό ορίζοντα που όλοι έχουμε τόσο πολύ στο μυαλό μας.
<P>
Ελπίζουμε και ικετεύουμε για την απελευθέρωση όλων των πολιτικών κρατουμένων. Αυτό σημαίνει για τον απαχθέντα ισραηλινό στρατιώτη και τον δημοσιογράφο του BBC Alan Johnston, αλλά και για όλα τα μέλη της παλαιστινιακής κυβέρνησης και όλους τους άλλους που κρατούνται ακόμα. Πιστεύω ότι αυτή θα ήταν μια πολύ καλή ώθηση που θα μπορούσε να επιτευχθεί προκειμένου να βρεθούν τα επόμενα βήματα προς μια λύση δύο κρατών, την οποία ολοφάνερα επιθυμούμε όλοι μας.
<SPEAKER ID="102" NAME="Javier Solana">
Ύπατος Εκπρόσωπος για την ΚΕΠΠΑ. (EN) Κύριε Πρόεδρε, δεν θα επαναλάβω αυτά που εγώ και άλλοι που συνέδραμαν σε αυτή τη συζήτηση είπαμε ήδη.
<P>
Θα ήθελα καταρχάς να ευχαριστήσω όλους τους βουλευτές του Κοινοβουλίου που συνέδραμαν στη συζήτηση, όσους βρίσκονται ακόμα εδώ και όσους έφυγαν. Νομίζω ότι ήταν μια πολύ ενδιαφέρουσα συζήτηση και θέλω να κάνω ορισμένες παρατηρήσεις σχετικά μ' αυτή. Όταν έρχομαι στο Ευρωπαϊκό Κοινοβούλιο για να συζητήσω για τη Μέση Ανατολή, έχω την αίσθηση ότι τα αισθήματα είναι τεταμένα, ξεκινώντας από τα δικά μου. Αλλά πιστεύω ότι οι συζητήσεις μας πρέπει να αφορούν τα γεγονότα που είναι σημαντικά την εκάστοτε στιγμή.
<P>
Σήμερα είμαστε σε πολύ δύσκολη κατάσταση, αλλά ταυτόχρονα, όπως αναφέρθηκε, είναι και στιγμή ελπίδας, η οποία δεν υπήρχε για πολύ καιρό. Ασχολούμαι με τη Μέση Ανατολή εδώ και πολλά χρόνια. Συμμετείχα στη Διάσκεψη της Μαδρίτης και στην τελευταία Διάσκεψη στο Καμπ Ντέιβιντ. Μετά το Καμπ Ντέιβιντ είναι η πρώτη φορά σήμερα που νιώθω ότι είμαστε πιο κοντά από ποτέ στην αρχή μιας πραγματικής, ουσιαστικής επικοινωνίας και ανταλλαγής ιδεών και, συνεπώς, στην αρχή ενός πολιτικού ορίζοντα και μιας συζήτησης και διαπραγματεύσεων γι' αυτό. Υπάρχουν τρεις λόγοι γι' αυτό.
<P>
Ο ένας είναι ότι η πρωτοβουλία του Αραβικού Συνδέσμου ήταν κάτι που έλειπε την εποχή του Καμπ Ντέιβιντ. Σήμερα την έχουμε, και έχουμε επίσης τη δέσμευση των Αράβων ότι θα αγκαλιάσουν εκείνον που θα είναι ο παλαιστίνιος διαπραγματευτής, για να τον στηρίξουν και του παράσχουν την υποστήριξη που, όπως γνωρίζετε, δεν υπήρχε την εποχή του Καμπ Ντέιβιντ.
<P>
Δεύτερον, έχουν περάσει 40 χρόνια. Νομίζω ότι όλοι έχουν εξαντληθεί: ψυχολογικά, σωματικά και πολιτικά. Από αυτή την εξάντληση πιστεύω ότι πρέπει να βρούμε νέα ψυχολογική και πολιτική ενέργεια για να προχωρήσουμε μπροστά.
<P>
Τρίτον, έχουμε έναν μηχανισμό -το Κουαρτέτο- και ορισμένες φορές δεν συνειδητοποιούμε πόση προσπάθεια διοχετεύεται σε αυτό. Για πρώτη φορά έχουμε τις "νωμένες Πολιτείες και την Ευρωπαϊκή Ένωση στο ίδιο διαπραγματευτικό τραπέζι με τις αντιμαχόμενες πλευρές, κάτι που δεν έχει συμβεί ποτέ στο παρελθόν. Πρέπει να το αναγνωρίσουμε αυτό. Είναι η πρώτη φορά που η Ευρωπαϊκή Ένωση βρέθηκε στο τραπέζι των διαπραγματεύσεων. " Ρωσική Ομοσπονδία ήταν στη Μαδρίτη και στη συνέχεια εξαφανίστηκε. Ήταν επίσης ο Γενικός Γραμματέας των "νωμένων Εθνών -αναλογιστείτε για λίγο τι σημαίνει αυτό- τα "νωμένα Έθνη διαπραγματεύονταν σε αυτή τη σύγκρουση. Αυτό ήταν αδιανόητο εκείνη την εποχή.
<P>
Πιστεύω ότι ως έναν βαθμό όλα αυτά τα στοιχεία αλλάζουν τον ορίζοντα για το τι μπορεί να γίνει τώρα. Πρέπει να προσπαθήσουμε να προχωρήσουμε, να προσπαθήσουμε να μην διστάσουμε και να προσπαθήσουμε να συνεχίσουμε να εργαζόμαστε προς αυτή την κατεύθυνση. Οι συνθήκες έχουν αλλάξει και συνεπώς έχουμε περισσότερη ελπίδα ότι μπορεί αυτό να επιτευχθεί. Θα επιτευχθεί σε 24 ώρες; Όχι. Αν νομίζετε ότι θα βρούμε τη λύση σε όλα τα προβλήματα μέχρι το τέλος του μήνα, κάνετε λάθος: θα πρέπει να περιμένουμε λίγο περισσότερο. Ας δούμε όμως αν έχουμε την ευκαιρία να σημειώσουμε πρόοδο σε αυτή τη διαδικασία.
<P>
Ως τελευταία σκέψη, θέλω να τονίσω ότι είμαστε Ευρωπαίοι εδώ. Όλοι εδώ είναι μέλη της Ευρωπαϊκής Ένωσης. Ορισμένες φορές πρέπει να είμαστε λίγο υπερήφανοι γι' αυτό που κάνουμε. Όταν πηγαίνει κανείς στην Παλαιστίνη, ακούει τις επικρίσεις. Αλλά ίσως, αν όντως συζητήσει διεξοδικά με τους Παλαιστινίους και τους Ισραηλινούς, θα διαπιστώσει μια αυξανόμενη συμπάθεια και κατανόηση -πρέπει να συμφωνείτε μαζί μου ως προς αυτό- για τον τρόπο με τον οποίο ενεργούν οι Ευρωπαίοι. Πιστεύω ότι εμείς οι Ευρωπαίοι πρέπει να το αναγνωρίζουμε αυτό που και που. Διαφορετικά, δεν θα προχωρήσουμε ποτέ μπροστά συλλογικά, όπως πρέπει να κάνουμε.
<P>
" πρόοδος αυτής της διαδικασίας δεν είναι μια προσπάθεια για έναν ή δύο: είναι μια προσπάθεια για όλους. Έχουμε μια ευκαιρία. Ας δούμε αν την επόμενη φορά που θα συνεδριάσουμε θα διαπιστώσουμε πρόοδο. Δεν θα δούμε τη λύση, αλλά ας δούμε αν έχουμε σημειώσει πρόοδο.
<SPEAKER ID="103" NAME="Πρόεδρος">
" συζήτηση έληξε.
<P>
" ψηφοφορία θα διεξαχθεί κατά τη διάρκεια της επόμενης περιόδου συνόδου στο Στρασβούργο.
<P>
Γραπτές δηλώσεις (Άρθρο 142 του Κανονισμού)
<SPEAKER ID="104" NAME="Pedro Guerreiro " AFFILIATION="GUE/NGL">
γραπτώς. - (PT) " εβδομάδα αυτή σηματοδοτεί την 40ή επέτειο της παράνομης κατοχής από το Ισραήλ των παλαιστινιακών εδαφών της Δυτικής Όχθης, της (υπό βίαιη πολιορκία σήμερα) Λωρίδας της Γάζας και της Ανατολικής Ιερουσαλήμ, των συριακών εδαφών των Υψιπέδων του Γκολάν και των αιγυπτιακών εδαφών της Χερσονήσου του Σινά, τα οποία στη συνέχεια ανέκτησε η Αίγυπτος.
<P>
40 χρόνια...
<P>
παραβιάσεων του διεθνούς δικαίου και μη συμμόρφωσης των ισραηλινών αρχών με αμέτρητα ψηφίσματα του Συμβουλίου Ασφαλείας των "Ε·
<P>
εγκληματικής και βίαιης κατοχής, εποικισμού και καταστολής, καθώς και άρνησης των νόμιμων δικαιωμάτων του παλαιστινιακού λαού από τις αρχές του Ισραήλ·
<P>
καταπίεσης, λεηλασίας, εκμετάλλευσης, ανεργίας και φτώχειας, επιβολής των πλέον εξευτελιστικών και απάνθρωπων συνθηκών διαβίωσης στον παλαιστινιακό λαό από τις ισραηλινές αρχές·
<P>
πραγματικής στήριξης και συνεργασίας, ή τουλάχιστον ανοχής και σιωπηρής αποδοχής, από τις "ΠΑ και τους συμμάχους τους στην Ευρώπη ενόψει της σημαντικής ευθύνης των ισραηλινών αρχών.
<P>
Ο Ιούνιος του 2007 είναι η κατάλληλη στιγμή για να επαναλάβουμε την έκκληση για τον τερματισμό της κατοχής των εδαφών από το Ισραήλ, η οποία χρονολογείται από το 1967, για τη συμμόρφωση με το διεθνές δίκαιο και για την εφαρμογή των σχετικών ψηφισμάτων του Ο"Ε, όπως για το απαράγραπτο δικαίωμα του παλαιστινιακού λαού σε ένα βιώσιμο, κυρίαρχο και ανεξάρτητο κράτος.
<SPEAKER ID="105" NAME="Eija-Riitta Korhola " AFFILIATION="PPE-DE">
γραπτώς. - (FI) Κύριε Πρόεδρε, ο Πόλεμος των Έξι "μερών έλαβε χώρα το 1967 και είχε νικητή. Τα τελευταία 40 χρόνια ο ηττημένος είναι η ανθρώπινη αξιοπρέπεια. " ανθρωπιστική κρίση στη Μέση Ανατολή είναι από τις πιο τραγικές στη σύγχρονη ιστορία. Υπάρχει ένας φαύλος κύκλος βίας στην περιοχή, τον οποίο κανείς δεν έχει κατορθώσει μέχρι στιγμής να σπάσει. Γενιές Ισραηλινών και Παλαιστινίων έχουν ζήσει με αστάθεια, βία και πόλεμο.
<P>
" διαχείριση της κρίσης ήταν το εργαλείο που χρησιμοποιήθηκε στην πράξη για να αναζητηθεί μια λύση στη σύγκρουση της Μέσης Ανατολής. Βαθμιαία, ο στόχος ήταν μια κίνηση προς την κατεύθυνση της μόνιμης ειρήνης. Επιτεύχθηκε μια κατάπαυση του πυρός, η οποία σύντομα κατέρρευσε και μια νέα σύγκρουση ξεκίνησε.
<P>
Είναι δύσκολο να πιστέψουμε σε μια επιτυχή οδό όσο τα μέρη αδυνατούν να κατανοήσουν ότι κάθε πράξη βίας καταστρέφει το μέλλον ενός τμήματος του λαού τους. Υπάρχει επίσης μια έλλειψη κατανόησης μεταξύ των παλαιστινιακών ομάδων. Υπάρχει ένας εμφύλιος πόλεμος που εκτυλίσσεται στη Γάζα. Πολλοί Παλαιστίνιοι πέθαναν σε συμπλοκές μεταξύ της Φατάχ και της Χαμάς.
<P>
Οι στρατιωτικές ενέργειες του Ισραήλ και οι παραβιάσεις των ανθρωπίνων δικαιωμάτων πρέπει να καταδικαστούν. " κάθε χώρα πρέπει να συμμορφωθεί με τις διεθνείς της υποχρεώσεις και το διεθνές δίκαιο και θα πρέπει να σέβεται την ανθρώπινη αξιοπρέπεια, κάτι που δεν μπορεί ποτέ να εκχωρηθεί. Δεν μπορούμε να απαιτούμε την άμεση απόσυρση του Ισραήλ από τα παλαιστινιακά εδάφη, ωστόσο, όσο οι παλαιστινιακές αρχές δεν αναγνωρίζουν το κράτος του Ισραήλ.
<P>
Το Κουαρτέτο, οι "νωμένες Πολιτείες της Αμερικής, τα "νωμένα Έθνη, η ΕΕ και η Ρωσία, πρέπει προφανώς να συνεχίσουν τις προσπάθειές τους να επιτύχουν μια διαρκή ειρήνη. Το καθήκον του Κοινοβουλίου είναι να επιδείξει ευρωπαϊκή συνέπεια και να υποστηρίξει την Επιτροπή και το Συμβούλιο.
<P>
Υπάρχει κάτι που σίγουρα δεν μπορούμε να κάνουμε: δεν μπορούμε να κάνουμε τα μέρη να δεχθούν την επιθυμία μας να επιτύχουμε μια διαρκή ειρήνη. Μπορούμε να τα ενθαρρύνουμε και να τους ασκήσουμε πίεση, αλλά δεν μπορούμε να επιβάλουμε τη θέλησή μας σε αυτά.

<CHAPTER ID="015">
GM/Opel: τελευταίες εξελίξεις (συζήτηση)
<SPEAKER ID="133" NAME="Πρόεδρος">
" ημερήσια διάταξη προβλέπει τη δήλωση της Επιτροπής σχετικά με το θέμα GM/Opel: τελευταίες εξελίξεις.
<SPEAKER ID="134" NAME="Vladimír Špidla" LANGUAGE="FR">
Κυρία Πρόεδρε, αξιότιμοι βουλευτές, η παρούσα συζήτηση αφορά ένα ζήτημα μεγάλου ενδιαφέροντος για το ευρωπαϊκό κοινό: τη δημόσια χρηματοδότηση της αναδιάρθρωσης του ομίλου Opel/Vauxhall από μία ή περισσότερες ευρωπαϊκές κυβερνήσεις.
<P>
" Επιτροπή έχει παρακολουθήσει στενά το θέμα. Στις 14 Ιουλίου 2009, η Επίτροπος Kroes και εγώ συζητήσαμε μαζί σας την υπόθεση του ομίλου Opel/Vauxhall εδώ στο Ευρωπαϊκό Κοινοβούλιο. " Επιτροπή διοργάνωσε επίσης αρκετές ανεπίσημες συναντήσεις με τους ευρωπαίους υπουργούς που είναι αρμόδιοι για το θέμα.
<P>
Όπως γνωρίζετε, το φθινόπωρο του 2009, η General Motors αποφάσισε να διατηρήσει την Opel/Vauxhall και να αναδιαρθρώσει την εταιρεία. Στα τέλη Νοεμβρίου 2009, η General Motors παρουσίασε περίληψη του αναδιαρθρωτικού της σχεδίου στις αρμόδιες για τον ανταγωνισμό υπηρεσίες.
<P>
Παρότι ο ρόλος της Επιτροπής δεν περιλαμβάνει, συνήθως, προηγούμενη αξιολόγηση του βιομηχανικού και εμπορικού σκεπτικού πίσω από μια υπόθεση αναδιάρθρωσης, ελλείψει πληροφοριών από τα κράτη μέλη για πιθανή κρατική ενίσχυση του σχεδίου, οι υπηρεσίες της Επιτροπής πραγματοποίησαν αξιολόγηση κατόπιν αιτήματος του Συμβουλίου Ανταγωνιστικότητας.
<P>
Με βάση το περιεχόμενο του σχεδίου αναδιάρθρωσης της General Motors και τις πληροφορίες που παρασχέθηκαν στην Επιτροπή, φαίνεται ότι το εν λόγω σχέδιο αναδιάρθρωσης δεν βασίζεται σε μη οικονομικά κριτήρια, που θα έθιγαν τη μελλοντική βιωσιμότητα των ευρωπαϊκών δραστηριοτήτων του ομίλου Opel/Vauxhall.
<P>
Το τρέχον σχέδιο της General Motors έχει αρκετά κοινά χαρακτηριστικά με άλλα σχέδια αναδιάρθρωσης που εκπονήθηκαν κατά το παρελθόν από την ίδια τη General Motors και από άλλους ενδιαφερόμενους επενδυτές, και μάλιστα σε ορισμένους βασικούς τομείς. Είναι σύμφωνο με προηγούμενες αποφάσεις της General Motors που ελήφθησαν πριν από την έναρξη της κρίσης, ιδίως, σχετικά με το θέμα της ανάθεσης ενός συγκεκριμένου μοντέλου σε μια συγκεκριμένη εγκατάσταση παραγωγής.
<P>
Εξάλλου, η General Motors έχει δικαιολογήσει από οικονομικής άποψης τις αποφάσεις της σχετικά με την αναδιοργάνωση των μονάδων παραγωγής της ανά την Ευρώπη, αναφερόμενη στην ειδική κατάσταση των επιμέρους μονάδων. Αυτές οι αποφάσεις φαίνεται να οφείλονται σε κριτήρια όπως το σύνολο των μοντέλων που κατανέμονται σε διάφορες εγκαταστάσεις στην Ευρώπη, οι αντίστοιχοι κύκλοι ζωής των διαφόρων μοντέλων, οι αντίστοιχοι όγκοι παραγωγής για ένα δεδομένο μοντέλο που παράγεται αυτήν τη στιγμή σε περισσότερες από μία εγκαταστάσεις, το σχετικά χαμηλό επίπεδο των επιπλέον επενδύσεων που απαιτούνται για την περαιτέρω συγκέντρωση της παραγωγής ενός δεδομένου μοντέλου, η αξία ορισμένων αρχικών διαδικασιών για τη μονάδα, και λοιπά.
<P>
Αντιλαμβάνομαι ότι η General Motors δεν έχει ακόμη συζητήσει αυτό το σχέδιο με τους εκπροσώπους των εργαζομένων, οι οποίοι αναμένεται να αναλάβουν δεσμεύσεις, ώστε να επιτραπεί η πραγματοποίηση σημαντικών μειώσεων κόστους στην Ευρώπη. " Επιτροπή θα εξακολουθήσει να επαγρυπνεί και θα μεριμνήσει ώστε, όσον αφορά την κρατική ενίσχυση, η αναδιάρθρωση της Opel/Vauxhall να παραμείνει βασισμένη σε οικονομικά κριτήρια, να μην επηρεαστεί από μη εμπορικούς όρους που σχετίζονται με την κρατική χρηματοδότηση και, ειδικότερα, ώστε η γεωγραφική κατανομή των αναδιαρθρωτικών προσπαθειών να μην επηρεαστεί από πολιτικές απαιτήσεις.
<P>
" Επιτροπή θα συνεχίσει, βεβαίως, να παρακολουθεί στενά όλες τις εξελίξεις εντός του ομίλου Opel. Σε αυτό το πλαίσιο, σίγουρα γνωρίζετε ότι, στις 21 Ιανουαρίου 2010, η General Motors ανακοίνωσε επίσημα την πρόθεσή της να κλείσει την εγκατάσταση της Αμβέρσας το 2010. Κατανοώ τις ανησυχίες που προκαλεί η ανακοίνωση της απώλειας χιλιάδων θέσεων εργασίας σε αυτήν τη μονάδα.
<P>
Είναι λυπηρό να διαπιστώνει κανείς ότι ο όμιλος Opel/Vauxhall κρίνει το κλείσιμο μονάδων απαραίτητο. Πρέπει να τονίσω ότι αυτή η απόφαση ελήφθη αποκλειστικά από τη General Motors. " Επιτροπή δεν μπορεί και δεν πρέπει να επιδιώκει να καθορίσει τον τόπο όπου θα πραγματοποιηθούν αυτές οι μειώσεις. Δεν είναι σε θέση να τις αποτρέψει, αλλά μπορεί να προβλέψει τις συνέπειές τους.
<P>
" Επιτροπή, σε συντονισμό με τις βελγικές αρχές, είναι έτοιμη να χρησιμοποιήσει όλους τους πόρους που διαθέτει για να συνδράμει αυτούς τους εργαζομένους. Έχει συζητηθεί η δυνατότητα υποβολής αιτήματος από το Βέλγιο για ενίσχυση στο πλαίσιο του Ευρωπαϊκού Ταμείου Προσαρμογής στην Παγκοσμιοποίηση. Αυτή είναι οπωσδήποτε μια επιλογή που πρέπει να διερευνηθεί και, εκ πρώτης όψης, φαίνεται ότι αυτό το αίτημα για ενίσχυση, εφόσον επιβεβαιωθεί, πληροί τα απαιτούμενα κριτήρια.
<SPEAKER ID="135" NAME="Ivo Belet" LANGUAGE="NL">
Λέτε ότι σκοπεύετε να παραμείνετε σε επαγρύπνηση, αλλά νομίζω πως αυτό είναι μάλλον ανεπαρκές. Πιστεύουμε πως η θέση της General Motors στην Ευρώπη είναι απαράδεκτη.
<P>
" General Motors υπολογίζει να εξασφαλίσει κρατική ενίσχυση από αρκετές εθνικές και περιφερειακές κυβερνήσεις στην Ευρωπαϊκή Ένωση, με σκοπό, μεταξύ άλλων, να καλύψει το κοινωνικό κόστος του κλεισίματος της μονάδας της Αμβέρσας στο οποίο αναφέρεστε. Αυτό το πράγμα είναι απαράδεκτο, κύριε Επίτροπε: απαράδεκτο τόσο για τους εργαζομένους όσο και για την Ευρώπη.
<P>
Κατά τη γνώμη μας, αυτός ο φάκελος είναι μια πολύ σημαντική δοκιμασία για σας, μια πολύ σημαντική δοκιμασία για την αξιοπιστία της Ευρωπαϊκής Επιτροπής. Δεν μπορούμε να επιτρέψουμε τέτοια πράγματα, καθώς αυτό θα δημιουργούσε ένα τεράστιο προηγούμενο για άλλους φακέλους στο μέλλον. Κύριε Επίτροπε, αυτό είναι ένα παράδειγμα του προστατευτισμού που συνεχίζει να θεριεύει απειλητικά και είναι απαράδεκτο. Υπονομεύει τα θεμέλια της ΕΕ και, επιπλέον, είναι πάντοτε οι μικρότερες χώρες αυτές που υποφέρουν, όπως απέδειξε για άλλη μια φορά η συγκεκριμένη υπόθεση.
<P>
Τους τελευταίους λίγους μήνες, οι κυβερνήσεις της ΕΕ αφέθηκαν να χειραγωγηθούν από τους Αμερικανούς της General Motors και είναι προφανές ότι αυτό δεν μπορεί να επαναληφθεί. Μπορεί να προληφθεί μόνο μέσω μιας κοινής ευρωπαϊκής προσέγγισης.
<P>
Στον σημερινό γερμανικό Τύπο, η συνάδελφός σας, Neelie Kroes, Επίτροπος Ανταγωνισμού, δηλώνει ότι η κρατική ενίσχυση στον τομέα της αυτοκινητοβιομηχανίας είναι εφικτή μόνο αν διοχετεύεται στην ανάπτυξη καινοτόμων και φιλικών προς το περιβάλλον προϊόντων. Συμφωνούμε με αυτό, αλλά είναι καλύτερο αυτά τα πράγματα να συντονίζονται σε ευρωπαϊκό επίπεδο παρά, όπως συμβαίνει σήμερα, να αποτελούν αντικείμενο χωριστών διαπραγματεύσεων μεταξύ των διαφόρων ευρωπαϊκών χωρών και της General Motors, καθώς αυτό οδηγεί σε αδιέξοδο.
<P>
Εξάλλου, η υποβολή μιας ενιαίας, κοινής ευρωπαϊκής προσφοράς στη General Motors θα μας τοποθετούσε, βεβαίως, σε πολύ ισχυρότερη θέση και θα μας επέτρεπε επίσης να απαιτήσουμε εγγυήσεις στον κοινωνικό τομέα -πράγμα που σίγουρα θα πρέπει να σας ενδιαφέρει- και στον τομέα της απασχόλησης. Άλλωστε, γιατί να μην ανοιχθούν νέες προοπτικές για τους εργαζόμενους στην εν λόγω μονάδα της Opel στην Αμβέρσα, και φυσικά και για τους εργαζόμενους στις άλλες μονάδες της Opel στην Ευρώπη που έχουν πληγεί;
<P>
Δεν είναι ακόμη πολύ αργά για αυτό, Επίτροπε Špidla. Πιστεύουμε ότι, στην περίπτωση παρόμοιων διασυνοριακών επιχειρήσεων αναδιάρθρωσης, η ίδια η Ευρωπαϊκή Επιτροπή πρέπει να πιάνει τον ταύρο από τα κέρατα και να εργάζεται για την κατάρτιση μιας προληπτικής πολιτικής αντί απλώς να παρακολουθεί και να περιμένει. Τι σημαίνει αυτό συγκεκριμένα; Αυτό σημαίνει εφαρμογή μιας κοινής στρατηγικής, λήψη πολύ πιο δυναμικών μέτρων και, κυρίως, πολύ πιο σθεναρή χρήση και συνδυασμό όλων των διαθέσιμων ευρωπαϊκών μέσων, αντί να δρούμε ανοργάνωτα όπως κάνουμε αυτήν τη στιγμή.
<P>
Κατά τη γνώμη μου, υπήρξαμε υπερβολικά υποχωρητικοί στον χειρισμό αυτού του φακέλου ως τώρα. " Ευρωπαϊκή Επιτροπή έμενε άπραγη ενώ η General Motors θριάμβευε. Αυτό πρέπει να αλλάξει, προς συμφέρον των εργαζομένων, καθώς αυτοί υφίστανται τις συνέπειες της τρέχουσας έλλειψης ευρωπαϊκής πολιτικής βούλησης.
<P>
Το δεύτερο σημείο που θα θίξω, κύριε Επίτροπε, είναι εξίσου σημαντικό. Σήμερα, οι ευρωπαίοι υπουργοί βιομηχανίας συναντώνται στην Ισπανία προκειμένου να δρομολογήσουν ένα ευρωπαϊκό σχέδιο δράσης για τον τομέα της αυτοκινητοβιομηχανίας. Πιστεύω πως υπάρχει επείγουσα ανάγκη να συμβεί αυτό. Εσείς, η Ευρωπαϊκή Επιτροπή, οφείλετε να συνασπίσετε τους κύριους παράγοντες της βιομηχανίας, ώστε να διασφαλίσετε ότι η αυτοκινητοβιομηχανία μας δεν θα κατακλυστεί και αυτή από κινέζικα προϊόντα στο εγγύς μέλλον. Την επόμενη Πέμπτη, οι αρχηγοί κρατών ή κυβερνήσεων της Ευρωπαϊκής Ένωσης συνέρχονται σε έκτακτη ευρωπαϊκή Σύνοδο Κορυφής στις Βρυξέλλες μετά από παρακίνηση και πρόσκληση του Προέδρου μας Herman Van Rompuy. Υπάρχει ένα μόνο θέμα στην ημερήσια διάταξη: η βελτίωση της ευρωπαϊκής οικονομικής συνεργασίας.
<P>
Κύριε Επίτροπε, ας αρχίσουμε με τον τομέα της αυτοκινητοβιομηχανίας, καθώς αυτή είναι και παραμένει η σημαντικότερη βιομηχανία μας. Αυτή είναι ο πραγματικός ρυθμιστής της οικονομικής ανανέωσης και έχει τη δυνατότητα να αποτελέσει ισχυρή δύναμη στο πεδίο της απασχόλησης.
<SPEAKER ID="136" NAME="Kathleen Van Brempt" LANGUAGE="NL">
Ζήτησα επειγόντως να συζητηθεί αυτό το θέμα για άλλη μια φορά στην Ολομέλεια, όχι μόνο επειδή αφορά χιλιάδες εργαζομένους στη γειτονιά μου, στην Αμβέρσα της Φλάνδρας -θα δείτε πολλούς βουλευτές του Ευρωπαϊκού Κοινοβουλίου να παίρνουν τον λόγο για αυτό το θέμα- αλλά και, ιδίως, επειδή αφορά μια πανευρωπαϊκή επιχείρηση αναδιάρθρωσης που συνεπάγεται το κλείσιμο μιας βιομηχανικής μονάδας και την απώλεια χιλιάδων άλλων θέσεων εργασίας. Χιλιάδες άνθρωποι -άνδρες και γυναίκες και οι οικογένειές τους- αντιμετωπίζουν ένα ζοφερό μέλλον.
<P>
Πιστεύω ότι αυτοί οι άνθρωποι βλέπουν σήμερα την Ευρωπαϊκή Ένωση με ένα μίγμα ελπίδας και φόβου. Έχουν λόγο να ελπίζουν; Ίσως. Θα ήθελα να ρωτήσω εσάς, κύριε Επίτροπε και Επιτροπή, ποια είναι τα επόμενα σχέδιά σας, καθώς δεν σας κρύβω ότι είμαι εξαιρετικά απογοητευμένη από την Επίτροπο Kroes, η οποία επανέλαβε ξανά ότι, σε περίπτωση υποβολής του φακέλου προς συζήτηση, θα εφαρμόσει τους κανόνες της κρατικής ενίσχυσης.
<P>
Είμαι, ωστόσο, απογοητευμένη και από την απάντησή σας και τη θέση σας σήμερα. Φυσικά, αν προχωρήσει τελικά το κλείσιμο, θα χρειαστεί να μεριμνήσουμε για την παροχή συνδρομής στους ανθρώπους. Όμως, σήμερα, ζητούμε μια αρκετά διαφορετική Ευρωπαϊκή Επιτροπή, η οποία θα αφοσιωθεί σε αυτήν την υπόθεση και θα διαδραματίσει τον πολιτικό ρόλο που οφείλει να διαδραματίσει. Μπορεί να αρχίσει απαιτώντας από την ευρωπαϊκή διοίκηση της Opel να θέσει επιτέλους το επιχειρηματικό σχέδιο επί τάπητος και να επιτρέψει την πλήρη πρόσβαση στα οικονομικά και λοιπά επιχειρήματα που διαμορφώνουν τη βάση αυτής της απόφασης. Εξάλλου, όπως σίγουρα γνωρίζετε, η ευρωπαϊκή διοίκηση στην Αμβέρσα, για παράδειγμα, έχει λάβει πολύ μεγάλα ποσά ενίσχυσης και πόρους τόσο από τις φλαμανδικές όσο και από τις βελγικές αρχές τα τελευταία έτη, ώστε να μπορέσει να παραμείνει ανταγωνιστική. Τώρα τίποτε από αυτά δεν λαμβάνεται υπόψη και δεν υπάρχει ισχυρή Ευρωπαϊκή Επιτροπή να κάνει κάτι για αυτό.
<P>
Το δεύτερο μήνυμά μου, που συνιστά επίσης ένα πολύ συγκεκριμένο αίτημα προς την Επιτροπή, είναι ότι θα ήθελα να δω την Επιτροπή να λαμβάνει πολύ πιο σαφή μέτρα και να είναι πολύ λιγότερο ενδοτική στο μέλλον όσον αφορά τις επιχειρήσεις αναδιάρθρωσης. Αν δύο επιχειρήσεις συγχωνεύονται, η Ευρωπαϊκή Επιτροπή πρέπει να ενημερώνεται, άρα γιατί να μην ισχύει το ίδιο και για την αναδιάρθρωση; Γιατί η Επιτροπή δεν μπορεί να εφαρμόσει τα ίδια οικονομικά και κοινωνικά κριτήρια στις επιχειρήσεις αναδιάρθρωσης; Μόνο τότε θα υπάρχει σαφές όραμα τόσο για τη βιομηχανική πολιτική όσο και για μια κοινωνική Ευρώπη. Αυτό ακριβώς ζητεί η Ομάδα της Προοδευτικής Συμμαχίας των Σοσιαλιστών και Δημοκρατών στο Ευρωπαϊκό Κοινοβούλιο.
<SPEAKER ID="137" NAME="Guy Verhofstadt" LANGUAGE="NL">
Πρώτα απ'°όλα -όπως ήδη, βεβαίως, έχει αναφερθεί- τα γεγονότα στην Αμβέρσα έχουν καταφέρει βαρύ πλήγμα σε χιλιάδες οικογένειες, καθώς και στους εργαζόμενους στις εταιρείες εφοδιασμού. Όμως, πρέπει να σας πω, κύριε Επίτροπε, ότι τα λόγια σας με άφησαν μάλλον κατάπληκτο.
<P>
Πρώτον και σημαντικότερο, αναφέρατε ότι η General Motors φέρει την ευθύνη, σαν να μην έχουν καμία ευθύνη οι περιφερειακές, οι βελγικές ή οι ευρωπαϊκές αρχές. Όπως ανέφερα εδώ την προηγούμενη φορά, δεδομένου ότι συζητάμε για ένα διασυνοριακό θέμα -που αφορά αρκετές χώρες- και για την αναδιάρθρωση μιας εταιρείας, η Επιτροπή θα έπρεπε να έχει επιληφθεί του θέματος προκειμένου να εξασφαλίσει τη συμμόρφωση με τους ευρωπαϊκούς κανόνες. Δεν το έπραξε αυτό, αφήνοντάς, αντίθετα, την υπόθεση στα χέρια των κρατών μελών -της Γερμανίας- και κατόπιν της διοίκησης της General Motors.
<P>
Θα παρότρυνα την Επιτροπή, σε μελλοντικές περιπτώσεις αναδιάρθρωσης πολυεθνικών στην Ευρώπη, να αναλαμβάνει παρόμοιους φακέλους στο πλαίσιο της βιομηχανικής πολιτικής της, αντί να δρα απλώς ως συντονιστής μεταξύ των διαφόρων υπουργών οικονομικών και δημοσιονομικών υποθέσεων.
<P>
Δεύτερον, κύριε Επίτροπε, με κατέπληξε η δήλωσή σας ότι εξακολουθείτε να μην έχετε στην κατοχή σας τον συγκεκριμένο φάκελο. Αναφέρεται παντού στον Τύπο ότι πρόκειται να διανεμηθούν 2,7 δισεκατομμύρια ευρώ κρατικής ενίσχυσης, και ύστερα έρχεται η Επιτροπή και μας λέει ότι δεν διαθέτει ακόμη επιχειρηματικό σχέδιο ή φάκελο. Κατά τη γνώμη μου, είναι καιρός πια η Επιτροπή όχι μόνο να αποκτήσει τον φάκελο -πηγαίνοντας απλώς να τον πάρει- αλλά και να εξετάσει, επιτέλους, εάν πρόκειται πράγματι για περίπτωση παράνομης συμπεριφοράς. Κρατική ενίσχυση μπορεί να δοθεί μόνο για την ανάπτυξη νέων, καινοτόμων προϊόντων.
<P>
Ωστόσο, φαίνεται ότι τα 2,7 δισεκατομμύρια ευρώ που ζητήθηκαν από αρκετά κράτη μέλη της ΕΕ, προκειμένου να διατηρήσουν τις εταιρείες τους ανοιχτές, πρόκειται απλώς να χρησιμοποιηθούν στο πλαίσιο της γενικής ενίσχυσης για τη συντήρηση των ευρωπαϊκών βιομηχανικών μονάδων, των ευρωπαϊκών δραστηριοτήτων. Είναι καιρός η Επιτροπή να πάρει την κατάσταση στα χέρια της και να μην προβαίνει μόνο σε δηλώσεις -όπως κάνατε εσείς και η κυρία Kroes-, αλλά να αναθέσει στις υπηρεσίες της να λάβουν τελικά το επιχειρηματικό σχέδιο και να εξετάσουν αν έχει χορηγηθεί παράνομη ενίσχυση ή όχι.
<SPEAKER ID="138" NAME="Bart Staes" LANGUAGE="NL">
Δεν ξέρω αν το συνειδητοποιείτε, αλλά εδώ διακυβεύεται η αξιοπιστία της Ευρώπης, της Ευρωπαϊκής Ένωσης, στη συνείδηση χιλιάδων οικογενειών, ενός μεγάλου ποσοστού του ευρωπαϊκού πληθυσμού.
<P>
Έχουμε ήδη κάνει αυτήν τη συζήτηση, τον προηγούμενο Σεπτέμβριο. Ακόμη και τότε ήταν εμφανές ότι η αντίδραση της Ευρωπαϊκής Επιτροπής ήταν στην πραγματικότητα πολύ διστακτική. " Επίτροπος Kroes δήλωσε πράγματι τότε ότι θα ερευνούσε την υπόθεση ως προς την επαρκή συμμόρφωση με τους κανόνες ανταγωνισμού· όμως, έκτοτε, ελάχιστα έχουν γίνει, όπως επεσήμανε ο κ. Verhofstadt. Προφανώς, η Ευρωπαϊκή Ένωση δεν έχει πρόσβαση στο επιχειρηματικό σχέδιο, παρότι -όπως όλοι γνωρίζουμε από τον Τύπο- η Opel πρόκειται να ζητήσει 2,7 δισεκατομμύρια ευρώ κρατικής ενίσχυσης. Εξού και όλοι εμείς -βουλευτές του Ευρωπαϊκού Κοινοβουλίου και υπουργοί περιφερειακών και ομοσπονδιακών κυβερνήσεων- νιώθουμε πως τρέχουμε να προλάβουμε τα γεγονότα. Αυτό είναι απαράδεκτο, κύριε Επίτροπε· πρόκειται για ζητήματα ζωτικής σημασίας.
<P>
Πρέπει να πω ότι, αφότου ο κ. Reilly της General Motors μας κοινοποίησε την απόφαση, έχω λάβει σωρεία ηλεκτρονικών μηνυμάτων με τίτλους όπως "Ανάξια Ευρώπη" και "" Ευρώπη να πάει να πνιγεί, δεν κάνει τίποτα για τους κατοίκους της". Έτσι νιώθει ο κόσμος. Επομένως, το να ακούω έναν συνάδελφό σας, κύριε Επίτροπε, -τον Επίτροπο De Gucht- να λέει ότι η Επιτροπή δεν έχει καν πρόσβαση στο επιχειρηματικό σχέδιο το θεωρό παράλογο. Σε μια φάση όπου θα πρέπει σύντομα να εξετάσουμε εάν επιτρέπεται να υποσχεθούμε αυτά τα 2,7 δισεκατομμύρια ευρώ κρατικής ενίσχυσης με βάση ένα σχέδιο ανάκαμψης, μια μελέτη από ανεξάρτητο γραφείο συμβούλων, και σε μια φάση όπου όλοι μας στη Φλάνδρα γνωρίζουμε ότι η Opel έχει πράγματι προοπτικές, σας λέω, κύριε Επίτροπε, ότι γίνεστε ηττοπαθής. Αυτή είναι η τελευταία σας ομιλία στο Κοινοβούλιο, αλλά αναμένω μεγαλύτερη αποφασιστικότητα από μέρους σας μέσα σε αυτό το Σώμα. Αναμένω μεγαλύτερη αποφασιστικότητα από την Επιτροπή. Αναμένω επίσης -και εδώ συμφωνώ με τον κύριο Belet- απτά σχέδια για να επαναφέρουμε την αυτοκινητοβιομηχανία σε μια δυναμική τροχιά και να της προσφέρουμε ένα αληθινό μέλλον προσανατολισμένο σε αυτό που η Ομάδα των Πρασίνων/Ευρωπαϊκή Ελεύθερη Συμμαχία αποκαλεί Πράσινη Νέα Συμφωνία: έναν συνδυασμό της κινητοποίησης πόρων προς όφελος του κλίματος με μια ορθή περιβαλλοντικά προσέγγιση.
<SPEAKER ID="139" NAME="Derk Jan Eppink" LANGUAGE="NL">
Μετά από το κλείσιμο της Opel Αμβέρσας, εγείρεται το ερώτημα ποιο πεδίο εφαρμογής διατηρεί η βιομηχανική πολιτική. " General Motors είναι μια εταιρεία που απώλεσε την ανταγωνιστικότητά της ως αποτέλεσμα των υπερβολικών συνταξιοδοτικών δαπανών που αξίωσαν οι αμερικανικές συνδικαλιστικές ενώσεις. Το κέντρο της αμερικανικής αυτοκινητοβιομηχανίας έχει ήδη μεταφερθεί στις νότιες "νωμένες Πολιτείες, όπου οι συνδικαλιστικές ενώσεις είναι ασθενέστερες, και αυτό περιλαμβάνει τους γερμανούς και ιάπωνες κατασκευαστές αυτοκινήτων.
<P>
" General Motors είναι χαρακτηριστικό παράδειγμα του τι συμβαίνει όταν το εργατικό κόστος γίνεται πολύ υψηλό. Ο φλαμανδός οικονομολόγος Geert Noels δήλωσε πρόσφατα ότι το εργατικό κόστος στο Βέλγιο έχει αυξηθεί απότομα μετά το 2000· κάτι που, συμπτωματικά, συνέβη κατά τη διακυβέρνηση του κυρίου Verhofstadt, που είναι παρών σήμερα εδώ. Στη Γερμανία, το κόστος εργασίας έχει μειωθεί το ίδιο διάστημα. Ο κ. Noels πιστεύει ότι αυτός είναι ο λόγος της παύσης λειτουργίας της Opel Αμβέρσας. " βιομηχανική πολιτική απαιτεί να διατηρούμε την ανταγωνιστικότητά μας, κύριε Staes.
<P>
Ας κοιτάξουμε για μια φορά στο μέλλον. Ποια είναι η κατάσταση της χημικής βιομηχανίας στη Φλάνδρα; Απασχολεί 64.000 εργαζομένους άμεσα και 100.000 έμμεσα: πάνω από 160.000 άνθρωποι κερδίζουν τα προς το ζην από τη χημική βιομηχανία. Πρόσφατα, ωστόσο, η γερμανική χημική εταιρεία Bayer αποφάσισε να μεταφερθεί από την Αμβέρσα και αυτό είναι κακός οιωνός. " αυτοκινητοβιομηχανία πρέπει επίσης να αντιπαλέψει τις συνέπειες της πολιτικής κατά των αυτοκινήτων που προπαγανδίζουν οι Πράσινοι. Δεν μπορεί κάποιος να απαιτεί μια πολιτική κατά των αυτοκινήτων, ενώ απαιτεί επίσης να παραμείνουν ανοιχτές οι μονάδες κατασκευής αυτοκινήτων. Τα αυτοκίνητα καθίστανται οικονομικά ασύμφορα, καθώς οι άνθρωποι πρέπει να παίρνουν το λεωφορείο. Τα αυτοκίνητα γίνονται υπερβολικά ακριβά για τους ανθρώπους με χαμηλότερο εισόδημα. Το αποτέλεσμα είναι να πωλούνται λιγότερα αυτοκίνητα, και δείτε τώρα την Opel Αμβέρσας.
<P>
" χημική βιομηχανία έχει να αντιπαλέψει την ευρωπαϊκή πολιτική για το κλίμα. Τώρα που η σύνοδος της Κοπεγχάγης απέτυχε, θα αρχίσει μόνη της η Ευρώπη να μειώνει τις εκπομπές CO2 κατά 20% ως το 2020; Αυτό θα κατέστρεφε τη φλαμανδική χημική βιομηχανία με τον ίδιο τρόπο που το υψηλό εργατικό κόστος κατέστρεψε την Opel Αμβέρσας. Κυρία Πρόεδρε, το τέλος του φλαμανδικού χημικού τομέα θα αντιστοιχούσε σε μια Opel Αμβέρσας επί 54. Αν η Φλάνδρα παραμελήσει τον χημικό της τομέα, θα γίνει η Ελλάδα της Βόρειας Θάλασσας, όπως το έθεσε ο φλαμανδός επιχειρηματίας Thomas Leysen, και ελπίζω οι φλαμανδοί φίλοι μου να το σημειώσουν αυτό.
<P>
(Ο ομιλητής συμφωνεί να δεχθεί μια ερώτηση βάσει της διαδικασίας της γαλάζιας κάρτας σύμφωνα με το άρθρο 149 παράγραφος 8 του Κανονισμού)
<SPEAKER ID="140" NAME="Guy Verhofstadt" AFFILIATION="ALDE">
(NL) Θα ήθελα να πω στον κύριο Eppnik ότι, μεταξύ 2000 και 2009, φροντίσαμε να παραμείνει ανοιχτή η Ford στο Βέλγιο, να παραμείνει ανοιχτή η Volkswagen και να κατασκευαστεί εκεί το Audi 1, και ότι αυτό επιτεύχθηκε μέσω της μείωσης του κόστος: εργατικό κόστος, μέσω εργασίας με βάρδιες. Ως αποτέλεσμα, αυτές οι εταιρείες παρέμειναν στο Βέλγιο και έκαναν νέες επενδύσεις.
<P>
Πιστεύω επομένως -και ερωτώ τον κύριο Eppnik αν συμμερίζεται αυτήν την πεποίθηση- ότι η Opel είναι πράγματι μια επικερδής μονάδα που θα μπορούσε να παραμείνει στο Βέλγιο αν συνεχίζαμε αυτήν την πολιτική.
<SPEAKER ID="141" NAME="Derk Jan Eppink" AFFILIATION="ECR">
(NL) Πιστεύω πως η Opel Αμβέρσας θα είχε μέλλον αν δεν υπήρχε η κρίση και η κατάρρευση της όλης ιδέας της General Motors.
<P>
Αυτό που δεν μπορεί να αρνηθεί, ωστόσο, ο κύριος Verhofstadt είναι ότι τα τελευταία έτη παρατηρείται μια παρακμή στην αυτοκινητοβιομηχανία της Ευρώπης όπως επίσης και της Φλάνδρας, και ο κύριος Noels, ο οικονομολόγος στον οποίο αναφέρθηκα, υποστήριξε ότι το υψηλό κόστος εργασίας ήταν ένας από τους λόγους που οι Αμερικάνοι έκλεισαν την Opel Αμβέρσας αντί κάποια άλλη μονάδα. " Opel Αμβέρσας ήταν μια αποδοτική μονάδα, αλλά το ίδιο λέγεται και για την Opel του Luton, στο "νωμένο Βασίλειο, και επίσης για τις γερμανικές μονάδες, εξού και η πεποίθησή μου ότι το υψηλό εργατικό κόστος έχει πάντοτε φθοροποιές επιπτώσεις στη βιομηχανική πολιτική, οι οποίες πρέπει να προλαμβάνονται αν θέλουμε να διατηρήσουμε την απασχόληση.
<SPEAKER ID="142" NAME="Patrick Le Hyaric" LANGUAGE="FR">
Κυρία Πρόεδρε, κύριε Επίτροπε, άκουσα τις εξηγήσεις σας και πρέπει να σας ομολογήσω πως έχω θορυβηθεί. Το μόνο που κάνατε ήταν να υπερασπιστείτε το σχέδιο της General Motors. Αν υποστηρίζατε το γενικό συμφέρον, θα υπερασπιζόσασταν και θα αναφερόσασταν λίγο περισσότερο στους εργαζομένους. " General Motors δεν κλείνει την Opel Βελγίου επειδή αντιμετωπίζει δυσκολίες: έχει αποκομίσει κέρδος 3,4 εκατομμυρίων ευρώ, αλλά αυτό δεν την εμπόδισε να απαλλαγεί από 2 600 θέσεις εργασίας. Ας μην μας πουν ότι αυτό έγινε για γεωγραφικούς λόγους, διότι η General Motors απαλλάσσεται από 10.000 θέσεις εργασίας συνολικά.
<P>
Στην πραγματικότητα, κλείνουν εδώ ώστε να μπορέσουν να πάνε να εκμεταλλευτούν εργαζόμενους στη Νότια Κορέα· αυτή είναι η αλήθεια της υπόθεσης, κύριε Επίτροπε, και θα πρέπει να μας την πουν. Θα προσέθετα ότι αυτό δεν συμβαίνει σε ένα πλαίσιο ευρωπαϊκής αλληλεγγύης, διότι ένα κράτος μέλος -η Γερμανία- υπόσχεται επιπλέον ενίσχυση στην Opel και επιτρέπει το κλείσιμο της μονάδας της Αμβέρσας. Με άλλα λόγια, δεν υπάρχει αλληλεγγύη μεταξύ μας. Και εσείς προσυπογράφετε το κλείσιμο λέγοντάς μας εκ των προτέρων ότι ένα μικρό ποσό κοινωνικής βοήθειας θα χρησιμοποιηθεί σαν τσιρότο για να ανακουφίσει τον πόνο των εργαζομένων, ενώ η General Motors συνεχίζει να δρέπει τα κέρδη της!
<P>
Λοιπόν, αυτό το είδος διαχείρισης είναι αντικοινωνικό· λειτουργεί αρνητικά για την επικράτεια της Ευρωπαϊκής Ένωσης και δημιουργεί ένα τεράστιο χάος, όπως βλέπουμε αυτήν τη στιγμή στην Toyota, όπου εκατοντάδες χιλιάδες αυτοκίνητα πρέπει να ανακληθούν. Συνιστά ακόμη και απειλή για την ασφάλεια των οδηγών. Απαιτείται τώρα ριζική αλλαγή. " Επιτροπή οφείλει να εξυπηρετήσει έναν σκοπό· ας εξυπηρετήσει τα συμφέροντα των ευρωπαίων πολιτών.
<P>
Για αυτούς τους λόγους, θα καλέσω τη νέα Επιτροπή να συντάξει μια ευρωπαϊκή οδηγία που θα καθιστά υποχρεωτική τη διαβούλευση με τα συμβούλια εργαζομένων και τα συμβούλια εργαζομένων ομίλων, και η οποία θα τα εξουσιοδοτεί να παρακολουθούν τη χρήση των κρατικών και ευρωπαϊκών ενισχύσεων. Αυτές οι ενισχύσεις πρέπει να συνοδεύονται από ρήτρες διασφάλισης της απασχόλησης, της κατάρτισης και των μισθών, αλλά πρέπει επίσης να προωθούν μια ευρωπαϊκή στρατηγική συνεργασίας μεταξύ των ομίλων κατασκευαστών αυτοκινήτων στους τομείς της έρευνας και της παραγωγής νέων, καθαρών οχημάτων.
<P>
Για τον σκοπό αυτό, η Ευρωπαϊκή Κεντρική Τράπεζα πρέπει να αναχρηματοδοτήσει τις εθνικές τράπεζες με ένα δάνειο, το οποίο θα είναι κατά μείζονα λόγο επωφελές, διότι θα χρησιμοποιηθεί για την απασχόληση, την κατάρτιση, την επένδυση στην έρευνα και την ανάπτυξη μιας νέας γενιάς οχημάτων φιλικών προς το περιβάλλον.
<P>
Τέλος, προτείνουμε τη σύνταξη ενός ευρωπαϊκού κανονισμού που θα υποχρεώνει τους ομίλους να συμπεριλαμβάνουν τις χρηματοπιστωτικές τους εταιρείες και όλες τους τις εταιρείες χαρτοφυλακίου στους λογαριασμούς τους, ώστε οι αρχές και οι συνδικαλιστικές ενώσεις να έχουν μια συνολική εικόνα της οικονομικής κατάστασης ενός ομίλου, αντί μιας κατά περίπτωση, κατά εργοστάσιο άποψης, μοναδικός στόχος της οποίας είναι, στην πραγματικότητα, να αφοπλίζει τους εργαζομένους και να τους θέτει προ τετελεσμένου γεγονότος.
<SPEAKER ID="143" NAME="Paul Nuttall" LANGUAGE="EN">
Κυρία Πρόεδρε, επιτρέψτε μου να εκφράσω καταρχάς τη συμπαράστασή μου προς τους εργαζομένους της Αμβέρσας, όμως θα ήθελα να επισημάνω ένα δυο άλλα θέματα που αφορούν την ΕΕ και τη General Motors.
<P>
" Spyker Cars γίνεται Saab Spyker στο πλαίσιο μιας συμφωνίας 400 εκατομμυρίων ευρώ, αλλά μην απατάσθε, δεν πρόκειται για μια κανονική εμπορική συμφωνία όπου μια εταιρεία πληρώνει και μια άλλη πληρώνεται. Αυτή είναι μια συμφωνία με τη σφραγίδα της Επιτροπής, η οποία αρμόζει καλύτερα σε μια κατευθυνόμενη οικονομία. " Spyker πληρώνει, χρησιμοποιώντας όμως χρήματα από την Ευρωπαϊκή Τράπεζα Επενδύσεων. Με άλλα λόγια, πληρώνει ο ευρωπαίος φορολογούμενος και την όλη συμφωνία εγγυάται η σουηδική κυβέρνηση. Φυσικά, μόνο ο κίνδυνος καλύπτεται. " General Motors θα παίρνει μερίδιο των κερδών και η Saab Spyker θα υποχρεούται να αγοράζει πλήρως συναρμολογημένα αυτοκίνητα από μια άλλη μονάδα της General Motors, που βρίσκεται σε εκείνη τη γνωστή ευρωπαϊκή χώρα του Μεξικού.
<P>
Γιατί διασώζουμε θέσεις εργασίας στο Μεξικό με χρήματα των ευρωπαίων φορολογουμένων; Δεν μπορούμε να αναδιαμορφώνουμε αμαξώματα Opel Vectra στη μονάδα του Ellesmere Port στην εκλογική μου περιφέρεια; Διότι σε αυτό έχει υποβιβαστεί η Saab.
<P>
Είναι εξάλλου κοινώς γνωστό ότι η General Motors και τα ευρωπαϊκά θεσμικά όργανα έχουν μια ειδική σχέση. " Ευρωπαϊκή Τράπεζα για την Ανασυγκρότηση και την Ανάπτυξη έχει τροφοδοτήσει με πάνω από 160 εκατομμύρια ευρώ τις δραστηριότητες της General Motors στη Ρωσία και την Ουκρανία, και έχει μετοχικό ενδιαφέρον 30% στην κατασκευαστική μονάδα της General Motors στην Αγία Πετρούπολη.
<P>
Θα ήθελα λοιπόν να ρωτήσω την Επιτροπή γιατί διατίθεται μια τέτοια εξωφρενική χρηματοδοτική ενίσχυση σε χώρες όπως η Ουκρανία και το Μεξικό, ενώ δεν διατίθεται ποτέ για βρετανικές εταιρείες. " Rover θα μπορούσε να είχε σωθεί με ένα μικρό τμήμα αυτού του ποσού, και θα μπορούσαν πιθανόν να είχαν σωθεί θέσεις εργασίας στη Rolls Royce στο Netherton του Merseyside, στην εκλογική μου περιφέρεια. Όμως, αυτήν τη στιγμή, εξακολουθούν να διακυβεύονται θέσεις εργασίας στη General Motors της εκλογικής μου περιφέρειας, στη βορειοδυτική Αγγλία, και παρόλα αυτά η Επιτροπή χρησιμοποιεί τα έσοδα από τη φορολόγηση των πολιτών της περιφέρειάς μου για να εξασφαλίσει θέσεις εργασίας της General Motors στο Μεξικό και στη Ρωσία.
<SPEAKER ID="144" NAME="Philip Claeys" AFFILIATION="NI">
(NL) Το κλείσιμο της μονάδας της Opel στην Αμβέρσα είναι μια καταστροφή, όχι μόνο για τους εργαζόμενους και τις εταιρείες εφοδιασμού, αλλά και επειδή γίνεται σαφώς αντιληπτή μια εξέλιξη στο πλαίσιο της οποίας περιορίζονται όλες οι μορφές βιομηχανικής παραγωγής στη Φλάνδρα και αλλού στην Ευρώπη.
<P>
" Επιτροπή αναμένεται να διερευνήσει εάν η κρατική ενίσχυση, εφόσον είναι διαθέσιμη, συμμορφώνεται με αυστηρούς όρους. Ωστόσο, θα ήταν δυνατό να χορηγήσουμε προσωρινή κρατική ενίσχυση σε μια εταιρεία όπως η Opel Αμβέρσας υπό την προϋπόθεση ότι αυτή η ενίσχυση θα διοχετευθεί στη μεταστροφή προς μια πιο καινοτόμο παραγωγή. Προφανώς, ο στόχος δεν μπορεί να είναι η αέναη διατήρηση ολόκληρων βιομηχανικών τομέων στη ζωή με τεχνητά μέσα, αλλά πρέπει να έχουμε κατά νου ότι η Opel Αμβέρσας είναι μια αποδοτική μονάδα με εργαζόμενους υψηλής εξειδίκευσης, υψηλά επίπεδα παραγωγικότητας και σύγχρονο εξοπλισμό.
<P>
Αρνούμαι να πιστέψω, επομένως, ότι έχουμε απέναντί μας ένα είδος βιομηχανικού δεινοσαύρου που είναι καταδικασμένος σε εξαφάνιση στο εγγύτατο μέλλον. Σε αυτήν τη συζήτηση, ακούμε ανανεωμένες εκκλήσεις για μια νέα δυναμική εφόρμηση. Ορισμένοι υποστηρίζουν ότι η Ευρώπη πρέπει να αναλάβει ακόμη περισσότερες εξουσίες, εικάζοντας ότι περισσότερη Ευρώπη συνεπάγεται αυτομάτως και καλύτερη Ευρώπη. Ωστόσο, θα ήταν καλό η Ευρώπη να υιοθετούσε μια ευέλικτη αλλά συνεπή στάση στο πλαίσιο των σημερινών εξουσιών της, φερ' ειπείν, διασφαλίζοντας ότι οι κανόνες ισχύουν τόσο για τη Γερμανία όσο και για τη Φλάνδρα, ότι τα μεγαλύτερα κράτη μέλη δεν έχουν ευνοϊκότερη αντιμετώπιση από τα μικρότερα.
<P>
Θα ήθελα να κλείσω απευθύνοντας δυο λόγια στους εκπροσώπους των βελγικών κομμάτων εξουσίας. Είσαστε εν μέρει υπεύθυνοι για το ότι το Βέλγιο εξελίχθηκε σε μια από τις ακριβότερες χώρες στην Ευρώπη για τη βιομηχανική παραγωγή. Κατορθώσατε, μέσω της επαχθούς φορολογικής επιβάρυνσης, να κοστίζουν οι φλαμανδοί εργαζόμενοι πολύ περισσότερο από τους ομολόγους τους σε άλλες χώρες και, συγχρόνως, να έχουν λιγότερα να επιδείξουν ως αντάλλαγμα -και αυτό είναι ένας παράγοντας- και είναι καιρός να τα συλλογιστείτε αυτά λίγο περισσότερο.
<SPEAKER ID="145" NAME="Jutta Steinruck" AFFILIATION="S&amp;D">
(DE) Επίτροπε Špidla, κυρία Πρόεδρε, η Επιτροπή οφείλει να προστατεύσει τα ευρωπαϊκά συμφέροντα και σε αυτό το σημείο συμφωνώ με τα λεγόμενα των προηγούμενων ομιλητών. " Επιτροπή οφείλει να επανεξετάσει την προσέγγισή της.
<P>
Από αύριο, η General Motors θα προσπαθήσει να συλλέξει 2,7 δισεκατομμύρια ευρώ δημόσιας ενίσχυσης από την Ευρώπη, χωρίς η ίδια να συνεισφέρει ούτε ένα λεπτό του ευρώ. Οφείλουμε να καταστήσουμε σαφές ότι η Ευρώπη, δηλαδή η Επιτροπή, δεν θα διαθέσει καθόλου χρήματα εάν αυτό συνεπάγεται παύση λειτουργίας περισσότερων μονάδων ή μεταφορά της παραγωγής εκτός Ευρώπης. Ωστόσο, την ίδια στιγμή, τα κράτη μέλη δεν πρέπει να υποστηρίζουν τα σχέδια της General Motors προς αυτόν τον σκοπό και δεν πρέπει να σκέπτονται μόνο πώς θα σώσουν τις δικές τους μονάδες.
<P>
Δεν πρέπει να επιτρέψουμε τις υποκινούμενες αντιπαραθέσεις μεταξύ εργαζομένων, ούτε τα κράτη μέλη πρέπει να επιτρέπουν κάτι τέτοιο για τα ίδια, διότι οποιοιδήποτε διχασμοί αυτού του είδους θα έχουν ως κατάληξη την περαιτέρω ανάπτυξη των εξωχώριων εταιρειών. Οι ευρωπαίοι φορολογούμενοι και οι άλλοι εργαζόμενοι της Opel στην Ευρώπη δεν πρέπει να πληρώσουν αυτόν τον λογαριασμό. Κανείς δεν πρόκειται να το καταλάβει αυτό εκεί! Οι άνθρωποι θέλουν να κατανοούν τις ενέργειες της Ευρωπαϊκής Ένωσης. Όποια σχέδια κι αν έχει η General Motors για την Ευρώπη, η Επιτροπή οφείλει να διασφαλίσει ότι τηρούν τους ευρωπαϊκούς κανόνες.
<P>
" ευρωπαϊκή επιτροπή επιχείρησης έχει προτείνει μια λύση βασισμένη στην αλληλεγγύη και ένα συνετό σχέδιο οικονομικής διάσωσης για την Opel, σύμφωνα με το οποίο όλες οι μονάδες παραμένουν στην Ευρώπη και γίνονται προσαρμογές σε όλες τις μονάδες με βάση την αλληλεγγύη. Δεν πρέπει να επιτρέψουμε στη διοίκηση να αγνοήσει αυτό το σχέδιο, ούτε στον κύριο Reilly και τους συναδέλφους του να αψηφήσουν τη διαδικασία διαβούλευσης με την ευρωπαϊκή επιτροπή επιχείρησης ή τα δικαιώματα διαβούλευσης και συμμετοχής που έχουμε εξασφαλίσει για τους ευρωπαίους εργαζομένους. Μια λύση βασισμένη στην αλληλεγγύη είναι εφικτή για την Opel, αλλά πρέπει να συμμετέχει η Επιτροπή.
<SPEAKER ID="146" NAME="Frieda Brepoels" AFFILIATION="Verts/ALE">
(NL) Χαίρομαι ιδιαίτερα που ο φάκελος Opel είναι ξανά στην ημερήσια διάταξη σήμερα, αν και παρατηρώ ότι η δήλωση της Ευρωπαϊκής Επιτροπής περιέχει ελάχιστα νέα.
<P>
Κύριε Επίτροπε, αναφερθήκατε εκτενώς στις ανεπίσημες συναντήσεις που πραγματοποιήθηκαν με βάση μια περίληψη σχεδίου, αλλά δεν σας άκουσα να λέτε τίποτα για κάποιο αληθινό επιχειρηματικό σχέδιο. Είπατε επίσης ότι δεν έχετε την εντύπωση πως το σχέδιο βασίζεται σε μη οικονομικά κριτήρια· θα ήθελα να μου πείτε σε ποιες πτυχές αυτού του σχεδίου ή του φακέλου αναφέρεστε. Δηλώνετε πως η Επιτροπή δεν έχει κανέναν έλεγχο ως προς το πού θα υπάρξει απώλεια θέσεων εργασίας. Αυτό αληθεύει, ωστόσο θα μπορούσατε να διερευνήσετε την κατάσταση, θα μπορούσατε να ελέγξετε τα κριτήρια του επιχειρηματικού σχεδίου, θα μπορούσατε να εξετάσετε αν όντως συμφωνούν με την ευρωπαϊκή νομοθεσία περί αναδιάρθρωσης και ανταγωνισμού, όμως δεν ακούσαμε τίποτε για όλα αυτά σήμερα.
<P>
Παρόλα αυτά, η συνάδελφός σας, η Επίτροπος Kroes, μας έδωσε πολύ σαφείς υποσχέσεις στην ολομέλεια του Σεπτεμβρίου. Δήλωσε πως η Επιτροπή δεν θα δεχθεί ποτέ να χρησιμοποιηθούν χρήματα των φορολογούμενων για την εξυπηρέτηση εθνικών πολιτικών συμφερόντων. " διαπίστωση πως, εκτός του κ. Belet, κανένα μέλος της Ομάδας του Ευρωπαϊκού Λαϊκού Κόμματος (Χριστιανοδημοκράτες) δεν λαμβάνει τον λόγο σήμερα εδώ -και σίγουρα κανείς Γερμανός- νομίζω πως είναι πολύ αποκαλυπτική. Κατά τη δική μου αντίληψη, η Γερμανία έχει αποκομίσει κέρδος· όμως αυτό είναι πολύ σκληρό για τους εργαζόμενους της Opel Αμβέρσας.
<SPEAKER ID="147" NAME="Evžen Tošenovský" AFFILIATION="ECR">
(CS) Κυρία Πρόεδρε, κύριε Επίτροπε, η υπόθεση της Opel μας δείχνει πόσο αμφισβητήσιμο -όπως προκύπτει σαφώς από τη συζήτησή μας- και πόσο δύσκολο είναι να παρεμβαίνουμε μέσω πολιτικών αποφάσεων στην επίλυση των οικονομικών δυσχερειών εμπορικών επιχειρήσεων.
<P>
Πριν από μερικούς μήνες, συζητήσαμε εδώ τη δυνατότητα παροχής οικονομικής συνδρομής στην Opel από τη γερμανική κυβέρνηση. Όλοι κατανοούμε πολύ καλά τη σημαντική θέση αυτής της εταιρείας και τις συνέπειες των πιθανών προβλημάτων της, ιδίως για τους χιλιάδες υπαλλήλους, καθώς και τις σχετικές επιπτώσεις για τις εταιρείες εφοδιασμού, όπως επίσης, βεβαίως, τις αυξημένες δαπάνες για τα κρατικά συστήματα κοινωνικής ασφάλισης σε περίπτωση καταστροφικής πορείας των γεγονότων. Παρόλα αυτά, πολλοί από εμάς συνέστησαν να μην ληφθούν πολιτικές αποφάσεις για μεγάλες επιδοτήσεις από τον δημόσιο κορβανά.
<P>
Όπως διαπιστώνουμε σήμερα, ούτε τα αποκαλούμενα προγράμματα απόσυρσης ούτε οι ευμεγέθεις προγραμματισμένες οικονομικές επιδοτήσεις έχουν επιλύσει το πρόβλημα. Αντιθέτως, φαίνεται πως έχουν απλώς μεταθέσει χρονικά το πρόβλημα και έχουν προσθέσει επιπλέον βάρος στα οικονομικά προβλήματα της εταιρείας, και δεν είμαστε καν βέβαιοι αν τα προβλήματα αυτά είναι αληθινά ή πρόκειται για τακτική της εταιρείας. Μια κρίσιμη κατάσταση επηρεάζει αυτήν τη στιγμή έναν ορισμένο τομέα, φέρνοντας την εταιρεία της Αμβέρσας σε πολύ δυσχερή θέση. Μπορούμε μόνο να εικάσουμε για ποιον λόγο το πρόβλημα επηρεάζει εκείνο ακριβώς το τμήμα της εταιρείας που βρίσκεται εκτός της χώρας της μητρικής εταιρείας.
<P>
" υπόθεση της Opel αποκτά και μια ακόμη διάσταση. Δρομολογούμε μια δυσάρεστη λύση για μια πολυεθνική εταιρεία όταν αρχίζουμε να συζητάμε την εθνικότητα συγκεκριμένων τμημάτων της εταιρείας. Το πρόβλημα της εταιρείας καθίσταται τότε πρόβλημα διαφόρων χωρών και μια λύση σε ευρωπαϊκό επίπεδο καθίσταται πολύ δύσκολη. Στη δεδομένη κατάσταση, το Ευρωπαϊκό Κοινοβούλιο πρέπει να διατηρήσει τη θέση ενός φορέα που απαιτεί την τήρηση των θεσπισμένων κανόνων των κρατών μελών της ΕΕ, ούτως ώστε να αποφεύγονται παρεμβολές στο ανταγωνιστικό περιβάλλον και, ταυτόχρονα, να γίνεται αποδεκτή η αρχή της επικουρικότητας. Είναι, συγχρόνως, πολύ επικίνδυνο τέτοια περίπλοκα οικονομικά προβλήματα μεγάλων εταιρειών να προκαλέσουν αντιπαλότητα μεταξύ κρατών μελών της ΕΕ με δείγματα προστατευτισμού σε συγκεκριμένο κλάδο της βιομηχανίας.
<SPEAKER ID="148" NAME="Evelyn Regner" AFFILIATION="S&amp;D">
(DE) Κύριε Πρόεδρε, είμαι Αυστριακή και έχω ζητήσει τον λόγο διότι το ευρωπαϊκό δίκαιο παραβιάζεται και επειδή αυτή η υπόθεση είναι επίκαιρη και γι'°αυτό μας αφορά όλους. " υπόθεση της Opel Αμβέρσας δεν αφορά κατά κύριο λόγο, όπως η διοίκηση της Opel προσπαθεί μονίμως να πείσει το κοινό, το κλείσιμο μονάδων προκειμένου να αντιμετωπιστεί το πλεόνασμα παραγωγικής ικανότητας που οφείλεται στο ότι πωλούνται λιγότερα αυτοκίνητα. Αυτή η υπόθεση αφορά τη σύσταση εξωχώριας εταιρείας στη Νότια Κορέα, την αθέτηση σύμβασης από μέρους του κ. Reilly, διευθύνοντος συμβούλου της Opel-Vauxhall, την παραβίαση των δικαιωμάτων των εργαζομένων, καθώς και την παραβίαση του δικαιώματος των εργαζομένων και των εκπροσώπων τους σε ενημέρωση, διαβούλευση και συμμετοχή. Σε τελική ανάλυση, αφορά την κατά βούληση επιλογή, δηλαδή τη συλλογή ή την προσπάθεια συλλογής 2,7 δισεκατομμυρίων ευρώ δημόσιας ενίσχυσης. Ο κύριος Reilly διαπραγματεύτηκε τη συμφωνία πλαίσιο Δέλτα με την ευρωπαϊκή επιτροπή επιχείρησης απλώς και μόνο για να την αθετήσει κατόπιν. Τα μοντέλα αυτοκινήτων που υποτίθεται πως θα κατασκευάζονταν στην Αμβέρσα τώρα πιθανότατα θα κατασκευάζονται στη Νότια Κορέα και οι ευρωπαίοι εργαζόμενοι θα αναγκαστούν να πληρώσουν αυτόν τον λογαριασμό διά της μείωσης των μισθών τους.
<P>
Ένα άλλο σημείο που με προβληματίζει ιδιαίτερα είναι το θέμα των εξόδων διαχείρισης, τα οποία υποτίθεται επίσης πως θα μειώνονταν κατά 30%, όμως αυτά του κ. Reilly αυξάνονται από το καθορισμένο από τον νόμο 7% στο 21%. Αυτό σημαίνει ότι περιφρονείται το γερμανικό δικαίωμα συμμετοχής. Καλώ, επομένως, την Επιτροπή να αποδώσει προσοχή, όχι μόνο στο ζήτημα της αποδοτικότητας στον καθορισμό της κρατικής ενίσχυσης, όπως είπατε, κύριε Špidla, αλλά, πάνω απ'°όλα, στην τήρηση των δικαιωμάτων της ενημέρωσης, της διαβούλευσης και της συμμετοχής.
<SPEAKER ID="149" NAME="Olle Ludvigsson" AFFILIATION="S&amp;D">
(SV) Κυρία Πρόεδρε, αυτήν τη στιγμή αντιμετωπίζουμε μια από τις χειρότερες, πιθανώς, οικονομικές κρίσεις που έχει βιώσει οποιοσδήποτε από εμάς σε αυτό το Κοινοβούλιο. " αυτοκινητοβιομηχανία είναι μια από τις βιομηχανίες που επλήγησαν βαρύτερα. Για άλλη μια φορά, αντιμετωπίζουμε μια κατάσταση όπου υπάρχει ο κίνδυνος της παύσης λειτουργίας μιας ευρωπαϊκής μονάδας κατασκευής αυτοκινήτων. Αυτό δεν επηρεάζει μόνο την ίδια τη μονάδα, αλλά και τους υπεργολάβους της και όσους εργάζονται για τους υπεργολάβους. Δεν είναι απλώς μια προσωπική τραγωδία για τους υπαλλήλους που θα χάσουν τη δουλειά τους, αλλά και ένα μείζον πρόβλημα για την Ευρώπη, διότι αποδυναμώνει έναν πολύ σημαντικό κλάδο της βιομηχανίας.
<P>
" παγκοσμιοποίηση θα επιφέρει αλλαγές και βλέπουμε επιχειρήσεις να μεταφέρουν τις δραστηριότητές τους σε άλλα μέρη του κόσμου. Όταν οι επιχειρήσεις μεταφέρονται σε άλλες χώρες επειδή οι υπάλληλοι σε αυτές τις χώρες εργάζονται σε χειρότερες συνθήκες, σε αθλιότερα εργασιακά περιβάλλοντα και έχουν λιγότερα συνδικαλιστικά δικαιώματα, τότε συντρέχει λόγος να αναθεωρήσουμε τις ρυθμίσεις στις εμπορικές συμφωνίες μας και άλλα μέσα.
<P>
Πρέπει επίσης να συζητήσουμε πώς μπορούμε να συνεργαστούμε για να αντιμετωπίσουμε το πρόβλημα του ανταγωνισμού με χώρες που προσφέρουν στους εργαζόμενους χειρότερες συνθήκες - τόσο εντός της Ένωσης όσο και σε τρίτες χώρες. Χρειάζεται ακόμη να δράσουμε ομόφωνα για να εμποδίσουμε κάποιες επιχειρήσεις να στρέφουν το ένα κράτος μέλος κατά του άλλου. Ένα ευρωπαϊκό σχέδιο για την αυτοκινητοβιομηχανία πρέπει να είναι προσανατολισμένο στο μέλλον και να βασίζεται στη γνώση και την ανάπτυξη, όχι στις αθλιότερες συνθήκες.
<SPEAKER ID="150" NAME="Inés Ayala Sender" AFFILIATION="S&amp;D">
(ES) Κυρία Πρόεδρε, θα ήθελα να αρχίσω εκφράζοντας την απόλυτη αλληλεγγύη μας προς τους εργαζόμενους της Opel και τις οικογένειές τους. Τασσόμαστε επίσης αλληλέγγυοι προς τους εργαζόμενους που απασχολούνται στις εταιρείες που προμηθεύουν την Opel και τις οικογένειές τους. Αυτοί οι άνθρωποι έχουν υπομείνει αρκετούς μήνες αβεβαιότητας, με κατάληξη ένα σχέδιο το οποίο ζητεί κρατική ενίσχυση και θυσίες από τους εργαζόμενους.
<P>
Αυτή η κατάσταση θα επηρεάσει επίσης τη μονάδα στη Figueruelas της Ισπανίας και όλους όσοι εργάζονται εκεί. Συνεπώς, και προκειμένου να αποτραπούν παρόμοιες καταστάσεις στο μέλλον, καλούμε τον Επίτροπο και την επερχόμενη Επιτροπή να καταρτίσουν μια νέα ενεργή βιομηχανική πολιτική, ειδικότερα για τον τομέα της αυτοκινητοβιομηχανίας. Μια τέτοια πολιτική πρέπει να περιλαμβάνει παρακολούθηση και δράση με στόχο την αποφυγή της χαμηλής επενδυτικότητας, όπως αυτή που οδήγησε αρκετές εταιρείες σαν τη General Motors και την Opel σε αδιέξοδες καταστάσεις, με τους εργαζόμενους να υφίστανται τη σφοδρότητα των επιπτώσεων.
<P>
" Επιτροπή δεν είναι δυνατό να παραμείνει απλός παρατηρητής. Ως εκ τούτου, καλούμε την Επιτροπή να επαληθεύσει και να ελέγξει ενδελεχώς το περιεχόμενο του σχεδίου της Opel, καθώς ακόμη φαίνεται πολύ ανακριβές ως προς τα θέματα που αφορούν τη βιωσιμότητα. Οι μόνοι τομείς του σχεδίου που χαρακτηρίζονται από σαφήνεια αφορούν τις θυσίες που αναμένονται από τους εργαζόμενους και την τοπική περιοχή.
<P>
Καλούμε επίσης την Επιτροπή να ενεργήσει δεόντως προκειμένου να διασφαλίσει ότι κάθε μέτρο που λαμβάνεται σε σχέση με την οικονομική βιωσιμότητα έχει τη συναίνεση των εργαζομένων και των εκπροσώπων τους, κάτι που δεν ίσχυε πάντα στο παρελθόν. Όσον αφορά τη διασφάλιση του μέλλοντος της Opel Ευρώπης, για άλλη μια φορά ζητούμε τα μελλοντικά σχέδια να συμμορφώνονται με αυθεντικά κριτήρια οικονομικής και βιομηχανικής βιωσιμότητας σε ένα ευρωπαϊκό πλαίσιο, ώστε να μην επαναληφθούν καταστάσεις όπως αυτή που αντιμετωπίζουμε σήμερα και να διασφαλιστεί η ανάδειξη της ευρωπαϊκής αυτοκινητοβιομηχανίας σε έναν καινοτόμο και βιώσιμο τομέα με μέλλον.
<P>
Οι πολίτες που παρακολουθούν τις συζητήσεις και τις αποφάσεις μας για τα οχήματα του μέλλοντος επιθυμούν να μετακινούνται με ασφαλέστερα, πιο άνετα και πιο αειφορικά οχήματα, τα οποία ανταποκρίνονται στα υψηλά ευρωπαϊκά πρότυπα ποιότητας στα οποία έχουν συνηθίσει. Κατά συνέπεια, επιθυμούν επίσης να βλέπουν ευρωπαίους εργαζόμενους να συνεχίσουν να ασχολούνται με αυτά τα αυτοκίνητα στο μέλλον.
<SPEAKER ID="151" NAME="Seán Kelly" AFFILIATION="PPE">
(EN) Κυρία Πρόεδρε, καταρχάς, θα ήθελα να δηλώσω ότι συμμερίζομαι την ανησυχία των βέλγων συναδέλφων μου, καθώς ασχολούμαι με το θέμα των εργαζόμενων της Dell στην εκλογική μου περιφέρεια, οι οποίοι έχασαν τη δουλειά τους όταν το εργοστάσιο μεταφέρθηκε στην Πολωνία. Μπορώ να κατανοήσω τη θέση τους πάρα πολύ καλά. Από την πείρα μου, θα ήθελα να τους επισημάνω μερικά πράγματα.
<P>
Πρώτον, είναι ύψιστης σημασίας να ενεργοποιηθεί η βοήθεια το συντομότερο δυνατό, διότι, μόλις το ρολόι αρχίσει να μετρά αντίστροφα, τα χέρια της Επιτροπής θα είναι δεμένα και δεν θα μπορεί να παρέμβει χωρίς νομοθεσία, κάτι που δεν πρόκειται να συμβεί σύντομα, ή και καθόλου.
<P>
Δεύτερον, όποια βοήθεια δοθεί πρέπει να έχει ως επίκεντρο τους εργαζόμενους, όχι να προσαρμόζονται οι εργαζόμενοι στις τυχόν προκαθορισμένες πορείες κ.λπ. κρατικών υπηρεσιών. Αυτό είναι εξαιρετικά ζωτικής σημασίας. Ασχολούμαι με τους εργαζόμενους στη Dell και με το συγκεκριμένο ζήτημα αυτήν τη στιγμή. Θα έλεγα λοιπόν στον συνάδελφό μου Ivo Belet και σε άλλους ότι θα ήταν ίσως ενδιαφέρον για εμάς να συγκεντρωθούμε, να ανταλλάξουμε εμπειρίες και να συνεχίσουμε να εργαζόμαστε όσο προχωρά αυτή η διαδικασία. Το υποστηρίζω απόλυτα αυτό.
<SPEAKER ID="152" NAME="Silvia-Adriana Ţicău" AFFILIATION="S&amp;D">
(RO) Θα ήθελα να αρχίσω με τρεις κρίσιμες ερωτήσεις. Τι επιφυλάσσει το μέλλον για τη βιομηχανική πολιτική της Ευρώπης; Προς ποια κατεύθυνση βαδίζει η ανταγωνιστικότητα της ευρωπαϊκής οικονομίας; Τέλος, τι πρόκειται να γίνει με το εργατικό δυναμικό της Ευρώπης και, κατ'°επέκταση, με την ποιότητα ζωής των ευρωπαίων πολιτών;
<P>
Στις αρχές του έτους, το ποσοστό ανεργίας στην Ευρωπαϊκή Ένωση έφτασε το 10%. Το ποσοστό αυτό είναι 20% σε χώρες όπως η Λεττονία και η Ισπανία. Γι'°αυτό λοιπόν πιστεύω ότι το συγκεκριμένο θέμα είναι τόσο σημαντικό. Αυτός, επίσης, είναι ο λόγος που θεωρώ ότι, στην περίπτωση μιας ευρωπαϊκής πολυεθνικής επιχείρησης όπου διενεργείται διαδικασία αναδιάρθρωσης, είναι σημαντικό να συμμετέχουν και συνδικαλιστικές ενώσεις από άλλα κράτη μέλη στη διαδικασία διαβούλευσης, ως μέρος της ευρωπαϊκής επιτροπής επιχείρησης, και όχι μόνο εκείνες του κράτους μέλους όπου η επιχείρηση έχει την έδρα της. Πιστεύω ότι, ως Επίτροπος Απασχόλησης και Κοινωνικών Υποθέσεων, εσείς ή το πρόσωπο που πρόκειται να αναλάβει αυτήν τη θέση μπορείτε να επιβάλετε το εν λόγω μέτρο.
<SPEAKER ID="153" NAME="Ilda Figueiredo" AFFILIATION="GUE/NGL">
(PT) Κυρία Πρόεδρε, η Opel είχε ένα μεγάλο εργοστάσιο στην Πορτογαλία, στην Azambuja, και απασχολούσε σχεδόν 2.000 υπαλλήλους συνολικά. Ωστόσο, η εταιρεία έκλεισε, εγκατέλειψε την παραγωγή στην Πορτογαλία και μεταφέρθηκε στην Ισπανία. Αυτό είχε ως επακόλουθο την ανεργία που επηρέασε χιλιάδες εργαζόμενους, οι οποίοι επηρεάστηκαν είτε άμεσα είτε έμμεσα από τη στρατηγική της Opel.
<P>
Πρέπει να σημειωθεί ότι η εταιρεία δεν το έκανε αυτό λόγω των μισθών, που ήταν χαμηλότεροι στην Πορτογαλία από ό,τι στην Ισπανία. " εταιρεία το έκανε αυτό ως μέσο αύξησης της παραγωγής, χωρίς να λάβει υπόψη τις κοινωνικές συνέπειες της απόφασής της. Είναι, συνεπώς, απαραίτητο να θυμόμαστε την ιστορία της Opel και να δρούμε με αποτελεσματικό τρόπο όταν παρακολουθούμε τις δραστηριότητές της. Πρέπει να θυμόμαστε ότι, όσον αφορά την κρατική ενίσχυση για τις πολυεθνικές, οφείλουμε να στηρίζουμε τη βιομηχανική παραγωγή, τα δικαιώματα των εργαζόμενων και τα δικαιώματα των κοινοτήτων στις θιγόμενες περιοχές, και οφείλουμε επίσης να εγγυόμαστε στις συνδικαλιστικές ενώσεις και στους λοιπούς εκπροσώπους των εργαζομένων ότι θα παρέμβουμε με αποτελεσματικό τρόπο.
<SPEAKER ID="154" NAME="Krisztina Morvai" AFFILIATION="NI">
(EN) Κυρία Πρόεδρε, φαίνεται ότι ο βασικός νόμος ή ο βασικός κανόνας του νεοφιλελεύθερου καπιταλισμού της παγκοσμιοποίησης είναι μια μικρή ομάδα πλουσίων να ιδιωτικοποιεί το κέρδος και να εθνικοποιεί τις απώλειες και τις ζημίες, αναγκάζοντας τους φορολογούμενους να τις πληρώνουν, οι περισσότεροι από τους οποίους είναι φτωχοί άνθρωποι.
<P>
Τι σχέση έχει αυτό με τη δικαιοσύνη; Τι σχέση έχει με την ηθική; Ή μήπως αυτές οι έννοιες δεν μπορούν να χρησιμοποιούνται στο πλαίσιο της οικονομίας; Δεν πρόκειται για ένα εκ θεμελίων εσφαλμένο σύστημα; Δεν υπάρχει κάποιο δομικό σφάλμα σε αυτό το σύστημα; Και δεν θα πρέπει εμείς ως Ευρωπαϊκό Κοινοβούλιο και Ευρωπαϊκή Ένωση να αρχίσουμε να επανεξετάζουμε την όλη δομή, το όλο σύστημα;
<SPEAKER ID="155" NAME="Czesław Adam Siekierski" AFFILIATION="PPE">
(PL) Κυρία Πρόεδρε, οι τελευταίες ανακοινώσεις ομαδικών απολύσεων σε κράτη μέλη της ΕΕ, συμπεριλαμβανομένων αυτών που ανακοίνωσε η επιχείρηση της Opel, εντάσσονται στο ευρύτερο κύμα προβλημάτων που βιώνει τελευταία η αυτοκινητοβιομηχανία και άλλες βιομηχανίες ως αποτέλεσμα της οικονομικής κρίσης. Στο πλαίσιο των προβλημάτων της αυτοκινητοβιομηχανίας, πρέπει να αναρωτηθούμε το εξής: προκειμένου να σωθούν θέσεις εργασίας, είναι αποδεκτό να παρέχονται κρατικές επιδοτήσεις σε εταιρείες παραγωγής οχημάτων ή άλλων προϊόντων; Τα τελευταία ένα δυο χρόνια, είχαμε πολλά παραδείγματα επέκτασης αυτού του κρατικού προστατευτισμού σε παραγωγούς διαφόρων προϊόντων, και επίσης ποικιλία αντιδράσεων και αποφάσεων από την Ευρωπαϊκή Επιτροπή. Αυτό έτυχε επιφυλακτικής υποδοχής από την κοινή γνώμη. Από τη μια πλευρά, επισημάνθηκε ότι αυτές οι επιδοτήσεις στρεβλώνουν τον ανταγωνισμό στη διεθνή αγορά, ενώ από την άλλη τονίστηκε πως είναι αναγκαίο να καταπολεμηθεί η αυξανόμενη ανεργία και πως η κρατική ενίσχυση εξυπηρετεί, οπωσδήποτε, αυτόν τον σκοπό.
<P>
Κατά τη γνώμη μου, εν μέσω οικονομικής κρίσης, χρειάζεται μια πιο ευέλικτη πολιτική σε αυτόν τον τομέα - μια πολιτική που θα έχει συμφωνηθεί από τα κράτη μέλη και την Ευρωπαϊκή Επιτροπή και θα είναι ίδια για αυτόν τον τομέα όπως και για άλλους τομείς.
<SPEAKER ID="156" NAME="Jutta Steinruck" AFFILIATION="S&amp;D">
(DE) Κυρία Πρόεδρε, έχω ένα σχόλιο να κάνω για αυτό που είπε η συνάδελφός μας, ότι δεν συμμετέχουν αρκετοί γερμανοί βουλευτές σε αυτήν τη συζήτηση. Παρόλο που είμαι γερμανίδα Σοσιαλδημοκράτισσα, συμφωνώ με την κριτική σας για τον υπουργό της Βόρειας Ρηνανίας-Βεστφαλίας, που είναι μέλος του CDU, ο οποίος δήλωσε πως χαίρεται που έκλεισε η μονάδα της Αμβέρσας και όχι αυτή του Bochum. Εμείς, οι γερμανοί Σοσιαλδημοκράτες, τασσόμαστε υπέρ μιας ευρωπαϊκής λύσης, δηλαδή του σχεδίου που προωθείται από την ευρωπαϊκή επιτροπή επιχείρησης. Επιτρέψτε μου να δηλώσω κατηγορηματικά για άλλη μια φορά: δεν έχω ιδέα γιατί οι γερμανοί Συντηρητικοί και Φιλελεύθεροι απέφυγαν αυτήν τη συζήτηση.
<SPEAKER ID="157" NAME="Vladimír Špidla" LANGUAGE="CS">
Κυρίες και κύριοι, η συζήτηση έθιξε μια σειρά ζητημάτων, κάποια από τα οποία είναι θέματα συζήτησης για την επόμενη Επιτροπή, κατά τη γνώμη μου. " συζήτηση θα είναι αναμφίβολα πολύ εμβριθής, καλύπτοντας τη γενική έννοια της βιομηχανικής πολιτικής, τη γενική έννοια της κρατικής ενίσχυσης καθώς και άλλα ζητήματα.
<P>
Όσον αφορά την υπόθεση που εξετάζεται εδώ, δηλαδή την υπόθεση της Opel, δεν αφορά τη βιομηχανική πολιτική καθαυτήν. Είναι σαφές ότι η Επιτροπή έχει περιθώριο ελιγμών στο πλαίσιο της Συνθήκης. Νομίζω πως μπορώ να δηλώσω με κάποια ικανοποίηση ότι η Επιτροπή έχει ως τώρα χρησιμοποιήσει όλες τις δυνατότητες που διαθέτει δυνάμει της συνθήκης και τις έχει χρησιμοποιήσει ακόμα και με τρόπους όχι εντελώς συμβατικούς. Θα μπορούσα να αναφέρω τις δύο συναντήσεις που διοργάνωσε ο συνάδελφός μου Günter Verheugen, όπου τα κράτη μέλη συζήτησαν την κατάσταση ως έχει και, σε κάποιο βαθμό, αυτό αναμφίβολα επέτρεψε μια συντονισμένη προσέγγιση. " εκ των προτέρων αξιολόγηση των σχεδίων ήταν εξίσου αντισυμβατική. Πρέπει να πω ότι η δομή του ευρωπαϊκού δικαίου δεν προσφέρει στέρεη νομική βάση για παρόμοιες προσεγγίσεις. Παρόλα αυτά, χρησιμοποιήθηκε, δεδομένης της βαρύτητας του θέματος.
<P>
Όσον αφορά το ζήτημα της κρατικής ενίσχυσης, καμία κρατική ενίσχυση δεν έχει τεθεί υπό διαπραγμάτευση μέχρι στιγμής, κανένα κράτος δεν έχει προταθεί και έγκειται στην Επιτροπή να εκτιμήσει τελικά εάν η κρατική ενίσχυση παρέχεται εντός του πλαισίου των κανόνων. Πιστεύω ακράδαντα ότι η διαδικασία αυτή πρέπει να είναι όσο το δυνατόν αυστηρότερη, διότι δεν μπορούμε να επιτρέψουμε μια τέτοια σοβαρή απόφαση να υπαγορεύεται από παράγοντες μη οικονομικής φύσης και να επέλθει μια κατάσταση όπου, αντί ανταγωνισμού μεταξύ εταιρειών, θα έχουμε κράτη που ανταγωνίζονται ποιο θα προσφέρει τις μεγαλύτερες επιδοτήσεις. Ως εκ τούτου, η Επιτροπή θα αξιολογήσει το σχέδιο κρατικής ενίσχυσης πολύ αυστηρά, καθώς, βεβαίως, και όλες τις περιστάσεις που συνδέονται με την κρατική ενίσχυση.
<P>
Στην προηγούμενη ομιλία μου, πριν από τρεις μήνες περίπου, τόνισα ότι καταβάλλαμε κάθε δυνατή προσπάθεια για να εξασφαλίσουμε τήρηση όλων των κανόνων για τις διαβουλεύσεις με τους εργαζόμενους. Αυτό κάναμε και αυτό συνεχίζουμε να κάνουμε. Δεν θα διστάσουμε, εν τω μεταξύ, να υιοθετήσουμε όλα τα μέτρα που μας επιτρέπει η νομική δομή της Ευρωπαϊκής Επιτροπής. Πιστεύω πως ο διάδοχός μου δεν θα είναι λιγότερο αυστηρός σε αυτό.
<P>
Κυρίες και κύριοι, πιστεύω ότι αυτή η υπόθεση ανοίγει μια ολόκληρη σειρά θεμάτων που πρέπει να συζητηθούν και πιστεύω επίσης ότι η Επιτροπή έχει καθήκον να αξιοποιήσει με τον καλύτερο τρόπο όλες τις διαθέσιμες εναλλακτικές λύσεις σε αυτόν τον τομέα.
<P>
Θα ήθελα να τονίσω κάτι τελευταίο που ανέφερα νωρίτερα στην εισαγωγική μου ομιλία: αν απολυθούν υπάλληλοι -και έχει αναφερθεί στη συζήτησή μας ότι η General Motors σκέπτεται να απολύσει περίπου 8.000 με 10.000 υπαλλήλους-, τότε ο αντίκτυπος αυτής της υπόθεσης αναμφίβολα θα φτάσει πέρα από την Αμβέρσα. " Επιτροπή χρησιμοποιεί και κινητοποιεί όλα τα μέσα που διαθέτει και είναι χρήσιμα σε μια τέτοια περίπτωση. Σε αυτά περιλαμβάνονται το Ευρωπαϊκό Κοινωνικό Ταμείο και το Ευρωπαϊκό Ταμείο Προσαρμογής στην Παγκοσμιοποίηση.
<P>
Θα καταβάλουμε κάθε προσπάθεια προκειμένου να ληφθούν αποφάσεις για αυτό το θέμα το συντομότερο δυνατό. Το Κοινοβούλιο έχει, φυσικά, έναν ενεργό ρόλο εδώ, διότι οι προτάσεις που υποβάλλονται από την Επιτροπή μπορούν να υλοποιηθούν μόνο αφού συζητηθούν από το Κοινοβούλιο.
<P>
Κυρίες και κύριοι, κάθε ευρωπαϊκή ενίσχυση πρέπει πρώτα να προσανατολίζεται στους ανθρώπους και όχι στις εταιρείες, και αυτό συνιστά ένα θεμελιώδες πλαίσιο για όλες τις αποφάσεις που λαμβάνουμε.
<SPEAKER ID="158" NAME="Πρόεδρος">
" συζήτηση έληξε.
<P>
Γραπτές δηλώσεις (άρθρο 149 του Κανονισμού)
<SPEAKER ID="159" NAME="Veronica Lope Fontagné  " LANGUAGE="ES">
Κυρία Πρόεδρε, κυρίες και κύριοι, θα ήθελα απλώς να εκφράσω την αλληλεγγύη μου προς τις οικογένειες όλων όσων επηρεάζονται από τα φοβερά νέα της παύσης λειτουργίας της μονάδας της Αμβέρσας. Δεν σκεπτόμαστε μόνο όλους όσοι θα επηρεαστούν άμεσα και θα χάσουν τις δουλειές τους, αλλά και όλες τις υπεργολάβους εταιρείες που θα πληγούν ως επακόλουθο. Πρέπει να τις λάβουμε και αυτές υπόψη. " μονάδα Figueruelas είναι στην περιφέρειά μου, το Aragón, οπότε αυτή η υπόθεση μας επηρεάζει άμεσα. Υποστηρίζουμε, συνεπώς, μια ενεργή πολιτική για τον τομέα της αυτοκινητοβιομηχανίας, με νέα μοντέλα πιο καινοτόμα και πιο φιλικά προς το περιβάλλον, τα οποία θα οδηγήσουν στη δημιουργία νέων θέσεων εργασίας.

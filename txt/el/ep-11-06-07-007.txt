<CHAPTER ID="007">
Επιβολή τελών στα βαρέα φορτηγά οχήματα (συζήτηση)
<SPEAKER ID="065" NAME="Πρόεδρος">
" ημερήσια διάταξη προβλέπει τη συζήτηση της σύστασης για τη δεύτερη ανάγνωση της Επιτροπής Μεταφορών και Τουρισμού σχετικά με τη θέση του Συμβουλίου σε πρώτη ανάγνωση ενόψει της έγκρισης της οδηγίας του Ευρωπαϊκού Κοινοβουλίου και του Συμβουλίου που τροποποιεί την οδηγία 1999/62/ΕΚ περί επιβολής τελών στα βαρέα φορτηγά οχήματα που χρησιμοποιούν ορισμένα έργα υποδομής (15145/1/2010 - C7-0045/2011 - (εισηγητής: ο κ. El Khadraoui).
<SPEAKER ID="066" NAME="Saïd El Khadraoui" LANGUAGE="NL">
Κύριε Πρόεδρε, κύριε Επίτροπε, εφόσον η Ολομέλεια εγκρίνει, αισίως, σύντομα με μεγάλη πλειοψηφία τη συμφωνία που αποτέλεσε αντικείμενο διαπραγματεύσεων μεταξύ των θεσμικών οργάνων, θα διαδραματίσουμε τον ρόλο που μας αναλογεί σε μια κρίσιμη καμπή για τον τομέα των μεταφορών στην Ευρώπη, ένα ορόσημο που θα μπορούσε να σηματοδοτήσει τη χάραξη πολιτικής για τις επόμενες δεκαετίες. Φυσικά, ο άμεσος απτός αντίκτυπος στον συγκεκριμένο τομέα θα εξαρτηθεί από την πολιτική βούληση των κρατών μελών να εκμεταλλευτούν ή όχι τις συναφείς ευκαιρίες. Δεν επιβάλλουμε τίποτα. Καθιστούμε απλώς τα πράγματα εφικτά, ειδικότερα δε όσον αφορά την εφαρμογή της αρχής την οποία εμείς, ως Κοινοβούλιο, υποστηρίζουμε επί σειρά ετών, ήτοι, την αρχή "ο ρυπαίνων πληρώνει", την εσωτερίκευση, δηλαδή, του εξωτερικού κόστους.
<P>
Αρκετοί βουλευτές με μακρότερη θητεία στο παρόν Σώμα γνωρίζουν ότι αγωνιζόμαστε σκληρά εν προκειμένω από το 2006, από τότε που είχε αναλάβει η κ. Wortmann-Kool την εκπόνηση της προηγούμενης αναθεώρησης, μετά την οποία ακολούθησε, το 2008, πρόταση της Επιτροπής, επί της οποίας εργαζόμαστε έκτοτε εδώ και τρία χρόνια. Όσοι παρακολούθησαν εκ του σύνεγγυς αυτόν τον φάκελο γνωρίζουν πόσο επίπονες ήταν οι προσπάθειές μας για να καταλήξουμε στο σημερινό αποτέλεσμα. Πρόκειται για συμβιβασμό, για συμβιβασμό μεταξύ των θεσμικών οργάνων, αλλά και για συμβιβασμό μεταξύ των θεσμικών οργάνων ο οποίος έτυχε, επί παραδείγματι, της ελάχιστης δυνατής πλειοψηφίας του Συμβουλίου, και ο οποίος έχει τους πολέμιούς του και εδώ, στο Κοινοβούλιο. Ορισμένοι εκτιμούν ότι δεν είναι αρκετά φιλόδοξος, ενώ άλλοι πιστεύουν ότι υπερβαίνει τα εσκαμμένα. Τα εύσημα ανήκουν στην ομάδα διαπραγμάτευσης, ιδιαίτερα δε στους σκιώδεις εισηγητές, οι οποίοι, από κοινού με τον υποφαινόμενο, τα μέλη προσωπικού του Συμβουλίου και την Επιτροπή, κατέληξαν σε αυτήν την εύθραυστη ισορροπία.
<P>
Ζητώ από όλους σας να στηρίξετε την παρούσα δέσμη μέτρων που επιτύχαμε ως βήμα προόδου προς τη σωστή κατεύθυνση. Παρέχει, για πρώτη φορά, στα κράτη μέλη τη δυνατότητα να επιβάλλουν εξίσου τέλη για την ηχορύπανση και την ατμοσφαιρική ρύπανση, πέρα και πάνω από τα υφιστάμενα τέλη υποδομών, τα οποία, επιπλέον, δεν επιβάλλονται επί του παρόντος παντού με συνέπεια, και κατά τρόπο που θα μπορούσε να ενθαρρύνει όσους ενδιαφέρονται για την ανανέωση του στόλου. Ταυτόχρονα, δίδει στα κράτη μέλη τη δυνατότητα να διαφοροποιούν τα τέλη τους σε μεγάλο βαθμό, ανάλογα με τις ώρες της ημέρας κατά τις οποίες ένα φορτηγό χρησιμοποιεί μια οδό. Αυτό προσφέρει στις κυβερνήσεις επιλογές ελέγχου για τη βελτίωση της κινητικότητας.
<P>
Ταυτόχρονα, αναλαμβάνεται και μια ισχυρή δέσμευση -η ισχυρότερη δυνατή δέσμευση- εκ μέρους των κρατών μελών να επανεπενδύουν τα δημιουργούμενα έσοδα στο σύστημα μεταφορών, ούτως ώστε να το καταστήσουν πιο βιώσιμο, επανεπενδύοντας τουλάχιστον το 15% των εσόδων στο πανευρωπαϊκό δίκτυο μεταφορών. Παράλληλα -και αυτό ήταν επίσης ένα σημαντικό ζήτημα για το Ευρωπαϊκό Κοινοβούλιο- διατυπώνεται με σαφήνεια η απαίτηση περί διαφάνειας. Τα κράτη μέλη πρέπει να προσδιορίζουν το επίπεδο εσόδων που αποκομίζουν από τα τέλη, καθώς και τον τρόπο με τον οποίο σκοπεύουν να αξιοποιήσουν αυτά τα χρήματα για την καθιέρωση ενός καλύτερου συστήματος μεταφορών.
<P>
" δέσμη μέτρων αναμένεται επίσης να ισχύει για μεγαλύτερο τμήμα του στόλου, συγκεκριμένα, για όλα τα οχήματα 3,5 τόνων και άνω. Αυτή είναι η αρχή. Αυτό είναι το πρότυπο. Αυτό έχει συμφωνηθεί. Θα εφαρμόζεται δε σε ολόκληρο το δίκτυο αυτοκινητοδρόμων. Αποδίδουμε μεγάλη έμφαση στη σημασία της διαλειτουργικότητας του συστήματος. Τούτο σημαίνει ότι ένα μόνο φορτηγό όχημα θα διασχίζει ολόκληρη την Ευρώπη, και όχι 25 ή 26. Αυτό ορίζεται ρητώς στη νομοθεσία.
<P>
Τέλος, θα ήθελα να προβώ σε μία ακόμα παρατήρηση, και τούτη αφορά τους πίνακες αντιστοιχίας. Το θέμα αυτό αποτέλεσε αντικείμενο εκτενέστατης συζήτησης. " λύση στην οποία καταλήξαμε, και η οποία αποτελεί τη συνισταμένη μιας σειράς δηλώσεων και από τα τρία θεσμικά όργανα, φαίνεται επαρκής ώστε να αποφευχθεί η δημιουργία προηγούμενου.
<P>
Ολοκληρώνοντας, θα ήθελα να επισημάνω ότι η Eurovignette δεν συνιστά θαυματουργή λύση. Δεν θα επιλύσουμε πλήρως το πρόβλημα της κινητικότητας χάρη στο εν λόγω τέλος· ασφαλώς όχι. Ωστόσο, δεν παύει να αποτελεί αξιόλογο μέτρο της λύσης για τη δημιουργία ενός πιο βιώσιμου συστήματος μεταφορών. Τα κίνητρα κόστους θα αποτελέσουν μεν σημαντικό στοιχείο της, αλλά θα πρέπει να καταβάλουμε πολύ περισσότερες προσπάθειες. Εντούτοις, αυτό που έχουμε επιτύχει είναι ένα βήμα προς τη σωστή κατεύθυνση, και αυτός είναι ο λόγος για τον οποίο τόσο εγώ όσο και όλοι όσοι συνεργάστηκαν μαζί μου ζητούμε την υποστήριξή σας.
<SPEAKER ID="067" NAME="Enikő Győri">
ασκούσα την Προεδρία του Συμβουλίου. - (HU) Κύριε Πρόεδρε, κύριε Επίτροπε, κύριε El Khadraoui, κυρίες και κύριοι, κατά την έναρξη της ουγγρικής Προεδρίας, υποσχεθήκαμε ότι θα εργαστούμε για μια ισχυρή Ευρώπη, για μια Ευρώπη με επίκεντρο τους πολίτες. Είμαι ιδιαίτερα ευτυχής που είμαστε πλέον σε θέση να εγκρίνουμε μια οδηγία η οποία θα βελτιώσει σαφώς την ποιότητα της ζωής των ευρωπαίων πολιτών. Έχοντας καταλήξει σε μια τέτοια οδηγία, επικροτώ ολόθυμα το γεγονός ότι κατορθώσαμε να καταλήξουμε σε συμφωνία με το Ευρωπαϊκό Κοινοβούλιο επί της εν λόγω οδηγίας. Ο στόχος της πρότασης σχετικά με την επιβολή διοδίων σε βαρέα φορτηγά οχήματα που χρησιμοποιούν ορισμένα έργα υποδομής συνίσταται στον καθορισμό των ορθών τελών που επιβάλλονται στις μεταφορές ώστε να αντικατοπτρίζουν ακριβέστερα το πραγματικό κόστος των επιπτώσεων της ατμοσφαιρικής ρύπανσης και της ηχορύπανσης, της κυκλοφοριακής συμφόρησης και της κλιματικής αλλαγής που προκαλούνται από τα βαρέα φορτηγά οχήματα.
<P>
Είναι γεγονός ότι οι οδικές εμπορευματικές μεταφορές συγκαταλέγεται μεταξύ των οικονομικών κλάδων των σύγχρονων κοινωνιών που έχουν καθοριστική σημασία. Είναι επίσης γεγονός ότι τα προβλήματα που ενδέχεται να συνδέονται με τις οδικές μεταφορές, όπως η ατμοσφαιρική ρύπανση και η ηχορύπανση, καθώς και η κυκλοφοριακή συμφόρηση, αποκτούν ολοένα σοβαρότερη έκταση. Για τον λόγο αυτόν, τα μέτρα καινοτομίας και επαγγελματικής πολιτικής, όπως η προαγωγή της χρήσης φιλικών προς το περιβάλλον οχημάτων ή η ανάπτυξη σχεδιαστών διαδρομής, διαδραματίζουν ολοένα σημαντικότερο ρόλο. Χάρη στα μέτρα που αποσκοπούν στην εσωτερίκευση του κόστους, είναι πιθανόν να αυξηθεί η οικονομική αποδοτικότητα και να μειωθούν οι αρνητικές επιπτώσεις για το περιβάλλον. Το σύστημα δίκαιων οδικών τελών που προτείνεται στην οδηγία για την Eurovignette θα επιτρέψει την πιο βιώσιμη χρήση των ανεπαρκών πόρων μας. Επίσης, το μέτρο αυτό είναι πολύ σημαντικό και στο πλαίσιο της δημοσιευθείσας Λευκής Βίβλου που δημοσίευσε πρόσφατα η Επιτροπή με τίτλο "Χάρτης πορείας για έναν Ενιαίο Ευρωπαϊκό Χώρο Μεταφορών - Για ένα ανταγωνιστικό και ενεργειακά αποδοτικό σύστημα μεταφορών".
<P>
Πρόκειται για το πρώτο βήμα προόδου προς την επίτευξη του στόχου για την εσωτερίκευση του εξωτερικού κόστους όλων των μέσων μεταφορών. Σύμφωνα με την άποψη του Συμβουλίου, η εν λόγω πρόταση είναι ένα από τα σημαντικότερα μέτρα στον τομέα των μεταφορών. Γνωρίζουμε ότι το Κοινοβούλιο συμμερίζεται την άποψή μας εν προκειμένω. Εργαστήκαμε πολύ σκληρά από κοινού έως ότου καταλήξουμε σε αυτόν τον συμβιβασμό. Για τον λόγο αυτόν, η ουγγρική Προεδρία θα ήθελε να ευχαριστήσει ιδιαιτέρως τον εισηγητή, κ. El Khadraoui, για την προθυμία του να συνεργαστεί εποικοδομητικά με το Συμβούλιο, καθώς και για τις επίπονες προσπάθειες που κατέβαλε, ούτως ώστε να στεφθεί το έργο μας με επιτυχία. Το τελευταίο ανοικτό ζήτημα των διαπραγματεύσεων αφορούσε τους πίνακες αντιστοιχίας. " Προεδρία είναι ευτυχής για τη λύση που εξευρέθη συναφώς, και θα ήθελα να διαβάσω τη σχετική δήλωση της ουγγρικής Προεδρίας, την οποία στηρίζουν και οι επόμενες Προεδρίες, ήτοι, της Πολωνίας, της Δανίας και της Κύπρου.
<P>
(EN) Προς αποφυγήν τυχόν παρερμηνείας ή παρανόησης, επιτρέψτε μου να την διαβάσω στα αγγλικά: "Με την παρούσα δηλώνεται ότι η συμφωνία που επιτεύχθηκε μεταξύ του Συμβουλίου και του Ευρωπαϊκού Κοινοβουλίου στο πλαίσιο του τριμερούς διαλόγου της 23ης Μαΐου 2011 σχετικά με την οδηγία του Ευρωπαϊκού Κοινοβουλίου και του Συμβουλίου που τροποποιεί την οδηγία 1999/62/ΕΚ περί επιβολής τελών στα βαρέα φορτηγά οχήματα που χρησιμοποιούν ορισμένα έργα υποδομής, το ευρωπαϊκό σήμα τέλους κυκλοφορίας (Eurovignette) δεν προδικάζει την έκβαση των διοργανικών διαπραγματεύσεων για τους πίνακες αντιστοιχίας".
<P>
(HU) Κύριε Πρόεδρε, κυρίες και κύριοι, πρόκειται για ζήτημα υψίστης σημασίας, το οποίο θα επηρεάσει σαφώς την καθημερινή ζωή των συμπολιτών μας. Ως εκ τούτου, εκφράζουμε την ικανοποίησή μας για τη συμφωνία που επιτεύχθηκε μεταξύ αυτών των δύο θεσμικών οργάνων. Πιστεύω ότι στον τομέα της πολιτικής μεταφορών, η εν λόγω συμφωνία συνιστά ένα από τα σημαντικότερα αποτελέσματα που έχουν επιτευχθεί στο πλαίσιο της ουγγρικής Προεδρίας, και αναμένουμε με αισιοδοξία την αυριανή ψηφοφορία, ελπίζοντας ότι η πλειοψηφία των βουλευτών θα ταχθεί υπέρ της συγκεκριμένης οδηγίας. Θα ήθελα να επαναλάβω τις ευχαριστίες μου προς όλους όσοι συνέβαλαν σε αυτόν τον συμβιβασμό, όχι μόνο προς τον εισηγητή, αλλά και προς τους σκιώδεις εισηγητές, καθώς και τους νομικούς συμβούλους μας, διότι συνέδραμαν στην εξεύρεση λύσης επί του ακανθώδους ζητήματος των πινάκων αντιστοιχίας.
<SPEAKER ID="070" NAME="Siim Kallas" LANGUAGE="EN">
Κύριε Πρόεδρε, αξιότιμοι βουλευτές, μετά από τρία χρόνια διαπραγματεύσεων, βαίνουμε πλέον προς την έγκριση της τροποποιημένης οδηγίας περί επιβολής τελών στα βαρέα φορτηγά οχήματα, της αποκαλούμενης οδηγίας για το ευρωπαϊκό σήμα τέλους κυκλοφορίας (Eurovignette).
<P>
" οδηγία αυτή εντάσσεται στο πλαίσιο μιας ευρύτερης στρατηγικής για την εσωτερίκευση του εξωτερικού κόστους μεταφορών σε όλα τα μέσα μεταφορών, με στόχο τον ορθό καθορισμό των τιμών στον τομέα των μεταφορών. Θα ήθελα να ευχαριστήσω τη βελγική Προεδρία που αποδέσμευσε τον συγκεκριμένο φάκελο στο Συμβούλιο. Δεδομένης της οριακής πλειοψηφίας στο Συμβούλιο, η ουγγρική Προεδρία διαπραγματεύτηκε με επιδέξιο τρόπο την εν λόγω συμφωνία.
<P>
Επιτρέψτε μου να ευχαριστήσω όλως ιδιαιτέρως τον εισηγητή, κ. El Khadraoui, διότι, σε συνεργασία με τους σκιώδεις εισηγητές και τα μέλη της Επιτροπής Μεταφορών και Τουρισμού, κατόρθωσε να βελτιώσει σημαντικά το κείμενο σε δεύτερη ανάγνωση. Προσβλέπω στην έγκριση αυτής της οδηγίας από το Κοινοβούλιο για δύο βασικούς λόγους.
<P>
Πρώτον, ενόψει της υλοποίησης των στόχων μας για ένα πιο βιώσιμο, οικολογικό σύστημα μεταφορών και την εφαρμογή, συνεπώς, της αρχής "ο ρυπαίνων πληρώνει". " οδηγία θα επιτρέπει στα κράτη μέλη να μην επιβάλλουν τέλη στα φορτηγά μόνο για το κόστος των υποδομών που χρησιμοποιούν, όπως συμβαίνει σήμερα, αλλά και για την ηχορύπανση και την ατμοσφαιρική ρύπανση. Θα επιτρέπει επίσης την αποδοτικότερη διαφοροποίηση των διοδίων ενόψει της αποσυμφόρησης κατά τις ώρες αιχμής.
<P>
Δεύτερον, σε μια συγκυρία πενιχρών δημόσιων επενδύσεων, η επιβολή τελών για το εξωτερικό κόστος, που προβλέπεται από τη νέα οδηγία, θα δημιουργήσει έσοδα και θα καταστήσει διαθέσιμους νέους χρηματοδοτικούς πόρους για τις υποδομές μεταφορών. " Επιτροπή επικροτεί αυτήν τη συμφωνία.
<P>
Έλαβα υπό σημείωση τη δήλωσή σας σχετικά με τον πίνακα αντιστοιχίας και συμμερίζομαι απολύτως την άποψή σας εν προκειμένω. Εξ ονόματος της Επιτροπής, θα ήθελα να προβώ και εγώ σε μια επίσημη δήλωση, η οποία έχει ως εξής:
<P>
"" Επιτροπή υπενθυμίζει τη δέσμευσή της να διασφαλίσει ότι τα κράτη μέλη καταρτίζουν πίνακες αντιστοιχίας, συνδέοντας τα μέτρα μεταφοράς που εγκρίνουν στην οδηγία της ΕΕ, και τους κοινοποιούν στην Επιτροπή στο πλαίσιο της μεταφοράς της κοινοτικής νομοθεσίας στο εθνικό δίκαιο προς το συμφέρον των πολιτών, της καλύτερης θέσπισης νομοθεσίας και της ενίσχυσης της νομικής διαφάνειας, και να συνδράμει στον έλεγχο της συμμόρφωσης των εθνικών κανόνων προς τις κοινοτικές διατάξεις.
<P>
" Επιτροπή εκφράζει τη λύπη της για την έλλειψη στήριξης όσον αφορά τη διάταξη που περιλαμβάνεται στην πρόταση οδηγίας του Ευρωπαϊκού Κοινοβουλίου και του Συμβουλίου που τροποποιεί την οδηγία 1999/62/ΕΚ περί επιβολής τελών στα βαρέα φορτηγά οχήματα που χρησιμοποιούν ορισμένα έργα υποδομής, η οποία αποσκοπούσε στην υποχρεωτική κατάρτιση πινάκων αντιστοιχίας.
<P>
Επιδεικνύοντας πνεύμα συμβιβασμού, και προκειμένου να εξασφαλισθεί η άμεση έγκριση της παρούσας πρότασης, η Επιτροπή μπορεί να δεχθεί την υποκατάσταση της υποχρεωτικής διάταξης περί της κατάρτισης πινάκων αντιστοιχίας που περιέχεται στο κείμενο με τη σχετική αιτιολογική σκέψη που ενθαρρύνει τα κράτη μέλη να ακολουθήσουν την εν λόγω πρακτική. Θα ενημερώσει συναφώς το Κοινοβούλιο σε σύνοδο Ολομέλειας, εντός προθεσμίας 12 μηνών από την έγκριση της συμφωνίας, και θα παρουσιάσει στο τέλος της περιόδου μεταφοράς έκθεση σχετικά με την εφαρμογή στα κράτη μέλη, προκειμένου να συντάξουν και να δημοσιοποιήσουν τα ίδια προς το δικό τους συμφέρον -και προς το συμφέρον της Ένωσης- οικείους πίνακες, αποτυπώνοντας στο μέτρο του δυνατού την αντιστοιχία μεταξύ της οδηγίας και των μέτρων μεταφοράς στο εθνικό τους δίκαιο.
<P>
Ωστόσο, η θέση που ακολουθείται από την Επιτροπή στον παρόντα φάκελο δεν θεωρείται ότι δημιουργεί προηγούμενο. " Επιτροπή θα συνεχίσει τις προσπάθειές της για την εξεύρεση, από κοινού με το Κοινοβούλιο και το Συμβούλιο, της ενδεδειγμένης λύσης σε αυτό το οριζόντιο θεσμικό ζήτημα".
<SPEAKER ID="071" NAME="Corien Wortmann-Kool" LANGUAGE="NL">
Κύριε Πρόεδρε, η οδηγία για την Eurovignette είναι σημαντική, διότι θεσπίζει τους βασικούς ευρωπαϊκούς κανόνες για την επιβολή τελών ανά χιλιόμετρο, διασφαλίζοντας κατά τον τρόπο αυτόν την ισότιμη μεταχείριση στον τομέα των οδικών μεταφορών της Ευρωπαϊκής Ένωσης. Παρ' όλα αυτά, δεν έχω καμία πρόθεση να αποκρύψω το γεγονός ότι η πολιτική μου Ομάδα είχε σοβαρά προβλήματα με την αρχική πρόταση της Επιτροπής, καθώς και με τη θέση του εισηγητή σε πρώτη ανάγνωση. Ευτυχώς, ο εισηγητής έκανε ορισμένα σημαντικά βήματα προς τη δική μας κατεύθυνση, ενώ οφείλουμε, βεβαίως, να ευχαριστήσουμε εξίσου το Συμβούλιο και την ουγγρική Προεδρία, η οποία κατόρθωσε τελικά, όχι μόνο να επιτύχει ισχυρή πλειοψηφία στο Συμβούλιο, αλλά να έχει και την υποστήριξη του Κοινοβουλίου επί της συγκεκριμένης θέσης.
<P>
Τον εν λόγω συμβιβασμό θα εγκρίνει και η πλειοψηφία της πολιτικής μου Ομάδας, διότι αντιπροσωπεύει τα πρώτα βήματα προόδου για την ουσιαστική εφαρμογή της αρχής "ο ρυπαίνων πληρώνει", και το πράττει, μάλιστα, με έξυπνο τρόπο. Πρωτίστως και κατεξοχήν, περιέχει την ιδέα της παροχής κινήτρων για την προώθηση της βιωσιμότητας, και όχι μόνο της θέσπισης υψηλότερων τελών. " πρόταση για την επιβολή υψηλότερων τελών κατά τη διάρκεια των ωρών αιχμής, η οποία αντισταθμίζεται από τα τέλη που επιβάλλονται κατά τις περιόδους εκτός αιχμής, είναι πλέον σαφώς πιο βελτιωμένη από ό,τι προβλεπόταν στη θέση του Συμβουλίου. Αυτό σημαίνει ότι διατηρείται σταθερό το συνολικό ποσοστό των τελών. Οι εξαιρέσεις για τα πρότυπα EURO V και EURO VI είναι εξίσου θετικές, όπως θετικό είναι και το γεγονός ότι τα κράτη μέλη δεσμεύονται εκ νέου για τη ρύθμιση της διαλειτουργικότητας των συστημάτων διοδίων, δεδομένου ότι η συγκεκριμένη εκκρεμότητα αποτελεί ακανθώδες ζήτημα.
<P>
Το Κοινοβούλιο συμμερίζεται την άποψη ότι η δέσμευση εσόδων είναι σημαντική. Θα θέλαμε να είχε επιτευχθεί υψηλότερο ποσοστό, δεν παύει όμως να αποτελεί αναμφισβήτητα σημαντικό βήμα, και δεν αναφέρομαι εν προκειμένω μόνο στο ποσοστό των εσόδων που θα δεσμεύονται εφεξής, αλλά και στην υποχρέωση υποβολής εκθέσεων εκ μέρους των κρατών μελών. Ας ελπίσουμε ότι αυτό θα είναι ένα πρώτο βήμα για την επίτευξη μεγαλύτερου ποσοστού δέσμευσης από τα εν λόγω χρήματα.
<SPEAKER ID="072" NAME="Ismail Ertug" LANGUAGE="DE">
Κύριε Πρόεδρε, κυρίες και κύριοι, μετά από μαραθώνιες διαπραγματεύσεις, ο κ. El Khadraoui και οι εκπρόσωποι του Συμβουλίου και της Επιτροπής κατόρθωσαν να καταλήξουν σε συμφωνία επί της θέσπισης μιας βελτιωμένης δέσμης μέτρων για την επιβολή τελών στα βαρέα φορτηγά οχήματα στην Ευρώπη. Θα ήθελα να εκφράσω τη βαθιά μου ευγνωμοσύνη για το αποτέλεσμα που επιτεύχθηκε σε όλους όσοι συμμετείχαν σε αυτήν την προσπάθεια, ιδιαίτερα δε στον εισηγητή μας.
<P>
Με την αναγνώριση της αρχής της εσωτερίκευσης του εξωτερικού κόστους, τη μερική δέσμευση χρηματοδότησης για τις υποδομές μεταφορών και την παροχή κινήτρων για την ανανέωση των στόλων, κατορθώσαμε να εκπληρώσουμε σημαντικούς στόχους της Λευκής Βίβλου για τις μεταφορές. Πιστεύω επίσης ότι δεν πρέπει να παραβλέψουμε την υποχρέωση περί διαφάνειας, η οποία θα πρέπει τελικά να ισχύει και για το Συμβούλιο.
<P>
Θεωρώ ιδιαίτερα λυπηρό το γεγονός ότι αρκετά κράτη μέλη αποπειράθηκαν, ακόμα και μετά την ολοκλήρωση των τριμερών διαπραγματεύσεων, να προβάλουν προσκόμματα -διότι πράγματι το επιχείρησαν- σε σχέση με τους πίνακες αντιστοιχίας, προκειμένου να μπλοκάρουν την εν λόγω οδηγία. Παρά ταύτα, θα ήθελα να ολοκληρώσω απευθύνοντας έκκληση σε όλους τους συναδέλφους βουλευτές να εγκρίνουν τον συμβιβασμό που επιτεύχθηκε και να μην θέσουν σε κίνδυνο τα αποτελέσματα αυτών των μακρών και επίπονων διαπραγματεύσεων, διότι το μόνο που θα επιτύχουν είναι να βοηθήσουν λάθος ανθρώπους. Σας ευχαριστώ θερμά εκ των προτέρων για την έγκριση του παρόντος συμβιβασμού.
<SPEAKER ID="073" NAME="Dirk Sterckx" LANGUAGE="NL">
Κύριε Πρόεδρε, δεν πρόκειται να κερδίσουμε κανένα βραβείο ομορφιάς με τον υπό συζήτηση συμβιβασμό, παρά τις επίμονες και άοκνες προσπάθειες του εισηγητή, τον οποίο συγχαίρω, παρεμπιπτόντως, επί του θέματος.
<P>
Κατά την άποψή μου, το σημαντικότερο και πλέον σύνθετο ζήτημα ήταν η δέσμευση εσόδων. Με ποιον τρόπο θα αξιοποιήσουν τα κράτη μέλη τα έσοδα από αυτά τα τέλη; Θα τα χρησιμοποιήσουν άραγε για να καταστήσουν αποδοτικότερη την οικονομία στον τομέα των μεταφορών τους; Θα τα υποχρεώσουμε να το πράξουν; Αυτό δεν το επιτύχαμε. Με άλλα λόγια, δεν επιτύχαμε τον στόχο στον οποίο προσβλέπαμε εν προκειμένω. Είναι μάλλον παράλογο το γεγονός ότι τα κράτη μέλη επιδιώκουν να κρατήσουν τον δρόμο ανοικτό για την παρακράτηση των εν λόγω εσόδων, όπως ακριβώς παρακρατείται και το εξωτερικό κόστος. Στην πραγματικότητα, τα τέλη αυτά θα έπρεπε να μας επιτρέπουν να περιορίσουμε το εξωτερικό κόστος στον μέγιστο δυνατό βαθμό και, κατά προτίμηση, να το επαναφέρουμε στη μηδενική τιμή. Επομένως, τα αντίστοιχα χρήματα θα έπρεπε να χρησιμοποιούνται ουσιαστικά για τη βελτίωση των υποδομών και για την έρευνα στον τομέα των καθαρότερων φορτηγών οχημάτων.
<P>
Ένα ζήτημα που εξακολουθεί να με απασχολεί αφορά τη διαφοροποίηση των τελών κατά τις ώρες αιχμής. Διότι, πώς θα καταπολεμηθεί το πρόβλημα της κυκλοφοριακής συμφόρησης εάν δεν τυγχάνουν ισότιμης μεταχείρισης όλοι όσοι ευθύνονται για την πρόκλησή του; Πρόκειται για ένα ζήτημα που είχαμε υπογραμμίσει σε όλους τους τόνους στην πρώτη ανάγνωση, αλλά το Συμβούλιο προτίμησε να μην λάβει συναφώς γνώση. Με αυτόν τον τρόπο, όμως, δεν επιτυγχάνουμε την πλήρη αποδοτικότητα των δράσεων που αναλαμβάνουμε. Το ζητούμενο εν προκειμένω -όπως ήδη επεσήμανε ο κ. Ertug- είναι η μεγαλύτερη διαφάνεια. Τα κράτη μέλη πρέπει να υποβάλλουν εκθέσεις, δηλώνοντας το ύψος των αποδιδόμενων εσόδων από τα συγκεκριμένα τέλη, καθώς και τα εφαρμοζόμενα μέτρα εκ μέρους τους για τη βελτίωση του συστήματος. Αισιοδοξώ, λοιπόν, ότι το ζήτημα της χρήσης και της αποδοτικότητας αυτών των χρημάτων θα αποτελέσει αντικείμενο συζητήσεων μεταξύ εκείνων που πληρώνουν, του τομέα των οδικών εμπορευματικών μεταφορών και της κυβέρνησης.
<P>
Αυτό αποτελεί θετικό στοιχείο. Δεν με ενθουσιάζει βέβαια, αλλά το υπερασπίστηκα στο πλαίσιο της πολιτικής Ομάδας μου, διότι ενσωματώνεται, για πρώτη φορά, στην ευρωπαϊκή νομοθεσία μια σημαντική αρχή - η εσωτερίκευση του εξωτερικού κόστους. Αυτό σημαίνει ότι μάς παρέχεται το εφαλτήριο για τη διαδικασία επιβολής τέλους επί οιουδήποτε εξωτερικού κόστους για όλους τους τρόπους μεταφορών, ούτως ώστε να βελτιώσουμε την οικονομία μας παράλληλα με τη βιωσιμότητά μας. Ο κ. Επίτροπος συμπεριέλαβε στη Λευκή Βίβλο μια σειρά μέτρων, για τα οποία κρίνεται αναγκαίο αυτό το βήμα. Εάν δεν το εγκρίνουμε, θα οδηγηθούμε σε αδιέξοδο και για πολλά άλλα ζητήματα που περιέχονται στη Λευκή Βίβλο. Σπανίως συμβαίνει, άλλωστε, να παρατείνεται τόσο πολύ η δυσκολία επίτευξης συμφωνίας στο Συμβούλιο - και δεν επιρρίπτω εν προκειμένω, κυρία Πρόεδρε, την ευθύνη στην ουγγρική Προεδρία, εκείνη έκανε ό,τι μπορούσε. Πρόκειται για ένα σημαντικό -και ουσιώδες- πρώτο βήμα μιας μακράς διαδικασίας.
<SPEAKER ID="074" NAME="Roberts Zīle" LANGUAGE="LV">
Κύριε Πρόεδρε, καταρχάς θα ήθελα να ευχαριστήσω το Συμβούλιο και την Επιτροπή για την επίτευξη του παρόντος συμβιβασμού, αλλά θα ήθελα να ευχαριστήσω όλως ιδιαιτέρως τον κ. Saïd El Khadraoui για τον ορθό τρόπο με τον οποίο ολοκληρώθηκαν αυτές οι συζητήσεις, χωρίς να παρεκκλίνουν από τον στόχο τους. " Ομάδα των Ευρωπαίων Συντηρητικών και Μεταρρυθμιστών (ECR) θα στηρίξει τη συμβιβαστική συμφωνία, επειδή πολλές από τις λύσεις που διαμορφώθηκαν αποτελούν, στην πραγματικότητα, εξαιρετικά επιτεύγματα. Από την πλευρά του Συμβουλίου, ο συμβιβασμός αυτός ήταν ιδιαίτερα ευαίσθητος, και, ευλόγως, ορισμένα ζητήματα, όπως το πεδίο εφαρμογής της έκθεσης ή η είσπραξη και η κατανομή των πόρων που διατίθενται στα κράτη μέλη, παρέμειναν ακανθώδη ακόμα και έως τη λήξη των συζητήσεων. Πιστεύω ότι περαιτέρω συμβιβαστικές συζητήσεις θα οδηγούσαν σε χειρότερο αποτέλεσμα ή δεν θα κατέληγαν σε κανένα απολύτως αποτέλεσμα. Εκείνο που προέχει τώρα είναι να προχωρήσουμε, να θέσουμε σε εφαρμογή την αρχή "ο ρυπαίνων πληρώνει" επί της είσπραξης των τελών κυκλοφορίας. Πρέπει να αντισταθμιστεί η ζημία που προκαλείται στο περιβάλλον και να επέλθουν βελτιώσεις στις υποδομές, και, όπως δήλωσε ο κ. Sterckx, πρόκειται για την πρώτη νομοθετική πράξη σε ευρωπαϊκό επίπεδο στην οποία ενσωματώνεται η εν λόγω αρχή. Αυτή η αρχή και τα συγκεκριμένα τέλη πρέπει να εφαρμόζονται σε όλα τα κράτη μέλη. Δυστυχώς, πολλά κράτη δεν έχουν εκτελέσει ακόμα τις πληρωμές για τις υποδομές στο πλαίσιο της Eurovignette 1, και, κατά πάσα πιθανότητα, τα ίδια κράτη θα καθυστερήσουν πολύ και στην εκτέλεση των πληρωμών στο πλαίσιο της Eurovignette 2. Αυτό προκαλεί στρεβλώσεις στην αγορά όσον αφορά τις ροές εμπορευματικών μεταφορών και, στην πραγματικότητα, στα συγκεκριμένα κράτη μέλη, τα οδικά δίκτυα συντηρούνται από τις πληρωμές των φορολογουμένων και των φορολογουμένων της Ευρωπαϊκής Ένωσης, τα σχετικά οφέλη αποκομίζονται από τους μεταφορείς τρίτων χωρών, οι υποδομές παραμένουν στάσιμες και το εξωτερικό κόστος δεν εισπράττεται. Ας ελπίσουμε ότι τα κράτη μέλη θα επιδείξουν συναφώς κάποια βούληση. Σας ευχαριστώ.
<SPEAKER ID="075" NAME="Eva Lichtenberger" LANGUAGE="DE">
Κύριε Πρόεδρε, κυρίες και κύριοι, η Eurovignette και τα αποτελέσματα των διαπραγματεύσεων αποτελούν ενδεικτικό παράδειγμα του τρόπου με τον οποίο το Συμβούλιο αποπειράται τώρα να θέσει περιορισμούς και να αποδυναμώσει όλες τις προτάσεις του Κοινοβουλίου, ιδιαίτερα δε στον τομέα της πολιτικής μεταφορών. " πολιτική μεταφορών που ακολουθούν οι υπουργοί Μεταφορών των κρατών μελών συνίσταται στην έκκλησή τους κάθε Κυριακή για βιώσιμη και μελλοντοστραφή πολιτική μεταφορών στην Ευρωπαϊκή Ένωση, ενώ καταβάλλουν κάθε δυνατή προσπάθεια καθ' όλη τη διάρκεια της εβδομάδας για να αποτρέψουν δυναμικά την υλοποίηση μιας τέτοιας πολιτικής.
<P>
Αυτό που καθίσταται απολύτως σαφές είναι το γεγονός ότι ο θόρυβος και τα καυσαέρια έχουν επιβλαβείς επιπτώσεις τόσο στον άνθρωπο όσο και στη φύση. Επισύρουν κόστος, και αυτό το κόστος επιβαρύνει πλέον τους φορολογούμενους και όχι εκείνους που ευθύνονται για το εν λόγω κόστος. " πρόταση του Κοινοβουλίου, η οποία αποτελούσε ήδη μια εξαιρετικά ήπια πρόταση και δύσκολη συμβιβαστική λύση μεταξύ των χωρών του κέντρου της Ευρώπης και των χωρών της περιφέρειας, αποδυναμώθηκε ακόμα περισσότερο.
<P>
Σε αυτό το πλαίσιο, επί παραδείγματι, η διάθεση εσόδων από το εξωτερικό κόστος κατέστη προαιρετική και όχι υποχρεωτική. Το κόστος δεν κατανέμεται με αναλογικό τρόπο για όλες τις επιβλαβείς συνέπειες που προκαλούνται, αλλά μόνο για μικρό αριθμό παραγόντων. Αυτό που απομένει, εντέλει, από τη δέσμευση του κόστους ισοδυναμεί με ποσό κατά τι μεγαλύτερο από το αντίτιμο δύο χοτ-ντογκ και μιας μπύρας για ολόκληρη τη διαδρομή. Θεωρώ ότι πρόκειται για μηδαμινό ποσό. Οι ρυθμίσεις ισχύουν περιοριστικά, μόνο για φορτηγά οχήματα άνω των 3,5 τόνων. " Γερμανία πέρασε τη δική της θέση με την πρόταση για οχήματα 12 τόνων και σε ορεινές περιοχές, ήτοι για τα μοναδικά φορτηγά οχήματα που είναι πλέον υποκείμενα στην εν λόγω φορολογία και είναι αδύνατον να κυκλοφορήσουν στις εν λόγω περιοχές λόγω της μεγάλης κλίσης του οδοστρώματος.
<P>
Τελικά, η Ιταλία επεδίωξε να εκτροχιάσει ουσιαστικά το ζήτημα με βάση γραφειοκρατικές λεπτομέρειες. Εν ολίγοις, το συγκεκριμένο ζήτημα είναι ενδεικτικό του γεγονότος ότι η πολιτική μεταφορών εξακολουθεί, δυστυχώς, να μην λαμβάνεται σοβαρά υπόψη. Παρ' όλα αυτά, οι βουλευτές της Ομάδας των Πρασίνων/Ευρωπαϊκή Ελεύθερη Συμμαχία θα ψηφίσουμε υπέρ, διότι θέλουμε να ανήκουμε σε μια πλειοψηφία που, αν μη τι άλλο, επιχειρεί να διασώσει την αρχή της εσωτερίκευσης του εξωτερικού κόστους για ένα μέλλον στο οποίο τα καθήκοντα των υπουργών Μεταφορών στα κράτη μέλη θα ασκούνται από πιο λογικούς ανθρώπους.
<SPEAKER ID="076" NAME="Jaromír Kohlíček" LANGUAGE="CS">
Κύριε Πρόεδρε, θα ήθελα να ευχαριστήσω τον εισηγητή για την ολοκλήρωση ενός ιδιαίτερα απαιτητικού έργου.
<P>
" "Eurovignette" είναι μία από τις οδηγίες που αναμένεται να επιτρέψουν τη σταδιακή διαμόρφωση ισότιμης βάσης για τις οδικές και σιδηροδρομικές μεταφορές. Επί σειρά ετών, οι σιδηροδρομικές μεταφορές βρίσκονται σε μειονεκτική θέση στα κράτη μέλη της ΕΕ, λόγω του γεγονότος ότι οι χρήστες πρέπει να πληρώνουν για να χρησιμοποιούν τις σιδηροδρομικές μεταφορές. Στην περίπτωση του οδικού δικτύου, οι πληρωμές για τη χρήση των υποδομών ήταν μέχρι στιγμής μάλλον συμβολικές.
<P>
Εάν εξετάσουμε τα ζήτημα από αμιγώς τεχνική σκοπιά, παραβλέποντας όλους τους άλλους παράγοντες, διαπιστώνουμε ότι οι οδοί της υψηλότερης κατηγορίας, ήτοι οι αυτοκινητόδρομοι, οι οδοί ταχείας κυκλοφορίας και οι οδοί πρώτης κατηγορίας, είναι οι καλύτερα προσαρμοσμένες για την κυκλοφορία βαρέων φορτηγών οχημάτων. " οδηγία δεν προχωρά τόσο πολύ ώστε να ακολουθήσει την ανωτέρω λογική και να θεσπίσει τα υψηλότερα τέλη για τις οδούς της χαμηλότερης κατηγορίας, με άλλα λόγια, για τις τοπικές οδούς. Αντιθέτως, εστιάζει μόνο στην επιβολή τελών για ορισμένες μορφές εξωτερικού κόστους, με βάση την αρχή "ο ρυπαίνων πληρώνει", και μόνο στην περίπτωση των οδών της υψηλότερης κατηγορίας, ήτοι των αυτοκινητοδρόμων, των οδών ταχείας κυκλοφορίας, των οδών πρώτης κατηγορίας και των οδών δύο χωριστών οδοστρωμάτων.
<P>
Οι πληρωμές πρέπει να προβλέπουν όσο το δυνατόν λιγότερες εξαιρέσεις, και θα πρέπει να ισχύουν για το αποκαλούμενο εξωτερικό κόστος των οδικών μεταφορών, περιλαμβανομένου του θορύβου και, προπαντός, των εκπομπών. Είμαι ειλικρινά περίεργος να δω πώς θα αιτιολογήσουν τα επιμέρους κράτη την απροθυμία τους να εισαγάγουν την επιβολή πληρωμών, τουλάχιστον βάσει του πίνακα 1, ο οποίος αποτελεί εξαιρετικά περιορισμένη εκδοχή σε σύγκριση με τις προσδοκίες των πραγματικών περιβαλλοντολόγων.
<P>
Παρά τις προαναφερθείσες αντιθέσεις μεταξύ της λογικής και του υπό συζήτηση κειμένου της σύστασης, η Συνομοσπονδιακή Ομάδα της Ευρωπαϊκής Ενωτικής Αριστεράς/Αριστερά των Πρασίνων των Βορείων Χωρών στηρίζει τη θέση του εισηγητή.
<P>
(Ο ομιλητής δέχεται να απαντήσει σε ερώτηση στο πλαίσιο της διαδικασίας της γαλάζιας κάρτας σύμφωνα με το άρθρο 149, παράγραφος 8, του Κανονισμού)
<SPEAKER ID="077" NAME="Jörg Leichtfried" AFFILIATION="S&amp;D">
(DE) Κύριε Πρόεδρε, κύριε Kohlíček, είναι πιθανόν να έχω παρανοήσει τα λεγόμενά σας. Θα ήθελα, λοιπόν, να προβώ σε μία διευκρίνιση. Είναι σχετικά σαφές, εντέλει, ότι πρόκειται για έναν ήπιο συμβιβασμό, ότι τα βαρέα φορτηγά οχήματα θα συνεχίσουν να έχουν το πλεονέκτημα στα οδικά δίκτυα και ότι το συνολικό ποσοστό των τελών είναι εξαιρετικά χαμηλό. Ωστόσο, ξεκινήσατε την ομιλία σας, επισημαίνοντας ότι αυτή η οδηγία θα μπορούσε πλέον να δημιουργήσει ενδεχομένως ισότιμη βάση για τις οδικές και τις σιδηροδρομικές μεταφορές. Δεν πιστεύω ότι θα προκύψει μια τέτοια ισότιμη βάση. Είναι πιθανόν να έχω παρανοήσει τα λεγόμενά σας εν προκειμένω. Θα ήθελα, λοιπόν, να σας ζητήσω να το διευκρινίσετε.
<SPEAKER ID="078" NAME="Jaromír Kohlíček" AFFILIATION="GUE/NGL">
(CS) Κύριε Πρόεδρε, κατά την άποψή μου, πρόκειται μόνο για το πρώτο βήμα προόδου προς τη δημιουργία ισότιμης βάσης, διότι εάν πληρώνουμε πολλά για τις σιδηροδρομικές υποδομές, ... (Ο ομιλητής συνεχίζει στα γερμανικά)
<P>
(DE) ... τότε πρόκειται για το πρώτο βήμα προς την εξομοίωση των όρων που διέπουν τους σιδηροδρόμους με τους όρους των οδικών μεταφορών, δεδομένου ότι, επί του παρόντος, πρέπει να πληρώνουμε αδρά για την απόσταση που διανύουμε στους σιδηροδρόμους, ενώ το αντίστοιχο ποσό που πληρώνουμε για τις οδικές μεταφορές είναι πολύ μικρό. Πρόκειται, λοιπόν, για ένα μικρό βήμα προόδου προς την εναρμόνιση των όρων που θα ισχύουν για τις σιδηροδρομικές και οδικές μεταφορές.
<SPEAKER ID="080" NAME="Juozas Imbrasas" LANGUAGE="LT">
Κύριε Πρόεδρε, καταρχάς θα ήθελα να ευχαριστήσω τον εισηγητή για το τεράστιο και εξαιρετικά σημαντικό έργο του. Όπως γνωρίζετε, ο τομέας των μεταφορών διαδραματίζει καίριο ρόλο στη διασφάλιση της κινητικότητας και της κοινωνικοοικονομικής ανάπτυξης στην Ευρώπη, και ότι η αντιμετώπιση των προκλήσεων της οικονομικής ανάπτυξης και της βιωσιμότητας προϋποθέτει τη βελτίωση των υποδομών στον τομέα των μεταφορών. Μας απασχολούν όλους οι επιπτώσεις της κλιματικής αλλαγής, η προστασία του περιβάλλοντος και διάφορα ζητήματα σχετικά με την υγεία και την κοινωνική ευημερία, τα οποία είναι άρρηκτα συνδεδεμένα με την ορθολογική χρήση των μεταφορών. Συμφωνώ ότι η εφαρμογή της αρχής "ο ρυπαίνων πληρώνει", καθώς και η προσπάθεια για τη διαφύλαξη του δημόσιου συμφέροντος, οδηγεί, και πρέπει να οδηγεί, στη θέσπιση μέτρων που θα στοχεύουν πρωτίστως στη μείωση της περιβαλλοντικής ρύπανσης, της ηχορύπανσης, της υποβάθμισης της υπαίθρου και του κοινωνικού κόστους που απορρέει λόγω της κακής υγείας, διότι πρόκειται για παράγοντες δημιουργίας σημαντικού κόστους, το οποίο επωμίζεται τελικά το ευρύ κοινό, άρα, και οι ευρωπαίοι πολίτες. Είναι θετικό το γεγονός ότι, στον τομέα των μεταφορών, πασχίζουμε πλέον να εφαρμόσουμε την αρχή "ο ρυπαίνων πληρώνει". Αναμφίβολα, τούτο θα παράσχει στα κράτη μέλη πρόσθετες δυνατότητες ώστε να καταστήσουν αποδοτικότερα τα οικεία εθνικά συστήματα επιβολής διοδίων, πράγμα που σημαίνει ότι είναι δυνατή και η ανάπτυξη ενός καλύτερου μέσο διαχείρισης της ζήτησης στον τομέα των μεταφορών. Ωστόσο, εξακολουθώ να πιστεύω ότι τα μέσα που συζητούμε σήμερα, και τα οποία θα εγκριθούν στο εγγύς μέλλον, δεν μπορούν να χαρακτηριστούν επαρκή και είναι οικονομικά επωφελή μόνο για τα κεντρικά κράτη διαμετακόμισης της Ευρωπαϊκής Ένωσης, ενώ δεν είναι απολύτως ευνοϊκά, ή είναι σαφώς λιγότερο ευνοϊκά, για μεγάλο αριθμό κρατών μελών της Ευρωπαϊκής Ένωσης που βρίσκονται στα εξωτερικά σύνορα της ΕΕ. Παρότι επικροτώ κατά βάση το εγχείρημα, κρίνω σκόπιμη την πλήρη επαναξιολόγηση αυτής της πτυχής, ούτως ώστε να σταθμιστεί εκ νέου και μόνο τότε να εγκριθεί.
<SPEAKER ID="081" NAME="Mike Nattrass" AFFILIATION="NI">
(EN) Κύριε Πρόεδρε, ώστε, λοιπόν, η ΕΕ επιδιώκει να αυξήσει τα έσοδά της μέσω της φορολόγησης των φορτηγών; Σας πληροφορώ ότι κάθε φορά που ρωτώ τους ψηφοφόρους του "νωμένου Βασιλείου ποια είναι η άποψή τους για την ΕΕ, η συνήθης απάντηση που λαμβάνω είναι η εξής: "Δεν πιστεύω ότι θα έπρεπε να ενταχθούμε".
<P>
Το "νωμένο Βασίλειο έχει αλωθεί πολιτικά. Το δίκαιο του "νωμένου Βασιλείου συντάσσεται στο Στρασβούργο, ένα τερατώδες εργοστάσιο γραφειοκρατίας βάζει λουκέτο στον βιομηχανικό κλάδο, και έχουμε πλέον και την επιβολή φόρων, αλλά επειδή το θέμα δεν αφορά το ποδόσφαιρο, οι πολίτες δεν είναι ενημερωμένοι. Τα μέσα ενημέρωσης του "νωμένου Βασιλείου αποφεύγουν τις αναφορές στην πραγματικότητα της ΕΕ, ο εγκέφαλος των τηλεθεατών βομβαρδίζεται με τηλεοπτικές σαπουνόπερες και οι δημοσιογράφοι δηλώνουν ότι η ΕΕ δεν επηρεάζει τα εθνικά ζητήματα. " ΕΕ δεν έχει θέση στα δελτία ειδήσεων.
<P>
" παρούσα έκθεση επιδιώκει την επιβολή φορολογίας μέσω των τελών κυκλοφορίας για τα φορτηγά οχήματα, με στόχο τη μερική χρηματοδότηση του έργου των διευρωπαϊκών δικτύων μεταφορών (ΔΕΔ-Μ), το οποίο συμπεριλαμβάνει τη διασύνδεση των ευρωπαϊκών σιδηροδρόμων υψηλής ταχύτητας. Υπό αυτές, λοιπόν, τις συνθήκες, όταν η ΕΕ αυξάνει τους φόρους στο "νωμένο Βασίλειο, θα αντιδράσουν άραγε οι πολίτες τιμωρώντας την ΕΕ στην κάλπη; Όχι, διότι δεν είναι ενημερωμένοι. Με την οριστική, συγκεκαλυμμένη, ανάληψη των ηνίων από το υπερκράτος της ΕΕ, οι φορολογούμενοι θα οδηγηθούν στην ΕΕ σαν υπνοβάτες. Οι άμυνες έχουν υποχωρήσει, ο Τύπος δεν ενδιαφέρεται και το "νωμένο Βασίλειο παραμένει σε αδράνεια· ας φορολογήσουμε, λοιπόν, τους δύστυχους οδηγούς φορτηγών οχημάτων.
<SPEAKER ID="082" NAME="Mathieu Grosch" AFFILIATION="PPE">
(DE) Κύριε Πρόεδρε, καταρχάς, θα ήθελα να συγχαρώ και να ευχαριστήσω για το έργο τους τον εισηγητή και τους συναδέλφους βουλευτές που συμμετείχαν στη διαδικασία. " επίτευξη συμβιβασμού εν προκειμένω δεν ήταν εύκολη υπόθεση. Αυτό οφείλεται επίσης στο γεγονός ότι, ασφαλώς, πολλοί, και στην παρούσα Αίθουσα, δεν είναι απολύτως σύμφωνοι με το αποτέλεσμα. Ορισμένοι τάχθηκαν υπέρ και κάποιοι άλλοι κατά. Ωστόσο, θα ήθελα να κρούσω, ευθύς εξαρχής, τον κώδωνα του κινδύνου κατά της παράλογης κατάστασης στην οποία εκείνοι που αναμένουν περισσότερα συμπαρατάσσονται με εκείνους που δεν αναμένουν απολύτως τίποτα και, εν τω μεταξύ, καταρρέει ολόκληρη η υπόθεση. Ευελπιστώ, λοιπόν, όσοι τάσσονται υπέρ της εσωτερίκευσης του εξωτερικού κόστους, ακόμα και αν θεωρούν ότι η παρούσα συμφωνία αποτελεί ελάχιστο βήμα προόδου, να στηρίξουν εν προκειμένω αυτόν τον συμβιβασμό.
<P>
Αυτή είναι, σε γενικές γραμμές, η άποψη της Ομάδας του Ευρωπαϊκού Λαϊκού Κόμματος (Χριστιανοδημοκράτες), ενδεχομένως δε και όλων των αντιπροσωπειών, διότι υποστηρίζουμε την εσωτερίκευση του κόστους σε όλα τα μέσα μεταφορών, όπως και τη χρήση πόρων για την προαγωγή της κινητικότητας. Αυτό ήταν, κατά τη γνώμη μας, ένα από τα σημαντικότερα στοιχεία της έκθεσης. Κατά τη δική μας άποψη, το ζητούμενο δεν είναι να καταστήσουμε δαπανηρότερες τις μεταφορές, όπως μόλις υποστηρίχθηκε. Διότι τούτο δεν σημαίνει ότι καθίστανται και αποδοτικότερες. Κατά τη γνώμη μας, το ζητούμενο είναι να επιτευχθεί κατάλληλη ισορροπία, η οποία θα μας επιτρέπει να επενδύουμε στον ίδιο τομέα τους πόρους που δημιουργούνται εν μέρει στο πλαίσιο της κινητικότητας.
<P>
Ένας άλλος σημαντικός παράγοντας για εμάς είναι η διαλειτουργικότητα. Δεν θέλουμε διαφορετικά, από τεχνικής πλευράς, συστήματα επιβολής τελών ανά την Ευρώπη - η ιδέα των 27 διαφορετικών συστημάτων στο μέλλον είναι απαράδεκτη. Κατάγομαι από μια μεθοριακή περιοχή, και οδηγώντας ένα μισάωρο στην ευρύτερη περιοχή, συναντώ διόδια έξι φορές! " κατάσταση αυτή δεν είναι βιώσιμη. Το Συμβούλιο πρέπει να επιδείξει επί του θέματος μεγαλύτερη ευελιξία από ό,τι κατά το παρελθόν. Έμφαση αποδίδουμε επίσης και στα φιλικά προς το περιβάλλον φορτηγά οχήματα. Αυτό σημαίνει ότι υποδεικνύουμε συγκεκριμένο προσανατολισμό εν προκειμένω και, όπως επισημάνθηκε, το προτεινόμενο μέτρο δεν είναι υποχρεωτικό, γεγονός το οποίο δεν ικανοποιεί, βεβαίως, εκείνους που τάσσονται υπέρ της εσωτερίκευσης κόστους. Προσωπικά, θα επιθυμούσα το εν λόγω μέτρο να είναι υποχρεωτικό σε όλα τα κράτη μέλη.
<P>
Έχουμε συζητήσει επανειλημμένως το συγκεκριμένο θέμα στο παρόν Σώμα. Σε τι προσβλέπουμε στο μέλλον; Προσβλέπουμε σε 27 διαφορετικά συστήματα επιβολής τελών ή στην υπαγωγή όλων των κρατών μελών στους ίδιους κανόνες; Ή μήπως θα πρέπει και πάλι να περιμένουμε την εκδήλωση νέων κρίσεων ώστε να ανταποκριθούμε στην έκκληση για την ανάληψη δράσης σε ευρωπαϊκό επίπεδο; Κατ' εμέ, και η Eurovignette καθιστά, από την πλευρά της, ένα πράγμα σαφές: ότι η απάντηση θα δοθεί μόνο από την Ευρώπη, και όχι από την επιβολή διαφορετικών επιβαρύνσεων στα επιμέρους κράτη μέλη.
<P>
(Χειροκροτήματα)
<SPEAKER ID="083" NAME="Jörg Leichtfried" AFFILIATION="S&amp;D">
(DE) Κύριε Πρόεδρε, κύριε Επίτροπε, κυρίες και κύριοι, φρονώ ότι η παρούσα συζήτηση χαρακτηρίζεται από μια πτυχή μείζονος επιτυχίας, και η πτυχή αυτή είναι ο ίδιος ο εισηγητής. Πιστεύω πραγματικά ότι, στο πλαίσιο του εν λόγω φακέλου, ο εισηγητής κλήθηκε να υπερνικήσει εξαιρετικά ισχυρή αντίσταση, κατορθώνοντας τελικά να αποσπάσει το καλύτερο δυνατό αποτέλεσμα από ολόκληρη τη διαδικασία.
<P>
Γεγονός είναι ότι η πλειοψηφία του παρόντος Σώματος δεν τάσσεται πραγματικά υπέρ του οικολογικού προσανατολισμού στον τομέα των μεταφορών. Στην προκειμένη περίπτωση, αυτό που προέχει είναι να συμβιβαστούμε με την κατάσταση. Είναι απολύτως σαφές ότι, επί του παρόντος, τα περιβαλλοντικά ζητήματα ουδόλως απασχολούν την πλειονότητα των υπουργών Μεταφορών στο Συμβούλιο. Είναι εξίσου σαφές ότι, στην πλειονότητά τους, τα μέλη του Συμβουλίου δεν νοιάζονται για εκείνους που ζουν και εργάζονται κατά μήκος των αυτοκινητοδρόμων, ενώ η πλειοψηφία του Συμβουλίου επικροτεί τους καταναλωτές που προτιμούν να αγοράζουν κάθε είδους άχρηστα και ανθυγιεινά προϊόντα, τα οποία εισάγονται από κάθε γωνιά της γης, παρά τοπικά προϊόντα υψηλής ποιότητας. Δεδομένης της παρούσας κατάστασης, θα έλεγα ότι έχει επιτευχθεί το καλύτερο δυνατό αποτέλεσμα.
<P>
Καταρχάς, έχουμε την αρχή του εξωτερικού κόστους. Αποτέλεσε μείζον και, μάλιστα, δύσκολο βήμα ενόψει αυτής της σθεναρής αντίστασης. Είναι η πρώτη φορά που μας παρέχεται η δυνατότητα να επιβάλουμε τέλη για τις εκπομπές καυσαερίων. Μας παρέχεται η δυνατότητα να επιβάλουμε τέλη για την ηχορύπανση. Φυσικά, τα τέλη αυτά είναι εξαιρετικά περιορισμένα και παραμένουν σε υπερβολικά χαμηλά ποσοστά. Εξετάζοντας τους πίνακες, γίνεται αντιληπτό ότι πρόκειται όντως για σταγόνα στον ωκεανό. Από την άλλη πλευρά, κατέστη δυνατή η επέκταση, κατά κάποιον τρόπο, των διαδρόμων, πλην όμως, δεν κατορθώσαμε να εισαγάγουμε φόρο επί των εκπομπών CO2. Αυτό είναι ακατανόητο. Οι μεταφορές αποτελούν έναν από τους μεγαλύτερους παραγωγούς εκπομπών CO2 στην Ευρώπη και, παρ' όλα αυτά, ο κλάδος δεν επιβαρύνεται με τέλη για τις εν λόγω εκπομπές. Εκφράζω πραγματικά τη δυσαρέσκειά μου για αυτές τις πτυχές.
<P>
Τούτου λεχθέντος, συμμερίζομαι την άποψη των βουλευτών που φρονούν ότι πρέπει να υπερψηφίσουμε την παρούσα έκθεση, διότι, διαφορετικά, θα αποβούν ανώφελες και όλες οι άλλες προσπάθειες. Ψηφίζω υπέρ με βαριά καρδιά, και με τη σκέψη ότι είναι θετικό που έχουμε φθάσει έως εδώ, αλλά στο μέλλον πρέπει να σημειωθεί μακράν μεγαλύτερη πρόοδος.
<SPEAKER ID="084" NAME="Gesine Meissner" AFFILIATION="ALDE">
(DE) Κυρία Πρόεδρε, κυρίες και κύριοι, στη Λευκή Βίβλο, ο Επίτροπος κ. Kallas παρουσιάζει διάφορες δυνατότητες για το μέλλον των μεταφορών. Αναφέρει, επί παραδείγματι, την ανάγκη δημιουργίας συστημάτων παροχής κινήτρων για τη διαμόρφωση φιλικότερων προς το περιβάλλον μεταφορών, και δηλώνει επίσης ότι πρέπει να συμπεριλάβουν και νέες πηγές χρηματοδότησης, μεταξύ άλλων, για τη διασφάλιση της λειτουργίας τους σύμφωνα με την αρχή "ο ρυπαίνων πληρώνει". " οδηγία για την Eurovignette που συζητούμε σήμερα συνιστά ένα μέσο για την ουσιαστική επίτευξη αμφότερων των στόχων.
<P>
Πρόκειται για το αποτέλεσμα μιας σημαντικής βελγικής προσπάθειας, μπορούμε, νομίζω, να το πούμε αυτό, διότι ξεκίνησε υπό τη βελγική Προεδρία του Συμβουλίου, με τη συμμετοχή τριών επιφανών Βέλγων, και, προπαντός, με τη συμμετοχή του εισηγητή, ο οποίος κατόρθωσε να ανοίξει νέους ορίζοντες. Βέβαια, θα επιθυμούσα η σημαντική προσπάθεια του Βελγίου να είχε στεφθεί με μεγαλύτερη επιτυχία από αυτήν που διαπιστώνουμε σήμερα.
<P>
Αυτό που κατορθώσαμε ουσιαστικά να επιτύχουμε είναι ένας μικρός και ασθενής συμβιβασμός. Παρότι έχουμε πλέον τη δέσμευση εσόδων σε εξαιρετικά περιορισμένο βαθμό -15% του κόστους υποδομών και 15% του εξωτερικού κόστους πρέπει να διατίθενται στα δίκτυα ΔΕΔ-Μ-, πρόκειται πράγματι για υπερβολικά μικρό ποσοστό. Όλοι οι εθνικοί εκπρόσωποι που είναι αρμόδιοι για την πολιτική στον τομέα των μεταφορών δηλώνουν ότι χρειαζόμαστε σημαντικούς πόρους ώστε να είμαστε σε θέση να συντηρούμε τα οικεία δίκτυα υποδομών. Είναι αυταπόδεικτο το γεγονός ότι οι πόροι που συγκεντρώνονται στον εν λόγω τομέα θα πρέπει και να επενδύονται σε αυτόν. Επί αυτού του θέματος κανείς μας δεν μπορεί να είναι ικανοποιημένος. " αλήθεια είναι πάντως ότι, εν προκειμένω, έχουμε σημειώσει ένα βήμα προόδου, το οποίο θα μας επιτρέψει να δώσουμε περαιτέρω συνέχεια σε μεταγενέστερο χρόνο. Αυτός είναι ο λόγος για τον οποίο σκοπεύουμε να υπερψηφίσουμε τον παρόντα συμβιβασμό.
<P>
Παρ' όλα αυτά, ήταν ένας σκληρός αγώνας. Βεβαίως, θα μπορούσε κάλλιστα να αποβεί εντελώς άκαρπος, δεδομένου ότι μερικά κράτη μέλη θα προτιμούσαν να μην είχαμε καταλήξει σε κανέναν απολύτως συμβιβασμό. Συνεπώς, πρόκειται για επιτυχή έκβαση, η οποία θα τύχει της υποστήριξής μας στη σημερινή ψηφοφορία.
<P>
(Χειροκροτήματα)
<SPEAKER ID="085" NAME="Oldřich Vlasák" AFFILIATION="ECR">
(CS) Κύριε Πρόεδρε, στην υπό συζήτηση οδηγία, η Επιτροπή προτείνει τη δυνατότητα επιβολής τελών εξωτερικού κόστους, όπως η ατμοσφαιρική ρύπανση, η ηχορύπανση και η κυκλοφοριακή συμφόρηση, στο πλαίσιο μιας απόπειρας εσωτερίκευσης του εξωτερικού κόστους, σύμφωνα με την αρχή "ο ρυπαίνων πληρώνει". Τάσσομαι υπέρ αυτής της αρχής, διότι την θεωρώ σημαντική όσον αφορά τον αντίκτυπο στο περιβάλλον και την ανθρώπινη υγεία, καθώς και τη χρήση περισσότερων μέσων μεταφοράς σε εθνικό, περιφερειακό και τοπικό επίπεδο. Αυτό δε εξυπηρετεί και τα συμφέροντα των δήμων, οι οποίοι υφίστανται συχνά τις επιζήμιες επιπτώσεις της διαμετακομιστικής κυκλοφορίας ειδικότερα.
<P>
Όσον αφορά τη συνεχιζόμενη οικονομική κρίση και το αυξανόμενο οικονομικό βάρος που επωμίζονται οι μεταφορείς, πιστεύω ακράδαντα ότι πρέπει να παρασχεθεί στα κράτη μέλη η επιλογή να επεκτείνουν τη θέσπιση της επιβολής τελών εξωτερικού κόστους με την πάροδο του χρόνου, και σύμφωνα με εξατομικευμένους τύπους. Το νέο σύστημα θα πρέπει επίσης να καθιστά δυνατή την αντικατάσταση πεπαλαιωμένων στόλων, μέσω της εφαρμογής μειωμένων τελών εξωτερικού κόστους σε περίπτωση που πραγματοποιούνται επενδύσεις σε φιλικά προς το περιβάλλον οχήματα.
<SPEAKER ID="086" NAME="Isabelle Durant" AFFILIATION="Verts/ALE">
(FR) Κύριε Πρόεδρε, δεν υπάρχει κάτι για το οποίο να είμαστε ευτυχείς σήμερα· όπως αναφέρθηκε, πόρρω απέχουμε από την καθιέρωση ενός οικολογικού συστήματος μεταφορών. Ποιο είναι το περιεχόμενο αυτού του κειμένου; Τι πραγματεύεται; Επιτρέπει απλούστατα στα κράτη μέλη να χρησιμοποιούν, σε προαιρετική βάση, ένα σύστημα σύμφωνα με την αρχή "ο ρυπαίνων πληρώνει". Επιπλέον, το σύστημα αυτό είναι τόσο περιορισμένο ώστε το κόστος θα αυξηθεί τελικά μόνο κατά περίπου τρία έως τέσσερα λεπτά. Πώς είναι δυνατόν να πιστέψουν οι πολίτες ότι μια προσαύξηση της τάξης των τριών ή τεσσάρων λεπτών θα έχει πράγματι αντίκτυπο στην αλλαγή της χρήσης των μέσων μεταφοράς; Με άλλα λόγια, δεν πρόκειται, από περιβαλλοντική πλευράς, για μείζον επίτευγμα. Είναι όμως ό,τι απέμεινε από την περίφημη αρχή της εσωτερίκευσης του εξωτερικού κόστους, αφού πέρασε από τον μύλο του Συμβουλίου -με συγχωρείτε, κυρία Győri- μετά από τόσο έντονη αντίσταση, και παρά τις σημαντικές προσπάθειες του εισηγητή.
<P>
Παρά ταύτα, θα υπερψηφίσουμε την εν λόγω αρχή επειδή είναι σημαντική. Είναι μια αρχή όπως και πολλές άλλες - αναφερθήκαμε προηγουμένως στην αρχή της προφύλαξης, η οποία έχει θέσει τη σφραγίδα της στις ευρωπαϊκές οδηγίες. Θα υπερψηφίσουμε αυτήν την αρχή. Δεν είναι τίποτα περισσότερο, όμως, από μια αρχή· πρέπει να αποδυθούμε σε πραγματικό αγώνα, και θα συνεχίσουμε τον αγώνα μας για την πραγματική μεταστροφή της χρήσης των μέσων μεταφορών και για τη δημιουργία ενός φιλικότερου προς το περιβάλλον συστήματος μεταφορών, το οποίο θα προστατεύει την ανθρώπινη υγεία και θα καταπολεμά αποτελεσματικότερα την κλιματική αλλαγή.
<SPEAKER ID="087" NAME="Laurence J.A.J. Stassen" AFFILIATION="NI">
(NL) Κύριε Πρόεδρε, η παρούσα πρόταση για την Eurovignette βασίζεται στην ιδέα σύμφωνα με την οποία η Ευρώπη πρέπει να επιδοτεί το μη αποδοτικό σιδηροδρομικό της δίκτυο από το αποτελεσματικό σύστημα των οδικών μεταφορών της. Το πλέον ανησυχητικό, ωστόσο, είναι κατά πάσα πιθανότητα το γεγονός ότι το παρόν Σώμα θεωρεί αυτήν την πρόταση μόνο πρώτο βήμα. Πρέπει να επισημανθεί ότι θα αποτελούσε μεν πρώτο βήμα, και μάλιστα προς τη λάθος κατεύθυνση, εάν καθίστατο υποχρέωση το υφιστάμενο δικαίωμα των κρατών μελών να εφαρμόζουν την εν λόγω νομοθεσία, και εφόσον η χρέωση ανά χιλιόμετρο θα παρουσίαζε μόνο αύξηση, ακολουθούμενη δε σύντομα και από την επιβάρυνση των οδηγών επιβατικών οχημάτων.
<P>
Το Κοινοβούλιο κάνει λόγο για ένα ενιαίο σύστημα στα κράτη μέλη. Ωστόσο, η έγκριση της παρούσας πρότασης θα σήμαινε ότι οι μεταφορείς θα έπρεπε να είναι προετοιμασμένοι για την εισαγωγή στις καμπίνες των φορτηγών τους ενός νέου κιβωτίου, το οποίο θα πλαισιωνόταν, φυσικά, από νέους φόρους. Είναι σαφές ότι, με αυτήν την πρόταση, το Ευρωπαϊκό Κοινοβούλιο εξωθεί σε μαρασμό τις οδικές μεταφορές, συνεπεία της υστερίας που επικρατεί σχετικά με το κλίμα. Ο τομέας των μεταφορών αντιμετωπίζει ήδη αρκετά σοβαρά προβλήματα, και δεν είναι η κατάλληλη στιγμή για την επιβολή περισσοτέρων φόρων από την Ευρώπη.
<SPEAKER ID="088" NAME="Antonio Cancian" AFFILIATION="PPE">
(IT) Κύριε Πρόεδρε, κυρία Győri, κύριε Kallas, καταρχάς, αναγνωρίζω και επικροτώ το έργο που επιτέλεσε ο εισηγητής κ. El Khadraoui, ο οποίος κατέβαλε κάθε δυνατή προσπάθεια για μια εφικτή συμβιβαστική λύση.
<P>
Για αυτόν ακριβώς τον λόγο, πιστεύω ότι θα έπρεπε να είχαμε ακολουθήσει τη συνήθη διαδικασία. Ωστόσο, αυτός ο φάκελος θα έπρεπε πράγματι να είχε υποβληθεί σε διαδικασία συνδιαλλαγής, διότι οι πίνακες αντιστοιχίας δεν συμπεριλαμβάνονταν στην τελική συμφωνία. Θα μπορούσε να αποτελέσει ιδανική ευκαιρία για την επίτευξη ολοκληρωμένης συμφωνίας. Δυστυχώς, όπως ήδη επισημάνθηκε, δεν πρόκειται για μια απλή λεπτομέρεια.
<P>
" αρχή "ο ρυπαίνων πληρώνει" είναι ορθή, αξιόπιστη και συμπεφωνημένη και, προς αποφυγήν παρεξήγησης, τάσσομαι υπέρ του οικολογικού προσανατολισμού των μεταφορών. Ωστόσο, αυτό το μέσο -η Eurovignette- είναι υπερβολικά μεροληπτικό, ατελέσφορο, αλλά και άδικο. Σε μια συγκυρία οικονομικής δυσπραγίας, όπως αυτή που βιώνουμε επί του παρόντος, η εν λόγω απόφαση, η οποία αναμένεται να πλήξει έναν οικονομικό κλάδο που αποτελεί πυλώνα της αγοράς μας, επιδιώκει αποκλειστικά την είσπραξη χρημάτων, ακόμα και αν ελάχιστα από αυτά τα χρήματα πρόκειται να χρησιμοποιηθούν στη συνέχεια για τις υποδομές μεταφορών.
<P>
Κατά τη γνώμη μου, θεσπίζεται ένας εξαιρετικά σύνθετος μηχανισμός, προπαντός για τον υπολογισμό του ποσού του τέλους που θα επιβάλλεται. Συνεπεία τούτου, τηρώ επικριτική στάση όσον αφορά τον παρόντα φάκελο, διότι θεωρώ απαράδεκτο τον τρόπο με τον οποίο τιμωρούνται τα περιφερειακά, από γεωγραφικής άποψης, κράτη μέλη σε αυτήν την Ευρώπη της οικονομικής και εδαφικής συνοχής.
<P>
" αποτελεσματικότητα αυτού του μέσου δεν έχει αποδειχθεί, και η διαμόρφωση των μεταφορικών ροών δημιουργεί προβλήματα για τον τρέχοντα και μελλοντικό οικονομικό σχεδιασμό, εξαιτίας της συνεχούς τροποποίησης των τελών. Πληροφορούμαστε, εν προκειμένω, ότι τα κράτη μέλη είναι ελεύθερα να αποφασίσουν εάν θα εφαρμόζουν ή όχι αυτό το πρόσθετο τέλος. Στην περίπτωση των διασυνοριακών μεταφορών, ωστόσο, εξαρτώμεθα και από τις αποφάσεις άλλων και πρέπει, επομένως, να καταλήξουμε σε συμφωνία. Ως εκ τούτου, είμαι πεπεισμένος ότι δεν μπορεί να επιτυχής μια συμφωνία που επιτυγχάνεται με οιοδήποτε τίμημα, εις βάρος του κλάδου των εμπορευματικών μεταφορών. Πιστεύω πραγματικά ότι πρέπει να καταβληθούν ακόμα πολλές προσπάθειες, ειδικά όσον αφορά την επιβολή δίκαιων τελών.
<SPEAKER ID="089" NAME="Inés Ayala Sender" AFFILIATION="S&amp;D">
(ES) Κύριε Πρόεδρε, καταρχάς, θα ήθελα να αναγνωρίσω την επιμονή του εισηγητή, κ. El Khadraoui, αν και οφείλω επίσης να δηλώσω ότι είχα επισημάνει, ευθύς εξαρχής, την εξαιρετικά παραπειστική κατάσταση των περιφερειακών χωρών, με τη σκανδαλώδη έλλειψη εναλλακτικών λύσεων για τις οδικές μεταφορές - αρκεί να αναλογιστεί κανείς τα συνεχή εμπόδια στα Πυρηναία, στα σύνορα μεταξύ Ισπανίας και Γαλλίας, όσον αφορά την καθιέρωση τακτικής διασυνοριακής σιδηροδρομικής κυκλοφορίας. Επιπροσθέτως -και επωφελούμαι της παρουσίας του κ. Kallas- η Επιτροπή θέτει πλέον εν αμφιβόλω και τη μελλοντική κεντρική δίοδο των Πυρηναίων στο μελλοντικό κεντρικό δίκτυο.
<P>
Εν ολίγοις, η αλήθεια είναι ότι, με αυτά τα προβλήματα της εναλλακτικής σιδηροδρομικής λύσης, η συμφωνία σχετικά με την Eurovignette επιβάλλει τώρα ακόμα μεγαλύτερη επιβάρυνση στην οδική μεταφορά προϊόντων, τα οποία είναι προϊόντα μικρής ή περιορισμένης προστιθέμενης αξίας στις περιφερειακές χώρες, ιδιαίτερα δε της νότιας και της ανατολικής Ευρώπης. Δημιουργώντας αυτήν ακριβώς τη στιγμή -υπό τη μορφή φημών, ας πούμε- το πρόβλημα της προσαύξησης μερικών ακόμα λεπτών -τέσσερα λεπτά δεν σημαίνουν τίποτα για την κ. Durant- ακριβώς τώρα, που έχει μόλις παρέλθει η κρίση, ακόμα δε και μεσούσης της κρίσης, όπως συμβαίνει στην περίπτωση των αγγουριών, και ακριβώς λόγω αυτών των ανεύθυνων και ψευδών κατηγοριών, οι οποίες παραμένουν αναπόδεικτες, κατάφεραν ένα βίαιο πλήγμα κατά χιλιάδων ισπανικών οικογενειών, όχι μόνο γεωργών, αλλά και μεταφορέων, διότι αυτά ακριβώς τα λίγα λεπτά, επί χιλιάδων χιλιομέτρων και προϊόντων, όπως τα ισπανικά αγγούρια, θα δημιουργήσουν σημαντικό πρόβλημα στη μεταφορά τους προς την κεντρική αγορά, ακριβώς εκεί δηλαδή από όπου προήλθαν οι κατηγορίες.
<P>
Όχι, κύριε El Khadraoui, στην αρχή, εμφανίστηκαν κάποιοι πρώιμοι λογαριασμοί, από τους οποίους καθίστατο σαφές ότι, μέσω των προβλημάτων από τη φορολογική επιβάρυνση, υπήρχε κάποια αύξηση, αλλά, στη συνέχεια, οι λογαριασμοί αυτοί πολύ απλά εξαφανίστηκαν. Ρώτησα κατ' επανάληψη για ποιον λόγο εξαφανίστηκαν αυτές οι μελέτες, αλλά η αλήθεια είναι ότι ήταν ανησυχητικές· αυτή ήταν η πληροφορία που λαμβάναμε συστηματικά.
<P>
Παρ' όλα αυτά, τόσο εγώ όσο και εκείνοι θα ήμασταν διατεθειμένοι να υποστούμε τη θυσία, εάν επρόκειτο να λυθούν τα προβλήματα, σημαντικά προβλήματα, όπως η κυκλοφοριακή συμφόρηση. Ωστόσο, πρέπει να επισημανθεί ότι, στην παρούσα συμφωνία, δεν φαίνεται να περιλαμβάνονται στη συμφόρηση τα επιβατικά αυτοκίνητα. Αναφέρομαι δε σε μείζονα προβλήματα, όπως η κατάσταση των υποδομών και το γεγονός ότι τα πράγματα βελτιώνονται, όσον αφορά, μεταξύ άλλων, τη μείωση της ηχορύπανσης ή άλλων μορφών ρύπανσης. Ακόμα και τώρα, γνωρίζουμε ότι τίποτα δεν θα είναι εφικτό, διότι δεν έχουμε καμία απολύτως εναλλακτική λύση για όλα αυτά.
<P>
Συνεπώς, η ισπανική σοσιαλιστική αντιπροσωπεία αισθάνεται την υποχρέωση να καταψηφίσει αυτήν τη συμφωνία.
<SPEAKER ID="090" NAME="Nathalie Griesbeck" AFFILIATION="ALDE">
(FR) Κύριε Πρόεδρε, δύο λέξεις συνοψίζουν το γενικό πνεύμα που χαρακτηρίζει τις εργασίες μας και το κλίμα στο Κοινοβούλιο: "Επιτέλους" και, αμέσως μετά, "Κρίμα πάντως".
<P>
"Επιτέλους", διότι, μετά από μακρότατες διαπραγματεύσεις, καταλήξαμε σε συμβιβασμό και η αρχή "ο ρυπαίνων πληρώνει" αρχίζει πραγματικά να λαμβάνει μορφή στον παρόντα φάκελο.
<P>
"Κρίμα πάντως", διότι, παρόλο που η δημοσιονομική κατάσταση στα κράτη μέλη είναι περίπλοκη, θα έπρεπε να είχαμε καταβάλει κάθε δυνατή προσπάθεια για την επανεπένδυση των εσόδων που εισπράττονται προς όφελος, επί παραδείγματι, έργων προτεραιότητας του διευρωπαϊκού δικτύου μεταφορών (ΔΕΔ-Μ). Κύριε Kallas, εναπόκειται πλέον στην Επιτροπή να ασκήσει αυστηρό έλεγχο. "Κρίμα", επίσης, διότι, προσωπικά, εκφράζω τη λύπη μου για αυτόν τον ελάχιστο συμβιβασμό, όσον αφορά την επιθυμία σχετικά με την κυκλοφοριακή αποσυμφόρηση: παρότι η προτεινόμενη συμφωνία διατηρεί την ιδέα των περιόδων εκτός αιχμής, οι μέθοδοι με τις οποίες καλούνται να την εφαρμόσουν τα κράτη μέλη είναι "υποτονικές". " Επιτροπή πρέπει να δώσει ώθηση και σε αυτό το ζήτημα.
<P>
Τρίτον, αν και η παρούσα οδηγία προβλέπει τη συμπερίληψη των βαρέων φορτηγών οχημάτων βάρους 3,5 τόνων από το 2012 και εξής, εμείς παρέχουμε στη συμφωνία τη δυνατότητα εξαίρεσής τους. Πρόκειται για επιζήμια παραχώρηση. Και εν προκειμένω, κύριε Kallas, εναπόκειται στην Επιτροπή να διαδραματίσει καίριο ρόλο. Εν ολίγοις, παρότι πρόκειται για μέτριο συμβιβασμό και μικρό βήμα προόδου, δεν παύει να αποτελεί ένα βήμα. Κατά συνέπεια, θα το υπερψηφίσουμε.
<SPEAKER ID="091" NAME="Ryszard Czarnecki" AFFILIATION="ECR">
(PL) Κύριε Πρόεδρε, η κ. Lichtenberger είπε ότι υπάρχουν ορισμένοι λογικοί υπουργοί στα κράτη μέλη της Ευρωπαϊκής Ένωσης. Θα ήμουν ευγνώμων εάν ανέφερε τα ονόματά τους, αν και θεωρώ ότι ο κατάλογος θα ήταν υπερβολικά περιορισμένος. Θα ήθελα να ευχαριστήσω τον εισηγητή για το εμπεριστατωμένο έργο του, παρότι είναι θετικό που μπορούμε να το συζητήσουμε, διότι περιέχει αρκετά στοιχεία που είναι εξαιρετικά αμφιλεγόμενα. Τα φορτηγά θα πληρώνουν περισσότερο, πράγμα που σημαίνει ότι θα πληρώνουν περισσότερα οι ιδιοκτήτες μεταφορικών εταιρειών. Αυτό αποτελεί πρόβλημα για τις εταιρείες εν μέσω περιόδου κρίσης, και δεν μπορούμε να ισχυριζόμαστε το αντίθετο. Το ζήτημα είναι το εξής: πώς θα δαπανώνται τα χρήματα; Πρόκειται για πραγματικό δίλημμα, διότι εάν τα χρήματα δαπανηθούν σε ακόμα περισσότερα ανόητα έργα περιθωριακών ομάδων, αυτό θα συνιστά αρνητική εξέλιξη. Τα χρήματα θα πρέπει να δαπανώνται στον τομέα των μεταφορών, στην ανάπτυξη των μεταφορών, οπότε, στην περίπτωση αυτή, οι αυξήσεις θα ήταν κατανοητές. Διαφορετικά, θα πρόκειται για ένα είδος εκβιαστικής απόσπασης πόρων, και μάλιστα με τις "ευλογίες" της Ευρωπαϊκής Ένωσης και τη σφραγίδα του Ευρωπαϊκού Κοινοβουλίου. Φρονώ ότι αυτό το στοιχείο είναι πραγματικά αμφιλεγόμενο.
<SPEAKER ID="092" NAME="Michael Cramer" AFFILIATION="Verts/ALE">
(DE) Κύριε Πρόεδρε, κυρίες και κύριοι, οι μεταφορές στην Ευρώπη είναι υπερβολικά φθηνές. Υπερβολικά ακριβές είναι μόνο οι φιλικές προς το περιβάλλον μεταφορές. Όλα αυτά προκαλούνται από τις επιλογές στον τομέα της πολιτικής, και η παρούσα οδηγία δεν πρόκειται να το αλλάξει αυτό. Έχουμε αθέμιτο ανταγωνισμό. Τα φορολογικά προνόμια που απολαμβάνουν τα βαρέα φορτηγά οχήματα δεν περιορίζονται. Κάθε φορτηγό προξενεί 60.000 φορές μεγαλύτερη ζημία από ό,τι ένα επιβατικό όχημα, ωστόσο, δεν του επιβάλλονται, ασφαλώς, 60.000 φορές υψηλότερα τέλη από εκείνα που επιβάλλονται σε ένα επιβατικό όχημα.
<P>
Επί δεκαετίες, επιβάλλουμε υποχρεωτικά διόδια στους σιδηροδρόμους εντός της Ευρωπαϊκής Ένωσης. Κάθε αμαξοστοιχία -είτε επιβατική είτε εμπορευματική- πρέπει να καταβάλλει σιδηροδρομικό τέλος για κάθε διανυόμενο χιλιόμετρο. Στα οδικά δίκτυα, το τέλος είναι προαιρετικό. Διέπεται από την επιβολή ανώτατου ορίου. Εφαρμόζεται κατά κύριο λόγο μόνο σε αυτοκινητοδρόμους και μόνο για οχήματα βάρους 12 τόνων και άνω. Στους σιδηροδρόμους δεν υπάρχει όριο. Αυτό είναι άδικο και εγείρει φραγμούς στους φιλικούς προς το περιβάλλον σιδηροδρόμους, ενώ παρέχει ελαφρύνσεις στις μη φιλικές προς το περιβάλλον οδικές μεταφορές.
<P>
Γνωρίζουμε ότι απαιτείται αλλαγή στην κινητικότητα για την προστασία του κλίματος. Οι βουλευτές της Ομάδας των Πρασίνων/Ευρωπαϊκή Ελεύθερη Συμμαχία θέλουμε να προστατεύσουμε το κλίμα και να διασφαλίσουμε την κινητικότητα για το μέλλον, και για να το επιτύχουμε αυτό, χρειαζόμαστε θεμιτό ανταγωνισμό. " Eurovignette, λοιπόν, αποτελεί ελάχιστο μόνο βήμα προόδου προς αυτήν την κατεύθυνση.
<SPEAKER ID="093" NAME="John Bufton" AFFILIATION="EFD">
(EN) Κύριε Πρόεδρε, κυκλοφορία βαρέων φορτηγών οχημάτων αποτελεί αναπόσπαστο τμήμα της εφοδιαστικής διαδικασίας, η οποία είναι θεμελιώδης για μια εύρωστη οικονομία. Εάν επιβληθούν πρόσθετα τέλη σε ολόκληρη την Ευρώπη, το πρόσθετο κόστος θα περάσει τελικά στον καταναλωτή.
<P>
" κυβέρνηση του "νωμένου Βασιλείου εξετάζει το θέμα της επιβολής τελών στα βαρέα φορτηγά οχήματα ενόψει της εναρμόνισής μας με την Ευρώπη έως το 2015. " χώρα μου δεν διαθέτει δίκτυο διοδίων, ούτε επιβάλλει πρόσθετα τέλη σε βαρέα φορτηγά οχήματα πέραν του τέλους κυκλοφορίας. Αντιμετωπίζουμε αθέμιτο ανταγωνισμό από τον αυξανόμενο αριθμό αλλοδαπών φορτηγών, τα οποία αποσπούν μεγαλύτερο μερίδιο στις διασυνοριακές εμπορευματικές μεταφορές από αυτό που δικαιούνται. Οι αλλοδαποί μεταφορείς δεν πληρώνουν τίποτα για να χρησιμοποιούν το οδικό μας δίκτυο, αλλά ο βρετανικός φόρος επί του πετρελαίου κίνησης είναι κατά 23 πέννες το λίτρο υψηλότερος, παρέχοντας στους ανταγωνιστές πλεονέκτημα της τάξης του 15%. Ωστόσο, βάσει της νομοθεσίας της ΕΕ, το "νωμένο Βασίλειο δεν μπορεί να εισαγάγει τέλη τα οποία θα επιβάλλονται μόνο σε αλλοδαπά οχήματα.
<P>
Εάν επεκταθεί το πεδίο εφαρμογής της εν λόγω οδηγίας, οιαδήποτε ενέργεια της κυβέρνησης του "νωμένου Βασιλείου για την εισαγωγή τελών επί των βαρέων φορτηγών οχημάτων θα επισκιαστεί από την επιβολή ανεπιθύμητου έμμεσου φόρου, τον οποίο η Επιτροπή διατηρεί επίσης το δικαίωμα να καταστήσει υποχρεωτικό το 2013. Δεδομένου ότι οι προτάσεις αφορούν τη φορολογία, το ζήτημα πρέπει να απαιτεί ομοφωνία στο πλαίσιο του Συμβουλίου, πλην όμως, η νομοθεσία εισάγεται τεχνηέντως μέσω της διάταξης της Συνθήκης της Λισαβόνας σχετικά με τις μεταφορές. Πρόκειται για δόλιο τρόπο θέσπισης έμμεσης φορολογίας και δεν πρέπει να υπερψηφιστεί από κανένα άτομο που διαθέτει δημοκρατική συνείδηση.
<SPEAKER ID="094" NAME="Christine De Veyrac" AFFILIATION="PPE">
(FR) Κύριε Πρόεδρε, στη στρατηγική "Ευρώπη 2020", η ίδια η Ευρωπαϊκή Ένωση έθεσε τον στόχο του οικολογικού προσανατολισμού της οικονομίας μας και του εκσυγχρονισμού των μεταφορών μας. Όλα τα ευρωπαϊκά θεσμικά όργανα, περιλαμβανομένης της πλειοψηφίας του Κοινοβουλίου μας, έχουν στηρίξει ευρέως αυτόν τον στόχο, το ίδιο και όλα σχεδόν τα κράτη μέλη.
<P>
Είναι λυπηρό, λοιπόν, το γεγονός ότι αρκετά κράτη μέλη επιδίδονται, από το 2008, στην αφαίρεση κάθε περιεχομένου από την πρόταση νέας οδηγίας για την Eurovignette και στην παρακώλυση αυτού του φακέλου.
<P>
Σήμερα, ωστόσο, χάρη στην επιμονή του εισηγητή μας -και θα ήθελα να συγχαρώ εν προκειμένω τον κ. El Khadraoui- και των σκιωδών εισηγητών κατά τις διαπραγματεύσεις τους με το Συμβούλιο, έχουμε επιτέλους ενώπιόν μας έναν συμβιβασμό. Κατά γενική ομολογία, το παρόν κείμενο είναι σαφώς λιγότερο φιλόδοξο από την αρχική πρόταση, αλλά θα μας δώσει για πρώτη φορά τη δυνατότητα να εφαρμόσουμε την αρχή "ο ρυπαίνων πληρώνει" και να εσωτερικεύσουμε το εξωτερικό κόστος στον τομέα των μεταφορών, όπως την ηχορύπανση και τις εκπομπές CO2.
<P>
Για να διασφαλίσουμε ότι αυτή η Eurovignette δεν είναι μόνο ένας φόρος, αλλά συμβάλλει πραγματικά στη βελτίωση των μεταφορών στην Ευρώπη, τα κράτη μέλη ενθαρρύνονται επίσης να επανεπενδύουν τα έσοδα που εισπράττουν στον εκσυγχρονισμό των μέσων μεταφορών. Το Κοινοβούλιο διασφάλισε εξίσου επιτυχώς τον όρο να σημειωθεί πρόοδος επί της διαλειτουργικότητας των συστημάτων διοδίων και να παρασχεθούν ισχυρότερα κίνητρα για τη χρήση λιγότερο ρυπογόνων βαρέων φορτηγών οχημάτων.
<P>
Για να παραμείνουμε συνεπείς με τους στόχους πολιτικής που το ίδιο το θεσμικό μας όργανο έχει θέσει, ευελπιστώ ειλικρινά να μπορέσουμε να εγκρίνουμε αυτόν τον συμβιβασμό που μας προτείνεται σε δεύτερη ανάγνωση, και να ανοίξει, συνεπώς, ο δρόμος για μια πιο βιώσιμη πολιτική στον τομέα των μεταφορών.
<SPEAKER ID="095" NAME="Gilles Pargneaux" AFFILIATION="S&amp;D">
(FR) Κύριε Πρόεδρε, κυρία Győri, κύριε Επίτροπε, κυρίες και κύριοι, επιτέλους έχουμε κάτι για το οποίο μπορούμε να εκφράσουμε την ικανοποίησή μας: η επιβολή τελών για τις οδικές μεταφορές, στα οποία επιβάλλεται ανώτατο όριο με αυτήν τη νέα οδηγία για την Eurovignette, μπορεί, στο μέλλον, να συμπεριλαμβάνει το κόστος της ηχορύπανσης και της ατμοσφαιρικής ρύπανσης.
<P>
Μπορούμε επίσης να είμαστε ικανοποιημένοι για το γεγονός ότι, με την παρούσα έκθεση του κ. El Khadraoui -τον οποίο και συγχαίρω για την επιμονή του-, εκφράζουμε σαφώς την επιθυμία μας για την εφαρμογή της αρχής "ο ρυπαίνων πληρώνει" κατά τον υπολογισμό του κόστους των οδικών μεταφορών. Ωστόσο, πρέπει να παραμένουμε σε επαγρύπνηση: μετά από τρία χρόνια διοργανικών διαπραγματεύσεων, καλούμαστε να πείσουμε ορισμένα κράτη ότι είναι εφικτή η παράλληλη εφαρμογή μιας πολιτικής για την πραγματική προστασία του περιβάλλοντος και μιας οικονομικής πολιτικής για την επιτυχή ανάπτυξη του σιδηροδρομικού δικτύου της Ευρώπης, και τούτο χάρη στην ισορροπία που επιτεύχθηκε στο πλαίσιο του εν λόγω τριμερούς διαλόγου. Πρέπει επίσης να διασφαλίσουμε ότι μέρος των εισπραττομένων εσόδων θα διατίθεται όντως για έργα υποδομής και έργα του διευρωπαϊκού δικτύου μεταφορών, όπως προβλέπεται.
<P>
Επιτρέψτε μου επίσης να εκφράσω τη βαθιά μου λύπη για το γεγονός ότι δεν συμπεριλαμβάνεται σε αυτόν τον συμβιβασμό ο δεσμευτικός χαρακτήρας της αρχής "ο ρυπαίνων πληρώνει". Εξαιρουμένης της επιμονής που επέδειξε ο εισηγητής μας κ. El Khadraoui, για την οποία τον συγχαίρω, η Ευρωπαϊκή Επιτροπή ηττήθηκε, κύριε Επίτροπε, για μία ακόμα φορά από ορισμένες εθνικιστικές θέσεις και αντίστοιχα συναισθήματα.
<SPEAKER ID="096" NAME="Olle Schmidt" AFFILIATION="ALDE">
(SV) Κύριε Πρόεδρε, θα ήθελα να εκφράσω τις θερμές μου ευχαριστίες στον εισηγητή για το εξαιρετικό έργο που επιτέλεσε επί ενός εξαιρετικά δύσκολου θέματος. Όπως επεσήμαναν πολλοί ομιλητές, οι νέοι κανόνες περιέχουν απλώς εκκλήσεις προς τα κράτη μέλη για τη χρήση των εσόδων που εισπράττουν με στόχο την αναβάθμιση του περιβάλλοντος, και, ως εκ τούτου, οφείλουμε, όπως μόλις ανέφερε ο κ. Sterckx, ως βουλευτές του Ευρωπαϊκού Κοινοβουλίου, να υπενθυμίζουμε διαρκώς στις κυβερνήσεις μας ότι είναι σημαντικό να τηρούν αυτές συστάσεις.
<P>
Πρόθεσή μας δεν είναι, προφανώς, να πληρώνουν για την ηχορύπανση και τις περιβαλλοντικές επιπτώσεις οι οδηγοί και οι μεταφορείς μας, εάν δεν θεσπίζουμε, ταυτόχρονα, μέτρα για την επίλυση των συναφών προβλημάτων, όπως η συντήρηση του οδοστρώματος και άλλα μέτρα για τη μείωση του θορύβου. Είναι πολύ σημαντικό να μεριμνήσουμε καταλλήλως ώστε τα εν λόγω τέλη να μην αποτελέσουν απλώς έναν νέο φόρο επί των βαρέων φορτηγών οχημάτων, όπως επεσήμαναν ορισμένοι βουλευτές, αλλά να συνεχίσουμε να εργαζόμαστε για την αναβάθμιση του περιβάλλοντος και τη μείωση των επιπέδων διοξειδίου του άνθρακα στην Ευρώπη. Επομένως, κρίνεται υψίστης σημασίας η διασφάλιση της πραγματικής χρήσης των περιβαλλοντικών τελών με στόχο τον περιορισμό και την εξάλειψη των περιβαλλοντικών ζητημάτων που ανακύπτουν.
<P>
(Χειροκροτήματα)
<SPEAKER ID="097" NAME="Peter van Dalen" AFFILIATION="ECR">
(NL) Κύριε Πρόεδρε, με την απόφαση υπέρ της Eurovignette, η Ευρώπη προβαίνει σε ένα βήμα προόδου προς τη σωστή κατεύθυνση, ούτως ώστε να είναι σε θέση να εφαρμόζει στις οδικές μεταφορές την αρχή "ο ρυπαίνων πληρώνει". Εντέλει, συμφωνούμε πλέον να χρεώνουμε στους μεταφορείς το κόστος της χρήσης των υποδομών, της ηχορύπανσης και της ατμοσφαιρικής ρύπανσης. Ελπίζω ότι πολλά κράτη μέλη της ΕΕ θα εγκρίνουν αυτό το σύστημα, συμπεριλαμβανομένων των Κάτω Χωρών. " κυβέρνηση Rutte στις Κάτω Χώρες είναι αποφασισμένη να εισηγηθεί το σχέδιο με τίτλο "Πληρώνοντας για την κινητικότητα με διαφορετικό τρόπο". Τέτοιου είδους σχέδια συνάδουν απολύτως με τη σημερινή συμφωνία.
<P>
Ευελπιστώ η Επιτροπή να υποβάλει προτάσεις για τη σταδιακή επιβολή του εν λόγω κόστους και σε άλλα μέσα μεταφορών. Σε αυτό πλαίσιο, πρέπει να λαμβάνονται ασφαλώς υπόψη τα ειδικά χαρακτηριστικά εκάστου κλάδου. Διότι η εσωτερική ναυσιπλοΐα δεν αποτελεί τον μοναδικό χρήστη των ποτάμιων υδάτων, γεγονός το οποίο κατέστη ολοφάνερο κατά την τρέχουσα περίοδο ακραίας ξηρασίας. " γεωργία, εξάλλου, έχει θέσει επί του παρόντος τους καταιονητήρες της σε πλήρη λειτουργία. Παρ' όλα αυτά, έχουμε κάνει πλέον ένα σημαντικό βήμα προόδου, και οφείλουμε να δώσουμε περαιτέρω συνέχεια με δυναμικό τρόπο.
<SPEAKER ID="098" NAME="Luis de Grandes Pascual" AFFILIATION="PPE">
(ES) Κύριε Πρόεδρε, δεν είναι συμπτωματικό το γεγονός ότι η Ισπανία, η Ιταλία, η Ελλάδα, η Ιρλανδία, η Πορτογαλία και άλλες χώρες διστάζουν να αποδεχθούν την αποκαλούμενη Eurovignette.
<P>
Αυτή η κοινή επικριτική στάση πηγάζει από τη θέση μας ως περιφερειακών χωρών, διότι, εντέλει, εμείς θα καταβάλλουμε αυτό το ιδιόμορφο μάλλον τέλος, ενώ τα κράτη μέλη που χαίρουν κεντρικής γεωγραφικής θέσης στην Ευρωπαϊκή Ένωση θα το εισπράττουν.
<P>
" συλλογιστική που διέπει την Eurovignette βρίθει σημαντικών αντιφάσεων, και η επιχειρηματολογία προς επίρρωσή της καθίσταται καθημερινά ασθενέστερη. Ακόμα και αν αποδεχθούμε την εύλογη προσέγγιση της εσωτερίκευσης του εξωτερικού κόστους ως έγκυρο σημείο εκκίνησης, η επιβάρυνση μόνο των βαρέων φορτηγών οχημάτων, και όχι των μέσων αυτοκινήτων, ενόψει της μείωσης της κυκλοφοριακής συμφόρησης, ακριβώς όπως και η παλαιά αρχή "ο ρυπαίνων πληρώνει", εφαρμόζεται σαφώς με την εισαγωγή δυσμενών διακρίσεων.
<P>
Πέραν τούτου, κυρίες και κύριοι, μόνο το 15% των χρημάτων που θα εισπράττονται μέσω της Eurovignette -η οποία σχεδιάστηκε ως πηγή χρηματοδότησης για τις υποδομές- θα χρησιμοποιείται τελικά για τη χρηματοδότηση των διευρωπαϊκών δικτύων, και όχι ως απαίτηση, αλλά απλώς ως σύσταση. Κατά συνέπεια, οι υπουργοί Οικονομικών θα διαθέτουν τα χρήματα κατά το δοκούν, σύμφωνα με τα συμφέροντα των χωρών τους, εντός της ευρείας σφαίρας των υποδομών. Το τελικό αποτέλεσμα θα είναι ένα ακόμα πλήγμα για τις οδικές εμπορευματικές μεταφορές, οι οποίες, όπως έχουν σήμερα τα πράγματα, αποτελούν το μοναδικό μέσο το οποίο καθιστά δυνατή τη λειτουργία της εσωτερικής αγοράς.
<P>
Αυτή είναι η πραγματική κατάσταση, κυρίες και κύριοι, μια κατάσταση που αναδεικνύεται ακόμα περισσότερο στην παρούσα συγκυρία της οικονομικής κρίσης. Εάν θέλουμε ανταγωνιστικά ευρωπαϊκά προϊόντα στην παγκόσμια αγορά, δεν μπορούμε να επιτρέψουμε πειραματισμούς, οι οποίοι ενδέχεται να προκαλέσουν περαιτέρω ζημία ζημιά σε μια ήδη αποδυναμωμένη ευρωπαϊκή οικονομία, επιβάλλοντας ακόμα μεγαλύτερο πρόσθετο κόστος.
<P>
Τέλος, η επισιτιστική κρίση, η ευθύνη για την οποία επιρρίφθηκε απερίσκεπτα στα ισπανικά προϊόντα, έχει οδηγήσει στην επιβολή άδικων κυρώσεων και σε τεράστιες ζημίες για όσους επωμίζονται και το κόστος της Eurovignette: για τις εταιρείες εμπορευματικών μεταφορών και τους παραγωγούς βασικών γεωργικών προϊόντων.
<P>
Για όλους αυτούς τους λόγους, κυρίες και κύριοι, η ισπανική αντιπροσωπεία του Ευρωπαϊκού Λαϊκού Κόμματος θα καταψηφίσει το εν λόγω σχέδιο οδηγίας.
<SPEAKER ID="099" NAME="Σπύρος Δανέλλης" AFFILIATION="S&amp;D">
Κύριε Πρόεδρε, η γενική αρχή που εισάγει η οδηγία στη μεταφορά εμπορευμάτων, δηλαδή η εσωτερίκευση του εξωτερικού κόστους, είναι ιδιαίτερης ουσιαστικής και συμβολικής σημασίας. Πρόκειται για ένα σύγχρονο και ταυτόχρονα ευέλικτο πλαίσιο εφαρμογής της αρχής "ο ρυπαίνων πληρώνει", αλλά και ένα εργαλείο μετριασμού των προβλημάτων συμφόρησης μεγάλων εθνικών αρτηριών.
<P>
Γι' αυτό ακριβώς θα πρέπει να καμφθούν τελικά οι ανησυχίες -κάποιες δικαιολογημένες- που έχουν εκφραστεί από πολλούς σχετικά με τις ανισομερείς επιπτώσεις της εφαρμογής στην περιφέρεια της Ένωσης και στον κλάδο των οδικών μεταφορών. Το συμβιβαστικό κείμενο, που σε μεγάλο βαθμό οφείλεται στο συνάδελφο El Khadraoui, σκοπεύει άλλωστε στη σταδιακή εφαρμογή των σχετικών τελών ώστε να συνοδευτεί παράλληλα από μια σταδιακή ανανέωση του ευρωπαϊκού στόλου.
<P>
Αυτό όμως που θα κάμψει τις αντιρρήσεις και θα αποτελέσει προϋπόθεση της αποδοχής αλλά και της αποτελεσματικότητας του πλαισίου της ευρωβινιέτας είναι αφενός μεν η πιστή, διαφανής και ταχεία εφαρμογή της οδηγίας στο σύνολο των χωρών μελών, αφετέρου δε η διοχέτευση του συνόλου των εσόδων ως ανταποδοτικών πόρων στις υποδομές μεταφορών και όχι η χρησιμοποίησή τους για να κλείσουν οι γνωστές μαύρες τρύπες.
<SPEAKER ID="100" NAME="Hubert Pirker" AFFILIATION="PPE">
(DE) Κύριε Πρόεδρε, όπως όλοι γνωρίζουμε, η παρούσα οδηγία συνιστά συμβιβασμό. Πλην όμως, πρόκειται αναμφίβολα για ικανοποιητικό συμβιβασμό, διότι εξυπηρετεί αμφότερα τα μέρη, τουλάχιστον έως κάποιον βαθμό -ήτοι τόσο τους μεταφορείς όσο και τους πολίτες, οι οποίοι αναγκάζονται να υφίστανται τον θόρυβο και τα καυσαέρια των αυτοκινήτων. Ποια είναι τα πλεονεκτήματα αυτής της οδηγίας; Κατά την προσωπική μου άποψη, είναι τρία.
<P>
Πρώτον, υπάρχει η δέσμευση των εσόδων από τα οδικά τέλη για τη διοχέτευσή τους σε επενδύσεις με στόχο τη βελτίωση των υποδομών μεταφορών, προς όφελος του δημόσιου οικονομικού συμφέροντος και την παροχή αυξημένης ασφάλειας και καλύτερων οδικών αρτηριών μεταφορών. Δεύτερον, υπάρχει η τυποποίηση της είσπραξης, η οποία μειώνει το κόστος και αποτρέπει την κυκλοφοριακή συμφόρηση. Τρίτον -και πολύ σημαντικό- είναι το γεγονός ότι παρέχει στα κράτη μέλη τη δυνατότητα και την ελευθερία να συνυπολογίζουν μορφές κόστους, όπως ο θόρυβος και οι ρυπογόνες εκπομπές, στα οικεία οδικά τέλη σε μελλοντικό ορίζοντα. Πρόκειται, λοιπόν, για μηχανισμούς ελέγχου.
<P>
Όσοι αποφεύγουν τις ώρες αιχμής και την κυκλοφοριακή συμφόρηση θα πληρώνουν λιγότερα, ενώ όσοι οδηγούν καθαρά και αθόρυβα φορτηγά οχήματα θα επωφελούνται από τη χρέωση χαμηλότερου κόστους. Ελπίζω ότι τα κίνητρα αυτά θα σημαίνουν στο μέλλον ότι θα αποφεύγονται καταστάσεις κυκλοφοριακής συμφόρησης και θα ανανεώνονται οι στόλοι των φορτηγών οχημάτων. Εν γένει, ξέρουμε ότι δεν θα ήταν δυνατόν να ικανοποιηθούν όλες οι επιθυμίες στο πλαίσιο των διαπραγματεύσεων, ώστόσο, οι θετικές αυτές πτυχές, τις οποίες είχαμε τη δυνατότητα να επιτύχουμε στις διαπραγματεύσεις χάρη στον δυναμισμό του Κοινοβουλίου, πρέπει να οδηγήσουν και στα επιθυμητά θετικά αποτελέσματα.
<P>
Επίσης, ευελπιστώ να μην υπάρχει υπερβολικά μεγάλος γραφειοκρατικός φόρτος κατά την εφαρμογή, δεδομένου ότι κάτι τέτοιο θα ήταν συνολικά επιζήμιο για ολόκληρο το ρυθμιστικό πλαίσιο.
<SPEAKER ID="101" NAME="Silvia-Adriana Ţicău" AFFILIATION="S&amp;D">
(RO) Κύριε Πρόεδρε, η συμπερίληψη τέλους βάσει του εξωτερικού κόστους στο αντίτιμο των διοδίων επιτρέπει στα κράτη μέλη την εισαγωγή του με σκοπό τη χρήση του στο διευρωπαϊκό οδικό δίκτυο, ή σε ορισμένα τμήματά του, καθώς και σε τυχόν άλλα πρόσθετα τμήματα των εθνικών τους αυτοκινητοδρόμων που δεν εντάσσονται στο διευρωπαϊκό οδικό δίκτυο.
<P>
Δεν στηρίζουμε τη σκόπιμη θέσπιση δασμολογικών φραγμών που θα αυξήσουν το κόστος για τους μεταφορείς των περιφερειακών κρατών μελών και, κατ' επέκταση, τις τιμές των μεταφερόμενων προϊόντων. Παρότι η οδηγία δεν πρέπει να επιτρέπει την εισαγωγή διακρίσεων λόγω ιθαγένειας του μεταφορέα, το άρθρο 7ια παρέχει τη δυνατότητα στα κράτη μέλη που καθιερώνουν σύστημα επιβολής διοδίων ή/και τελών χρήσης των υποδομών να παρέχουν για αυτά τα τέλη κατάλληλη οικονομική αντιστάθμιση, η οποία ενδέχεται να δημιουργήσει στρεβλώσεις του ανταγωνισμού.
<P>
Φρονώ ότι τα έσοδα που δημιουργούνται από την επιβολή τέλους στους χρήστες των υποδομών, καθώς και από το τέλος βάσει του εξωτερικού κόστους, πρέπει να χρησιμοποιούνται για την ενίσχυση του διευρωπαϊκού οδικού δικτύου, τη βελτίωση της οδικής ασφάλειας και την εξασφάλιση ασφαλών χώρων στάθμευσης, στόχοι που συνιστούν απόλυτη αναγκαιότητα ενόψει της συμμόρφωσης προς το ισχύον κοινωνικό δίκαιο.
<SPEAKER ID="102" NAME="Carlo Fidanza" AFFILIATION="PPE">
(IT) Κύριε Πρόεδρε, κυρίες και κύριοι, όλοι συμφωνούμε επί της ανάγκης να καταστούν πιο βιώσιμες οι εμπορευματικές μεταφορές, όμως αυτό το αποτέλεσμα επιτυγχάνεται κυρίως μέσω των επενδύσεων στις υποδομές και της σταδιακής ανανέωσης του υφιστάμενου στόλου.
<P>
Στην πραγματικότητα, πίσω από το περιβαλλοντικό πνεύμα της Eurovignette και την αρχή "ο ρυπαίνων πληρώνει" κρύβεται ένα σημαντικό ανταγωνιστικό μειονέκτημα για ορισμένες χώρες σε σύγκριση με κάποιες άλλες, με σοβαρές επιπτώσεις όχι μόνον στον οικείο κλάδο μεταφορών, ο οποίος συγκροτείται, σε μεγάλο βαθμό, από μικρομεσαίες επιχειρήσεις, αλλά και στα εθνικά τους συστήματα. Όλα αυτά θα συμβούν χωρίς την υποχρεωτική ανακατανομή επαρκών πόρων για τη βελτίωση των υποδομών μεταφορών, καθώς και της αποδοτικότητας και περιβαλλοντικής απόδοσης του κλάδου των μεταφορών, στοιχείο που θα έπρεπε να συνιστά το ουσιώδες αποτέλεσμα αυτής της οδηγίας.
<P>
Οι διαπραγματεύσεις έχουν οδηγήσει μεν σε μερικά θετικά αποτελέσματα -αναφέρομαι εν προκειμένω στη διαλειτουργικότητα και την αγορά μίσθωσης μικρών οχημάτων σε ορεινές περιοχές- αλλά η συνολική έκβαση δεν είναι ικανοποιητική. Πιστεύω ότι η πρόβλεψη ενδεχομένως διαδικασίας συνδιαλλαγής θα αποτελούσε τον καλύτερο τρόπο εξομάλυνσης των σημείων τριβών που παραμένουν ανεπίλυτα.
<SPEAKER ID="103" NAME="Andrew Henry William Brons" AFFILIATION="NI">
(EN) Κύριε Πρόεδρε, η προτεινόμενη οδηγία ενδέχεται να αποτελέσει το μοιραίο πλήγμα για τα συμφέροντα του βρετανικού κλάδου των οδικών μεταφορών. Ο εν λόγω κλάδος καταγράφει σταθερή πτώση τα τελευταία δέκα έτη. Οι οδηγοί που είναι κάτοχοι άδειας λειτουργίας έχουν μειωθεί κατά 8% την τελευταία τριετία. Επί του παρόντος, τα αλλοδαπά φορτηγά ελέγχουν το 80% της δραστηριότητας στον τομέα των μεταφορών μέσω της Μάγχης. Κατά την τελευταία δεκαετία, έχει σημειωθεί παύση του 20% της εγχώριας δραστηριότητας προς όφελος των αλλοδαπών μεταφορέων. Διαπιστώνεται στη χώρα υψηλός και αυξανόμενος αριθμός εγκατεστημένων αλλοδαπών μεταφορέων, οι οποίοι χρησιμοποιούν αλλοδαπά οχήματα, καταβάλλοντας μόνο τα χαμηλά τέλη των χωρών προέλευσής τους, και οι οποίοι αποκτούν ολοένα μεγαλύτερο μερίδιο στην εγχώρια δραστηριότητα.
<P>
Εκ πρώτης όψεως, θα μπορούσε να συναχθεί το συμπέρασμα ότι η επιχειρηματική δραστηριότητα των βρετανών μεταφορέων υποχωρεί απλώς λόγω του ανταγωνισμού, μιας ιδιαίτερα προσφιλούς λέξης στο λεξιλόγιο της ΕΕ. Αυτός ο ανταγωνισμός, όμως, δεν είναι θεμιτός. Τα βρετανικά τέλη κυκλοφορίας είναι μακράν υψηλότερα και ο φόρος καυσίμων υπερβαίνει τον φόρο άλλων χωρών. Οι αλλοδαποί μεταφορείς δραστηριοποιούνται στο "νωμένο Βασίλειο χρησιμοποιώντας καύσιμα που μεταφέρουν μαζί τους σε ρεζερβουάρ χωρητικότητας 1.000 λίτρων. Παρότι τα προτεινόμενα τέλη θα εφαρμόζονται σε όλα τα οχήματα, η επιβάρυνση για τον βρετανικό κλάδο ενδέχεται να αποβεί μοιραία. Πρέπει να εκφράσουμε την αντίθεσή μας σε αυτήν τη οδηγία.
<SPEAKER ID="104" NAME="Herbert Dorfmann" AFFILIATION="PPE">
(DE) Κύριε Πρόεδρε, δεν υπάρχει αμφιβολία ότι η εσωτερική αγορά είναι ένα από τα σημαντικότερα επιτεύγματα της Ένωσής μας και ότι οι αποδοτικές δομές μεταφορών αποτελούν αναπόσπαστο τμήμα της. Ωστόσο, προσωπικά ζω σε μια λωρίδα γης, κατά μήκος της οποίας μεταφέρονται ετησίως 50 εκατομμύρια τόνοι εμπορευμάτων, και πιστεύω ότι, παράλληλα με το δικαίωμα των πολιτών σε αποδοτικές μεταφορές, υπάρχει και το δικαίωμα των πολιτών που ζουν κατά μήκος των οδών στην προστασία τους από τον αντίκτυπο και τις επιπτώσεις αυτών των μεταφορών. Συνεπώς, η παρούσα οδηγία συνιστά αναμβφισβήτητα ένα μικρό βήμα προς τη σωστή κατεύθυνση, εφόσον χρησιμοποιηθεί κατά τέτοιον τρόπο ώστε οι επενδύσεις να πραγματοποιούνται με στόχο τη βελτίωση της προστασίας από τον θόρυβο, την εξασφάλιση σύγχρονων βαρέων φορτηγών οχημάτων και, προπαντός, την καθιέρωση σύγχρονων σιδηροδρομικών δικτύων και σύγχρονου τροχαίου υλικού.
<P>
Εξίσου θετικό είναι και το γεγονός ότι καθίσταται δυνατή η επιβολή συμπληρωματικού τέλους σε ορεινές περιοχές. Το στοιχείο που θεωρώ, όμως, ιδιαίτερα αμφισβητήσιμο είναι το γεγονός ότι σχεδιάζουμε να προχωρήσουμε στον εν λόγω τομέα σύμφωνα με την αρχή της εθελοντικής δράσης, με άλλα λόγια, όπως και κατά το παρελθόν, τα κράτη που δεν επιθυμούν να συμμετέχουν στην Eurovignette απλώς δεν υποχρεούνται να την θέσουν σε εφαρμογή. Αυτό δεν θα οδηγήσει μόνο στην εισαγωγή διακρίσεων στο εσωτερικό της Ευρώπης, αλλά είναι επίσης εξαιρετικά αμφισβητήσιμο όσον αφορά τον αντίκτυπο που θα έχει και στον πληθυσμό.
<SPEAKER ID="105" NAME="Seán Kelly" AFFILIATION="PPE">
(EN) Κύριε Πρόεδρε, η γενική τάση σε αυτήν την οδηγία είναι θετική, διότι διανύουμε μια εποχή στην οποία καλούμαστε να αντιμετωπίσουμε την κλιματική αλλαγή κ.ο.κ. σε όλους τους δυνατούς τομείς· πρέπει να εγκύψουμε σε όλες τις μεθόδους που οδηγούν στη ρύπανση. Βεβαίως, η εστίαση στα βαρέα φορτηγά οχήματα έχει νόημα όσον αφορά τη χρήση διοδίων κ.λπ.
<P>
Ένα ζήτημα επί του οποίου πρέπει να επεκταθούμε ιδιαίτερα αφορά το γεγονός ότι πρέπει να είμαστε σε θέση να αναπτύξουμε τεχνολογίες παραγωγής κινητήρων, οι οποίοι απαιτούν ολοένα λιγότερα καύσιμα, με άλλα λόγια, κινητήρων που θα διανύουν ολοένα περισσότερα μίλια με την κατανάλωση ολοένα λιγότερων γαλονιών καυσίμων. Ασφαλώς, πρόκειται για έναν τομέα στον οποίο επιβάλλεται η διεξαγωγή εκτενέστατης έρευνας· είναι εφικτό να επέλθουν πολλές βελτιώσεις απόδοσης, όχι μόνο για τα βαρέα φορτηγά οχήματα, αλλά και για όλα τα οχήματα συνολικά. Πρόκειται για ένα στοιχείο που δεν αναφέρεται ούτε προάγεται και διερευνάται αρκετά.
<SPEAKER ID="106" NAME="Jacky Hénin" AFFILIATION="GUE/NGL">
(FR) Κύριε Πρόεδρε, το γεγονός ότι εξετάστηκαν επιτέλους τα ζητήματα της φορολόγησης των οδικών εμπορευματικών μεταφορών και της Eurovignette συνιστά, αυτό καθαυτό, ευχάριστη είδηση για όλους τους Ευρωπαίους. Τούτου λεχθέντος, καλούμαστε να επιτελέσουμε ακόμα μείζον έργο έως ότου επωμιστούν οι οδικές μεταφορές εύλογο ποσοστό του κόστους που αντιπροσωπεύουν για τις κοινωνίες μας: φθορά των υποδομών λόγω χρήσης, ρύπανση, δημόσια υγεία και ατυχήματα. Ως κάτοικος μιας πόλης από την οποία διέρχονται ετησίως εκατομμύρια βαρέα φορτηγά οχήματα, μπορώ να επιβεβαιώσω ότι σπανίως λαμβάνεται υπόψη η ταλαιπωρία του πληθυσμού.
<P>
Από την άλλη πλευρά, υπάρχουν και τα ζητήματα που κανείς από τους παριστάμενους στην Αίθουσα δεν θέλει να θίξει: οι πολύ χαμηλές αποδοχές των οδηγών, οι φρικτές συνθήκες εργασίας και οι απαράδεκτες ώρες οδήγησης που θέτουν σε κίνδυνο την υγεία όλων μας. Δεν θα ήταν υπερβολικός ο χαρακτηρισμός "σκλάβοι των οδικών αρτηριών".
<P>
Άρα λοιπόν, ναι, είναι απαραίτητη η επιβολή μέγιστου φορολογικού συντελεστή για την ενθάρρυνση των ταξιδίων βραχείας διάρκειας, των συνδυασμένων οδικών και σιδηροδρομικών μεταφορών (piggy-back), των θαλάσσιων μεταφορών και των οδών εσωτερικής ναυσιπλοΐας, όπως είναι εξίσου απαραίτητο να πεισθούν ολόκληρη η Ένωση και οι γειτονικές χώρες να πασχίσουν για την εξασφάλιση των καλύτερων δυνατών κοινωνικών συνθηκών. Ωστόσο, είναι σημαντικό να διασφαλίσουμε έξυπνη φορολόγηση ώστε να μην καλούνται να πληρώνουν μόνο οι οδηγοί μικρομεσαίων εταιρειών μεταφορών, και πολύ περισσότερο οι καταναλωτές, αλλά οι μεγάλες εταιρείες μεταφορών και οι μεγάλοι πελάτες, όπως ο κλάδος των διανομών μεγάλης κλίμακας.
<SPEAKER ID="107" NAME="Siim Kallas" LANGUAGE="EN">
Κύριε Πρόεδρε, θα ήθελα να ευχαριστήσω θερμά τους αξιότιμους βουλευτές για τα σχόλιά τους και θα ήθελα να προβώ σε ορισμένες παρατηρήσεις.
<P>
Πρώτον, η Eurovignette δεν είναι ευρωπαϊκός φόρος. Αυτό πρέπει να γίνει απολύτως σαφές. "χεί άσχημα υπό αυτήν την έννοια. Αντιθέτως, πρόκειται για μια οδηγία, η οποία περιορίζει και ρυθμίζει τα εθνικά τέλη. Έχουμε 22 χώρες με διαφορετικά διόδια και τέλη για διαφορετικού τύπου οχήματα - βαρέα οχήματα και αυτοκίνητα ιδιωτικής χρήσης. Όλοι οι χρήστες από διαφορετικές χώρες πληρώνουν αυτά τα διόδια όταν κυκλοφορούν στο αντίστοιχο δίκτυο.
<P>
Δεύτερον, σας παρακαλώ να αποδεχθείτε τον συμβιβασμό. Είναι πολύ μεγαλύτερος και πολύ πιο σύνθετος από ό,τι δείχνει. Παρουσιάζει δύο βασικές συνεχείς έριδες.
<P>
" πρώτη αφορά την αρχή - ποιοι πρέπει να πληρώνουν για τη χρήση των υποδομών και για τι ακριβώς πρέπει να πληρώνουν. Αυτός είναι ο λόγος για τον οποίο η οδηγία προσανατολίζεται προς τη σωστή κατεύθυνση. " αρχή "ο χρήστης πληρώνει", αλλά και η αρχή "ο ρυπαίνων πληρώνει", αναπόφευκτα θα εξακολουθήσει να ισχύει. Αυτή είναι η εξέλιξη των πραγμάτων.
<P>
" δεύτερη έριδα είναι πολύ πιο επίμονη και έντονη. Πρόκειται για σύγκρουση μεταξύ των χωρών μεγάλης διαμετακομιστικής κυκλοφορίας, οι οποίες επιθυμούν, φυσικά, μεγαλύτερη ευελιξία για την αντιμετώπιση των προβλημάτων στις υποδομές τους, και θέλουν σαφώς τον επιμερισμό του βάρους για τη χρήση των υποδομών μεταξύ των φορολογουμένων και όλων των χρηστών - υπογραμμίζω, όλων των χρηστών: δεν μπορεί να γίνει καμία απολύτως διάκριση.
<P>
Ασφαλώς, υπάρχει μια ομάδα χωρών που είναι κατηγορηματικά αντίθετες εν προκειμένω. Αυτό ήταν ιδιαίτερα εμφανές και στο παρόν Σώμα, κατά τη διάρκεια της συζήτησης. Οφείλω απλώς να σας υπενθυμίσω ότι, στις 15 Οκτωβρίου, το Συμβούλιο συναίνεσε επί του πολιτικού συμβιβασμού. Παρ' ολίγον δε να υπάρξει αναστέλλουσα μειοψηφία, και η έριδα συνεχίζεται πλέον στο Κοινοβούλιο.
<P>
Ο κ. El Khadraoui επιτέλεσε τιτάνιο έργο για την επίτευξη ικανοποιητικού συμβιβασμού και την παρουσίαση άρτιας πρότασης στο πλαίσιό του. Σας ζητώ ειλικρινά να στηρίξετε αυτόν τον συμβιβασμό. Φαίνεται ότι, για ορισμένες παρατάξεις και για ορισμένα άτομα, πολλά από τα επιμέρους στοιχεία του συμβιβασμού δεν είναι ικανοποιητικά, πρόκειται, όμως, για μείζον βήμα. Το εν λόγω ζήτημα εκκρεμεί επί σειρά ετών. Τώρα πλέον κάνουμε ένα βήμα προς τα εμπρός.
<SPEAKER ID="108" NAME="Enikő Győri">
ασκούσα την Προεδρία του Συμβουλίου. - (HU) Κύριε Πρόεδρε, κυρίες και κύριοι, καταρχάς θα ήθελα να σας ευχαριστήσω για αυτήν την εξαιρετικά χρήσιμη συζήτηση, στην οποία διατυπώθηκε μεγάλος αριθμός επιχειρημάτων και αντεπιχειρημάτων. Αυτό δείχνει επίσης, όπως ανέφερε και ο κ. Επίτροπος, ότι επιτεύχθηκε συμβιβασμός. Μετά από μεγάλες δυσκολίες, προβλήματα και, φυσικά, μάχες, έχω, παρ' όλα αυτά, την πεποίθηση ότι πρόκειται για μια ευρωπαϊκή επιτυχία, όπως ήδη επεσήμανε ο κ. Leichtfried. Σας ευχαριστώ επίσης για την εκτίμηση που εκφράστηκε προς την ουγγρική Προεδρία.
<P>
Όπως συμβαίνει με όλες τις συμβιβαστικές λύσεις, έγινε και στον παρόντα συμβιβασμό σοβαρή προσπάθεια εξισορρόπησης. Κληθήκαμε να εξισορροπήσουμε την περιβαλλοντική με την οικονομική βιωσιμότητα. Θα ήθελα να διαψεύσω τον ισχυρισμό ότι το Συμβούλιο δεν έδωσε καμία απολύτως σημασία στην προστασία τους περιβάλλοντος. " οδηγία αυτή δεν θα υπήρχε εάν δεν ήταν σημαντική. Κληθήκαμε επίσης να επιτύχουμε ισορροπία -και θα ήθελα να απευθυνθώ εν προκειμένω και στον κ. De Grandes Pascual- μεταξύ του κέντρου και της περιφέρειας. Είναι αλήθεια ότι στο Συμβούλιο έλαβαν χώρα ζωηρές συζητήσεις όσον αφορά τους καλύτερους δυνατούς τρόπους ώστε να διασφαλισθεί ότι τα περιφερειακά κράτη μέλη δεν θα αισθάνονται αποκλεισμένα, και, τελικά, στο Συμβούλιο διαμορφώθηκε ειδική πλειοψηφία, ελπίζω δε ότι το ίδιο θα συμβεί- όπως αποκάλυψε, κατά την άποψή μου, η συζήτηση- και στο Κοινοβούλιο.
<P>
Θα μπορούσαμε να πούμε ότι πρόκειται για σταγόνα στον ωκεανό, αλλά πιστεύω -και είμαι ευτυχής για το γεγονός ότι αυτό αναγνωρίστηκε από πολλούς κατά τη διάρκεια της συζήτησης- ότι έχουμε κάνει ένα εξαιρετικά σημαντικό πρώτο βήμα προς την εσωτερίκευση του κόστους και την επανεπένδυση των εσόδων στο εσωτερικό του κλάδου, παρότι, όπως συμβαίνει με κάθε συμβιβασμό, μπορεί να μην είναι ο άριστος συμβιβασμός, και είμαι βέβαιη ότι θα έχουμε τη δυνατότητα να δώσουμε περαιτέρω συνέχεια κατά τα προσεχή έτη.
<P>
Θα ήθελα να αναφέρω τρία συγκεκριμένα ζητήματα, τα οποία αποτέλεσαν αντικείμενο αρκετών ερωτήσεων. Το πρώτο είναι η χρήση των εσόδων, και θα ήθελα να επανέλθω στην παρατήρηση του κ. Sterckx. " συμφωνία περιέχει λεπτομερή σύσταση προς τα κράτη μέλη σχετικά με τη χρήση ακριβώς των εσόδων, αναφέροντας, μεταξύ άλλων, ότι το 15% των δημιουργούμενων εσόδων -και το τονίζω αυτό ιδιαίτερα για την κ. Meissner- θα πρέπει να χρησιμοποιούνται για τη χρηματοδότηση έργων διευρωπαϊκών μεταφορών. Θα ήθελα επίσης να προσθέσω ότι αυτό είναι το αποτέλεσμα ενός ικανοποιητικού συμβιβασμού, ενός άρτιου και επαρκούς συμβιβασμού, όπως παρατήρησε και ο κ. Dirk Sterckx, παρότι πρόκειται ενδεχομένως μόνο για ένα πρώτο βήμα προς τη σωστή κατεύθυνση.
<P>
" δεύτερη συγκεκριμένη ερώτηση, η οποία υποβλήθηκε επίσης από τον κ. Sterckx, αφορούσε την απεικόνιση του κόστους από τα μποτιλιαρίσματα και την κυκλοφοριακή συμφόρηση. Θα ήθελα να επισημάνω ότι η συμφωνία που επιτεύχθηκε με το Ευρωπαϊκό Κοινοβούλιο επεκτείνεται και σε αυτό το πρόβλημα, δεδομένου ότι παρέχει στα κράτη μέλη τη δυνατότητα να προσδιορίζουν τα τέλη χρήσης με διαφοροποιημένο τρόπο, βάσει της τοποθεσίας και της ώρας. Όπως όλοι γνωρίζετε, τα κράτη μέλη δύνανται να επιβάλλουν υψηλότερα τέλη για τη χρήση των υποδομών κατά τη διάρκεια των περιόδων αιχμής. Αυτή η αυξημένη διαφοροποίηση των τελών χρήσης των υποδομών αποτελεί εναλλακτική λύση για την καταπολέμηση της κυκλοφοριακής συμφόρησης, και, παρότι συνυπολογίζουμε στο εξωτερικό κόστος μόνο την ατμοσφαιρική ρύπανση και την ηχορύπανση, ο μηχανισμός διαφοροποίησης της οδηγίας μπορεί να συμβάλει ακόμα πιο αποτελεσματικά στη μείωση της συνήθους κυκλοφοριακής συμφόρησης των ευρωπαϊκών οδικών αρτηριών.
<P>
Τέλος, θα ήθελα να εξετάσω το τρίτο ζήτημα που θίξατε, συγκεκριμένα δε την ερώτηση της κ. Lichtenberger σχετικά με τα τέλη εξωτερικού κόστους. Το Συμβούλιο είχε ήδη διαμορφώσει τη θέση του σε πρώτη ανάγνωση, στις 14 Φεβρουαρίου του τρέχοντος έτους, και στη συνέχεια προσθέσαμε σχετική διάταξη στην οδηγία, κατόπιν αιτήματος του Κοινοβουλίου, επιδιώκοντας να αποστείλουμε στους πολίτες ένα πολιτικό μήνυμα όσον αφορά τα περιβαλλοντικά χαρακτηριστικά των βαρέων φορτηγών οχημάτων. Προς τον σκοπό αυτόν, συμπεριλάβαμε τη δυνατότητα επιβολής, επιπλέον της προσαύξησης που εφαρμόζεται στις ορεινές περιοχές, πρόσθετου τέλος εξωτερικού κόστους στις κατηγορίες οχημάτων Euro 0, 1, 2 και 3. Δεδομένου ότι τα οχήματα της κατηγορίας Euro 3 είναι λιγότερο ρυπογόνα από τα υπόλοιπα, πλέον ρυπογόνα, οχήματα στις κατηγορίες εκπομπών Euro, η έναρξη ισχύος του συστήματος επιβολής διπλού τέλους ορίζεται σε μεταγενέστερη ημερομηνία, ενώ θα ισχύει ήδη για τις υπόλοιπες κατηγορίες από την ημερομηνία έναρξης ισχύος της οδηγίας. Επιπλέον, η συμφωνία που επιτεύχθηκε με το Ευρωπαϊκό Κοινοβούλιο παρέχει επίσης κίνητρα για τα λιγότερο ρυπογόνα οχήματα των κατηγοριών Euro 5 και 6, ούτως ώστε να ενθαρρυνθεί η ανανέωση του στόλου οχημάτων.
<P>
Κύριε Πρόεδρε, κυρίες και κύριοι, από τη σημερινή μας συζήτηση καθίσταται σαφές ότι, με την οδηγία για την Eurovignette, έχουμε κάνει ένα εξαιρετικά σημαντικό βήμα προόδου για τον τομέα των μεταφορών. " συγκεκριμένη σύσταση σχετικά με τα βαρέα φορτηγά οχήματα δεν είναι σημαντική μόνο ως προς το περιεχόμενό της αυτό καθαυτό, αλλά έχει και συμβολική σημασία. Θα θέσει για πρώτη φορά σε εφαρμογή -και χαίρομαι που το επιβεβαιώσατε αυτό στα σχόλιά σας- την αρχή "ο ρυπαίνων πληρώνει", δρομολογώντας μια μακρά συζήτηση και διαδικασία εφαρμογής, η οποία οδηγεί στην εσωτερίκευση του εξωτερικού κόστους για όλα τα μέσα μεταφορών.
<P>
Κύριε Πρόεδρε, η ουγγρική Προεδρία είναι ιδιαίτερα ευτυχής που επιτεύχθηκε αυτή η συμφωνία με το Ευρωπαϊκό Κοινοβούλιο, και έχω τη βεβαιότητα ότι το μέτρο που συζητείται τώρα, ενόψει της έγκρισής του από το Κοινοβούλιο, μπορεί να οδηγήσει στην αύξηση της οικονομικής απόδοσης και στη μείωση των αρνητικών περιβαλλοντικών επιπτώσεων στον τομέα των μεταφορών, και ότι, ως εκ τούτου, οι πολίτες της Ευρωπαϊκής Ένωσης θα βγουν κερδισμένοι από την έγκριση της παρούσας οδηγίας.
<SPEAKER ID="109" NAME="Saïd El Khadraoui" LANGUAGE="NL">
Κύριε Πρόεδρε, θα ήθελα να σας ευχαριστήσω όλους θερμά για τη στήριξη και τα σχόλιά σας, και οι ευχαριστίες μου απευθύνονται, παρεμπιπτόντως, και σε όσους εξέφρασαν την αντίθεσή τους προς την έκθεση. Ο τομέας των μεταφορών είναι σημαντικός για την οικονομία μας. Παρ' όλα αυτά, συνεπάγεται κόστος - κόστος υποδομών, αλλά και άλλες μορφές κόστους, όπως τα λεπτά σωματίδια στην ατμόσφαιρα, τον θόρυβο, την κυκλοφοριακή συμφόρηση και ούτω καθεξής.
<P>
Με την παρούσα αναθεωρημένη οδηγία, θα δημιουργήσουμε τελικά ένα ευρωπαϊκό πλαίσιο, το οποίο θα παρέχει στα κράτη μέρη την ευκαιρία να διασφαλίζουν εν μέρει την καταβολή του κόστους από όσους το δημιουργούν πραγματικά. Ταυτόχρονα, με τη μέθοδο αυτή παρέχεται εξίσου η δυνατότητα στα κράτη μέλη να δημιουργούν πόρους για να επανεπενδύουν στο σύστημα μεταφορών ώστε να το καταστήσουν πιο βιώσιμο και να επιτύχουν ουσιαστική μείωση του εξωτερικού κόστους. Με αυτόν τον τρόπο, μπορούμε να καταστήσουμε και πιο κατάλληλη την κοινωνία μας για τη διαβίωσή μας, να αυξήσουμε την αποδοτικότητα του κλάδου και να συμβάλουμε στη διαμόρφωση ισότιμης βάσης όσον αφορά τη χρήση των διαφόρων μέσων μεταφορών, εξασφαλίζοντας, συνεπώς, και την παροχή περισσότερων ευκαιριών για τους σιδηροδρόμους και τις οδούς εσωτερικής ναυσιπλοΐας.
<P>
Τόνισα νωρίτερα, κατά την εναρκτήρια ομιλία μου, πόσο δύσκολο ήταν να καταλήξουμε σε αυτόν το συμβιβασμό. Παρεμπιπτόντως, ο στόχος της Λευκής Βίβλου της Επιτροπής συνίσταται στην καθιέρωση της υποχρεωτικής εσωτερίκευσης του εξωτερικού κόστους έως το 2020. Αυτός ο στόχος προοιωνίζεται ζωηρές συζητήσεις κατά τα προσεχή έτη.
<P>
Εντωμεταξύ, προσβλέπω, καταρχάς, στην επαρκή στήριξη εκ μέρους της παρούσας Ολομέλειας, η οποία θα μας δώσει τη δυνατότητα να συνεχίσουμε περαιτέρω και να αποδείξουμε ότι η Ευρώπη μπορεί επίσης να λαμβάνει αποφάσεις προς όφελος των πολιτών μας. Δεύτερον, αισιοδοξώ ότι αρκετά κράτη μέλη θα αρχίσουν πράγματι πλέον να αξιοποιούν τις νέες ευκαιρίες και να είναι επίσης σε θέση να δελεάζουν και άλλα κράτη μέλη ώστε να συμμετάσχουν, ορμώμενα από τον ισχυρό αντίκτυπο των δικών τους θετικών αποτελεσμάτων. Κάτι τέτοιο θα μας επιτρέψει να διαμορφώσουμε ευρύτερη βάση στήριξης για να προχωρήσουμε ακόμα παραπέρα. Προς το παρόν, όμως, η παρούσα οδηγία αναθέτει στην Επιτροπή τεράστιο όγκο προπαρασκευαστικών εργασιών. Κατά τα προσεχή έτη, θα πρέπει να εξεταστεί επίσης το ενδεχόμενο της εσωτερίκευσης και άλλων μορφών εξωτερικού κόστους, της απόδοσης υποχρεωτικού χαρακτήρα στην εσωτερίκευση, καθώς και της συμπερίληψη άλλων τύπων οχημάτων. Όλα αυτά, όμως, αποτελούν αντικείμενο προβληματισμού για τα μεταγενέστερα έτη. Αυτό που προέχει είναι να κάνουμε το σημερινό βήμα προόδου.
<SPEAKER ID="110" NAME="Πρόεδρος">
" συζήτηση έληξε.
<P>
" ψηφοφορία θα διεξαχθεί σήμερα, στις 12.00 το μεσημέρι.
<P>
Γραπτές δηλώσεις (άρθρο 149 του Κανονισμού)
<SPEAKER ID="110" NAME="Bogdan Kazimierz Marcinkiewicz" LANGUAGE="PL">
Θεωρώ υψίστης σημασίας τη σημερινή ολοκλήρωση των εργασιών σε δεύτερη ανάγνωση επί της οδηγίας για την επιβολή τελών στα βαρέα φορτηγά οχήματα, ήτοι της οδηγίας για την Eurovignette. Το βασικό, και πλέον σημαντικό, ζήτημα είναι η διάταξη που θεσπίζει την αρχή "ο ρυπαίνων πληρώνει", σύμφωνα με την οποία θα υπόκεινται σε τέλη για τη χρήση των οδικών υποδομών τα βαρέα φορτηγά οχήματα που προκαλούν μεγαλύτερη ρύπανση και μεγαλύτερο θόρυβο από ό,τι τα οχήματα που είναι εξοπλισμένα με κινητήρες οι οποίοι πληρούν τα πρότυπα Euro V ή Euro VI. Επιπλέον, έχει ληφθεί υπόψη η δυνατότητα τα τέλη να εξαρτώνται έως κάποιον βαθμό από την κυκλοφορία του οχήματος (συμφόρηση) σε ώρες αιχμής - για μέγιστη περίοδο, όμως, πέντε ωρών την ημέρα. Πιστεύω ότι αυτή η λύση θα προαγάγει επιτυχώς την αποφυγή της χρήσης ορισμένων οδικών τμημάτων κατά τη διάρκεια των ωρών αιχμής. Πέραν τούτου, τα κράτη μέλη θα έχουν μεν τη δυνατότητα να καθορίζουν τον τρόπο αξιοποίησης των εσόδων που θα δημιουργούνται από τα εισπραττόμενα τέλη, αλλά ελάχιστο ποσοστό της τάξης του 15% θα πρέπει να χρησιμοποιείται για την οικονομική στήριξη έργων ΔΕΔ-Μ, με στόχο την ενίσχυση της βιωσιμότητας των μεταφορών.
<SPEAKER ID="111" NAME="Vilja Savisaar-Toomast" LANGUAGE="ET">
Είμαι στην ευχάριστη θέση να δηλώσω ότι η οδηγία για την Eurovignette έχει φθάσει στο τέλος της δεύτερης ανάγνωσής της. " παρούσα έκθεση εισάγει τη φράση κλειδί "ο ρυπαίνων πληρώνει", που σημαίνει ότι η τροποποίηση των κανόνων σχετικά με τα διόδια θα μας επιτρέψει να προσθέτουμε το πραγματικό κόστος της ατμοσφαιρικής ρύπανσης και της ηχορύπανσης από τα φορτηγά στους φόρους και τα τέλη που εισπράττονται από τα βαρέα φορτηγά οχήματα όταν χρησιμοποιούν τους αυτοκινητοδρόμους. Επιπλέον, η οδηγία ορίζει ότι τα χρήματα που εισπράττονται με αυτόν τον τρόπο πρέπει να χρησιμοποιούνται για τη χρηματοδότηση αποτελεσματικών και φιλικών προς το περιβάλλον συστημάτων μεταφορών. Ταυτόχρονα, το 15% των καταβαλλομένων τελών πρέπει να επενδύονται σε πανευρωπαϊκά δίκτυα μεταφορών: όχι μόνο οδικών μεταφορών, αλλά επίσης των σιδηροδρόμων και των οδών εσωτερικής ναυσιπλοΐας.
<P>
Παρότι η οδηγία θα εφαρμόζεται σε όλα τα οχήματα άνω των 3,5 τόνων, πιστεύω ότι η συγκεκριμένη διάταξη υπερβαίνει τα εσκαμμένα, διότι τα εν λόγω οχήματα κυκλοφορούν κυρίως σε περιφερειακές αρτηρίες, και δεν πρέπει να υπόκεινται σε ρύθμιση ευρωπαϊκού επιπέδου. Παράλληλα, ένα κράτος μέλος έχει το δικαίωμα να απαλλάσσει οχήματα κάτω των 12 τόνων, επιλογή που ευελπιστώ να εφαρμόσει και η Εσθονία.
<P>
Μιλώντας για την Εσθονία, εκτιμώ ότι η παρούσα οδηγία θα θέσει τέλος στην υφιστάμενη κατάσταση, στην οποία τα φορτηγά μας καταβάλλουν τέλη σε άλλες χώρες, ενώ οχήματα άλλων χωρών δεν πληρώνουν για να κυκλοφορούν στο δικό μας οδικό δίκτυο. Ελπίζω ότι η κυβέρνηση θα θέσει τέλος σε αυτήν τη μορφή άνισης μεταχείρισης και θα επιβάλει ισότιμους όρους για όλους. " οδηγία προβλέπει επίσης κίνητρα για την ανανέωση του στόλου: όσο νεότερο και λιγότερο ρυπογόνο είναι το όχημα τόσο μικρότερο το τέλος που θα καλείται να πληρώσει. Τούτο απαιτεί από τις εταιρείες μεταφορών μεγαλύτερες επενδύσεις, οι οποίες θα αποσβεστούν σχετικά γρήγορα, τόσο μέσω του χαμηλότερου τέλους όσο και μέσω της χαμηλότερης κατανάλωσης καυσίμων.
<SPEAKER ID="111" NAME="Dominique Vlasto" LANGUAGE="FR">
" αναθεώρηση της οδηγίας για την Eurovignette είναι κρίσιμης σημασίας για την αποτελεσματικότερη ενσωμάτωση του κόστους της ρύπανσης που προκαλείται από τις οδικές μεταφορές, στόχος ο οποίος καθίσταται πλέον εφικτός χάρη στη δυνατότητα που θα παρέχεται στα κράτη μέλη να λαμβάνουν υπόψη την ατμοσφαιρική ρύπανση και την ηχορύπανση, καθώς και τη συμφόρηση ορισμένων οδικών αρτηριών, κατά τον καθορισμό των τελών για τα βαρέα φορτηγά οχήματα.
<P>
Πρόκειται για από μακρού αναμενόμενο μέτρο σε περιοχές όπως η γενέτειρά μου, όπου τα οχήματα διεθνών εμπορευματικών μεταφορών δημιουργούν συμφόρηση στις οδικές αρτηρίες των Άλπεων.
<P>
" συγκεκριμένη αναθεώρηση αποτελεί επίσης ένα πρώτο βήμα προόδου προς την αποκατάσταση του θεμιτού ανταγωνισμού μεταξύ των ευρωπαϊκών εταιρειών οδικών μεταφορών, δεδομένου ότι ορισμένα κράτη μέλη, όπως η Γαλλία και η Γερμανία, εφαρμόζουν ήδη την αρχή "ο ρυπαίνων πληρώνει" και επιθυμούν την επέκτασή της εκ μέρους της ΕΕ και σε όλα τα άλλα κράτη μέλη.
<P>
Αυτό που κρίνεται πλέον μείζονος σημασίας είναι η πραγματική διάθεση των εσόδων από την Eurovignette σε έργα για τη βελτίωση των υποδομών, τη μείωση της ρύπανσης και την προστασία του περιβάλλοντος.
<P>
Ως εκ τούτου, επικροτώ τη δέσμευση των κρατών μελών υπέρ της ανακατανομής μέρους των εν λόγω εσόδων για τη χρηματοδότηση του έργου ΔΕΔ-Μ, ενός σημαντικού έργου που αποσκοπεί στη διασφάλιση της εδαφικής συνοχής της Ευρώπης και τη βελτίωση της πρόσβασης σε περιοχές όπως οι περιοχές των Άλπεων, όπου οι υποδομές δεν επαρκούν για την εξασφάλιση της μεταστροφής από τις οδικές μεταφορές σε άλλα μέσα μεταφορών.
<SPEAKER ID="112" NAME="Artur Zasada" LANGUAGE="PL">
Είμαι πεπεισμένος ότι η Ευρωπαϊκή Ένωση χρειάζεται εναρμονισμένες κατευθυντήριες γραμμές, οι οποίες θα παρέχουν τη δυνατότητα στα κράτη μέλη να επιβάλλουν τέλη για το εξωτερικό κόστος που δημιουργεί ο κλάδος των οδικών μεταφορών. Ωστόσο, δεν πρέπει να λησμονούμε ότι οι εταιρείες μεταφορών, ιδιαίτερα εν μέσω κρίσης, δεν θα διαθέτουν τα οικονομικά μέσα να ανανεώσουν τον στόλο των οχημάτων τους γρήγορα και να αγοράσουν οχήματα που θα πληρούν τα πρότυπα Euro V και VI. Συνεπώς, δεν μπορούμε να τιμωρήσουμε τους μεταφορείς για εξωτερικούς παράγοντες επί των οποίων δεν έχουν καμία απολύτως επιρροή. Κατά τη γνώμη μου, πρέπει να καταβάλουμε προσπάθειες για την επίτευξη της μέγιστης δυνατής παράτασης της περιόδου ισχύος των κινήτρων για οικολογικά καθαρότερα οχήματα. Οι εταιρείες μεταφορών που επενδύουν σε τεχνολογίες χαμηλών εκπομπών πρέπει να έχουν το δικαίωμα χορήγησης κατάλληλης προθεσμίας, κατά τη διάρκεια της οποίας θα είναι εγγυημένες οι επενδύσεις τους και θα καταβάλλουν τα χαμηλότερα τέλη ή θα τυγχάνουν απαλλαγής.
<P>
Τέλος, τονίζουμε πολύ συχνά στο Κοινοβούλιο ότι εκείνο που έχει τη μεγαλύτερη σημασία είναι ο άνθρωπος. Ας μην λησμονούμε, λοιπόν, ότι ο τομέας των μεταφορών στην Ένωση δεν αντιπροσωπεύει μόνο τη δημιουργία υπερβολικού θορύβου ή εκπομπών CO2, αλλά επίσης, και προπαντός, εκατοντάδες χιλιάδες θέσεις εργασίας, αποτελεί δε σημαντική συνιστώσα του ΑΕγχΠ σε πολλά κράτη μέλη.
<P>
(" συνεδρίαση διακόπτεται για λίγα λεπτά)

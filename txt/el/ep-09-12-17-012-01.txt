<CHAPTER ID="012-01">
1. Ουγκάντα: σχέδιο νόμου κατά της ομοφυλοφιλίας
<SPEAKER ID="850" NAME="Πρόεδρος">
" ημερήσια διάταξη προβλέπει τη συζήτηση επί έξι προτάσεων ψηφίσματος σχετικά με σχέδιο νόμου κατά της ομοφυλοφιλίας στην Ουγκάντα.
<SPEAKER ID="225" NAME="Michael Cashman" LANGUAGE="EN">
Κύριε Πρόεδρε, απευθύνω έκκληση για την επιείκεια του Σώματος, ώστε να μεταβούμε από τα θέματα επί της διαδικασίας στη συζήτηση του θέματος των διακρίσεων.
<P>
Επί του παρόντος, έχει κατατεθεί ενώπιον του κοινοβουλίου της Ουγκάντας σχέδιο νόμου και ορισμένοι διατείνονται: τι σχέση έχει αυτό το θέμα με εμάς; Οι παραβιάσεις διεθνών υποχρεώσεων, η συμφωνία του Κοτονού και οι παραβιάσεις των ανθρωπίνων δικαιωμάτων -όπως έχουμε ανέκαθεν δείξει- έχουν πάντα σχέση με εμάς.
<P>
Οι διατάξεις του σχεδίου νόμου είναι δρακόντειες και μεταξύ αυτών, επιτρέψτε μου να ενημερώσω το Σώμα, είναι και οι εξής: οιοσδήποτε εικάζεται ότι είναι ομοφυλόφιλος θα διατρέχει τον κίνδυνο ισόβιας κάθειρξης ή της θανατικής καταδίκης· οιοσδήποτε γονέας δεν καταγγέλλει στις αρχές τη λεσβία θυγατέρα ή τον ομοφυλόφιλο γιο του θα του επιβάλλεται πρόστιμο και πιθανόν τριετής φυλάκιση· οιοσδήποτε εκπαιδευτικός δεν αναφέρει στις αρχές τη λεσβία μαθήτρια ή τον ομοφυλόφιλο μαθητή του εντός 24 ωρών θα του επιβάλλονται οι ίδιες ποινές· οιοσδήποτε γαιοκτήμονας, ανεξαρτήτως φύλου, τυγχάνει να παρέχει στέγη σε άτομο "ύποπτο" για ομοφυλοφιλία θα κινδυνεύει να καταδικαστεί σε επταετή φυλάκιση.
<P>
Ομοίως, το σχέδιο νόμου απειλεί με τιμωρία ή αμαύρωση της φήμης οιουδήποτε συνεργάζεται με ομοφυλόφιλα άτομα, όπως ιατροί που εργάζονται σε προγράμματα για την καταπολέμηση του AIDS και του HIV, επικεφαλής της κοινωνίας των πολιτών οι οποίοι δραστηριοποιούνται στους τομείς της σεξουαλικής και αναπαραγωγικής υγείας, υπονομεύοντας περαιτέρω τις προσπάθειες στον τομέα της δημόσιας υγείας για την αναχαίτιση της εξάπλωσης του HIV.
<P>
Είναι ζωτικής σημασίας σήμερα το απόγευμα να αφήσουμε κατά μέρος τις προκαταλήψεις στην παρούσα Αίθουσα και να υπερασπιστούμε όσους δεν έχουν κανένα να τους υπερασπιστεί. Συνεπώς, χαιρετίζω θερμά τη δήλωση του Επιτρόπου Ανάπτυξης και Ανθρωπιστικής Βοήθειας κ. De Gucht, τις δηλώσεις από τη βρετανική, τη γαλλική και τη σουηδική κυβέρνηση, καθώς και από τον Πρόεδρο Obama και τον Πρόεδρο και τον Αντιπρόεδρο της Επιτροπής Εξωτερικών Υποθέσεων της Βουλής των Αντιπροσώπων των "ΠΑ. Καλώ μετ' επιτάσεως το Σώμα να δώσει σε αυτό το θέμα τη δέουσα, μεγάλη, σημασία και να υψώσει τη φωνή του εκ ονόματος εκείνων των ανθρώπων της Ουγκάντας που αυτήν τη στιγμή δεν ακούγονται.
<SPEAKER ID="227" NAME="Marietje Schaake" LANGUAGE="EN">
Κύριε Πρόεδρε, τον περασμένο Σεπτέμβριο, βουλευτής του κοινοβουλίου της Ουγκάντας κατέθεσε "σχέδιο νόμου κατά της ομοφυλοφιλίας". Αυτό το σχέδιο νόμου θα ποινικοποιήσει την ομοφυλοφιλία, οδηγώντας στην επιβολή τιμωρίας με ποινές φυλάκισης, ακόμη δε και με τη θανατική καταδίκη. Αυτό δεν θα ισχύει μόνο για τους εικαζόμενους εγκληματίες, αλλά και για όσους θα παραλείπουν να αναφέρουν αυτά τα υποτιθέμενα εγκλήματα, ή για όσους υποστηρίζουν τα ανθρώπινα δικαιώματα και άλλες δραστηριότητες στην Ουγκάντα.
<P>
" ανησυχία μας είναι ότι αυτό θα συνιστά παραβίαση της ελευθερίας του γενετήσιου προσανατολισμού, καθώς και της ελευθερίας της έκφρασης, οι οποίες είναι ανθρώπινα δικαιώματα: δεν είναι μόνο ευρωπαϊκές αξίες αλλά πανανθρώπινες αξίες.
<P>
Απορρίπτουμε επίσης τη θανατική καταδίκη συνολικά και θέλουμε να ενώσουμε τη φωνή μας με τη διεθνή κοινότητα στην έκφραση της ανησυχίας της για τις ΜΚΟ, οι οποίες ενδέχεται να παύσουν να δραστηριοποιούνται στην Ουγκάντα.
<P>
Συνεπώς, ενώνουμε τις δυνάμεις μας με τον Πρόεδρο Obama και άλλους παράγοντες της διεθνούς κοινότητας οι οποίοι έχουν ζητήσει την απόρριψη αυτού του σχεδίου νόμου και την αναθεώρηση οιωνδήποτε νόμων οι οποίοι ενδέχεται να ποινικοποιούν την ομοφυλοφιλία στην Ουγκάντα.
<SPEAKER ID="229" NAME="Charles Tannock">
συντάκτης. - (ΕΝ) Κύριε Πρόεδρε, η Ουγκάντα αποτελεί μία βαθιά χριστιανική χώρα όπου οι παραδοσιακές αξίες παραμένουν ισχυρές. " ομοφυλοφιλία είναι παράνομη στην Ουγκάντα, όπως σε πολλές αφρικανικές χώρες. Πρέπει, φυσικά να είμαστε ευαίσθητοι όσον αφορά την επιβολή εκ μέρους μας πιο φιλελεύθερων αξιών και αξιών ανεκτικής κοινωνίας στους άλλους, διότι μία τέτοια προσέγγιση μπορεί ενίοτε να αποβεί αντιπαραγωγική.
<P>
Ωστόσο, δεν θα πρέπει να φοβόμαστε να καταδικάσουμε αυτό το αποτρόπαιο νομοσχέδιο, δεδομένου ότι σαφώς πρόκειται για μια δρακόντεια και εξαιρετικά δυσανάλογη νομοθετική πράξη. Δεν θα ήταν μόνον σοβαρά επιζήμια για την ασφάλεια και την ελευθερία των ομοφυλοφίλων στην Ουγκάντα, αλλά θα αμαύρωνε και την εικόνα της χώρας σε ολόκληρο τον κόσμο, καθιστώντας την παρία της διεθνούς κοινότητας.
<P>
" Ουγκάντα έχει κάνει μεγάλα βήματα τις τελευταίες δύο δεκαετίες και, κατά κάποιον τρόπο, μπορεί να θεωρηθεί ενδεχομένως ως μοντέλο για την ανάπτυξη της Αφρικής. Για ποιον λόγο να επιλέξουν οι βουλευτές της Ουγκάντας να απορρίψουν αυτήν την καλή θέληση που έχουν επιδείξει; Για ποιον λόγο να επιδιώξουν να θέσουν τη χώρα τους δίπλα στο απάνθρωπο Ιράν, το οποίο σε τακτική βάση εκτελεί δημόσια τους ομοφυλόφιλους;
<P>
Ας ελπίσουμε ότι, μέσω του αμοιβαίου αποτροπιασμού μας -στο παρόν Κοινοβούλιο και σε πολλά άλλα κοινοβούλια ανά τον κόσμο- για αυτό το βάρβαρο σχέδιο νόμου, θα μπορέσουμε να πείσουμε τον πρόεδρο της Ουγκάντας να ασκήσει βέτο σε αυτό.
<SPEAKER ID="231" NAME="Ulrike Lunacek" LANGUAGE="DE">
Κύριε Πρόεδρε, ορισμένοι από τους προηγούμενους ομιλητές έχουν παράσχει αναλυτικά στοιχεία για αυτό το σχέδιο νόμου το οποίο βρίσκεται τώρα ενώπιον του κοινοβουλίου της Ουγκάντας. Θα ήθελα να σας αφηγηθώ μία σύντομη ιστορία. Πριν από περίπου 4 ή πέντε χρόνια, ήμουν στην Καμπάλα και ένα βράδυ συνάντησα μία παρέα ομοφυλόφιλων ανδρών, γυναικών και διαφυλικών ατόμων σε μία πιτσαρία, όπου ο ιδιοκτήτης επέτρεψε να γίνει η συγκέντρωση. Το ίδιο βράδυ, υπουργός της κυβέρνησης είπε ότι, στο μέλλον, θα πραγματοποιούνταν έφοδοι σε οιονδήποτε χώρο συναθροίζονταν ομοφυλόφιλα και διαφυλικά άτομα. Εκείνο το βράδυ ανησύχησα αρκετά, όπως και τα ομοφυλόφιλα άτομα της Ουγκάντας. Ευτυχώς τίποτε δεν συνέβη, αλλά αυτή η δήλωση σηματοδότησε την απαρχή της αυξανόμενης ομοφοβίας στην Ουγκάντα. Τώρα κατατέθηκε νομοσχέδιο το οποίο όχι μόνο καθιστά την ομοφυλοφιλία έγκλημα, κάτι που ήδη ισχύει, αλλά και την τιμωρεί με τη θανατική καταδίκη.
<P>
Πολλοί είναι οι αφρικανοί αρχηγοί κρατών, περιλαμβανομένου του προέδρου Museveni, που έχουν κάνει πολλά για τις χώρες τους, αλλά το να πει κανείς σε αυτήν τη βάση ότι η ομοφυλοφιλία είναι αντιαφρικανική είναι απλώς λάθος η ομοφυλοφιλία υπήρξε σε όλους τους πολιτισμούς και σε όλες τις περιόδους της Ιστορίας, και θα εξακολουθήσει να υπάρχει, ανεξάρτητα από τη νομοθεσία που εγκρίνεται. Είμαι ευτυχής που πετύχαμε να καταθέσουμε ένα κοινό ψήφισμα με τη στήριξη όλων σχεδόν των πολιτικών ομάδων, επειδή είναι σημαντικό να εκφράσουμε την αντίθεσή μας στο νομοσχέδιο και να διατυπώσουμε τη στήριξή μας στα ομοφυλόφιλα και διαφυλικά άτομα στην Ουγκάντα. Δεν πρέπει να επιτρέψουμε την υπαγωγή τους σε νόμους μίσους και να παραμείνουμε αδρανείς και σιωπηλοί.
<P>
Εμείς στην Ευρωπαϊκή Ένωση έχουμε υποχρέωση να στηρίζουμε τα ανθρώπινα δικαιώματα σε ολόκληρο τον κόσμο και να υπενθυμίσουμε στους βουλευτές του κοινοβουλίου της Ουγκάντας ότι η συμφωνία του Κοτονού, επί παραδείγματι, προβλέπει ότι η ανθρώπινη αξιοπρέπεια και τα ανθρώπινα δικαιώματα ισχύουν για όλους και πρέπει να προστατεύονται από όλους. Ελπίζω επίσης ότι το ψήφισμα που έχουμε καταθέσει θα εγκριθεί στην ολότητά του, επειδή έχει σημασία για τις οργανώσεις που υπερασπίζονται τα δικαιώματα των ομοφυλόφιλων και διαφυλικών ατόμων στην Ουγκάντα να τυγχάνουν στήριξης, περιλαμβανομένης της στήριξης από την Ευρωπαϊκή Ένωση.
<SPEAKER ID="233" NAME="Michèle Striffler" LANGUAGE="FR">
Κύριε Πρόεδρε, κύριε Επίτροπε, κυρίες και κύριοι, για να απαντήσω στην ερώτηση "Γιατί το Ευρωπαϊκό Κοινοβούλιο πρέπει να επιληφθεί αυτού του θέματος;", θα έλεγα ότι το νομοσχέδιο κατά της ομοφυλοφιλίας που κατατέθηκε στο κοινοβούλιο της Ουγκάντας δείχνει πλήρη περιφρόνηση προς τις θεμελιώδεις ελευθερίες και δεν πρέπει επ' ουδενί λόγω να εγκριθεί.
<P>
" ισχύουσα νομοθεσία της Ουγκάντας ποινικοποιεί ήδη την ομοφυλοφιλία. Επί χρόνια οι ΜΚΟ κρούουν τον κώδωνα του κινδύνου σχετικά με τη βία που ασκείται εις βάρος αυτών των ομάδων. Γεγονός είναι ότι, αν εγκριθεί αυτός ο νέος νόμος τον Ιανουάριο του 2010, θα επιδεινώσει την κατάσταση και θα καταστήσει τις ομοφυλοφιλικές πράξεις τιμωρητέες με ισόβια κάθειρξη ή με θανατική καταδίκη για τους ομοφυλόφιλους οι οποίοι είναι οροθετικοί στον HIV.
<P>
Αυτός ο νόμος θα αποτελούσε επίσης σημαντικό εμπόδιο στην καταπολέμηση του AIDS. Υπάρχουν και άλλοι νόμοι εις βάρος των ομοφυλόφιλων στην Αφρική. Ωστόσο, ο συγκεκριμένος νόμος αποτελεί ιδιαίτερη περίπτωση, διότι, όπως ανέφερε ο κ. Cashman, υποχρεώνει τους πολίτες να αναφέρουν ομοφυλοφιλικές πράξεις εντός 24 ωρών. Οιοσδήποτε είναι γιατρός, γονέας ή εκπαιδευτικός ομοφυλόφιλου ατόμου οφείλει να το αναφέρει στην αστυνομία, ειδάλλως κινδυνεύει με ποινή φυλάκισης.
<P>
Επιπλέον, αυτό το νομοσχέδιο ποινικοποιεί το νόμιμο έργο των μη κυβερνητικών οργανώσεων, των διεθνών χρηματοδοτικών και ανθρωπιστικών ενώσεων, οι οποίες αγωνίζονται για την υπεράσπιση και προώθηση των ανθρωπίνων δικαιωμάτων στην Ουγκάντα.
<P>
Μόλις το νομοσχέδιο κατατέθηκε στην κυβέρνηση της Καμπάλα, καταδικάστηκε από υπερασπιστές ανθρωπίνων δικαιωμάτων σε ολόκληρο τον κόσμο, από αρκετά κράτη, περιλαμβανομένης της Γαλλίας, των "νωμένων Πολιτειών ...
<P>
(Ο Πρόεδρος διακόπτει την ομιλήτρια)
<P>
... και από τον ευρωπαίο Επίτροπο αρμόδιο σε θέματα ανάπτυξης, κ. De Gucht. " Ουγκάντα πρέπει να σέβεται τις υποχρεώσεις της σύμφωνα με το διεθνές ανθρωπιστικό δίκαιο και τη συμφωνία του Κοτονού.
<P>
Αν συνεχιστεί αυτή η κατάσταση, η Ευρωπαϊκή Ένωση πρέπει επειγόντως να προβεί σε διαβήματα ενώπιον των αρχών της Ουγκάντας και να επανεξετάσει τη συνεργασία της μαζί της.
<SPEAKER ID="234" NAME="Πρόεδρος">
Κυρία Striffler, είχατε 12 δευτερόλεπτα ακόμη. Θα μπορούσατε να είχατε διαβάσει λίγο πιο αργά και τότε περισσότεροι από τους συναδέλφους σας βουλευτές θα είχαν επωφεληθεί από μία ακόμη καλύτερη μετάφραση. Συνιστώ στους βουλευτές που διαβάζουν τις αγορεύσεις τους να τις διαβιβάζουν εκ των προτέρων στους διερμηνείς, διότι αυτό βοηθά στη βελτίωση της ποιότητας της διερμηνείας.
<SPEAKER ID="235" NAME="Filip Kaczmarek" LANGUAGE="PL">
Κύριε Πρόεδρε, ορισμένοι εκτιμούν ότι δεν πρέπει να ασχοληθούμε με αυτό το ζήτημα, διότι η υπεράσπιση των δικαιωμάτων των ομοφυλόφιλων είναι αδικαιολόγητη προέκταση των ανθρωπίνων δικαιωμάτων. Πρόκειται για παρανόηση.
<P>
" Οικουμενική Διακήρυξη των Δικαιωμάτων του Ανθρώπου αναγνωρίζει ότι τα ανθρώπινα δικαιώματα περιλαμβάνουν όλους τους ανθρώπους, μηδενός εξαιρουμένου. " απαγόρευση διακρίσεων λόγω γενετήσιου προσανατολισμού δεν είναι κάτι καινούριο. Το πρόβλημα είναι ότι δεν θέλουν όλοι να αναγνωρίσουν αυτό το είδος διακρίσεων ως παραβίαση των ανθρωπίνων δικαιωμάτων.
<P>
Στην Ουγκάντα και σε ορισμένες άλλες αφρικανικές χώρες, διατυπώνονται απόψεις, σύμφωνα με τις οποίες το ενδιαφέρον μας για το συγκεκριμένο ζήτημα συνιστά έκφραση νεοαποικιοκρατίας, ή παρέμβασή μας σε θέματα που δεν μας αφορούν. Και αυτό, επίσης, αποτελεί παρανόηση. Διότι ομιλούμε για γενικά, πανανθρώπινα δικαιώματα. Δεν πρόκειται για καπρίτσιο. Σεβόμαστε την ανεξαρτησία της Ουγκάντας και των άλλων κρατών, αλλά δεν μπορούμε να παραμένουμε σιωπηλοί σε απόπειρες επέκτασης των διακρίσεων και όχι περιορισμού τους.
<SPEAKER ID="237" NAME="Kader Arif" LANGUAGE="FR">
Κύριε Πρόεδρε, κυρίες και κύριοι, είμαι ευτυχής που έχουμε την ευκαιρία σήμερα να συζητήσουμε το σχέδιο νόμου κατά της ομοφυλοφιλίας που κατατέθηκε στο κοινοβούλιο της Ουγκάντας στις 25 Σεπτεμβρίου.
<P>
Σε μία συγκυρία όπου παρατηρούμε αύξηση του αριθμού των παραβιάσεων των ανθρωπίνων δικαιωμάτων, αισθάνομαι ότι είναι εξαιρετικά σημαντικό, υπό το φως αυτού του νόμου κατά της ελευθερίας, το Ευρωπαϊκό Κοινοβούλιο να υπερβεί τις διαφορές που χωρίζουν τις πολιτικές οικογένειές του και να είναι σε θέση να καταδικάσει αυτό το νομοσχέδιο με τον σθεναρότερο δυνατό τρόπο και να ζητήσει από το κοινοβούλιο της Ουγκάντας να απορρίψει το νομοσχέδιο και να αναθεωρήσει την εθνική νομοθεσία του προκειμένου να αποποινικοποιήσει την ομοφυλοφιλία.
<P>
Όπως μόλις προ ολίγου επεσήμανε ο κ. Cashman, όλες ανεξαιρέτως οι ΜΚΟ έχουν καταδικάσει αυτό το νομοσχέδιο, θεωρώντας το, επιπλέον, σοβαρό εμπόδιο στην καταπολέμηση του AIDS. " Επιτροπή, μέσω του Επιτρόπου De Gucht, και η συντριπτική πλειονότητα των κρατών μελών -προσθέτοντας τη φωνή τους στις δηλώσεις που έκανε ο Πρόεδρος Obama- έχουν ήδη καταδικάσει αυτήν την πρωτοβουλία.
<P>
Συνεπώς, ζητώ από την Επιτροπή να επανεξετάσει τη συνεργασία μας με την Ουγκάντα αν εγκριθεί αυτό το νομοσχέδιο. Δεν είναι δυνατόν μία χώρα η οποία προτίθεται να παραβιάσει, εν προκειμένω, όχι μόνο το διεθνές δίκαιο αλλά και τις θεμελιώδεις αρχές της συμφωνίας του Κοτονού, να συνεχίζει να επωφελείται από τη στήριξη της Ευρωπαϊκής Ένωσης.
<P>
Ολοκληρώνοντας, κυρίες και κύριοι, επιθυμώ να επισημάνω ότι ο καθένας πρέπει να έχει το δικαίωμα της ελευθερίας του γενετήσιου προσανατολισμού του, χωρίς τον φόβο φυλάκισης ή θανατικής καταδίκης. Αυτή η αρχή είναι αδιαπραγμάτευτη.
<SPEAKER ID="239" NAME="Raül Romeva i Rueda" LANGUAGE="EN">
Κύριε Πρόεδρε, θα ήθελα να ξεκινήσω αυτήν τη συζήτηση μιλώντας για την υπόθεση της Aminatou Haidar. Ωστόσο, για λόγους που ήδη γνωρίζουμε, δεν μου επιτρέπεται. Εν πάση περιπτώσει, το ζήτημα των δικαιωμάτων επιλεξιμότητας στην Ουγκάντα αξίζει την προσοχή μας, και αυτό μας υπενθυμίζει ότι αναγκαζόμαστε, για ακόμη μία φορά, να εγκρίνουμε ένα νέο κείμενο που καταδικάζει την ομοφοβία.
<P>
Στο παρελθόν, έχουμε εγκρίνει αρκετά ψηφίσματα για αυτό το πρόβλημα, περιλαμβανομένης της προστασίας των μειονοτήτων και των πολιτικών κατά των διακρίσεων. Σήμερα, χρειάζεται να προσθέσουμε το νέο κείμενο στα ήδη εγκριθέντα κείμενα. " απόπειρα και μόνο ενός ουγκαντέζου βουλευτή να καταθέσει νομοσχέδιο κατά της ομοφυλοφιλίας χρήζει πολιτικής απάντησης.
<P>
Αυτός ο προτεινόμενος νόμος περιλαμβάνει διατάξεις για την τιμωρία των ατόμων που εικάζεται ότι είναι ομοφυλόφιλα ή αμφιφυλόφιλα, με ισόβια κάθειρξη, ακόμη δε και με θανατική καταδίκη. Το νομοσχέδιο περιλαμβάνει επίσης διάταξη η οποία θα μπορούσε να οδηγήσει σε μέγιστη ποινή τριετούς φυλάκισης οιουδήποτε ατόμου, περιλαμβανομένων των ετεροφυλόφιλων, παραλείψει να αναφέρει εντός 24 ωρών τα στοιχεία ταυτότητας ατόμου για το οποίο γνωρίζει ότι είναι ομοφυλόφιλο, αμφιφυλόφυλο ή διαφυλικό ή ότι υπερασπίζεται τα ανθρώπινα δικαιώματα αυτών των ατόμων. Αυτό σημαίνει ότι και έκαστος εξ ημών θα μπορούσε να προσαχθεί ενώπιον της δικαιοσύνης για τους ίδιους λόγους.
<P>
Πρέπει να υπενθυμίσουμε στην Ευρωπαϊκή Ένωση και στον διεθνή οργανισμό ότι ο γενετήσιος προσανατολισμός είναι ζήτημα που εμπίπτει στο πεδίο των ατομικών δικαιωμάτων στην ιδιωτική ζωή, το οποίο κατοχυρώνεται από το διεθνές δίκαιο για τα ανθρώπινα δικαιώματα, σύμφωνα με το οποίο πρέπει να προάγεται η ισότητα και η εξάλειψη των διακρίσεων, και να διασφαλίζεται η ελευθερία της έκφρασης. Αν το νομοσχέδιο εγκριθεί, ζητούμε από τους διεθνείς χρηματοδότες, τόσο κυβερνητικούς όσο και μη κυβερνητικούς, να παύσουν τις δραστηριότητές τους σε ορισμένους τομείς.
<P>
Απορρίπτω σθεναρά οιαδήποτε πρόταση για θέσπιση επιβολής της θανατικής καταδίκης. Αν αυτά τα αιτήματα δεν ικανοποιηθούν από τις αρχές της Ουγκάντας, τότε πρέπει να ζητήσουμε από το Συμβούλιο και την Επιτροπή να επανεξετάσουν τη συνεργασία τους με τη χώρα αυτή, εφόσον το νομοσχέδιο καταστεί νόμος και υπάρξει παραβίαση των διεθνών ανθρωπίνων δικαιωμάτων. Για αυτόν τον λόγο, θέλω να υπενθυμίσω στην κυβέρνηση της Ουγκάντας τις υποχρεώσεις της βάσει του διεθνούς δικαίου και βάσει της συμφωνίας του Κοτονού, οι οποίες απαιτούν τον σεβασμό των ανθρωπίνων δικαιωμάτων.
<SPEAKER ID="241" NAME="Ana Gomes" AFFILIATION="S&amp;D">
(PT) " Ευρώπη πρέπει να παρέμβει σε αυτό το ζήτημα με όλα τα μέσα που διαθέτει, ιδιαίτερα δε στο πλαίσιο της συμφωνίας του Κοτονού. Πρέπει να ζητήσουμε την άμεση απόσυρση αυτού του δρακόντειου νομοσχεδίου· διαφορετικά θα υπάρξουν συνέπειες για την οικονομική και πολιτική συνεργασία με την Ουγκάντα.
<P>
Όταν ενημερώθηκα σχετικά με το περιεχόμενο αυτής της πρότασης νόμου και άκουσα αναφορές σχετικά με τη θλιβερή μοίρα των ομοφυλόφιλων ατόμων στην Ουγκάντα, το Σουδάν, το Ιράν και τη Νιγηρία -αναφέροντας ενδεικτικά μόνο παραδείγματα-, διαπίστωσα δυστυχώς πόσο βαθιά ριζωμένη είναι ακόμη η ομοφοβία σε πολλούς πολιτισμούς, συνιστώντας κατάφωρη παραβίαση των υποχρεώσεων που έχουν αυτές οι χώρες όσον αφορά τα ανθρώπινα δικαιώματα. Ο ρόλος που διαδραμάτισαν οι ακροδεξιοί ευαγγελιστές Χριστιανοί στις "νωμένες Πολιτείες κατά την κινητοποίηση και τη χρηματοδότηση αρκετών πρωτοβουλιών αυτού του είδους στην Αφρική είναι εξοργιστικός.
<P>
" Ευρώπη και τα θεσμικά της όργανα πρέπει να καταβάλουν κάθε δυνατή επιτόπια προσπάθεια στις εν λόγω χώρες, προκειμένου να καταπολεμήσουν και να εξουδετερώσουν τη διαβολική, σκοταδιστική επιρροή αυτών των πρεσβευτών της μη ανοχής που υποδαυλίζει νέο κύμα εγκλημάτων μίσους στην Αφρική.
<SPEAKER ID="243" NAME="Luis Yáñez-Barnuevo García" AFFILIATION="S&amp;D">
(ES) Κύριε Πρόεδρε, αναφορικά με το νομοσχέδιο που κατατέθηκε στο κοινοβούλιο της Ουγκάντας, το οποίο προκάλεσε τέτοιον αποτροπιασμό μεταξύ μας, χαιρετίζω θερμά το γεγονός ότι οι βουλευτές των διαφόρων πολιτικών ομάδων στο Κοινοβούλιο οι οποίοι έλαβαν τον λόγο για αυτό το ζήτημα έχουν μιλήσει με μία φωνή. Πιστεύω ότι αυτό είναι ενδεικτικό της ομοφωνίας που δεσπόζει ολόκληρη την Αίθουσα. Ζήτησα να λάβω τον λόγο απλώς και μόνο για να προσθέσω και τη δική μου φωνή στις δικές τους πριν ψηφίσουμε συναφώς αργότερα.
<P>
Εκφράζω την στήριξή μου στον κ. Cashman, τους συντάκτες και τους εκπροσώπους των πολιτικών ομάδων. Οι λόγοι για τους οποίους τους στηρίζω μου είναι ότι η καταπολέμηση της μη ανοχής, των διακρίσεων και, στη συγκεκριμένη περίπτωση, και της ομοφοβίας, και της θανατικής καταδίκης, απαιτεί την υιοθέτηση μίας πολύ σθεναρής στάσης και την έκκληση προς την Επιτροπή και το Συμβούλιο να επιδείξουν εξίσου σθεναρή στάση. Πρέπει να επιμείνουμε έως ότου πετύχουμε την απόσυρση αυτού το άδικου νομοσχεδίου. " έγκρισή θα ισοδυναμούσε με την επιστροφή της Ουγκάντας σε αποικιοκρατικές συνθήκες.
<SPEAKER ID="245" NAME="Cristian Dan Preda" AFFILIATION="PPE">
(RO) Και εγώ, επίσης, επιθυμώ να δηλώσω ότι είμαι συγκλονισμένος από τον τρόπο με τον οποίο παρουσιάζεται ο νόμος για τον οποίο συζητούμε. Είναι αυτονόητο ότι δεν μπορούμε να δεχθούμε στην Ευρώπη επιβολή ποινής σε κάποιον για τον γενετήσιο προσανατολισμό του ή για την παράλειψη κάποιου να παράσχει πληροφορίες σχετικά με τον γενετήσιο προσανατολισμό άλλου ατόμου.
<P>
Θα ήθελα επίσης να υπογραμμίσω ότι η παρούσα συζήτηση διεξάγεται στο πλαίσιο των διαβουλεύσεων για την δεύτερη αναθεώρηση της συμφωνίας του Κοτονού. " Ουγκάντα είναι συμβαλλόμενο μέρος αυτής της συμφωνίας, η οποία προβλέπει σαφώς την ανάγκη σεβασμού των ανθρωπίνων δικαιωμάτων. Την προηγούμενη Δευτέρα, υπερψήφισα, ως μέλος της Επιτροπής Απασχόλησης, και τη σύνταξη έκθεσης από την κ. Jolie σχετικά με αυτό το θέμα της συμφωνίας του Κοτονού.
<P>
Πιστεύω ότι η σημερινή συζήτηση, παρότι θα μπορούσε να είχε διεξαχθεί νωρίτερα, τον προηγούμενο μήνα, μάς οδηγεί, λόγω της προφανούς θέσης που υιοθετούμε, να καταδικάσουμε σαφώς τις εξελίξεις στην Ουγκάντα.
<SPEAKER ID="247" NAME="Heidi Hautala" AFFILIATION="Verts/ALE">
(FI) Κύριε Πρόεδρε, θα ήθελα να συμβάλω σε αυτήν τη συζήτηση, υπενθυμίζοντας σε όλους ότι τον ερχόμενο Μάιο, στην Καμπάλα της Ουγκάντας πρόκειται να συνέλθει η Διάσκεψη Αναθεώρησης του Καταστατικού του Διεθνούς Ποινικού Δικαστηρίου. Για την ακρίβεια, εφέτος συμπληρώνονται ακριβώς 10 χρόνια από την ίδρυση αυτού του σημαντικού ποινικού δικαστηρίου, και ήλπιζα ότι η κυβέρνηση της Ουγκάντας θα εξέταζε τη δική της νομοθεσία από κάθε άποψη, ώστε να διασφαλίσει την εναρμόνισή της με τις διεθνείς συμφωνίες και τη συμμόρφωσή της με την αρχή κατά των διακρίσεων.
<SPEAKER ID="249" NAME="Paweł Samecki" LANGUAGE="EN">
Κύριε Πρόεδρε, η Επιτροπή ανησυχεί βαθιά σχετικά με το νομοσχέδιο κατά της ομοφυλοφιλίας που κατατέθηκε πρόσφατα στο κοινοβούλιο της Ουγκάντας. Εάν εγκριθεί, εγείρει σοβαρά ζητήματα ανθρωπίνων δικαιωμάτων στα οποία η Επιτροπή αποδίδει ιδιαίτερη σημασία.
<P>
" Επιτροπή θεωρεί ότι η ποινικοποίηση της ομοφυλοφιλίας, όπως προβλέπεται στο νομοσχέδιο, αντιβαίνει στις συμβάσεις των "νωμένων Εθνών για τα ανθρώπινα δικαιώματα. " Ουγκάντα έχει επικυρώσει αυτές τις συμβάσεις. Εξ αυτού του γεγονότος έχει τη νομική υποχρέωση να τις σέβεται ανεξαιρέτως και χωρίς διακρίσεις. Το εθνικό δίκαιο πρέπει να εναρμονίζεται με τις διεθνείς υποχρεώσεις όσον αφορά τα διεθνή ανθρώπινα δικαιώματα. Το νομοσχέδιο αντιβαίνει επίσης στη διακήρυξη των "νωμένων Εθνών για την άρση των διακρίσεων με βάση τον σεξουαλικό προσανατολισμό και την ταυτότητα φύλου της 18ης Δεκεμβρίου 2008 σχετικά με την αποποινικοποίηση της ομοφυλοφιλίας, την οποία υποστηρίζει η ΕΕ.
<P>
Ο Επίτροπος De Gucht διατύπωσε προσωπικά αυτές τις ανησυχίες σε επιστολή προς τον πρόεδρο Museveni τον προηγούμενο Νοέμβριο. Σε αυτήν την επιστολή τονίζει ότι ο σεβασμός των ανθρωπίνων δικαιωμάτων συνιστά το κατεξοχήν σημαντικό ζήτημα για την Επιτροπή και το Ευρωπαϊκό Κοινοβούλιο. Ωστόσο, εκφράζει την εμπιστοσύνη του στον πρόεδρο ότι, υπό τη δική του καθοδήγηση, δεν θα επιτραπεί η έγκριση αυτής της αναχρονιστικής νομοθεσίας.
<P>
" Προεδρία και οι επικεφαλής της αποστολής στην Ουγκάντα ήγειραν επίσης επανειλημμένως αυτό το ζήτημα στην κυβέρνηση της Ουγκάντας, όπως σε συναντήσεις με τον πρωθυπουργό και τον υπουργό Δικαιοσύνης και σε συνεδριάσεις στο πλαίσιο του άρθρου 8, καθώς και με την επιτροπή ανθρωπίνων δικαιωμάτων της Ουγκάντας. Στο τελευταίο διάβημά της στις 3 Δεκεμβρίου, η Προεδρία της ΕΕ και η τοπική τρόικα συναντήθηκαν με τον εκτελούντα χρέη υπουργού Εξωτερικών, στον οποίο εξέφρασαν εκ νέου αυτές τις σοβαρές ανησυχίες, επιβεβαίωσαν τη στήριξή τους προς τις θεμελιώδεις ελευθερίες και υπενθύμισαν στην Ουγκάντα τις διεθνείς υποχρεώσεις της. Ο υπουργός, μολονότι αναφέρθηκε στις παραδοσιακές αξίες και στις πολιτισμικές παραδόσεις, οι οποίες απαιτούν χρόνο για να αλλάξουν, και προέβη σε ισχυρισμούς περί οργανωμένων εκστρατειών εκμετάλλευσης άπορων ατόμων και "στρατολόγησής" τους στην ομοφυλοφιλία, έλαβε υπό σημείωση τις θέσεις της ΕΕ και δεσμεύτηκε να τις μεταβιβάσει αυτοπροσώπως στο υπουργικό συμβούλιο και το κοινοβούλιο, προκειμένου να παράσχει στα όργανα αυτά τη δυνατότητα να αποφασίσουν κατόπιν τεκμηριωμένης ενημέρωσης.
<P>
" Επιτροπή ελπίζει ότι, στη διάθεση και το πνεύμα της εν εξελίξει εταιρικής σχέσης ΕΕ-Ουγκάντας, αυτά τα διαβήματα, μαζί με τα διαβήματα άλλων παραγόντων, θα οδηγήσουν στην αναθεώρηση της προταθείσας νομοθεσίας ώστε να συνάδει με τις διεθνείς αρχές που απαγορεύουν τις διακρίσεις λόγω γενετήσιου προσανατολισμού.
<SPEAKER ID="250" NAME="Πρόεδρος">
" συζήτηση έληξε.
<P>
" ψηφοφορία θα διεξαχθεί στη λήξη της συζήτησης.

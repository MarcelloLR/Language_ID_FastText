<CHAPTER ID="016">
Ώρα των Ερωτήσεων (ερωτήσεις προς την Επιτροπή)
<SPEAKER ID="320" NAME="Πρόεδρος">
" ημερήσια διάταξη προβλέπει την Ώρα των Ερωτήσεων (B6-0125/2007)
<P>
Στην Επιτροπή υποβλήθηκαν οι ακόλουθες ερωτήσεις
<P>
Πρώτο Μέρος
<SPEAKER ID="321" NAME="Πρόεδρος">

<P>
Θέμα: Ασφαλιστικές εταιρείες στην ΕΕ
<P>
Σύμφωνα με πληροφορίες, ασφαλιστικές εταιρείες διαθέτουν συμβόλαια ασφάλισης μόνο σε αυτοκίνητα που είναι εγγεγραμμένα και φέρουν πινακίδες του κράτους στο οποίο εδρεύει η κάθε εταιρεία, παρ' όλο που η ΕΕ, μέσω της νομοθεσίας που προτείνει, δίνει τη δυνατότητα να ασφαλιστούν και αυτοκίνητα που φέρουν πινακίδες άλλου κράτους μέλους. Έχοντας υπόψη την τρίτη οδηγία για την πρωτασφάλιση 92/49/ΕΟΚ και την τέταρτη οδηγία ασφάλισης αυτοκινήτων 2000/26/ΕΚ, σκοπεύει η Επιτροπή να προτείνει αναθεώρηση των οδηγιών έτσι ώστε ο ευρωπαίος καταναλωτής να έχει τη δυνατότητα να επιλέγει ο ίδιος την ασφαλιστική εταιρεία και το κράτος όπου έχει συμφέρον να κάνει την ασφάλιση του αυτοκινήτου του; Θεωρεί η Επιτροπή ότι η ελευθερία αυτή θα ωφελήσει και τον ανταγωνισμό, με αποτέλεσμα να μειωθούν αισθητά οι τιμές της ασφάλισης;
<SPEAKER ID="322" NAME="Charlie McCreevy">
μέλος της Επιτροπής. - (EN) Κύριε Πρόεδρε, οι πρωταρχικοί στόχοι του νομοθετικού πλαισίου της ΕΕ είναι ο υψηλός βαθμός προστασίας των θυμάτων τροχαίων ατυχημάτων, η προώθηση της ελεύθερης κυκλοφορίας των οχημάτων και η ενθάρρυνση των διασυνοριακών δραστηριοτήτων των ασφαλιστικών εταιρειών.
<P>
Το κοινοτικό νομοθετικό πλαίσιο για υποχρεωτική ασφάλιση των αυτοκινήτων αποτελεί μείζονα κοινοτική επιτυχία. Εκπονημένο από τις αρχές της δεκαετίας του 1970, αποτελεί θεμελιώδη παράγοντα για την πραγματοποίηση της ελεύθερης κυκλοφορίας των αυτοκινητιστών και των οχημάτων τους στην Ένωση. Οι οδηγίες για την ασφάλιση αυτοκινήτων επέτρεψαν την κατάργηση των συνοριακών ελέγχων όσον αφορά την ασφάλεια, ώστε τα οχήματα να μπορούν να κυκλοφορούν εξίσου εύκολα μεταξύ των κρατών μελών όπως και εντός της επικράτειας μιας χώρας. Επιτρέπουν επίσης εύκολη αποζημίωση για τις χιλιάδες ατυχήματα που αφορούν οχήματα από περισσότερα από ένα κράτος μέλος.
<P>
Οι οδηγίες για την ασφάλιση αυτοκινήτων προϋποθέτουν οι ασφαλιστικές εταιρείες να έχουν τοπική παρουσία για τη ρύθμιση των ζημιών και τους υποχρεώνουν να είναι μέλη του τοπικού ταμείου εγγυήσεων και της τοπικής υπηρεσίας πράσινων καρτών. Αυτό αποσκοπεί στην προστασία των θυμάτων, ιδίως από την υποχρέωση να συμμετάσχουν σε διασυνοριακές διαπραγματεύσεις με μια ασφαλιστική εταιρεία που εδρεύει σε άλλο κράτος μέλος.
<P>
" προσχώρηση στην τοπική υπηρεσία πράσινων καρτών διασφαλίζει μια ομαλή λειτουργία του συστήματος χωρίς ανάγκη ελέγχου των πιστοποιητικών ασφάλισης. Όλα τα κράτη μέλη της ΕΕ, η Ελβετία, η Νορβηγία, η Ισλανδία, η Κροατία και η Ανδόρα συμμετέχουν βάσει της "πολυμερούς συμφωνίας".
<P>
" σύνδεση μεταξύ της χώρας όπου είναι ταξινομημένο το όχημα και της προσχώρησης της ασφαλιστικής εταιρείας στο ταμείο εγγυήσεων της εν λόγω χώρας αποτελεί επίσης έκφραση αλληλεγγύης του ντόπιου πληθυσμού αυτοκινητιστών.
<P>
Οι ευρωπαίοι καταναλωτές έχουν τη δυνατότητα να αναζητήσουν ασφαλιστική κάλυψη αυτοκινήτων σε ολόκληρη την ΕΕ στον βαθμό που πληρούνται οι ανωτέρω ειδικοί όροι που προβλέπονται για τις ασφαλιστικές εταιρείες. Εάν οι ασφαλιστικές εταιρείες προτίθενται να συνάψουν ασφαλιστήρια συμβόλαια για αυτοκίνητα ταξινομημένα σε άλλη χώρα εξαρτάται σε μεγάλο βαθμό από την εμπορική πολιτική των ασφαλιστικών εταιρειών και την προθυμία τους να καλύψουν κινδύνους που βρίσκονται κατά κύριο λόγο ή εξ ολοκλήρου σε άλλη χώρα, όπου οι δομές κινδύνου μπορούν να διαφέρουν σημαντικά από αυτές με τις οποίες είναι εξοικειωμένες στη χώρα προέλευσής τους.
<P>
Έχοντας αυτό κατά νου, δεν αποτελεί ίσως έκπληξη ότι ο όγκος των διασυνοριακών συναλλαγών σε αυτόν τον κλάδο είναι πολύ περιορισμένος. Εντούτοις, ορισμένοι υποστηρίζουν ότι υπάρχει έλλειψη ανταγωνισμού και ότι μεγαλύτερος όγκος διασυνοριακών συναλλαγών μπορεί να μειώσει τα επίπεδα ασφάλιστρων για τα αυτοκίνητα. Εκτιμούμε αυτό το ζήτημα ως τμήμα της υπό εξέλιξης δημόσιας διαβούλευσής μας σχετικά με τις χρηματοοικονομικές υπηρεσίες λιανικής.
<SPEAKER ID="323" NAME="Μανώλης Μαυρομμάτης" AFFILIATION="PPE-DE">
Κύριε Πρόεδρε, κύριε Επίτροπε, σας ευχαριστώ για την απάντησή σας, όμως θα επιμείνω στο ερώτημά μου με αφορμή την πρωινή συζήτηση και το τεράστιο σκάνδαλο της Equitable Life με τα εκατομμύρια θύματα που ζητούν τη δίκαιη αποζημίωσή τους, εξ αιτίας της κακής διαχείρισης της ασφαλιστικής εταιρείας.
<P>
Μήπως και μόνον αυτό το παράδειγμα, κύριε Επίτροπε, είναι αρκετό ώστε να οδηγήσει την Επιτροπή σε απελευθέρωση της αγοράς στις ασφάλειες αυτοκινήτων και τον τρόπο που ο ίδιος ο πολίτης επιλέγει αυτό που τον συμφέρει; Στη περίπτωση αυτή θα έχει εξ ολοκλήρου και την προσωπική ευθύνη της επιλογής του.
<SPEAKER ID="324" NAME="Charlie McCreevy">
μέλος της Επιτροπής. - (EN) Αυτό το οποίο συζητούσαμε σήμερα το πρωί σχετικά με την έκθεση της Εξεταστικής Επιτροπής για την εταιρεία Equitable Life ήταν οι τρόποι ρύθμισης των ασφαλιστικών εταιρειών και οι ανεπάρκειες που εντοπίστηκαν από την Επιτροπή Έρευνας όσον αφορά τη νομοθετική ρύθμιση, τη μεταφορά των κοινοτικών οδηγιών και άλλα θέματα.
<P>
Πιστεύω όμως ότι αυτό στο οποίο αναφέρεται ο βουλευτής είναι ότι ο πολίτης θα πρέπει να είναι σε θέση να επωφεληθεί από τη δυνατότητα διασυνοριακής επιχειρηματικής δραστηριότητας στον τομέα της ασφάλισης αυτοκινήτων. Εντούτοις, αυτή είναι μία αμφίπλευρη συναλλαγή. Ο πολίτης πρέπει να βρει μια ασφαλιστική εταιρεία να παράσχει αυτή τη συγκεκριμένη υπηρεσία, και τα έως τώρα στοιχεία είναι ότι πολλές ασφαλιστικές εταιρείες δεν έχουν εμπορική πολιτική για την ανεύρεση διασυνοριακών συναλλαγών για πληθώρα λόγων - είμαι της γνώμης ότι προφανώς δεν είναι εξοικειωμένες με την πολιτική ρύθμισης των ζημιών στην εν λόγω χώρα, το νομικό σύστημα, ή το ποσό αποζημίωσης που μπορεί να χορηγηθεί, το οποίο ποικίλλει σημαντικά από χώρα σε χώρα.
<P>
Ως εκ τούτου, όπως επισήμανα στην απάντησή μου, δυνάμει των οδηγιών που διαθέτουμε, θα ήταν δυνατό για ένα άτομο να το πράξει αυτό, σύμφωνα με τους διάφορους κανόνες. Ωστόσο, πρέπει να υπάρχει, φυσικά, μια ασφαλιστική εταιρεία πρόθυμη να ενεργήσει με αυτόν τον συγκεκριμένο τρόπο και να αναλάβει αυτές τις πτυχές διασυνοριακών συναλλαγών.
<P>
Όπως είπα στην απάντησή μου, ομολογώ ότι θα ήταν πολύ καλό εάν αυτό μπορούσε να γίνει, και γι' αυτόν τον λόγο το εξετάζουμε στο πλαίσιο της πράσινης βίβλου για τις χρηματοοικονομικές υπηρεσίες λιανικής. Εάν υπάρχουν πράγματα που μπορούμε να κάνουμε προκειμένου να το διευκολύνουμε αυτό, θα τα λάβουμε υπόψη. Ωστόσο, έως τώρα η κατάσταση είναι, ότι ενώ επιθυμούμε να καταρρίψουμε τα σύνορα και να διασφαλίσουμε την ελευθέρωση της αγοράς, πρέπει να υπάρχει μια εταιρεία η οποία, από την πλευρά της, να θέλει να το πράξει, κάτι που δεν ανταποκρίνεται στην έως τώρα κατάσταση. Υπάρχουν περιορισμένες εξαιρέσεις, πρόκειται όμως για έναν επιχειρηματικό τομέα όπου δεν έχουν αξιοποιηθεί αυτές οι ευκαιρίες.
<SPEAKER ID="325" NAME="Πρόεδρος">

<P>
Θέμα: Ενημερωτικές εκστρατείες σχετικά με την αγορά περιουσιακών στοιχείων σε διάφορα κράτη μέλη της ΕΕ
<P>
Θα μπορούσε η Ευρωπαϊκή Επιτροπή να εξετάσει τη σχεδίαση και τη διάθεση στην αγορά ενός ενημερωτικού φυλλαδίου που θα επισημαίνει τη διαφορετική φορολογία, τα διαφορετικά λογιστικά συστήματα και τα διαφορετικά νομικά ζητήματα, τα οποία πρέπει να λαμβάνουν υπόψη οι επίδοξοι Ευρωπαίοι αγοραστές, όταν αγοράζουν μια κατοικία σε διαφορετικό κράτος μέλος της ΕΕ;
<SPEAKER ID="326" NAME="Charlie McCreevy">
μέλος της Επιτροπής. - (EN) " αγορά ακίνητης ιδιοκτησίας αποτελεί μια δύσκολη και χρονοβόρα πρόκληση για τους καταναλωτές. Τα νομικά και φορολογικά θέματα συνιστούν μεγάλες προκλήσεις, ακόμη και στο ίδιο το κράτος μέλος προέλευσης κάποιου. Αυτές οι προκλήσεις εντείνονται ακόμη περισσότερο όταν οι καταναλωτές αγοράζουν ακίνητη ιδιοκτησία εκτός του κράτους μέλους τους: οι διαδικασίες συχνά διαφέρουν πλήρως από τις διαδικασίες που ισχύουν στην "πατρίδα".
<P>
Ενώ η Επιτροπή έχει πλήρη επίγνωση των εν λόγω γεγονότων, δεν υπάρχει απλή απάντηση. " νομοθεσία περί φορολογίας και ακίνητης ιδιοκτησίας που αποτελούν την προέλευση της συνθετότητας κατά κύριο λόγο δεν εμπίπτουν στο πεδίο αρμοδιότητας της Κοινότητας.
<P>
Παρ' όλα αυτά, η Επιτροπή υποστηρίζει πρωτοβουλίες που προωθούν τη διαφάνεια στην ευρωπαϊκή στεγαστική αγορά και την αγορά ενυπόθηκης πίστης. " διαφάνεια είναι ιδιαίτερα σημαντική για τους καταναλωτές, ιδίως όπου οι κανόνες διαφέρουν από τη μία χώρα στην άλλη. Οι καταναλωτές χρειάζονται πλήρεις και ακριβείς πληροφορίες προκειμένου να μπορέσουν να προβούν σε συνειδητή επιλογή κατά την αγορά μιας ακίνητης ιδιοκτησίας σε άλλο κράτος μέλος.
<P>
Το αίτημα για την εκπόνηση ενημερωτικού φυλλαδίου για τους καταναλωτές που προβαίνουν σε αγορά ακίνητης ιδιοκτησίας υπεβλήθη επίσης στο πλαίσιο της εν εξελίξει επανεξέτασης των ευρωπαϊκών αγορών ενυπόθηκης πίστης, όπου οι ενδιαφερόμενοι πρότειναν η Επιτροπή να δημιουργήσει και να διατηρεί έναν επιγραμμικό οδηγό για τα κύρια νομικά και άλλα θέματα που σχετίζονται με τον διασυνοριακό δανεισμό. Τάσσομαι υπέρ τέτοιων πρωτοβουλιών. " διασυνοριακή αγορά ακίνητης ιδιοκτησίας συνιστά φυσική συνέπεια των ελευθεριών που αποτελούν το βασικό στοιχείο της ενιαίας αγοράς. Όπου οι καταναλωτές αντιμετωπίζουν πρακτικά προβλήματα ή έλλειψη ενημέρωσης, πρέπει να προσπαθήσουμε να τους βοηθήσουμε, επισημαίνοντας επί παραδείγματι τα προβλήματα που ενδέχεται να αντιμετωπίσουν και υποδεικνύοντάς τους τους αρμόδιους οργανισμούς και αρχές που μπορούν να τους παράσχουν βοήθεια.
<P>
" Επιτροπή θα εξετάσει αυτά τα θέματα και θα δει τι είναι εφικτό. Επιτρέψτε μου όμως να είμαι ειλικρινής: αυτό δεν είναι εύκολο έργο. " Επιτροπή δεν έχει ουσιαστικά πρόσβαση σε όλες τις απαιτούμενες πληροφορίες, ούτε εμείς διαθέτουμε τα απαραίτητα μέσα προκειμένου να διακριβώσουμε εάν οι εν λόγω πληροφορίες είναι ακριβείς ή ενημερωμένες. Πριν προχωρήσουμε, πρέπει να είμαστε βέβαιοι ότι μπορούμε να αντεπεξέλθουμε σε αυτή την πρόκληση. Υπάρχει ίσως επίσης η δυνατότητα συνεργασίας με τρίτους.
<SPEAKER ID="327" NAME="Brian Crowley" AFFILIATION="UEN">
(EN) Θα ήθελα να ευχαριστήσω τον Επίτροπο για την απάντησή του. Υποθέτω ότι σε αυτόν τον τομέα, όπως και σε όλους τους άλλους τομείς, η ρήτρα caveat emptor (με ευθύνη του αγοραστή) πρέπει να ισχύει πάντα πρώτα από όλα. Εντούτοις, υπάρχουν περιπλοκές, όπως ορθά είπατε, και χαιρετίζω το γεγονός ότι εξετάσατε αυτά που σκέφτονται οι ευρωπαίοι πάροχοι υπηρεσιών ενυπόθηκης πίστης.
<P>
Υπάρχει, ωστόσο, μια ακόμα πτυχή - η ανάγκη ύπαρξης δεύτερης διαθήκης. Εάν κάποιος διαθέτει ακίνητη ιδιοκτησία εκτός της χώρας διαμονής του, είναι απαραίτητο να έχει μια δεύτερη διαθήκη η οποία θα καλύπτει την εκτέλεση της ακίνητης περιουσίας του σε αυτή την περίπτωση. Συνεπώς, ακόμη και εάν υπάρχουν διαφορές στα 27 κράτη μέλη, και περαιτέρω περιπλοκές στο πλαίσιο αυτών, υπάρχουν ορισμένες βασικές αξίες οι οποίες θα μπορούσαν να φιλοξενηθούν στον ιστότοπο της Επιτροπής, όπως ορθά είπατε.
<P>
Θα ήθελα να σας ενθαρρύνω να συνεχίσετε το έργο σας προς αυτόν τον σκοπό, υπογραμμίζοντας ταυτόχρονα ότι η ρήτρα caveat emptor πρέπει να ισχύει πάντα πρώτα από όλα.
<SPEAKER ID="328" NAME="Charlie McCreevy">
μέλος της Επιτροπής. - (EN) Συμφωνώ ασφαλώς με τον αξιότιμο βουλευτή. Όπως είπα, θα είναι αρκετά δύσκολο καθήκον η ανάληψη αυτού του όγκου δουλειάς. Όπως ανέφερε ο κ. Crowley, η βασική αρχή πρέπει πάντα να είναι η caveat emptor. Σε όλους αυτούς τους τομείς, είτε αγοράζετε ακίνητη ιδιοκτησία ή χρηματοοικονομικά προϊόντα, είναι κάτι που όλοι πρέπει να γνωρίζουν. Όπως είπα νωρίτερα σήμερα, όταν εμφανίζεται κάποιος ο οποίος σας προσφέρει μια συμφωνία που φαίνεται πολύ καλή για να είναι αληθινή, συνήθως είναι πολύ καλή για να είναι αληθινή. Αυτό είναι κάτι που πρέπει να έχουμε κατά νου.
<P>
Ο κ. Crowley ανέφερε το ζήτημα της δεύτερης διαθήκης. Μόλις την περασμένη εβδομάδα διάβασα ένα άρθρο σε ένα επαγγελματικό περιοδικό που συμβούλευε τους ανθρώπους που έχουν ακίνητες ιδιοκτησίες στην Ισπανία, επί παραδείγματι, ότι ήταν απαραίτητη η σύνταξη διαθήκης εκεί η οποία θα καλύπτει αυτή τη συγκεκριμένη διαθήκη και τον τρόπο εκτέλεσής της. Παρεμπιπτόντως, δεν έχω επί του παρόντος ακίνητη ιδιοκτησία στην Ισπανία, αλλά πολλοί Ιρλανδοί που γνωρίζω έχουν, και δεν γνωρίζουν αυτή την απαίτηση. Αυτό το άρθρο ήταν σε ένα περιοδικό που διαβάζεται μόνο από άτομα που εργάζονται στον τομέα της λογιστικής. Αυτό το οποίο λέει ο κ. Crowley είναι πολύ σημαντικό. Μόνο ένα πολύ μικρό ποσοστό Ιρλανδών που έχουν κατοικίες σε αυτή την ωραία χώρα της Ισπανίας γνωρίζουν αυτή την πληροφορία.
<P>
Μία από τις 48 συστάσεις που διατυπώθηκαν από την ομάδα εμπειρογνωμόνων ήταν η εκπόνηση ενός ενημερωτικού φυλλαδίου. Θα είναι δύσκολο έργο να καθοριστεί τι μπορούμε να καλύψουμε επαρκώς στο πλαίσιο του φυλλαδίου, αλλά ασφαλώς θα το επιχειρήσουμε. Ο κίνδυνος είναι ότι, καθώς δεν θα είμαστε σε θέση να καλύψουμε τα πάντα, ίσως αντιμετωπίσουμε τον ηθικό κίνδυνο να μην παράσχουμε όλες τις πληροφορίες, ας δούμε όμως τι μπορούμε να επιτύχουμε. Εάν προσπαθούμε να έχουμε μια ενιαία αγορά για όλους τους τομείς, το λογικό τότε είναι να παράσχουμε τις πληροφορίες που διέρχονται αυτά τα συγκεκριμένα μέτωπα.
<P>
Θα συντελούσε επίσης στη βελτίωση της εικόνας της Ευρωπαϊκής Ένωσης εάν οι απλοί άνθρωποι έλεγαν ότι από την Ευρωπαϊκή Ένωση προέκυψε κάτι που άξιζε τον κόπο. Θα αποπειραθούμε να το επιτύχουμε. Το κατά πόσο θα είμαστε επιτυχείς, δεν το γνωρίζω.
<SPEAKER ID="329" NAME="DanutBudreikait" AFFILIATION="ALDE">
(LT) Κύριε Πρόεδρε, Επίτροπε, συμφωνώ ότι αυτό το ζήτημα είναι περίπλοκο. Έχω γράψει και η ίδια βιβλίο σχετικά με τον τρόπο ίδρυσης επιχείρησης στις 15 παλαιές χώρες της Ευρωπαϊκής Ένωσης, συμπεριλαμβανομένης της αγοράς ακίνητης ιδιοκτησίας, φόρων και άλλων παραγόντων. Αναφέρατε ότι υπάρχουν ενημερωτικά εγχειρίδια. Θα μπορούσατε να διευκρινίσετε ποια ενημερωτικά εγχειρίδια υπάρχουν; Εάν δεν είναι πλήρη, πρέπει να εκσυγχρονιστούν ώστε τα πρόσωπα που μετακινούνται ελεύθερα εντός της Ευρωπαϊκής Ένωσης να μπορούν να έχουν όλες τις πληροφορίες που χρειάζονται σχετικά με αυτές τις συνθήκες, συμπεριλαμβανομένης της αγοράς ακίνητης ιδιοκτησίας.
<SPEAKER ID="330" NAME="Charlie McCreevy">
μέλος της Επιτροπής. - (EN) Φοβάμαι πως έγινε κάποιο λάθος - δεν υπάρχουν ακόμη. " ερώτηση του κ. Crowley ήταν εάν θα μπορούσαμε να εξετάσουμε το ενδεχόμενο εκπόνησης ενός ενημερωτικού φυλλαδίου και αυτή την ενέργεια την υπέδειξε επίσης η ομάδα εμπειρογνωμόνων για την ενυπόθηκη πίστη. Το εξετάζουμε αυτό και θα επιχειρήσουμε να δούμε τι μπορούμε να κάνουμε προκειμένου να επιτύχουμε ένα κατάλληλο ενημερωτικό φυλλάδιο, σύμφωνα με τους διάφορους περιορισμούς τους οποίους εισήγαγα εγώ ο ίδιος σχετικά με το πως θα μπορούσε να επιτευχθεί αυτό.
<P>
Συγχαίρω τη βουλευτή για την πρωτοβουλία της όσον αφορά τον εν λόγω χειρισμό με προφανώς επαγγελματική δεινότητα - φαντάζομαι ότι ήταν σημαντικός όγκος δουλειάς. Εντούτοις, όπως είπα στην προηγούμενη απάντησή μου, ίσως προσπαθήσουμε να συνδυάσουμε την εμπειρογνωμοσύνη που είναι διαθέσιμη εκεί έξω μεταξύ των ιδιωτικών οργανισμών που ενδεχομένως συμφωνήσουν να έχουν κάποια μορφή κοινής προσέγγισης, χρησιμοποιώντας ό,τι υπάρχει ήδη αντί να αρχίσουν εκ νέου οι ίδιοι. Συνεπώς ίσως η αξιότιμη βουλευτής θα είναι πρόθυμη να δώσει ορισμένες από τις πληροφορίες που διαθέτει στις υπηρεσίες μου και ίσως επωφεληθούμε από τα προφανή ταλέντα της σε αυτό το θέμα.
<SPEAKER ID="331" NAME="Πρόεδρος">

<P>
Θέμα: Εξωτερική Υπηρεσία της Ευρωπαϊκής Ένωσης και πολιτικές μετανάστευσης
<P>
Έχοντας υπόψη την πρόσφατη διεύρυνση των αρμοδιοτήτων της Ένωσης επί θεμάτων μετανάστευσης και την ανάπτυξη των δραστηριοτήτων της Επιτροπής στον τομέα αυτόν, διαθέτει η Εξωτερική Υπηρεσία της Ευρωπαϊκής Ένωσης επαρκή μέσα προκειμένου να υποστηρίξει τα κράτη μέλη όσον αφορά τις νέες μεθόδους συνεργασίας που έχουν τεθεί σε εφαρμογή στον τομέα αυτόν, σε θέματα όπως η πρόσληψη νόμιμων μεταναστών ή η επαναπροώθηση των μεταναστών στις χώρες προέλευσής τους και η προσαρμογή τους στις κοινωνίες από τις οποίες προέρχονται;
<SPEAKER ID="332" NAME="Benita Ferrero-Waldner">
μέλος της Επιτροπής. - (EN) " εξωτερική διάσταση της μεταναστευτικής πολιτικής της ΕΕ και η δράση της Επιτροπής σε αυτόν τον τομέα έχει αναπτυχθεί πολύ τα τελευταία χρόνια λόγω των αναγκών όσον αφορά τη μετανάστευση, ιδίως για τον καθορισμό καθώς και την εφαρμογή μιας παγκόσμιας προσέγγισης για τη μετανάστευση. Θεωρούμε ότι αυτό είναι σημαντικό για το μέλλον και προσπαθούμε να κάνουμε ότι μπορούμε προκειμένου να επιτύχουμε μια παγκόσμια προσέγγιση.
<P>
Στο πλαίσιο αυτής της παγκόσμιας προσέγγισης, αναπτύσσουμε διάφορες πρωτοβουλίες σχετικά με όλες τις πτυχές της μετανάστευσης. Αυτό συνεπάγεται και τη νόμιμη μετανάστευση, αλλά ιδίως την καταπολέμηση της παράνομης μετανάστευσης, την επανεισδοχή και τις συμφωνίες επανεισδοχής, την επιστροφή, την επανένταξη, το άσυλο, τη μετανάστευση και την ανάπτυξη, και τη μετανάστευση και την ένταξη.
<P>
Από την αρχή, δεσμεύθηκα προσωπικά στον στόχο του 3% στο πλαίσιο του μέσου της πολιτικής γειτονίας. Αρχίζω ήδη να δίνω οριστική μορφή στη δέσμευση όσον αφορά τις χώρες της αρμοδιότητάς μου. Μαζί με τον κ. Frattini και τον κ. Michel, μόλις υπέβαλα προς έγκριση στην Επιτροπή τη θεματική στρατηγική της περιόδου 2007-2010 για το θεματικό πρόγραμμα σχετικά με τη συνεργασία με τρίτες χώρες σε τομείς όπως η μετανάστευση και το άσυλο. Το πρόγραμμα προβλέπει ένα ενδεικτικό ποσό πάνω από 380 εκατομμύρια ευρώ για την περίοδο 2007-2013 για συνεργασία με τρίτες χώρες στους τομείς της μετανάστευσης και του ασύλου, συμπεριλαμβανομένης της εργατικής μετανάστευσης και της επανένταξης των επαναπατριζόμενων.
<P>
Οι αντιπροσωπείες της Επιτροπής διαδραματίζουν καίριο ρόλο στην εφαρμογή της φιλόδοξης αυτής ατζέντας, όχι μόνο σε πολιτικό αλλά επίσης και σε επιχειρησιακό επίπεδο, και οι υπηρεσίες της Επιτροπής που βρίσκονται στις Βρυξέλλες ενημερώνουν συστηματικά τις αντιπροσωπείες της Επιτροπής και τις περιλαμβάνουν σε νέες εξελίξεις που σχετίζονται με τη μετανάστευση. Ο πολιτικός διάλογος με τρίτες χώρες διεξάγεται από κοινού από τις αντιπροσωπείες και τις υπηρεσίες που βρίσκονται στις Βρυξέλλες.
<P>
Σε επιχειρησιακό επίπεδο, οι αντιπροσωπείες είναι επίσης υπεύθυνες, επί παραδείγματι, για τον καθορισμό των αναγκών και των περιορισμών, προκειμένου να διασφαλιστεί ότι οι δράσεις που χρηματοδοτούνται με κοινοτική εξωτερική βοήθεια εφαρμόζονται δεόντως. Επιπλέον, οι αντιπροσωπείες σε χώρες όπου η μετανάστευση έχει αναδειχθεί σε σημαντικό νέο θέμα στο πλαίσιο της κοινοτικής εξωτερικής βοήθειας βοηθούνται από τις υπηρεσίες στις Βρυξέλλες μέσω μέτρων κατάρτισης, θεματικών δικτύων σε επιχειρησιακό επίπεδο και αποστολών στήριξης.
<P>
Μέσω αυτών των μέτρων, εμείς στην Επιτροπή μεριμνούμε ώστε οι αντιπροσωπείες να είναι σε θέση να συνεργάζονται με τα κράτη μέλη καθώς επίσης και με τρίτες χώρες, και να παρέχουν κοινοτική βοήθεια σχετικά με τη μετανάστευση.
<SPEAKER ID="333" NAME="Manuel Medina Ortega" AFFILIATION="PSE">
(ES) Κύριε Πρόεδρε, κυρία Επίτροπε, τους τελευταίους μήνες έχω ακούσει τις δηλώσεις που έχετε κάνει εσείς και οι Επίτροποι Michel και Frattini, και βρίσκω τις δεσμεύσεις που έχετε αναλάβει πολύ ενθαρρυντικές.
<P>
" ανησυχία μου είναι ότι εμείς στην Ευρωπαϊκή Ένωση εκφράζουμε συχνά υπερβολική θέληση, κάνουμε δηλώσεις αλλά στη συνέχεια δεν ακολουθούνται από δράσεις επειδή μας λείπουν οι πόροι. Για παράδειγμα, το σύστημα Frontex έχει αντιμετωπίσει τεράστιες δυσκολίες ελέγχου της λαθρομετανάστευσης.
<P>
Οι δεσμεύσεις που αναλαμβάνονται από τους τρεις Επιτρόπους θα απαιτούσαν τη θέσπιση ενός νέου είδους εξωτερικής υπηρεσίας της Ευρωπαϊκής Ένωσης, όχι οικονομικού ή πολιτικού, αλλά αντιθέτως κοινωνικού και εργασιακού χαρακτήρα, κάτι παρόμοιο με τους εργασιακούς και κοινωνικούς οργανισμούς που έχουν σήμερα όλα τα κράτη μέλη.
<P>
Πιστεύει η Επίτροπος ότι μπορεί να θεσπιστεί αυτό το είδος εξωτερικής υπηρεσίας; Έχετε επαρκείς πόρους; Τι μπορεί να κάνει το Κοινοβούλιο για να βοηθήσει την Επίτροπο να θεσπίσει αυτόν τον νέο ρόλο;
<SPEAKER ID="334" NAME="Benita Ferrero-Waldner">
μέλος της Επιτροπής. - (ES) Κύριε Πρόεδρε, κύριε Medina Ortega, γνωρίζετε ότι υπάρχουν αυτή τη στιγμή αντιπροσωπείες της Ευρωπαϊκής Επιτροπής στις οποίες δεν έχουμε εμπειρογνώμονες κάθε είδους, αλλά, όπως είπα, προσπαθούμε να παρέχουμε κατάρτιση. Ωστόσο, θα ήταν σίγουρα καλό να έχουμε περισσότερους εμπειρογνώμονες στο μέλλον.
<P>
Στην πραγματικότητα, είμαι πάντα ανοιχτή στην ιδέα να διορίσουν τα κράτη μέλη αξιωματούχους στις αντιπροσωπείες της Επιτροπής. Το έχουμε κάνει στη Μαυριτανία, για παράδειγμα, απαντώντας στο αίτημα της Αντιπροέδρου της ισπανικής κυβέρνησης, η οποία ήρθε να με δει για να μου το ζητήσει, και άνοιξα τις αντιπροσωπείες αμέσως.
<P>
Όσον αφορά τον Frontex, γνωρίζετε ότι πρόκειται για έναν οργανισμό των κρατών μελών και επομένως είναι πιο περίπλοκος, αλλά ο Franco Frattini έχει δείξει μεγάλη βούληση και με πολλή υποστήριξη από εμάς, και από μένα, έχει καταφέρει ήδη να κάνει πολλά, μολονότι πρέπει να γίνουν ακόμη περισσότερα στο μέλλον, φυσικά.
<P>
Γνωρίζετε επίσης ότι έχουμε εργαστεί στη Μαυριτανία και στο Μαρόκο, με μεγάλα κονδύλια, θα έλεγα, και με αυτό το πρόγραμμα κατάρτισης, με τη διαχείριση των συνόρων, προκειμένου να βοηθήσουμε αυτές τις χώρες, αλλά επίσης τις χώρες μέλη της Ευρωπαϊκής Ένωσης, να αντιμετωπίσουν τη σημερινή μεγάλη πρόκληση της μετανάστευσης, ιδιαίτερα τη λαθρομετανάστευση.
<P>
Δεύτερο Μέρος
<SPEAKER ID="336" NAME="Πρόεδρος">

<P>
Θέμα: Πορεία ελλείμματος και δημόσιου χρέους
<P>
" Επιτροπή, απαντώντας σε προηγούμενη σχετική ερώτησή μου (Ε-0574/07), ανέφερε ότι η ""... έκθεση αξιολόγησης αναμένεται να υποβληθεί στην Επιτροπή Ακαθάριστου Εθνικού Εισοδήματος τον Ιούλιο ή τον Οκτώβριο του 2007. ... Μόνο αφού θα έχουν γίνει όλα τα απαραίτητα βήματα -προς απάντηση στο προηγούμενο σκέλος της ερώτησης- θα μπορέσει η Επιτροπή να υπολογίσει την επιπλέον συνεισφορά."
<P>
Πότε τελικά θα εξεταστεί από την Ευρωπαϊκή Επιτροπή η πρόταση της ελληνικής κυβέρνησης για αναθεώρηση του ελληνικού ΑΕΠ; Ποια η εξέλιξη του ελλείμματος και του δημόσιου χρέους κατά το 2007 και ποιες οι προβλέψεις της Επιτροπής για το 2008; Ποια μέτρα θεωρεί ότι πρέπει να ληφθούν για να διατηρηθεί η πορεία μείωσης του ελλείμματος και του δημόσιου χρέους;
<SPEAKER ID="337" NAME="Joaquín Almunia">
Επιτροπή. - (ES) Κύριε Πρόεδρε, κύριε Παπαδημούλη, η Επιτροπή ολοκληρώνει την ανάλυσή της για τα αναθεωρημένα στοιχεία του ΑΕγχΠ και του ΑΕΠ της Ελλάδας. Έχει χρησιμοποιήσει την ίδια διαδικασία γι' αυτή την ανάλυση όπως και για όλα τα υπόλοιπα κράτη μέλη.
<P>
" διαδικασία και το χρονοδιάγραμμα που εφαρμόζονται έχουν ως εξής:
<P>
Στις 22 Σεπτεμβρίου του περασμένου έτους, η Ελλάδα υπέβαλλε στην Επιτροπή τα αναθεωρημένα στοιχεία για το ακαθάριστο εγχώριο προϊόν και το ακαθάριστο εθνικό προϊόν της. Αυτά τα στοιχεία συνεπάγονταν μια αναθεώρηση προς τα πάνω, περίπου κατά 26%. Στα τέλη του περασμένου Οκτωβρίου, επομένως, έναν μήνα μετά από την παραλαβή αυτών των πληροφοριών, η Eurostat διαβίβασε αυτά τα νούμερα για μια πρώτη ανάλυση από την Επιτροπή Ακαθάριστου Εθνικού Εισοδήματος.
<P>
" επιτροπή εξέδωσε στη συνέχεια μια δήλωση στην οποία επισήμαινε ότι δεν είχε επαρκείς πληροφορίες σχετικά με τα αναθεωρημένα στοιχεία και τις αλλαγές στη μεθοδολογία που διαβιβάστηκαν από την Ελλάδα. " επιτροπή επεσήμανε επίσης την επείγουσα ανάγκη να συνεργαστεί πλήρως η Ελλάδα με τη Eurostat και να παρουσιάσει μία απολύτως αναθεωρημένη απογραφή του ΑΕγχΠ και του ΑΕΠ της, εξηγώντας λεπτομερώς τις νέες πηγές και μεθόδους που χρησιμοποιήθηκαν από την Ελλάδα για τους εθνικούς λογαριασμούς, προκειμένου να διευκολυνθεί η Eurostat να διενεργήσει μια πλήρη επαλήθευση των νέων στοιχείων και να ενημερώσει την επιτροπή για τα αποτελέσματα αυτής της επαλήθευσης.
<P>
" Ελλάδα υπέβαλλε την απογραφή στη Eurostat στις 6 Φεβρουαρίου του τρέχοντος έτους, με τη μορφή ενός εγγράφου 460 σελίδων στα ελληνικά. Μετά τη σχετική μετάφραση, η Eurostat ολοκληρώνει την ανάλυση αυτού του εγγράφου και θα στείλει μία αποστολή στην Ελλάδα μέχρι το τέλος αυτού του μήνα. Όπως στις αποστολές που διενεργούνται σε άλλες χώρες, εμπειρογνώμονες από άλλα κράτη μέλη λαμβάνουν μέρος σε αυτή την αποστολή, προκειμένου να διασφαλιστεί ο απαραίτητος βαθμός διαφάνειας.
<P>
Τα αποτελέσματα της αποστολής θα αναλυθούν με την Ελλάδα καταρχάς και μετά τα σχόλια που θα γίνουν σε αυτό το πλαίσιο θα ληφθούν υπόψη στην τελική διατύπωση της έκθεση αξιολόγησης των αναθεωρημένων στοιχείων για το ελληνικό ΑΕγχΠ και ΑΕΠ. " Eurostat θα υποβάλλει αυτή την έκθεση στην επιτροπή για εκτεταμένη συζήτηση. Ελπίζουμε ότι θα παρουσιαστεί το αργότερο τον Οκτώβριο του 2007.
<P>
Όσον αφορά το δεύτερο μέρος της ερώτησής σας: σύμφωνα με τις εαρινές μας προβλέψεις, που έγιναν στη βάση των μη αναθεωρημένων ποσοστών του ελληνικού ΑΕγχΠ, το δημόσιο έλλειμμα για το τρέχον έτος αναμένεται να πέσει στο 2,4%, σε σύγκριση το 2,6% του περασμένου έτους. Για το 2008, με την προϋπόθεση ότι οι τρέχουσες πολιτικές δεν θα αλλάξουν, η Επιτροπή προβλέπει μία ελαφριά αύξηση στο δημόσιο έλλειμμα, από το 2,4% στο 2,7%. Όλα αυτά υπολογίζονται στη βάση των στοιχείων του ΑΕγχΠ πριν από την αναθεώρηση.
<P>
Αναφορικά με το επίπεδο του χρέους, υπολογίζεται ότι θα συνεχίσει να μειώνεται, από το 104,5% του ΑΕγχΠ το 2006 γύρω στο 100,7% το 2007 και στο 97,5% το 2008. Ενόψει αυτών των στοιχείων, στις 16 Μαΐου του τρέχοντος έτους η Επιτροπή συνέστησε στο Συμβούλιο την κατάργηση της διαδικασίας υπερβολικού ελλείμματος, η οποία είχε αρχίσει δύο χρόνια νωρίτερα, και στις 5 Ιουνίου αυτού του έτους το Συμβούλιο Ecofin ενέκρινε την απόφαση να κλείσει τη διαδικασία, σύμφωνα με την πρόταση της Επιτροπής.
<P>
Επιπλέον, στις 27 Φεβρουαρίου του τρέχοντος έτους, μετά από σύσταση της Επιτροπής, το Συμβούλιο Ecofin ενέκρινε τη γνωμοδότησή του σχετικά με το εκσυγχρονισμένο πρόγραμμα σταθερότητας για την περίοδο 2006-2009 και σε αυτή τη γνωμοδότηση το Ecofin συνιστά στην Ελλάδα να εκμεταλλευτεί την ευνοϊκή οικονομική κατάσταση για να επιτελέσει πρόοδο προς τον ενδιάμεσο στόχο -που είναι η δημοσιονομική ισορροπία- προκειμένου να συνεχίσει να βελτιώνει τη δημοσιονομική διαδικασία, αυξάνοντας τη διαφάνειά της και καθορίζοντας μια δημοσιονομική στρατηγική στο πλαίσιο των μακροπρόθεσμων προοπτικών που εφαρμόζει αποτελεσματικά μηχανισμούς για την εποπτεία και τον έλεγχο των πρωτογενών δαπανών.
<P>
Επιπλέον, και ενόψει του υψηλού χρέους και της αναμενόμενης αύξησης λόγω της γήρανσης του πληθυσμού, συνιστάται στις ελληνικές αρχές να εκπονήσουν το συντομότερο δυνατό μελλοντικές προβλέψεις για τις δαπάνες που συνδέονται με τη γήρανση του πληθυσμού και να βελτιώσουν τη μακροπρόθεσμη βιωσιμότητα των δημόσιων λογαριασμών, παρέχοντας τους απαραίτητους πόρους για την επίτευξη του μεσοπρόθεσμου δημοσιονομικού στόχου.
<P>
Στις 20 Απριλίου, μετά τη συνάντηση της Ευρωομάδας στο Βερολίνο, ο έλληνας Υπουργός Οικονομίας και Οικονομικών ανακοίνωσε επίσημα και δημοσίως ότι η κυβέρνηση αποφάσισε να επισπεύσει από το 2012 στο 2010 τη χρονική προθεσμία για την επίτευξη αυτού του μεσοπρόθεσμου δημοσιονομικού στόχου.
<SPEAKER ID="338" NAME="Δημήτριος Παπαδημούλης" AFFILIATION="GUE/NGL">
Κύριε Πρόεδρε, κύριε Επίτροπε σας ευχαριστώ για την αναλυτική απάντησή σας.
<P>
Με δήλωσή σας μετά τις 5 Ιουνίου εκφράσατε την ανησυχία της Επιτροπής για το υψηλό έλλειμμα στο ισοζύγιο συναλλαγών της ελληνικής οικονομίας και συστήσατε αυστηρά μέτρα, έτσι ώστε να είναι διατηρήσιμη και συνεχής η μείωση του ελλείμματος και του χρέους. Σας ερωτώ λοιπόν, έχετε συζητήσει αυτά τα μέτρα που προτείνει η Επιτροπή με την Ελληνική Κυβέρνηση; Έχετε απαντήσεις και δεσμεύσεις από την πλευρά της Ελληνικής Κυβέρνησης για τα μέτρα που εσείς θεωρείτε αναγκαία;
<SPEAKER ID="339" NAME="Joaquín Almunia">
μέλος της Επιτροπής. - (ES) Κύριε Πρόεδρε, μιλώντας επισήμως, η Επιτροπή μέχρι στιγμής δεν έχει προχωρήσει πέρα από αυτό που προτείναμε στο Συμβούλιο, και το Συμβούλιο Ecofin ενέκρινε τον τελευταίο εκσυγχρονισμό του προγράμματος σταθερότητας, δηλαδή η μακροπρόθεσμη βιωσιμότητα των δημόσιων λογαριασμών στην Ελλάδα πρέπει να βελτιωθεί.
<P>
" Ελλάδα είναι μία από τις έξι χώρες της Ένωσης που, σύμφωνα με την έκθεση που εκπονήσαμε πέρυσι, είναι σε θέση υψηλού κινδύνου από την άποψη της έλλειψης βιωσιμότητας των δημόσιων λογαριασμών της, σε μεγάλο βαθμό λόγω του γεγονότος ότι, σύμφωνα με τις τρέχουσες δημογραφικές προβλέψεις, αναμένεται μεγάλη αύξηση δαπανών για την υγεία και τις συντάξεις. Δεν είναι ο μόνος παράγοντας, αλλά είναι ένας σαφής παράγοντας, στον οποίο μπορούμε να προσθέσουμε το εξαιρετικά υψηλό επίπεδο δημόσιου χρέους της Ελλάδας το οποίο, όπως είπα στην πρώτη μου ομιλία είναι πάνω από το 100% του ελληνικού ΑΕγχΠ.
<P>
Επομένως οι ελληνικές αρχές πρέπει να σχεδιάσουν, και το ελληνικό Κοινοβούλιο πρέπει να συζητήσει και να εγκρίνει, μεταρρυθμίσεις που στοχεύουν στη βελτίωση της βιωσιμότητας. Είναι απολύτως σαφές σε όλους όσους αναλύουν την ελληνική οικονομία και τους δημόσιους λογαριασμούς ότι αυτές οι μεταρρυθμίσεις πρέπει να περιλαμβάνουν μια μεταρρύθμιση του συνταξιοδοτικού συστήματος και του συστήματος κοινωνικής ασφάλισης, βελτιώνοντας την αειφορία τους και επομένως τη μεσοπρόθεσμη και μακροπρόθεσμη βιωσιμότητά τους και ταυτόχρονα να προχωρήσουν πέρα από τη διόρθωση του υπερβολικού ελλείμματος που έχει γίνει.
<P>
Ένας διαρθρωτικός στόχος των δημοσιονομικών στρατηγικών της Ελλάδας πρέπει να συνεχίσει να είναι η μείωση των επιπέδων του δημόσιου χρέους διότι, μολονότι μειώνονται, εξακολουθούν να είναι εξαιρετικά υψηλά.
<SPEAKER ID="340" NAME="Πρόεδρος">

<P>
Θέμα: Υλοποίηση της συνθήκη προσχώρησης του Βασιλείου της Σουηδίας στην Ευρωπαϊκή Ένωση
<P>
Το Άρθρο 2 του πρώτου μέρους της συνθήκης προσχώρησης του Βασιλείου της Νορβηγίας, της Δημοκρατίας της Αυστρίας, της Δημοκρατίας της Φινλανδίας και του Βασιλείου της Σουηδίας στην Ευρωπαϊκή Ένωση αναφέρει ρητά ότι, από την ημερομηνία προσχώρησης, οι διατάξεις των αρχικών συνθηκών και οι πριν από την προσχώρηση θεσπισθείσες νομοθετικές πράξεις των οργάνων δεσμεύουν τα νέα κράτη μέλη και ισχύουν σε αυτά, υπό τους όρους που προβλέπονται στις συνθήκες αυτές και σε αυτές τις πράξεις (προσχώρησης).
<P>
Αυτό σημαίνει ότι η Σουηδία, σύμφωνα με τη Συνθήκη Προσχώρησης που εγκρίθηκε το 1995 μέσω δημοψηφίσματος εφόσον εκπληρώσει τα κριτήρια του Μάαστριχτ υποχρεούται να υιοθετήσει το Ευρώ. Παρά τη ρητή δέσμευση, η οποία αναλήφθηκε με τη Συνθήκη Προσχώρησης, η Σουηδία αρνήθηκε κατόπιν δημοψηφίσματος την υιοθέτηση του Ευρώ.
<P>
Θα μπορούσε η Επιτροπή, η οποία επιβλέπει την εφαρμογή της ευρωπαϊκής νομοθεσίας στα κράτη μέλη, να σχολιάσει την περίπτωση της Σουηδίας; Έχουν άλλα κράτη μέλη εξίσου το δικαίωμα, να χρησιμοποιήσουν ανάλογες διαδικασίες, προκειμένου να κατοχυρώσουν για παράδειγμα την ενεργειακή τους ασφάλεια;
<SPEAKER ID="341" NAME="Joaquín Almunia">
Επιτροπή. - (ES) Κύριε Πρόεδρε, κυρία Επίτροπε, αναφορικά με τις διατάξεις της ενιαίας νομισματικής πολιτικής της ευρωζώνης, η Σουηδία είναι επί του παρόντος ένα από τα κράτη μέλη που υπόκεινται σε παρέκκλιση. Αυτή τη στιγμή υπάρχουν 13 κράτη μέλη που υπόκεινται σε αυτή την παρέκκλιση και, επιπλέον, έχουμε την περίπτωση του "νωμένου Βασιλείου, το οποίο έχει την περίφημη ρήτρα "εξαίρεσης" και το οποίο δεν περιλαμβάνεται πλέον μεταξύ των κρατών με παρεκκλίσεις.
<P>
Εκτός από τη Δανία, όλα τα άλλα κράτη μέλη με παρεκκλίσεις, δηλαδή, 12 κράτη μέλη πρέπει να υιοθετήσουν το ευρώ ως νόμισμά τους, και για τον σκοπό αυτό πρέπει να προσπαθήσουν να εκπληρώσουν τα κριτήρια σύγκλισης που θεσπίζονται στη Συνθήκη. Ωστόσο, η Συνθήκη δεν ορίζει σαφή χρονοδιαγράμματα για να εκπληρώσουν τα κράτη μέλη αυτή την υποχρέωση.
<P>
" τελευταία μας έκθεση σύγκλισης, η οποία καλύπτει τα κράτη με παρεκκλίσεις, δημοσιεύτηκε τον Δεκέμβριο του 2006, και σε αυτή η Επιτροπή κατέληγε στο συμπέρασμα ότι η Σουηδία πληρούσε το κριτήριο της σταθερότητας, το κριτήριο σχετικά με την κατάσταση του δημόσιου προϋπολογισμού και το κριτήριο σχετικά με τη σύγκλιση των μακροπρόθεσμων επιτοκίων.
<P>
Ωστόσο, σύμφωνα με αυτή την ίδια έκθεση σύγκλισης, η Σουηδία δεν πληρούσε το κριτήριο της συναλλαγματικής ισοτιμίας, που απαιτεί από το εν λόγω κράτος μέλος να έχει παραμείνει στα φυσιολογικά όρια πληθωρισμού που θεσπίζονται στον μηχανισμό συναλλαγματικών ισοτιμιών (ΜΣΙ II) χωρίς σοβαρές διακυμάνσεις για δύο χρόνια τουλάχιστον πριν από την αξιολόγηση.
<P>
Επιπλέον, στην έκθεση σύγκλισης του προηγουμένου Δεκεμβρίου, η Επιτροπή επεσήμανε ότι η σουηδική νομοθεσία δεν ήταν απολύτως συμβατή με τα άρθρα 108 και 109 της Συνθήκης αναφορικά με τη ρύθμιση της Κεντρικής Τράπεζας και την ένταξή της στο ευρωπαϊκό σύστημα κεντρικών τραπεζών.
<P>
Υπό το πρίσμα αυτής της αξιολόγησης, η Επιτροπή κατέληξε στο συμπέρασμα ότι δεν υπήρχε ανάγκη να τροποποιηθεί το καθεστώς της Σουηδίας ως κράτος μέλος με παρέκκλιση σε αυτό το θέμα. Σύμφωνα με τη Συνθήκη, η Επιτροπή και η Ευρωπαϊκή Κεντρική Τράπεζα θα δημοσιεύσει την επόμενη έκθεση σύγκλισης το 2008, σε γενικές γραμμές τον Μάιο 2008.
<P>
Αναφορικά με το τελευταίο μέρος της ερώτησής σας, η οποία αφορά, ως στοιχείο σύγκρισης, την ασφάλεια του ενεργειακού εφοδιασμού, οι ισχύουσες διατάξεις της Συνθήκης έχουν οδηγήσει ήδη το Ευρωπαϊκό Κοινοβούλιο και το Συμβούλιο να υιοθετήσουν οδηγίες σχετικά, αφενός, με την ασφάλεια του εφοδιασμού φυσικού αερίου, και, αφετέρου, με τη διασφάλιση της ασφάλειας του εφοδιασμού ηλεκτρικής ενέργειας σε επενδύσεις σε υποδομές. Αυτές οι οδηγίες πρέπει να μεταφερθούν στην εθνική νομοθεσία, και στην περίπτωση της τελευταίας οδηγίας, πρέπει να μεταφερθεί μέχρι την 1η Δεκεμβρίου του τρέχοντος έτους.
<P>
Επομένως δεν είμαστε σε δύο απολύτως όμοιες καταστάσεις από νομική άποψη. Αναφορικά με την υποχρέωση υιοθέτησης του ευρώ, η Συνθήκη δεν ορίζει καμία μέγιστη χρονική προθεσμία, ούτε τους κανόνες εφαρμογής, αλλά την παραπέμπει στην αξιολόγηση της σύγκλισης που διενεργείται κάθε δύο χρόνια. Στην περίπτωση που αναφέρετε ως παράδειγμα, ωστόσο, της ενεργειακής ασφάλειας, υπάρχουν οδηγίες που πρέπει να εφαρμόζονται από τα κράτη μέλη, και σε περίπτωση μη συμμόρφωσης εφαρμόζονται οι σχετικές διαδικασίες επί παραβάσει.
<SPEAKER ID="342" NAME="DanutBudreikait" AFFILIATION="ALDE">
(LT) Κύριε Επίτροπε, δεν είμαι ικανοποιημένη από την απάντησή σας επειδή στη συμφωνία προσχώρησης της Σουηδίας δηλώνεται κατηγορηματικά ότι η Σουηδία πρέπει να εφαρμόσει όλες τις ισχύουσες συμφωνίες εκείνη την περίοδο. Άλλως ειπείν, όσον αφορά την αρχή της στενότερη συνεργασίας, δεν είναι δυνατές εξαιρέσεις. Τώρα οι Σουηδοί αποφάσισαν, τέσσερα χρόνια μετά από τη διεξαγωγή δημοψηφίσματος σχετικά με το θέμα, να καταψηφίσουν και πάλι την εισαγωγή του ευρώ. Αυτό σημαίνει ότι οι χώρες μπορούν να επιλέξουν ποια τμήματα της συμφωνίας προσχώρησης να τιμήσουν και ποια όχι; Έχω κατά νου τον λιθουανικό πυρηνικό σταθμό παραγωγής ηλεκτρικής ενέργειας στην Ignalina, ο οποίος είναι ασφαλής και οι Λιθουανοί δεν θέλουν να κλείσει. Μήπως πρέπει απλώς να αποφύγουμε να κλείσουμε τον σταθμό χωρίς να μπούμε στον κόπο να διεξάγουμε διαβουλεύσεις με οποιονδήποτε;
<SPEAKER ID="343" NAME="Joaquín Almunia">
μέλος της Επιτροπής. - (ES) Κύριε Πρόεδρε, η Σουηδία πρέπει ασφαλώς να εφαρμόσει τις Συνθήκες. Το γεγονός ότι έχει διεξαχθεί ένα δημοψήφισμα δεν απαλλάσσει τη Σουηδία από την υποχρέωσή της να εφαρμόσει τις Συνθήκες. " Επιτροπή πρέπει επίσης να εφαρμόσει τη Συνθήκη, και αυτό που έχει κάνει, και αυτό που πρόκειται να συνεχίσει να κάνει, είναι να αναλύει κάθε δυο χρόνια, όπως απαιτεί η Συνθήκη, αν το εν λόγω κράτος μέλος -σε αυτή την περίπτωση η Σουηδία- πληροί ή όχι τις απαιτούμενες προϋποθέσεις για την υιοθέτηση του ευρώ. Προς το παρόν δεν τις πληροί.
<P>
" Σουηδία έχει ένα πρόβλημα διότι το νόμισμά της δεν συμπεριλαμβάνεται στον μηχανισμό συναλλαγματικών ισοτιμιών και, επομένως, δεν πληροί το κριτήριο της σταθερότητας της συναλλαγματικής ισοτιμίας, δεν πληροί το κριτήριο εναρμόνισης της νομοθεσίας της με τους κανονισμούς που θεσπίζονται στα άρθρα της Συνθήκης στα οποία αναφέρθηκα νωρίτερα, και το επισημαίνουμε αυτό. Αυτό που πρέπει να κάνουν όλα τα κράτη μέλη είναι να προσπαθήσουν να ετοιμαστούν γι' αυτή τη στιγμή.
<P>
Όπως γνωρίζει η αξιότιμη βουλευτής, και όπως γνωρίζετε όλοι, τα αποτελέσματα του δημοψηφίσματος που διεξήχθη στη Σουηδία το 2003 δεν πρόκειται να ισχύουν για πάντα. Έχουμε γνωστές περιπτώσεις δημοψηφισμάτων που εξέφραζαν μια συγκεκριμένη θέση σε μια συγκεκριμένη χώρα, αλλά αυτή η θέση άλλαξε με τον καιρό επειδή άλλαξε η βούληση των πολιτών της, που εκφράζεται μέσω εκλογών ή νέων δημοψηφισμάτων.
<P>
Επιμένω ότι, από την άποψη του είδους των νομικών υποχρεώσεων που θεσπίζονται στη Συνθήκη, η κατάσταση δεν είναι συγκρίσιμη αν αναλύσουμε, αφενός, την ανάγκη να γίνει πρόοδος προς την Οικονομική και Νομισματική Ένωση και, αφετέρου, την ανάγκη εκπλήρωσης των κανόνων ενεργειακής ασφάλειας που περιλαμβάνονται μεταξύ των βασικών κανόνων μας.
<SPEAKER ID="344" NAME="Πρόεδρος">
Τώρα θα συνεχίσουμε με συμπληρωματικές ερωτήσεις. Έχω λάβει περισσότερες ερωτήσεις από ό,τι μπορώ να δεχτώ. Συνεπώς, μπορώ να δώσω μόνο σε δύο βουλευτές του ΕΚ τη δυνατότητα να μιλήσουν. Πρέπει να συμμορφωθώ με τις διατάξεις που προβλέπονται στο άρθρο 109 και το Παράρτημα II του Κανονισμού, που καλύπτουν την υποβολή Ερωτήσεων προς την Επιτροπή. Επέλεξα τον κ. Lundgren και την κ. Kauppi.
<SPEAKER ID="345" NAME="Nils Lundgren" AFFILIATION="IND/DEM">
(SV) Κύριε Πρόεδρε, παρά τον Κανονισμό, υπάρχουν σοβαροί λόγοι προκειμένου να εξεταστεί ο τρόπος με τον οποίο έχει αντιμετωπιστεί ολόκληρο το ζήτημα της προσχώρησης της Σουηδίας στο νόμισμα της Ένωσης. Όταν οργανώθηκε το δημοψήφισμα σχετικά με την προσχώρηση της Σουηδίας στην Ευρωπαϊκή Ένωση το 1994, κατέστη σαφές ότι δεν ήμαστε υποχρεωμένοι να προσχωρήσουμε στη νομισματική ένωση εάν ψηφίζαμε υπέρ της προσχώρησης της ΕΕ. Αυτό ήταν ένα θέμα για το οποίο είχαμε διαπραγματευτεί και για το οποίο θα μπορούσαμε να αποφασίσουμε αργότερα. Αυτό είναι το πολιτικό υπόβαθρο αυτού του ζητήματος.
<P>
Συμφωνώ με τον Επίτροπο ότι η Σουηδία δεν μπορεί να εξαναγκαστεί να προσχωρήσει στον ΜΣΙ II εφόσον δεν πληρούμε τις απαιτήσεις για συμμετοχή σε αυτό. Αυτό το οποίο θα ήθελα εντούτοις, να επισημάνω, είναι το εξής: είναι όντως αδιανόητο -και αυτή είναι η ερώτησή μου προς τον Επίτροπο- ότι μια χώρα που έχει προσχωρήσει στον ΜΣΙ II μπορεί...
<P>
(Ο Πρόεδρος διακόπτει τον ομιλητή)
<SPEAKER ID="346" NAME="Joaquín Almunia">
μέλος της Επιτροπής. - (ES) Κύριε Πρόεδρε, δεν είμαι σίγουρος αν ο κ. Lundgren διατύπωσε πράγματι μία ερώτηση, αλλά εν πάση περιπτώσει εκείνος και εγώ συμφωνούμε ότι υπάρχει τουλάχιστον αυτό το σημείο που αναφέρατε στην παρέμβασή σας, κύριε Lundgren, και υπάρχουν οι νομικές ασυμβατότητες που καθιστούν αδύνατο αυτή τη στιγμή να πούμε ότι η Σουηδία πληροί τα κριτήρια για την υιοθέτηση του ευρώ.
<P>
Επαναλαμβάνω για άλλη μια φορά ότι σε κανένα σημείο δεν θεσπίζει η Συνθήκη μέγιστες ή ελάχιστες χρονικές προθεσμίες. Θεσπίζει μια γενική υποχρέωση προετοιμασίας, προσπάθειας εκπλήρωσης των προϋποθέσεων, αλλά δεν ορίζει ένα συγκεκριμένο χρονοδιάγραμμα. " Συνθήκη πρέπει επομένως να ερμηνεύεται με την ίδια ευελιξία με την οποία εκπονήθηκε, όχι σύμφωνα με κριτήρια που είναι διαφορετικά από εκείνα που θεσπίζονται στη Συνθήκη. Εν πάση περιπτώσει, πιστεύω ότι πρέπει να εφαρμόσουμε επίσης την κοινή λογική, όπως πρέπει να κάνουμε τόσο συχνά στην πολιτική. Αν οι Σουηδοί πολίτες είπαν όχι τέσσερα χρόνια πριν, θα πρέπει να τους ρωτήσουμε πότε θα αποφασίσουν να αλλάξουν γνώμη, αν αποφασίσουν να αλλάξουν γνώμη. Πιστεύω ότι καμία χώρα δεν μπορεί να υποχρεωθεί να υιοθετήσει ένα νόμισμα ενάντια στη θέλησή της.
<SPEAKER ID="347" NAME="Piia-Noora Kauppi" AFFILIATION="PPE-DE">
(EN) Θα ήθελα να θέσω τρία ευθέα ερωτήματα. Το πρώτο αφορά ένα αμιγώς τεχνικό θέμα: είναι η ρήτρα της συνθήκης προσχώρησης για την προσχώρηση της Σουηδίας απολύτως πανομοιότυπη με αυτές των κρατών μελών που προσχώρησαν μετά το 2004;
<P>
Δεύτερον, κατανοώ ότι η κ. Budreikaitδεν ενδιαφέρεται για το ευρώ το ίδιο όπως ενδιαφέρεται για τις προηγούμενες ερμηνείες των συνθηκών προσχώρησης. Εάν δεν υπάρχει προθεσμία για την εφαρμογή κάποιου πράγματος σε πρωτογενές δίκαιο, είναι δυνατόν να το αναβάλλουμε επ' άπειρον;
<P>
Τρίτον, θεωρείτε ότι το δημοψήφισμα έχει σχέση με τη συζήτηση;
<SPEAKER ID="348" NAME="Joaquín Almunia">
Επιτροπή. - (ES) Κυρία Kauppi, θα προσπαθήσω να απαντήσω με την ίδια ακρίβεια με την οποία διατυπώσατε τις ερωτήσεις σας.
<P>
Καταρχάς, η Σουηδία έχει ακριβώς την ίδια ρύθμιση με τα 12 νέα κράτη μέλη. Τα μοναδικά κράτη μέλη που παραμένουν εκτός της ευρωζώνης και έχουν μια διαφορετική ρύθμιση είναι η Δανία και το "νωμένο Βασίλειο, που έχουν ρήτρες εξαίρεσης οι οποίες με τη σειρά τους διαφέρουν μεταξύ τους. Το δεύτερο θέμα είναι αυτό του χρόνου. Οι οδηγίες έχουν ένα χρονοδιάγραμμα, ενώ η υποχρέωση προετοιμασίας του εδάφους για ένταξη στην ευρωζώνη δεν έχει, σύμφωνα με τη Συνθήκη, ένα χρονοδιάγραμμα. Τρίτον, αναφορικά με το ερώτημά σας σχετικά με το δημοψήφισμα, αυτό είναι κάτι που εξαρτάται από τη νομοθεσία κάθε χώρας.
<P>
Αν δεν κάνω λάθος, το δημοψήφισμα στη Σουηδία δεν είναι δεσμευτικό από αυτή την άποψη. Είναι δύσκολο να τροποποιήσουν οι σουηδοί πολίτες ή το σουηδικό Κοινοβούλιο τη Συνθήκη αποκλειστικά με τη βούλησή τους.
<SPEAKER ID="349" NAME="Πρόεδρος">

<P>
Θέμα: Είσοδος της Πολωνίας στην ευρωζώνη
<P>
Κατά την άποψη της Επιτροπής, πότε το αργότερο η Πολωνία θα πληροί τα κριτήρια για την είσοδό της στην ευρωζώνη; Θεωρεί η Επιτροπή ότι είναι πιθανό να συμβεί αυτό το 2012 ή και νωρίτερα, ή αντιθέτως πιο αργά, και εάν ναι, θα μπορούσε να προσδιορίσει την ημερομηνία;
<SPEAKER ID="350" NAME="Joaquín Almunia">
μέλος της Επιτροπής. - (ES) Κύριε Czarnecki, η ιδιότητα του κράτους μέλους της Ευρωπαϊκής Ένωσης, όπως έχουμε αναφέρει μόλις στην προηγούμενη απάντηση, συνεπάγεται την υποχρέωση υιοθέτησης του ευρώ, εκτός από τις περιπτώσεις της Δανίας και του "νωμένου Βασιλείου, κράτη τα οποία διαπραγματεύτηκαν μια ρήτρα "εξαίρεσης". Τα κράτη μέλη που δεν είναι ακόμη μέλη της ευρωζώνης δεσμεύονται να υιοθετήσουν το ενιαίο νόμισμα εφόσον πληρούν τις αναγκαίες προϋποθέσεις για την υιοθέτησή του και να προσπαθήσουν να προετοιμαστούν για την εκπλήρωσή τους.
<P>
Όταν η Επιτροπή επιβεβαιώσει, βάσει της δικής της αξιολόγησης (της έκθεσης σύγκλισης), και η Ευρωπαϊκή Κεντρική Τράπεζα κάνει το ίδιο, ότι η Πολωνία πληροί όλες τις προϋποθέσεις που θεσπίζονται στο άρθρο 121, παράγραφος 1 της Συνθήκης, θα μπορέσει να αρθεί η εξαίρεση της Πολωνίας, σύμφωνα με το άρθρο 122, παράγραφος 2, και το ζλότι θα μπορέσει να ενταχθεί στο ευρώ.
<P>
Προς το παρόν, η Πολωνία δεν πληροί απολύτως τα κριτήρια σύγκλισης αναφορικά με την κατάσταση των δημόσιων οικονομικών -διότι το πολωνικό δημόσιο έλλειμμα είναι υψηλότερο του 3%- και δεν πληροί το κριτήριο αναφορικά με τη σταθερότητα των συναλλαγματικών ισοτιμιών καθώς το ζλότι δεν ανήκει στον μηχανισμό συναλλαγματικών ισοτιμιών. Επιπλέον, η νομοθεσία που ρυθμίζει την Κεντρική Τράπεζα στην Πολωνία δεν έχει συμμορφωθεί ακόμη με τις απαιτήσεις της Συνθήκης, σύμφωνα με την ανάλυση που περιλαμβάνεται στην τελευταία μας έκθεση σύγκλισης τον Δεκέμβριο 2006.
<P>
" Επιτροπή δεν κάνει προβλέψεις σχετικά με το πότε θα εκπληρώσουν ή ενδέχεται να εκπληρώσουν τα κράτη μέλη τις απαιτούμενες προϋποθέσεις, αλλά ασφαλώς τα ενθαρρύνει να προσανατολίσουν τις πολιτικές τους προς την επίτευξη μακροοικονομικής σταθερότητας και να προωθήσουν την αύξηση της παραγωγικότητας. Αυτές οι πολιτικές προωθούν τη βιώσιμη οικονομική σύγκλιση, που είναι η καλύτερη βάση για την προετοιμασία των χωρών που επιθυμούν να εισέλθουν στο ευρώ και για την απόλαυση όλων των οφελών που συνεπάγεται η συμμετοχή στο ενιαίο νόμισμα εφόσον ανήκουν στην ευρωζώνη.
<SPEAKER ID="351" NAME="Ryszard Czarnecki" AFFILIATION="UEN">
(PL) Κύριε Επίτροπε, σας ευχαριστώ για την ομιλία σας. Εντούτοις, θα ήθελα να πως ότι προφανώς γνωρίζουμε τους όρους που πρέπει να πληρούνται προκειμένου να προσχωρήσουμε στην Ευρωζώνη. " χώρα μου έχει δηλώσει ρητώς ότι αυτή δεν είναι ακόμη η κατάλληλη στιγμή από οικονομικής άποψης, και ότι θα ληφθεί ασφαλώς απόφαση σε ορισμένα χρόνια. Γνωρίζω πολύ καλά το γεγονός ότι η Ευρωπαϊκή Επιτροπή δεν μπορεί να συζητεί ημερομηνίες, θα μπορούσαμε όμως να δηλώσουμε σε γενικές γραμμές ότι το 2012 θα ήταν λίγο πολύ κατάλληλη ημερομηνία και για τις δύο πλευρές;
<SPEAKER ID="352" NAME="Joaquín Almunia">
μέλος της Επιτροπής. - (ES) Κύριε Πρόεδρε, επιμένω ότι δεν εμπίπτει στην αρμοδιότητα της Επιτροπής να απαντήσει σε αυτή την ερώτηση. Πιστεύω ότι είναι μια ερώτηση που πρέπει να απευθυνθεί, και που μερικές φορές απευθύνω, στις πολωνικές αρχές. Όταν συναντώ τις πολωνικές αρχές, τους ρωτώ: έχουν καθοριστεί οι προθέσεις σας, το χρονοδιάγραμμα και οι στόχοι σας για την υιοθέτηση του ευρώ; Και δεν ρωτώ από περιέργεια, αλλά επειδή είμαι πεπεισμένος ότι, για μια οικονομία όπως η πολωνική οικονομία -και για πολλές άλλες οικονομίες κρατών μελών της Ευρωπαϊκής Ένωσης που δεν ανήκουν ακόμη στο ενιαίο νόμισμα- θα ήταν εξαιρετικά χρήσιμο να καθοριστεί η ημερομηνία στόχος προκειμένου να προσανατολιστούν οι μακροοικονομικές πολιτικές και οι διαρθρωτικές μεταρρυθμίσεις με συνοχή και συνέπεια προς την εκπλήρωση των προϋποθέσεων για να προετοιμαστεί η κοινωνία να εκμεταλλευτεί στο έπακρο τα οφέλη της ένταξης στο ευρώ.
<P>
Μετά τη διεύρυνση, έχουμε γνωρίσει μερικές πολύ θετικές στιγμές από την άποψη της συμπεριφοράς των νομισματικών αγορών και των χρηματοοικονομικών αγορών, αλλά αυτό δεν θα ισχύει πάντα, και οι χρηματοοικονομικές αγορές, οι οργανισμοί αξιολόγησης κινδύνου τίτλων, οι επενδυτές, πρόκειται να θέσουν επίσης αυτές τις ερωτήσεις στις πολωνικές αρχές. Δεν θα τις θέσουμε μόνο εσείς, οι βουλευτές του Ευρωπαϊκού Κοινοβουλίου, και εμείς, οι Επίτροποι, αλλά τις θέτουν και οι οικονομικοί παράγοντες, οι παρατηρητές και οι επενδυτές και θα συνεχίσουν να το κάνουν ολοένα και πιο επίμονα.
<P>
Επομένως πιστεύω ότι είναι καλό για όλους οι χώρες που πρόκειται να ενταχθούν στο ευρώ, όχι μόνο λόγω υποχρέωσης, αλλά πάνω απ' όλα λόγω πεποίθησης, και οι οποίες διέρχονται μια διαδικασία σύγκλισης, ανάπτυξης και εκσυγχρονισμού, μέσω μιας πολύ σημαντικής μεταρρυθμιστικής προσπάθειας, να διασαφηνίσουν αυτό το στοιχείο της στρατηγικής· πάνω απ' όλα, επειδή είναι καλό για τις ίδιες και για τα συμφέροντά τους.
<SPEAKER ID="353" NAME="Richard Corbett" AFFILIATION="PSE">
(EN) Θα ήταν ο κ. Επίτροπος διατεθειμένος να απαντήσει πάλι στην ίδια ερώτηση σε σχέση όμως με το "νωμένο Βασίλειο; Όπως επισημάνατε νωρίτερα, το "νωμένο Βασίλειο δεν έχει υποχρέωση να προσχωρήσει στην ευρωζώνη αλλά έχει δικαίωμα να το πράξει, υπό την προϋπόθεση ότι πληροί τους όρους. Πόσο κοντά βρίσκεται το "νωμένο Βασίλειο ώστε να εκπληρώσει πράγματι τους όρους;
<SPEAKER ID="354" NAME="Joaquín Almunia">
μέλος της Επιτροπής. - (ES) Κύριε Πρόεδρε, είναι αλήθεια ότι η κατάσταση στο "νωμένο Βασίλειο -όπως έχω ήδη πει, και όπως επαναλάβατε- δεν είναι η ίδια. Το "νωμένο Βασίλειο έχει μια ρήτρα "εξαίρεσης" και, επομένως, τα σχόλια που έκανα νωρίτερα αναφορικά με τις 12 χώρες που δεν έχουν αυτή τη ρήτρα δεν ισχύουν σε αυτό.
<P>
Ακόμη και με αυτή τη ρήτρα, ωστόσο, θα έρθει η μέρα -και ελπίζω ότι εσείς και εγώ θα τη δούμε σύντομα- που οι βρετανικές αρχές, ανεξάρτητα από αυτή τη ρήτρα, θα αποφασίσουν να προετοιμαστούν για την ένταξη στο ευρώ διότι θα πιστεύουν ότι αυτό είναι θετικό για τη βρετανική οικονομία. Πότε θα έρθει αυτή η μέρα; Αν με ρωτάτε αν πιστεύω ότι θα είναι φέτος, θα πω όχι, δεν πιστεύω ότι θα είναι φέτος.
<P>
Έχω την εντύπωση ότι, στην παρούσα φάση του οικονομικού κύκλου της βρετανικής οικονομίας και της οικονομίας της ευρωζώνης, τα επιχειρήματα υπέρ του ευρώ δεν πρόκειται να αυξηθούν τους επόμενους μήνες ούτε στο άμεσο μέλλον. Ωστόσο, πάντα απαντώ σε αυτή την ερώτηση με μια ιδιαίτερη παρατήρηση. Πιστεύω ότι θα έρθει ο καιρός που οι συνθήκες που αναλύουν οι Βρετανοί κάθε μήνα, ως καλοί πραγματιστές που είναι, αναφορικά με τα υπέρ και τα κατά της ένταξης στο ευρώ θα αλλάξουν, και θα δείξουν στους βρετανούς πολίτες, στους βρετανούς πολιτικούς και στην Πόλη του Λονδίνου, για να αναφέρω τρεις σημαντικούς παράγοντες από αυτή την άποψη, ότι θα είναι καλό για τη βρετανική οικονομία να ενταχθεί στο ευρώ μια δεδομένη στιγμή. Είμαι σίγουρος ότι αυτή η στιγμή θα έρθει, αλλά, για να είμαι ειλικρινής, πιστεύω ότι θα έρθει μετά την επόμενη κρίση.
<SPEAKER ID="355" NAME="Justas Vincas Paleckis" AFFILIATION="PSE">
(LT) Αξιότιμε κύριε Επίτροπε, θέλω και εγώ να συνδέσω τα δύο τελευταία ζητήματα και να σας θέσω μια ειδική ερώτηση. Προσωπικά δεν αμφισβητώ τα πλεονεκτήματα του ευρώ· εντούτοις, σε ορισμένες χώρες, που δεν έχουν ακόμη το ευρώ, η κοινή γνώμη είναι διαφορετική. Πως θα επηρεαζόταν η κατάσταση, για παράδειγμα, από τη διεξαγωγή δημοψηφισμάτων στην Πολωνία ή τη Λιθουανία, ή την Ουγγαρία ή την Τσεχική Δημοκρατία, στα οποία οι άνθρωποι θα καταψήφιζαν την εισαγωγή του ευρώ; Πως θα επηρεαζόταν το ηθικό κλίμα είναι σαφές, ποιες θα ήταν όμως οι συνέπειες από νομικής και πρακτικής άποψης;
<SPEAKER ID="356" NAME="Joaquín Almunia">
μέλος της Επιτροπής. - (ES) Κύριε Πρόεδρε, εκτός από τα πολιτικά προβλήματα που δημιουργούνται από τα "όχι" στα δημοψηφίσματα -και αυτό ισχύει και σε άλλα θέματα εκτός από αυτό- πιστεύω ότι οι συνέπειες ενός "όχι" θα ήταν διαφορετικές για τις χώρες που αναφέρατε απ' ό,τι για τη σουηδική οικονομία, ή από τις συνέπειες των ρητρών εξαίρεσης για το "νωμένο Βασίλειο ή τη Δανία.
<P>
Το "νωμένο Βασίλειο, η Δανία και η Σουηδία είναι άκρως βιομηχανοποιημένες, θα μπορούσε να πει κανείς ακόμη και μεταβιομηχανικές, οικονομίες που δεν χρειάζεται να διενεργήσουν μια διαδικασία ονομαστικής και πραγματικής σύγκλισης, που έχουν πραγματοποιήσει πολλές από τις διαρθρωτικές μεταρρυθμίσεις που απαιτούνται για να αντλήσουν το μέγιστο όφελος από την υιοθέτηση ενός ενιαίου νομίσματος, και στις οποίες οι χρηματοοικονομικές αγορές, οι επενδυτές και οι οργανισμοί διαβάθμισης της πιστοληπτικής ικανότητας έχουν μεγάλη εμπιστοσύνη. Δυστυχώς, κανένα από αυτά τα χαρακτηριστικά δεν είναι εμφανή, προς το παρόν, στην Πολωνία, στην Ουγγαρία και στην Τσεχική Δημοκρατία, χώρες με υψηλά ποσοστά ανάπτυξης αλλά με μεγάλες συνεχιζόμενες διαδικασίες ονομαστικής και πραγματικής σύγκλισης, που απαιτούν από αυτές, από τους πολίτες τους και από τις αρχές τους να διενεργήσουν σημαντικές μεταρρυθμίσεις και να εργαστούν εξαιρετικά σκληρά. Χρειάζονται να καταφύγουν σε εξωτερική αποταμίευση προκειμένου να χρηματοδοτήσουν τις διαδικασίες τους επενδύσεων και ανάπτυξης και πρέπει να κερδίσουν την εμπιστοσύνη των αγορών και των επενδυτών. Επομένως πιστεύω ότι η αποτυχία να προωθηθεί το ευρώ ως μια μεσοπρόθεσμη στρατηγική ως μέρος των μακροοικονομικών πολιτικών τους, και των πολιτικών τους γενικά, θα συνεπαγόταν μεγάλες δυσκολίες για τις χώρες αυτές.
<SPEAKER ID="357" NAME="Πρόεδρος">

<P>
Θέμα: Σχέδια για τρίτο αεροδιάδρομο στο Heathrow του Λονδίνου
<P>
Ποια μέτρα λαμβάνει η Επιτροπή για να διασφαλίσει ότι τα σχέδια για τρίτο διάδρομο στο αεροδρόμιο Heathrow του Λονδίνου δεν θα προχωρήσουν κατά παράβαση των κανονισμών της ΕΕ για την ατμοσφαιρική ρύπανση και την ηχορρύπανση;
<SPEAKER ID="358" NAME="Joaquín Almunia">
μέλος της Επιτροπής. - (ES) Κύριε Πρόεδρε, βαρόνη Ludford, σύμφωνα με τη νομοθεσία της ΕΕ, εναπόκειται στις αρχές του "νωμένου Βασιλείου να διενεργήσουν αξιολογήσεις των επιπτώσεων των έργων υποδομών και να διασφαλίσουν ότι πληρούνται όλα τα ισχύοντα περιβαλλοντικά πρότυπα πριν, κατά τη διάρκεια και μετά την εκτέλεση αυτών των έργων. Παρ' όλα αυτά, η Επιτροπή παρακολουθεί επισταμένα την εφαρμογή των σχετικών διατάξεων της κοινοτικής νομοθεσίας από το "νωμένο Βασίλειο.
<P>
Τα έργα για τη βιώσιμη ανάπτυξη του Χίθροου συνεπάγονται μια δέσμευση της κυβέρνησης του "νωμένου Βασιλείου να μην κατασκευάσει έναν τρίτο διάδρομο χωρίς προηγούμενη δημόσια διαβούλευση και να το κάνει μόνο αν τηρούνται αυστηρά οι προϋποθέσεις θορύβου και ποιότητας του αέρα. Επομένως έχει αρχίσει μία πλήρης αξιολόγηση των περιβαλλοντικών επιπτώσεων, η οποία πρέπει να πληροί τις διατάξεις της οδηγίας του 1985 που καλύπτει αξιολογήσεις αυτού του είδους, και τις διατάξεις της οδηγίας του 2001 για τη στρατηγική περιβαλλοντική αξιολόγηση.
<P>
Σύμφωνα με την οδηγία του 1996 σχετικά με τη διαχείριση και την ποιότητα του εναέριου περιβάλλοντος και τις οδηγίες που προκύπτουν από αυτή, πρέπει να εφαρμόζονται σχέδια ποιότητας της ατμόσφαιρας, όπου είναι αναγκαίο, προκειμένου να τηρούνται οι καθορισμένες οριακές τιμές. Οι επιπτώσεις του αερολιμένα του Χίθροου καλύπτονται από το σχέδιο ποιότητας της ατμόσφαιρας της μητροπολιτικής περιοχής του Λονδίνου. Ωστόσο, το 2005, τα επίπεδα ποιότητας του αέρα στην περιοχή συχνά υπερέβαιναν τις καθορισμένες οριακές τιμές για σωματίδια PM10.
<P>
Επιπλέον, σύμφωνα με την οδηγία του 2002 για τον περιβαλλοντικό θόρυβο, το Χίθροου πρέπει να σχεδιάσει, πριν από το τέλος αυτού του μήνα, έναν στρατηγικό χάρτη θορύβου που συμπεριλαμβάνει μία ανάλυση των πιθανών μελλοντικών ενδεχομένων. Ένα χρόνο μετά τον σχεδιασμό αυτού του χάρτη, πρέπει να εκπονηθεί ένα κατάλληλο σχέδιο δράσης μετά από μία διαδικασία δημόσιας διαβούλευσης.
<P>
Συνοψίζοντας, η Επιτροπή παρακολουθεί την ανάπτυξη του μεγαλύτερου αερολιμένα της ΕΕ με ενδιαφέρον και ελέγχει την εφαρμογή των σχετικών διατάξεων της κοινοτικής νομοθεσίας. Ωστόσο, οι συγκεκριμένες διατάξεις σχετικά με την επέκταση του αερολιμένα, για παράδειγμα η διάταξη σχετικά με την κατασκευή ενός τρίτου διαδρόμου, εναπόκεινται στην αρμοδιότητα των εθνικών αρχών, σε αυτή την περίπτωση των βρετανικών αρχών.
<SPEAKER ID="359" NAME="Sarah Ludford" AFFILIATION="ALDE">
(EN) Θα ήθελα να ευχαριστήσω τον Επίτροπο για την απάντησή του. Αυτό θα καθησυχάσει τους Λονδρέζους ότι η Επιτροπή πράγματι επαγρυπνεί, αν και, όπως λέτε, η κύρια ευθύνη ανήκει στη βρετανική κυβέρνηση.
<P>
Εντούτοις, ένας επιπλέον αεροδιάδρομος στο Heathrow θα επιτρέψει 500 επιπλέον πτήσεις την ημέρα πάνω από το Λονδίνο. Ο αισιόδοξος ισχυρισμός της βρετανικής κυβέρνησης ότι η ατμοσφαιρική ρύπανση μπορεί να διατηρηθεί στα νόμιμα όρια της ΕΕ φαίνεται να εναποτίθεται σε ελπίδες για καθαρότερα αεροπλάνα και ελέγχους της κυκλοφορίας οχημάτων γύρω από τον αερολιμένα. " αεροπλοΐα ευθύνεται ήδη για το ένα τρίτο των συνολικών εκπομπών άνθρακα του Λονδίνου. Ως εκ τούτου, θα θέλαμε να ζητήσουμε από την Επιτροπή να εξακολουθεί να παρακολουθεί στενά αυτό που πρόκειται να συμβεί. Αναμένουμε σύντομα τη διαβούλευση, αλλά η Επιτροπή πρέπει να συνεχίσει τη στενή παρακολούθηση προκειμένου να διασφαλίσει την προστασία των Λονδρέζων.
<SPEAKER ID="360" NAME="Jim Allister" AFFILIATION="NI">
(EN) Ενώ είναι εύκολο να επικρίνουμε τα σχέδια κατασκευής νέων αεροδιαδρόμων, γνωρίζει η Επιτροπή ότι την περασμένη εβδομάδα, ως ένδειξη του πόσο απαραίτητος είναι ένας τρίτος αεροδιάδρομος στο Heathrow, ο Γενικός Διευθυντής των Βρετανικών Αερογραμμών είπε ότι χωρίς αυτόν δεν υπάρχει προοπτική να επανέλθουν οι πτήσεις των Βρετανικών Αερογραμμών μεταξύ της εκλογικής μου περιφέρειας στο Μπέλφαστ και της πρωτεύουσας της χώρας μου, το Λονδίνο; Συνεπώς, δεν πρέπει αυτοί που σπεύδουν να εναντιωθούν στην πρόοδο να σταματήσουν για να αναλογιστούν τη ζημία και την ταλαιπωρία στις οποίες υποβάλλουν τους πολίτες του "νωμένου Βασιλείου και άλλων τοποθεσιών οι οποίοι χρειάζονται σύγχρονες, αποτελεσματικές αεροπορικές συνδέσεις που θα παράσχουν έργα σαν αυτό;
<SPEAKER ID="361" NAME="Joaquín Almunia">
μέλος της Επιτροπής. - (ES) Κύριε Πρόεδρε, βαρόνη Ludford, πρέπει να επαναλάβω αυτό που είπα στην απάντησή μου στην ερώτηση της βαρόνης Ludford.
<P>
" Επιτροπή πρέπει να παρακολουθεί την τήρηση της κοινοτικής νομοθεσίας. Όπως ανέφερα, υπάρχει μια σειρά σχετικών οδηγιών, και η παρακολούθηση της αποτελεσματικής εφαρμογής τους είναι ευθύνη μας.
<P>
Στη συγκεκριμένη περίπτωση που εξετάζεται στην ερώτηση της βαρόνης Ludford, δηλαδή, τον τρίτο διάδρομο στο Χίθροου, επιτρέψτε μου να επαναλάβω ότι η αρμοδιότητα εμπίπτει στις βρετανικές αρχές και, σύμφωνα με την αρχή της επικουρικότητας, η Επιτροπή δεν μπορεί να παρεμβαίνει σε θέματα που εμπίπτουν στην αρμοδιότητα ενός συγκεκριμένου κράτους μέλους.
<SPEAKER ID="362" NAME="Πρόεδρος">

<P>
Θέμα: Ευρωπαϊκή "οικολογική διακυβέρνηση"
<P>
Προτίθεται η Ευρωπαϊκή Επιτροπή να εκπονήσει ένα συνολικό και συνεκτικό σχέδιο δράσης "οικολογικής διακυβέρνησης", το οποίο θα κωδικοποιεί, θα απλοποιεί και θα καθιστά ορατό στους ενδιαφερομένους το υφιστάμενο ρυθμιστικό πλαίσιο, θα περιλαμβάνει τις νέες νομοθετικές πρωτοβουλίες σχετικώς με το περιβάλλον, θα αντανακλά τις εξωτερικές δεσμεύσεις της ΕΕ στα περιβαλλοντικά ζητήματα και θα διασφαλίζει τη συνοχή μεταξύ περιβαλλοντικής, εμπορικής και βιομηχανικής πολιτικής της ΕΕ;
<SPEAKER ID="363" NAME="Joaquín Almunia">
μέλος της Επιτροπής. - (ES) Κύριε Πρόεδρε, κύριε Παπαστάμκο, από τότε που δημοσίευσε τη Λευκή Βίβλο της το 2001, η Επιτροπή υπογράμμιζε πάντα τη σημασία που αποδίδει στην ποιότητα της διακυβέρνησης στις δράσεις της, προκειμένου να διασφαλίσει ότι τα ευρωπαϊκά θεσμικά όργανα λειτουργούν αποτελεσματικά και δημοκρατικά, σε εποικοδομητική συνεργασία με την κοινωνία των πολιτών.
<P>
" διακυβέρνηση είναι ένα θέμα που διέπει όλους τους τομείς της πολιτικής, όχι μόνο το περιβάλλον. Πρέπει να αναγνωρίσουμε, ωστόσο, ότι οι πολίτες και οι ΜΚΟ δίνουν ιδιαίτερη έμφαση στην ποιότητα του περιβάλλοντός τους και ότι η κοινωνία των πολιτών θέλει να ενημερώνεται και να συμμετέχει όσον αφορά τα περιβαλλοντικά θέματα.
<P>
" Σύμβαση του Άρχους του 1998 έχει ιδιαίτερη σημασία από αυτή την άποψη, καθώς προβλέπει πρόσβαση στην ενημέρωση, συμμετοχή της κοινής γνώμης στη διαδικασία λήψης αποφάσεων και δικαιοσύνη στα περιβαλλοντικά θέματα. Αυτή η Σύμβαση, στην οποία συμμετέχουν η Κοινότητα και τα κράτη μέλη, ενισχύει τις δεσμεύσεις που αναφέρονται στη Λευκή Βίβλο για την ευρωπαϊκή διακυβέρνηση. " Επιτροπή εφαρμόζει πλήρως τις αρχές της διακυβέρνησης στις πρωτοβουλίες της.
<P>
Σχετικά με τα θέματα που θέτει ο κ. Παπαστάμκος στην ερώτησή του, θέλω να του επισημάνω ότι όλα τα σημαντικά μέτρα που σχεδιάζει να παρουσιάσει η Επιτροπή σε άλλα θεσμικά όργανα συμπεριλαμβάνονται στο ετήσιο πρόγραμμα εργασίας της. Αυτό το πρόγραμμα παρουσιάζεται στα υπόλοιπα θεσμικά όργανα -συμπεριλαμβανομένου, φυσικά, του Κοινοβουλίου, το οποίο το συζητά κάθε χρόνο- και είναι προσβάσιμο στην κοινή γνώμη. Τα περισσότερα περιβαλλοντικά μέτρα βασίζονται στο έκτο πρόγραμμα δράσης για το περιβάλλον.
<P>
Επίσης, όλες οι προτάσεις της Επιτροπής αντανακλούν πλήρως τις δεσμεύσεις που αναλαμβάνονται από την Επιτροπή στις διεθνείς συμφωνίες, συμπεριλαμβανομένων εκείνων που σχετίζονται με την εμπορική πολιτική και το περιβάλλον.
<P>
Τέλος, η Επιτροπή διαδραματίζει έναν ενεργό ρόλο στη συζήτηση για τη βελτίωση της διεθνούς περιβαλλοντικής διακυβέρνησης. " ΕΕ έχει προωθήσει μια πρακτική πρόταση για τη δημιουργία ενός περιβαλλοντικού οργανισμού στο πλαίσιο του Ο"Ε, στη βάση ενός περιβαλλοντικού προγράμματος των "νωμένων Εθνών.
<P>
Αυτός ο οργανισμός θα είχε αρμοδιότητες και σαφείς νομικές λειτουργίες σχετικά με τη έγκαιρη επισήμανση, παρακολούθηση και ανάκτηση στοιχείων, και θα λειτουργούσε σε μία εδραιωμένη επιστημονική βάση, βελτιώνοντας επομένως τη διαδικασία λήψης αποφάσεων και την υιοθέτηση πολιτικών βάσει επιστημονικών αποδείξεων.
<SPEAKER ID="364" NAME="Γεώργιος Παπαστάμκος" AFFILIATION="PPE-DE">
Κύριε Πρόεδρε, κύριε Επίτροπε, το περιβαλλοντικό κεκτημένο περιλαμβάνει 400 περίπου κείμενα παραγώγου δικαίου και διεθνών συμβάσεων. Χρήστες και εφαρμοστές είναι βεβαίως οι κυβερνήσεις, η τοπική αυτοδιοίκηση, οι επιχειρήσεις, η κοινωνία των πολιτών. Τι έχει αποδώσει μέχρι σήμερα αυτή η περιβόητη στρατηγική της ρυθμιστικής βελτίωσης, του "better regulation";
<P>
Πριν από δύο χρόνια πρότεινα σε αυτήν εδώ την αίθουσα την ανάγκη ίδρυσης ενός διεθνούς περιβαλλοντικού οργανισμού. Ποια η θέση της Επιτροπής; Το περιβάλλον, όπως είναι γνωστόν, ως δημόσιο αγαθό δεν γνωρίζει σύνορα. Ποια η θέση της Επιτροπής για τη σύσταση διεθνούς δικαστηρίου περιβάλλοντος;
<SPEAKER ID="365" NAME="Joaquín Almunia">
μέλος της Επιτροπής. - (ES) Όπως είπα στον αξιότιμο βουλευτή στην πρώτη απάντησή μου, η Επιτροπή συνεργάζεται με άλλους φορείς, και προτείνει τη δημιουργία ενός περιβαλλοντικού, πολυμερούς οργανισμού υπό την αιγίδα των "νωμένων Εθνών, με αρμοδιότητες και σαφείς νομοθετικές λειτουργίες. Πιστεύουμε ότι αυτό θα οδηγήσει σε μια βελτιωμένη διαδικασία λήψης αποφάσεων και στην υιοθέτηση πολιτικών βασισμένων σε επιστημονικές αποδείξεις.
<P>
Αναφορικά με την πρότασή σας για ένα δικαστήριο, η Επιτροπή δεν έχει υιοθετήσει ακόμη μια οριστική θέση.
<SPEAKER ID="366" NAME="Πρόεδρος">

<P>
Θέμα: Στόχοι της ΕΕ για τη συγκέντρωση εκπομπών αερίων που προκαλούν το φαινόμενο του θερμοκηπίου
<P>
" ίδια η Ευρωπαϊκή Ένωση έθεσε τον πλέον αυστηρό στόχο της υφηλίου για τον περιορισμό της συγκεντρώσεως των αερίων που προκαλούν το φαινόμενο του θερμοκηπίου στην ατμόσφαιρα. Σύμφωνα με την Επιτροπή, ο στόχος της 550 μερών ανά εκατομμύριο (ppm), για το ισοδύναμο σε διοξείδιο του άνθρακος, θα περιορίσει την υπερθέρμανση του πλανήτη σε όχι περισσότερο από 2 βαθμούς πάνω από τα προβιομηχανικά επίπεδα.
<P>
Όμως, στην πρόσφατη ερευνητική του μελέτη, ο κλιματολόγος Malte Meinshausen υποστηρίζει ότι υπάρχει μια μόνο πιθανότητα 12% αυτός ο στόχος να μπορέσει να περιορίσει την υπερθέρμανση του πλανήτη σε 2 βαθμούς Κελσίου. Ένα σχέδιο της εκθέσεώς του προς το ΙΡCC (διακυβερνητική ομάδα για τις κλιματικές μεταβολές) αναφέρει ότι η πιθανότητα ίσως είναι ακόμα μικρότερη. Το 2005, η ίδια έρευνα της Ευρωπαϊκής Επιτροπής κατέληξε στο συμπέρασμα ότι "για να έχουμε μια λογική πιθανότητα να περιορίσουμε την υπερθέρμανση του πλανήτη σε όχι περισσότερους από 2 βαθμούς C, μπορεί να απαιτείται η σταθεροποίηση των συγκεντρώσεων σε επίπεδο αρκετά χαμηλότερο από 555 ppm CO2".
<P>
Μπορεί η Επιτροπή να διασαφηνίσει πως μπορεί να θέτει στόχους όταν γνωρίζει ότι δεν μπορούν να επιτύχουν το επιθυμητό αποτέλεσμα; Ποια σχέδια έχει η Επιτροπή για να μειώσει το στόχο όσον αφορά τις εκπομπές αερίων που προκαλούν το φαινόμενο του θερμοκηπίου σε 400 ppm -επίπεδο το οποίο συνιστά ο Malte Meinshausen- με σκοπό να μεγιστοποιήσει τις πιθανότητες περιορισμού της υπερθέρμανσης του πλανήτη σε 2° C;
<SPEAKER ID="367" NAME="Joaquín Almunia">
μέλος της Επιτροπής. - (ES) Κύριε Πρόεδρε, κύριε Martin, η Επιτροπή βασίζει την πολιτική της ΕΕ σχετικά με το κλίμα και την επιστημονική της ανάλυση για την κλιματική αλλαγή στις πιο εμπεριστατωμένες, ενημερωμένες διαθέσιμες πληροφορίες. " Επιτροπή γνωρίζει ότι, σύμφωνα με πρόσφατες έρευνες, με τη σταθεροποίηση των αερίων που προκαλούν το φαινόμενο του θερμοκηπίου σε 550 μερών ανά εκατομμύριο για το ισοδύναμο σε CO2, οι πιθανότητες να εκπληρωθεί ο στόχος του περιορισμού της υπερθέρμανσης του πλανήτη κατά δύο βαθμούς είναι ελάχιστες.
<P>
Κατά συνέπεια, στην ανακοίνωσή της με τίτλο "ο περιορισμός της υπερθέρμανσης του πλανήτη κατά 2°C" που υιοθετήθηκε φέτος, η Επιτροπή δήλωνε ότι προκειμένου να διασφαλιστεί ότι υπάρχει μία 50% πιθανότητα να μην ξεπεραστεί το όριο των 2°C, θα είναι απαραίτητο να περιοριστούν οι συγκεντρώσεις των εκπομπών αερίων που προκαλούν το φαινόμενο του θερμοκηπίου πολύ κάτω από το επίπεδο των 550ppm για το ισοδύναμο σε CO2 στις επόμενες δεκαετίες. Δήλωνε επίσης ότι οι εκπομπές πρέπει στη συνέχεια να μειωθούν προκειμένου να επιτευχθεί σταθεροποίηση γύρω στα 450ppm.
<P>
Αυτό σημαίνει από τώρα μέχρι το 2050, οι παγκόσμιες εκπομπές αερίων που προκαλούν το φαινόμενο του θερμοκηπίου πρέπει να μειωθούν τουλάχιστον κατά 50% σε σχέση με τα επίπεδα του 1990.
<P>
" ανάλυση της Επιτροπής έδειξε ότι αυτός ο στόχος είναι τεχνικά εφικτός και οικονομικά βιώσιμος αν οι κύριοι υπεύθυνοι για τις εκπομπές αναλάβουν δράση γρήγορα. Αυτή η τεχνική βιωσιμότητα επιβεβαιώθηκε πρόσφατα από την έκθεση που παρουσίασε η Ομάδα Εργασίας 3 της Διεθνούς Ομάδας Εμπειρογνωμόνων για την Κλιματική Αλλαγή.
<P>
Οι επιστημονικές έρευνες που διεξήχθησαν από τον κ. Meinhausen και αναφέρονται από τον κ. Martin στην ερώτησή του υποστηρίζουν επίσης αυτόν τον φιλόδοξο στόχο. Προκειμένου να περιοριστεί η κλιματική αλλαγή στους 2°C, σε μία αύξηση 2°C, οι ανεπτυγμένες χώρες πρέπει να αναλάβουν την πρωτοβουλία της συλλογικής μείωσης των εκπομπών αερίων που προκαλούν το φαινόμενο του θερμοκηπίου κατά 30% σε σχέση με τα επίπεδα του 1990 ως το 2020, που είναι ο στόχος που θέσαμε στις προτάσεις που εγκρίναμε τον Ιανουάριο του τρέχοντος έτους στην Επιτροπή, και έλαβαν στη συνέχεια τη στήριξη του Συμβουλίου.
<P>
Παράλληλα, οι εκπομπές από τις αναπτυσσόμενες χώρες πρέπει να φτάσουν τους μέγιστους στόχους τους μεταξύ του 2020 και 2025. Αντιμετωπίζουμε μια παγκόσμια πρόκληση, και η ΕΕ, που είναι υπεύθυνη για το 14% των συνολικών εκπομπών του φαινομένου του θερμοκηπίου στον πλανήτη, είναι έτοιμη να ηγηθεί του θέματος στη διεθνή σκηνή.
<P>
" ΕΕ είναι σίγουρη ότι η Διάσκεψη των "νωμένων Εθνών για την κλιματική αλλαγή που πρόκειται να διεξαχθεί στο Μπαλί αργότερα αυτόν τον χρόνο θα παρέχει την ώθηση για διαπραγματεύσεις σχετικά με τη μελλοντική διεθνή συνεργασία σχετικά με την αλλαγή του κλίματος μετά το 2012, η οποία θα οδηγήσει -ή, μάλλον, πρέπει να οδηγήσει- σε μια συμφωνία σχετικά με τις προσπάθειες που απαιτούνται προκειμένου να επιτευχθεί μια παγκόσμια μείωση των εκπομπών.
<P>
Θέλω να προσθέσω ότι, στη βάση των συμπερασμάτων της τελευταίας Συνόδου Κορυφής της G8 -λαμβάνοντας υπόψη τόσο την πρόοδο όσο και τους περιορισμούς αυτών των συμπερασμάτων- πιστεύουμε ότι επιτεύχθηκε σημαντική πρόοδος σχετικά με αυτή τη συμφωνία μερικές μέρες πριν στο Heiligendamm.
<SPEAKER ID="368" NAME="David Martin" AFFILIATION="PSE">
(EN) Πρώτον, θα ήθελα να ευχαριστήσω τον Επίτροπο για την πολύ λεπτομερή και, κατά κάποιον τρόπο, ενθαρρυντική απάντηση. Εντούτοις, αναγνώρισε στην εν λόγω απάντηση ότι ο στόχος των 550 ppm είναι απίθανο να επιτύχει τους σκοπούς του. Θα παρουσιάσει η Επιτροπή, στο Μπάλι, την ιδέα να αναλάβει η Ευρώπη ηγετικό ρόλο και να επιδιώξει τον στόχο των 400 ppm ως μέσο προκειμένου να αποτελέσει το καλό παράδειγμα για τον υπόλοιπο κόσμο; Δέχομαι επίσης τον ισχυρισμό του ότι η Ευρώπη από μόνη της δεν επαρκεί.
<SPEAKER ID="369" NAME="Joaquín Almunia">
μέλος της Επιτροπής. - (ES) Κύριε Πρόεδρε, όπως είπα στην πρώτη απάντησή μου στον κ. Martin, εμείς οι Ευρωπαίοι είμαστε πεπεισμένοι ότι πρέπει να γίνει τεράστια πρόοδος και ότι η ΕΕ πρέπει να διαδραματίσει έναν ηγετικό ρόλο στην παγκόσμια σκηνή.
<P>
Κάνοντας πρόοδο από κοινού μπορούμε να επιτύχουμε πολύ πιο φιλόδοξους στόχους, που άλλοι υπεύθυνοι για σημαντικές εκπομπές αερίων που προκαλούν το φαινόμενο του θερμοκηπίου δεν είναι διατεθειμένοι να υιοθετήσουν, στη Διάσκεψη στα τέλη του έτους στη μετά το Κυότο εποχή, και η Ευρώπη θα βρεθεί μόνη στην ανάληψη αυτών των δεσμεύσεων.
<P>
" Ευρώπη μόνη, όπως είπαμε στις προτάσεις μας τον Ιανουάριο, πρέπει να προχωρήσει στη θέσπιση φιλόδοξων στόχων. Ωστόσο, δε θα είναι εφικτό να αναλάβουμε το είδος των δεσμεύσεων που επιθυμούμε αν δεν κάνουν το ίδιο και οι υπόλοιποι συνομιλητές στη Διάσκεψη.
<SPEAKER ID="370" NAME="Πρόεδρος">

<P>
Θέμα: Μεταφορές απορριμμάτων
<P>
Πώς κρίνει η Επιτροπή την εξέλιξη της υπόθεσης των μεταφορών απορριμμάτων μεταξύ της Βαυαρίας και της Δημοκρατίας της Τσεχίας, και ποια μέτρα σκοπεύει να λάβει για τον περιορισμό των μεταφορών απορριμμάτων εντός της ΕΕ και στις άμεσα γειτονικές περιοχές της ΕΕ;
<SPEAKER ID="371" NAME="Joaquín Almunia">
μέλος της Επιτροπής. - (ES) Κύριε Πρόεδρε, κύριε Posselt, η Ευρωπαϊκή Ένωση εφαρμόζει αυστηρή νομοθεσία σε μεταφορές απορριμμάτων μεταξύ κρατών μελών και σε μεταφορές σε τρίτες χώρες.
<P>
" κοινοτική νομοθεσία σχετικά με τις μεταφορές απορριμμάτων αποσκοπεί να αποτρέψει την παράνομη μεταφορά απορριμμάτων, συμπεριλαμβανομένων περιπτώσεων στις οποίες τα απορρίμματα μεταφέρονται παράνομα από ένα κράτος μέλος σε ένα άλλο σε μια διαδικασία που είναι γνωστή, και που εσείς περιγράψατε στην ερώτησή σας ως "τουρισμό απορριμμάτων".
<P>
" μεταφορά απορριμμάτων επιτρέπεται μόνο όταν οι επακόλουθες διαδικασίες ανάκτησης ή εξάλειψης πληρούν τις απαιτήσεις περιβαλλοντικής προστασίας που θεσπίζονται στην ευρωπαϊκή νομοθεσία και στη νομοθεσία των κρατών μελών.
<P>
" Ευρωπαϊκή νομοθεσία θεσπίζει τις πιο αυστηρές δυνατές απαιτήσεις αναφορικά με τη μεταφορά επικίνδυνων ουσιών και απορριμμάτων που προορίζονται για εξάλειψη. Σύμφωνα με αυτή τη νομοθεσία, είναι παράνομο να μεταφέρονται αυτού του είδους τα απορρίμματα σε ένα άλλο κράτος μέλος εκτός αν υπήρχε προηγούμενη γραπτή κοινοποίηση στην αρμόδια αρχή της χώρας έκδοσης. Επιπλέον, προκειμένου να είναι δυνατή η μεταφορά πρέπει να έχουν δοθεί άδειες από τις αρμόδιες αρχές στις χώρες προέλευσης, προορισμού και διέλευσης.
<P>
Οι κύριες προτεραιότητες της Επιτροπής περιλαμβάνουν τη διασφάλιση ότι τα κράτη μέλη εφαρμόζουν σωστά την ευρωπαϊκή νομοθεσία σχετικά με τη μεταφορά απορριμμάτων, καθώς και την πρόληψη και μείωση παράνομων μεταφορών. " Επιτροπή έχει υιοθετήσει μια σειρά μέτρα για την επίτευξη αυτών των στόχων.
<P>
Αυτόν τον χρόνο έχουν οργανωθεί εκδηλώσεις και συγκεντρώσεις για την ευαισθητοποίηση της κοινής γνώμης με τα κράτη μέλη, προκειμένου να βελτιωθεί η εφαρμογή και η τήρηση των κανόνων σχετικά με τη μεταφορά των απορριμμάτων στα κράτη μέλη.
<P>
Ένα άλλο σημαντικό βήμα θα είναι η υιοθέτηση από την Επιτροπή μιας πρότασης οδηγίας σχετικά με την προστασία του περιβάλλοντος μέσω της ποινικής νομοθεσίας.
<P>
Δεν μπορούμε να δεχτούμε την παράνομη μεταφορά απορριμμάτων από τη Γερμανία στην Τσεχική Δημοκρατία ή την παράνομη απόρριψη απορριμμάτων στον τελικό προορισμό τους. Γνωρίζουμε ότι παρόμοιες καταστάσεις μπορεί να υπάρχουν σε άλλα κράτη μέλη, εκτός από αυτό που αναφέρετε στην ερώτησή σας. " Επιτροπή θα παρακολουθεί προσεχτικά την κατάσταση προκειμένου να διασφαλίσει τη σωστή εφαρμογή της ευρωπαϊκής περιβαλλοντικής νομοθεσίας.
<P>
Τόσο η Επιτροπή όσο και τα κράτη μέλη μοιράζονται την ευθύνη για τη διασφάλιση της αποτελεσματικής εφαρμογής αυτής της νομοθεσίας. Τα κράτη μέλη πρέπει να παρέχουν εποπτεία και ελέγχους των μεταφορών απορριμμάτων επιτόπου καθώς και αποτελεσματικές, αναλογικές και αποτρεπτικές κυρώσεις σε περίπτωση παραβάσεων.
<SPEAKER ID="372" NAME="Bernd Posselt" AFFILIATION="PPE-DE">
(DE) Κύριε Επίτροπε, σας ευχαριστώ θερμά για την καλή και αναλυτική σας απάντηση. Έχω δύο συμπληρωματικές ερωτήσεις. Πρώτον, θεωρείτε ότι γίνονται αρκετά για την καταπολέμηση του παράνομου τουρισμού μεταφοράς απορριμμάτων; Δεύτερον, είναι σωστό ότι το φαινόμενο αυτό απλά μετατοπίζεται στα νέα εξωτερικά σύνορα της ΕΕ, για παράδειγμα στην Ουκρανία ή στη νοτιοανατολική Ευρώπη;
<SPEAKER ID="373" NAME="Joaquín Almunia">
μέλος της Επιτροπής. - (ES) Κύριε Πρόεδρε, δεν είμαι ειδικός επί του θέματος, αλλά μπορώ να σας πω ότι σε αυτού του είδους τις δράσεις, και δεδομένου ότι τόσο εσείς στην ερώτησή σας όσο και εγώ στην απάντησή μου επισημαίνουμε ότι υπάρχει παράνομη μεταφορά, οτιδήποτε μπορεί να γίνει πέρα από αυτό που γίνεται ήδη θα είναι ευπρόσδεκτο, και αυτό ισχύει τόσο για τις δικές μας αρμοδιότητες για τη διασφάλιση της συμμόρφωσης με την ευρωπαϊκή νομοθεσία όσο και -όπως είπα στην αρχική μου απάντηση- για τις δράσεις των κρατών μελών, που διαθέτουν τα μέσα εποπτείας και ελέγχου επιτόπου.
<P>
Αναφορικά με τα μέρη στα οποία διεξάγεται αυτού του είδους η παράνομη δραστηριότητα, σύμφωνα με τις διαθέσιμες πληροφορίες -όπως επεσήμανα στην απάντησή μου- μεταφορές αυτού του είδους δεν γίνονται μόνο μεταξύ της Γερμανίας και της Τσεχικής Δημοκρατίας, αλλά επίσης μεταξύ της Γερμανίας και ορισμένων άλλων νέων κρατών μελών. Και αυτή η μεταφορά μπορεί να γίνεται επίσης πέρα από τα σύνορα της Ευρωπαϊκής Ένωσης.
<P>
Εν πάση περιπτώσει, αναφορικά με τις μεταφορές, τη μεταφορά μεταξύ κρατών μελών, είναι ιδιαίτερα χρήσιμο να επιβεβαιώσει αυτή η συζήτηση την πρόθεση και τη δέσμευση των ευρωπαϊκών θεσμικών οργάνων να ασκήσουν τα καθήκοντά τους όσο δυνατόν πιο ενεργά και να καλέσουν τους πολιτικούς στα κράτη μέλη να κάνουν το ίδιο.
<SPEAKER ID="374" NAME="Πρόεδρος">

<P>
Θέμα: Ανίχνευση καρκίνου
<P>
Ο καρκίνος πλήττει 2 εκατομμύρια άτομα στην ΕΕ, εκ των οποίων 276.678 διαμένουν στο "Β. Μετά τις πρόσφατες συστάσεις του Συμβουλίου για την ανίχνευση του καρκίνου, έχει η Επιτροπή κάποιες πληροφορίες σχετικά με το πόσο αποτελεσματικά εφαρμόζουν τη σύσταση αυτή τα κράτη μέλη;
<SPEAKER ID="375" NAME="Μάρκος Κυπριανού">
μέλος της Επιτροπής. - (EN) Κύριε Πρόεδρε, θα ήθελα να ευχαριστήσω τον βουλευτή για την ερώτησή του, αν και πρέπει να είμαι ειλικρινής και να πω ότι θα προτιμούσα να την υποβάλει μετά από έξι μήνες, επειδή βρισκόμαστε επί του παρόντος σε διαδικασία εκπόνησης της έκθεσής μας γι' αυτό ακριβώς το θέμα, δηλαδή την εφαρμογή της σύστασης του Συμβουλίου, και ευελπιστούμε ότι η έκθεση θα εγκριθεί έως τα τέλη του χρόνου. Συνεπώς αναμένουμε να διεξάγουμε μια συζήτηση για την έκθεση, κυρίως υπό τη σλοβενική Προεδρία το πρώτο εξάμηνο του επόμενου χρόνου.
<P>
" έκθεση αυτή θα παράσχει πληροφορίες σχετικά με την εφαρμογή και τον πιθανό αντίκτυπο της σύστασης στα κράτη μέλη, στα κράτη του ευρωπαϊκού οικονομικού χώρου και τις υποψήφιες χώρες. Επιπλέον, όπου είναι δυνατόν, ο βαθμός εθνικής εφαρμογής θα αναφέρεται σε σχέση με τα υφιστάμενα ευρωπαϊκά σημεία αναφοράς σχετικά με την ανίχνευση του καρκίνου του στήθους και του καρκίνου του εγκεφάλου. Ευελπιστούμε να αποκομίσουμε τα δεδομένα από δύο κύριες πηγές: τα κράτη μέλη, με τα οποία θα βρίσκεται σε άμεση επικοινωνία η Επιτροπή και το Ευρωπαϊκό Δίκτυο για τον Καρκίνο, το οποίο είναι υπεύθυνο για τη συγκέντρωση στοιχείων σχετικά με τις επιπτώσεις και τον βαθμό εφαρμογής από ανεξάρτητους εμπειρογνώμονες του τομέα.
<P>
Θα ήθελα να επωφεληθώ, επίσης, της ευκαιρίας, για να σας πληροφορήσω ότι συγκεντρώνουμε επιδημιολογικά δεδομένα αναφορικά με τον καρκίνο μέσω του Δικτύου Ενημέρωσης για τον Καρκίνο της Ευρωπαϊκής Ένωσης που ιδρύθηκε το 2005, χρηματοδοτείται από την Επιτροπή και τελεί υπό τη διαχείριση του Διεθνούς Κέντρου Έρευνας για τον Καρκίνο. Ο στόχος είναι η συγκέντρωση πληροφοριών σχετικά με την παρακολούθηση της καρκινικής επιβάρυνσης στους ευρωπαϊκούς λαούς. Το τέλος αυτού του προγράμματος έχει οριστεί για τα τέλη Αυγούστου του 2007 - σε δύο μήνες από τώρα. Συνεπώς, όλα τα δεδομένα, θα είναι καταρχήν διαθέσιμα μετά από αυτή την ημερομηνία.
<SPEAKER ID="376" NAME="Claude Moraes" AFFILIATION="PSE">
(EN) Έθεσα την ερώτηση στον Επίτροπο επειδή γνώριζα ότι σχεδιάζονται στον ορίζοντα ορισμένες πολύ καλές δραστηριότητες, και θα ήθελα να τον ευχαριστήσω γι' αυτό. Έθεσα την ερώτηση επειδή συνομιλώ με ιατρούς, ιατρούς και ογκολόγους στην πόλη μου το Λονδίνο, και στο "νωμένο Βασίλειο έχουμε έναν δυσανάλογο αριθμό περιπτώσεων καρκίνου παρ' όλο που πρόκειται για ένα ακμάζον κράτος μέλος.
<P>
Το ερώτημα το οποίο θέλω να σας θέσω είναι: όταν επιστρέψω σε αυτούς τους ογκολόγους, τι θα τους πω; Θα τους πω ότι θα καταβάλετε κάθε δυνατή προσπάθεια προκειμένου να διασφαλίσετε ότι η σύσταση του Συμβουλίου εφαρμόζεται και ότι η Επιτροπή θα λάβει σοβαρά υπόψη τα δυσανάλογα στατιστικά στοιχεία που διαπιστώνουμε μεταξύ των κρατών μελών, και ότι θα καταρτίσετε ένα συγκριτικό παράδειγμα των κρατών μελών ώστε να μπορέσουμε να κάνουμε κάτι γι' αυτά τα ποσοστά, τα οποία είναι πάρα πολύ υψηλά;
<SPEAKER ID="377" NAME="Μάρκος Κυπριανού">
μέλος της Επιτροπής. - (EN) Μπορώ να σας διαβεβαιώσω ότι θα πράξω τα μέγιστα προκειμένου να εκπληρωθούν και να εφαρμοστούν όσο το δυνατόν περισσότερο οι συστάσεις σχετικά με την ανίχνευση. Είναι, ωστόσο συστάσεις, και πρέπει να αναγνωρίσουμε αυτή την αδυναμία στο ευρωπαϊκό σύστημα. Συνεπώς, τελικά, εναπόκειται στο κράτος μέλος να τις επιβάλλει και να τις εφαρμόσει όσο το δυνατόν αποτελεσματικότερα. " έκθεση θα ασκήσει ενδεχομένως ορισμένη πίεση στα κράτη μέλη. Εντούτοις, το γεγονός είναι ότι, από τις πληροφορίες που έχουμε ήδη, εξακολουθεί να υπάρχει μεγάλη ποικιλία μεταξύ των κρατών μελών όσον αφορά την εφαρμογή των κατευθυντήριων γραμμών τους σχετικά με την ανίχνευση και, δυστυχώς, η χειρότερη κατάσταση επικρατεί σε πολλά από τα νέα κράτη μέλη.
<P>
Βάσει της έκθεσης, θα διεξαχθεί συζήτηση υπό τη σλοβενική Προεδρία την οποία θα αναγγείλουν σύντομα στο Κοινοβούλιο. Ο καρκίνος θα είναι το κύριο θέμα σχετικά με την υγεία κατά τη διάρκεια της Προεδρίας. Ως εκ τούτου, είμαι βέβαιος ότι θα έχουμε περισσότερες ευκαιρίες να συζητήσουμε αυτό το θέμα. Από την πλευρά μου, θα πράξω τα πάντα ώστε να διασφαλιστεί η όσο το δυνατόν αποτελεσματικότερη και πιστότερη εφαρμογή των εν λόγω κατευθυντήριων γραμμών και συστάσεων.
<SPEAKER ID="378" NAME="Reinhard Rack" AFFILIATION="PPE-DE">
(DE) " διάγνωση είναι καλή, αλλά η πρόληψη είναι καλύτερη. Τους τελευταίους μήνες αναπτύχθηκε ένα εμβόλιο κατά του καρκίνου του τραχήλου της μήτρας, που πάντα είναι ιδιαίτερα προβληματικός για τις νέες γυναίκες. Στα κράτη μέλη επικρατούν εντελώς διαφορετικές πρακτικές: μερικά το διαθέτουν στο πλαίσιο των εθνικών υπηρεσιών υγείας, ενώ σε άλλες διατίθεται μόνο ιδιωτικά, οπότε είναι πολύ ακριβό και γίνεται κοινωνικό ζήτημα. Εξετάζει η Επιτροπή δυνατότητες για να ασκηθεί πίεση στα κράτη μέλη να προσφέρουν το εμβόλιο αυτό σε όσο περισσότερες νέες γυναίκες και κορίτσια είναι δυνατόν;
<SPEAKER ID="379" NAME="Μάρκος Κυπριανού">
μέλος της Επιτροπής. - (EN) Ναι, το γνωρίζω αυτό, και στην πραγματικότητα είχαμε την ευκαιρία να συζητήσουμε αυτό το θέμα στο Άτυπο Συμβούλιο για την Υγεία στο Aachen τον Απρίλιο. Ζητήσαμε τώρα από το Ευρωπαϊκό Κέντρο Πρόληψης και Ελέγχου Νόσων (ECDC), το οποίο εργάζεται γι' αυτό το θέμα, να εκπονήσει κατευθυντήριες γραμμές και να παράσχει συμβουλές σχετικά με αυτό το ζήτημα. Φυσικά, το τι καλύπτεται και το τι δεν καλύπτεται από το σύστημα υγείας είναι όπως γνωρίζετε αρμοδιότητα των κρατών μελών, πιστεύω όμως ότι, βάσει της καθοδήγησης του ECDC, μπορούμε να συζητήσουμε περαιτέρω το ζήτημα με τα κράτη μέλη και να προσφέρουμε επιστήμη. Εντούτοις, η τελική απόφαση για τα οικονομικά θα παραμείνει στα κράτη μέλη.
<SPEAKER ID="380" NAME="David Martin" AFFILIATION="PSE">
(EN) Μία από τις μεγάλες δυνάμεις της Ευρωπαϊκής Ένωσης στον τομέα της υγείας είναι η ικανότητα διάδοσης βέλτιστων πρακτικών. Εκτός από την εξέταση της έκβασης των συστάσεων για την ανίχνευση θα πάρει η Επιτροπή ως παράδειγμα τη χώρα με τις καλύτερες επιδόσεις από την άποψη της ανίχνευσης, της θεραπείας και των χαμηλών ποσοστών θνησιμότητας και θα αναλύσει όχι μόνο τον τρόπο με τον οποίο το πέτυχαν αυτό, αλλά και το πως θα μπορούσε να εφαρμοστεί στα άλλα κράτη μέλη; Δεν υπάρχει νόημα στην απλή συγκέντρωση των στατιστικών στοιχείων και στη διαπίστωση "αυτές οι χώρες έχουν καλές επιδόσεις" ή "αυτές οι χώρες έχουν κακές επιδόσεις". Πρέπει να γνωρίζουμε επίσης για ποιον λόγο οι καλύτερες χώρες σημειώνουν επιτυχία και πως μπορούμε να το μεταφέρουμε αυτό σε άλλα συστήματα υγειονομικής περίθαλψης σε ολόκληρη την Κοινότητα.
<SPEAKER ID="381" NAME="Μάρκος Κυπριανού">
μέλος της Επιτροπής. - (EN) Ναι, δεδομένων των περιορισμών που ανέφερα νωρίτερα όσον αφορά την ευθύνη της υγειονομικής περίθαλψης, η ανταλλαγή βέλτιστων πρακτικών είναι ένας από τους καλύτερους τρόπους να προσφέρει η Ευρωπαϊκή Ένωση προστιθέμενη αξία σε αυτόν τον τομέα.
<P>
" ανταλλαγή βέλτιστων πρακτικών, δικτύων, κέντρων αναφοράς - όλα αυτά μπορούν να λειτουργήσουν ώστε να μπορέσουμε να μάθουμε ο ένας από τον άλλο και ώστε το ένα κράτος μέλος να μπορεί να χρησιμοποιεί την εμπειρογνωμοσύνη και τη γνώση που έχει αποκτηθεί σε άλλο κράτος μέλος. Όπως γνωρίζετε, διεξήγαμε συζήτηση σχετικά με την πρωτοβουλία για τις υγειονομικές υπηρεσίες πριν από λίγες εβδομάδες, και η διασυνοριακή συνεργασία, τα δίκτυα, η ανταλλαγή βέλτιστων πρακτικών και κέντρων αναφοράς θα αποτελέσει, με διαρθρωμένο τρόπο, σημαντικό τμήμα αυτής της πρωτοβουλίας. Δυστυχώς, εξακολουθούν να υπάρχουν ακόμη ορισμένα νομικά εμπόδια σε αυτές τις μορφές συνεργασίας. Αυτά θα διευθετηθούν, ευελπίστως, μέσω αυτής της πρωτοβουλίας επίσης. Αυτό θα είναι μία από τις βασικές προτεραιότητες αυτής της πρωτοβουλίας, την οποία ευελπιστούμε να παρουσιάσουμε πριν από τα τέλη του χρόνου, το φθινόπωρο. Θα έχουμε, συνεπώς, μια ευκαιρία να συζητήσουμε το θέμα και στο Κοινοβούλιο.
<SPEAKER ID="382" NAME="Πρόεδρος">

<P>
Θέμα: Νέα στρατηγική για την υγεία
<P>
Ποιες είναι οι συγκεκριμένες δράσεις της Ευρωπαϊκής Επιτροπής στο πλαίσιο της νέας στρατηγικής για την υγεία, και ιδιαίτερα εκείνες που αφορούν στα παιδιά με στόχο την πρόληψη και την καταπολέμηση επικίνδυνων για την υγεία τους συμπεριφορών (π.χ. τσιγάρο, αλκοόλ, παχυσαρκία);
<P>
Θεωρεί η Ευρωπαϊκή Επιτροπή ότι τα παιδιά κατοχυρώνουν αυτόνομο δικαίωμα στην παροχή νοσοκομειακής και ιατροφαρμακευτικής περίθαλψης ανεξάρτητα από το εισόδημα και την εργασία των γονέων τους;
<SPEAKER ID="383" NAME="Μάρκος Κυπριανού">
μέλος της Επιτροπής. - Κύριε Πρόεδρε, πράγματι η Ευρωπαϊκή Επιτροπή σχεδιάζει να εγκρίνει μια νέα στρατηγική για την υγεία για το 2007 και η στρατηγική αυτή θα αποτελέσει ένα γενικότερο πλαίσιο με μετρήσιμους στόχους που θα έχουν ολοκληρωμένη προσέγγιση για όλες τις πρωτοβουλίες στον τομέα της υγείας σε ευρωπαϊκό επίπεδο. Συμφωνώ με τον υπαινιγμό, αν θέλετε, στην ερώτηση της εντίμου βουλευτού, ότι τα παιδιά και οι νέοι αποτελούν ιδιαίτερη προτεραιότητα για την Ευρωπαϊκή Επιτροπή.
<P>
Στη στρατηγική θα αναφέρονται θέματα όπως η σημασία του υγιεινού τρόπου ζωής, η καταπολέμηση της παχυσαρκίας, του καπνίσματος της κατάχρησης οινοπνευματωδών ποτών, αλλά θα υπάρχει και ειδική αναφορά στους τομείς αυτούς που επηρεάζουν τα παιδιά και τους νέους.
<P>
Βεβαίως, όπως ανέφερα και στην προηγούμενη ερώτηση, η πρωτοβουλία μας για τις υπηρεσίες υγείας, ασφάλειας και υψηλής ποιότητας θα εγκριθεί σύντομα και μέσα στα πλαίσια αυτά θα ληφθούν υπόψη και το σύνολο των κοινών θεμελιακών αξιών που έχουν υιοθετηθεί από τους Υπουργούς Υγείας πριν από ένα χρόνο και που στηρίζουν τα συστήματα υγειονομικής περίθαλψης της Ευρωπαϊκής Ένωσης. Σε αυτές τις αξίες που αναφέρονται στην απόφαση των Υπουργών περιλαμβάνεται η ισότητα, η καθολικότητα, η ίση πρόσβαση στις υπηρεσίες υγείας για όλους -και βεβαίως για τα παιδιά- ασχέτως της οικονομικής τους κατάστασης. Θα ληφθούν δε υπόψη σε όλες τις σχετικές πρωτοβουλίες της Ευρωπαϊκής Επιτροπής. Βεβαίως, η παροχή υπηρεσιών υγείας είναι αρμοδιότητα των κρατών μελών, η Επιτροπή θα στηρίζει όμως τα κράτη μέλη σ' αυτή την προσπάθεια, αλλά και στις δικές μας πρωτοβουλίες -όπου και όποιες αφορούν τον τομέα της υγείας- θα λαμβάνονται υπόψη αυτές οι αρχές.
<P>
Πιστεύουμε ότι όλα αυτά θα αποτελούν ένα χρήσιμο σημείο αναφοράς για κάθε κοινοτική δράση στον τομέα της υγείας.
<SPEAKER ID="384" NAME="Μαρία Παναγιωτοπούλου-Κασσιώτου" AFFILIATION="PPE-DE">
Κύριε Πρόεδρε, ιδιαίτερα για τα παιδιά, επειδή είναι υπό συζήτηση η στρατηγική για τα δικαιώματα των παιδιών, και στον τομέα της υγείας η αρμόδια επιτροπή δεν γνωμοδοτεί, θα ήθελα να ρωτήσω αν προβλέπεται να θεσπισθούν πανευρωπαϊκά ορισμένες εξετάσεις, σε τακτά χρονικά διαστήματα, ώστε να εξασφαλισθεί το επίπεδο υγείας και η πρώιμη διάγνωση των ασθενειών.
<SPEAKER ID="385" NAME="Μάρκος Κυπριανού">
μέλος της Επιτροπής. - Κύριε Πρόεδρε, εννοείται ότι είναι αρμοδιότητα των κρατών μελών, αλλά μέσα στις διάφορες στρατηγικές που θα υιοθετηθούν και στο πλαίσιο ανταλλαγής των βέλτιστων πρακτικών σε διάφορους τομείς, βεβαίως θα συζητείται και το θέμα ποιος είναι ο καλύτερος τρόπος πρόληψης και σαφώς η έγκαιρη εξέταση είναι ένας σημαντικός τρόπος πρόληψης. Αλλά αυτό υπολογίζουμε ότι θα αντιμετωπίζεται σε κάθε τομέα χωριστά. Δεν αναμένω να υπάρχει μια οριζόντια πρόνοια ειδικά για τα παιδιά, αλλά σε κάθε τομέα της υγείας, σε κάθε πρόβλημα υγείας που μπορεί να αποφευχθεί, η στρατηγική και η πρωτοβουλία θα κάνει ιδιαίτερη αναφορά στα παιδιά και την πρόληψη.
<SPEAKER ID="386" NAME="Jörg Leichtfried" AFFILIATION="PSE">
(DE) Κύριε Πρόεδρε, κύριε Επίτροπε, αναφερθήκατε στον αλκοολισμό. Στην Αυστρία εμφανίστηκε στους νέους ένα σπάνιο -ή όχι και τόσο σπάνιο- φαινόμενο, συγκεκριμένα το να πίνει κανείς στο μικρότερο δυνατό χρονικό διάστημα τόσο πολύ ώστε να πέφτει αναίσθητος. Με βάση την πείρα σας, πρόκειται για ένα αποκλειστικά αυστριακό φαινόμενο ή για μια γενική τάση σε ολόκληρη την Ευρώπη; Εάν είναι ευρωπαϊκή τάση, έχετε ήδη στον νου σας κάποια μέτρα προκειμένου να αντιμετωπιστεί και να σταματήσει μακροπρόθεσμα μια τέτοια ακραία κατανάλωση οινοπνεύματος;
<SPEAKER ID="387" NAME="Μάρκος Κυπριανού">
μέλος της Επιτροπής. - Κύριε Πρόεδρε, ναι, αυτό το πρόβλημα με την υπερβολική κατανάλωση οινοπνεύματος, αν και είχε αρχίσει σαν πρόβλημα στα βόρεια ή βόρειο-δυτικά κράτη μέλη της Ευρωπαϊκής Ένωσης, αυτή τη στιγμή επεκτείνεται και στις νοτιότερες χώρες. Ξέρουμε ήδη ότι αυτό το πρόβλημα το αντιμετωπίζει η Ισπανία και είχα την ευκαιρία να συζητήσω το θέμα συχνά με την Υπουργό Υγείας.
<P>
Αυτό το ζήτημα αντιμετωπίζεται στη στρατηγική για την καταπολέμηση των επιβλαβών συνεπειών από την υπερβολική κατανάλωση οινοπνεύματος, που υιοθετήθηκε πέρυσι και η οποία έχει υποστηριχθεί από τα κράτη μέλη. Αναμένουμε μάλιστα σχετικά και τη θέση του Ευρωπαϊκού Κοινοβουλίου γι' αυτό το θέμα, αλλά γενικότερα το ζήτημα των νέων και η αντιμετώπιση αυτής της μορφής υπερβολικής κατανάλωσης είναι μέσα στους κύριους στόχους της στρατηγικής. Όμως, σε ένα πολύ μεγάλο ποσοστό, και πρέπει πάλι να επαναλάβω κάτι που ανέφερα και προηγουμένως, η αρμοδιότητα ανήκει στα κράτη μέλη. Πιστεύουμε, όμως, ότι μέσα από την προσπάθεια ανταλλαγής βέλτιστων πρακτικών και τη μεταφορά εμπειρίας από το ένα κράτος μέλος σε άλλο, καθώς και τη συνεργασία με όλους τους εμπλεκόμενους φορείς, θα μπορέσουμε να επιτύχουμε θετικά αποτελέσματα. Γι' αυτό ακριβώς, την περασμένη εβδομάδα, είχαμε την πρώτη συνεδρίαση του Ευρωπαϊκού Φόρουμ για την Υγεία και το Οινόπνευμα και βεβαίως το πρόβλημα που ανέφερε το έντιμο μέλος ήταν στα ζητήματα με τα οποία θα ασχοληθεί το Ευρωπαϊκού Φόρουμ για την Υγεία και το Οινόπνευμα.
<SPEAKER ID="388" NAME="Paul Rübig" AFFILIATION="PPE-DE">
(DE) Ο στόχος είναι να ζει κανείς για πολλά χρόνια και να είναι υγιής. Έχει η Επιτροπή κάποιες προτάσεις για το πώς μπορούν να χρησιμοποιηθούν τα υπάρχοντα κοινοτικά προγράμματα, όπως το 7ο πρόγραμμα πλαίσιο για την έρευνα ή το πρόγραμμα για την ανταγωνιστικότητα και την καινοτομία, για την επίτευξη αυτών των στόχων και ποια είναι τα σχέδια της Επιτροπής για το διάστημα μέχρι το 2013;
<SPEAKER ID="389" NAME="Μάρκος Κυπριανού">
μέλος της Επιτροπής. - Κύριε Πρόεδρε, βεβαίως στον τομέα της υγείας γενικότερα, η βασική στρατηγική της Ευρωπαϊκής Επιτροπής γι' αυτή την περίοδο είναι η πρόληψη. Γι' αυτό ακριβώς επικεντρωνόμαστε σε πολλές προσπάθειες που ασχολούνται με τις αρνητικές επιδράσεις στον τομέα της υγείας -το ανέφερα και προηγουμένως- όπως το αλκοόλ, το κάπνισμα, η παχυσαρκία, η ψυχική υγεία και όλα αυτά τα ζητήματα. Όμως, και αυτό θα είναι μέρος της στρατηγικής, η προσέγγιση θα αφορά όλες τις ευρωπαϊκές πολιτικές σε όλους τους τομείς και, κυρίως, τον τομέα της έρευνας που έχετε αναφέρει, αλλά και άλλους τομείς της Ευρωπαϊκής Ένωσης, όπως π.χ. αυτούς της γεωργίας, των μεταφορών, της περιφερειακής πολιτικής.
<P>
Ειδικά στον τομέα της έρευνας έχουμε πολύ στενή συνεργασία με το συνάδελφό μου και ένα πολύ μεγάλο τμήμα αφιερώνεται στην έρευνα για την υγεία. Αναφέρω ενδεικτικά την έρευνα για τον καρκίνο, την έρευνα για τη γρίπη των πτηνών καθώς και για άλλους τομείς της υγείας, και τούτο διότι θεωρούμε ότι αποτελεί μια από τις βασικές προτεραιότητες και αυτό αναγνωρίζεται και στο 7ο χρηματοδοτικό πρωτόκολλο.
<SPEAKER ID="390" NAME="Πρόεδρος">

<P>
Θέμα: Υπηρεσίες υγείας
<P>
Στις 20 Απριλίου 2007, η Επιτροπή παρουσίασε τα πορίσματα της δημοσκόπησης που ξεκίνησε τον Σεπτέμβριο του 2006 σχετικά με τις υπηρεσίες υγείας.
<P>
Δεδομένου ότι οι περισσότεροι από τους ερωτηθέντες απάντησαν ότι είναι "υπέρ μιας κοινοτικής δράσης στον τομέα της υγείας", μπορεί η Επιτροπή να παρουσιάσει τους πρώτους προσανατολισμούς της συνέχειας που σκοπεύει να δώσει; ιδιαίτερα, τι προτίθεται να πράξει για την καλύτερη ενημέρωση των ασθενών, ώστε να έχουν τη δυνατότητα συνειδητής επιλογής, επίσης πώς θα υπάρχει μεγαλύτερη σαφήνεια ως προς τις ενέργειες στις οποίες πρέπει να προβαίνουν οι ασθενείς, οι οποίοι επιθυμούν να νοσηλευτούν σε άλλο κράτος μέλος, καθώς και τις σχετικές προθεσμίες και, τέλος, ποιο δικαίωμα προσφυγής προτίθεται να προτείνει για τις περιπτώσεις όπου οι εθνικές αρχές αρνούνται να χορηγήσουν την απαιτούμενη προέγκριση;
<SPEAKER ID="391" NAME="Μάρκος Κυπριανού">
μέλος της Επιτροπής. - (EN) Όσον αφορά αυτές τις υπηρεσίες υγείας, όπως είπα νωρίτερα, είχαμε την ευκαιρία να το συζητήσουμε αυτόν τον Μάιο κατά τη διάρκεια της συζήτησης για την έκθεση της κ. Vergnaud, η οποία ήταν πολύ χρήσιμη σε μας. Μπορώ να ενημερώσω το Κοινοβούλιο ότι βρισκόμαστε τώρα στη διαδικασία εκπόνησης μιας πρότασης. Μετά από ορισμένες υπουργικές συζητήσεις αυτή εγκρίθηκε από τους υπουργούς υγείας στο τελευταίο Συμβούλιο, το οποίο εξέφρασε την προσδοκία του να υποβάλει η Επιτροπή την πρόταση με ακριβώς τον ίδιο τρόπο όπως το Κοινοβούλιο. Συνεπώς αναμένουμε να το πράξουμε αυτό το συντομότερο δυνατόν, σαφώς πριν από τα τέλη του έτους.
<P>
Διεξήγαμε στο παρελθόν ευρεία δημόσια διαβούλευση και η έκβαση αυτής θα ληφθεί επίσης υπόψη, αλλά το βασικό αποτέλεσμα είναι ότι υπάρχει προστιθέμενη αξία για πρωτοβουλία σε ευρωπαϊκό επίπεδο. Σημαντικό τμήμα αυτής θα είναι ασφαλώς το θέμα της ενημέρωσης, και θα θέλαμε αυτό να γίνει με τον ποιο ακριβή και αντικειμενικό τρόπο. " πρόθεση μας είναι η εξεύρεση λύσης η οποία θα προσθέτει πραγματική αξία για ασθενείς, επαγγελματίες υγείας και παρόχους υγειονομικής περίθαλψης, χωρίς να δημιουργεί νέους γραφειοκρατικούς φραγμούς, και θα σέβεται την αρχή της επικουρικότητας. Θα διασφαλίσουμε συνοχή μεταξύ των προτάσεων για τις υγειονομικές υπηρεσίες και τις συνεχιζόμενες παράλληλες πρωτοβουλίες της Επιτροπής για κοινωνικές υπηρεσίες γενικού συμφέροντος, το ευρύτερο θέμα υπηρεσιών γενικού συμφέροντος, και τον συνεχιζόμενο εκσυγχρονισμό και απλούστευση των κανονισμών σχετικά με τον συντονισμό των συστημάτων κοινωνικής ασφάλισης.
<P>
Όπως είπα νωρίτερα, η ενημέρωση των πολιτών αποτελεί σημαντικό τμήμα, συνεπώς θα καταβληθούν προσπάθειες πρόσβασης στην ενημέρωση· ορισμένες έχουν ήδη καταβληθεί και έχουν υλοποιηθεί με έναν προσφάτως δημιουργηθέντα ιστότοπο για την κάλυψη του κόστους της υγειονομικής περίθαλψης στο εξωτερικό. Αυτός ο ιστότοπος, ο οποίος είναι ήδη διαθέσιμος στα Γαλλικά, τα Αγγλικά και τα Γερμανικά, θα είναι διαθέσιμος σε όλες τις επίσημες γλώσσες πολύ σύντομα.
<P>
Θα ενημερώσουμε ασφαλώς το Κοινοβούλιο για τις επικείμενες προτάσεις μόλις οριστικοποιηθούν στο πλαίσιο της Επιτροπής, μπορώ όμως να περιγράψω τα κύρια θέματα που θα εξετάσουν οι προτάσεις: βελτίωση της ενημέρωσης των ασθενών, ιδίως όσον αφορά τη διασυνοριακή υγειονομική περίθαλψη· το θέμα της γενικής ποιότητας και ασφάλειας των υγειονομικών υπηρεσιών· τα δικαιώματα αποζημίωσης των ασθενών όταν υφίστανται ζημία· σεβασμός της ιδιωτικότητας· διαδικαστικές εγγυήσεις για ασθενείς σε σχέση με τη διασυνοριακή υγειονομική περίθαλψη· συλλογή δεδομένων για τις διασυνοριακές υπηρεσίες υγείας· και στήριξη της ευρωπαϊκής συνεργασίας για θέματα όπως τα ευρωπαϊκά δίκτυα αναφοράς, η εκπόνηση κατευθυντήριων γραμμών για την ποιότητα και την ασφάλεια ή η ανάπτυξη συγκρίσιμων δεδομένων και δεικτών.
<SPEAKER ID="392" NAME="Marc Tarabella" AFFILIATION="PSE">
(FR) Κύριε Πρόεδρε, κύριε Επίτροπε, θέλω να ξέρω αν η Επιτροπή έχει ετήσια στατιστικά στοιχεία που να δείχνουν τον αριθμό των πολιτών ανά κράτος μέλος, που επιθυμούν να έχουν ιατροφαρμακευτική περίθαλψη σε άλλο κράτος μέλος και, αν ναι, για ποιους κατά βάση λόγους. Σε περίπτωση που δεν υπάρχουν τέτοια στατιστικά στοιχεία, έχει η Επιτροπή τον αριθμό των καταγγελιών που ενδεχομένως έχουν υποβάλει πολίτες ενός κράτους μέλους, οι οποίοι αντιμετώπισαν άρνηση έγκρισης να λάβουν ιατροφαρμακευτική περίθαλψη σε άλλο κράτος μέλος;
<SPEAKER ID="393" NAME="Μάρκος Κυπριανού">
μέλος της Επιτροπής. - (EN) Ένα από τα προβλήματα είναι ότι δεν έχουμε επαρκή στατιστικά στοιχεία σχετικά με αυτό το θέμα. Γνωρίζουμε όμως από τα στοιχεία που έχουμε ενώπιόν μας ότι είναι τουλάχιστον το 1% της υγειονομικής περίθαλψης, συνεπώς αυτό θα αυξήσει τις προσδοκίες. Ο κύριος λόγος έως τώρα είναι το θέμα της έλλειψης ενημέρωσης. Οι άνθρωποι δεν γνωρίζουν ότι έχουν αυτό το δικαίωμα, και όσο το συνειδητοποιούν αυτό τόσο περισσότερο θα αναζητούν θεραπεία στο εξωτερικό. Αυτή είναι μια ευκαιρία για μας να προβούμε σε νομοθετικές ρυθμίσεις πριν αυτό το θέμα πάρει διαστάσεις, πριν να είναι πολύ αργά.
<P>
Φοβάμαι ότι δεν έχω ενδεικτικά στοιχεία για τις καταγγελίες ατόμων στα οποία δεν έχει χορηγηθεί έγκριση. Όπως γνωρίζετε, είχαμε περιπτώσεις στο Ευρωπαϊκό Δικαστήριο όπου οι πολίτες δυσαρεστημένοι από μια αρνητική απόφαση αλλά, ταυτόχρονα, η έλλειψη γνώσης των ασθενών ότι μπορούν να προσφύγουν σε ευρωπαϊκό επίπεδο δεν μας δίνει ούτε ακριβή ούτε σαφή εικόνα. Γι' αυτόν τον λόγο, όταν απαντούσα την ερώτησή σας νωρίτερα, είχα ενώπιον μου μόνο τη συλλογή δεδομένων και τη διασυνοριακή υπηρεσία υγείας η οποία θα είναι μια από τις προτεραιότητες της επικείμενης πρωτοβουλίας.
<SPEAKER ID="471" NAME="Πρόεδρος">
Οι ερωτήσεις στις οποίες δεν δόθηκε απάντηση ελλείψει χρόνου θα λάβουν γραπτές απαντήσεις (βλ. Παράρτημα).
<P>
" Ώρα των Ερωτήσεων έληξε.
<P>
(" συνεδρίαση διακόπτεται στις 19.40 και συνεχίζεται στις 21.00)

<CHAPTER ID="019">
Παρεμβάσεις διάρκειας ενός λεπτού (Άρθρο 144 του Κανονισμού) 
<SPEAKER ID="031" NAME="Πρόεδρος">
Προχωρούμε τώρα στις παρεμβάσεις διάρκειας ενός λεπτού επί σημαντικών πολιτικών ζητημάτων.
<SPEAKER ID="032" NAME="Γεώργιος Παπαστάμκος" AFFILIATION="PPE-DE">
Κύριε Πρόεδρε, ως γνωστόν υφίσταται ο διακηρυγμένος στόχος να καλύπτει η χρήση βιοκαυσίμων το 10% του ποσοστού των ανανεώσιμων πηγών ενέργειας.
<P>
Έχω την αίσθηση ότι παρατηρούνται αποκλίνουσες απόψεις μεταξύ των Επιτρόπων ενέργειας, περιβάλλοντος, βιομηχανίας και γεωργίας. Για λόγους οικονομίας χρόνου παραλείπω να αναφερθώ στις κατ' ιδίαν ανακοινώσεις. Τίθεται όμως το ερώτημα: 4 αρμόδιοι Επίτροποι, 4 αποκλίνουσες απόψεις;
<P>
Ποίο μήνυμα, κύριε Πρόεδρε, κυρίες και κύριοι συνάδελφοι, μπορώ να μεταφέρω στους Έλληνες αγρότες οι οποίοι έστρεψαν ή θέλουν να στρέψουν τις καλλιέργειές τους στην παραγωγή βιοκαυσίμων πρώτης γενιάς μετά την αναδιάρθρωση της Κοινής Οργάνωσης Ζάχαρης;
<SPEAKER ID="033" NAME="Ioan Mircea Paşcu" AFFILIATION="PSE">
(RO) Για το προσεχές φεστιβάλ το οποίο οργάνωσε το Ευρωπαϊκό Κοινοβούλιο ως μέρος του διαπολιτισμικού διαλόγου, κάθε χώρα κλήθηκε να δημιουργήσει μια ταινία για αυτό το θέμα. Εξ όσων γνωρίζω, η αρχική πρόταση της Ρουμανίας δεν έγινε αποδεκτή λόγω του ότι δεν ανταποκρινόταν στο θέμα, αλλά η παραγωγή που την αντικατέστησε, δηλαδή η ταινία California Dreaming, έχει ακόμη μεγαλύτερα μειονεκτήματα.
<P>
Το πρώτο είναι ότι ανταποκρίνεται ακόμη λιγότερο στο θέμα, παρά την πρεμιέρα της στις Κάνες, περιπλέκοντας την πραγματικότητα και αλλοιώνοντας την εικόνα της χώρας μου. Ενώ όλες οι υπόλοιπες ταινίες μεταφέρουν τον διαπολιτισμικό διάλογο σε προσωπικό, ανθρώπινο επίπεδο, η ταινία California Dreaming συσχετίζει μια φανταστική υπόθεση μιας αμερικανικής διακίνησης μέσω της Ρουμανίας, που διακόπτεται από τις τοπικές αρχές και καταλήγει σε εμφύλιο πόλεμο.
<P>
Επιπλέον, η ταινία ντύνεται με αισχρή γλώσσα και σκηνές σκληρού σεξ και βίας, και αποτελεί ιδιάζουσα περίπτωση στο φεστιβάλ. Δεν πιστεύω ότι όλα τα παραπάνω αποτελούν αρετές του διαπολιτισμικού διαλόγου. Ωστόσο, το μεγαλύτερο μειονέκτημά της είναι ότι, προφανώς, αυτή η ταινία δεν επιλέχθηκε από την πλευρά της Ρουμανίας αλλά από τους δημοσίους υπαλλήλους του Ευρωπαϊκού Κοινοβουλίου.
<P>
Αν αυτό αληθεύει, η κατάσταση είναι σοβαρή, γιατί μια απολιτική ιδέα, όπως ο διαπολιτισμικός διάλογος, πολιτικοποιείται συνειδητά για δυσνόητους λόγους πλήττοντας κατ' αυτόν τον τρόπο την εικόνα ενός κράτους μέλους της Ευρωπαϊκής Ένωσης. Συνεπώς, καλώ το Ευρωπαϊκό Κοινοβούλιο να εξετάσει το εν λόγω θέμα.
<SPEAKER ID="034" NAME="Ignasi Guardans Cambó" AFFILIATION="ALDE">
(ES) Κύριε Πρόεδρε, η διαφάνεια πρέπει να συνιστά έναν από τους ακρογωνιαίους λίθους των θεσμικών οργάνων της ΕΕ: και αυτού του Κοινοβουλίου, αλλά ακόμη περισσότερο της Ευρωπαϊκής Επιτροπής, όπου ανώτεροι αξιωματούχοι έχουν τεράστια εξουσία αλλά καθόλου πολιτικό έλεγχο.
<P>
Επομένως, επιθυμώ να καταγγείλω στο Κοινοβούλιο την πρακτική της Επιτροπής να απαντάει σε πολιτικά ψηφίσματα του Κοινοβουλίου μέσω μηχανισμών που παραπέμπουν στην εποχή των πολιτμπούρο ή των "κρεμλινολόγων" που ανέλυαν έγγραφα. Αναφέρομαι, για παράδειγμα, παρόλο που αυτό αποτελεί μεμονωμένο παράδειγμα, στα πρακτικά της συνεδρίασης της 13ης Δεκεμβρίου 2007, υπό τον τίτλο "Συνέχεια που δόθηκε στα ψηφίσματα του Κοινοβουλίου", όπου αναφέρεται ότι έχει διανεμηθεί ανακοίνωση της Επιτροπής σχετικά με μέτρα που ελήφθησαν για ψήφισμα που ενέκρινε το Κοινοβούλιο.
<P>
Το εν λόγω κείμενο, κύριε Πρόεδρε, δημοσιεύτηκε στην αγγλική και στη γαλλική γλώσσα, όχι σε όλες τις επίσημες γλώσσες της Κοινότητας, ως SP/207/5401, σε ιστοσελίδα την οποία χρειάστηκα τρεις εβδομάδες για να εντοπίσω με τη βοήθεια γραμματειακού προσωπικού και άλλων υπαλλήλων του Κοινοβουλίου. Χωρίς διαφάνεια δεν μπορεί να υπάρξει δημοκρατία· αυτό που αντιμετωπίζουμε εδώ είναι υποκρισία στα λόγια της Επιτροπής, η οποία ισχυρίζεται ότι προέβη σε διαβουλεύσεις με το Κοινοβούλιο και, στη συνέχεια, θάβει τα έγγραφά της και απαντάει στο Διαδίκτυο χωρίς να τα δημοσιοποιεί με κανέναν τρόπο.
<SPEAKER ID="035" NAME="Jan Tadeusz Masiel" AFFILIATION="UEN">
(PL) Κύριε Πρόεδρε, η συζήτηση για τους γενετικά τροποποιημένους οργανισμούς έχει επανέλθει στο προσκήνιο τις τελευταίες εβδομάδες. Οι πολωνοί γεωργοί θα μπορούσαν να μειώσουν το κόστος παραγωγής με την εισαγωγή ΓΤΟ, αλλά δεν επιθυμούν να το πράξουν. Αυτό οφείλεται στο ότι θέλουν να προστατέψουν τους ευρωπαίους καταναλωτές και να διασφαλίσουν ότι τα πολωνικά γεωργικά τρόφιμα θα παραμείνουν τόσο υγιεινά όσο και εύγεστα.
<P>
Δυστυχώς, όμως, οι πολωνοί γεωργοί δεσμεύονται από τις διατάξεις της Ένωσης. Κάθε κράτος μέλος της Ευρωπαϊκής Ένωσης πρέπει να έχει τη δυνατότητα να αποφασίζει μόνο του αν θα εισάγει γενετικά τροποποιημένους οργανισμούς στην επικράτειά του. Δεδομένου ότι οι ευρωπαίοι φορολογούμενοι συμβάλλουν ήδη ουσιαστικά στην ενίσχυση της γεωργίας, τα γεωργικά προϊόντα οφείλουν τουλάχιστον να είναι υγιεινά, εύγευστα και να μην περιέχουν καμία έκπληξη.
<SPEAKER ID="036" NAME="Claude Turmes" AFFILIATION="Verts/ALE">
(EN) Κύριε Πρόεδρε, αυτήν την Τετάρτη, το Κοινοβούλιο θα συζητήσει τη Συνθήκη της Λισαβόνας και οι πολίτες θα παρακολουθήσουν το Κοινοβούλιο σε αυτά τα θεσμικά ζητήματα. Ωστόσο, οι πολίτες ενδιαφέρονται ακόμη περισσότερο να δουν τα ευρωπαϊκά θεσμικά όργανα να αντιμετωπίζουν το πρακτικό ζήτημα της χάραξης πολιτικών. Ένα από τα σημαντικότερα ζητήματα είναι η διαφάνεια και οι ομάδες άσκησης πιέσεων.
<P>
Πριν από τρία έτη, η Επιτροπή της ΕΕ έλαβε σωστά τη συμβουλή να ξεκινήσει τη λεγόμενη πρωτοβουλία διαφάνειας, αλλά τώρα πληροφορούμαστε ότι η Επιτροπή θέλει να παρουσιάσει μητρώο στο οποίο δεν θα εμφανίζονται τα ονόματα των εκπροσώπων των ομάδων άσκησης πιέσεων και δεν θα διατίθενται ουσιαστικές πληροφορίες σχετικά με το πόσα χρήματα δαπανούνται για τις ομάδες άσκησης πιέσεων.
<P>
Προειδοποιώ τον Πρόεδρο της Επιτροπής κ. Barroso και επίσης, προειδοποιώ τον κ. Kallas να μην υπονομεύσουν την αξιοπιστία τους στην Ευρώπη ως προς την πρωτοβουλία διαφάνειας, αλλά να προσφέρουν ένα ουσιώδες μητρώο.
<P>
Αυτό χρειάζονται οι πολίτες για να πιστέψουν στη δίκαιη χάραξη πολιτικών και λήψη αποφάσεων στις Βρυξέλλες.
<SPEAKER ID="037" NAME="Daniel Strož" AFFILIATION="GUE/NGL">
(CS) Αρχική μου πρόθεση ήταν να θίξω ένα εντελώς διαφορετικό θέμα. Οι περιστάσεις, ωστόσο, με υποχρέωσαν να εκφράσω την άποψή μου για ένα ιδιαίτερα σοβαρό ζήτημα, τη δήλωση ανεξαρτησίας του Κοσσυφοπεδίου από αλβανούς αυτονομιστές.
<P>
Είμαι πεπεισμένος ότι αυτή η εξέλιξη, η οποία αντιβαίνει στο διεθνές δίκαιο, θα έχει τραγικές συνέπειες και επιπτώσεις για όλη την Ευρώπη. Ιδιαίτερα τραγικό είναι το γεγονός ότι η ΕΕ προτίθεται να υποστηρίξει αυτήν την πράξη αυτονομίας που διεξάγεται εις βάρος της Σερβίας, ενός ήδη πολυβασανισμένου κυρίαρχου κράτους. Αυτό είναι θεμελιωδώς απαράδεκτο.
<P>
Ολόκληρο το σενάριο αυτής της πράξης αυτονομίας με παραπέμπει ζωηρά στα γεγονότα που έλαβαν χώρα το 1938 στην πατρίδα μου, την Τσεχοσλοβακία. Την εποχή εκείνη, την πράξη αυτονομίας που επεδίωξαν οι γερμανοί εθνικιστές και την οποία, επίσης, στήριξαν εκείνη την εποχή οι δυτικές δυνάμεις διαδέχτηκε ο πιο τρομερός πόλεμος στην Ιστορία. Είναι ευρέως γνωστό ότι η Ιστορία επαναλαμβάνεται είτε ως παρωδία είτε ως τραγωδία.
<P>
Δεν πρέπει να επιτρέψουμε σε καμία από αυτές τις καταστάσεις να προκύψει. Καλώ το Κοινοβούλιο να εναντιωθεί στην εν λόγω πράξη αυτονομίας και παραβίασης της σερβικής κυριαρχίας.
<SPEAKER ID="038" NAME="Slavi Binev" AFFILIATION="NI">
(BG) Κύριε Πρόεδρε, αγαπητοί συνάδελφοι, λαμβάνω τον λόγο, παρακινούμενος από ένα τεράστιο κοινωνικό, οικονομικό, περιβαλλοντικό και ηθικό πρόβλημα το οποίο κλυδωνίζει τη βουλγαρική κοινωνία εδώ και 18 έτη. Αντί να επιλυθεί, συνεχίζει να αυξάνεται ως κακοήθης όγκος με απρόβλεπτες συνέπειες.
<P>
Αναφέρομαι στα Μεταλλουργικά Έργα Kremikovtzi, τα οποία υποτίθεται ότι διαδραματίζουν στρατηγικό ρόλο στη βουλγαρική οικονομία. Δυστυχώς, κατά την τελευταία δεκαπενταετία, αντί να αποφέρει έσοδα στο δημόσιο ταμείο, έχει μετατραπεί σε μάστιγα για ολόκληρη την κοινωνία. Χρησιμοποιείται μόνο για ιδιωτικό κέρδος ορισμένων ομάδων της μαφίας και ως πηγή πλήρωσης των σεντουκιών των πολιτικών κομμάτων. Και όλα αυτά διεξάγονται υπό την αιγίδα αρκετών διαδοχικών κυβερνήσεων, συμπεριλαμβανομένης της σημερινής.
<P>
Ιδιαίτερα ανησυχητικό είναι ότι η τρέχουσα κρίση του Kremikovtzi, το οποίο αντιμετωπίζει την υπαρκτή απειλή του να κλείσει και να στερήσει τα προς το ζην σε δέκα χιλιάδες εργαζόμενους και στις οικογένειές τους, είναι άμεσο αποτέλεσμα των ενεργειών ανθρώπων που συνδέονται τόσο με τον εγκληματικό υπόκοσμο όσο και με ανώτερα κυβερνητικά στελέχη.
<P>
Αυτοί είναι ο πρώην διευθύνων σύμβουλος Valentin Zakhariev, ο πρώην γενικός εισαγγελέας Nikola Filchev, και ο πρώην επικεφαλής των ειδικών αστυνομικών δυνάμεων ("μπερέδες") Filko Slavov. Τα ονόματά τους συνδέονται όχι μόνο με τη διαχείριση του Kremikovtzi, αλλά και με τις σκοτεινότερες πλευρές της μετάβασης της Βουλγαρίας στη δημοκρατία, συμπεριλαμβανομένης της δολοφονίας του στρατιωτικού εισαγγελέα Nikolay Kolev.
<P>
Όπως φαίνεται, αυτοί οι άνθρωποι έχαιραν και συνεχίζουν να χαίρουν της προστασίας του δικαστικού σώματος και της κυβέρνησης. Συνεχίζουν να αισθάνονται υπεράνω νόμων. Είμαι σίγουρος ότι είναι αδιανόητο για ένα κράτος μέλος να...
<P>
(Ο Πρόεδρος διακόπτει τον ομιλητή)
<SPEAKER ID="039" NAME="Nicolae Vlad Popa" AFFILIATION="PPE-DE">
(RO) Κύριε Πρόεδρε, αγαπητοί συνάδελφοι, στις αρχές Φεβρουαρίου, η Ευρωπαϊκή Επιτροπή δημοσίευσε την ενδιάμεση έκθεση για την πρόοδο της δικαστικής μεταρρύθμισης στη Ρουμανία. " φετινή τελική έκθεση εκπονείται για τον Ιούνιο και θα αποφασίσει αν θα ισχύσει η ρήτρα διασφάλισης ή όχι. Δεν πιστεύω ότι θα συμβεί αυτό, καθώς τα θεσμικά όργανα που επικρίθηκαν για την καθυστέρησή τους μπορούν να λύσουν τα προβλήματά τους στα τέσσερα παρακολουθούμενα πεδία κατά τη διάρκεια αυτής της περιόδου.
<P>
" εφαρμογή της ρήτρας διασφάλισης σημαίνει μη αναγνώριση των δικαστικών εντολών στα κράτη μέλη, γεγονός που θα επηρεάσει τους πολίτες και τους διάδικους στις διαδικασίες οι οποίοι δεν φέρουν καμία ευθύνη για το γεγονός ότι τα αρμόδια θεσμικά όργανα, η κυβέρνηση και το Κοινοβούλιο, δεν εκπληρώνουν τις υποχρεώσεις τους. " εφαρμογή της ρήτρας διασφάλισης πρέπει να θεωρηθεί ότι δεν κατευθύνεται κατά των ρουμάνων πολιτών γιατί είναι φυσικό να αναλάβουν την ευθύνη αυτοί που είναι υπεύθυνοι για τη μη εκπλήρωση των υποχρεώσεών τους, και όχι οι ρουμάνοι πολίτες.
<SPEAKER ID="040" NAME="Csaba Sándor Tabajdi" AFFILIATION="PSE">
(HU) Κύριε Πρόεδρε, στις 13 Φεβρουαρίου ο αυστραλός πρωθυπουργός και ηγέτης του εργατικού κόμματος Kevin Rudd ζήτησε επίσημα συγνώμη εξ ονόματος της αυστραλιανής κυβέρνησης για τους εξευτελισμούς στους οποίους υποβλήθηκε ο αυτόχθων πληθυσμός των Αβοριγίνων για δύο αιώνες. " εν λόγω κίνηση μιλάει από μόνη της και είναι ιδιαίτερα επίκαιρη για εμάς εδώ στην Ευρώπη.
<P>
Πάνω από 60 έτη μετά τα τραγικά συμβάντα που έλαβαν χώρα κατά τη διάρκεια και μετά το τέλος του Δευτέρου Παγκοσμίου Πολέμου, υπάρχει μια χώρα στην Ευρώπη όπου τρία εκατομμύρια άνθρωποι -δικοί σας άνθρωποι, κύριε Πρόεδρε- εξορίστηκαν, ενώ άλλο μισό εκατομμύριο πολίτες στερήθηκαν την ιθαγένειά τους, τα ανθρώπινα δικαιώματά τους και την περιουσία τους. Μέχρι σήμερα, κανείς δεν έχει ζητήσει συγνώμη.
<P>
" Ευρώπη δεν βασίζεται στον εθνικισμό και την αντιπαράθεση, αλλά στη συγνώμη και τη συγχώρεση, στην πολιτική της συμφιλίωσης. Αντί να εστιάζουμε στη συλλογική ενοχή και στην αναζήτηση αποδιοπομπαίων τράγων, θα ήταν καλύτερο αν οι ηγέτες κάθε κράτους μέλους στην Ευρωπαϊκή Ένωση και στην Ευρώπη καθοδηγούνταν από τη δέσμευσή τους να συμμορφώνονται ανεπιφύλακτα με τις θεμελιώδεις ευρωπαϊκές αρχές, να σέβονται ο ένας τον άλλο, να ζητάνε συγνώμη, και να προστατεύουν τα δικαιώματα του ανθρώπου και των μειονοτήτων. Σας ευχαριστώ πολύ.
<SPEAKER ID="041" NAME="Tunne Kelam" AFFILIATION="PPE-DE">
(EN) Κύριε Πρόεδρε, την επόμενη Κυριακή, στις 24 Φεβρουαρίου, οι Εσθονοί θα εορτάσουν την 90η επέτειο της γέννησης της ανεξάρτητης κρατικής τους υπόστασης. Παρά το γεγονός ότι πρόκειται για ένα σχετικά νέο κράτος, η Εσθονία συμμετέχει στην ευρωπαϊκή πολιτισμική κληρονομιά και στις κοινές αξίες από τον 13ο αιώνα. Ωστόσο, ένα ιδιαίτερο χαρακτηριστικό των 90 ετών από την ανακήρυξη της ανεξαρτησίας, το οποίο διαθέτουμε από κοινού με τους γείτονές μας -Λετονούς και Λιθουανούς- είναι το γεγονός ότι χαίρουμε της ελευθερίας μας μόνο εδώ και 39 έτη, λόγω ξένων κατοχών. Επομένως, θα ήθελα να υπενθυμίσω ένα σημαντικό γεγονός: πριν από ακριβώς 25 έτη, το Ευρωπαϊκό Κοινοβούλιο, ως το πρώτο ευρωπαϊκό θεσμικό όργανο που το έπραξε, αντέδρασε στην έκκληση 45 μαχητών της ελευθερίας από τη Λιθουανία, τη Λετονία και την Εσθονία, και ενέκρινε ψήφισμα για υποστήριξη της ιδέας της αποκατάστασης της κυριαρχίας στα τρία κατεχόμενα κράτη της Βαλτικής. Θα ήθελα να ευχαριστήσω όλους τους προηγούμενους και σημερινούς βουλευτές του Ευρωπαϊκού Κοινοβουλίου οι οποίοι εξέφρασαν θαρραλέα την αλληλεγγύη τους προς τα τρία κράτη της Βαλτικής.
<SPEAKER ID="042" NAME="Neena Gill" AFFILIATION="PSE">
(EN) Κύριε Πρόεδρε, ενόψει των Ολυμπιακών Αγώνων του Πεκίνου, η διεθνής κοινότητα εστιάζει στο μητρώο παραβίασης των ανθρωπίνων δικαιωμάτων της Κίνας. Ωστόσο, δεν πρέπει να λησμονούμε ότι άλλα είδη, και κυρίως οι τίγρεις, υποφέρουν επίσης. Ο αριθμός τους συρρικνώνεται λόγω της τεράστιας ζήτησης -κατά κύριο λόγο από την Κίνα- για προϊόντα που σχετίζονται με τις τίγρεις.
<P>
Ο λόγος του απειλητικού αφανισμού τους είναι η λαθροθηρία τίγρεων στην Ινδία. Ακόμη και σε προστατευόμενες περιοχές, οι φύλακες πυροβολούνται προκειμένου να υπάρξει πρόσβαση στις τίγρεις. Στη συνέχεια, οι τίγρεις μεταφέρονται παράνομα διερχόμενες τα σύνορα προς την Κίνα. Εκτιμάται ότι μία τίγρης θανατώνεται κάθε μέρα. Με αυτούς τους ρυθμούς η τίγρης θα αφανιστεί ουσιαστικά εντός πέντε ετών.
<P>
Επικροτώ την είδηση της περασμένης εβδομάδας ότι η κυβέρνηση της Ινδίας σχεδιάζει να δημιουργήσει οκτώ νέες προστατευόμενες περιοχές, προκειμένου να προστατέψει τον βαθμιαία ελαττούμενο πληθυσμό τίγρεων που διαθέτουν. Παρόλα αυτά, θα χρειαστούν πέντε έτη για τη δημιουργία νέων προστατευόμενων περιοχών, και κατά τα τελευταία πέντε έτη ο πληθυσμός των τίγρεων έχει ήδη συρρικνωθεί κατά τουλάχιστον 50%. Κατά συνέπεια, αν η Ευρωπαϊκή Ένωση και η διεθνής κοινότητα δεν αναλάβουν επείγουσα δράση για τον περιορισμό της ζήτησης και την καταπολέμηση της λαθροθηρίας και διακίνησης τίγρεων, καθώς και για την αλλαγή της στάσης της Κίνας ως προς τα προϊόντα που σχετίζονται με τις τίγρεις, οι νέες προστατευόμενες περιοχές θα φθάσουν κάπως αργά.
<P>
Τέλος, ελπίζω ότι θα με στηρίξετε την "μέρα Ενημέρωσης για την Προστασία της Τίγρεως.
<P>
(Ο Πρόεδρος διακόπτει την ομιλήτρια)
<SPEAKER ID="043" NAME="Viktória Mohácsi" AFFILIATION="ALDE">
(HU) Σας ευχαριστώ, κύριε Πρόεδρε. Κυρίες και κύριοι, τα κατάφωρα ρατσιστικά σχόλια στα οποία προέβη ο κ. Σίλβιο Μπερλουσκόνι την περασμένη εβδομάδα, με τα οποία ζήτησε μηδενική ανοχή προς τους Ρομά, τους λαθρομετανάστες και τους εγκληματίες, είναι συγκλονιστικά και απαράδεκτα.
<P>
Σε χθεσινή του δήλωση, ο κ.Francesco Storace, ο οποίος διεκδικεί τη δημαρχία της ιταλικής πρωτεύουσας, αναφέρθηκε στην "απονομαδοποίηση" της Ρώμης, καθιστώντας κατ' αυτόν τον τρόπο σαφές ότι οι Ρομ δεν έχουν θέση στην αιώνια πόλη. Είναι δυνατόν να γίνονται τέτοιες δηλώσεις μόλις 18 ημέρες μετά την έγκριση από το Ευρωπαϊκό Κοινοβούλιο της ευρωπαϊκής στρατηγικής για τους Ρομ;
<P>
Θα ζητήσω από τους συναδέλφους μου βουλευτές από την Ιταλία να εξηγήσουν στους συναδέλφους τους στην πατρίδα τους γιατί υποστηρίξαμε το εν λόγω ψήφισμα, τους στόχους που περιέχει τους οποίους διατυπώσαμε συλλογικά, και γιατί η κακομεταχείριση αθίγγανων είναι ανάρμοστη τον 21ο αιώνα. " ανοικτή επιστολή την οποία δημοσίευσα σε σχέση με τις εν λόγω δηλώσεις κατά των Ρομ υπογράφηκε από 72 συνολικά μη κυβερνητικούς οργανισμούς των Ρομ, συμπεριλαμβανομένων 33 στην Ιταλία, 12 στην Ουγγαρία, 9 στην ΠΓΔΜ, 4 στη Ρουμανία, 3 στην Τουρκία, 2 στη Μολδαβία, 5 στη Βουλγαρία και 2 στη Γαλλία. Σας ευχαριστώ.
<SPEAKER ID="044" NAME="Hanna Foltyn-Kubicka" AFFILIATION="UEN">
(PL) Κύριε Πρόεδρε, ο ηγέτης της αντιπολίτευσης στη Λευκορωσία, κ. Alexander Milinkiewicz, συνελήφθη και κρατείται εκ νέου σήμερα στο Μινσκ. Ο κ. Milinkiewicz έχει βραβευθεί με το βραβείο Ζαχάρωφ. Το Ευρωπαϊκό Κοινοβούλιο του απένειμε το εν λόγω βραβείο το 2006. Επίσης, συνελήφθη και κρατείται η κ. Olga Kazulin. Είναι η σύζυγος του κ. Alexander Kazulin, επιφανούς αντιπάλου του κ. Lukaszenko.
<P>
Ο κ. Milinkiewicz συμμετείχε σε διαδήλωση που οργάνωσαν ιδιώτες επιχειρηματίες, των οποίων η ελευθερία δράσης έχει περιοριστεί από νέες διατάξεις που αυξάνουν τη φορολογική επιβάρυνση και περιορίζουν την ελευθερία τους να προσλαμβάνουν εργαζόμενους. Δεν είναι η πρώτη διαδήλωση στην οποία αυτή η κοινωνική ομάδα εκφράζει τη δυσαρέσκειά της. Οι διοργανωτές της πορείας συνελήφθησαν και ανακρίθηκαν και αυτοί μαζί με τον κ. Milinkiewicz και την κ. Kazulin, η οποία δεν συμμετείχε στην πορεία. Πόσες φορές έχει παρακολουθήσει παθητικά η Ευρώπη τη σύλληψη και κράτηση ενός από τους δικούς της βραβευμένους; Πόσες φορές έχουν παραβιαστεί τα ανθρώπινα δικαιώματα υπό καθεστώς ατιμωρησίας μόλις έξω από τα ανατολικά σύνορα της Ένωσης;
<SPEAKER ID="045" NAME="Urszula Gacek" AFFILIATION="PPE-DE">
(PL) Κύριε Πρόεδρε, την περασμένη εβδομάδα τα πολωνικά μέσα μαζικής ενημέρωσης ανέφεραν την ιστορία της Karolina, ενός νεαρού κοριτσιού του οποίου η ζωή καταστράφηκε από τον πρώην φίλο της. Χωρίς να είναι εν γνώσει της και χωρίς τη συγκατάθεσή της, ο φίλος της κατέγραφε τις κοινές ιδιωτικές τους εμπειρίες και δημοσίευσε τις εγγραφές στο Διαδίκτυο μετά τη λήξη της σχέσης τους. Το φιλικό και οικογενειακό περιβάλλον της Karolina έλαβε μηνύματα ηλεκτρονικού ταχυδρομείου που περιείχαν το πορνογραφικό υλικό. Καθώς δεν είναι ανήλικη, η Karolina δεν προστατεύεται από το πολωνικό δίκαιο και ο δράστης της πράξης αυτής παραμένει ατιμώρητος. Οι πολωνικές αρχές έχουν δεσμευθεί να τροποποιήσουν τη νομοθεσία με την πρώτη ευκαιρία, προκειμένου να προστατέψουν τα άτομα των οποίων η ιδιωτική ζωή και αξιοπρέπεια παραβιάζεται κατ' αυτόν τον τρόπο. Το Διαδίκτυο υπερβαίνει τα εθνικά σύνορα, ωστόσο, και δεν υπάρχει κοινή νομοθεσία της Ένωσης η οποία να αποτρέπει ενδεχόμενους δράστες και να τιμωρεί αυτούς που διαπράττουν τέτοιου είδους πράξεις.
<P>
Απευθύνω έκκληση στην Επιτροπή και στα κράτη μέλη να καταπολεμήσουν τέτοιες συμπεριφορές, οι οποίες θα μπορούσαν να χαρακτηριστούν ως βιασμός μέσω Διαδικτύου.
<SPEAKER ID="046" NAME="Jörg Leichtfried" AFFILIATION="PSE">
(DE) Κύριε Πρόεδρε, κυρίες και κύριοι, πάρα πολλά καταφύγια ζώων στην Ευρώπη εξυπηρετούν ουσιαστικά έναν και μόνο σκοπό και αυτός είναι η διάθεση αδέσποτων γατών και σκύλων. Αυτό καθαυτό ακούγεται σκληρό, αλλά η πραγματική σκληρότητα αποκαλύπτεται μόνο από τις μεθόδους που χρησιμοποιούνται για τον σκοπό αυτόν, οι οποίες συνεπάγονται κάθε πιθανή μορφή βαρβαρότητας, από δηλητηρίαση έως λιμοκτονία και ξυλοκόπημα με ρόπαλο μέχρι θανάτου. " χειρότερη πτυχή του εν λόγω σεναρίου, ωστόσο, είναι ότι αυτές οι σκληρές πράξεις δεν συμβαίνουν κάπου μακριά σε μακρινές χώρες· όχι, σύμφωνα με τα όσα μου έχουν μεταφέρει αφοσιωμένοι ακτιβιστές από την Αυστρία, συμβαίνουν στο κατώφλι της πόρτας μας. Για παράδειγμα, μόλις πρόσφατα αποκαλύφθηκαν περιστατικά σκληρότητας σε βάρος ζώων στην Τσεχική Δημοκρατία.
<P>
Αυτό που είναι επίσης ανησυχητικό είναι η σύντομη και μεστή δήλωση της Επιτροπής ότι η προστασία των οικόσιτων ζώων εξακολουθεί να εμπίπτει στη δικαιοδοσία των κρατών μελών. Φαίνεται ότι η Επιτροπή πολύ συχνά ενεργεί όταν δεν πρέπει, ενώ αναλαμβάνει μηδαμινή δράση όταν οφείλει να το πράξει. Αυτή η κατάσταση πρέπει να αλλάξει, γιατί εθνική αρμοδιότητα δεν σημαίνει ότι η ΕΕ πρέπει να αποστασιοποιείται πλήρως από τα ζητήματα.
<P>
Κατά συνέπεια, απευθύνω έκκληση προς όλους τους βουλευτές να μην παραβλέψουν το ζήτημα των σταθμών θανάτωσης ζώων στις χώρες τους παραμένοντας σιωπηροί. Απευθύνω επίσης έκκληση στην Επιτροπή και το Συμβούλιο να καταδικάσουν τέτοιες σκληρές πράξεις.
<SPEAKER ID="047" NAME="Toomas Savi" AFFILIATION="ALDE">
(EN) Κύριε Πρόεδρε, ανησυχώ πάρα πολύ για την παρανόηση την οποία διέδωσε μέσω συνέντευξής της μια συνάδελφός μου, η Sahra Wagenknecht, στο ρωσικό ειδησεογραφικό πρακτορείο "Regnum" στις 7 Φεβρουαρίου του τρέχοντος έτους. Κατηγόρησε την κυβέρνηση της Εσθονίας για παράβλεψη των ανθρωπίνων δικαιωμάτων και την Ευρωπαϊκή Ένωση για σιωπηλή συγκάλυψη σε σχέση με τη "Χάλκινη Νύχτα" και τις δίκες που την ακολούθησαν στην Εσθονία.
<P>
Μπορώ να σας διαβεβαιώσω ότι οι συνεχιζόμενες δίκες των ανθρώπων που κατηγορήθηκαν για τη διοργάνωση των ταραχών διεξάγονται σύμφωνα με το κράτος δικαίου και με σεβασμό προς τα ανθρώπινα δικαιώματα. Θα ήθελα επίσης να υπενθυμίσω στη συνάδελφό μου ότι ένας από τους σκοπούς του κράτους είναι να διαφυλάσσει την ιερότητα της ιδιωτικής περιουσίας.
<P>
Οι λεηλασίες στο Ταλλίν πέρυσι δεν είχαν καμία σχέση με την ελευθερία της έκφρασης ή το δικαίωμα διαδήλωσης. Διαπράχθηκαν εγκληματικές πράξεις, και για αυτόν τον λόγο το κράτος υποχρεώθηκε να παρέμβει. " δικαιολόγηση του εγκλήματος δεν αποτελεί τιμή για έναν πολιτικό και, ευτυχώς, δεν μπορούμε να ισχυριστούμε ότι οι απόψεις της Sahra Wagenknecht εκτείνονται σε όλη την πολιτική αριστερά.
<SPEAKER ID="048" NAME="Bogusław Rogalski" AFFILIATION="UEN">
(PL) Κύριε Πρόεδρε, το Κοινοβούλιο του Κοσσυφοπεδίου ανακήρυξε χθες την ανεξαρτησία του. Κατά συνέπεια, η Σερβία έχασε το λίκνο της εθνικής της υπόστασης για δεύτερη φορά στην ιστορία. Θα ήθελα να υπενθυμίσω στο Κοινοβούλιο ότι πρώτοι οι Τούρκοι άρπαξαν τον Μεσαίωνα την επαρχία αυτή από τη Σερβία. Στην εποχή μας, με την υποστήριξη των κρατών μελών της Ένωσης και με τη δική μας σιγή, η Σερβία υπέστη για άλλη μία φορά την απώλεια της εν λόγω περιοχής, που της είναι τόσο πολύτιμη. Κυρίες και κύριοι, η ανακήρυξη της ανεξαρτησίας του Κοσσυφοπεδίου συνιστά παραβίαση του διεθνούς δικαίου για το απαραβίαστο και την ακεραιότητα των συνόρων και των χωρών. " ανακήρυξη της ανεξαρτησίας του Κοσσυφοπεδίου ισοδυναμεί, επίσης, με το άνοιγμα του κουτιού της Πανδώρας, γιατί θα καλλιεργήσει τον εξτρεμισμό και τον εθνικισμό και ενδέχεται να τροφοδοτήσει κάθε είδους εξτρεμισμό εντός και πέρα από την Ευρώπη. Έχουμε ήδη να αντιμετωπίσουμε, μεταξύ άλλων, παρόμοιες διεκδικήσεις στην Οσετία, στο Ναγκόρνο-Καραμπάχ και στη Χώρα των Βάσκων. Αυτή η κίνηση έχει αξιολογηθεί πολύ εσφαλμένα και ως προς ένα συγκεκριμένο κράτος μέλος, δηλαδή την Κύπρο. Πώς θα πρέπει να αντιδράσει αυτή η χώρα; " Κύπρος παλεύει για την επανένωσή της την ίδια στιγμή που εμείς υποστηρίζουμε αυτονομιστικά κινήματα. Δεν πρέπει να αποδεχτούμε την ανεξαρτησία του Κοσσυφοπεδίου, γιατί θέτει σε κίνδυνο την ασφάλεια της Ευρώπης και, πάνω από όλα, την εσωτερική ασφάλεια της Σερβίας.
<SPEAKER ID="049" NAME="Milan Horáček" AFFILIATION="Verts/ALE">
(DE) Κύριε Πρόεδρε, στις αρχές Μαρτίου θα διεξαχθούν προεδρικές εκλογές στη Ρωσία, αλλά υπάρχουν πολύ περιορισμένες ενδείξεις για το ενδεχόμενο θετικού αποτελέσματος. Τι συνέβη στην προεκλογική περίοδο αυτών των εκλογών; " αντιπολίτευση εμποδιζόταν και υποχρεωνόταν να παραμείνει σιωπηλή συστηματικά, η ελευθερία του Τύπου περιορίστηκε ολοκληρωτικά και οι διευθετήσεις για τις εκλογές διαταράχθηκαν.
<P>
Επιτρέψτε μου να σας δώσω ένα μόνο παράδειγμα: ο πολιτικός της ρωσικής αντιπολίτευσης Garry Kasparov, σκληρός επικριτής του Κρεμλίνου, συνελήφθη εκ νέου από την αστυνομία την περασμένη εβδομάδα για εντελώς αβάσιμο λόγο. Τι θα συμβεί κατά τη διάρκεια των εκλογών; Δεν θα υπάρχει διαφάνεια σε αυτές τις εκλογές, γιατί η Ρωσία έχει παρεμποδίσει το έργο της παρακολούθησης των εκλογών από τον ΟΑΣΕ. Τι θα συμβεί μετά τις εκλογές; Είναι μάλλον απίθανο να βελτιωθεί η κατάσταση των ανθρωπίνων δικαιωμάτων υπό τον πρόεδρο Ντμίτρι Μεντβέντεβ ενθρονισμένο από τον Πούτιν. " ΕΕ οφείλει να αναλάβει δράση. Ο ρωσικός πληθυσμός δεν πρέπει να αφεθεί να το αντιμετωπίσει μόνος του.
<P>
(Χειροκρότημα)
<SPEAKER ID="050" NAME="Zsolt László Becsey" AFFILIATION="PPE-DE">
(HU) Κύριε Πρόεδρε, η ανεξαρτησία του Κοσσυφοπεδίου σηματοδοτεί μια μείζονα αλλαγή στα Βαλκάνια. Αυτό το βήμα, αν και οδυνηρό, φαίνεται ότι είναι άλλο ένα αναπόφευκτο λιθαράκι στην οδό προς τη σταθεροποίηση στα Βαλκάνια.
<P>
Όσον αφορά το μέλλον του Κοσσυφοπεδίου, χρειαζόμαστε μια λύση η οποία θα εξασφαλίσει τα συλλογικά και ατομικά δικαιώματα μιας γηγενούς μειονότητας, των Σέρβων, και θα διασφαλίσει τη συνέχιση της ζωής τους ως κοινότητας στην ιστορική τους γενέτειρα. Αν, όμως, ορισμένοι από αυτούς επιθυμούν να εγκαταλείψουν το Κοσσυφοπέδιο, πρέπει να τους αποτρέψουμε από το να μεταβούν σε περιοχές της Σερβίας όπου κατοικούν άλλες εθνοτικές ομάδες, όπως οι κατοικημένες από Αλβανούς νότιες περιοχές ή οι κατοικημένες από Ούγγρους βόρειες επαρχίες. Μια μαζική εισροή αυτού του είδους θα δημιουργούσε απλά νέα ένταση μεταξύ των Σέρβων, οι οποίοι είναι επί του παρόντος δικαιολογημένα εκνευρισμένοι, και αυτών των μειονοτήτων.
<P>
Με την αποσόβηση του εν λόγω κινδύνου θα μπορούσαμε να διευκολύνουμε άλλη μία διευθέτηση που θα περιελάμβανε τη μακροπρόθεσμη και καθόλου επιφανειακή ρύθμιση των σχέσεων μεταξύ Βελιγραδίου και Νόβι Σαντ, και μεταξύ των γηγενών μειονοτήτων στη Βοϊβοντίνα και του κράτους· θα συνέβαλλε, επίσης, στην άρση του αδιεξόδου και στην ίδρυση ενός λειτουργούντος κράτους στη Βοσνία. Τέτοιες επιθυμητές εξελίξεις θα καλλιεργηθούν από το σύστημα εθνοτικών δικαιωμάτων και ανοχής που θα θεσπιστεί τώρα στο Κοσσυφοπέδιο. Σας ευχαριστώ, κύριε Πρόεδρε.
<SPEAKER ID="051" NAME="Proinsias De Rossa" AFFILIATION="PSE">
(EN) Κύριε Πρόεδρε, θα ήθελα να επισημάνω ότι υπάρχουν πραγματικές ανησυχίες μεταξύ των συνδικαλιστικών οργανώσεων σε πολλά κράτη μέλη σχετικά με την πρόσφατη απόφαση του Ευρωπαϊκού Δικαστηρίου για την υπόθεση Laval. " Επιτροπή πρέπει να δημοσιεύσει άμεσα την άποψή της για τις επιπτώσεις της εν λόγω απόφασης στα συστήματα εργασιακών σχέσεων και, μάλιστα, στα συστήματα συλλογικών διαπραγματεύσεων κάθε κράτους μέλους μας. Γνωρίζω ότι ο αντίκτυπος στη Σουηδία είναι σημαντικός, ενώ πολύ λιγότερο σημαντικός είναι ο αντίκτυπος στην Ιρλανδία. Ωστόσο, απαιτείται ανάληψη δράσης προκειμένου να καταστήσει σαφές ότι η ΕΕ δεν εγκρίνει το κοινωνικό ντάμπινγκ οπουδήποτε.
<P>
Είναι ιδιαίτερα σημαντικό η Επιτροπή και τα κράτη μέλη να προβούν σε ενέργειες προκειμένου να αποτρέψουν τις καταστροφικές προβλέψεις των ευρωσκεπτικιστών από το να γίνουν η συνήθης άποψη για το ζήτημα. Οι γνήσιες ανησυχίες πρέπει να αντιμετωπιστούν και οποιαδήποτε "παραθυράκια" εκμετάλλευσης από τους αδίστακτους πρέπει να κλείσουν στις ευρωπαϊκές και νομοθετικές πρωτοβουλίες από τις ευρωπαϊκές και εθνικές κυβερνήσεις. Σας παροτρύνω, κύριε Πρόεδρε, να μεταβιβάσετε το εν λόγω ζήτημα στον Επίτροπο Špidla και στον Επίτροπο McCreevy, καθώς και οι δύο διαδραματίζουν ρόλο στο εν λόγω ζήτημα.
<SPEAKER ID="052" NAME="Csaba Sógor" AFFILIATION="PPE-DE">
(HU) Σας ευχαριστώ, κύριε Πρόεδρε. Στην προηγούμενη παρέμβασή μου ανέφερα ότι εδώ έχω τη δυνατότητα να ομιλώ στη μητρική μου γλώσσα, αλλά δεν έχω αυτήν τη δυνατότητα στην πατρίδα μου. Με το "εδώ" αναφερόμουν, φυσικά, στο Ευρωπαϊκό Κοινοβούλιο και με την "πατρίδα μου", προφανώς, στο σλοβακικό εθνικό κοινοβούλιο.
<P>
Εκτός κοινοβουλίου μπορούμε, φυσικά, να χρησιμοποιούμε τη μητρική μας γλώσσα· μπορούμε να την χρησιμοποιούμε ακόμη και σε ορισμένα ανώτατα εκπαιδευτικά ιδρύματα, αν και σε πολύ μικρότερο βαθμό από τον δικαιολογημένο λαμβανομένης υπόψη της αναλογίας των ουγγρόφωνων πολιτών του πληθυσμού. Από το 6,4% των ουγγρικής καταγωγής πολιτών του πληθυσμού, μόλις το 4% εκπροσωπείται στην ανώτατη εκπαίδευση και μόνο το 1,6% αυτών σπουδάζουν στη μητρική τους γλώσσα. Για πρώτη φορά εδώ και 50 έτη περίπου, παιδιά της ουγγρόφωνης μειονότητας Csángó στις ανατολικές επαρχίες της Ρουμανίας έχουν τη δυνατότητα να διδάσκονται εκ νέου Ουγγρικά, παρόλο που σε ορισμένα χωριά αυτό συμβαίνει μόνο εκτός σχολείου ή και καθόλου.
<P>
Παρόλα αυτά, η δήλωση στην οποία προέβη ο Επίτροπος Orban για τη λεγόμενη "δεύτερη μητρική γλώσσα" υπήρξε ενθαρρυντική. Είμαστε σίγουροι ότι από τώρα και στο εξής η πλειονότητα των εθνοτικών ομάδων στις ευρωπαϊκές χώρες θα δώσει σημασία όχι μόνο στην εκμάθηση της επίσημης γλώσσας τους κράτους, αλλά και στη διασφάλιση του ότι οι άλλες ομάδες που ζουν δίπλα σε αυτούς έχουν τη δυνατότητα να διαφυλάξουν τη μητρική τους γλώσσα και να την διδαχθούν σε όλες τις βαθμίδες σε δικά τους εκπαιδευτικά ιδρύματα, και ότι έχουν τη δυνατότητα να χρησιμοποιούν τη μητρική τους γλώσσα στη δημόσια διοίκηση, στα δικαστήρια και στο νομοθετικό σώμα.
<P>
Το 2008 είναι το Έτος Διαπολιτισμικού Διαλόγου. Ας ελπίσουμε ότι θα δικαιώσει το όνομά του. Σας ευχαριστώ.
<SPEAKER ID="053" NAME="Marusya Ivanova Lubcheva" AFFILIATION="PSE">
(BG) Κύριε Πρόεδρε, όλες οι χώρες επηρεάζονται από το πρόβλημα της ανατροφής παιδιών που βρίσκονται σε μειονεκτική θέση. Τα δικαιώματα των παιδιών και η προστασία τους απαιτεί μια ολοκληρωμένη πολιτική.
<P>
" μείωση του αριθμού των παιδιών που ζουν σε ιδρύματα αποτελεί θαυμάσιο στόχο, αλλά σε όλες τις χώρες πάντοτε θα υπάρχουν παιδιά που χρειάζονται τη μέριμνα της κοινωνίας γιατί δεν έχουν γονείς ή γιατί είναι κοινωνικώς μειονεκτούντα για άλλους λόγους. Αυτό που χρειαζόμαστε είναι αλληλεγγύη προς αυτά τα παιδιά και αυτές τις χώρες και όχι επιδεικτικά πλήγματα που υποβαθμίζουν την αξιοπρέπειά τους.
<P>
Καλώ την Ευρωπαϊκή Επιτροπή να αναλάβει την ανάπτυξη ειδικών προγραμμάτων για παιδιά σε μειονεκτική θέση, λαμβάνοντας υπόψη τα όσα έχουν επιτύχει τα κράτη μέλη και αποτρέποντας οποιαδήποτε προσπάθεια αμαύρωσης της καλής τους φήμης.
<P>
" διάδοση μεροληπτικών πληροφοριών, όπως για παράδειγμα η υπόθεση του παιδικού ιδρύματος στη Βουλγαρία, δεν πρέπει να ενθαρρύνεται. Αυτό επηρεάζει την εικόνα της χώρας μου. Δεν συμβάλλει θετικά στην κοινή ευρωπαϊκή πολιτική.
<P>
Χρειαζόμαστε προγράμματα για παραγωγική εκπαίδευση κοινωνικώς μειονεκτούντων παιδιών, ανεξαρτήτως του τρόπου και του μέρους στο οποίο ανατρέφονται, για αποτροπή της εκμετάλλευσης της παιδικής εργασίας και της συμμετοχής των παιδιών σε διάφορες δραστηριότητες οι οποίες επηρεάζουν αρνητικά τη συμπεριφορά τους.
<SPEAKER ID="054" NAME="Μαρία Παναγιωτοπούλου-Κασσιώτου" AFFILIATION="PPE-DE">
Κύριε Πρόεδρε, θα ήθελα να θυμίσω ότι στις 13 Δεκεμβρίου του 2006 η ολομέλεια των "νωμένων Εθνών είχε αποφασίσει την έγκριση της σύμβασης για τα δικαιώματα των ατόμων με αναπηρίες. " διαδικασία για την επικύρωση της σύμβασης αυτής είναι ανοιχτή από τον Μάρτιο του 2007, όμως, μόνο 16 χώρες, εκ των οποίων δύο κράτη μέλη της Ευρωπαϊκής Ένωσης , την έχουν επικυρώσει.
<P>
Νομίζω, ότι επειδή η Ευρωπαϊκή Ένωση έχει προωθημένη πολιτική για την υποστήριξη των δικαιωμάτων των ατόμων με αναπηρίες, είναι θέμα πολιτισμού, προστασίας των δικαιωμάτων και της ανθρώπινης αξιοπρέπειας, όλα τα κράτη μέλη να επικυρώσουν τη σύμβαση αυτή, η οποία στα 50 άρθρα της περιγράφει λεπτομερώς τα δικαιώματα των ατόμων με ειδικές ανάγκες σε κάθε τομέα ανθρώπινης δράσης (υγεία, δικαιοσύνη, οικογένεια) και τα καλεί να συμμετέχουν στη λήψη αποφάσεων.
<SPEAKER ID="055" NAME="Magor Imre Csibi" AFFILIATION="ALDE">
(RO) " ευρωπαϊκή ιθαγένεια προσφέρει σειρά δικαιωμάτων και ελευθεριών σε ολόκληρη την επικράτεια της ΕΕ. Για αυτόν τον λόγο, με την υπογραφή της Συνθήκης για την ίδρυση της Ευρωπαϊκής Κοινότητας, τα κράτη μέλη ανέλαβαν την υποχρέωση να απαγορεύουν κάθε είδους διάκριση.
<P>
Ωστόσο, πριν από μερικές ημέρες, ενημερώθηκα για την υπόθεση ενός ρουμάνου πολίτη στον οποίο απαγορεύτηκε η μίσθωση αυτοκινήτου στις Βρυξέλλες λόγω του ότι είχε ρουμανική ιθαγένεια. " άρνηση του υπαλλήλου βασιζόταν απλά σε εσωτερικό κανονισμό του εν λόγω γραφείου ενοικίασης αυτοκινήτων. Πρόσφατα ενημερώθηκα από διάφορους πολίτες της χώρας μου για πολλές άλλες περιπτώσεις διακρίσεων λόγω ρουμανικής ιθαγένειας.
<P>
Αγαπητοί συνάδελφοι, είναι καθήκον μας, ως εκπρόσωποι πάνω από 490 000 000 Ευρωπαίων, να κρούσουμε τον κώδωνα του κινδύνου. Μέσω ενεργού διαλόγου με τους συμπολίτες μας, μπορούμε να συμβάλουμε κατά τρόπο ώστε τέτοιου είδους περιστατικά να αποφευχθούν στο μέλλον. Θεωρώ ότι αποτελεί καθήκον της Ευρωπαϊκής Ένωσης, ως δημοκρατικής οντότητας, να προωθεί τον σεβασμό για τα δικαιώματα όλων των πολιτών της Ένωσης θέτοντας σε εφαρμογή ευρωπαϊκά προγράμματα εκπαίδευσης και πληροφόρησης για την καταπολέμηση των διακρίσεων.
<P>
Επίσης, ζητώ από την Ευρωπαϊκή Επιτροπή να ελέγξει αν τα κράτη μέλη συμμορφώνονται με τις υποχρεώσεις που ανέλαβαν μέσω των συνθηκών αναφορικά με τις διακρίσεις λόγω εθνικότητας.
<SPEAKER ID="056" NAME="Jaromír Kohlíček" AFFILIATION="GUE/NGL">
(CS) Στην παρέμβασή σας αναφερθήκατε στη σημασία της διασφάλισης του να παραμείνει το διεθνές προτεκτοράτο στο Κοσσυφοπέδιο μέρος της Σερβίας σύμφωνα με το ψήφισμα 1244 και το διεθνές δίκαιο. Δεν είμαι σίγουρος για το πώς συνάδει αυτό με την ανακήρυξη της ανεξαρτησίας του Κοσσυφοπεδίου με την οποία φαίνεται ότι συμφωνείτε. Σίγουρα έχετε δίκαιο να λέτε ότι αποτελεί καθήκον μας να διασφαλίσουμε ότι το Κοσσυφοπέδιο θα καταστεί εκ νέου πολυεθνοτικό και δημοκρατικό.
<P>
Αυτή η μονομερής ανακήρυξη ανεξαρτησίας αποτελεί παραβίαση άνευ προηγουμένου του διεθνούς δικαίου. Αρκετές εκατοντάδες χιλιάδες κάτοικοι της εν λόγω περιοχής, οι οποίοι ανήκουν σε οκτώ διαφορετικές εθνοτικές ομάδες, υποχρεώθηκαν να εγκαταλείψουν τα σπίτια τους με τη σιωπηρή συγκατάθεση των κατοχικών δυνάμεων. Δυσκολεύομαι να πιστέψω ότι αυτές οι δυνάμεις δεν μπόρεσαν να δημιουργήσουν τις συνθήκες για την επιστροφή τους. Σήμερα, αντί να συμβάλετε στη δημιουργία των εν λόγω συνθηκών, συμφωνείτε με τη μονομερή ανακήρυξη ενός δεύτερου αλβανικού κράτους. Κύριε Πρόεδρε, δεν σας ενοχλεί το γεγονός ότι η οικονομία του εν λόγω κράτους φαίνεται να εξαρτάται από το εμπόριο οπίου στην Ευρώπη;
<P>
Το κοινοβούλιο της Τσεχικής Δημοκρατίας, καθώς και τα κοινοβούλια άλλων χωρών ζήτησαν την επίλυση αυτού του ζητήματος μέσω διεθνών διαπραγματεύσεων. Ας γίνει κατανοητό ότι άπαξ λύσεις, όπως αναφέρθηκε στην παρέμβασή σας, δεν υπάρχουν. Κάθε λύση δημιουργεί προηγούμενο. Ας μην επιτρέψουμε την παραβίαση της σερβικής κυριαρχίας.
<SPEAKER ID="057" NAME="Πρόεδρος">
Κύριε Kohlíček, σας συστήνω να διαβάσετε εκ νέου τη δήλωσή μου. Πιστεύω ότι αυτό θα άρει τυχόν παρανοήσεις.
<SPEAKER ID="058" NAME="László Tőkés" AFFILIATION="NI">
(HU) Κύριε Πρόεδρε, θα ήθελα να δώσω τα συγχαρητήριά μου στον αλβανικό λαό του Κοσσυφοπεδίου για την επίτευξη της ανεξαρτησίας και να αποτίσω φόρο τιμής στη μνήμη του αλβανού ηγέτη Ιμπραήμ Ρουγκόβα.
<P>
" προώθηση κάθε σχεδίου διευθέτησης κατά την τελευταία δεκαπενταετία της τραγικής ιστορίας της γιουγκοσλαβικής περιοχής σχεδιάστηκε βάσει της αυτορύθμισης των λαών, της αυτονομίας τους και της κατανομής της εξουσίας. " υλοποίηση του σχεδίου Ahtisaari, του τελευταίου από μια σειρά που περιλαμβάνει το σχέδιο Carrington, τη συμφωνία του Dayton, τις διαπραγματεύσεις Rambouillet, και τη συμφωνία της Οχρίδας, καταδεικνύει επίσης ότι είναι ακόμη μακρύς ο δρόμος έως ότου θεωρηθεί ότι πλέον οι σχέσεις μεταξύ των διαφορετικών εθνοτικών ομάδων και εθνικών κοινοτήτων στην περιοχή μας έχουν εξομαλυνθεί. Ωστόσο, καταδεικνύει, επίσης, ότι στο μέλλον η λύση κάθε κρίσης μπορεί να εξευρεθεί μέσω διεθνούς συνεργασίας.
<P>
Υπό αυτήν την έννοια, η διευθέτηση στο Κοσσυφοπέδιο αποτελεί παράδειγμα και δημιουργεί προηγούμενο για εμάς. Είμαστε πεπεισμένοι ότι μπορεί να υπάρξει επιτυχής έκβαση του ειρηνικού αγώνα για αυτονομία των ουγγρικής καταγωγής πολιτών της Ρουμανίας και του αγώνα για εδαφική αυτονομία της περιοχής Szekler με την ευεργετική συμμετοχή της Ευρωπαϊκής Ένωσης.
<SPEAKER ID="059" NAME="Anna Záborská" AFFILIATION="PPE-DE">
(SK) Στις 25 Φεβρουαρίου 1948 οι κομμουνιστές έκαναν πραξικόπημα και εγκαθίδρυσαν απολυταρχικό καθεστώς στη χώρα μας. Αυτή ήταν η έκβαση των γεγονότων που διαδραματίζονταν στη χώρα από το 1946. " Τσεχοσλοβακία έχανε σταδιακά την ελευθερία της εντός του δημοκρατικού περιβάλλοντος του επανιδρυθέντος κράτους. Αυτό είναι εξαιρετικά σημαντικό. Μέρος της κληρονομιάς της ενωμένης και ειρηνικής Ευρώπης αποτελεί όχι μόνο η ήττα του ναζισμού αλλά και η ήττα του κομμουνισμού. Χάρη σε αυτό το γεγονός οι εκπρόσωποι δέκα κρατών μελών έχουν τη δυνατότητα να παρευρίσκονται σήμερα σε αυτό το Κοινοβούλιο.
<P>
Θα ήθελα να επιστήσω την προσοχή σας σε τρία ζητήματα. Πρέπει να υπάρχει ίση καταδίκη της αποκατάστασης τόσο των κομμουνιστικών όσο και των ναζιστικών συμβόλων. Ο κομμουνισμός και ο ναζισμός πρέπει να θεωρούνται ίσοι, κυρίως λόγω των θυμάτων για τα οποία φέρουν την ευθύνη. Τόσο τα κομμουνιστικά όσο και τα ναζιστικά απολυταρχικά καθεστώτα εγκαθιδρύθηκαν σε δημοκρατικά κράτη μέσω της κατάχρησης της δημοκρατίας. Αυτό αποτελεί λόγο για να είμαστε σε εγρήγορση ακόμη και σήμερα στην Ευρωπαϊκή Ένωση. Αξίζει, επίσης, να τηρήσει το Κοινοβούλιο ενός λεπτού σιγή στη μνήμη των θυμάτων του κομμουνισμού.
<SPEAKER ID="060" NAME="Ιωάννης Γκλαβάκης" AFFILIATION="PPE-DE">
Κύριε Πρόεδρε, η Κοινή Οργάνωση Αγοράς για τον καπνό προβλέπει από το 2009 μεταφορά πόρων που σήμερα δίδονται ως επιδοτήσεις στους καλλιεργητές από τον πυλώνα 1, άμεσες επιδοτήσεις, στον πυλώνα 2 που είναι τα διαρθρωτικά μέτρα.
<P>
Στη χώρα μου την Ελλάδα, η καλλιέργεια καπνού γίνεται συνήθως σε περιοχές ημιάγονες, από φτωχούς γεωργούς που δεν έχουν άλλες δυνατότητες. Ως εκ τούτου, αν σταματήσει η καλλιέργεια καπνού σε μερικές περιοχές θα έχουμε πρόβλημα κοινωνικό, οικονομικό, περιβαλλοντικό.
<P>
Έχω επίσης παρατηρήσει ότι υπάρχει μια δίωξη της καπνοκαλλιέργειας και όχι του καπνίσματος. Δηλαδή, αν σταματούσαμε την καλλιέργεια καπνού και ταυτόχρονα σταματούσαμε και τη συνήθεια του καπνίσματος, θα συμφωνούσαμε όλοι μαζί και θα λέγαμε ότι έτσι πρέπει να γίνει. Αυτό, όμως, δεν γίνεται. " ευρωπαϊκή καπνοβιομηχανία θα συνεχίζει να παράγει τσιγάρα και, απλώς, όλα τα καπνά θα εισάγονται από τρίτες χώρες.
<P>
Ως εκ τούτου, με την ευκαιρία της επανεξέτασης της ΚΑΠ πρέπει να προσπαθήσουμε να αποκαταστήσουμε την αδικία και να δείξουμε ότι η Ευρωπαϊκή Ένωση είναι χώρος ισότητας, δικαιοσύνης και αλληλεγγύης. Για το λόγο αυτό ζητώ να διατηρηθεί το ισχύον καθεστώς και μετά το 2009 και οι καπνοκαλλιεργητές να εξακολουθήσουν ...
<P>
(Ο Πρόεδρος διακόπτει τον ομιλητή)
<SPEAKER ID="061" NAME="Silvia-Adriana Ţicău" AFFILIATION="PSE">
(RO) Στις 4 Φεβρουαρίου 2008, το ρουμανικό κοινοβούλιο επικύρωσε τη Μεταρρυθμιστική Συνθήκη της Ευρωπαϊκής Ένωσης. Χαιρετίζουμε την εν λόγω επικύρωση στο ρουμανικό κοινοβούλιο.
<P>
" Μεταρρυθμιστική Συνθήκη επιβεβαιώνει την αρχή της ισότητας των πολιτών, χορηγεί νομική ισχύ στον Χάρτη Θεμελιωδών Δικαιωμάτων της Ευρωπαϊκής Ένωσης, εισάγει τον έλεγχο της επικουρικότητας από τα εθνικά κοινοβούλια, αναγνωρίζει καθολική πρόσβαση στις υπηρεσίες γενικού οικονομικού συμφέροντος, τονίζει τη σημασία της ενεργειακής ασφάλειας και ενισχύει το πνεύμα αλληλεγγύης μεταξύ των κρατών μελών σε αυτόν τον τομέα, και επιβάλλει ειδικά μέτρα για την καταπολέμηση των κλιματικών αλλαγών.
<P>
" εισαγωγή της ιδέας της εδαφικής συνοχής και η αναγνώρισή της ως στόχου οδήγησε, μετά την επικύρωση της Συνθήκης, σε αυξημένη δραστηριότητα των επιτροπών του Ευρωπαϊκού Κοινοβουλίου που διαδραματίζουν σημαντικό ρόλο στον καθορισμό των πολιτικών συνοχής και διάρθρωσης.
<P>
Κατά τη γνώμη της Επιτροπής Μεταφορών και Τουρισμού, η Μεταρρυθμιστική Συνθήκη νομιμοποιεί τη διαδικασία συναπόφασης, η οποία χρησιμοποιείται ήδη στον τομέα της ναυτιλίας και αεροναυτιλίας και παρέχει νομική βάση για το Ευρωπαϊκό Κοινοβούλιο προκειμένου να μπορεί να προτείνει δράσεις στήριξης για την παγίωση της ταυτότητας του τουριστικού τομέα.
<SPEAKER ID="063" NAME="Péter Olajos" AFFILIATION="PPE-DE">
(HU) Σας ευχαριστώ, κύριε Πρόεδρε. Για πολλοστή φορά μιλάω σε αυτό το Κοινοβούλιο για τη συνεχιζόμενη μόλυνση του ποταμού Ράμπα τα τελευταία επτά έτη. Έχουμε αποσπάσει αρκετές υποσχέσεις από τις αρμόδιες αυστριακές υπηρεσίες, και μάλιστα οι αυστριακές και ουγγρικές αρχές έχουν εκπονήσει σχέδιο δράσης. " Ευρωπαϊκή Ένωση παρακολουθεί στενά αυτήν την διαδικασία, και η επιτροπή για τον ποταμό που συστάθηκε από τις δύο χώρες συνεδριάζει τακτικά - τελευταία φορά συνεδρίασε αυτήν την εβδομάδα.
<P>
Φαίνεται ότι οι πολικοί εκπληρώνουν το χρέος τους, αλλά το θέμα είναι ότι στο μεταξύ το ποτάμι πεθαίνει. Επιπλέον, τώρα πεθαίνει όχι μόνο στην ουγγρική πλευρά αλλά και στην αυστριακή πλευρά. Μέχρι στιγμής έχουν αφανιστεί έντεκα είδη ιχθύων και 13 απειλούνται σοβαρά με αφανισμό. " Greenpeace έχει διενεργήσει δειγματοληπτικούς ελέγχους σε δείγματα νερού σε αρκετές περιπτώσεις και έχει διαπιστώσει ότι τα αυστριακά εργοστάσια μολύνουν παράνομα το νερό, υπερβαίνοντας κατά πολύ τα επιτρεπόμενα όρια. Εν τω μεταξύ, στο ίδιο το ποτάμι υπάρχει περισσότερος αφρός από ποτέ.
<P>
Το ποτάμι στο οποίο αναφέρομαι δεν είναι υπόνομος, κύριε Πρόεδρε, αλλά τοποθεσία ενταγμένη στο δίκτυο Natura 2000, ένας αυθεντικός υγρότοπος. Οι άνθρωποι που ζουν εκεί αισθάνονται ότι είτε η νομοθεσία της ΕΕ νοσεί είτε η συμμόρφωση προς αυτήν δεν είναι επαρκής. Πιστεύω ότι εμείς σε αυτό το Κοινοβούλιο πρέπει να διατηρήσουμε το ζήτημα αυτό στην ημερήσια διάταξη έως ότου επιλυθεί οριστικά. Σας ευχαριστώ. Εγώ σίγουρα θα το κάνω.
<SPEAKER ID="064" NAME="Iuliu Winkler" AFFILIATION="PPE-DE">
(RO) Κύριε Πρόεδρε, αγαπητοί συνάδελφοι, τα δημοσιονομικά μέσα που σχετίζονται με την πολιτική συνοχής της Ευρωπαϊκής Ένωσης έχουν μεγάλη σημασία για τη μείωση των διαφορών μεταξύ των περιφερειών της Ευρώπης.
<P>
Στην περίπτωση των νεότερων κρατών μελών της Ευρωπαϊκής Ένωσης, τα κονδύλια που διατίθενται μέσω της πολιτικής συνοχής συμβάλλουν ζωτικά στη διασφάλιση της μελλοντικής ανάπτυξης των λιγότερο ευημερουσών περιφερειών αυτών των χωρών. Ο ρυθμός απορρόφησης αυτών των κονδυλίων στα νέα κράτη μέλη αυξάνεται συνεχώς. " Ένωση πρέπει να προσαρμόσει τους πόρους που διαθέτει μέσω των μέσων της πολιτικής συνοχής στην πραγματικότητα της διευρυμένης Ευρώπης.
<P>
Μετά την προσχώρηση της Ρουμανίας και της Βουλγαρίας, η εγγύηση αύξησης των χρηματοδοτικών πόρων της πολιτικής συνοχής μετά το 2013 έχει καταστεί απαραίτητη. " αύξηση των κονδυλίων συνοχής αποτελεί λογική συνέπεια της πρόσφατης διεύρυνσης της Ένωσης και θα αποδείξει τη συνεκτικότητα της πολιτικής της Ένωσης ως προς τις λιγότερο ανεπτυγμένες ευρωπαϊκές περιφέρειες και θα αποτελέσει ισχυρό πολιτικό μήνυμα για τα νέα κράτη μέλη.
<SPEAKER ID="065" NAME="Milan Gaľa" AFFILIATION="PPE-DE">
(SK) Τελευταία έχουν γίνει πολλές συζητήσεις για την ενεργειακή απόδοση. " πράξη, ωστόσο, δείχνει ότι η υφιστάμενη σήμανση των οικιακών συσκευών, η οποία ενημερώνει τους καταναλωτές για την ένταση με την οποία καταναλώνουν ενέργεια οι συσκευές, δεν αποτελεί αξιόπιστο στοιχείο. Εφόσον οι περισσότερες συσκευές που πωλούνται στα καταστήματα ανήκουν στην κατηγορία Α, χάνονται σαφείς πληροφορίες σχετικά με την εξοικονόμηση ενέργειας που προκύπτει από τη χρήση της συσκευής και ο κατασκευαστής χάνει το κίνητρο να παράγει ενεργειακά αποδοτικές συσκευές.
<P>
Αν θέλουμε να δώσουμε κίνητρο στους καταναλωτές και στους κατασκευαστές, πρέπει να διασφαλίσουμε ότι οι οικιακές συσκευές ταξινομούνται σύμφωνα με νέες ενεργειακές κατηγορίες. " αρχική κατηγοριοποίηση των συσκευών είναι σε εφαρμογή από το 1994. Απευθύνω έκκληση στην Ευρωπαϊκή Επιτροπή να επισπεύσει τόσο την προετοιμασία του νέου συστήματος σήμανσης των συσκευών όσο και τη διαδικασία συμπερίληψης άλλων συσκευών στο εν λόγω σύστημα το οποίο βρίσκεται, επίσης, υπό εξέλιξη.
<SPEAKER ID="066" NAME="Colm Burke" AFFILIATION="PPE-DE">
(EN) Κύριε Πρόεδρε, επιθυμώ να θίξω ένα ζήτημα σχετικό με την καταβολή των πληρωμών βάσει του προγράμματος REPS στους γεωργούς. Κατά τα τελευταία 14 έτη, οι πληρωμές βάσει του REPS καταβάλλονταν σε πολύ πρώιμη φάση κατόπιν κατάθεσης των εγγράφων στην Επιτροπή ή στο ιρλανδικό Υπουργείο Γεωργίας. Τώρα πληροφορούμαι ότι οι πληρωμές θα καθυστερήσουν και ότι η καταβολή των πληρωμών πάνω από 6 000 γεωργών έχει ήδη καθυστερήσει. Επίσης, πληροφορούμαι ότι αυτός ο αριθμός θα ανέλθει σε πάνω από 60 000 κατά τους επόμενους μήνες.
<P>
Το θέμα είναι ότι οι γεωργοί έχουν προγραμματίσει τις οικονομικές τους υποθέσεις για δωδεκάμηνη περίοδο και έχουν συνεννοηθεί με τις τράπεζές τους, και τώρα πολλοί από αυτούς δεν θα είναι σε θέση να εξοφλήσουν τις τράπεζες ως αποτέλεσμα αυτής της αλλαγής.
<P>
Θα ήθελα να ζητήσω οι απόψεις μου να μεταβιβαστούν στον Επίτροπο και το ζήτημα αυτό να επιλυθεί προκειμένου να αποκατασταθεί η παλαιά διαδικασία - η οποία εφαρμοζόταν για 14 έτη.
<SPEAKER ID="067" NAME="Jean-Claude Martinez" AFFILIATION="NI">
(FR) Κύριε Πρόεδρε, το διεθνές δίκαιο είναι αρκετά σαφές σε αυτό το σημείο. Όσον αφορά το Κοσσυφοπέδιο, ένα κράτος θεωρείται ότι υπάρχει όταν, πρώτον, έχει πληθυσμό, δεύτερον, έδαφος και, τρίτον, δημόσιες υπηρεσίες. Δεν υπάρχουν δημόσιες υπηρεσίες στο Κοσσυφοπέδιο, και η Επιτροπή το μόνο που χρειάζεται είναι να μεταβεί στην περιοχή για να το διαπιστώσει. " μόνη υπηρεσία που λειτουργεί εκεί είναι η μαφία.
<P>
Ένα κράτος είναι κυρίαρχο όταν έχει πλήρεις εξουσίες αρχής. Απόδειξη, όπως μας είπε μόλις τώρα ο Πρόεδρος του Κοινοβουλίου, ότι οι εξουσίες αρχής του Κοσσυφοπεδίου διατελούσαν σε κατάσταση εποπτευόμενης κυριαρχίας.
<P>
Ένα κράτος είναι κυρίαρχο όταν η αρχή του είναι ανεξάρτητη, "αυτόνομη" όπως λένε στα ελληνικά, δηλαδή όταν μπορεί να αποφασίζει για τις πράξεις του μόνο του. Στο Κοσσυφοπέδιο αυτοί που αποφασίζουν είναι το NATO και οι "νωμένες Πολιτείες.
<P>
Ένα κράτος είναι κυρίαρχο όταν η αρχή του είναι αποκλειστική. Εντός του εδάφους του Κοσσυφοπεδίου, όμως, εργάζονται πολλές δυνάμεις, όχι μόνο μία.
<P>
Ένα κράτος είναι κυρίαρχο όταν σέβεται την αρχή του uti possidetis, του απαραβίαστου των συνόρων.
<P>
Με άλλα λόγια, το Κοσσυφοπέδιο δεν πληροί κανένα από τα κριτήρια που απαιτούνται από ένα κυρίαρχο κράτος στο πλαίσιο του διεθνούς δικαίου. Και γιατί; Διότι μετά τη σύσταση παραβατικών κρατών και κρατών συμμοριών, τώρα επινοούμε πειραματικά κράτη όπου η Ευρωπαϊκή Επιτροπή δοκιμάζει και επινοεί τον φεντεραλισμό διαμελίζοντας χώρες.
<SPEAKER ID="068" NAME="Ján Hudacký" AFFILIATION="PPE-DE">
(SK) " χθεσινή ανακήρυξη της ανεξαρτησίας του Κοσσυφοπεδίου πιθανότατα αποτελεί, και θα αποτελέσει, επικίνδυνο προηγούμενο για την ανάπτυξη διαφόρων χωρών και περιοχών του κόσμου. Το γεγονός ότι η πράξη αυτή χαίρει σημαντικής πολιτικής και διπλωματικής υποστήριξης από τις "νωμένες Πολιτείες και από την πλειονότητα των μεγάλων κρατών της Ευρωπαϊκής Ένωσης την καθιστά ακόμη πιο αμφισβητήσιμη, καθώς υπήρξε σαφές από την αρχή ότι αποτελεί παραβίαση του διεθνούς δικαίου.
<P>
Μια πολύ καλύτερη λύση για τα Βαλκάνια θα ήταν η Ευρωπαϊκή Ένωση να συμβάλει στον περαιτέρω εκδημοκρατισμό της Σερβίας. Αυτό θα δημιουργούσε με τη σειρά του πιο θετική ατμόσφαιρα στη διαδικασία παγίωσης των σχέσεων μεταξύ των Σέρβων και της αλβανικής μειονότητας στο κοινό τους έδαφος. Βέβαια, αυτή θα ήταν μια σαφώς μακροπρόθεσμη υπόθεση. Είναι, επίσης, αφελές να πιστεύουμε ότι οι εκκλήσεις για τα δικαιώματα των μειονοτήτων για εδαφική αυτονομία, ενισχυμένες από αυτό το προηγούμενο, δεν θα μετατραπούν σε ανεπίλυτο πρόβλημα ακόμη και για τα ίδια τα κράτη μέλη της Ευρωπαϊκής Ένωσης στο εγγύς μέλλον.
<SPEAKER ID="069" NAME="Avril Doyle" AFFILIATION="PPE-DE">
(EN) Κύριε Πρόεδρε, θα μπορούσα να υποστηρίξω τον συνάδελφό μου και να παροτρύνω την Επιτροπή να μην αρχίσει καβγάδες με διαφορετικούς τομείς των ιρλανδικών αρχών για τους επόμενους μήνες, γιατί έχουμε ένα μάλλον σημαντικό έργο να επιτελέσουμε; Χρειάζεται να αναλύσω ακριβώς όσα θα απαιτούνται από τους Ιρλανδούς σε σχέση με τη Συνθήκη της Λισαβόνας;
<P>
Θα ήθελα, κυρίως, να καταγγείλω τον τρόπο με τον οποίο οι αξιωματούχοι άλλαξαν το σύστημα πληρωμών REPS στην Ιρλανδία. Για πάνω από 14 έτη οι αρχές του Υπουργείου Γεωργίας της Ιρλανδίας -με τη συγκατάθεση της Επιτροπής- κατέβαλλαν τακτικά τις πληρωμές βάσει του προγράμματος προστασίας του περιβάλλοντος της υπαίθρου στους γεωργούς και τις οικογένειές τους. Φέτος, τον τελευταίο μήνα, η Επιτροπή αποφάσισε ότι επί του παρόντος δεν μπορούν να καταβληθούν και ότι πρέπει να καταβληθούν στο τέλος του έτους. Σας παρακαλώ, μην αρχίζετε καβγάδες με τους ιρλανδούς γεωργούς ή με οποιονδήποτε τομέα της Ιρλανδίας φέτος περισσότερο από κάθε άλλο έτος, και επιτρέψτε τους να λάβουν τα χρήματα που δικαιούνται κατά τον τρόπο με τον οποίο τα ελάμβαναν για πάνω από 14 έτη. Τώρα δεν είναι η κατάλληλη στιγμή για να αρχίσουμε καβγάδες. Παρακαλώ, ακούστε μας.
<SPEAKER ID="070" NAME="Πρόεδρος">
" συζήτηση του θέματος έληξε.

<CHAPTER ID="008-25">
25. Η συμβολή της φορολογικής πολιτικής στη στρατηγική της Λισαβόνας (ψηφοφορία) 
<P>
- Έκθεση: Wagenknecht
<P>
- Πριν από την ψηφοφορία για την παράγραφο 37:
<SPEAKER ID="157" NAME="Piia-Noora Kauppi" AFFILIATION="PPE-DE">
(EN) Κύριε Πρόεδρε, η αλλαγή την οποία θα προτείναμε είναι ότι σε αυτό το στάδιο θα ήταν καλύτερο το Κοινοβούλιο να "σημειώνει" παρά να "επικροτεί" το γεγονός ότι η Επιτροπή διαβίβασε ανακοίνωση για φορολογική ελάφρυνση λόγω ζημιών, καθώς οι εργασίες για την έκθεση επί αυτού του θέματος βρίσκονται ακόμη σε εξέλιξη στην Επιτροπή Οικονομικών και Νομισματικών Θεμάτων.
<P>
(Το Σώμα εγκρίνει την προφορική τροπολογία)
<P>
- Πριν από την τελική ψηφοφορία:
<SPEAKER ID="159" NAME="Sahra Wagenknecht">
εισηγήτρια. - (DE) Κύριε Πρόεδρε, κυρίες και κύριοι, πιστεύω ότι είναι πολύ λυπηρό το γεγονός ότι το Κοινοβούλιο δεν είχε το θάρρος να εκφράσει πραγματική και σοβαρή κριτική σχετικά με μια τάση της φορολογικής πολιτικής στην Ευρωπαϊκή Ένωση, η οποία κινείται σε τελείως λάθος κατεύθυνση, ωφελεί πολυεθνικές εταιρείες και τους πλούσιους σε απίστευτο βαθμό, ενώ στους καταναλωτές, τους εργαζόμενους και ειδικά στους χαμηλόμισθους επιβάλλονται οι μεγαλύτερες φορολογικές επιβαρύνσεις όλων των εποχών.
<P>
Κατά την άποψη μου, η έκθεση είναι απαράδεκτη ως έχει. Επιθυμώ να αποσύρω το όνομά μου από αυτή την έκθεση και απευθύνω έκκληση προς όλους στο Κοινοβούλιο, όσοι πραγματικά θέλουν μία φορολογική πολιτική για την Ευρωπαϊκή Ένωση που δεν εξυπηρετεί μόνο τα συμφέροντα των δέκα χιλιάδων πλουσιότερων, αλλά ωφελεί πραγματικά την πλειονότητα των ευρωπαίων πολιτών: καταψηφίστε, σας παρακαλώ, την έκθεση.
<SPEAKER ID="160" NAME="Πρόεδρος">
Λαμβάνουμε υπό σημείωση τη δήλωσή σας, κ. Wagenknecht.

<CHAPTER ID="012-01">
1. Μαδαγασκάρη (συζήτηση) 
<SPEAKER ID="197" NAME="Πρόεδρος">
" ημερήσια διάταξη προβλέπει τη συζήτηση για τη Μαδαγασκάρη.
<SPEAKER ID="198" NAME="Charles Tannock">
συντάκτης. - (EN) Κύριε Πρόεδρε, το παράνομο και μη εκλεγμένο καθεστώς του Andry Rajoelina χαρακτηρίζεται από διαφθορά και ευθύνεται για ενορχηστρωμένες και σοβαρές παραβιάσεις ανθρωπίνων δικαιωμάτων στη Μαδαγασκάρη, παρά το γεγονός ότι ο Rajoelina ανήλθε στην εξουσία δεσμευόμενος να θέσει τέλος στο καθεστώς διαφθοράς και παραβιάσεων των ανθρωπίνων δικαιωμάτων που υποτίθεται ότι επικρατούσε υπό την κυβέρνηση του πρώην προέδρου, Marc Ravalomanana. Πρόκειται για σαφή ειρωνεία απέναντι στον λαό της Μαδαγασκάρης που υποφέρει εδώ και χρόνια, ενώ μεγάλο μέρος του ζει σε συνθήκες έσχατης ένδειας. " ΕΕ τώρα πρέπει να εξετάσει το ενδεχόμενο ουσιαστικής ενίσχυσης των στοχευμένων μέτρων κατά του Rajoelina και των πιστών ακολούθων και υποστηρικτών του και, εφόσον κριθεί απαραίτητο, να επιβάλει τις απαραίτητες κυρώσεις επικαλούμενη τις διατάξεις της Συμφωνίας του Κοτονού σχετικά με κυβερνητικές ανεπάρκειες και να εφαρμόσει τις απαραίτητες κυρώσεις.
<P>
" Αφρικανική Ένωση (ΑΕ) θα μπορούσε να κάνει πολύ περισσότερα. Έχουμε ακούσει πολλές αοριστολογίες από την ΑΕ, αλλά έως τώρα, έχουμε δει πολύ λίγες συγκεκριμένες δράσεις. Μια τέτοια δράση θα πρέπει να περιλαμβάνει τη διαμεσολάβηση για επίτευξη συμφωνίας μεταξύ των Rajoelina και Ravalomanana, βάσει της οποίας θα επιτραπεί στον πρώην πρόεδρο να επιστρέψει στη Μαδαγασκάρη χωρίς κανένα κίνδυνο ή προκατάληψη. Ο Rajoelina θα πρέπει επίσης να επιτρέψει στον αντίπαλό του να θέσει υποψηφιότητα στις προεδρικές εκλογές που έχουν προγραμματιστεί για τον φετινό Σεπτέμβριο.
<P>
Δυστυχώς, οι προβλέψεις για την επίτευξη σταθερότητας και συμφιλίωσης στη Μαδαγασκάρη είναι δυσοίωνες. Ελπίζω ότι κατά τους επόμενους μήνες η κατάσταση θα διευθετηθεί ειρηνικά.
<SPEAKER ID="199" NAME="Véronique De Keyser" LANGUAGE="FR">
Κύριε Πρόεδρε, δεν είναι η πρώτη φορά που το δράμα της Μαδαγασκάρης απασχολεί αυτήν εδώ την αίθουσα.
<P>
Οι συνθήκες για τον λαό της Μαδαγασκάρης είναι οι ίδιες ή και χειρότερες από το ψήφισμα του Φεβρουαρίου του 2010. Εστιάζω την προσοχή μου στον λαό, διότι είναι τα κύρια θύματα. Πέρα από αυτό, γινόμαστε μάρτυρες μιας φαινομενικά ατέρμονης μάχης για την εξουσία.
<P>
Ήδη πριν από διάστημα ενός και πλέον έτους, το Ευρωπαϊκό Κοινοβούλιο υποστήριξε ρητά την ιδέα μιας δημοκρατικής διαδικασίας, η οποία θα μπορούσε να οδηγήσει σε εκλογές, κάτι που ακόμα δεν έχει συμβεί. Ο Rajoelina εξακολουθεί να βρίσκεται στη θέση του. Όπως επαναλαμβάνουμε στο παρόν ψήφισμα, είναι απαραίτητο να καταστεί σαφές ότι πρέπει να του στερηθεί η δυνατότητα συμμετοχής σε νέες εκλογές.
<P>
Θα ήθελα απλώς να ζητήσω να δοθεί στις υπό εξέλιξη διαπραγματεύσεις με την Κοινότητα για την Ανάπτυξη της Μεσημβρινής Αφρικής (ΚΑΜΑ), που δεν κατέληξαν ακόμα σε τελικό αποτέλεσμα, μια ευκαιρία να το επιτύχουν. Γι' αυτό θα επέλεγα μετριασμένο ύφος όσον αφορά την κατάσταση, έτσι ώστε να αφήσουμε μια ευκαιρία για διαπραγματεύσεις, οι οποίες θα πρέπει να πραγματοποιηθούν άμεσα και, ελπίζω, να καταλήξουν σε κάποιο συμπέρασμα.
<SPEAKER ID="200" NAME="Marie-Christine Vergiat">
συντάκτρια. - (FR) Κύριε Πρόεδρε, έστω και για μία φορά, σήμερα, η Συνομοσπονδιακή Ομάδα της Ευρωπαϊκής Ενωτικής Αριστεράς - Αριστερά των Πρασίνων των Βορείων Χωρών δεν μπορεί παρά να αποδοκιμάσει το ύφος των ψηφισμάτων που έχουμε ενώπιόν μας. Αυτό ισχύει ιδίως για το ψήφισμα για τη Μαδαγασκάρη. Είχα ήδη την ευκαιρία να αποδοκιμάσω το παρόν και άλλα ψηφίσματα, τον Φεβρουάριο του 2010, όταν εγκρίθηκε το προηγούμενο ψήφισμα επί επειγόντων θεμάτων για την εν λόγω χώρα.
<P>
Στην προκειμένη περίπτωση, όπως και στην περίπτωση άλλων χωρών της Αφρικής, η Ευρωπαϊκή Ένωση επιδεικνύει πολιτική ανικανότητα και αυτό δεν πρόκειται να αλλάξει με την επιβολή σκληρότερων οικονομικών κυρώσεων στη συγκεκριμένη χώρα. Μοναδικά θύματα της κατάστασης είναι και θα είναι οι κάτοικοι της Μαδαγασκάρης, οι οποίοι ποσώς χρειάζονται τέτοια μέτρα. Θεωρούμε ότι θα ήταν προτιμότερο το Ευρωπαϊκό Κοινοβούλιο να είχε αποστείλει σαφές μήνυμα υποστήριξης προς τον διαμεσολαβητή της Κοινότητας για την Ανάπτυξη της Μεσημβρινής Αφρικής (ΚΑΜΑ), ο οποίος επί ένα έτος εργάστηκε σκληρά για την εξεύρεση της κατά το δυνατόν φιλικότερης λύσης.
<P>
Θεωρούμε ότι θα ήταν προτιμότερο να είχε συγχαρεί τον κ. Chissano για τη διαμεσολάβησή του, χάρη στην οποία κατάφερε να παρουσιάσει έναν οδικό χάρτη στην ΚΑΜΑ για το ψήφισμα για την πολιτική κρίση στη Μαδαγασκάρη. Το Σάββατο πρόκειται να πραγματοποιηθεί νέα συνεδρίαση της ΚΑΜΑ στο Γιοχάνεσμπουργκ παρουσία των εκπροσώπων όλων των διαφορετικών πολιτικών απόψεων στη Μαδαγασκάρη για την επικύρωση του εν λόγω οδικού χάρτη.
<P>
Επιθυμούμε να συνηγορήσουμε υπέρ του λαού της Μαδαγασκάρης και να επαναλάβουμε ότι εναπόκειται αποκλειστικά στους ίδιους να αποφασίζουν χωρίς διεθνείς πιέσεις ποιος θα τους κυβερνάει. Ο ρόλος της Ευρωπαϊκής Ένωσης είναι να τους βοηθήσει. Κατά συνέπεια, δεν επιθυμούμε να συσχετιστούμε με το παρόν μεροληπτικό ψήφισμα που κινδυνεύει να ρίξει λάδι στη φωτιά αντί να υποστηρίξει τις προσπάθειες της ΚΑΜΑ και αρνούμαστε να υποστηρίξουμε μέτρα επιβολής σκληρότερων οικονομικών κυρώσεων.
<SPEAKER ID="201" NAME="Cristian Dan Preda" LANGUAGE="RO">
Κύριε Πρόεδρε, όπως ακριβώς ανέφεραν και οι προηγούμενοι ομιλητές, έτσι και εγώ, θα ήθελα να πω ότι από τον Φεβρουάριο του 2010 που συζητήσαμε σχετικά με την κατάσταση στη Μαδαγασκάρη, δεν έχουμε δει καμία πρόοδο. Θα μπορούσαμε να πούμε ότι η μετάβαση δεν έγινε προς τη δημοκρατία, αλλά προς μια ακόμα βαθύτερη κρίση σε σχέση με εκείνη που επικρατούσε έναν χρόνο και μερικούς μήνες πριν. " συνεδρίαση της Κοινότητας για την Ανάπτυξη της Μεσημβρινής Αφρικής στη Gaborone παρουσιάστηκε ομολογουμένως ως η τελευταία ευκαιρία. Δυστυχώς, όπως είδαμε όλοι, ήταν μια αποτυχία. Πιστεύω ότι μπορούμε ακόμα να ελπίζουμε ότι κατά τη διάρκεια της συνεδρίασης του σαββατοκύριακου, το Σάββατο, θα σημειωθούν ορισμένες θετικές εξελίξεις.
<P>
Από την άλλη πλευρά, είναι αλήθεια ότι η κοινωνικοοικονομική κατάσταση στη Μαδαγασκάρη είναι εξαιρετικά δυσμενής, με την πλειονότητα του πληθυσμού της Μαδαγασκάρης να ζει με λιγότερο από ένα δολάριο "ΠΑ την ημέρα. Πώς μπορεί ο λαός να εξέλθει από αυτήν την κατάσταση; Μέσω μιας ουδέτερης, συναινετικής διαδικασίας μετάβασης χωρίς αποκλεισμούς. Δεν βρισκόμαστε εδώ για να στηρίξουμε τη μία ή την άλλη πλευρά, αλλά για να υποστηρίξουμε την ιδέα της εφαρμογής μιας τέτοιας διαδικασίας.
<SPEAKER ID="202" NAME="Izaskun Bilbao Barandica" LANGUAGE="ES">
Κύριε Πρόεδρε, μετά το πραξικόπημα, η κυβέρνηση του κ. Rajoelina μετέτρεψε τη Μαδαγασκάρη σε κέντρο πολιτικής αστάθειας. Πρόκειται για μια χώρα χωρίς διάκριση εξουσιών, όπου τα μέσα ενημέρωσης ελέγχονται από την κυβέρνηση, τα ανθρώπινα δικαιώματα παραβιάζονται και οι σημερινές δυνάμεις ασφαλείας της Μαδαγασκάρης κακοποιούν τον λαό της Μαδαγασκάρης, ο οποίος πλήττεται άμεσα από τις πολιτικές συνέπειες. Το παράνομο καθεστώς προκαλεί τεράστια ανθρωπιστικά προβλήματα σε μια χώρα με πλούσιους πόρους λόγω της έλλειψης σε βασικά τρόφιμα και της ανεπάρκειας των υπηρεσιών ύδρευσης και αποχέτευσης, υγείας και εκπαίδευσης.
<P>
" Ευρωπαϊκή Ένωση δεν πρέπει να διακόψει την παροχή ανθρωπιστικής βοήθειας στον λαό και οφείλει να συμβάλει στην επίτευξη συμφωνίας μεταξύ των μερών ούτως ώστε να διευκολυνθεί ο σχηματισμός ουδέτερης μεταβατικής κυβέρνησης, συναινετικής και χωρίς αποκλεισμούς, με στόχο την αποκατάσταση της συνταγματικής τάξης και την προκήρυξη ελεύθερων και διαφανών δημοκρατικών εκλογών, στις οποίες θα μπορούν να θέσουν ελεύθερα υποψηφιότητα όλα τα πολιτικά κινήματα και οι αρχηγοί παρέχοντας στον λαό της Μαδαγασκάρης τη δυνατότητα να αποφασίσει για το μέλλον του.
<SPEAKER ID="203" NAME="Nicole Kiil-Nielsen">
συντάκτρια. - (FR) Κύριε Πρόεδρε, η Ομάδα των Πρασίνων/Ευρωπαϊκή Ελεύθερη Συμμαχία αποδοκιμάζει για ακόμη μία φορά τις συνθήκες υπό τις οποίες ο κ. Rajoelina ανήλθε στην εξουσία στη Μαδαγασκάρη. " πολύ ασταθής πολιτική κατάσταση της εν λόγω χώρας είναι εξαιρετικά ανησυχητική. Έχουν σημειωθεί πολλές παραβιάσεις ανθρωπίνων δικαιωμάτων: βία κατά των διαδηλωτών, παράνομες συλλήψεις, αυθαίρετες κρατήσεις, καθώς και περιστατικά κακοποίησης δημοσιογράφων και πολιτικών αντιπάλων. Οι δυνάμεις ασφαλείας απολαμβάνουν καθεστώς πλήρους ατιμωρησίας.
<P>
Οι ηγέτες πολιτικών κινημάτων της αντιπολίτευσης βρίσκονται στη φυλακή. Απαιτούμε την απελευθέρωσή τους. Επιπρόσθετα, η ανεξέλεγκτη διαχείριση των φυσικών πόρων της χώρας απειλεί την προοπτική ανάπτυξης των μελλοντικών γενεών και ανοίγει τον δρόμο στην οικολογική καταστροφή. Καταδικάζουμε την παράνομη εκμετάλλευση του ορυκτού πλούτου, καθώς και την ακατάσχετη παράνομη υλοτόμηση πολύτιμου ξύλου, ιδίως ροδόξυλου.
<P>
" αποκατάσταση του κράτους δικαίου στη Μαδαγασκάρη είναι απόλυτη προτεραιότητα και προϋποθέτει την οργάνωση ελεύθερων, διαφανών και δημοκρατικών εκλογών με την υποστήριξη της διεθνούς βοήθειας, και πάνω απ' όλα, της Ευρωπαϊκής Ένωσης.
<SPEAKER ID="204" NAME="Filip Kaczmarek" LANGUAGE="PL">
Στο ψήφισμά μας, καταδικάζουμε τις παραβιάσεις των ανθρωπίνων δικαιωμάτων και την κακομεταχείριση από τις δυνάμεις ασφαλείας της Μαδαγασκάρης κατά των ομοεθνών τους και ζητούμε διάλυση των πολιτικών παραστρατιωτικών δυνάμεων, πλήρη σεβασμό στα ανθρώπινα δικαιώματα, αλλά και στα ατομικά, πολιτικά, κοινωνικά και οικονομικά δικαιώματα, καθώς και αποκατάσταση του κράτους δικαίου. Ζητούμε την άμεση απελευθέρωση των πολιτικών κρατουμένων και την άμεση επάνοδο των πολιτικών εξόριστων. " επιστροφή στη συνταγματική τάξη είναι απαραίτητη προϋπόθεση για την εξομάλυνση της κατάστασης στη Μαδαγασκάρη. Απαιτείται η διοργάνωση ελεύθερων, διαφανών και δίκαιων εκλογών, οι οποίες θα συνάδουν με τα δημοκρατικά πρότυπα και θα διοργανωθούν υπό την επίβλεψη της διεθνούς κοινότητας. Κύριο δίλημμά μας είναι πώς να βρούμε έναν τρόπο να ενισχύσουμε την ανθρωπιστική βοήθεια προς τον λαό της Μαδαγασκάρης, τη στιγμή που δεν αναγνωρίζουμε το αντισυνταγματικό καθεστώς. Παρ' όλα αυτά, ελπίζω ότι μια τέτοια βοήθεια μπορεί να είναι αποτελεσματική.
<SPEAKER ID="205" NAME="Corina Creţu">
εξ ονόματος της Ομάδας S&D. - (EN) Κύριε Πρόεδρε, έχουν περάσει δύο χρόνια από τότε που ένα στρατιωτικό καθεστώς ανέλαβε την εξουσία στη Μαδαγασκάρη με βίαιο τρόπο αψηφώντας όλες τις δεσμεύσεις του για μετάβαση σε καθεστώς δημοκρατίας, πολιτικού πλουραλισμού και ελευθερίας έκφρασης.
<P>
Το γεγονός ότι η Αφρικανική Ένωση έχει αναστείλει την ιδιότητα της χώρας ως μέλους της, κηρύσσοντας το πολιτικό καθεστώς παράνομο, σε συνδυασμό με το γεγονός ότι το ΔΝΤ και η Παγκόσμια Τράπεζα ανέστειλαν την παροχή βοήθειας προς τη συγκεκριμένη χώρα, οδήγησαν σε διεθνή απομόνωση της κυβέρνησης και όξυναν τα προβλήματα ενός πληθυσμού στερημένου από ξένη βοήθεια.
<P>
Κατά συνέπεια, η παρούσα πρόταση ψηφίσματος περιγράφει δύο δέσμες μέτρων: έκκληση προς την ΕΕ και το Συμβούλιο Ασφαλείας για επέκταση της απαγόρευσης έκδοσης θεώρησης που καθιέρωσε η Αφρικανική Ένωση σε όλα τα κράτη μέλη και παράλληλα ενίσχυση της ανθρωπιστικής βοήθειας προς τους πολίτες της Μαδαγασκάρης.
<P>
Από πολιτικής άποψης, η ΕΕ θα πρέπει να επιμένει πιο σθεναρά στη θέση της ότι τα πολιτικά κόμματα της Μαδαγασκάρης πρέπει να υπερβούν τις προφανείς συγκρούσεις τους και να συναινέσουν ως προς τον οδικό χάρτη που προτάθηκε από την Κοινότητα για την Ανάπτυξη της Μεσημβρινής Αφρικής με στόχο την έξοδο από την κρίση.
<P>
Σε αυτό το πλαίσιο, η απόφαση για επάνοδο του πρώην προέδρου Marc Ravalomanana στη χώρα είναι απαραίτητη, λαμβάνοντας υπόψη το γεγονός ότι η σημερινή ηγεσία τον εξαναγκάζει να επιλέξει μεταξύ εξορίας και ισόβιων καταναγκαστικών έργων.
<SPEAKER ID="206" NAME="Kristiina Ojuland">
εξ ονόματος της Ομάδας ALDE. - (EN) Κύριε Πρόεδρε, το στρατιωτικό πραξικόπημα στη Μαδαγασκάρη ακολούθησαν συνεχείς παραβιάσεις των ανθρωπίνων δικαιωμάτων και των πολιτικών ελευθεριών. Αναγκαστήκαμε να γίνουμε μάρτυρες της συγκέντρωσης της εκτελεστικής, νομοθετικής και δικαστικής εξουσίας, καθώς και της εξουσίας των μέσων ενημέρωσης, στα χέρια του Andry Rajoelina, ο οποίος καμαρώνει για τον τίτλο του προέδρου της Ύπατης Μεταβατικής Αρχής.
<P>
Χαίρομαι που η ΕΕ και τα κράτη μέλη της δεν έχουν αναγνωρίσει την παράνομη κυβέρνησή του. Επ' ουδενί δεν πρέπει να αναγνωρίζουμε έναν απολυταρχικό κυβερνήτη αναπτύσσοντας επίσημες σχέσεις μαζί του, ακόμα και αν στο παρελθόν το έχουμε κάνει. Κατά συνέπεια, επικροτώ τις κυρώσεις που έχουν επιβληθεί στο καθεστώς έως σήμερα και παροτρύνω τη διεθνή κοινότητα να τις επεκτείνει με στόχο την ανατροπή της κυβέρνησης του Rajoelina και την επίτευξη πραγματικής και οριστικής μετάβασης στη δημοκρατία.
<SPEAKER ID="207" NAME="Monica Luisa Macovei" AFFILIATION="PPE">
(RO) Κύριε Πρόεδρε, το πραξικόπημα του Μαρτίου του 2009 ακολούθησαν πράξεις βίας, παραβιάσεις ανθρωπίνων δικαιωμάτων, όπως αυθαίρετες συλλήψεις ηγετών της αντιπολίτευσης και, γενικά, κλίμα εσωτερικής ανασφάλειας. Αυτά τα θέματα πρέπει να διερευνηθούν και οι δράστες τους να τιμωρηθούν. Το καθεστώς μποϊκοτάρει τις διεθνείς και περιφερειακές προσπάθειες αποκατάστασης της ειρήνης και διοργάνωσης ελεύθερων εκλογών για την ανάδειξη μιας νόμιμης, δημοκρατικής κυβέρνησης. Ωστόσο, δεν πρέπει να εγκαταλειφθεί η προσπάθεια εξεύρεσης λύσεων. Επιπρόσθετα, οι πολιτικές παραστρατιωτικές δυνάμεις πρέπει να διαλυθούν επειγόντως, και πρέπει και να τεθεί τέλος στην κακοποίηση του πληθυσμού από τις δυνάμεις ασφαλείας της κυβέρνησης. " διοργάνωση ελεύθερων, δημοκρατικών εκλογών το συντομότερο δυνατό είναι καίριας σημασίας για την καθιέρωση νόμιμης συνταγματικής τάξης και τη δρομολόγηση της ανασυγκρότησης της χώρας. Γι' αυτό ακριβώς ζητώ από την Επιτροπή και το Συμβούλιο να συνεχίσουν τις προσπάθειές τους και να τις εντείνουν με ταχύτερους ρυθμούς, έτσι ώστε να παράσχουν λύσεις και πρόσφορο περιβάλλον για τη διοργάνωση ελεύθερων εκλογών και την προστασία των ανθρωπίνων δικαιωμάτων στη Μαδαγασκάρη.
<SPEAKER ID="208" NAME="Mitro Repo" AFFILIATION="S&amp;D">
(FI) Κύριε Πρόεδρε, ο λαός της τέταρτης σε έκταση νήσου στον κόσμο υποφέρει από την εκδήλωση του στρατιωτικού πραξικοπήματος το 2009. " Μαδαγασκάρη διοικείται από μια παράνομη κυβέρνηση που δεν έχει εκλεγεί από τον λαό. Ούτε ο φυσικός πλούτος της, αλλά ούτε και οι ανανεώσιμοι φυσικοί πόροι δεν κατάφεραν να προωθήσουν την ευημερία. Οι Μαλγάσιοι ζουν στο νησί τους σε άθλιες συνθήκες ένδειας.
<P>
Οι επανειλημμένες παραβιάσεις των ανθρωπίνων δικαιωμάτων, η παρενόχληση πολιτικών, θρησκευτικών προσωπικοτήτων και της κοινωνίας των πολιτών, οι συχνές αυθαίρετες συλλήψεις, η λεηλασία εκκλησιών και ο εκφοβισμός του Τύπου ανήκουν στην καθημερινότητα της χώρας. Ο κατάλογος είναι μακρύς και περιλαμβάνει ακόμα λογοκρισία των μέσων ενημέρωσης, διατήρηση των συνθηκών ένδειας στη χώρα, παράνομες συλλήψεις, εξαφανίσεις και βασανιστήρια.
<P>
Πέρα από την ανθρώπινη δυστυχία, απειλείται και η βιοποικιλότητα της Μαδαγασκάρης. " χλωρίδα και η πανίδα της νήσου εξελίχθηκαν σε συνθήκες απομόνωσης και είναι αναντικατάστατης και μοναδικής σημασίας σε παγκόσμιο επίπεδο.
<P>
Το έθνος πρέπει να μπορεί να αποφασίζει για το μέλλον μόνο του και η Ευρωπαϊκή Ένωση πρέπει να υποστηρίξει τον λαό της Μαδαγασκάρης με κάθε δυνατό τρόπο.
<SPEAKER ID="209" NAME="Seán Kelly" AFFILIATION="PPE">
(EN) Κύριε Πρόεδρε, η κατάσταση στη Μαδαγασκάρη αποτελεί κλασική περίπτωση όπου το νέο δεν αποδεικνύεται καλύτερο από το παλαιό. Το παράνομο καθεστώς ανέλαβε την εξουσία το 2009 με την υποστήριξη του στρατού και από τότε η κατάσταση δεν έχει βελτιωθεί ούτε στο ελάχιστο. Έτσι παραμένουν όλες οι παλιές κακές συνήθειες: παράνομες δολοφονίες, ψυχικά και σωματικά βασανιστήρια κρατουμένων, συνωστισμό στις φυλακές και προφυλακίσεις, η δε φτώχεια ευδοκιμεί, με τον ελάχιστο μηνιαίο μισθό να ανέρχεται σε 35 δολάρια "ΠΑ.
<P>
" λύση είναι προφανής. Χρειαζόμαστε δημοκρατικό καθεστώς στη χώρα και εμείς, στην Ευρωπαϊκή Ένωση, πρέπει να βάλουμε τα δυνατά μας για την καθιέρωσή του, διότι χωρίς αυτό δεν μπορεί να σημειωθεί πρόοδος. Αν μπορέσουμε να διασφαλίσουμε ελεύθερες εκλογές και την ανάδειξη νέας κυβέρνησης, η Ευρωπαϊκή Ένωση, σε συνεργασία με άλλους διεθνείς οργανισμούς, και ειδικότερα με την Αφρικανική Ένωση, μπορούν να βοηθήσουν τη χώρα στον δρόμο προς τη δημοκρατία και την οικονομική ανάκαμψη.
<SPEAKER ID="210" NAME="Sari Essayah" AFFILIATION="PPE">
(FI) Κύριε Πρόεδρε, από τη μεταβίβαση της εξουσίας τον Μάρτιο του 2009, η πολιτική κατάσταση της Μαδαγασκάρης συνεχίζει να είναι ασταθής, ενώ σημειώνονται διαρκώς νέες αναταραχές στη χώρα. " κυβέρνηση Rajoelina παραβιάζει τα ανθρώπινα δικαιώματα και καταπιέζει τους πολίτες της.
<P>
Τον Μάιο του 2011, εκπρόσωποι της ομάδας ΑΚΕ-ΕΕ έκριναν ότι η Μαδαγασκάρη θα πρέπει να σχηματίσει βιώσιμη προσωρινή κυβέρνηση, και μάλιστα σύντομα. Αυτήν τη στιγμή, γίνεται προσπάθεια επίλυσης της κρίσης και η Κοινότητα για την Ανάπτυξη της Μεσημβρινής Αφρικής (ΚΑΜΑ) έχει προσκαλέσει 11 πολιτικά κόμματα της Μαδαγασκάρης σε σύνοδο κορυφής στη Μποτσουάνα. Ωστόσο, τρία από τα κύρια κόμματα της αντιπολίτευσης, έχουν απορρίψει τον συγκεκριμένο οδικό χάρτη, διότι επιτρέπει στον Rajoelina να συνεχίσει να είναι στην εξουσία έως τις επόμενες εκλογές. Έως τώρα, ο Rajoelina έχει υπαναχωρήσει από όλες τις προηγούμενες προσπάθειες ενδεχόμενης συμφωνίας. Γιατί λοιπόν να τον εμπιστευτούμε αυτήν τη φορά; Γι' αυτό ακριβώς, η ΕΕ και η διεθνής κοινότητα πρέπει να παρέμβουν στην κατάσταση ώστε να τεθεί ένα τέλος στην παράνομη κυβέρνηση του Rajoelina.
<SPEAKER ID="211" NAME="Lidia Joanna Geringer de Oedenberg" AFFILIATION="S&amp;D">
(PL) Κύριε Πρόεδρε, η αιτία της τρέχουσας πολιτικής κρίσης στη Μαδαγασκάρη ήταν το προ δύο ετών στρατιωτικό πραξικόπημα που εξανάγκασε σε παραίτηση και εξορία τον δημοκρατικά εκλεγμένο πρόεδρο της Μαδαγασκάρης, Marc Ravalomanana. " κατάληψη της εξουσίας από τον στρατό καταδικάστηκε δριμύτατα από τη διεθνή κοινότητα, συμπεριλαμβανομένης της Ευρωπαϊκής Ένωσης, που διέκοψε αμέσως την παροχή αναπτυξιακής βοήθειας. Επιπλέον, η Μαδαγασκάρη αποβλήθηκε από την Κοινότητα για την Ανάπτυξη της Μεσημβρινής Αφρικής και την Αφρικανική Ένωση, γεγονός που συνέβαλε στην περαιτέρω απομόνωση της νήσου. Αυτήν τη στιγμή η πολιτική κρίση στη Μαδαγασκάρη βρίσκεται σε κρίσιμο σημείο, όπου υπάρχει πιθανότητα οι υπό εξέλιξη διαπραγματεύσεις μεταξύ των πολιτικών αρχηγών να θέσουν τέλος στην κρίση. Είναι ιδανική ευκαιρία για αποκατάσταση της συνταγματικής τάξης και προκήρυξη νέων εκλογών. Οι συζητήσεις είναι επίσης θεμελιώδους σημασίας για την αποκατάσταση της απόδοσης κεφαλαίων στη χώρα, στην οποία ανεστάλη η καταβολή αναπτυξιακής ενίσχυσης της ΕΕ ύψους 600 και πλέον εκατ. ευρώ. Ελπίζω οι συγκρουόμενες πλευρές να καταφέρουν τώρα να καταρτίσουν οδικό χάρτη που θα διασφαλίσει τον σχηματισμό προσωρινής κυβέρνησης έως την προκήρυξη νέων -και ελπίζω- δίκαιων εκλογών.
<SPEAKER ID="212" NAME="João Ferreira" AFFILIATION="GUE/NGL">
(PT) Κύριε Πρόεδρε, καταρχάς επιθυμώ να εκφράσω την αποδοκιμασία μου για την καθυστέρηση παράδοσης της πορτογαλικής έκδοσης των σημερινών ψηφισμάτων. Διαμαρτύρομαι έντονα γιατί ακόμα και τώρα που μιλάμε, ορισμένα ψηφίσματα δεν είναι διαθέσιμα.
<P>
Όσον αφορά την κατάσταση στη Μαδαγασκάρη, συμφωνώ με την πρόταση η Ευρωπαϊκή Ένωση να παράσχει την υποστήριξή της σε μια διαδικασία συμφιλίωσης, θα πρέπει όμως να το κάνει χωρίς να παρέμβει ή να επέμβει σε θέματα για τα οποία μόνο ο λαός της Μαδαγασκάρης είναι σε θέση να αποφασίζει. Πάνω από όλα, η Ευρωπαϊκή Ένωση δεν πρέπει να τοποθετηθεί επί της διένεξης. Όλες οι προσπάθειές μας πρέπει να γίνονται προς όφελος του λαού της Μαδαγασκάρης και όχι κάποιου ε, των συγκρουόμενων μερών.
<P>
Είναι σημαντικό να αναγνωρίσουμε και να παρακολουθήσουμε τις προσπάθειες της Κοινότητας για την Ανάπτυξη της Μεσημβρινής Αφρικής προς επίλυση της κρίσης και εύρεση πολιτικής λύσης στην κρίση της χώρας. Από την πλευρά μας, θέλουμε να τονίσουμε εκ νέου την ανάγκη να σεβαστούμε την ικανότητα του λαού της Μαδαγασκάρης να επιλέγει και να αποφασίζει για το μέλλον του.
<SPEAKER ID="213" NAME="Elena Băsescu" AFFILIATION="PPE">
(RO) Κύριε Πρόεδρε, η τρέχουσα πολιτική κρίση στη Μαδαγασκάρη απειλεί τη δημοκρατία και τη σταθερότητα της περιοχής. " καθαίρεση του δημοκρατικά εκλεγμένου προέδρου οδήγησε σε επιβολή κλίματος βίας και ανασφάλειας. Θα πρέπει να σας υπενθυμίσω ότι οι διεθνείς χορηγοί απέσυραν την οικονομική υποστήριξη προς τον λαό της νήσου, γεγονός που σημαίνει ότι το ποσοστό φτώχειας στη Μαδαγασκάρη ανέρχεται σήμερα στο 80 %. Οι "νωμένες Πολιτείες διέκοψαν τις φοροαπαλλαγές που ίσχυαν για τις εισαγωγές κλωστοϋφαντουργικών προϊόντων από τη συγκεκριμένη χώρα για τους ίδιους λόγους, με αποτέλεσμα να εξαφανιστεί μία από τις κυριότερες πηγές εθνικού εισοδήματος. Επικροτώ τις προσπάθειες της Κοινότητας για την Ανάπτυξη της Μεσημβρινής Αφρικής προς επίλυση της κρίσης και αποκατάσταση της δημοκρατίας στη χώρα. Πιστεύω ότι η συμπερίληψη περιφερειακών φορέων στη λύση των εντάσεων είναι καίριας σημασίας για την επίτευξη πολιτικού συμβιβασμού.
<SPEAKER ID="214" NAME="George Sabin Cutaş" AFFILIATION="S&amp;D">
(RO) Κύριε Πρόεδρε, η πολιτική κρίση στη Μαδαγασκάρη οδήγησε τη χώρα σε διεθνή απομόνωση. " Ευρωπαϊκή Ένωση ανέστειλε την παροχή οικονομικής βοήθειας προς τη Μαδαγασκάρη, μέσω της επιβολής των διατάξεων της συμφωνίας του Κοτονού, τακτική που ακολούθησαν επίσης το ΔΝΤ και η Παγκόσμια Τράπεζα. Υποστηρίζω τα μέτρα που θέσπισε η Ευρωπαϊκή Ένωση σε μια κατάσταση όπου η μετάβαση προς ένα δημοκρατικό σύστημα διακυβεύεται επ' αόριστον από τον παράνομο και, κατ' επέκταση, αντισυνταγματικό τρόπο με τον οποίο ο Rajoelina ανήλθε στην εξουσία.
<P>
Από την άλλη πλευρά, η απόφαση εφαρμογής κυρώσεων είναι πάντα δύσκολη λόγω των αναπόφευκτων ανθρωπιστικών, οικονομικών και κοινωνικών συνεπειών τους. Πρέπει να σκεφτούμε τον λαό της Μαδαγασκάρης που χρειάζεται την υποστήριξή μας. Πρέπει να τη δείξουμε όχι μόνο με την έκκληση για διοργάνωση ελεύθερων, πλουραλιστικών εκλογών και αποκατάσταση της δημοκρατικής τάξης, αλλά και επί του πρακτέου, με την παροχή ανθρωπιστικής βοήθειας.
<SPEAKER ID="215" NAME="Sergio Paolo Francesco Silvestris" AFFILIATION="PPE">
(IT) Κύριε Πρόεδρε, η Μαδαγασκάρη άρχισε να συμμετέχει και πάλι ενεργά στη ζωή της Αφρικανικής Ένωσης μόλις τον Ιούλιο του 2003, δεδομένου ότι έως το τέλος της δεκαετίας του 1990 διατηρούσε πολιτικούς και οικονομικούς δεσμούς κυρίως με τις μη ευθυγραμμισμένες σοσιαλιστικές χώρες.
<P>
Ωστόσο, με το στρατιωτικό πραξικόπημα του Μαρτίου του 2009, ο πρώην δήμαρχος της πρωτεύουσας εγκαταστάθηκε στο προεδρικό μέγαρο που είχε ήδη καταλάβει ο στρατός ο οποίος τον υποστήριζε. Ύστερα από 19 μήνες θεσμικής κρίσης στη χώρα, την ίδια ημέρα που σχεδόν 8 εκατ. Μαλγάσιοι θα ψήφιζαν για τη μεταρρύθμιση του συντάγματος, τον Νοέμβριο του 2010, χάθηκε κάθε ελπίδα για πραγματική δημοκρατία σε αυτήν την πρώην ευρωπαϊκή αποικία. Σήμερα, έχει σχηματιστεί μεν μεταβατική κυβέρνηση στη Μαδαγασκάρη, που όμως δεν υπόσχεται τίποτα καλό, ούτε σε οικονομικό επίπεδο, αν λάβουμε υπόψη ότι οι άνθρωποι ζουν με λιγότερο από ένα δολάριο την ημέρα, αλλά ούτε και σε ανθρωπιστικό.
<P>
Έκτοτε, έως σήμερα, ούτε η Ευρωπαϊκή Ένωση ούτε η Αφρικανική Ένωση δεν κατάφεραν να επιτύχουν κάποιον συμβιβασμό με την κυβέρνηση της Μαδαγασκάρης, ενώ ελήφθησαν ορισμένα μέτρα, όπως η αναστολή της παροχής βοήθειας από το Διεθνές Νομισματικό Ταμείο και την Παγκόσμια Τράπεζα, καθώς και η μη αναγνώριση της μεταβατικής κυβέρνησης. Καταδικάζουμε το πραξικόπημα και υπογραμμίζουμε την επιτακτική ανάγκη για ελεύθερες και διαφανείς εκλογές, υπό την επίβλεψη της διεθνούς κοινότητας.
<SPEAKER ID="216" NAME="William" AFFILIATION="The Earl of) Dartmouth  (EFD">
(EN) Κύριε Πρόεδρε, σας εκτιμώ ιδιαίτερα, αλλά πιστεύω ότι ο κάθε ομιλητής έχει το δικαίωμα να επιλέγει μόνος του την ταχύτητα με την οποία εκφωνεί την ομιλία του. Οι ομιλητές σε αυτό το Κοινοβούλιο δεν θα πρέπει να κινδυνεύουν να καταστραφεί η ομιλία τους από διακοπές του προέδρου εκ μέρους των διερμηνέων. Μου επιτρέπετε να σας το επισημάνω;
<P>
(Ανάμεικτες αντιδράσεις)
<SPEAKER ID="217" NAME="Πρόεδρος">
Λόρδε Dartmouth, συμφωνώ σε μεγάλο βαθμό με την άποψή σας, αλλά ταυτόχρονα έχουμε ενδείξεις από τους διερμηνείς ότι δεν μπορούν να παρακολουθήσουν αυτόν τον ρυθμό. Φυσικά, όταν διακόπτω έναν ομιλητή, φροντίζω να του παραχωρώ πρόσθετο χρόνο, ούτως ώστε να μένουν όλοι ικανοποιημένοι: ο ομιλητής, εσείς, διότι έχετε τη διερμηνεία και, φυσικά, οι διερμηνείς μας. Αυτός είναι ο σκοπός της εργασίας μας εδώ.
<P>
(Χειροκροτήματα)
<SPEAKER ID="218" NAME="Eija-Riitta Korhola" AFFILIATION="PPE">
(FI) Κύριε Πρόεδρε, από το στρατιωτικό πραξικόπημα του Μαρτίου, η πολιτική αστάθεια και η επιδείνωση της ανθρωπιστικής κατάστασης γίνονται ολοένα και πιο εμφανή χαρακτηριστικά της καθημερινής ζωής του λαού της Μαδαγασκάρης. Λόγω της πολιτικής κρίσης, η πρόσβαση σε βασικά τρόφιμα, νερό, προϊόντα υγιεινής και υπηρεσίες υγείας καθίσταται ακόμα δυσκολότερη.
<P>
Οι σημερινοί εκπρόσωποι του καθεστώτος έχουν μονοπωλήσει παράνομα την εκτελεστική, νομοθετική και δικαστική εξουσία και έχουν θέσει τα μέσα ενημέρωσης υπό τον έλεγχό τους. Οι υπηρεσίες ασφαλείας της χώρας είναι ένοχες για πράξεις βίας κατά του απλού λαού. Πολλοί ακτιβιστές έχουν φυλακιστεί για πολιτικούς λόγους, ενώ πρώην ηγετικές πολιτικές προσωπικότητες αναγκάστηκαν να εγκαταλείψουν τη χώρα.
<P>
Οι υπό εξέλιξη διαπραγματεύσεις πρέπει να επιταχυνθούν και πρέπει επίσης να αναζητηθεί τρόπος για αποκατάσταση της συνταγματικής τάξης. Για τις παραβιάσεις των ανθρωπίνων δικαιωμάτων απαιτείται η διεξαγωγή αμερόληπτης έρευνας. " ΕΕ θα πρέπει να ενισχύσει την ανθρωπιστική βοήθεια προς τη Μαδαγασκάρη και οι στοχευμένες κυρώσεις θα πρέπει να συνεχιστούν έως την εξεύρεση λύσης στην πολιτική κρίση.
<SPEAKER ID="219" NAME="Günther Oettinger" LANGUAGE="DE">
Κύριε Πρόεδρε, κυρίες και κύριοι βουλευτές, η Επιτροπή και η βαρόνη Ashton, η Ύπατη Εκπρόσωπος, ανησυχούν βαθύτατα για την κατάσταση στη Μαδαγασκάρη. Έχουμε υποσχεθεί να παρέχουμε συνεχή στήριξη στον λαό αυτής της όμορφης χώρας.
<P>
Αποδίδουμε τεράστια σημασία στην αντιμετώπιση της συνεχιζόμενης πολιτικής κρίσης και των κοινωνικοοικονομικών συνεπειών της για τον πληθυσμό της Μαδαγασκάρης, ο οποίος επιβαρύνεται πρόσθετα σε καθημερινή βάση.
<P>
Όπως εσείς, τα μέλη του Κοινοβουλίου, έτσι και εμείς παρακολουθούμε τις εξελίξεις από πολύ κοντά χρησιμοποιώντας κάθε διπλωματικό μέσο που διαθέτουμε για να δοθεί ένα τέλος στην κρίση.
<P>
Τα δύο τελευταία χρόνια παρατηρήθηκαν πολλά οπισθοδρομικά βήματα και φραγμοί στην πρόοδο της χώρας. Πιστεύω ότι πλέον έχουμε φτάσει σε ένα σημείο καμπής. Προχθές, την 7η Ιουνίου, ξεκίνησαν στη Gaborone συζητήσεις μεταξύ της Κοινότητας για την Ανάπτυξη της Μεσημβρινής Αφρικής (ΚΑΜΑ) και πολλών παραγόντων της χώρας, σε μια προσπάθεια να βρεθεί ουδέτερος και συναινετικός τρόπος εξόδου από την κρίση, ο οποίος θα περιλαμβάνει όλες τις σχετικές ομάδες και θα μπορεί να υποστηριχθεί από τη διεθνή κοινότητας και την ευρεία πλειοψηφία του λαού της Μαδαγασκάρης.
<P>
Ελπίζουμε, βασιζόμαστε και εργαζόμαστε για να διασφαλίσουμε την επιτυχία των συζητήσεων, έτσι ώστε η Αφρικανική Ένωση και η διεθνής κοινότητα, μεταξύ της οποίας και η ΕΕ, να μπορούν να βοηθήσουν και να υποστηρίξουν τη Μαδαγασκάρη στην επάνοδο στη συνταγματική τάξη.
<P>
Αντιτασσόμαστε σε όλες τις προσπάθειες για μετάβαση προς μια μονόπλευρη, de facto κυβέρνηση. Γι' αυτόν τον λόγο, την προηγούμενη εβδομάδα το Ευρωπαϊκό Συμβούλιο αποφάσισε να παρατείνει τα επιβεβλημένα μέτρα για άλλους έξι μήνες, σύμφωνα με τους όρους του άρθρου 96 της Συμφωνίας του Κοτονού. " συγκεκριμένη απόφαση δεν επηρεάζει την παροχή ανθρωπιστικής βοήθειας ή τα μέτρα για την καταπολέμηση της φτώχειας, αρκεί να συνάδουν με τους όρους του εν λόγω άρθρου.
<P>
Εξακολουθούμε να είμαστε σε θέση να παράσχουμε πολιτική και οικονομική στήριξη στη διαδικασία μετάβασης, με τον όρο να είναι συναινετική. Πρέπει να βασίζεται στον οδικό χάρτη στον οποίο συμφώνησαν οι τοπικοί φορείς και να έχει τη στήριξη της ΚΑΜΑ, της Αφρικανικής Ένωσης και της διεθνούς κοινότητας. Με αυτά τα δεδομένα, ευελπιστώ σε θετικές εξελίξεις ύστερα από δύο σκληρά και δύσκολα χρόνια. Σας ευχαριστώ πολύ.
<SPEAKER ID="220" NAME="Πρόεδρος">
" συζήτηση έληξε.
<P>
" ψηφοφορία θα διεξαχθεί σύντομα.
<P>
Γραπτές δηλώσεις (άρθρο 149 του Κανονισμού)
<SPEAKER ID="221" NAME="Tadeusz Zwiefka" LANGUAGE="PL">
Για πολλούς μήνες, ολόκληρη η Ευρώπη εξετάζει την κατάσταση στις χώρες της βόρειας Αφρικής, παρακολουθώντας τα γεγονότα που λαμβάνουν χώρα στις άμεσες γειτονικές χώρες μας με εμφανή αγωνία. Σήμερα, επιστρέφουμε στο ζήτημα ακόμα μίας αφρικανικής χώρας, η οποία εδώ και πολύ καιρό, ακροβατεί μεταξύ χάους και πολιτικής εγκατάλειψης.
<P>
" Μαδαγασκάρη έχει γίνει ένα άνομο κράτος, όπου το παράνομο καθεστώς επιτρέπει τη λεηλασία μιας χώρας και τη βύθισή της στο χάος. Το καταπιεστικό καθεστώς και η περιφρόνηση των δικαιωμάτων των πολιτών επιδεινώνουν περαιτέρω την κατάσταση, γεγονός που μπορεί δυστυχώς να οδηγήσει σε αιματοχυσία. Κατά συνέπεια, μολονότι η έκκληση για αποκατάσταση της συνταγματικής τάξης και διεξαγωγή ανοιχτών και ελεύθερων εκλογών υπό την επίβλεψη της διεθνούς κοινότητας φαίνεται μάλλον δημαγωγική, είναι ουσιαστικά ο μοναδικός τρόπος εξομάλυνσης της κατάστασης στη Μαδαγασκάρη. Επίσης δεν θα πρέπει να ξεχνάμε πως παρά το γεγονός ότι οι κυρώσεις ίσως αποδειχτούν επιτυχημένη λύση, θα πρέπει να συμβαδίζουν με συγκεκριμένη πρόταση για λύση της πολιτικής κρίσης, καθώς όσο περισσότερο συνεχίζεται η τρέχουσα κατάσταση, τόσο δυσκολότερη θα είναι στο μέλλον η εδραίωση του κράτους δικαίου στη Μαδαγασκάρη.

<CHAPTER ID="012">
Σύμβαση για την καταπολέμηση της απερήμωσης (συζήτηση)
<SPEAKER ID="216" NAME="Πρόεδρος">
" ημερήσια διάταξη προβλέπει τη συζήτηση σχετικά με
<P>
την προφορική ερώτηση προς το Συμβούλιο του κ. Miroslav Ouzký, εξ ονόματος της Επιτροπής Περιβάλλοντος, Δημόσιας Υγείας και Ασφάλειας των Τροφίμων, σχετικά με τους στόχους για τη διάσκεψη των συμβαλλομένων μερών της σύμβασης για την καταπολέμηση της απερήμωσης που θα διεξαχθεί στη Μαδρίτη, 3-14 Σεπτεμβρίου 2007 - B6-0140/2007), και
<P>
την προφορική ερώτηση προς την Επιτροπή του κ. Miroslav Ouzký, εξ ονόματος της Επιτροπής Περιβάλλοντος, Δημόσιας Υγείας και Ασφάλειας των Τροφίμων, σχετικά με τους στόχους για τη διάσκεψη των συμβαλλομένων μερών της σύμβασης για την καταπολέμηση της απερήμωσης που θα διεξαχθεί στη Μαδρίτη, 3-14 Σεπτεμβρίου 2007 - B6-0312/2007).
<SPEAKER ID="217" NAME="Miroslav Ouzký  " AFFILIATION="PPE-DE">
συντάκτης. - (CS) Κύριε Πρόεδρε, θέλω καταρχάς να ζητήσω συγνώμη από τους διερμηνείς, καθώς δεν ετοίμασα κάτι γραπτό και, επομένως, δεν μπόρεσα να τους δώσω εκ των προτέρων ένα γραπτό κείμενο της ομιλίας μου. Θα βάλω, ωστόσο, τα δυνατά μου να μιλάω αργά και συνοπτικά, δεδομένου ότι το θέμα για το οποίο θα μιλήσω είναι σαφές αυτό καθεαυτό.
<P>
Ως Πρόεδρος της Επιτροπής Περιβάλλοντος, Δημόσιας Υγείας και Ασφάλειας των Τροφίμων, θέλω να επαινέσω την πορτογαλική Προεδρία που έθεσε ως έναν από τους βασικούς στόχους του προγράμματός της το θέμα της απερήμωσης και της έλλειψης νερού. Αυτός, άλλωστε, είναι ο λόγος που επικροτώ ιδιαιτέρως την προσεχή διάσκεψη, για την οποία έγινε λόγος νωρίτερα.
<P>
Γνωρίζετε πολύ καλά ότι το Ευρωπαϊκό Κοινοβούλιο και η ΕΕ, συνολικά, έχουν θέσει την αλλαγή του κλίματος ως μία από τις βασικές προκλήσεις για το προσεχές διάστημα, και είναι πολύ γνωστό ότι η έλλειψη νερού και η προοδευτική απερήμωση είναι αναπόδραστες συνέπειες της αλλαγής του κλίματος.
<P>
Συγκαταλέγομαι μεταξύ εκείνων που είναι πεπεισμένοι πως πρέπει να προετοιμαστούμε για τον αντίκτυπο της αλλαγής του κλίματος, αντί να επιχειρούμε απελπισμένα να τον αναχαιτίσουμε, διότι οι προσπάθειές μας προς αυτήν την κατεύθυνση πιθανόν να αποτύχουν. Σήμερα γνωρίζουμε μετά πάσας βεβαιότητας ότι η Ευρώπη, ιδίως οι νότιες περιοχές της, θα πρέπει να αντιμετωπίσουν τις ελλείψεις νερού και την αποσάθρωση του εδάφους.
<P>
Οι κλιματολογικές συζητήσεις μάς διδάσκουν ότι η απώλεια του νερού που εξατμίζεται προκαλεί περαιτέρω απερήμωση, η οποία με τη σειρά της ευθύνεται για την περαιτέρω αύξηση της θερμοκρασίας. Το να ξεφύγουμε από αυτόν τον φαύλο κύκλο θα αποδειχτεί πολύ δύσκολο. " ερώτησή μου προς την Επιτροπή και το Συμβούλιο εξ ονόματος της επιτροπής μου είναι η ακόλουθη: ποια είναι τα πρακτικά βήματα στα οποία προτίθενται να προβούν η Επιτροπή και το Συμβούλιο; Είναι σήμερα σαφές το τι μπορεί να γίνει σε επίπεδο κρατών μελών και τι μπορεί να γίνει σε ευρωπαϊκό επίπεδο;
<SPEAKER ID="218" NAME="Manuel Lobo Antunes">
Προεδρεύων του Συμβουλίου. - (PT) Κύριε Πρόεδρε, κυρίες και κύριοι, κύριε Ouzký, θέλω καταρχάς να σας ευχαριστήσω που αναφερθήκατε στο πρόγραμμα της πορτογαλικής Προεδρίας για το περιβάλλον, ειδικά για θέματα που σχετίζονται με την ξηρασία και την απερήμωση. Αυτή είναι, πράγματι, μία από τις προτεραιότητες της πορτογαλικής Προεδρίας και θέλω τώρα να επισημάνω τα αποτελέσματα που επιτεύχθηκαν σε αυτόν τον τομέα στο άτυπο Συμβούλιο Υπουργών Περιβάλλοντος, που πραγματοποιήθηκε πρόσφατα στην Πορτογαλία.
<P>
Δεν θα διαβάσω όλα τα σημεία στα συμπεράσματα της Προεδρίας για το θέμα αυτό. Τα θεωρώ, πάντως, λίαν ενδιαφέροντα και σημαντικά και, επομένως, ζητώ να δώσετε προσοχή σε αυτά τα συμπεράσματα, ιδίως όσον αφορά την καταπολέμηση της ξηρασίας και τη σχέση μεταξύ ξηρασίας και περιβάλλοντος, καθώς και τα μέτρα που μπορούμε και πρέπει να λάβουμε για την αντιμετώπιση αυτού του συνεχώς επιδεινούμενου προβλήματος.
<P>
Θέλω, επίσης, να αναφερθώ με περισσότερες λεπτομέρειες στη διάσκεψη των συμβαλλομένων μερών της σύμβασης των "νωμένων Εθνών για την καταπολέμηση της απερήμωσης, που επίσης αποτελεί σημαντική θεματική αυτής της συνεδρίασης• αυτή η διάσκεψη, όπως γνωρίζετε, διεξάγεται τώρα, από τις 3 έως τις 14 Σεπτεμβρίου στη Μαδρίτη.
<P>
Στις 23 Ιουλίου το Συμβούλιο ενέκρινε τα συμπεράσματα, όπου ορίζονταν οι προτεραιότητες της Ευρωπαϊκής Ένωσης - αυτές που η ΕΕ πρέπει να διαφυλάξει σε αυτή την διάσκεψη των συμβαλλομένων μερών, την όγδοη κατά σειρά διάσκεψη αφότου εγκρίθηκε η σύμβαση. Θα γνωρίζετε ότι το Συμβούλιο υποστηρίζει την έγκριση, σε αυτήν την όγδοη διάσκεψη των συμβαλλομένων μερών, του δεκαετούς στρατηγικού σχεδίου και πλαισίου για την ενίσχυση της εφαρμογής της σύμβασης των "νωμένων Εθνών, το οποίο εκπόνησε η μεταξύ των συνόδων συνεδρίαση της διακυβερνητικής ομάδας εργασίας, και προσμένουμε με ανυπομονησία την υλοποίησή του.
<P>
Έχουμε επίγνωση ότι η κοινωνία των πολιτών δύναται να διαδραματίσει σημαντικό ρόλο σε αυτό το πλαίσιο, σε τοπικό ιδίως επίπεδο, και αυτό είναι κάτι που το υποστηρίζουμε• πρέπει, επομένως, να ενθαρρύνουμε την ενεργότερο συμμετοχή από όλους τους παράγοντες της κοινωνίας των πολιτών στην υλοποίηση ή στη διαδικασία της σύμβασης των "νωμένων Εθνών για την καταπολέμηση της απερήμωσης.
<P>
Θα γνωρίζετε, επίσης, ότι η διάσκεψη των συμβαλλομένων μερών θα δώσει έμφαση στη σχέση μεταξύ φτώχειας και απερήμωσης, για να υπογραμμίσει πόσο πολύ δύναται να συμβάλει η σύμβαση στην καταπολέμηση της φτώχειας, σε στενή συνεργασία με άλλους σχετικούς παγκόσμιους και περιφερειακούς παράγοντες. Το Συμβούλιο θεωρεί ότι είναι σημαντικό να επιτευχθεί συναίνεση για ένα βελτιωμένο σύστημα για την παρακολούθηση της σύμβασης, με βάση πρότυπα για τη διατήρηση, τη διαχείριση και τη βιώσιμη χρήση των ξηρών περιοχών. Ένα τέτοιο σύστημα θα καταστήσει δυνατή τη μέτρηση της προηγούμενης και της τρέχουσας προόδου.
<P>
" Επιτροπή Επιστήμης και Τεχνολογίας μπορεί να διαδραματίσει ουσιαστικό ρόλο στη βελτίωση της βάσης γνώσεων της σύμβασης, καθιστώντας δυνατή την έγκριση μέτρων και αποφάσεων στηριζόμενων σε πιο γερές βάσεις. Το Συμβούλιο της Ευρωπαϊκής Ένωσης θεωρεί ότι οι προκλήσεις της απερήμωσης, της αλλαγής του κλίματος και της βιοποικιλότητας αλληλοσυμπληρώνονται και η θεώρησή τους πρέπει να γίνει συντονισμένα, με κατάλληλες πολιτικές, προκειμένου να αναπτυχθούν συνέργιες και να καταστούν πιο αποτελεσματικές. Το Συμβούλιο πιστεύει, επίσης, ότι άλλοι ζωτικής σημασίας παράγοντες είναι η διαθεσιμότητα επαρκών χρηματοδοτικών πόρων, η αποτελεσματική διαχείριση και η χρηματοδότηση πρωτοβουλιών για την καταπολέμηση της απερήμωσης, καθώς και μια δραστήρια και αποτελεσματική Γραμματεία της Σύμβασης.
<P>
" ξηρασία, όπως και η απερήμωση, αποτελούν επίσης σοβαρή πηγή ανησυχίας. Το Συμβούλιο είναι απολύτως πεπεισμένο ότι αυτές οι απειλές -η ξηρασία και η απερήμωση- μπορούν να αντιμετωπιστούν αποτελεσματικά μόνο μέσω στενής διεθνούς συνεργασίας. " Ευρωπαϊκή Ένωση επιδιώκει, επομένως, τους στόχους της σε αυτόν τον τομέα σε συνεργασία με τρίτες χώρες. Θέλω να σας υπενθυμίσω ότι στο πλαίσιο αυτό, στην ετήσια συνεδρίασή του, που πραγματοποιήθηκε στις 25 Μαΐου του τρέχοντος έτους, το Συμβούλιο Υπουργών ΑΚΕ-ΕΚ ενέκρινε κοινή δήλωση για την καταπολέμηση της ξηρασίας και της απερήμωσης.
<P>
Αυτή η κοινή δήλωση των χωρών ΑΚΕ και της Ευρωπαϊκής Ένωσης αναγνωρίζει τη σημασία της σύμβασης των "νωμένων Εθνών για την καταπολέμηση της απερήμωσης στη μείωση της φτώχειας και στην επιδίωξη των Αναπτυξιακών Στόχων της Χιλιετίας που όρισαν τα "νωμένα Έθνη.
<P>
" δήλωση υποστηρίζει, επίσης, την έγκριση από τη διάσκεψη των συμβαλλομένων μερών ενός δεκαετούς στρατηγικού σχεδίου και παρωθεί όλα τα μέρη να εργαστούν από κοινού για να καταστεί πιο αποτελεσματική η σύμβαση των "νωμένων Εθνών. Πιστεύουμε, επομένως, ότι είναι πολύ σημαντικό να τεθεί ένας περιορισμένος αριθμός προτεραιοτήτων όσον αφορά την εφαρμογή, που θα επιλεγούν με βάση επιστημονικά δεδομένα, και να χρησιμοποιηθούν δείκτες για να μετρηθεί η πρόοδος που θα έχει σημειωθεί.
<P>
" μεγαλύτερη συμμετοχή της κοινωνίας των πολιτών, από την άλλη πλευρά, και η βελτιωμένη επικοινωνία και ο ευρύτερος διάλογος μεταξύ όλων των παραγόντων, θα συμβάλει επίσης, κατά την άποψή μας, -τα μάλα- στην αποτελεσματικότητα της σύμβασης των "νωμένων Εθνών για την καταπολέμηση της απερήμωσης.
<SPEAKER ID="219" NAME="Joaquín Almunia">
Επιτροπή. - (ES) Κύριε Πρόεδρε, κυρίες και κύριοι, η Ευρωπαϊκή Κοινότητα έχει δώσει μεγάλη σημασία στο ρόλο της σύμβασης των "νωμένων Εθνών για την καταπολέμηση της απερήμωσης στη μείωση της φτώχειας από τότε που υπογράφτηκε το 1994. " σύμβαση αναπτύχθηκε ως ένα βασικό εργαλείο για την επίτευξη του στόχου της αειφόρου χρήσης της γης, προκειμένου να καταπολεμηθεί η πείνα και η φτώχεια.
<P>
" Επιτροπή εξακολουθεί να θεωρεί αυτήν τη σύμβαση ένα στοιχείο κλειδί για την καταπολέμηση της φτώχειας και της απερήμωσης· η σύμβαση εξακολουθεί να είναι ένα μοναδικό φόρουμ, με την απαραίτητη αρμοδιότητα και εμπειρία προκειμένου να εξάγει διδάγματα και να σχεδιάζει νέες προσεγγίσεις για την αντιμετώπιση της υποβάθμισης του εδάφους, και έχει πετύχει πάρα πολλά αλλά, όπως γνωρίζουμε όλοι μένουν ακόμη πολλά να γίνουν.
<P>
Το σημερινό έργο της σύμβασης εστιάζεται σε θέματα κλειδιά για την εφαρμογή δράσεων, όπως η ολοκλήρωση και η συνοχή, σε στρατηγικά πλαίσια συνεργασίας. Οι πληγείσες χώρες, καθώς και οι χώρες χορηγοί, πρέπει να διασφαλίσουν ότι η ανάπτυξη της σύμβασης συνδέεται στενά με άλλες σημαντικές αναπτυξιακές πρωτοβουλίες και, ιδιαίτερα, πρέπει να διασφαλίσουν ότι η ενδιαφερόμενη χώρα κατέχει τη διαδικασία και την διαχειρίζεται η ίδια.
<P>
Αναφορικά με τους στόχους της Ευρωπαϊκής Ένωσης στη διάσκεψη που θα διεξαχθεί στη Μαδρίτη, καταρχάς, η Επιτροπή χαίρεται ιδιαίτερα που τέσσερις βουλευτές του Ευρωπαϊκού Κοινοβουλίου συμμετέχουν στην κοινοτική αντιπροσωπεία στη διάσκεψη. " σύμβαση εισέρχεται στη δεύτερη δεκαετία της και πρέπει να προσαρμοστεί προκειμένου να ανταποκριθεί στις νέες προκλήσεις και να εκμεταλλευτεί τις νέες ευκαιρίες. Αυτό σημαίνει την αναθεώρηση μέτρων που λαμβάνονται μέσω της σύμβασης, προκειμένου να μεγιστοποιηθεί η αποτελεσματικότητα και η αποδοτικότητα του έργου μας στην καταπολέμηση της υποβάθμισης του εδάφους και της φτώχειας.
<P>
Από αυτήν την άποψη, ο κύριος στόχος της ΕΕ στη διάσκεψη της Μαδρίτης είναι η έγκριση του δεκαετούς στρατηγικού σχεδίου για τη βελτίωση της εφαρμογής της σύμβασης, το οποίο εκπονήθηκε από μια ομάδα εργασίας σύμφωνα με τα συμπεράσματα της τελευταίας διάσκεψης των συμβαλλόμενων μερών, η οποία διεξήχθη το 2005. Αυτό το σχέδιο, το οποίο υποστηρίζεται σθεναρά από την Ευρωπαϊκή Ένωση, αντιπροσωπεύει την κοινή, ανανεωμένη θεώρηση των μερών για τη στρατηγική κατεύθυνση που πρέπει να ακολουθηθεί τα επόμενα δέκα χρόνια. Αν, όπως ελπίζουμε, υιοθετηθεί αυτή η κοινή θεώρηση, θα πρέπει να δημιουργήσουμε ένα αποτελεσματικό πλαίσιο για την εφαρμογή της προκειμένου να μεγιστοποιηθεί η αποτελεσματικότητα του έργου της Γραμματείας της Σύμβασης και των άλλων θεσμικών οργάνων της.
<P>
Τέλος, αυτή η δέσμη μεταρρυθμίσεων θα συνοδεύεται από έναν ρεαλιστικό προϋπολογισμό που είναι αποδεκτός από όλα τα μέρη, θεσπίζοντας προβλέψεις δαπανών σύμφωνα με τις προγραμματισμένες δραστηριότητές, τηρώντας πολύ αυστηρά πρότυπα διαφάνειας και σαφήνειας. Τον Ιούλιο, όπως είπε ο Προεδρεύων του Συμβουλίου, τα συμπεράσματα του Συμβουλίου Γενικών Υποθέσεων και Εξωτερικών Σχέσεων ενέκριναν τη συνολική προσέγγιση στην οποία αναφέρθηκα.
<SPEAKER ID="220" NAME="Cristina Gutiérrez-Cortines">
εξ ονόματος της Ομάδας PPE-DE. - (ES) Κύριε Πρόεδρε, είμαι υπερήφανη που ήμασταν σε θέση να εκπονήσουμε στο Κοινοβούλιο ένα ψήφισμα που πρόκειται να υποβληθεί στην επόμενη διάσκεψη, η οποία διεξάγεται ήδη στη Μαδρίτη, υπό την οργάνωση των "νωμένων Εθνών. Είμαι υπερήφανη, επίσης, που -όπως μόλις ενημερώθηκα- το ισπανικό κοινοβούλιο μας έδωσε την άδειά του, ένα απολύτως εξαιρετικό γεγονός, και ευχαριστώ τον κ. Marín, Πρόεδρο του Ισπανικού Κογκρέσου γι' αυτό· έχουμε φωνή και πρόκειται επίσης να την παρουσιάσουμε στη συνεδρίαση της ολομέλειας του ισπανικού κοινοβουλίου.
<P>
Είμαι, ωστόσο, αρκετά σκεπτικιστική σχετικά με το θέμα της απερήμωσης. Τα ίδια τα έγγραφα της Ευρωπαϊκής Επιτροπής δείχνουν ότι η βοήθεια που έχει δοθεί τα τελευταία χρόνια και η πολιτική που έχει εφαρμοστεί δεν έχουν επιφέρει τα απαιτούμενα αποτελέσματα. Γιατί; Επειδή η πολιτική απερήμωσης απαιτεί ολοκληρωμένα συστήματα και τον συγκερασμό όλων των απόψεων και, δυστυχώς, οι αρχές λειτουργούν ξεχωριστά: η γεωργία δεν λειτουργεί με το περιβάλλον, η πολιτική των υδάτων λειτουργεί ξεχωριστά και, στην πραγματικότητα, τα προβλήματα απερήμωσης, για παράδειγμα οι μεγάλες εκτάσεις γης που εγκαταλείπονται, χωρίς καμία δραστηριότητα, στην περίπτωση της Μεσογείου, είναι ασυνήθιστα.
<P>
" ίδια η ευρωπαϊκή γεωργική πολιτική προκαλεί εγκατάλειψη της γης στον Νότο, και σε όλη την Ευρώπη και η ΚΓΠ πρόκειται να έχει σημαντικό αντίκτυπο στην απερήμωση. Για να μην αναφέρω την αλλαγή του κλίματος, έναν τομέα, για παράδειγμα, στον οποίο δεν γίνεται τίποτα για το πρόβλημα της έλλειψης νερού και το λιώσιμο των παγετώνων, που συμβαίνει ήδη και πρόκειται να έχει τεράστιο αντίκτυπο στην κατάσταση του εδάφους.
<P>
Επομένως, θέλω να επιστήσω στην προσοχή των χωρών ότι, αντί να κάνουν παρατηρήσεις, πρέπει να σχεδιάζουν συγκεκριμένες πολιτικές και να εφαρμόζουν προγράμματα, διότι πραγματικά είναι θέμα ολοκληρωμένων σχεδίων στα οποία τα κράτη πρέπει να έχουν ολοκληρωμένες πολιτικές και ενεργές πολιτικές. Πιστεύω ότι όλα είναι γνωστά για την απερήμωση, αλλά λαμβάνεται ελάχιστη δράση.
<P>
Αυτό είναι το μήνυμα που πρόκειται να δώσουμε, να βοηθήσει η Ευρώπη σε αυτήν την κοινή πολιτική.
<SPEAKER ID="221" NAME="María Sornosa Martínez">
εξ ονόματος της Ομάδας PSE. - (ES) Κύριε Πρόεδρε, κύριε Επίτροπε, κυρίες και κύριοι, σύμφωνα με το Πρόγραμμα των "νωμένων Εθνών για το Περιβάλλον, η απερήμωση απειλεί το ένα τέταρτο της επιφάνειας της γης παγκοσμίως, καθώς και 250 εκατομμύρια ανθρώπους και τους πόρους περισσοτέρων από ένα δισεκατομμύριο κατοίκων σε 100 χώρες λόγω της μειωμένης γεωργικής και κτηνοτροφικής παραγωγικότητας.
<P>
" φτώχεια, η πολιτική αστάθεια, η αποψίλωση των δασών, η υπερβόσκηση και οι αδόκιμες πρακτικές είναι παράγοντες που μειώνουν την παραγωγικότητα του εδάφους. Επομένως, ελπίζω ότι στη Μαδρίτη, 13 και πλέον έτη μετά τη θέσπιση της σύμβασης των "νωμένων Εθνών για την καταπολέμηση της απερήμωσης, η διεθνής κοινότητα θα συζητήσει τη μεταρρύθμιση της σύμβασης, προκειμένου να συμπεριλάβει μέτρα που καθιστούν την καταπολέμηση αυτού του φαινομένου πιο αποτελεσματική, ιδιαίτερα το σχέδιο του δεκαετούς στρατηγικού προγράμματος που συζητείται.
<P>
" διάβρωση του εδάφους, η ανεξέλεγκτη αστική ανάπτυξη, η απώλεια εύφορων εδαφών, οι πυρκαγιές, η αποψίλωση των δασών και η υπερεκμετάλλευση των υδάτινων πόρων είναι μερικές από τις αιτίες που εξηγούν την υποβάθμιση πολύ μεγάλων ξηρών, ημίξηρων και ξηρών ύφυγρων περιοχών, και αυτές οι αιτίες μας οδηγούν αμείλικτα προς την αυξανόμενη απερήμωση του πλανήτη, την οποία πρέπει να προσπαθήσουμε να σταματήσουμε με κάθε δυνατό μέσο.
<P>
Πρέπει επίσης να θυμόμαστε, όπως είπαν οι βουλευτές που μίλησαν ήδη, ότι η απερήμωση συμβάλλει στην αλλαγή του κλίματος, καθώς προκαλεί την υποβάθμιση του εδάφους και την απώλεια βλάστησης, η οποία συνδέεται με την αύξηση των εκπομπών αερίων, επομένως θα ήταν πολύ χρήσιμο να υποστηριχθούν πολιτικές αναδάσωσης προκειμένου να αποκατασταθούν και να αλλάξουν οι συνθήκες στις ξηρές περιοχές.
<P>
Όσον αφορά την ίδια την Ευρωπαϊκή Ένωση, πιστεύω ότι είναι απαραίτητο να δημιουργηθεί επειγόντως ένα ευρωπαϊκό παρατηρητήριο ξηρασίας, κάτι που έχουμε ζητήσει αρκετές φορές σε αυτό το Κοινοβούλιο, ως ένα κέντρο γνώσης, μέτρων κατευνασμού και παρακολούθησης των τρομερών επιπτώσεών της, ιδιαίτερα στη νότια Ευρώπη. Δυστυχώς, στη νοτιανατολική Ισπανία γνωρίζουμε πολύ καλά αυτό το πρόβλημα, επομένως προτείνω το παρατηρητήριο να εδρεύει στο Θεματικό Κέντρο για τη Χρήση του Εδάφους του Ευρωπαϊκού Οργανισμού Περιβάλλοντος στη Βαρκελώνη, όπως πρότεινε η υπουργός Περιβάλλοντος Cristina Narbona, ή στο Μεσογειακό Κέντρο Περιβαλλοντικών Σπουδών ή στο Κέντρο Μελέτης της Απερήμωσης, που βρίσκονται και τα δύο στη Βαλένθια, τα οποία έχουν εστιάσει το πολυδιάστατο επιστημονικό τους έργο σε τομείς που σχετίζονται με την απερήμωση και τα οποία έχουν μεγάλη διεθνή εμπειρία.
<P>
Πιστεύω ότι υπάρχει επιτακτική ανάγκη για μεγαλύτερη ανάμειξη των κοινοτικών θεσμικών οργάνων στο θέμα της απερήμωσης, ούτως ώστε η Ευρωπαϊκή Ένωση να μπορέσει να ηγηθεί σε αυτό το θέμα όπως ακριβώς ηγείται της καταπολέμησης της αλλαγής του κλίματος.
<P>
Θέλω να ολοκληρώσω λέγοντας ότι η καταπολέμηση αυτού του προβλήματος είναι μια μεγάλη πρόκληση, όχι μόνο από περιβαλλοντική άποψη αλλά επίσης από την άποψη των ανθρώπων και των ανθρωπίνων δικαιωμάτων: πολλοί εγκαταλείπουν τη γη τους εξαιτίας της πείνας και της φτώχειας, που οφείλονται κυρίως στην απερήμωση.
<SPEAKER ID="222" NAME="Satu Hassi">
εξ ονόματος της Ομάδας Verts/ALE. - (FI) Κύριε Πρόεδρε, κυρίες και κύριοι, θέλω να ευχαριστήσω τον κ. Ouzký και τους υπόλοιπους για την έξοχη πρόταση ψηφίσματος.
<P>
Σύμφωνα με τα "νωμένα Έθνη, η απερήμωση πλήττει τώρα άμεσα 100 με 200 εκατομμύρια άτομα. Αποτελεί δυνητική απειλή για περισσότερο από ένα δισεκατομμύριο ανθρώπους, και ενδεχομένως ο αριθμός να ανέρχεται ακόμα και σε δύο δισεκατομμύρια. Δεν είναι μόνο λόγω της εξάπλωσης της ερήμου της Σαχάρας και παρόμοιων φαινομένων. " απερήμωση, η εξαφάνιση γόνιμων εδαφικών στρώσεων και βλάστησης, σημειώνεται σε ολόκληρο τον κόσμο, από τις ακτές της Ισπανίας μέχρι τις πεδιάδες της Κίνας. Σχεδόν το ένα τρίτο της γης του πλανήτη απειλείται με απερήμωση. Ποσοστό που αγγίζει το 40% των αρόσιμων γαιών είναι πλέον σε πολύ κακή κατάσταση. " κατάσταση είναι χειρότερη στην Κεντρική Ασία, όπου τα τρία τέταρτα του εδάφους δεν είναι γόνιμα.
<P>
" αλλαγή του κλίματος επιδεινώνει την απερήμωση, μολονότι μέχρι τώρα το μεγαλύτερο πλήγμα το έχουν επιφέρει οι τοπικές δραστηριότητες, όπως είναι η υλοτομία και οι ακατάλληλες μέθοδοι αγροτικής εκμετάλλευσης, άρδευσης και βοοτροφίας. Ενόσω η αλλαγή του κλίματος επιδεινώνει την απερήμωση, η τελευταία με τη σειρά της επιδεινώνει την αλλαγή του κλίματος, διότι καθώς κατακρατείται λιγότερος άνθρακας στο έδαφος, τελικά ο άνθρακας εκλύεται στην ατμόσφαιρα. Αν δεν ενεργήσουμε με σωφροσύνη, συνέπεια και αμεσότητα, ενδέχεται να δημιουργήσουμε έναν φαύλο κύκλο.
<P>
" καταπολέμηση της απερήμωσης συνεπάγεται την αποτροπή του λιμού και, μέσω αυτού, την αποτροπή των συγκρούσεων. Τον περασμένο Ιούνιο ο Ο"Ε προειδοποίησε ότι μέσα στα επόμενα 10 χρόνια η απερήμωση θα εκδιώξει 50 εκατομμύρια ανθρώπους από τα σπίτια τους, κυρίως στην Υποσαχάρια Αφρική και την Κεντρική Ασία. Αυτό θα έχει επίσης ως συνέπεια ότι μεγαλύτερος αριθμός ανθρώπων θα επιχειρούν να εισέλθουν παράνομα στην Ευρώπη.
<P>
" κρίση στο Νταρφούρ περιγράφηκε ως η πρώτη σύγκρουση που είναι απόρροια της αλλαγής του κλίματος. " έλλειψη νερού είναι μόνο μία πτυχή της κρίσης. Γενικότερα αναγνωρίζεται ότι η παρατεταμένη έλλειψη νερού και η πτώση της παραγωγικότητας της γης συνέβαλαν στην υποδαύλιση της σύγκρουσης.
<P>
Όπως αναφέρεται στο ψήφισμα, απαιτούνται επενδύσεις για βιώσιμες χρήσεις γης. Τα μέτρα για την αποτροπή της απερήμωσης θα είναι πολύ φθηνότερα σε σύγκριση με τις συνέπειες. Ένα παράδειγμα προειδοποίησης, σε μικρή κλίμακα, είναι τα Νησιά του Πάσχα. Υπήρχαν κάποτε εκεί ακμαίες καλλιέργειες, όταν όμως υλοτομήθηκαν τα δάση, το έδαφος έγινε φτωχό, τα νησιά μετατράπηκαν σε ξηρούς βοσκοτόπους και ένας ακμάζων πολιτισμός κατέρρευσε σε μικρό χρονικό διάστημα. Αν ενεργήσουμε με σωφροσύνη, συνέπεια και αποφασιστικότητα, μπορούμε να αποτρέψουμε το ενδεχόμενο ολόκληρη η ανθρωπότητα να έχει την ίδια μοίρα.
<SPEAKER ID="223" NAME="Roberto Musacchio">
εξ ονόματος της Ομάδας GUE/NGL. - (IT) Κύριε Πρόεδρε, κυρίες και κύριοι, αυτή η όγδοη διάσκεψη για την απερήμωση είναι μια άκρως σημαντική ευκαιρία, σε ένα ενδεδειγμένο φόρουμ όπως είναι ο Ο"Ε, απαιτεί όμως και συγκεκριμένες απαντήσεις σε μια δραματική κατάσταση.
<P>
" αλλαγή του κλίματος επιταχύνει ήδη δρομολογημένες διαδικασίες που επηρεάζουν πολύ ευάλωτες περιοχές, όπως την Αφρική, αλλά και η δική μας ήπειρος δεν γλιτώνει. Ο λιμός και οι ασθένειες, οι βιβλικών διαστάσεων μεταναστευτικές ροές και οι πυρκαγιές είναι το μέλλον, αλλά και το παρόν μας.
<P>
Πρέπει, επομένως, να προβούμε σε ισχυρές, σαφείς επιλογές. " πρώτη, φυσικά, είναι η εφαρμογή του Κυότο και η υπογραφή, επιτέλους, της συμφωνίας της μετά το Κυότο εποχής, μιας πολυμερούς συμφωνίας που θα παρέχει το πλαίσιο αναφοράς για ένα διαφορετικό μέλλον. Απαιτούνται, επίσης, περαιτέρω επιλογές, ούτως ώστε να προσαρμοστούμε για να προστατεύσουμε τις ζωές μας. Υπάρχει μια πραγματική τραγωδία: το όνομα αυτής, νερό. Εκατομμύρια άνθρωποι χάνουν ήδη και ακόμα περισσότεροι αναμένεται να χάσουν το δικαίωμα πρόσβασης στο νερό.
<P>
Για τον λόγο αυτόν, πρέπει να εναντιωθούμε σε διαδικασίες ιδιωτικοποίησης αυτού του πόρου, που είναι ζωτικής σημασίας για τη ζωή. " πρόσβαση στο νερό πρέπει να διασφαλισθεί και πρέπει να είναι πραγματικά κοινό κεφάλαιο που ανήκει στην ανθρωπότητα, μεταξύ άλλων μέσω μιας πανηγυρικής διακήρυξης του Ο"Ε, που συνακόλουθα θα καταστήσει δυνατή τη θέσπιση δημόσιων πολιτικών για την κατοχύρωση αυτού του δικαιώματος.
<P>
Είναι επίσης αναγκαίο για την καταπολέμηση της απερήμωσης να καθοδηγήσουμε τις οικονομικές πολιτικές για το κλίμα. Για παράδειγμα, όλες οι ορθές πρακτικές που επιτρέπουν την κατακράτηση διοξειδίου του άνθρακα χάρη στη γεωργία και τη δασοκομία πρέπει να προωθηθούν και να ενθαρρυνθούν. Αυτό πρέπει επίσης να οδηγήσει σε μια αναθεώρηση επιλογών, όπως είναι οι επιλογές στην κοινή γεωργική πολιτική, που ενθάρρυναν την αποσύνδεση των παραγωγικών δραστηριοτήτων, ενέχοντας με αυτόν τον τρόπο έναν κίνδυνο απερήμωσης και πυρκαγιών. Πρέπει, επίσης, να επανεξεταστούν επιλογές, όπως είναι η εντατική παραγωγή βιομάζας για την ενέργεια.
<P>
Στην Ευρώπη, επίσης, είναι αναγκαίο να υπάρξει μια συγκεκριμένη, ισχυρή πολιτική σε σχέση με το έδαφος, όπως και για το νερό και τον αέρα. Γι' αυτό πρέπει να μην εγείρουμε εμπόδια, όπως γίνεται στο Ευρωπαϊκό Κοινοβούλιο από μια ομάδα του Ευρωπαϊκού Λαϊκού Κόμματος, αλλά, αντιθέτως, πρέπει να επικροτήσουμε την οδηγία πλαίσιο για την προστασία του εδάφους που πρότεινε η Επιτροπή. Στην εν λόγω οδηγία ορίζεται ότι το έδαφος πρέπει να αποτελεί αναπόσπαστο σκέλος της πολιτικής για το κλίμα. " απερήμωση προκαλείται επίσης από το έλλειμμα πολιτικής. Πρέπει να το αντιπαλέψουμε αυτό με καλή πολιτική.
<SPEAKER ID="224" NAME="Johannes Blokland" LANGUAGE="NL">
Κύριε Πρόεδρε, υπάρχουν περιοχές εντός της Ευρωπαϊκής Ένωσης που για μεγάλα διαστήματα πλήττονται από την ξηρασία και τις καταστροφικές επιπτώσεις της κάθε χρόνο ή κάθε λίγα χρόνια• είναι θετικό, επομένως, που αυτό λαμβάνεται υπόψη στη χάραξη πολιτικής. Μάλιστα, υπάρχουν δύο αιτίες απερήμωσης: μία φυσική και μία ανθρωπογενής. " ξηρασία είναι μια φυσική αιτία, που μπορεί να επιφέρει κακή ποιότητα στο έδαφος, ιδίως σε συνδυασμό με ανθρωπογενείς αιτίες, όπως είναι η κακή διαχείριση των αρόσιμων γαιών, των δασών και του νερού. Ο κίνδυνος της απερήμωσης αυξάνεται, τότε, δραματικά, ιδίως στις μεσογειακές περιοχές της Ευρώπης. Τώρα που πολλοί κλιματολόγοι προβλέπουν άνοδο της θερμοκρασίας, με αυξημένο κίνδυνο για ακραία ξηρασία, καλό είναι να λάβουμε προληπτικά μέτρα, ώστε να περιοριστεί ο αντίκτυπος της ξηρασίας, περιλαμβανομένης της απερήμωσης.
<P>
Κατά τη γνώμη μου, η πολιτική πρέπει να εστιάζει τόσο στις φυσικές όσο και στις ανθρωπογενείς αιτίες της απερήμωσης. Σε ό,τι αφορά τις φυσικές αιτίες, είναι σημαντικό να χρησιμοποιήσουμε το διαθέσιμο νερό όσο το δυνατόν πιο αποτελεσματικά. Το νερό πρέπει να διατηρείται όπου αυτό είναι δυνατόν και πρέπει να αποτρέπεται το ενδεχόμενο αποξήρανσης του εδάφους. Ένας τρόπος για να επιτευχθεί το τελευταίο είναι μέσω της διασφάλισης καλής δασοκομικής διαχείρισης. " καλή διαχείριση του νερού είναι επίσης σημαντική.
<P>
" υφιστάμενη νομοθεσία για το νερό μπορεί να εφαρμοστεί εν προκειμένω. Στην πατρίδα μου, στις Κάτω Χώρες, διαθέτουμε εθνικό συντονιστικό κέντρο, που τίθεται σε επιχειρησιακή λειτουργία αμέσως μόλις εκδηλωθεί απειλή ξηρασίας, και εφαρμόζονται μέτρα σε περιφερειακό επίπεδο. Μπορούν να θεσπιστούν πλαίσια σε ευρωπαϊκό επίπεδο ή επίπεδο "νωμένων Εθνών, η υλοποίηση όμως πρέπει να γίνεται πρωτίστως σε εθνικό και περιφερειακό επίπεδο.
<P>
Θεωρώ ως άλλη μια αποτελεσματική δυνατότητα τις προαιρετικές εταιρικές σχέσεις μεταξύ προβληματικών περιοχών με στόχο να μάθουν να αντιμετωπίζουν τα προβλήματα. Αυτές μπορούν να έχουν τον χαρακτήρα μιας πλατφόρμας γνώσης, με συμβολές τόσο σε πολιτικό όσο και σε επιστημονικό επίπεδο. Τέτοιες πρωτοβουλίες υπάρχουν, επίσης, σε σχέση με την εφαρμογή της οδηγίας για την αξιολόγηση και διαχείριση των κινδύνων πλημμύρας, και φαίνεται ότι έχουν θετικό αντίκτυπο.
<SPEAKER ID="225" NAME="Roberta Alma Anastase" AFFILIATION="PPE-DE">
(RO) Κύριε Πρόεδρε, κυρίες και κύριοι, η υπερθέρμανση του πλανήτη αποτελεί απειλή, οι μακροπρόθεσμες συνέπειες της οποίας είναι καταστροφικές. Φέτος το καλοκαίρι ήμασταν μάρτυρες των συνεπειών του κύματος καύσωνα στην Ελλάδα και σε άλλες ευρωπαϊκές χώρες, πλημμύρων στη Μεγάλη Βρετανία και ακραίας ξηρασίας στη Ρουμανία.
<P>
Οι συνέπειες της υπερθέρμανσης του πλανήτη καθίστανται ολοένα και πιο ορατές για τη Ρουμανία στη Dobrogea, στο νότιο πεδίο ή στις δυτικές αμμουδιές. Συνεπεία της υπερθέρμανσης του πλανήτη, η Ρουμανία θα συγκαταλέγεται, μαζί με την Ισπανία, την Ελλάδα και την Ιταλία, μεταξύ των χωρών που θα βιώσουν την αλλαγή του κλίματος το αργότερο μέχρι το 2015. Σχεδόν το ένα τέταρτο της ρουμανικής επικράτειας θα γίνει άγονο στα επόμενα 20 χρόνια και πολλά είδη φυτών θα εξαφανιστούν.
<P>
Οι συνέπειες της απερήμωσης είναι ήδη ορατές. " κατάσταση στη Ρουμανία δεν είναι μοναδική στην Ευρωπαϊκή Ένωση, και γι' αυτό πρέπει να δράσουμε από κοινού, με βάση την αρχή της αλληλεγγύης στην οποία θεμελιώθηκε το ευρωπαϊκό σχέδιο.
<P>
Εκτιμήσεις 10 χρόνια μετά την έναρξη ισχύος της σύμβασης των "νωμένων Εθνών για την καταπολέμηση της απερήμωσης δείχνουν ενισχυμένες τάσεις απερήμωσης, ενώ η αντίδραση των κρατών είναι απούσα. Αν δεν ληφθούν μέτρα για την εξάλειψη των αρνητικών παραγόντων, η απερήμωση θα είναι παρούσα εις το διηνεκές ή τα κόστη για την αποκατάσταση του περιβάλλοντος θα είναι δυσθεώρητα.
<P>
Αγαπητοί συνάδελφοι, η πρόληψη της απερήμωσης είναι ευκολότερη από την εκ ων υστέρων εξάλειψή της. " αποτελεσματική διαχείριση της σοδειάς, η επισταμένη προσοχή στα αρδευτικά συστήματα και η εκπόνηση στρατηγικών για τη διαφύλαξη των θέσεων εργασίας σε μη γεωργικές ασχολίες για τους κατοίκους των ξηρών περιοχών δύνανται να αποτελέσουν λύσεις για την πρόληψη της απερήμωσης.
<P>
Για να διασφαλιστεί η αποτελεσματικότητα των προσπαθειών καταπολέμησης της απερήμωσης απαιτούνται ολοκληρωμένα συστήματα ανάπτυξης σε εθνικό, περιφερειακό και διεθνές επίπεδο. Στο μεταξύ, η υλοποίηση της σύμβασης πρέπει να συνδεθεί στενά με τις προσπάθειες περιορισμού της αλλαγής του κλίματος.
<P>
Σε ό,τι αφορά τα προαναφερθέντα σημεία, θέλω να υποβάλω μια ερώτηση στην Επιτροπή: στη διάσκεψη της Μαδρίτης, θα ανακοινώσει η Επιτροπή αλλαγή ή βελτίωση της στρατηγικής και θα αναλάβει νέες υποχρεώσεις εκ μέρους της ΕΕ σε σχέση με τη σύμβαση, λαμβάνοντας υπόψη την πλέον πρόσφατη ένταξη κρατών μελών;
<SPEAKER ID="226" NAME="Edite Estrela" AFFILIATION="PSE">
(PT) " Πράσινη Βίβλος για την αλλαγή του κλίματος εφιστά την προσοχή στα φυσικά φαινόμενα που επιδεινώνονται από την αλλαγή του κλίματος.
<P>
" αλλαγή του κλίματος αναμένεται να οδηγήσει σε μείωση των βροχοπτώσεων, σε υψηλότερες θερμοκρασίες και σε συχνότερη εμφάνιση κυμάτων καύσωνα και περιόδων ξηρασίας, προκαλώντας αυξημένη απερήμωση. Σε αντίθεση με άλλες φυσικές καταστροφές, ο αντίκτυπος της ξηρασίας δεν πλήττει τις υποδομές, αλλά την παραγωγή και το περιβάλλον, καθώς και τις ζωές των ντόπιων.
<P>
Μία από τις σοβαρές συνέπειες της ξηρασίας είναι η δυσκολία παροχής πόσιμου νερού στον πληθυσμό. Μελέτες δείχνουν ότι οι ξηρασίες και οι πλημμύρες σκοτώνουν περισσότερους ανθρώπους σε σύγκριση με οποιαδήποτε άλλη φυσική καταστροφή. Επιπλέον, 8 εκατομμύρια άνθρωποι πεθαίνουν κάθε χρόνο από ασθένειες που συνδέονται με την κατανάλωση μολυσμένου νερού, για παράδειγμα από δυσεντερία, χολέρα και τυφοειδή πυρετό.
<P>
" έλλειψη πόσιμου νερού προκαλεί το 80% των ασθενειών και των θανάτων στις αναπτυσσόμενες χώρες. Περισσότερα από 4 500 παιδιά πεθαίνουν καθημερινά από ασθένειες που προκαλούνται λόγω της έλλειψης νερού. Δεν είναι τυχαίο ότι η άτυπη συνάντηση υπουργών Περιβάλλοντος, που πραγματοποιήθηκε στη Λισαβόνα πριν από λίγες ημέρες, αφιερώθηκε στα προβλήματα της έλλειψης νερού και της ξηρασίας, που, επιπλέον, αποτελεί ένα από τα μείζονα μελήματα και προτεραιότητες του προγράμματος της πορτογαλικής Προεδρίας για το περιβάλλον, όπως προανέφερε ήδη ο υφυπουργός. Προσδοκάται ότι η διάσκεψη των συμβαλλομένων μερών θα λάβει τις κατάλληλες αποφάσεις για την καταπολέμηση της ξηρασίας και της απερήμωσης και ότι τα ευρωπαϊκά θεσμικά όργανα επίσης θα συμβάλουν.
<P>
Εν κατακλείδι, θέλω να ανακεφαλαιώσω τις προτάσεις που προώθησα στην έκθεση σχετικά με τις φυσικές καταστροφές, ιδίως αυτές που εγκρίθηκαν από το Ευρωπαϊκό Κοινοβούλιο: ίδρυση ευρωπαϊκού παρατηρητηρίου για την ξηρασία και την απερήμωση, προκειμένου να συλλέξουμε πληροφορίες και να διασφαλίσουμε πιο αποτελεσματική ανταπόκριση• εφαρμογή προληπτικών μέτρων στον τομέα της διαχείρισης του κινδύνου ξηρασίας, περιλαμβανομένων στρατηγικών για την ελαχιστοποίηση των συνακόλουθων επιπτώσεων, ενσωματωμένων σε στρατηγικές διαχείρισης των λεκανών απορροής.
<SPEAKER ID="227" NAME="Κυριάκος Τριανταφυλλίδης" AFFILIATION="GUE/NGL">
Κύριε Πρόεδρε, θα μπορούσαμε να επικαλεσθούμε την ειρωνεία της τύχης ότι η συζήτηση αυτή γίνεται μετά τα τραγικά γεγονότα που συνέβησαν αυτό το καλοκαίρι στη Νότια Ευρώπη και που θα συμβάλουν δυστυχώς τα μέγιστα στην αλλαγή των τοπίων και σε μελλοντικά περιβαλλοντικά προβλήματα.
<P>
" απερήμωση δεν είναι ένα σύγχρονο πρόβλημα. Υπάρχει εδώ και δεκαετίες. " σταδιακή στο παρελθόν υποβάθμιση του παραγωγικού εδάφους είναι μια σύνθετη διαδικασία. Περιλαμβάνει πολλαπλάσιες αιτίες και προχωρεί σε ποικίλα ποσοστά ανάλογα με τα διαφορετικά κλίματα.
<P>
Έτσι, π.χ., η απερήμωση μπορεί να εντείνει μια υπάρχουσα γενική κλιματολογική τάση προς μεγαλύτερη ξηρασία ή μπορεί να ξεκινήσει εξ αρχής μια αλλαγή στο τοπικό κλίμα. Είναι σημαντικό να τονίσουμε ότι η παρουσία μιας κοντινής ερήμου δεν έχει καμιά άμεση σχέση με την απερήμωση. Δυστυχώς μια περιοχή που υποβάλλεται στην τελευταία υποπίπτει στη δημόσια αντίληψη μόνο αφού η διαδικασία είναι καλά σε εξέλιξη.
<P>
Συχνά, ελάχιστα στοιχεία είναι διαθέσιμα για να δείξουν την προηγούμενη κατάσταση του οικοσυστήματος ή το ποσοστό υποβάθμισης. Έτσι πρέπει να είμαστε ιδιαίτερα προσεκτικοί με το τι θα γίνει με τις καμένες εκτάσεις στη Νότια Ευρώπη, αφού στο προσεχές μέλλον κινδυνεύουμε να διανύσουμε κλιματολογικές αλλαγές και κατ' επέκταση πιθανή απερήμωση των πληγεισών περιοχών.
<P>
Είναι αλήθεια ότι οι επιστήμονες εξετάζουν ακόμη εάν η απερήμωση, ως διαδικασία της σφαιρικής αλλαγής, είναι μόνιμη ή πώς και πότε μπορεί να σταματήσει, να αντιστραφεί. Αυτό άλλωστε θα είναι και ένα από τα θέματα συζήτησης στη Διεθνή Διάσκεψη των "νωμένων Εθνών.
<P>
" αποδοτικότερη χρήση των υπαρχόντων υδάτινων πόρων και ο έλεγχος της αλάτωσης είναι αποτελεσματικά εργαλεία για τα ξηρά εδάφη. Νέοι τρόποι επιδιώκονται επίσης για να χρησιμοποιηθούν οι πόροι νερού επιφάνειας, όπως το νερό της βροχής.
<P>
Πέραν όμως από το επιστημονικό πλαίσιο αντιμετώπισης της απερήμωσης είναι εύλογο να τονίσουμε και την πολιτική όψη. Έτσι, εάν πρόκειται να σταματήσουμε και να αντιστρέψουμε την υποβάθμιση των ξηρών και ημιάγονων εδαφών, πρέπει να καταλάβουμε πώς και γιατί τα ποσοστά αλλαγής κλίματος, αύξησης πληθυσμών και παραγωγής τροφίμων έχουν επιπτώσεις σε αυτά τα περιβάλλοντα.
<P>
" αποτελεσματικότερη επέμβαση μπορεί να προέλθει μόνο από τη σοφή χρήση βέλτιστων πληροφοριών. Για την κατάληξη αυτής της συζήτησης έχει κατατεθεί ψήφισμα σχετικά με τους σκοπούς της Ευρωπαϊκής Ένωσης στη Διάσκεψη του Ο"Ε.
<P>
Θα ήθελα να σταθώ σε δύο πολύ σημαντικά, κατά την άποψή μου, σημεία: πρώτον, είναι επιτέλους καιρός να βάλει η Ευρωπαϊκή Ένωση το χέρι στην τσέπη, εάν επιθυμεί να αυτοαποκαλείται Ευρωπαϊκή Ένωση, και να παραχωρήσει δεσμευτική χρηματοδότηση για δράσεις κατά της απερήμωσης· δεύτερον, πρέπει η Ευρωπαϊκή Ένωση να είναι βασιλικότερη του βασιλέως· δεν γίνεται λοιπόν να παρουσιάζεται σαν προστάτης του περιβάλλοντος από τη μια και από την άλλη να μην έχει προωθήσει υποχρεωτικούς και συνολικούς κανονισμούς που θα αποτρέπουν την εισαγωγή ξυλείας στην Ευρωπαϊκή Ένωση που είναι παράνομη και έχει συλλεχθεί με μη αειφόρο τρόπο.
<P>
Διότι η απερήμωση δεν αφορά μόνο την Ευρωπαϊκή Ένωση, αλλά το σύνολο του πλανήτη. Εάν θέλει λοιπόν η πρώτη να αποδείξει την ύπαρξή της, θα πρέπει να λάβει τα μέτρα της και να μην πάει στη Μαδρίτη σαν απλός παρατηρητής.
<SPEAKER ID="228" NAME="Manuel Lobo Antunes">
Προεδρεύων του Συμβουλίου. - (PT) Φαίνεται ότι έχω ανιχνεύσει σε αυτήν τη συζήτηση μια κάποια θλίψη, μια κάποια ανησυχία και ενδεχομένως ολίγον σκεπτικισμό εκ μέρους ορισμένων βουλευτών αναφορικά με το τι μπορούμε να κάνουμε εφεξής για την καταπολέμηση της ξηρασίας και της απερήμωσης, σε σύγκριση με το τι πράξαμε σε αυτόν τον τομέα μέχρι σήμερα.
<P>
Ωστόσο, νομίζω ότι οι καθοριστικοί παράγοντες και το πλαίσιο έχουν αλλάξει σε σημαντικό βαθμό μετά το 1994, και ιδίως τα τελευταία χρόνια. Νομίζω ότι η αυξανόμενη ευαισθητοποίηση κυβερνήσεων, πολιτικών εν γένει, της κοινωνίας των πολιτών και της κοινής γνώμης για τα θέματα που αφορούν την αλλαγή του κλίματος, τις περιβαλλοντικές προκλήσεις που αντιμετωπίζουμε και, ιδίως, την καταπολέμηση της απερήμωσης, την αλλαγή του κλίματος και την έλλειψη νερού, θα μας βοηθήσουν να κινηθούμε εμπρός με σιγουριά, αισιοδοξία και ανανεωμένη ορμή για την καταπολέμηση των σοβαρών περιβαλλοντικών προβλημάτων που θα κληθούμε να αντιμετωπίσουμε ολοένα και περισσότερο.
<P>
Έχουμε, επίσης, λόγους να δείχνουμε εμπιστοσύνη και αισιοδοξία, όταν βλέπουμε ότι το Συμβούλιο της Ευρωπαϊκής Ένωσης αναλαμβάνει σημαντικές δεσμεύσεις, θα έλεγα μάλιστα άκρως σημαντικές δεσμεύσεις, και ότι τίθεται στην πρωτοπορία διεθνώς, ανακοινώνοντας μέτρα για την καταπολέμηση της αλλαγής του κλίματος και προτείνοντας να αποτελέσουν πρότυπα, στόχους που θα πρέπει να επιτύχει ολόκληρη η διεθνής κοινότητα.
<P>
" Πορτογαλία, κατά την Προεδρία της Ευρωπαϊκής Ένωσης, θα κληθεί φυσικά να διαδραματίσει σημαντικό ρόλο, επίσης, αφού θα ηγηθούμε της Ευρωπαϊκής Ένωσης στη διάσκεψη του Μπαλί που, όπως γνωρίζετε, θα προετοιμάσει τις αποφάσεις που θα πρέπει να λάβουμε σε αυτόν τον τομέα στη μετά το Κυότο εποχή, το 2012.
<P>
Πιστεύουμε ότι η διάσκεψη, στη Μαδρίτη, των συμβαλλομένων μερών στη σύμβαση για την καταπολέμηση της απερήμωσης μπορεί μάλιστα να παράσχει μια ευκαιρία για την ανανέωση και τον εκσυγχρονισμό των δεσμεύσεων που αναλήφθηκαν το 1994. Το ελπίζουμε. Έχουμε τρεις ή τέσσερις προτεραιότητες που πιστεύουμε ότι θα είναι χρήσιμο να επιτύχουμε.
<P>
Καταρχάς, κατά τη γνώμη μας, τα συμβαλλόμενα στη σύμβαση μέρη πρέπει να βελτιώσουν τον εσωτερικό συντονισμό τους όσον αφορά την καταπολέμηση της απερήμωσης, υιοθετώντας μια πιο ολοκληρωμένη προσέγγιση για το θέμα αυτό συνολικά. Όπως ανέφερε ο αξιότιμος βουλευτής του ΕΚ, οι υπουργοί που είναι αρμόδιοι για τους διαφόρους τομείς συχνά θεσπίζουν εγχώρια μέτρα χωρίς να έχει προηγηθεί συμφωνία σχετικά με τους στόχους που πρέπει να επιτευχθούν, με συνέπεια η λήψη των αποφάσεων να γίνεται ad hoc και σποραδικά. Σε εθνικό επίπεδο, επομένως, ο συντονισμός μεταξύ των διαφόρων υπουργείων που έχουν αρμοδιότητες σε αυτόν τον τομέα απαιτείται στην πράξη να είναι πιο αποτελεσματικός και πιο αποδοτικός.
<P>
Αναφέρθηκε εδώ στο Σώμα, και το είπα και εγώ ο ίδιος στην αρχική ομιλία μου, ότι είναι πολύ σημαντικό για την κοινωνία των πολιτών να νιώθει ότι εμπλέκεται περισσότερο στην εφαρμογή των μέτρων που απαιτούνται για την καταπολέμηση της απερήμωσης. Πολλά από τα προβλήματα είναι ειδικά και τοπικού χαρακτήρα, ενέχοντας βαθιές συνέπειες για τον ντόπιο πληθυσμό, και είναι σημαντικό σε αυτόν τον αγώνα να γίνονται "κτήμα" και να υιοθετούνται ενεργά οι πολιτικές που είναι αναγκαίες για την καταπολέμηση της απερήμωσης.
<P>
Πρέπει, επίσης, να ενισχύσουμε τους θεσμικούς μηχανισμούς για την υλοποίηση της σύμβασης. Πιστεύουμε, επίσης, ότι είναι σημαντικό, σε περιφερειακό και διεθνές επίπεδο, να κλιμακωθεί αυτή η συνεργασία, καθώς και η συνεργασία για την καταπολέμηση της απερήμωσης. Τα συμβαλλόμενα μέρη στη σύμβαση συχνά έχουν την τάση να θεωρούν τα δικά τους προβλήματα από μια αποκλειστικώς εθνική σκοπιά. Αυτός είναι ένας τομέας όπου θεωρούμε ότι, λόγω της φύσης των προβλημάτων που συνδέονται με αυτόν, κατεξοχήν ενδείκνυται η περιφερειακή και διεθνής συνεργασία.
<P>
Συνοψίζοντας, αναφέρθηκε εδώ το ζήτημα του προϋπολογισμού - των πιστώσεων του προϋπολογισμού. Είναι ένα σημαντικό σημείο• φυσικά, πρέπει επίσης να διαθέσουμε επαρκείς χρηματοδοτικούς πόρους, ώστε να δώσουμε σε αυτούς τους μηχανισμούς τη δυνατότητα να ανταποκριθούν στις ανάγκες.
<P>
Αναφέρθηκε η ίδρυση ευρωπαϊκού παρατηρητηρίου για την ξηρασία. Αυτό ήταν, μάλιστα, ένα από τα σημεία που συζητήθηκαν και εξετάστηκαν στην άτυπη συνάντηση των υπουργών Περιβάλλοντος στην Πορτογαλία, και μπορεί κανείς με βάση εκείνη τη συζήτηση να καταλήξει στο συμπέρασμα ότι θεωρούν την ίδρυση ενός ευρωπαϊκού παρατηρητηρίου για την ξηρασία σημαντικό μέτρο τόσο για να εστιαστεί η προσοχή στα προβλήματα που συνδέονται με την ξηρασία, όσο και για να κατασκευαστεί το μοντέλο που απαιτείται για τα μέτρα που μπορούν ή πρέπει να εφαρμοστούν προκειμένου να καταπολεμηθεί η ξηρασία. Επομένως, όπως είπα, αυτό είναι ένα μέτρο που οι υπουργοί Περιβάλλοντος αντιμετωπίζουν με ενδιαφέρον και ενθουσιασμό.
<P>
Ας ελπίσουμε, λοιπόν, ότι η διάσκεψη της Μαδρίτης θα αποδώσει αποτελέσματα που θα αίρονται στο ύψος των προσδοκιών μας.
<SPEAKER ID="229" NAME="Πρόεδρος">
Κυρίες και κύριοι, ήταν μια πολύ ενδιαφέρουσα συζήτηση, στην οποία θέλω να επισημάνω ότι μίλησαν πέντε γυναίκες και τρεις άντρες. Πιστεύω ότι αυτό είναι πολύ σημαντικό και δείχνει ότι οι γυναίκες βουλευτές μας είναι ιδιαίτερα ευαισθητοποιημένες σε ένα τόσο σημαντικό θέμα.
<P>
Σύμφωνα με το άρθρο 108, παράγραφος 5, του Κανονισμού έχω λάβει επτά προτάσεις ψηφίσματος για την ολοκλήρωση αυτής της συζήτησης.
<P>
" συζήτηση έληξε.
<P>
" ψηφοφορία θα διεξαχθεί αύριο, στις 12.00.
<P>
(" συνεδρίαση διακόπτεται στις 17.15 εν αναμονή της Ώρας των Ερωτήσεων και συνεχίζεται στις 17.30)

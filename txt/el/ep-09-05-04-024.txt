<CHAPTER ID="024">
Δικαιώματα των καταναλωτών (συζήτηση) 
<SPEAKER ID="217" NAME="Πρόεδρος">
" ημερήσια διάταξη προβλέπει τη συζήτηση σχετικά με την προφορική ερώτηση προς την Επιτροπή για την πρόταση οδηγίας σχετικά με τα δικαιώματα των καταναλωτών της Arlene McCarthy, εξ ονόματος της Επιτροπής Εσωτερικής Αγοράς και Προστασίας των Καταναλωτών - B6-0232/2009).
<SPEAKER ID="218" NAME="Arlene McCarthy">
συντάκτρια. - Κύριε Πρόεδρε, γνωρίζω ότι η Επίτροπος Kuneva βρίσκεται εδώ, και αδράττω την ευκαιρία σε αυτή την τελευταία σύνοδο της θητείας του Κοινοβουλίου - αν και η ώρα είναι πολύ προχωρημένη - για την ανταλλαγή απόψεων επί της πρότασης της Επιτροπής σχετικά με τα δικαιώματα των καταναλωτών.
<P>
Έχουμε συντάξει ένα έγγραφο εργασίας και θα θυμάστε ότι η ομάδα εργασίας της Επιτροπής Εσωτερικής Αγοράς και Προστασίας των Καταναλωτών, της οποίας ηγούμαι ως πρόεδρος και εισηγήτρια, αποφάσισε να μην εγκρίνει εσπευσμένα αυτή την πρόταση χωρίς να εξετάσει πλήρως όλες τις επιπτώσεις της, ιδίως εφόσον έχει χαρακτηριστεί ως η πιο μεγαλόπνοη αλλαγή στην προσέγγιση της ευρωπαϊκής νομοθεσίας για τους καταναλωτές.
<P>
" επιτροπή, θεωρώ, ότι έχει επιτελέσει πολύ επιμελώς το έργο της με τη διεξαγωγή δημόσιας ακρόασης, πολλών ανταλλαγών απόψεων, μιας παρουσίασης κατόπιν πρότασης του κ. Harbour σχετικά με την εκτίμηση του αντικτύπου και μιας διαδικυτακής διαβούλευσης στην οποία ανταποκρίθηκαν περίπου 100 οργανισμοί από όλη την Ευρώπη σε μόλις τρεις εβδομάδες.
<P>
Πραγματοποιήσαμε επίσης ανταλλαγή απόψεων με εκπροσώπους από τα 27 εθνικά κοινοβούλια στην οποία είχε προσκληθεί και η Επίτροπος. Κυρία Επίτροπε, γνωρίζω ότι εσείς και οι υπάλληλοί σας είστε πλήρως ενήμεροι ότι πρόκειται για μια αμφιλεγόμενη πρόταση η οποία χρήζει περαιτέρω εξέτασης σε πολλούς τομείς.
<P>
Εκτιμούμε το κίνητρο για τη βελτίωση των δικαιωμάτων των καταναλωτών στην εσωτερική αγορά. Συμφωνούμε, επίσης, ότι υπάρχει ανάγκη βελτίωσης της λειτουργίας της εσωτερικής αγοράς όσον αφορά τις πρακτικές των επιχειρήσεων προς τους καταναλωτές, αίρωντας τα εμπόδια που τίθενται στο διασυνοριακό εμπόριο, πρέπει όμως επίσης να διαβεβαιώσουμε τους καταναλωτές μας ότι μπορούν να εξακολουθούν να αναμένουν υψηλού επιπέδου προστασία.
<P>
Κατά τη διάρκεια των εργασιών, της συζήτησης και των διαβουλεύσεων μας με ενδιαφερομένους, δεχθήκαμε πάρα πολλά διαβήματα σχετικά με την έλλειψη διαφάνειας και βεβαιότητας όσον αφορά αυτή την πρόταση. Ενθαρρύναμε οργανώσεις καταναλωτών και επιχειρηματικούς φορείς να ξεκινήσουν τον δικό τους διάλογο σχετικά με το πώς θα μπορούσε να καταστεί λειτουργική αυτή η πρόταση, και γνωρίζω ότι η Επίτροπος έλαβε μια επιστολή η οποία είχε συνταχθεί από κοινού από οργανώσεις επιχειρήσεων και καταναλωτών, αντίγραφο της οποίας δόθηκε σε όλους τους βουλευτές του Ευρωπαϊκού Κοινοβουλίου. Θα ήθελα να παραθέσω ένα απόσπασμα αυτής της επιστολής. Αναφέρουν, "προσδίδουμε ιδιαίτερη σημασία στη νομική σαφήνεια και ποιότητα της πρότασης, καθώς και στην ανάγκη να γνωρίζουμε ποιες συνέπειες και ποιες τροποποιήσεις θα επέφερε σε σύγκριση με την τρέχουσα κατάσταση. Πιστεύουμε ότι υπάρχει μεγάλος βαθμός αβεβαιότητας όσον αφορά την έκταση και τις συνέπειες της πρότασης αυτής, ιδιαίτερα όσον αφορά τον αντίκτυπό της στην εθνική έννομη τάξη κάθε κράτους".
<P>
Οι προβληματισμοί τους είναι ξεκάθαροι. Πρέπει να είμαστε σαφείς στην τελική μας πρόταση. Ζητούμε από τους καταναλωτές να αποποιηθούν ορισμένα από τα δικαιώματα τα οποία τους αναλογούν βάσει της εθνικής νομοθεσίας; Εάν ναι, τι παίρνει ως αντάλλαγμα ο καταναλωτής; Και εάν δεν τους ζητούμε να εγκαταλείψουν ορισμένα δικαιώματα τα οποία απορρέουν από το δίκαιο των συμβάσεων, όπως το δικαίωμα της απόρριψης που ισχύει στο αγγλοσαξωνικό και το ιρλανδικό δίκαιο, τότε οι επιχειρήσεις δεν έχουν αντιμετωπίσει ακόμη 27 διαφορετικά σύνολα καταναλωτικών κανόνων, η κατάργηση των οποίων αποτελούσε βασικό στόχο εξαρχής;
<P>
Οι συνάδελφοί μου και εγώ πιστεύουμε ότι πρώτη μας προτεραιότητα είναι να αξιολογήσουμε τι θα προσφέρει η πρόταση αυτή στους καταναλωτές και τις επιχειρήσεις από ουσιαστικής πρακτικής απόψεως. Για τον λόγο αυτό, οι αποψινές προφορικές ερωτήσεις προσδιορίζουν ορισμένα βασικά ζητήματα επί των οποίων θα θέλαμε να συνεργαστούμε μαζί σας, και την αντιμετώπιση των οποίων πρέπει να διασφαλίσουμε, προκειμένου να παραγάγουμε ένα εφικτό σύνολο κανόνων που θα ωφελήσουν όλους τους ενδιαφερομένους. Οι ερωτήσεις μας επομένως εστιάζονται στις λεπτομέρειες των συγκεκριμένων τομέων όπου θεωρούμε ότι πρέπει να γίνουν περισσότερα.
<P>
Ορισμένα μέλη της ομάδας εργασίας εκδήλωσαν ανησυχία για μειονεκτήματα που παρατηρήθηκαν στην εκτίμηση του αντικτύπου και θέλουν περισσότερες αποδείξεις του κόστους του νομικού κατακερματισμού, εάν δεν δράσουμε. Θέλουν επίσης περισσότερες πληροφορίες σχετικά με τον οικονομικό αντίκτυπο της πρότασης, όχι μόνο σχετικά με τον αντίκτυπο των απαιτήσεων πληροφόρησης.
<P>
Εν ολίγοις, θα θέλαμε η Επιτροπή να αφιερώσει ορισμένο χρόνο κατά την εκλογική περίοδο που μεσολαβεί πριν από την ανασύσταση του Κοινοβουλίου τον Ιούλιο προκειμένου να αναλάβει την εκτέλεση των ακόλουθων εργασιών (όλα αυτά περιέχονται στην προφορική ερώτηση): ανάλυση των πρακτικών και νομικών επιπτώσεων της πρότασης σχετικά με τα δικαιώματα των καταναλωτών σε κάθε κράτος μέλος· διευκρίνιση της σχέσης μεταξύ των πλήρως εναρμονισμένων διατάξεων που περιέχονται στην οδηγία και των στοιχείων του γενικού δικαίου των συμβάσεων· διευκρίνιση της αλληλεπίδρασης του σχεδίου πρότασης με την ισχύουσα κοινοτική νομοθεσία, ειδικότερα δε τη σχέση με την οδηγία σχετικά με αθέμιτες εμπορικές πρακτικές, με την οδηγία σχετικά με το ηλεκτρονικό εμπόριο, με την οδηγία σχετικά με τις υπηρεσίες και με τον κανονισμό Ρώμη Ι και, βεβαίως, με το σχέδιο πρότασης CFR. Θέλουμε ορισμένες περαιτέρω αποδείξεις όσονα αφορά την εκτίμηση του αντικτύπου που θα μας βοηθήσουν να αναλύσουμε και να καταδείξουμε τα πλεονεκτήματα και το κόστος αυτής της πρότασης και κάθε εναλλακτική προσέγγιση την οποία θα μπορούσαμε να προτείνουμε.
<P>
Θέλουμε να μας βοηθήσετε, και εμείς θα συνεργαστούμε μαζί σας για να διασφαλίσουμε ότι στηρίζουμε έναν διάλογο μεταξύ των ενδιαφερομένων σχετικά με τα μέτρα τα οποία είναι αναγκαία για την επίτευξη αμοιβαίων πρακτικών οφελών για επιχειρήσεις και καταναλωτές εξίσου.
<P>
Κυρία Επίτροπε, πιστεύω ότι είναι δυνατόν να παραγάγουμε μια εφικτή πρακτική πρόταση η οποία θα έχει την υποστήριξη όλων των ενδιαφερομένων. Δεσμεύομαι σε εσάς ότι οι βουλευτές του ΕΚ επιθυμούν να συνεχίσουν να εργάζονται μαζί σας για να διασφαλίσουν ότι θα πετύχουμε αυτόν τον στόχο, και ότι θα μπορέσουμε σε κάποια δεδομένη χρονική στιγμή να ψηφίσουμε μέσω αυτού του Κοινοβουλίου μια νέα οδηγία για τα δικαιώματα των καταναλωτών.
<SPEAKER ID="219" NAME="Meglena Kuneva">
Μέλος της Επιτροπής. - Κύριε Πρόεδρε, ευχαριστώ πολύ την Arlene McCarthy για τα λόγια της, επειδή πραγματικά έχουν καταβληθεί μεγάλες προσπάθειες για αυτή την οδηγία. Ωστόσο, θα ήθελα αυτή η οδηγία - επί της οποίας θα συνεχίσουμε να εργαζόμαστε - όχι μόνο να εγκριθεί, αλλά και να επιδοκιμασθεί από όλους τους ενδιαφερομένους. Θα καταβάλουμε κάθε προσπάθεια προς αυτή την κατεύθυνση. Καθώς αυτή είναι η τελευταία μας σύνοδος εδώ, επιτρέψτε μου να αδράξω την ευκαιρία για να σας ευχαριστήσω όλους πολύ ειλικρινά, ειδικότερα την Arlene ως πρόεδρο της επιτροπής μας, καθώς και τον κ. Harbour και ιδίως την κ. Cederschiöld. Ελπίζω να μείνουμε σε επαφή με οποιονδήποτε τρόπο, επειδή ήταν πραγματική ευχαρίστηση για εμένα να εργάζομαι μαζί σας και ελπίζω ότι αυτό θα συνεχιστεί διαφορετικά.
<P>
Θα ήθελα τώρα να επικεντρωθώ στα επόμενα σημαντικά βήματα για την οδηγία, επειδή πιστεύω ότι η οδηγία αυτή είναι πολύ σημαντική για όλους μας. " οδηγία αυτή είναι αναγκαία για την εσωτερική αγορά του 21ου αιώνα. Επιτρέψτε μου να καταστήσω σαφές ότι, πριν από την κατάθεση της πρότασης, η Επιτροπή διεξήγαγε μια συγκριτική ανάλυση της νομοθεσίας, την "επιτομή", η οποία καλύπτει τις νομοθεσίες των κρατών μελών τα οποία μεταφέρουν στο εσωτερικό τους δίκαιο τις υπό αναθεώρηση οδηγίες για τους καταναλωτές. Αυτή τη στιγμή η Επιτροπή μελετά τις διάφορες διατάξεις της πρότασης λεπτομερέστερα με τα κράτη μέλη προκειμένου να βελτιώσει τις γνώσεις τις οποίες διαθέτει ως προς τον πρακτικό αντίκτυπο στην εθνική νομοθεσία.
<P>
Οι υπηρεσίες μου καταρτίζουν έναν πίνακα, στόχος του οποίου είναι να παρουσιάσει τον αντίκτυπο της πρότασης στα υφιστάμενα επίπεδα προστασίας των καταναλωτών σε ολόκληρη την ΕΕ. Ο πίνακας θα καλύπτει τις διατάξεις εκείνες (παραδείγματος χάρη τη διάρκεια της περιόδου υπαναχώρησης και της νομικής εγγύησης) για τις οποίες είναι δυνατόν να εκτιμηθεί κατά πόσον η πρόταση θα επιφέρει μια αδιαμφισβήτητη αύξηση ή μείωση της προστασίας των καταναλωτών στα διάφορα κράτη μέλη. Ο πίνακας θα είναι έτοιμος το αργότερο μέχρι το τέλος Μαΐου.
<P>
Βάσει της πρότασης, τα κράτη μέλη θα είναι σε θέση να διατηρήσουν τα μέσα έννομης προστασίας του γενικού δικαίου των συμβάσεων, με την προϋπόθεση ότι οι νομικές απαιτήσεις για την άσκηση αυτών των μέσων έννομης προστασίας διαφέρουν από τις απαιτήσεις οι οποίες ισχύουν για τα μέσα έννομης προστασίας τα οποία ρυθμίζονται στην πρόταση. Εκτιμώ ότι αυτή η αλληλεπίδραση μεταξύ της πρότασης και των μέσων έννομης προστασίας που υπάρχουν στο γενικό εθνικό δίκαιο των συμβάσεων θα μπορούσαν να είχαν καταστεί σαφέστερα στο κείμενο. Αυτό σημαίνει ότι μέσα έννομης προστασίας, όπως το δικαίωμα απόρριψης στο "νωμένο Βασίλειο ή η "εγγύηση για μη εμφανή ελαττώματα" (garantie des vices caches) στη Γαλλία θα μπορούσαν να διατηρηθούν. Ωστόσο, είμαι επίσης προετοιμασμένη να σκεφθώ εναλλακτικές επιλογές, όπου στοιχεία αυτών των εθνικών έννομων μέσων προστασίας θα μπορούσαν να ενσωματωθούν στην πρόταση, εάν το Συμβούλιο ή το Κοινοβούλιο προτιμούσαν την εν λόγω λύση.
<P>
" πρόταση συμπληρώνει την οδηγία για τις αθέμιτες εμπορικές πρακτικές. Ενώ η οδηγία για τις αθέμιτες εμπορικές πρακτικές προστατεύει τους καταναλωτές συνολικά από διφορούμενες επιχειρηματικές πρακτικές αδίστακτων επιχειρηματιών, το σχέδιο της οδηγίας για τα δικαιώματα των καταναλωτών προσφέρει ατομικά συμβατικά δικαιώματα στους καταναλωτές που συνάπτουν μια σύμβαση με έναν επιχειρηματία, τα οποία μπορούν να τα ασκήσουν ενώπιον πολιτικών δικαστηρίων. Όσον αφορά την οδηγία σχετικά με τις υπηρεσίες και την οδηγία σχετικά με το ηλεκτρονικό εμπόριο, εκτός από τις απαιτήσεις τις πρότασης θα ισχύει και η απαίτηση πληροφόρησης στις οδηγίες αυτές και θα υπερισχύει επίσης σε περίπτωση σύγκρουσης με την πρόταση.
<P>
Τέλος, όσον αφορά τον κανονισμό Ρώμη Ι, η εισαγωγή της πρότασης καθιστά σαφές ότι η πρόταση ισχύει με την επιφύλαξη του κανονισμού. Κατά συνέπεια το ισχύον εθνικό δίκαιο για τις συμβάσεις που συνάπτονται με καταναλωτές εντός του πεδίου εφαρμογής του σχεδίου οδηγίας θα καθορισθεί αποκλειστικά από τον κανονισμό.
<P>
" Επιτροπή, κατά την κατάρτιση της πρότασης, εμπνεύστηκε από τα πορίσματα του CFR, για παράδειγμα, σχετικά με τη "μαύρη λίστα" αθέμιτων συμβατικών όρων, τους κανόνες αγωγής λόγω προσβολής διακριτικού σημείου και τους κανόνες έκδοσης απόφασης, καθώς και τον εκσυγχρονισμό των απαιτήσεων προσυμβατικής πληροφόρησης.
<P>
Μελλοντικά, θα πρέπει να διασφαλίσουμε συνέπεια μεταξύ του CFR και της οδηγίας για τα δικαιώματα των καταναλωτών. Δεδομένου ότι το CFR θα αποτελέσει ένα μακροπρόθεσμο έργο, θα πρέπει να διασφαλίσουμε ότι οι τελικοί ορισμοί και κανόνες της οδηγίας για τα δικαιώματα των καταναλωτών θα ενσωματωθούν στο τμήμα του CFR που αφορά τις συμβάσεις που συνάπτονται με καταναλωτές.
<P>
Πριν από την πρόταση οδηγίας για τα δικαιώματα των καταναλωτών προηγήθηκε εκτενής εκτίμηση του αντικτύπου. " εκτίμηση του αντικτύπου προσδιόρισε από χρηματική άποψη τη διοικητική επιβάρυνση η οποία θα προέκυπτε ως αποτέλεσμα των προτεινόμενων αλλαγών, και την συνέκρινε με το κόστος της συμμόρφωσης με το οποίο επιβαρύνονται οι επιχειρηματίες οι οποίοι επιθυμούν να πωλήσουν τα προϊόντα τους σε άλλα κράτη μέλη, ως αποτέλεσμα του κατακερματισμού των κανόνων προστασίας των καταναλωτών και του κανονισμού Ρώμη Ι. " εκτίμηση έδειξε ότι η πλήρης εναρμόνιση των βασικών δικαιωμάτων των καταναλωτών θα είχε έντονες επιπτώσεις στην ολοκλήρωση της εσωτερικής αγοράς και στην εμπιστοσύνη των καταναλωτών. Κατά τα αρχικά στάδια της νομοθετικής διαδικασίας, φάνηκε ότι θα είναι ωφέλιμη η συγκεντρωση περισσότερων στοιχείων και η περισσότερο εν τω βάθει διερεύνηση όσον αφορά τη συμπεριφορά και τις προτιμήσεις των καταναλωτών σχετικά με τα έννομα μέσα προστασίας για τις πωλήσεις. Σκοπεύω να δρομολογήσω μια ποιοτική μελέτη στο άμεσο μέλλον σχετικά με αυτό το ζήτημα, με στόχο τη συγκέντρωση στοιχείων κατόπιν ενδελεχών συνεντεύξεων με καταναλωτές και επιχειρηματίες. Τα αποτελέσματα της μελέτης θα είναι διαθέσιμα εντός του τρίτου τριμήνου του 2009.
<P>
" Επιτροπή δεσμεύεται να διεξαγάγει έναν εποικοδομητικό διάλογο - και αυτή είναι η πολιτική μου δέσμευση προς εσάς - με τους ενδιαφερομένους τους οποίους αφορά περισσότερο το σχέδιο οδηγίας κατά τη διάρκεια της νομοθετικής διαδικασίας. Για τον σκοπό αυτό, θα συγκεντρώσω μαζί καταναλωτές και επιχειρηματικούς φορείς σε μια κοινή συνάντηση τον Ιούνιο του 2009 για τη διευκρίνιση των στοιχείων της πρότασης και την περαιτέρω συζήτηση των πιο σημαντικών παραμέτρων της πρότασης. Το Κοινοβούλιο θα ενημερώνεται δεόντως.
<P>
Θα ήθελα απλώς να προσθέσω ότι την περασμένη εβδομάδα συνάντησα όλες τις οργανώσεις καταναλωτών οι οποίες συγκεντρώνονται στο πλαίσιο του Ευρωπαϊκού Οργανισμού Καταναλωτών και το ζήτημα θα συζητηθεί εκ νέου. Δύο ημέρες αργότερα τουλάχιστον 10 αντιπρόσωποι από τη Βουλή των Λόρδων μετέβησαν στις Βρυξέλλες προκειμένου να συζητήσουν αυτό το ζήτημα. Πρόκειται για μια πολύ καλή ένδειξη ότι το ενδιαφέρον για την πολιτική καταναλωτών αυξάνεται, όπως αρμόζει άλλωστε στην εσωτερική αγορά.
<SPEAKER ID="220" NAME="Malcolm Harbour">
εξ ονόματος της Ομάδας PPE-DE. - Κύριε Πρόεδρε, πρώτα απ' όλα θα ήθελα να ευχαριστήσω θερμά την κ. Kuneva για το σύνολο του έργου της σε ζητήματα που αφορούν τους καταναλωτές, καθώς αυτή είναι η τελευταία φορά που το Κοινοβούλιο έχει την ευκαιρία να συζητήσει μαζί της. Κυρία Επίτροπε, εγώ από την πλευρά μου και, πιστεύω, ολόκληρη η επιτροπή εκτιμήσαμε πραγματικά την εντατική σας δέσμευση.
<P>
Γνωρίζω ότι ίσως να ήταν λίγο απογοητευτικό για εσάς το γεγονός ότι αισθανθήκαμε ότι δεν μπορούσαμε να επανεξετάσουμε εκτενώς αυτή την πρόταση και να την περάσουμε σε πρώτη ανάγνωση πριν το τέλος της θητείας του Κοινοβουλίου. Πιστεύω όμως ότι η ιστορία θα αποδείξει ότι πράξαμε το σωστό επειδή οι εργασίες των οποίων ηγήθηκε πολύ καλά η Arlene McCarthy - κρίνοντας από την εκτίμηση του αντικτύπου, την αντιμετώπιση των ζητημάτων - αύξησαν την ευαισθητοποίηση όσον αφορά την πρόταση και έπεισαν πολλούς να δεσμευτούν, όπως και εσείς η ίδια αναφέρατε.
<P>
Έχω την εντύπωση - και αυτές είναι και οι κρίσιμες παρατηρήσεις τις οποίες θέλω να θίξω εν τάχει απόψε - κάτι το οποίο λείπει από αυτή την πρόταση είναι το συνολικό στρατηγικό πλαίσιο το οποίο θέλει να ακολουθήσει η Επιτροπή όσον αφορά την εξέλιξη του του κεκτημένου των καταναλωτών.
<P>
" πρόταση αυτή αφορά τα προϊόντα αλλά, στο τέλος αυτού του έτους, πριν αρχίσει να εφαρμόζεται η πρόταση αυτή, θα έχει τεθεί σε εφαρμογή η οδηγία σχετικά με τις υπηρεσίες και γύρω από αυτήν περιστρέφονται πολλά ζητήματα που αφορούν τους καταναλωτές. Γνωρίζουμε ότι και εσείς εξετάζετε ζητήματα όπως τα ψηφιακά προϊόντα, οι συσκευασίες, η μεταφορά κ.ο.κ.
<P>
Πιστεύω ότι πρέπει να δούμε τι προτίθεστε να πράξετε για τη συσκευασία εμπορευμάτων στο πλαίσιο μιας ευρύτερης στρατηγικής για τον προσανατολισμό του κεκτημένου των καταναλωτών. Αυτό είναι πολύ σημαντικό. Πρέπει να διασφαλιστεί ως προς τις μελλοντικές εξελίξεις· πρέπει να αποτελέσει μέρος μιας συνολικής διαδικασίας. Αυτό είναι ένα από τα πράγματα για τα οποία θα ήμουν ελαφρώς επικριτικός όσον αφορά την προσέγγιση που έχει τηρηθεί έως τώρα. Ελπίζω ότι θα καταφέρουμε να προχωρήσουμε.
<P>
Χαίρομαι που αναφέρατε τη Βουλή των Λόρδων επειδή σκόπευα και εγώ να αναφερθώ επί τούτου. Τους έχουμε διασφαλίσει ότι η έκθεσή τους θα κατορθώσει να συμβάλει ουσιαστικά στην έκβαση, δεδομένου του χρόνου που έχουμε στη διάθεσή μας. Προσβλέπουμε στο τέλος σε ένα εξαιρετικά καλό αποτέλεσμα για τους καταναλωτές της Ευρώπης και την εσωτερική αγορά.
<SPEAKER ID="221" NAME="Jacques Toubon" AFFILIATION="PPE-DE">
(FR) Κύριε Πρόεδρε, θα ήθελα να αναφερθώ στο έγγραφο εργασίας της κ. McCarthy και της κ. Wallis. Για το καλό του επόμενου Κοινοβουλίου, θέτει τα ερωτήματα τα οποία εγείρονται από αυτή την πρόταση για μέγιστη εναρμόνιση και επισημαίνει τον κίνδυνο που διακρίνουν ορισμένες χώρες σχετικά με την εξασθένηση της προστασίας των καταναλωτών τους.
<P>
Αφετέρου, η Επιτροπή ορθώς θέλει να επεκτείνει το διασυνοριακό εμπόριο, το οποίο με δεδομένη την εσωτερική αγορά είναι αφύσικα περιορισμένο. Συνεπώς, δεν θα αναφερθώ και πάλι στο παρασκήνιο - καθώς η κ. McCarthy αναφέρθηκε ήδη σε αυτές τις εξελίξεις - θα ήθελα όμως να δώσω ορισμένες συμβουλές στην Επιτροπή, αν μου επιτρέπετε.
<P>
Πρώτον, ελπίζω ότι η κ. Kuneva θα συνεχίσει το έργο της, και ελπίζω ότι μπορεί να πετύχει την έγκριση του σχεδίου οριζόντιας οδηγίας. Ωστόσο, αυτό θα το καταφέρετε μόνο εάν, πρώτον, εκτίμησετε με ακρίβεια τον αντίκτυπο σε όλες τις εθνικές νομοθεσίες, πράγμα το οποίο δεν έχει γίνει· δεύτερον, εάν θέσετε αυτή την πρόταση με μεγάλη ακρίβεια σε σχέση με τους υφιστάμενους και τους προτεινόμενους κανονισμούς, τις οδηγίες και τις συμφωνίες σε κοινοτικό επίπεδο, κάτι το οποίο δεν έχει γίνει· τρίτον, εάν ορίσετε επακριβώς ότι διαφυλάσσονται ορισμένοι κανόνες αρχής, όπως τα κρυφά ελαττώματα, που δεν έχει γίνει· και τέταρτον, εάν υποδείξετε - και αυτή είναι η σημαντικότερη παρατήρηση - τι επίπεδο προστασίας θα προκύψει από την υλοποίηση της οδηγίας, και όχι απλώς ποιες θα είναι οι διατάξεις.
<P>
Βάσει αυτών, η πρόταση δεν είναι αυτό το οποίο θα χαρακτηρίζαμε σαφές έγγραφο. Και όμως αυτό χρειαζόμαστε: εναρμόνιση η οποία αυξάνει το επίπεδο προστασίας. Εν ολίγοις, κυρία Επίτροπε, ήσαστε μάλλον βιαστική. Θα σας συμβούλευα να αφιερώσετε λίγο χρόνο - όσο χρόνο σας χρειάζεται - και με τον χρόνο αυτό που θα έχετε στη διάθεσή σας να παρουσιάσετε όλα τα επιχειρήματα τα οποία θα σας επιτρέψουν να πείσετε πλήρως τις κυβερνήσεις και το Ευρωπαϊκό Κοινοβούλιο.
<SPEAKER ID="222" NAME="Charlotte Cederschiöld" AFFILIATION="PPE-DE">
(SV) Επί του παρόντος υπάρχει περιθώριο βελτίωσης όσον αφορά τους κανονισμούς για την προστασία των καταναλωτών. Οι διαπραγματεύσεις δεν έχουν ξεκινήσει, το Κοινοβούλιο δεν έχει προβεί σε δηλώσεις και τα κράτη μέλη μόλις που ξεκινούν τις συζητήσεις. Χρειαζόμαστε πλήρη εναρμόνιση στον τομέα της προστασίας των καταναλωτών.
<P>
Έχω περιθώριο για τρεις παρατηρήσεις τις οποίες θεωρώ ότι είναι σκόπιμο να αναφέρω. 1. Ένα σαφέστερο πεδίο εφαρμογής αυτής της οδηγίας. 2. Επί του παρόντος, εμπορεύματα με ένα αρχικό ελάττωμα μπορούν να επιστραφούν εντός δύο ετών· η προθεσμία αυτή θα πρέπει να γίνει τρία έτη. 3. " περίοδος υπαναχώρησης θα πρέπει να οριστεί στο ένα έτος, γεγονός το οποίο θα αυξήσει την προστασία των καταναλωτών στα περισσότερα κράτη μέλη. Σαφείς, ξεκάθαροι κανόνες και ένα υψηλό επίπεδο προστασίας των καταναλωτών θα ωφελήσουν και τους καταναλωτές και τις επιχειρήσεις. Οι ασαφείς κανόνες είναι επιζήμιοι για τις ειλικρινείς επιχειρήσεις και τις μικρές και μεσαίες επιχειρήσεις. Το Συμβούλιο και το Κοινοβούλιο θα πρέπει τώρα να ενσωματώσουν αυτές τις τρεις κεντρικής σημασίας παρατηρήσεις σε μια πλήρως εναρμονισμένη πρόταση.
<P>
Καθώς αυτή είναι η τελευταία μου συζήτηση με την Meglena Kuneva, θα ήθελα να εκφράσω τις ευχαριστίες μου για το γεγονός ότι η συνεργασία μας είναι τόσο απίστευτα ευχάριστη.
<SPEAKER ID="223" NAME="Meglena Kuneva">
Μέλος της Επιτροπής. - Κύριε Πρόεδρε, θα ήθελα να ξεκινήσω απαντώντας στον κ. Harbour. Κατανοώ σαφώς γιατί πρέπει να αντιμετωπίσουμε το ζήτημα των υπηρεσιών, και οι υπηρεσίες είναι αναμφισβήτητα ένα πολύ σημαντικό μέρος της στρατηγικής για τους καταναλωτές για τα έτη 2007-2013.
<P>
Όσον αφορά το γιατί δεν ασχολούμαστε, για παράδειγμα, με το ψηφιακό περιεχόμενο και το εξαιρούμε από το πεδίο εφαρμογής της πρότασης, μπορώ να δηλώσω ότι το ζήτημα της προστασίας των καταναλωτών όσον αφορά τις υπηρεσίες ψηφιακού περιεχομένου αναφέρθηκε στις διαβουλεύσεις της Πράσινης Βίβλου. Πολλοί ενδιαφερόμενοι, και ειδικότερα οργανώσεις καταναλωτών, θεωρούν ότι αποτελεί ένα σημαντικό ζήτημα. Ωστόσο, έχει προκαλέσει μεγάλη ανησυχία στους επιχειρηματικούς κύκλους και όσοι ερωτήθηκαν δήλωσαν ότι λόγω της πολυπλοκότητας του ζητήματος ήταν αναγκαία περαιτέρω προσεκτική ανάλυση.
<P>
Για τον σκοπό αυτό, η Επιτροπή θα διεξαγάγει μια μελέτη προκειμένου να καθορίσει την έκταση του προβλήματος και το πλήθος των καταναλωτών που υφίστανται ζημία λόγω της μη κάλυψης ψηφιακού περιεχομένου. Θα ήθελα να αναφερθώ την επόμενη φορά σε ζητήματα ψηφιακής τεχνολογίας, με ακράδαντα επιχειρήματα.
<P>
Χωρίς να θέλω ούτε να σπαταλώ τον χρόνο του Κοινοβουλίου, ούτε των καταναλωτών και των επιχειρήσεων, επιτρέψτε μου να σας ενημερώσω ότι αύριο, μαζί με την Επίτροπο Reding, θα παρουσιάσω έναν ψηφιακό οδηγό. Πρόκειται για έναν πολύ πρακτικό οδηγό βασισμένο στην ισχύουσα νομοθεσία - περίπου 20 οδηγίες - ο οποίος αποτελεί μια μορφή επιτομής του τι μπορούμε να κάνουμε αυτή τη στιγμή για να επιβάλουμε τα δικαιώματά μας, επειδή ορισμένες φορές το σημαντικότερο είναι πώς θα επιβάλλουμε τη νομοθεσία.
<P>
Όσον αφορά τις παρατηρήσεις του κ. Toubon, θα έλεγα ότι, βάσει της πρότασης, τα κράτη μέλη θα έχουν τη δυνατότητα να διατηρήσουν τα μέσα έννομης προστασίας που υπάρχουν στο γενικό δίκαιο των συμβάσεων για ελαττωματικά προϊόντα, και αυτό σημαίνει ότι έννομα μέσα προστασίας όπως το δικαίωμα της απόρριψης στο "νωμένο Βασίλειο ή η εγγύηση για μη εμφανή ελαττώματα (garantie des vices cachιs) στη Γαλλία, μπορούν να διατηρηθούν.
<P>
Ορισμένες φορές πρέπει να αφιερώνουμε περισσότερο χρόνο στο να εξηγούμε το περιεχόμενο μιας οδηγίας, και αυτό ακριβώς πράττουν οι συνάδελφοί μου στο Συμβούλιο. Τουλάχιστον πρέπει να καταστήσουμε σαφές τι εννοούμε με το ένα ή το άλλο κείμενο, και αυτό είναι το στάδιο το οποίο μπορούμε σαφώς να διευθετήσουμε αμφιλεγόμενα ζητήματα.
<P>
Αυτή τη στιγμή η Επιτροπή μελετά τις διάφορες διατάξεις της πρότασης λεπτομερέστερα με τα κράτη μέλη προκειμένου να βελτιώσει τις γνώσεις τις οποίες διαθέτει ως προς τον πρακτικό αντίκτυπο στην εθνική νομοθεσία, όπως ακριβώς ζητήσατε εσείς, κ. Toubon, και το Κοινοβούλιο. Θα καταβάλουμε κάθε προσπάθεια προκειμένου να εξασφαλίσουμε απόλυτη σαφήνεια. Αυτό είναι νομικό κείμενο, αυτό είναι πολιτικό κείμενο, και το πώς μπορεί το νομικό αυτό κείμενο να μεταφραστεί αποτελεί από μόνο του μεγάλη πρόκληση. Επομένως, θα συνεχίσουμε να εξηγούμε και να διατηρούμε το καλό επίπεδο συνεργασίας με το Συμβούλιο, και με το Κοινοβούλιο, επί αυτού του ζητήματος.
<P>
Σας ευχαριστώ, για άλλη μία φορά, για την τελευταία παρατήρηση, κ. Cederschiφld. Θα έχω υπόψη μου τις προτάσεις σας. Έχετε δίκιο όταν λέτε ότι διαπραγματευόμαστε την οδηγία. Άκουσα πολύ προσεκτικά, αλλά επιτρέψτε μου να είμαι σαφής λέγοντας ότι υπάρχει μόνο ένα σημείο για το οποίο δεν δέχομαι συμβιβασμούς, και αυτό είναι η πλήρης εναρμόνιση.
<SPEAKER ID="224" NAME="Πρόεδρος">
" συζήτηση έληξε.
<P>
Γραπτές δηλώσεις (άρθρο 142 του Κανονισμού)
<SPEAKER ID="225" NAME="Zita Pleštinská  " AFFILIATION="PPE-DE">
γραπτώς. - (SK) Τα επίπεδα προστασίας των καταναλωτών διαφέρουν μεταξύ των κρατών μελών. Κατά τη διάρκεια των ακροάσεων της Επιτροπής Εσωτερικής Αγοράς και Προστασίας των Καταναλωτών εκπρόσωποι εθελοντικών ομάδων προστασίας των καταναλωτών από τα παλαιά κράτη μέλη δεν ανέφεραν οικονομικά προβλήματα. Οι καταναλωτές πολλές φορές πληρώνουν για τις υπηρεσίες αυτών των ομάδων καταναλωτών πριν αποφασίσουν να προβούν σε μια αγορά. Αυτό βοηθά τις οργανώσεις αυτές να παραμένουν ανεξάρτητες.
<P>
Οργανώσεις καταναλωτών στη Σλοβακία λαμβάνουν 152 000 ευρώ για τη χρηματοδότηση των δραστηριοτήτων τους. Ανησυχώ ότι ένα τόσο αξιοθρήνητο ποσό θα αποθαρύνει τις εν λόγω οργανώσεις από την υπεράσπιση των δικαιωμάτων των καταναλωτών.
<P>
Μετά τη διεύρυνση της ΕΕ είναι όλο και πιο δύσκολο και πολύπλοκο να είναι κανείς καταναλωτής. Μια ολόκληρη σειρά ζητημάτων αφορούν άμεσα τους καταναλωτές, από την απουσιά ελαττωμάτων στα προϊόντα κατά την αγορά, έως την εμπιστοσύνη στις συναλλαγές έως τις διαδικτυακές αγορές και τη διαφήμιση. Καθώς πολλά από αυτά τα ζητήματα ξεπερνούν τα όρια των μεμονωμένων χωρών πρέπει να εναρμονιστεί η νομοθεσία και να καταβληθούν εντατικές προσπάθειες για τη συνειδητοποίηση της πρόληψης που θα μας εξασφαλίσει αρκετή αυτογνωσία ώστε να μην γινόμαστε πιόνια στα χέρια των έμπειρων εταιρειών. Για τον λόγο αυτό οι καταναλωτές θα πρέπει να γνωρίζουν πώς να χρησιμοποιούν τις δικτυακές πύλες που τους παρέχουν επικαιροποιημένες πληροφορίες, για παράδειγμα το RAPEX για τα επικίνδυνα προϊόντα, το SOLVIT για την εσωτερική αγορά, το DOLCETA για χρηματοοικονομική ενημέρωση και πολλές άλλες πύλες. Το Ευρωπαϊκό Κέντρο Καταναλωτή και το Βιβλίο των Νέων της Ευρώπης μπορούν επίσης να βοηθήσουν σημαντικά τους καταναλωτές.
<P>
Επίτροπε Kuneva, έξ ονόματος της Επιτροπής πρέπει συγκεκριμένα να ζητήσετε από τα νέα κράτη μέλη να μην υποτιμούν την προστασία των καταναλωτών παρέχοντας ανεπαρκείς ενισχύσεις σε οργανώσεις καταναλωτών.

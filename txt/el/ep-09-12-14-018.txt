<CHAPTER ID="018">
Ευρωπαϊκός μηχανισμός μικροχρηματοδοτήσεων για την απασχόληση και την κοινωνική ένταξη (Progress) (συζήτηση)
<SPEAKER ID="158" NAME="Πρόεδρος">
" ημερήσια διάταξη προβλέπει τη συζήτηση της έκθεσης της κ. Kinga Göncz, εξ ονόματος της Επιτροπής Απασχόλησης και Κοινωνικών Υποθέσεων, σχετικά με την πρόταση απόφασης του Ευρωπαϊκού Κοινοβουλίου και του Συμβουλίου για τη δημιουργία ευρωπαϊκού μηχανισμού μικροχρηματοδοτήσεων για την απασχόληση και την κοινωνική ένταξη (μηχανισμός μικροχρηματοδοτήσεων Progress) - C7-0053/2009 -.
<SPEAKER ID="159" NAME="Pervenche Berès" AFFILIATION="S&amp;D">
(FR) Κυρία Πρόεδρε, σημειώνω ότι, καθ' όλη τη διάρκεια της προηγούμενης συζήτησης, αναφερθήκατε στη συζήτηση που πρόκειται να διεξαχθεί τώρα ως συζήτηση για το πρόγραμμα Progress.
<P>
Ωστόσο, η απόφαση του Κοινοβουλίου, την οποία επιβεβαίωσε η Διάσκεψη των Προέδρων, είναι να ψηφίσουμε μόνον για τον μηχανισμό "μικροχρηματοδοτήσεων". Νομίζω λοιπόν ότι αυτή η διευκρίνιση είναι σημαντική. " συζήτηση αυτή αφορά τις μικροχρηματοδοτήσεις και όχι το πρόγραμμα Progress.
<SPEAKER ID="160" NAME="Kinga Göncz" LANGUAGE="HU">
Σας ευχαριστώ πολύ, κυρία Πρόεδρε, και ευχαριστώ επίσης πολύ γι' αυτήν τη διευκρίνιση, μιας και αυτή η συζήτηση σχετικά με τον μηχανισμό μικροχρηματοδοτήσεων έχει ζωτική σημασία. Καλωσορίζω επίσης τον Επίτροπο Špidla στη συζήτηση που θα ακολουθήσει. Επιτρέψτε μου καταρχάς να επισημάνω ότι, όταν έγινα εισηγήτρια γι' αυτό το πρόγραμμα, θεώρησα ότι το έργο μου θα ήταν πολύ εύκολο, δεδομένης της ευρείας συναίνεσης και της υποστήριξης ως προς το θέμα αυτό, πράγμα που κατέστη επίσης εμφανές κατά τη διάρκεια της συζήτησης. " υποστήριξη αυτή ήταν ευρεία από πολλές απόψεις. Από τη μια πλευρά, ως μηχανισμός διαχείρισης κρίσεων, θα βοηθήσει επίσης τα άτομα που βρίσκονται στην πλέον απελπιστική κατάσταση, τα άτομα που έχουν χάσει τις θέσεις εργασίας τους και που δεν έχουν πρόσβαση σε πιστώσεις ή σε ενίσχυση εξαιτίας της οικονομικής κρίσης.
<P>
Από την άλλη πλευρά, πρόκειται κατ' ουσίαν για μηχανισμό ο οποίος δεν προσφέρει στους ανθρώπους ψάρια, αλλά τους διδάσκει πώς να ψαρεύουν. Κινητοποιεί εκείνη ακριβώς τη μορφή δημιουργικότητας που χρειαζόμαστε περισσότερο προκειμένου να διασφαλιστεί η θετική έκβαση της κρίσης. " τρίτη πτυχή η οποία έτυχε, και συνεχίζει να τυγχάνει, ευρείας στήριξης είναι το γεγονός ότι οι πόροι της Ευρωπαϊκής Ένωσης αυξάνονται, και αυτό φαντάζομαι ότι είναι το όνειρο των υπουργών Οικονομικών. Ορισμένοι από τους πόρους αυτούς αποτελούν συνεισφορά της Ευρωπαϊκής Τράπεζας Επενδύσεων, ενώ άλλοι προέρχονται από άλλες εμπορικές τράπεζες, καθώς η Ευρωπαϊκή Ένωση θα καλύπτει πρωτίστως τον κίνδυνο, διευκολύνοντας έτσι τους υπόλοιπους συμμετέχοντες να αναλαμβάνουν τον εν λόγω κίνδυνο.
<P>
Όπως προανέφερα, το περιεχόμενο του προγράμματος τυγχάνει ευρείας στήριξης. Εκτιμώ ότι, χάρη σε αυτές τις πτυχές, το θέμα το οποίο προκάλεσε αντιπαράθεση κατά τη διάρκεια των συζητήσεων με το Συμβούλιο και την Επιτροπή αφορούσε ποιους πόρους θα χρησιμοποιήσει η Ευρωπαϊκή Ένωση για να χρηματοδοτήσει τον συγκεκριμένο πρωτεύοντα κίνδυνο που έχει αναληφθεί. Το δεύτερο επίμαχο ζήτημα ήταν το ύψος των πόρων που θα μπορούσαν να συμβάλουν στην ενεργοποίηση του μηχανισμού και αναμένεται να προσελκύσουν άλλους σημαντικούς πόρους. Το Συμβούλιο και η Επιτροπή πρότειναν αρχικά να χρησιμοποιηθούν 100 εκατ. ευρώ από το πρόγραμμα Progress, το οποίο χρησιμοποιείται κυρίως για τη χάραξη πολιτικών καταπολέμησης του κοινωνικού αποκλεισμού και προώθησης των ίσων ευκαιριών.
<P>
Εμείς, από τη δική μας πλευρά, δηλώσαμε εξαρχής ότι το πρόγραμμα Progress δεν επιτρέπεται να διακυβευθεί σε καμία περίπτωση δεδομένου ότι, κατά τη διάρκεια της τρέχουσας κρίσης, είναι αναγκαίο περισσότερο από κάθε άλλη φορά. Εξάλλου, θα ήταν απαράδεκτο να τροποποιήσουμε το πρόγραμμα Progress σε τέτοιον βαθμό ώστε να το θέσουμε πραγματικά σε κίνδυνο. Το Κοινοβούλιο υπήρξε εξαιρετικά πρόθυμο να συμβιβαστεί κατά τη διάρκεια της συζήτησης. Πραγματοποιήσαμε επίσης τρεις άτυπους τριμερείς διαλόγους, ένας από τους οποίους διήρκεσε έως τις πρώτες πρωινές ώρες, στους οποίους προτείναμε ότι θα μπορούσαμε να τροποποιήσουμε το πρόγραμμα Progress με κάποιον τρόπο που δεν θα υπονόμευε τη λειτουργία του. Προτείναμε, όσον αφορά την αρχική πρόταση, ότι θα μπορούσαμε να δεχτούμε την έναρξη εφαρμογής του προγράμματος ακόμη και με 100 εκατ. ευρώ, αντί των 150 εκατ. ευρώ.
<P>
Στο σχέδιο προϋπολογισμού του Κοινοβουλίου για το 2010 εξασφαλίστηκαν πόροι ύψους 25 εκατ. ευρώ, οι οποίοι θα επιτρέψουν την έναρξη λειτουργίας του προγράμματος Progress ήδη από τις αρχές του 2010, και μάλιστα οι πόροι αυτοί βρέθηκαν χωρίς να θιγεί η λειτουργία του Progress το 2010. Ζητήσαμε επίσης να διαγραφεί το θέμα αυτό από τη σημερινή ημερήσια διάταξη, δεδομένου ότι δεν μπορέσαμε να καταλήξουμε σε συμφωνία επ' αυτού. Ένα άλλο θέμα που θεωρήσαμε ότι αποτελεί πρόβλημα ήταν το γεγονός ότι η Προεδρία προσήλθε στον τριμερή διάλογο και τις τρεις φορές χωρίς καμία εντολή, γεγονός που την εμπόδιζε να εξετάσει ουσιαστικά τις προτάσεις μας.
<P>
Εκτιμώ ότι είναι σημαντικό για το Κοινοβούλιο να ψηφίσει το ταχύτερο δυνατόν επί του θέματος αυτού, ακόμη και αυτήν την εβδομάδα, ούτως ώστε το υπό συζήτηση πρόγραμμα να μπορεί να αρχίσει να εφαρμόζεται στις αρχές του 2010 με πόρους ύψους 100 εκατ. ευρώ, επειδή κατά τον τρόπο αυτό στέλνεται το μήνυμα ότι πρόκειται για μηχανισμό διαχείρισης κρίσεων στον οποίο η ταχύτητα έχει τεράστια σημασία. Ειλικρινά ευελπιστώ ότι ο Επίτροπος Špidla θα μας βοηθήσει να πείσουμε την Επιτροπή να αποσύρει την αρχική της πρόταση για την εκταμίευση των 100 εκατ. ευρώ από το πρόγραμμα Progress, έτσι ώστε το συγκεκριμένο πρόγραμμα να μπορέσει να εφαρμοστεί το ταχύτερο δυνατόν.
<SPEAKER ID="161" NAME="Vladimír Špidla" LANGUAGE="CS">
Κυρίες και κύριοι, θέλω καταρχάς να τονίσω τη σπουδαιότητα αυτής της πρωτοβουλίας στον τομέα των μικροχρηματοδοτήσεων. " τρέχουσα κρίση προκαλεί σημαντική αύξηση της ανεργίας σε όλα τα κράτη μέλη, οι συνέπειες της οποίας, δυστυχώς, θα πλήξουν εντονότερα τα πιο ευάλωτα μέλη της κοινωνίας μας. Ο μηχανισμός μικροχρηματοδότησης έχει συγκεκριμένα ως στόχο να στηρίξει αυτές τις ομάδες πολιτών προκειμένου να βρουν εναλλακτική απασχόληση και να γίνουν οι ίδιοι μικροεπιχειρηματίες.
<P>
Συγχαίρω την Επιτροπή Απασχόλησης για το εξαιρετικό έργο που επιτέλεσε σε αυτόν τον τομέα και, ειδικότερα, επικροτώ τη συμβολή της κ. Göncz σε αυτήν την πρωτοβουλία. Γνωρίζω τις προσπάθειες που καταβλήθηκαν στις διαπραγματεύσεις μεταξύ του Κοινοβουλίου και του Συμβουλίου για την επίτευξη συμφωνίας κατά την πρώτη ανάγνωση. Δεδομένου ότι και τα δύο αυτά όργανα στηρίζουν τον μηχανισμό μικροχρηματοδοτήσεων, κατέστη δυνατό να σημειωθεί σημαντική πρόοδος όσον αφορά τη βασική διατύπωση της πρότασης. " πρόοδος αυτή αντικατοπτρίζεται σε μεγάλο βαθμό στις τροπολογίες που προτείνονται σήμερα. Βεβαίως, η δυσκολότερη πτυχή είναι ο προϋπολογισμός. Παρόλο που και τα δύο όργανα θα συμφωνήσουν κατά πάσα πιθανότητα με την έγκριση συνολικού προϋπολογισμού 100 εκατ. ευρώ για τον συγκεκριμένο μηχανισμό, ο εντοπισμός των πηγών χρηματοδότησης εξακολουθεί να αποτελεί το κύριο εμπόδιο.
<P>
Όπως γνωρίζετε, η πρόταση για τις μικροχρηματοδοτήσεις αποτελεί μέρος δέσμης μέτρων, μεταξύ των οποίων περιλαμβάνεται μια πρόταση μεταφοράς 100 εκατ. ευρώ από το πρόγραμμα Progress. Αποφασίσατε να μην ψηφίσετε επί της δεύτερης αυτής πρότασης την εβδομάδα που διανύουμε. " μεταφορά πόρων από το πρόγραμμα Progress υποστηρίζεται από το Συμβούλιο και, για πολλά κράτη μέλη, αποτελεί αναπόσπαστο τμήμα ολόκληρης της δέσμης μέτρων. Χωρίς συμφωνία ως προς την πηγή χρηματοδότησης σε αυτόν τον τομέα, δεν πρόκειται να επιτύχουμε τον στόχο μας για την ταχεία εφαρμογή του νέου μηχανισμού. Σήμερα, όμως, συζητούμε τη διατύπωση της απόφασης βάσει της οποίας θα συσταθεί ο μηχανισμός.
<P>
Εν κατακλείδι, συγχαίρω για μία ακόμη φορά την εισηγήτρια για το έργο της, καθώς και για την υποβολή μιας έκθεσης και τροπολογιών που θα επιτρέψουν και στα δύο νομοθετικά όργανα να εστιάσουν την προσοχή τους στο κύριο ζήτημα που απομένει να επιλυθεί και αφορά τη χρηματοδότηση.
<SPEAKER ID="162" NAME="Olle Schmidt">
συντάκτης γνωμοδότησης της Επιτροπής Οικονομικών και Νομισματικών Θεμάτων (ECON). - (SV) Κυρία Πρόεδρε, αν θέλουμε να μειώσουμε την ανεργία, τότε και η ΕΕ και τα κράτη μέλη οφείλουν να αναλάβουν περισσότερες ευθύνες. " πρόταση για τον μηχανισμό μικροχρηματοδοτήσεων είναι μια πρωτοβουλία την οποία προωθεί εδώ και καιρό το Κοινοβούλιο. Παρέχει στους ανέργους την ευκαιρία να κάνουν μια νέα αρχή και ανοίγει την πόρτα της επιχειρηματικότητας σε ορισμένες από τις πλέον ευάλωτες ομάδες στην ΕΕ, συμπεριλαμβανομένων των νέων. " πρόταση αποσκοπεί να διευκολύνει μικρής κλίμακας επενδύσεις και να προσφέρει σε μικροεπιχειρήσεις την ευκαιρία να αναπτυχθούν.
<P>
Μετά από ορισμένες δευτερεύουσες τροποποιήσεις και διευκρινίσεις, η πρόταση έτυχε της ευρείας στήριξης της Επιτροπής Οικονομικών και Νομισματικών Θεμάτων. Το θέμα που χρειάστηκε να συζητηθεί εκτενώς είναι η χρηματοδότησή του, όπως άλλωστε επισημάνθηκε προηγουμένως εδώ. " Ευρωπαϊκή Επιτροπή πρότεινε να μην διατεθούν πρόσθετοι πόροι αλλά, αντιθέτως, να αντληθούν πόροι από το πρόγραμμα Progress. Αναφέρθηκε λανθασμένα ότι την άποψη αυτή συμμερίζεται και η αρμόδια επί της ουσίας επιτροπή, όμως αυτό δεν ισχύει.
<P>
Αυτή είναι η σημερινή κατάσταση. Ομολογώ ότι μου φαίνεται παράξενη η πεισματική απόρριψη από το Συμβούλιο της πρότασής μας να διατεθούν 150 εκατ. ευρώ κατά τη διάρκεια της υπό συζήτηση περιόδου - μια προσέγγιση την οποία θεωρώ κακόβουλη και μίζερη σε τόσο δύσκολους καιρούς!
<SPEAKER ID="163" NAME="Csaba Őry" LANGUAGE="HU">
Κύριε Επίτροπε, κυρίες και κύριοι, και στις προηγούμενες συζητήσεις διεφάνη ότι η οικονομική κρίση και το πώς θα εξέλθουμε από αυτή απασχολούν τον καθένα από εμάς και έχουν την αμέριστη προσοχή μας. Ως συντονιστής της Ομάδας του Ευρωπαϊκού Λαϊκού Κόμματος (Χριστιανοδημοκράτες) στην Επιτροπή Απασχόλησης και Κοινωνικών Υποθέσεων, θέλω απλώς να επιβεβαιώσω ότι υποστηρίζουμε σε όλα ανεξαιρέτως τους φακέλους που μας έχουν υποβληθεί μία από τις σημαντικότερες για εμάς πτυχές, δηλαδή την προστασία των θέσεων εργασίας και τη δημιουργία νέων.
<P>
Επιτρέψτε μου να σας υπενθυμίσω ότι η ομάδα ΕΛΚ στηρίζει το ζήτημα των μικροχρηματοδοτήσεων εδώ και πολύ καιρό. Άλλωστε, ο πρώην συνάδελφός μου, κ. Zsolt Becsey, ήταν ο πρώτος που υπέβαλε ενώπιον του Σώματος το θέμα αυτό στο πλαίσιο έκθεσης ιδίας πρωτοβουλίας το 2009. " πρότασή του στηριζόταν σε παρελθούσες και τρέχουσες εμπειρίες στην Ουγγαρία ως προς την εφαρμογή παρόμοιων μηχανισμών, που ονομάζονται "κάρτα Széchenyi", και είχαν τον ίδιο στόχο με την υπό συζήτηση πρόταση: την παροχή μικρών και βραχυπρόθεσμων πιστώσεων σε μικροεπιχειρήσεις. Ας σκεφτούμε λόγου χάρη τους χασάπηδες, τους αρτοποιούς, τους μανάβηδες ή ακόμη και τους φαρμακοποιούς. Και αυτοί πλήττονται από την κρίση. Απασχολούν τεράστιο αριθμό εργαζομένων. Σε ορισμένες χώρες, σε αυτόν τον τομέα απασχολείται μάλιστα πάνω από το 90% των εργαζομένων. Αυτό ισχύει, για παράδειγμα, στην Ουγγαρία για πάνω από το 90% των επιχειρήσεων και των εταιρειών. Δεν χρειάζονται μεγάλα χρηματικά ποσά, ούτε θέλουν να καταβάλλουν υπερβολικά επιτόκια. Σε ορισμένες περιπτώσεις, χρειάζονται προσωρινές πιστώσεις για την κάλυψη λειτουργικών δαπανών, καθώς και προσωρινές ενισχύσεις.
<P>
" πρόταση της Επιτροπής αντιμετωπίζει αυτό ακριβώς το πρόβλημα και, όπως ανέφερε η εισηγήτρια, η πρόταση αυτή συγκεντρώνει πραγματικά ευρεία στήριξη και συναίνεση. Επομένως, θεωρώ ότι είναι σημαντικό να συμφωνήσουμε το ταχύτερο δυνατόν και ως προς το θέμα της χρηματοδότησης. Υποστηρίζουμε επίσης τις 35 προτάσεις που υπέβαλε από κοινού η ομάδα ΕΛΚ με τους Σοσιαλιστές, τους Φιλελεύθερους και τους Συντηρητικούς, καθότι εκτιμούμε ότι με τον τρόπο αυτό θα εγγυηθούμε την έγκριση του μηχανισμού σε πρώτη ανάγνωση και την έναρξη της λειτουργίας του το συντομότερο δυνατόν.
<SPEAKER ID="164" NAME="Pervenche Berès" LANGUAGE="FR">
Κυρία Πρόεδρε, είμαι έκπληκτη. Πρόκειται να υιοθετήσουμε ένα μέσο το οποίο δημιουργεί έναν καινοτόμο μηχανισμό, έναν μηχανισμό ζωτικής σημασίας, που θα επιτρέψει σε όσους είναι πιο ευάλωτοι σε αυτήν την κρίση να την αντιμετωπίσουν και να δημιουργήσουν δικές τους θέσεις εργασίας στο μέλλον. Είναι ένα μέσο που πρέπει να υιοθετηθεί μέσω της διαδικασίας συναπόφασης, όμως το Συμβούλιο απουσιάζει. Αυτό συμβαίνει ενδεχομένως επειδή το Συμβούλιο δεν έχει τίποτε να μας πει επί του θέματος και δεν θεωρεί ότι το δεσμεύει η θέση του Ευρωπαϊκού Κοινοβουλίου. Εν πάση περιπτώσει, αυτή είναι η εντύπωση που μας δημιουργήθηκε ορισμένες φορές κατά τη διάρκεια των διαπραγματεύσεων.
<P>
Το Ευρωπαϊκό Κοινοβούλιο θα αναλάβει τις ευθύνες του. Χάρη στη συνεργασία και την εποικοδομητική συνεννόηση μεταξύ όλων των πολιτικών ομάδων, θα υιοθετήσει τον μηχανισμό μικροχρηματοδοτήσεων, ο οποίος συνάδει άλλωστε με τις επί σειρά ετών ενέργειές του, όπως μας υπενθύμισε ο κ. Őry. Ωστόσο, θέλω να επισημάνω επίσης τα πιλοτικά προγράμματα που έχουμε εγκαινιάσει. Γνωρίζουμε ότι, υπό τις συνθήκες αυτής της κρίσης, τα πιο ευάλωτα άτομα -όσοι δεν έχουν πρόσβαση στις μεγάλες τράπεζες προκειμένου να λάβουν δάνεια για να χρηματοδοτήσουν τις δραστηριότητές τους- είναι σε θέση, μέσω αυτού του μηχανισμού, να αναπτύξουν δικές τους στρατηγικές και, κατά μία έννοια, να δημιουργήσουν δικές τους θέσεις εργασίας.
<P>
Δεν θα επανέλθω στο περιεχόμενο, την εξέλιξη και το εύρος των διαπραγματεύσεων που έχουν προηγηθεί. Οι διαπραγματεύσεις διεξήχθησαν υπό τους ενδεδειγμένους όρους. Το θέμα της χρηματοδότησης είναι σοβαρότερο. Αν ανατρέξετε στην πρωτοβουλία που εγκαινίασε ο κ. Barroso το φθινόπωρο του 2008 για την οργάνωση της ευρωπαϊκής ανάκαμψης, θα δείτε ότι ο μηχανισμός αυτός είχε οριστεί ως ένα σημαντικό μέσο που πρέπει να χρησιμοποιηθεί για την υλοποίηση της στρατηγικής της Ευρωπαϊκής Ένωσης.
<P>
Εντούτοις, η Επιτροπή μάς πρότεινε απλώς να χρηματοδοτήσουμε ένα νέο πρόγραμμα λεηλατώντας τους πόρους ενός ήδη υφιστάμενου χρήσιμου προγράμματος. Είχαμε ένα πρόγραμμα που ευνοεί τη δημιουργία δικτύων στήριξης για τα πλέον ευάλωτα μέλη της κοινωνίας -το πρόγραμμα Progress- το οποίο προωθεί με μεγάλη συνέπεια το Ευρωπαϊκό Κοινοβούλιο, και, για να χρηματοδοτήσουμε τις μικροχρηματοδοτήσεις, η Επιτροπή μάς προτείνει να αντλήσουμε απλώς πόρους οι οποίοι είχαν διατεθεί για το πρόγραμμα Progress.
<P>
Αυτού του είδους τις ταχυδακτυλουργίες δεν αποδέχεται το Κοινοβούλιο, και γι' αυτό δεν ολοκληρώσαμε τις διαπραγματεύσεις. Γι' αυτό, τηρώντας στάση υπευθυνότητας, δηλώνουμε ότι είμαστε διατεθειμένοι να εξετάσουμε την πρότασή μας σε συνεργασία με την ισπανική Προεδρία στις αρχές του Ιανουαρίου: θα αντληθούν 40 εκατ. ευρώ από τα δημοσιονομικά περιθώρια, 60 εκατ. ευρώ από το πρόγραμμα Progress, και 20 εκατ. ευρώ μέσω αναδιάθεσης πόρων, έτσι ώστε να κατανεμηθεί με δίκαιο τρόπο η επιβάρυνση. Τότε θα αναλάβουμε τις ευθύνες που μας αναλογούν ως Επιτροπή Απασχόλησης και Κοινωνικών Υποθέσεων ώστε να ελέγξουμε τον τρόπο εφαρμογής ενός τέτοιου προγράμματος σε καθένα από τα κράτη μέλη, με σκοπό τη δημιουργία συνεργίας μεταξύ των διαφόρων πειραμάτων που θα πραγματοποιηθούν στα κράτη μέλη -είμαστε βέβαιοι γι' αυτό- όταν υιοθετηθεί η συνολική δέσμη μέτρων τον Ιανουάριο.
<SPEAKER ID="165" NAME="Marian Harkin" LANGUAGE="EN">
Κυρία Πρόεδρε, χαίρομαι που μου δίνεται η ευκαιρία να πω λίγα λόγια σχετικά με τον προτεινόμενο μηχανισμό μικροχρηματοδοτήσεων. Προηγουμένως, συζητήσαμε για το Ευρωπαϊκό Ταμείο Προσαρμογής στην Παγκοσμιοποίηση και το πώς μπορεί να βοηθήσει απολυμένους εργαζόμενους σε ορισμένους τομείς. Ο μηχανισμός μικροχρηματοδοτήσεων είναι μία ακόμη ψηφίδα στο μωσαϊκό των προσπαθειών της ΕΕ, εν προκειμένω, να εξασφαλίσει την πρόσβαση σε μικροπιστώσεις για όσους δεν θα έχουν δυνατότητα πρόσβασης σε αυτές μέσω αυτών που θα ορίζαμε ως συνήθη χρηματοπιστωτικά ιδρύματα. Έτσι θα μπορούν να δημιουργήσουν δικές τους επιχειρήσεις και θα προωθηθεί η επιχειρηματικότητα.
<P>
Ως εκ τούτου, χαίρομαι διότι το ταμείο θα μπορούν να το χρησιμοποιούν και πιστωτικές ενώσεις, συνεταιριστικές τράπεζες και άλλοι οργανισμοί αμοιβαίας χρηματοδότησης, καθώς είναι συνήθως πιο κοντά σε όσους ενδέχεται να επιθυμούν να χρησιμοποιήσουν αυτόν τον μηχανισμό. Μάλιστα, δεν γνωρίζω τι συμβαίνει αλλού, όμως στην Ιρλανδία το μόνο χρηματοπιστωτικό ίδρυμα που έμεινε όρθιο και δεν χρειάστηκε τα χρήματα των φορολογουμένων για να συντηρηθεί ήταν το κίνημα των πιστωτικών ενώσεων, το οποίο είναι μη κερδοσκοπικός οργανισμός τον οποίο διαχειρίζονται τα ίδια τα μέλη του.
<P>
Όταν μιλάμε για κοινωνική ένταξη ως μέρος της κοινωνικής πολιτικής της ΕΕ, πρέπει να διασφαλίζουμε ότι, στις πράξεις μας, η κοινωνική ένταξη είναι αναπόσπαστο τμήμα των αποφάσεων που λαμβάνουμε, και αυτό το πρόγραμμα ευνοεί κατεξοχήν την κοινωνική ένταξη. Ως εκ τούτου, θέλω να εκφράσω τη βαθειά μου απογοήτευση διότι, μετά από τρεις τριμερείς διαλόγους, δεν καταφέραμε να καταλήξουμε σε συμφωνία για την πηγή χρηματοδότησης αυτού του μηχανισμού.
<P>
Κατά τη γνώμη μου, η σουηδική Προεδρία δεν φάνηκε να διαθέτει τα μέσα για τη διεξαγωγή ουσιαστικών διαπραγματεύσεων επί του θέματος. Δεν ξέρω ποια είναι η δική σας γνώμη, όμως εγώ, όπως προανέφερα, απογοητεύτηκα πάρα πολύ από το γεγονός ότι ένα ποσό το πολύ 40 εκατ. ευρώ για τρία έτη και 27 κράτη μέλη ήταν το μόνο που μας χώριζε. Προφανώς, πολλοί υπουργοί Οικονομικών δεν ήταν υπέρ της ουσιαστικής διαπραγμάτευσης. Δεν μπορούσα να μην σκεφτώ ότι πολλοί από αυτούς τους ίδιους υπουργούς διέθεσαν δισεκατομμύρια για να στηρίξουν τράπεζες, δεν μπόρεσαν όμως να στηρίξουν άλλα χρηματοπιστωτικά ιδρύματα τα οποία θα παρείχαν μικροχρηματοδοτήσεις σε ανθρώπους που έμειναν άνεργοι και δυσκολεύονταν να λάβουν πιστώσεις από τις ίδιες τράπεζες που διασώθηκαν.
<SPEAKER ID="166" NAME="Elisabeth Schroedter" LANGUAGE="DE">
Κυρία Πρόεδρε, κύριε Επίτροπε, κυρίες και κύριοι, οι μικροπιστώσεις και τα μικρά δάνεια μπορούν να βοηθήσουν ανθρώπους που δεν έχουν τη δυνατότητα να εξασφαλίσουν πιστώσεις μέσω των συνηθισμένων μηχανισμών της αγοράς. Όπως ελέχθη ήδη, μπορούν επίσης να βοηθήσουν τους ανθρώπους αυτούς να συστήσουν επιχειρήσεις και να δημιουργήσουν θέσεις εργασίας με τις ιδέες τους. Τέτοιες πιστώσεις μπορούν να βοηθήσουν ανθρώπους να εξέλθουν από την κρίση, εφόσον έχουν αυτήν την ικανότητα.
<P>
Οι μικροπιστώσεις είναι επίσης ένα σημαντικό μέσο στήριξης της κοινωνικής οικονομίας. Με τις ποικίλες πτυχές και παραδόσεις του, έχει επίσης αποτελέσει αναγνωρισμένο τοπικό μέσο πολιτικής για την απασχόληση στην ΕΕ από το 2000. Για τον λόγο αυτό, το 2006, αυτό το Σώμα, στηριζόμενο στην κρίση του, αποφάσισε ότι οι πόροι του Ευρωπαϊκού Κοινωνικού Ταμείου μπορούν να καταβάλλονται και ως μικροπιστώσεις ή επιδοτούμενα δάνεια, όπως ορίζεται στο άρθρο 11 του κανονισμού του Ευρωπαϊκού Κοινωνικού Ταμείου.
<P>
Ωστόσο, το Ευρωπαϊκό Κοινωνικό Ταμείο έχει στη διάθεσή του 76 δισ. ευρώ, και με τη συγχρηματοδότηση το ποσό αυτό ανέρχεται στα 118 δισ. ευρώ! Ακόμη και με το ένα δέκατο του ποσού αυτού θα είχαμε στη διάθεσή μας 11 δισ. ευρώ τα οποία θα μπορούσαν να χρησιμοποιηθούν από τα κράτη μέλη. Ωστόσο, δεν τα χρησιμοποιούν για μικροπιστώσεις. Για τον λόγο αυτό, η Επιτροπή δημιούργησε ένα δοκιμαστικό στάδιο για τις μικροπιστώσεις μέσω ενός μέσου που ονομάζεται JASMINE - το οποίο επίσης χρηματοδοτείται από τα ευρωπαϊκά διαρθρωτικά ταμεία και, λόγω της εξαιρετικής επιτυχίας του, αναμένεται να το διαδεχθεί ένα νέο μέσο. Ωστόσο, η χρηματοδότηση δεν θα προέρχεται πλέον από τα διαρθρωτικά ταμεία, όπου έχουμε στη διάθεσή μας δισεκατομμύρια ευρώ, αλλά από το μικρότερο από όλα τα προγράμματα της Ευρωπαϊκής Ένωσης, το πρόγραμμα Progress για την αντιμετώπιση της φτώχειας, στο οποίο έχουν διατεθεί συνολικά μόλις 743 εκατ. ευρώ για μια περίοδο επτά ετών. Προορίζεται δε για ΜΚΟ οι οποίες δημιουργούν δίκτυα στα κράτη μέλη προκειμένου να δημιουργήσουν μια ομάδα πίεσης υπέρ των συμφερόντων των φτωχότερων μελών της κοινωνίας. Μόνο το Ευρωπαϊκό Γραφείο Πληροφόρησης των Ρομά λαμβάνει το 50% της χρηματοδότησής του από το Progress. Δημιουργεί εθνικά και περιφερειακά γραφεία πληροφοριών και συμβουλών και παρέχει φωνή στη μειονότητα των Ρομά, ιδίως σε κράτη της Ανατολικής Ευρώπης.
<P>
Αν το Σώμα ακολουθήσει την τακτική του Συμβουλίου και ονομάσει αυτόν τον μηχανισμό Progress, όπως προτείνεται στις συμβιβαστικές θέσεις που προωθούν η Ομάδα του Ευρωπαϊκού Λαϊκού Κόμματος (Χριστιανοδημοκράτες), η Ομάδα της Προοδευτικής Συμμαχίας των Σοσιαλιστών και Δημοκρατών στο Ευρωπαϊκό Κοινοβούλιο και η Ομάδα της Συμμαχίας Φιλελευθέρων και Δημοκρατών για την Ευρώπη, τότε η Ομάδα των Πρασίνων/Ευρωπαϊκή Ελεύθερη Συμμαχία θα καταψηφίσει τη δημιουργία αυτού του μηχανισμού. Δεν είναι δυνατόν να επιτρέψουμε τέτοια τεχνάσματα - τα οποία, αφενός, αφαιρούν χρήματα από τους φτωχούς και, αφετέρου, πληρώνουν...
<P>
(" Πρόεδρος διακόπτει την ομιλήτρια)
<SPEAKER ID="167" NAME="Milan Cabrnoch" LANGUAGE="CS">
Κυρίες και κύριοι, σε μια περίοδο συνεχιζόμενης χρηματοπιστωτικής και οικονομικής κρίσης, είναι αναγκαίο να στηρίξουμε όχι μόνον τις τράπεζες και τις μεγάλες εταιρείες αλλά εξίσου τις μικρές επιχειρήσεις και τους αυτοαπασχολούμενους. Όλοι γνωρίζουμε ότι αυτές ακριβώς οι μικρές επιχειρήσεις, στις οποίες περιλαμβάνονται και οικογενειακές επιχειρήσεις, δημιουργούν και συντηρούν μεγάλο αριθμό θέσεων εργασίας. Υποστηρίζουμε τη θέσπιση του νέου χρηματοδοτικού μηχανισμού του προγράμματος μικροχρηματοδοτήσεων για την απασχόληση και την κοινωνική ένταξη, ο οποίος, σε συνεργασία με την Ευρωπαϊκή Τράπεζα Επενδύσεων, θα βελτιώσει τη διαθεσιμότητα δανείων ιδίως για τα αυτοαπασχολούμενα άτομα και τις μικρές νεοσύστατες και οικογενειακές επιχειρήσεις.
<P>
Συμφωνούμε με την αποδέσμευση πόρων ύψους 100 εκατ. ευρώ προκειμένου να εξασφαλιστεί η διάθεση αυτών των μικρών δανείων για συγκεκριμένο διάστημα. Θεωρούμε ότι το πρόγραμμα αυτό αποτελεί πρόσφορο και αποτελεσματικό μέσο άσκησης ενεργού πολιτικής στον τομέα της απασχόλησης, καθώς και καλό τρόπο διάθεσης των αποκαλούμενων ευρωπαϊκών χρημάτων, με άλλα λόγια των δικών μας χρημάτων. Συμφωνούμε πλήρως με την πρόταση να διατεθούν οι αναγκαίοι πόροι γι' αυτόν τον χρηματοδοτικό μηχανισμό από τους πόρους που αρχικώς προορίζονταν για το πρόγραμμα Progress. Δεν συμφωνούμε με τη χρηματοδότηση του μηχανισμού μικροχρηματοδοτήσεων μέσω των αποθεματικών ή από άλλα δημοσιονομικά κονδύλια. Οι πόροι του προγράμματος Progress, που ανέρχονται στο ποσό των 700 εκατ. ευρώ, αν δεν κάνω λάθος, χρησιμοποιούνται για τη δημιουργία δικτύων μελετών και αναλύσεων. Κανένα τμήμα των πόρων του προγράμματος Progress δεν έχει διατεθεί για την παροχή απευθείας στήριξης σε άτομα που αναζητούν εργασία ή δημιουργούν θέσεις εργασίας. Δεν αμφιβάλλω ότι είναι αναγκαίο να δημιουργούνται δίκτυα και να εκπονούνται αναλύσεις και μελέτες. Ωστόσο, κατά την τρέχουσα συγκυρία, η οποία δεν είναι εύκολη για τους επιχειρηματίες και τους εργαζομένους, δίνω προτεραιότητα στη χρήση αυτών των πόρων από τον προϋπολογισμό της ΕΕ για προγράμματα τα οποία απευθύνονται άμεσα σε εργοδότες και εργαζόμενους.
<SPEAKER ID="168" NAME="Thomas Händel" LANGUAGE="DE">
Κυρία Πρόεδρε, κυρίες και κύριοι, η δημιουργία ενός μηχανισμού μικροχρηματοδοτήσεων για τους ανέργους, για όσους κινδυνεύουν να μείνουν άνεργοι και, πρωτίστως, για τα άτομα που δεν έχουν πρόσβαση στις συνήθεις αγορές πιστώσεων, είναι ενδεικτική καλών προθέσεων και, καταρχήν, αποτελεί μέτρο το οποίο στηρίζει η πολιτική μας ομάδα. Ωστόσο, τα όσα έχουν επιτύχει μέχρι στιγμής η Επιτροπή και το Συμβούλιο στο πλαίσιο αυτής της διαδικασίας είναι απλούστατα ανεπαρκή και, σε ορισμένες περιπτώσεις, εσφαλμένα, γι' αυτό η ομάδα μας δεν μπορεί να παράσχει τη στήριξή της.
<P>
" πρώτη μομφή μας αφορά το ζήτημα των συνολικών πιστώσεων. " πρόταση που έχει κατατεθεί όσον αφορά τις συνολικές πιστώσεις δεν συνάδει με ένα πρόγραμμα καταπολέμησης της ανεργίας και δύσκολα θα μπορούσε να ονομαστεί πρόγραμμα μικροχρηματοδοτήσεων - στην καλύτερη περίπτωση, πρόκειται για πρόγραμμα νανοχρηματοδοτήσεων!
<P>
Δεύτερον, τασσόμαστε, για λόγους αρχής, κατά τέτοιου είδους τεχνασμάτων τα οποία δεν προσφέρουν το παραμικρό αποτέλεσμα και χρηματοδοτούνται εις βάρος άλλων προγραμμάτων, με αποτέλεσμα να οδηγούνται απλώς σε εξάντληση.
<P>
Τρίτον, είμαστε της άποψης ότι η καθοδήγηση και η προετοιμασία είναι απολύτως απαραίτητες ώστε να επιτύχει τους στόχους του ένα τέτοιο πρόγραμμα και να καταστεί βιώσιμο. Πολλές νεοσύστατες επιχειρήσεις αποτυγχάνουν κυρίως στον τομέα των μικροχρηματοδοτήσεων, και αυτή η πτυχή πρέπει να ληφθεί υπόψη στο πλαίσιο του προγράμματος.
<P>
Τέταρτον, πρέπει να διασφαλιστεί ότι οι εισφορές κοινωνικής ασφάλισης δεν θα ακυρώνονται στα κράτη μέλη όταν κάποιος αξιοποιεί αυτό το πρόγραμμα, διαφορετικά δεν θα έχει κανένα αποτέλεσμα. " ανεργία δεν μπορεί να καταπολεμηθεί διαρκώς κατ' αυτόν τον τρόπο. Στην παρούσα του μορφή, θα απορρίψουμε αυτό το πρόγραμμα.
<SPEAKER ID="169" NAME="Jaroslav Paška" LANGUAGE="SK">
Κυρία Πρόεδρε, κυρίες και κύριοι, το σχέδιο απόφασης που ενέκριναν το Ευρωπαϊκό Κοινοβούλιο και το Συμβούλιο για τη δημιουργία ενός ευρωπαϊκού μηχανισμού μικροχρηματοδοτήσεων στον τομέα της απασχόλησης και της κοινωνικής ένταξης είναι, κατ' ουσίαν, ένα σχέδιο το οποίο προσαρμόζει το αρχικό πρόγραμμα Progress στην τρέχουσα οικονομική πραγματικότητα μιας Ευρώπης που πλήττεται από τη χρηματοπιστωτική και οικονομική κρίση.
<P>
" Επιτροπή προτείνει την παροχή στήριξης με τη μορφή μικροχρηματοδοτήσεων σε μικρές επιχειρήσεις, ούτως ώστε να δοθεί ώθηση στη διατήρηση και ανάπτυξη της απασχόλησης σε περιφέρειες που πλήττονται από την κρίση. Αν θέλουμε να επιτύχουμε αυτόν τον στόχο, ωστόσο, πρέπει να διασφαλίσουμε ότι οι παρεχόμενοι χρηματοδοτικοί πόροι δεν θα δαπανηθούν για κοινωνικές παροχές ή κατανάλωση. Πρέπει να διατεθούν μόνον για συνετές, βιώσιμες επιχειρηματικές δραστηριότητες μέσω της χρήσης αντικειμενικά υπολογιζόμενων κριτηρίων και διαφανών διαδικασιών.
<P>
Ως εκ τούτου, είναι πολύ σημαντικό να απαιτηθεί από τους τελικούς παρόχους των δανείων να αξιολογούν λεπτομερώς τα επιχειρηματικά σχέδια των αιτούντων, τους κινδύνους που παρουσιάζουν τα υποβαλλόμενα επιχειρηματικά σχέδια, καθώς και την απόδοση των επενδυόμενων πόρων. Θεωρώ λοιπόν απολύτως αναγκαίο να στηριχθούν και να συμπληρωθούν οι τροπολογίες της Επιτροπής Οικονομικών και Νομισματικών Θεμάτων, οι οποίες δημιουργούν ένα λογικό πλαίσιο για την πρόταση της Ευρωπαϊκής Επιτροπής.
<SPEAKER ID="170" NAME="Sari Essayah" AFFILIATION="PPE">
(FI) Κυρία Πρόεδρε, κύριε Επίτροπε, κυρίες και κύριοι, φαίνεται παράξενο που εκδηλώνεται αντίθεση στο παρόν Σώμα γι' αυτό το εξαιρετικό και σημαντικό πρόγραμμα ενόψει της επιδεινούμενης κατάστασης στον τομέα της απασχόλησης.
<P>
Σύμφωνα με τις προβλέψεις, στην Ευρώπη το προσεχές έτος αναμένεται να υπάρχουν επιπλέον 10 εκατομμύρια άνεργοι, και τα άτομα που εργάζονται σε χειρότερες συνθήκες απασχόλησης θα αντιμετωπίσουν ακόμη μεγαλύτερες δυσκολίες το επόμενο διάστημα. Τα στοιχεία αυτά αναδεικνύουν τη σπουδαιότητα των επενδύσεων στον τομέα της επιχειρηματικότητας.
<P>
Τις μεγαλύτερες δυσκολίες ως προς την εξασφάλιση τραπεζικών δανείων ανέκαθεν τις αντιμετώπιζαν οι νεοσύστατες επιχειρήσεις. Για παράδειγμα, πάνω από το 93% των επιχειρήσεων στη Φινλανδία είναι μικροεπιχειρήσεις με προσωπικό κάτω των 10 ατόμων, και όμως αυτές οι μικρές επιχειρήσεις απασχολούν το 46% του εργαζόμενου πληθυσμού. Είναι λοιπόν σωστό να δημιουργήσει η ΕΕ έναν μηχανισμό μικροχρηματοδοτήσεων για την αντιμετώπιση αυτής της κρίσης στον τομέα της απασχόλησης και, κατά τον τρόπο αυτόν, να παράσχει επίσης στήριξη στα προγράμματα των επιμέρους κρατών μελών τα οποία επιδιώκουν τον ίδιο στόχο.
<P>
Θέλω, ωστόσο, να υπογραμμίσω ότι το πρόγραμμα αυτό θα απαιτήσει ολοκληρωμένη προσέγγιση. Τα συστήματα κοινωνικών παροχών, αδειών και συντάξεων στις μικρές επιχειρήσεις πρέπει επίσης να αναπτυχθούν κατά τρόπο παράλληλο με άλλους τομείς. " Ευρώπη αντιμετωπίζει ιδιαίτερα έντονο έλλειμμα χρηματοδότησης υψηλού κινδύνου, καθώς και των ατόμων εκείνων, των αγγέλων των επιχειρήσεων, που είναι διατεθειμένα να επενδύσουν σε μια εταιρεία στα αρχικά της στάδια. " εκπαίδευση στον τομέα της επιχειρηματικότητας και η διασύνδεση με την εργασία και την απασχόληση πρέπει να προαχθούν επίσης σε όλα τα επίπεδα της εκπαίδευσης, πρέπει δε να δημιουργηθούν περισσότερα εργαστήρια για τους νέους και εκκολαπτήρια επιχειρήσεων, καθώς και να τους παρέχονται περισσότεροι πόροι.
<P>
Οι μικροχρηματοδοτήσεις μπορούν να λειτουργήσουν αποτελεσματικά μόνον ως τμήμα μιας τέτοιας συνολικής προσέγγισης, βάσει της οποίας η κατάσταση των νέων μικρών επιχειρηματιών και το συνολικό περιβάλλον στο οποίο δραστηριοποιούνται τούς παρέχει πραγματικές ευκαιρίες να συνεχίσουν επιτυχώς και επικερδώς τη δραστηριότητά τους.
<SPEAKER ID="171" NAME="Proinsias De Rossa" AFFILIATION="S&amp;D">
(EN) Κυρία Πρόεδρε, χαιρετίζω σε γενικές γραμμές αυτήν την πρωτοβουλία. " ανεργία είναι το μεγαλύτερο κοινωνικό πρόβλημα που αντιμετωπίζουμε σήμερα, και οποιοδήποτε μέτρο λαμβάνουμε για να αμβλύνουμε τον αντίκτυπό της είναι σημαντικό για την ευημερία των κοινωνιών μας.
<P>
Ωστόσο, μια πρόταση διάθεσης 100 εκατ. ευρώ για περίοδο τριών ετών δεν είναι καθόλου φιλόδοξη, κατά τη γνώμη μου, αν λάβουμε υπόψη την αύξηση της ανεργίας. Με εκπλήσσει εξίσου το γεγονός ότι τα χρήματα που προτείνονται να χρησιμοποιηθούν δεν προέρχονται από νέους πόρους, αλλά απλώς θα κλέβουμε τον Πέτρο για να πληρώσουμε τον Παύλο, όπως αναφέρθηκε ήδη, σε μια περίοδο κατά την οποία όλα τα διαθέσιμα χρήματα θα έπρεπε να χρησιμοποιούνται στο πρόγραμμα Progress, σε υφιστάμενα προγράμματα.
<P>
Πρέπει να καταβάλουμε κάθε δυνατή προσπάθεια για να καταλήξουμε γρήγορα σε συμφωνία με την ισπανική Προεδρία, ούτως ώστε το πρόγραμμα να μπορέσει να ξεκινήσει το ταχύτερο δυνατόν τη λειτουργία του. Το Συμβούλιο οφείλει εξίσου να σοβαρευτεί και να ανταποκριθεί στις ανησυχίες του Κοινοβουλίου. " εποχή δεν προσφέρεται για να παζαρεύει το Συμβούλιο σχετικά με ένα ελάχιστο χρηματικό ποσό.
<P>
(Ο ομιλητής συμφωνεί να δεχτεί ερώτημα με τη μέθοδο της γαλάζιας κάρτας κατ' εφαρμογή του άρθρου 149, παράγραφος 8, του Κανονισμού)
<SPEAKER ID="172" NAME="William" AFFILIATION="The Earl of) Dartmouth  (EFD">
(EN) Κύριε De Rossa, σας πέρασε καθόλου από το μυαλό ότι η ανεργία στην Ιρλανδία σχετίζεται σε πολύ μεγάλο βαθμό με τη συμμετοχή της χώρας στο ευρώ, γεγονός που σημαίνει ότι η Ιρλανδία δεν μπορεί να υποτιμήσει το νόμισμά της, δεν μπορεί να μειώσει τα επιτόκια και δεν μπορεί να πραγματοποιήσει κανενός είδους ποσοτική διευκόλυνση;
<P>
Σκεφτήκατε μήπως καθόλου ότι μπορεί να είναι προτιμότερο να αποχωρήσει η χώρα από το ευρώ, αντί να απλώνει ικετευτικό χέρι στις συνεισφέρουσες χώρες της Ευρωπαϊκής Ένωσης;
<SPEAKER ID="173" NAME="Proinsias De Rossa" AFFILIATION="S&amp;D">
(EN) Κυρία Πρόεδρε, δεν έχω κανένα πρόβλημα να προσπαθήσω να απαντήσω στις συνήθεις ανοησίες της ακροδεξιάς στο Κοινοβούλιο. Χωρίς το ευρώ, η ιρλανδική οικονομία θα βρισκόταν σήμερα στην κόλαση.
<P>
Όπως προανέφερα, η συγκυρία δεν είναι κατάλληλη ώστε να παζαρεύει το Συμβούλιο για ένα απειροελάχιστο ουσιαστικά ποσό ενόψει της κλίμακας της κρίσης στον τομέα της απασχόλησης, του μεγέθους του συνολικού προϋπολογισμού και φυσικά στο πλαίσιο της στήριξης που παρείχαν τα κράτη μέλη, ακόμη και η Ευρωπαϊκή Κεντρική Τράπεζα, στον τραπεζικό τομέα - έναν τραπεζικό τομέα, παρεμπιπτόντως, ο οποίος αρνείται να δανείσει χρήματα στους ανθρώπους που προσπαθούμε να διευκολύνουμε. Είμαι πεπεισμένος ότι, αν επιδείξει καλή θέληση το Συμβούλιο, θα μπορέσουμε να καταλήξουμε σε συμφωνία βάσει της ρεαλιστικής προσέγγισης της εισηγήτριάς μας. Ευελπιστώ λοιπόν ότι σύντομα θα επιδείξει αυτήν την καλή θέληση.
<SPEAKER ID="174" NAME="Marek Józef Gróbarczyk" AFFILIATION="ECR">
(PL) Κυρία Πρόεδρε, κύριε Επίτροπε, ενόψει αυτής της συζήτησης, πρέπει να επιστήσουμε την προσοχή στο γεγονός ότι η στρατηγική την οποία εφαρμόζει η Ευρωπαϊκή Επιτροπή αγνοεί πλήρως την απασχόληση στη ναυτιλιακή οικονομία. " απουσία ολοκληρωμένης ναυτιλιακής πολιτικής αποτελεί, για πολλά χρόνια, την αιτία της συστηματικής υποβάθμισης αυτού του τομέα στην Ευρωπαϊκή Ένωση, ενώ πρέπει να γνωρίζουμε ότι πρόκειται για μια τεράστια αγορά εργασίας.
<P>
Επιπλέον, η περιθωριοποιημένη ναυπηγική βιομηχανία, η οποία έχει πρακτικά καταργηθεί στην Ευρώπη λόγω των πολιτικών ντάμπινγκ που εφαρμόζουν τα κράτη της Άπω Ανατολής, δεν έχει υποστηριχθεί από την Ευρωπαϊκή Επιτροπή. Μόνο στη χώρα μου, την Πολωνία, οι ενέργειες της Ευρωπαϊκής Επιτροπής έχουν οδηγήσει στην κατάρρευση της ναυπηγικής βιομηχανίας και, ως εκ τούτου, στην άμεση απόλυση πολλών χιλιάδων ατόμων, ενώ εκτιμάται ότι οι έμμεσες απώλειες θέσεων εργασίας αφορούν σχεδόν 80 000 άτομα. Ωστόσο, ο τομέας αυτός δεν πρόκειται να εξαφανιστεί από την παγκόσμια οικονομία. Ακολουθώντας την τάση των τελευταίων ετών, θα μετακινηθεί σε χώρες της Άπω Ανατολής, αποβαίνοντας εις βάρος της αγοράς εργασίας στην Ευρώπη. " απουσία στρατηγικής για την επιστροφή των πλοίων στις εθνικές σημαίες είναι εξαιρετικά επικίνδυνη. Εξαιτίας αυτής της πολιτικής, η Ευρώπη χάνει τεράστια έσοδα, τα οποία δεν μπορεί να αναπληρώσει από αλλού και τα οποία, αντ' αυτού, διαρρέουν προς φορολογικούς παραδείσους.
<P>
Ένα επιπλέον εξαιρετικά σημαντικό στοιχείο της πολιτικής της Ευρωπαϊκής Επιτροπής είναι η αλιεία, η οποία, όπως είναι αναμενόμενο, είναι ο μόνος τομέας που αναζωογονεί μη βιομηχανικές περιοχές της Ευρωπαϊκής Ένωσης. " Επιτροπή εστιάζει κυρίως στη μείωση του μεγέθους των στόλων, ενώ συγχρόνως αδυνατεί να περιορίσει τις μαζικές εξαγωγές από την Άπω Ανατολή προς την ευρωπαϊκή αγορά, λόγου χάρη του εξαιρετικά βλαπτικού ψαριού πάνγκα. Σε μια περίοδο κρίσης, η πολιτική της Ευρωπαϊκής Επιτροπής πρέπει να προσφέρει τις βάσεις για την ανάπτυξη της οικονομίας, και όχι να προσπαθεί να θεραπεύσει βεβιασμένα τις συνέπειες εσφαλμένων στρατηγικών.
<SPEAKER ID="175" NAME="Regina Bastos" AFFILIATION="PPE">
(PT) Κυρία Πρόεδρε, κύριε Επίτροπε, κυρίες και κύριοι, συγχαίρω την εισηγήτρια για το έργο που έχει επιτελέσει κατά την εκπόνηση αυτής της έκθεσης, καθώς και για την παρέμβασή της προ ολίγου.
<P>
Αυτός ο νέος μηχανισμός μικροχρηματοδοτήσεων θα επιτρέψει τη χορήγηση μικροχρηματοδοτήσεων σε μικρές επιχειρήσεις και άτομα που έχουν χάσει τις θέσεις εργασίας τους και που επιθυμούν να ξεκινήσουν μια δική τους επιχείρηση και να δημιουργήσουν τις δικές τους θέσεις εργασίας. Αυτό είναι πολύ σημαντικό σε μια περίοδο κατά την οποία η οικονομική κρίση αναμένεται να οδηγήσει στην απώλεια 3,5 εκατ. θέσεων απασχόλησης μόνον στην Ευρωπαϊκή Ένωση.
<P>
Με την έλευση της οικονομικής ύφεσης, οι τράπεζες σταμάτησαν να χορηγούν δάνεια για τη σύσταση επιχειρήσεων και τη δημιουργία θέσεων εργασίας, και η πρόσβαση σε πιστώσεις έχει καταστεί δυσχερέστερη σε μια περίοδο όπου θα έπρεπε να είναι ευκολότερη. Αυτός ο νέος μηχανισμός μικροχρηματοδοτήσεων, ωστόσο, θα αντισταθμίσει την τρέχουσα τάση περιορισμού της πρόσβασης σε πιστώσεις, διευκολύνοντας την πρόσβαση στην αναγκαία χρηματοδότηση για την έναρξη νέων επιχειρήσεων και τη δημιουργία νέων θέσεων απασχόλησης.
<P>
" πρόταση της Επιτροπής συνίσταται στην αναδιάθεση 100 εκατ. ευρώ για τον εν λόγω μηχανισμό χρηματοδότησης από τον προϋπολογισμό του προγράμματος Progress. Δεν μπορούμε να συμφωνήσουμε με μια τέτοια πρόταση. " χρηματοπιστωτική και οικονομική κρίση είναι συγχρόνως και κοινωνική κρίση. " εκταμίευση πόρων από το Progress, το οποίο στοχεύει στις ανάγκες των πλέον ευάλωτων κοινωνικών ομάδων, είναι βέβαιο ότι δεν αποτελεί ενδεδειγμένη λύση. Συνεπώς, προκρίνουμε τη δημιουργία ειδικού δημοσιονομικού κονδυλίου για τη χρηματοδότηση του μέσου αυτού, καθώς και την αύξηση της χρηματοδότησής του στο ποσό των 150 εκατ. ευρώ.
<P>
Συμφωνούμε επίσης ότι είναι αναγκαίο να διευκρινιστεί στην ίδια τη νομοθεσία ότι η ομάδα στόχος είναι όλες οι ευάλωτες ομάδες που δυσκολεύονται να ενταχθούν ή να επανενταχθούν στην αγορά εργασίας και που αντιμετωπίζουν τον κίνδυνο κοινωνικού αποκλεισμού. " αναφορά σε συγκεκριμένες ομάδες πρέπει, επομένως, να διαγραφεί.
<P>
Εν κατακλείδι, υπογραμμίζω ότι είναι κρίσιμο να διασφαλιστεί ότι τα άτομα που δέχονται χρηματοδοτική στήριξη θα λαμβάνουν επίσης κατάλληλη κατάρτιση.
<SPEAKER ID="176" NAME="Sergio Gaetano Cofferati" AFFILIATION="S&amp;D">
(IT) Κυρία Πρόεδρε, κυρίες και κύριοι, σε ένα περιβάλλον σοβαρής οικονομικής κρίσης, το οποίο χαρακτηρίζεται από πολύ σοβαρές επιπτώσεις για την απασχόληση, όπου πολλοί εργαζόμενοι κινδυνεύουν να χάσουν τις θέσεις εργασίας τους και όπου, συγχρόνως, αναρίθμητοι νέοι αδυνατούν να ενταχθούν για πρώτη φορά στην αγορά εργασίας, είναι ζωτικό να αναλάβουν δράση η Ευρωπαϊκή Ένωση και τα κράτη μέλη, για την εφαρμογή τόσο γενικών στρατηγικών όσο και στοχοθετημένων μηχανισμών.
<P>
Ο μηχανισμός μικροχρηματοδοτήσεων είναι ένα μέσο το οποίο απευθύνεται ακριβώς στους ανθρώπους, με σκοπό την παροχή λύσεων σε όλα εκείνα τα άτομα τα οποία, καθώς είναι αποκλεισμένα από την αγορά τραπεζικών πιστώσεων και δυσκολεύονται να ενταχθούν στην αγορά εργασίας, σκοπεύουν να ξεκινήσουν κάποιο εγχείρημα, μια οικονομική δραστηριότητα, η οποία θα μπορεί ωστόσο να παραγάγει ατομικό εισόδημα και να συμβάλει έτσι στη γενικότερη ανάπτυξη. Ειδικότερα, αν θέλουμε να είναι αποτελεσματικός και να αποφέρει διαρκή αποτελέσματα ο μηχανισμός μικροχρηματοδοτήσεων, τα κράτη μέλη πρέπει να προετοιμαστούν επαρκώς, μεταξύ άλλων δημιουργώντας συνδέσεις στο επίπεδο της τοπικής αυτοδιοίκησης, το οποίο βρίσκεται σε αμεσότερη επαφή με καταστάσεις κοινωνικής κρίσης, και αναλαμβάνοντας ενεργό ρόλο στη διευκόλυνση της πρόσβασης σε αυτόν τον νέο μηχανισμό.
<P>
Είναι σημαντικό να υπογραμμιστεί ότι η μακροπρόθεσμη αποτελεσματικότητα των δραστηριοτήτων που χρηματοδοτούνται από μηχανισμούς μικροπιστώσεων και η δυνατότητα επίτευξης πλήρους οικονομικής ένταξης εξαρτώνται σε μεγάλο βαθμό από παράλληλα προγράμματα προσωπικής στήριξης, καθοδήγησης και κατάρτισης, τα οποία πρέπει να συνοδεύουν τις μικροπιστώσεις. Συγχρόνως, δεδομένων των στόχων που επιδιώκονται μέσω του μηχανισμού μικροχρηματοδοτήσεων, είναι αναγκαίο να υπογραμμιστεί μια κρίσιμη παρέμβαση, κοινώς η προώθηση των ίσων ευκαιριών μεταξύ ανδρών και γυναικών όσον αφορά την πρόσβαση στα προγράμματα μικροχρηματοδοτήσεων. Στην πραγματικότητα, οι γυναίκες υφίστανται τις μεγαλύτερες διακρίσεις και βρίσκονται σε μειονεκτικότερη θέση από την άποψη της πρόσβασης τόσο στην αγορά εργασίας όσο και στη συμβατική αγορά πιστώσεων.
<P>
Σε γενικές γραμμές, είναι καθησυχαστική η διαπίστωση ότι το Ευρωπαϊκό Κοινοβούλιο εμφανίζεται ενωμένο και συμφωνεί επί του θέματος των μικροπιστώσεων, ιδίως σε ένα κοινωνικοοικονομικό περιβάλλον όπως το σημερινό. Εναπόκειται τώρα στο Συμβούλιο και τα κράτη μέλη να δείξουν τη σοβαρότητα και τη συνέπειά τους και να προετοιμάσουν το έδαφος για την αποκατάσταση της οικονομικής κατάστασης.
<SPEAKER ID="177" NAME="Siiri Oviir" AFFILIATION="ALDE">
(ET) Κυρία Πρόεδρε, κύριε Επίτροπε, κυρίες και κύριοι, η Ευρωπαϊκή Επιτροπή κατέθεσε μια πρόταση για τη δημιουργία ενός νέου χρηματοδοτικού μέσου - της χρηματοδότησης μέσω μικροπιστώσεων. " πρωτοβουλία αυτή είναι θετική και σημαντική, το γεγονός όμως ότι έχει προταθεί να αντληθούν οι αναγκαίοι πόροι από το ήδη εκτελούμενο πρόγραμμα Progress είναι απαράδεκτο. Υπενθυμίζω στο Συμβούλιο και την Επιτροπή ότι οι πολίτες δεν μας έχουν εκλέξει σε τούτο το Σώμα για να συνυπογράφουμε ήδη ειλημμένες αποφάσεις. Στα τέλη του 2006, όταν εγκρίναμε το πρόγραμμα Progress σε τούτη την αίθουσα, τα κράτη μέλη έθεσαν τους αντίστοιχους στόχους τους και άρχισαν τη δουλειά. Τα αποτελέσματα από την εκτέλεση του προγράμματος ήταν θετικά, και δεν υπάρχει λόγος να θεωρεί κανείς ότι το πρόγραμμα δεν θα συνεχίσει να λειτουργεί μέχρι και τη λήξη του, το 2013.
<P>
Το πρόγραμμα απέβλεπε και αποβλέπει σε όλες τις ομάδες του πληθυσμού που βρίσκονται σε μειονεκτική θέση, και το εν λόγω πρόγραμμα τούς έχει παράσχει την αναγκαία βοήθεια. Σήμερα η οικονομική κρίση εξελίσσεται σε κοινωνική κρίση. " ανεργία αυξάνεται κάθε μήνα, και σήμερα τα μέτρα του προγράμματος Progress παραμένουν αναγκαία. Συγχρόνως, όμως, η Επιτροπή εμμένει στην επιθυμία της να μειώσει τη χρηματοδότηση των μέτρων, τα οποία εξακολουθούν να εφαρμόζονται. Μια τέτοια προσέγγιση είναι ανεύθυνη και απαράδεκτη. Είμαι βέβαιη ότι εμείς, οι βουλευτές αυτού του Σώματος, δεν θα εγκρίνουμε τη χρηματοδότηση των μικροπιστώσεων έως ότου διευκρινιστεί από πού θα προέλθουν οι πόροι - έως ότου διευκρινιστεί ότι οι πόροι θα αντληθούν από άλλες πηγές και όχι από προγράμματα τα οποία προορίζονται για όλους αυτούς τους ανθρώπους που υποφέρουν.
<SPEAKER ID="178" NAME="Arturs Krišjānis Kariņš" AFFILIATION="PPE">
(LV) Κυρία Πρόεδρε, οι οικονομίες των κρατών μελών της ΕΕ υφίστανται ακόμη τις συνέπειες της παγκόσμιας οικονομικής κρίσης, όμως η κρίση πλήττει σκληρότερα τους νέους επιχειρηματίες και τους διευθυντές μικρών επιχειρήσεων, οι επιχειρηματικές ιδέες των οποίων δεν χρηματοδοτούνται, επί του παρόντος, από τους δανειστές πιστώσεων. Οικονομική μεγέθυνση συντελείται όταν δημιουργούνται νέες θέσεις εργασίας. Νέες θέσεις εργασίας δημιουργούνται όταν οι επιχειρήσεις έχουν πρόσβαση σε χρηματοδοτήσεις προκειμένου να υλοποιήσουν τις ιδέες τους. Δυστυχώς, στις συνθήκες της τρέχουσας κρίσης, οι τράπεζες δεν επιθυμούν να δανείσουν χρήματα σε επιχειρήσεις επειδή φοβούνται τον κίνδυνο που αυτό συνεπάγεται. Τα ιδιωτικά κεφάλαια έχουν επίσης στερέψει. Υπό τις συνθήκες αυτές, περισσότερο πλήττονται ως συνήθως οι μικροεπιχειρήσεις και οι νέοι επιχειρηματίες. Έχουν ιδέες για ανάπτυξη αλλά όχι χρηματοδότηση, και είναι σαφές ότι, αν δεν μπορούν να αναπτυχθούν αυτές οι επιχειρήσεις, τότε δεν θα δημιουργηθούν νέες θέσεις εργασίας· εντούτοις, η δημιουργία θέσεων εργασίας αποτελεί αναγκαία προϋπόθεση για την έξοδο από την οικονομική κρίση.
<P>
Μια λύση σε αυτό το πρόβλημα είναι ο ευρωπαϊκός μηχανισμός μικροχρηματοδοτήσεων, ο οποίος σκοπεύει να διαθέσει 100 εκατ. ευρώ για την ανάπτυξη μικροεπιχειρήσεων και νέων επιχειρήσεων, ανακατανέμοντας πόρους από υφιστάμενες πηγές χρηματοδότησης. Σε αντίθεση με τα μεγάλα πακέτα στήριξης της οικονομίας, τα οποία το περασμένο έτος χρησιμοποιήθηκαν κυρίως για τη διάσωση του χρηματοπιστωτικού συστήματος καθαυτού, το υπό συζήτηση πρόγραμμα απευθύνεται άμεσα στους επιχειρηματίες, και όχι στις τράπεζες. Αυτό σημαίνει ότι τα χρήματα αυτά θα συμβάλουν με τον πλέον άμεσο τρόπο στη δημιουργία νέων θέσεων εργασίας και θα αναζωογονήσουν την πραγματική οικονομία. Καλώ όλες και όλους τους συναδέλφους μου βουλευτές να μην διστάσουν να αποφασίσουν σχετικά με τη θέσπιση αυτού του προγράμματος μικροχρηματοδοτήσεων. Οι χώρες της Ευρωπαϊκής Ένωσης βιώνουν την κρίση τώρα· η Ευρώπη χρειάζεται νέες θέσεις εργασίας τώρα· η υποστήριξη νέων επιχειρηματικών πρωτοβουλιών είναι αναγκαία ευθύς αμέσως.
<SPEAKER ID="179" NAME="Συλβάνα Ράπτη" AFFILIATION="S&amp;D">
Κυρία Πρόεδρε, το γεγονός και μόνο ότι ο ευρωπαϊκός μηχανισμός για τις μικροχρηματοδοτήσεις σε σχέση με την απασχόληση και την κοινωνική ένταξη βρήκε συναίνεση και συμφωνία από όλες τις πολιτικές ομάδες, καταδεικνύει το πόσο αναγκαίο ήταν να υπάρξει ο μηχανισμός αυτός.
<P>
Έχει πολύ μεγάλη σημασία να μπορεί να πάρει μικροδάνειο ή μικροπίστωση ένας άνθρωπος, ο οποίος έχει χάσει τη δουλειά του ή κινδυνεύει να τη χάσει και δεν βρίσκει λύσεις στο πρόβλημά του από τις συμβατικές τραπεζικές αγορές.
<P>
Για να λειτουργήσει όμως η ιδέα των μικροχρηματοδοτήσεων και στην πράξη, θα πρέπει να λειτουργήσει σύντομα και σωστά, πράγμα που σημαίνει ότι την Πέμπτη που ψηφίζουμε τον προϋπολογισμό για το 2010 πρέπει να δώσουμε ένα "ναι" στα πρώτα 25 εκατομμύρια ευρώ που θα φύγουν από τον προϋπολογισμό. Όμως δεν φτάνουν μόνον αυτά. Υπάρχουν άλλα 75 εκατομμύρια ευρώ που θα πρέπει να βγουν κατά τη γνώμη μου επίσης από τους προϋπολογισμούς, και αυτό γιατί, εάν πάρουμε τα χρήματα από το πρόγραμμα Progress, τότε απλούστατα είναι σαν να τα παίρνουμε από τους λιγότερο φτωχούς και ευάλωτους για να τα δώσουμε στους περισσότερο φτωχούς και ευάλωτους.
<P>
Αν κάτι τέτοιο συμβεί, σημαίνει ότι ακυρώνεται στην ουσία του στο περιεχόμενο και στην ιδέα του ο μηχανισμός των μικροχρηματοδοτήσεων. Αν λάβουμε δε υπόψη μας ότι "Progress" ουσιαστικά είναι η πρόοδος, το να πάμε μπροστά για το κοινωνικό πρόσωπο της Ευρώπης, αν δεν γίνει κάτι τέτοιο και τα χρήματα φύγουν από το Progress, τότε θα πρόκειται για οπισθοδρόμηση. Γι' αυτό ακριβώς το λόγο πιστεύω ότι το Συμβούλιο θα πρέπει να εγκρίνει τη θέση του Ευρωπαϊκού Κοινοβουλίου.
<SPEAKER ID="180" NAME="Filiz Hakaeva Hyusmenova" AFFILIATION="ALDE">
(BG) Κυρία Πρόεδρε, κυρίες και κύριοι, η Ευρωπαϊκή Ένωση υιοθετεί ποικίλα μέτρα για την καταπολέμηση της οικονομικής κρίσης για πάνω από ένα έτος. Αντίθετα με τα υπόλοιπα μέτρα, σκοπός του μηχανισμού μικροχρηματοδοτήσεων είναι στην ουσία να βοηθήσει τις πλέον ευάλωτες κοινωνικές ομάδες, οι οποίες δυσκολεύονται να ενταχθούν και να επιστρέψουν στην αγορά εργασίας.
<P>
" αλληλεγγύη, που αποτελεί μία από τις θεμελιώδεις αρχές της Ευρωπαϊκής Ένωσης, καθιστά υποχρεωτική την ιδιαίτερη μέριμνα γι' αυτούς τους ανθρώπους. Σήμερα εκδηλώνεται μεγάλο ενδιαφέρον γι' αυτόν τον μηχανισμό, ιδίως στη Βουλγαρία, και υποθέτω ότι το ίδιο συμβαίνει και σε άλλες χώρες. Φροντίζω να ενημερώνομαι τακτικά για το θέμα αυτό, ήδη από την αρχή των συζητήσεων, μέσω των μέσων ενημέρωσης, πολλοί εκπρόσωποι των οποίων παρακολουθούν την εξέλιξή του. Είναι προς το συμφέρον των ευρωπαϊκών θεσμικών οργάνων να δείξουν στους πολίτες της ΕΕ ότι άμεσο μέλημά μας είναι να μεριμνήσουμε για όσους πλήττονται από την κρίση και για τα φτωχότερα μέλη της κοινωνίας μας.
<P>
Έτσι θα πεισθούν οι πολίτες ότι τα θεσμικά όργανα είναι αποτελεσματικά και βρίσκονται στο πλευρό τους. Υπάρχουν ορισμένες αμφιβολίες σχετικά με το κατά πόσον ο μηχανισμός θα μπορέσει να φτάσει και να εξυπηρετήσει όλους τους δυνητικούς πελάτες του. " έλλειψη πιστώσεων είναι τεράστια και έχει συμβάλει στην αύξηση της ανεργίας. Εκατό εκατομμύρια ευρώ δεν θα είναι αρκετά για να βοηθήσουν όλους τους άνεργους που απειλούνται με κοινωνικό αποκλεισμό. Εξάλλου, δεν διαθέτουν όλοι την ικανότητα να επεκτείνουν μια επιχείρηση· δεν μπορούν όλοι να εκπαιδευτούν με επιτυχία.
<P>
Εκείνο που έχει σημασία είναι να ληφθεί η σχετική απόφαση ταχύτερα και να ξεκινήσει η λειτουργία του μηχανισμού μικροχρηματοδοτήσεων σε όσο το δυνατόν μεγαλύτερη κλίμακα, ούτως ώστε τα άτομα που διαθέτουν ιδέες και κλίση στην επιχειρηματικότητα να ξεκινήσουν τώρα που η κρίση είναι ακόμη οξεία. Το προσεχές έτος έχει κηρυχθεί ευρωπαϊκό έτος καταπολέμησης της φτώχειας και του κοινωνικού αποκλεισμού· ας εγκρίνουμε λοιπόν κατάλληλα μέτρα και ας μην καθυστερήσουμε την έναρξη της διαδικασίας ανάκαμψης.
<SPEAKER ID="181" NAME="Horst Schnellhardt" AFFILIATION="PPE">
(DE) Κυρία Πρόεδρε, κυρίες και κύριοι, βλέπουμε αναμφίβολα αισιόδοξες ενδείξεις σταθεροποίησης της οικονομίας και των χρηματοπιστωτικών αγορών το 2010, και θέλω να σας υπενθυμίσω ότι αυτό κατέστη δυνατόν μόνον επειδή υπήρξε συντονισμός σε ευρωπαϊκό επίπεδο.
<P>
Ωστόσο, παρατηρούμε βεβαίως αύξηση των ποσοστών ανεργίας και πρέπει να θεωρούμε δεδομένο ότι θα αυξηθούν περαιτέρω κατά τη διάρκεια του προσεχούς έτους. Ως εκ τούτου, χαιρετίζω αυτό το νέο χρηματοδοτικό μέσο για τα άτομα που επιθυμούν να επιλέξουν την αυτοαπασχόληση. Βεβαίως, είναι κοινώς γνωστό ότι οι μικρές και μεσαίες επιχειρήσεις δημιουργούν θέσεις εργασίας. Επί πολλά χρόνια, συζητούμε τρόπους παροχής χρηματοδοτικής στήριξης σε τέτοιες επιχειρήσεις. Ωστόσο, κάθε έτος, διαπιστώνουμε ότι οι πόροι δεν καταλήγουν στον υποτιθέμενο προορισμό τους.
<P>
Είχα την ευκαιρία να παρακολουθήσω τη λήξη ενός πιλοτικού προγράμματος την περασμένη εβδομάδα, αλλά δεν υπήρχε όμως χρόνος για να συμπεριληφθούν οι εμπειρίες που αποκτήθηκαν στην έκθεση αυτή. Γι' αυτό λοιπόν θέλω να το αναφέρω εδώ. Το εν λόγω πιλοτικό πρόγραμμα χρησιμοποιούσε συμμετέχοντες που αυτοαπασχολούνται ή επιθυμούν να αυτοαπασχοληθούν, και τους παρείχε στήριξη επί ένα έτος κατά την πορεία τους προς την κατεύθυνση της αυτοαπασχόλησης. Το πρόγραμμα ήταν τόσο επιτυχημένο που θα ήθελα να ζητήσω να συμπεριληφθεί στο υπό συζήτηση πρόγραμμα, με άλλα λόγια να μην παρασχεθεί χρηματοδότηση μόνον σε άτομα που πρόκειται να στραφούν στην αυτοαπασχόληση αλλά και σε όσους στηρίζουν αυτά τα άτομα. Αυτό είναι αναγκαίο, καθόσον οι τράπεζες, οι οποίες δεν πρόκειται, φυσικά, να τους παράσχουν πιστώσεις, θεωρούν ότι οι ενέργειες αυτές εγκυμονούν κινδύνους. Εκτιμώ ότι, με αυτήν τη χρηματοδότηση, μπορούμε να εξαλείψουμε αυτούς τους κινδύνους.
<P>
Το δεύτερο στοιχείο που συνάντησα επανειλημμένως κατά τη διάρκεια των συζητήσεων ήταν ότι δεν πρέπει να θεσπίσουμε κατώτατο όριο στο ύψος των πιστώσεων. Μέχρι στιγμής, μπορούσε κανείς να λάβει πιστώσεις μόνον 5 000 ευρώ και άνω. Ορισμένες φορές, οι ενδιαφερόμενοι δεν χρειάζονται ολόκληρο αυτό το ποσό. Στις περιπτώσεις αυτές, επαρκούν πολύ μικρότερα ποσά, και αυτό είναι κάτι που πρέπει να λάβουμε υπόψη κατά την εφαρμογή του προγράμματος.
<SPEAKER ID="182" NAME="Vilija Blinkevičiūt" AFFILIATION="S&amp;D">
(LT) Θέλω να υπογραμμίσω ότι, σήμερα, ένα από τα σημαντικότερα καθήκοντα της Ευρωπαϊκής Ένωσης είναι να περιορίσει τη μαζική ανεργία που προκαλείται από την παρατεταμένη αδράνεια και την κοινωνική κρίση. Είναι λυπηρό το γεγονός ότι δεν επιτεύχθηκε συμφωνία για την πηγή χρηματοδότησης των μικροπιστώσεων κατά τη διάρκεια του τριμερούς διαλόγου. Κατά τη διάρκεια αυτής της δύσκολης κοινωνικής και οικονομικής περιόδου, η πρόταση της Επιτροπής για αναδιάθεση 100 εκατ. ευρώ από τον προϋπολογισμό του Progress δεν θα αποτελούσε ικανοποιητική λύση, καθώς και δεν θα μείωνε τον κοινωνικό αποκλεισμό των πλέον ευάλωτων ομάδων του πληθυσμού. Είμαι πεπεισμένη ότι ο μηχανισμός μικροχρηματοδοτήσεων θα είναι πιο αποτελεσματικός και θα επιτύχει τον στόχο του αν κατά τον συντονισμό του ληφθούν υπόψη τα εθνικά, περιφερειακά και τοπικά προγράμματα και διατεθεί επαρκής χρηματοδότηση.
<P>
Είναι επίσης σημαντικό να ληφθεί υπόψη το γεγονός ότι η κοινωνική ευημερία στην Ευρώπη συνδέεται άμεσα με την απασχόληση και τις ευκαιρίες που παρέχονται για την εύρεση απασχόλησης. Επομένως, προτείνω στην Επιτροπή να λάβει υπόψη της όχι μόνον τα άτομα που κινδυνεύουν να χάσουν τη δουλειά τους αλλά και τα άτομα που δυσκολεύονται να ενταχθούν ή να επιστρέψουν στην αγορά εργασίας. Ακόμη και πριν από την εκδήλωση της οικονομικής ύφεσης, πολλοί καταρτισμένοι και σκληρά εργαζόμενοι πολίτες δεν είχαν πραγματικές ευκαιρίες εξεύρεσης εργασίας και, ως εκ τούτου, πολλοί από αυτούς μετανάστευσαν εκτός της Ευρωπαϊκής Ένωσης. Όσον αφορά τα κοινωνικά μειονεκτούντα άτομα, απευθύνω έκκληση στην Επιτροπή και το Συμβούλιο να λάβουν υπόψη ότι, πλην των νέων, υπάρχουν και άλλες κοινωνικά μειονεκτούσες ομάδες, όπως οι γυναίκες, τα άτομα με αναπηρίες και οι ηλικιωμένοι, οι οποίες έχουν ανάγκη από πρόσθετες εγγυήσεις απασχόλησης. Επομένως, η μόνη λύση είναι να εξευρεθούν πρόσθετοι πόροι για τους μηχανισμούς μικροχρηματοδοτήσεων.
<P>
(" ομιλήτρια συμφωνεί να δεχτεί ερώτημα με τη μέθοδο της γαλάζιας κάρτας κατ' εφαρμογή του άρθρου 149, παράγραφος 8, του Κανονισμού)
<SPEAKER ID="183" NAME="Elisabeth Schroedter" AFFILIATION="Verts/ALE">
(DE) Κυρία Πρόεδρε, ακούσαμε ήδη τρεις ή τέσσερις ομιλητές από την Ομάδα της Προοδευτικής Συμμαχίας Σοσιαλιστών και Δημοκρατών στο Ευρωπαϊκό Κοινοβούλιο, οι οποίοι υποστήριξαν ότι δεν επιθυμούν να αντληθούν πόροι από το πρόγραμμα Progress. Ωστόσο, σύμφωνα με τις κατατεθείσες τροπολογίες, το πρόγραμμα θα λάβει την ονομασία "Progress", ενώ και η κ. Berès δήλωσε ότι 60 εκατ. ευρώ θα προέρχονται από το εν λόγω πρόγραμμα. Αυτό ισοδυναμεί με τα δύο τρίτα! Με ενδιαφέρει να μάθω ποια είναι η πραγματική θέση των Σοσιαλιστών. Πρέπει ο μηχανισμός να χρηματοδοτηθεί από το Progress - ναι ή όχι; <BRK>
<SPEAKER ID="184" NAME="Vilija Blinkevičiūt" AFFILIATION="S&amp;D">
(LT) " απάντησή μου είναι ότι η καλύτερη λύση θα ήταν, κατά τη γνώμη μας, να εξευρεθούν πρόσθετοι πόροι, διότι το πρόγραμμα Progress απευθύνεται ουσιαστικά στις ίδιες ομάδες ανθρώπων, πράγμα που σημαίνει ότι, αν δεν υπάρξει πρόσθετη χρηματοδότηση, είναι σίγουρο ότι δεν θα επιτευχθεί το επιθυμητό αποτέλεσμα. Επομένως, καλό είναι να συζητήσουμε όλοι μαζί για να βρούμε την προσφορότερη λύση, επειδή η ανεργία αυξάνεται με οδυνηρούς ρυθμούς και αυτό επηρεάζει σημαντικά πολλούς ανθρώπους που ήδη αγωνίζονται για να τα βγάλουν πέρα.
<SPEAKER ID="185" NAME="Seán Kelly" AFFILIATION="PPE">
(EN) Κυρία Πρόεδρε, τριάμισι εκατομμύρια άτομα έχασαν τις θέσεις εργασίας τους στην Ευρωπαϊκή Ένωση το τελευταίο έτος. Εκατό εκατομμύρια ευρώ δεν πρόκειται να ανατρέψουν αυτήν την κατάσταση. Στην πραγματικότητα, αν λάβετε υπόψη ότι ένα εκατομμύριο άτομα απασχολούνται σε ΜΜΕ, αντιστοιχεί μόνον ένα ευρώ ανά εργαζόμενο. Παρ' όλα αυτά, είναι μια αρχή, και πρέπει να θεωρηθεί ευπρόσδεκτη, μιας και, όπως επεσήμανε ο Επίτροπος Špidla, η χρηματοδότηση είναι το σπουδαιότερο από τα ζητήματα που μας απασχολούν.
<P>
Πιο συγκεκριμένα: το Σαββατοκύριακο ενημερώθηκα για την περίπτωση μιας εταιρείας η οποία, λόγω σημαντικής καθυστέρησης μιας παραγγελίας της επί τρεις μήνες, πήγε στην τράπεζά της -την τράπεζα με την οποία συνεργαζόταν επί 15ετία- προκειμένου να λάβει χρηματοδότηση. " αίτησή της απορρίφθηκε. Είπαν μάλιστα στον διευθυντή της εταιρείας ότι, αν χρησιμοποιούσε ως υποθήκη την ιδιωτική του κατοικία, τότε θα του παρείχαν δάνειο. Το έπραξε, και μία εβδομάδα αργότερα έλαβε επιστολή με την οποία τον ενημέρωναν ότι του αφαιρούσαν τη δυνατότητα υπερανάληψης με το σκεπτικό ότι πλέον αντιμετώπιζαν κατάσταση υψηλού κινδύνου. Το αποτέλεσμα ήταν ότι η εταιρεία έκλεισε και 10 επιπλέον άτομα έμειναν άνεργα.
<P>
Έρχομαι έτσι σε μια πτυχή που ανέφερε η συνάδελφός μου Marian Harkin, ότι δηλαδή, στο μέτρο του δυνατού, αυτή η χρηματοδότηση πρέπει να διατίθεται σε μη εμπορικές τράπεζες, όπως πιστωτικές ενώσεις, οι οποίες, στη χώρα μου τουλάχιστον, βρίσκονται σε κάθε πόλη και επιτελούν σημαντικότατο έργο, ενώ σύμφωνα με όλες τις ενδείξεις οι εμπορικές τράπεζες, ακόμη και με τη χρηματοδότηση που λαμβάνουν από την Ευρωπαϊκή Τράπεζα Επενδύσεων, δεν μετατρέπουν τα χρήματα αυτά σε πιστώσεις, αλλά τα κρατούν για να ενισχύσουν τη δική τους οικονομική θέση.
<P>
Για τους δύο αυτούς λόγους, εκτιμώ ότι πρέπει να είμαστε πολύ προσεκτικοί όχι τόσο για την προέλευση των χρημάτων αλλά για τον προορισμό τους. Αν τα χρήματα διατεθούν στους σωστούς ανθρώπους, θα είναι τα χρησιμότερα που θα έχουμε ίσως προσφέρει για μεγάλο χρονικό διάστημα σε ευρωπαϊκό επίπεδο.
<P>
Τέλος, θέλω να απαντήσω στα μάλλον άστοχα σχόλια του κυρίου Κόμη, ο οποίος μίλησε για χείρα επαιτείας. Εδώ δεν πρόκειται όμως για επαιτεία. Εν προκειμένω προσπαθούμε να βοηθήσουμε ανθρώπους να συμβάλουν οι ίδιοι στη δημιουργία απασχόλησης και να παραμείνουν εντός της αγοράς εργασίας. Είμαστε πολύ υπερήφανοι, και χαιρόμαστε που προσχωρήσαμε στο ευρώ, το οποίο σκοπεύουμε άλλωστε να διατηρήσουμε.
<SPEAKER ID="186" NAME="Iliana Malinova Iotova" AFFILIATION="S&amp;D">
(FR) Κυρία Πρόεδρε, η ρήτρα της συνθήκης της Λισαβόνας σχετικά με τις κοινωνικές πολιτικές υποχρεώνει την Ευρωπαϊκή Ένωση να λαμβάνει υπόψη την απασχόληση, την κοινωνική προστασία και την καταπολέμηση του κοινωνικού αποκλεισμού.
<P>
" οικονομική και χρηματοπιστωτική κρίση που έχει σαρώσει την Ευρώπη οδήγησε σε σοβαρή ανθρώπινη και οικονομική κρίση, η οποία θα έχει συνέπειες τις οποίες είναι αδύνατον να εκτιμήσουμε επί του παρόντος.
<P>
Μέχρι στιγμής, οι περισσότερες προσπάθειες εστιάζονταν στη σταθεροποίηση των τραπεζών και στην αποτροπή χρεοκοπιών. Εκτός από τα μέτρα πρόληψης της ανεργίας, πρέπει να δημιουργήσουμε έναν μηχανισμό που θα δίνει νέα ώθηση στην οικονομική μεγέθυνση της Ευρωπαϊκής Ένωσης.
<P>
Ο μηχανισμός τον οποίο χρησιμοποιεί η Ευρωπαϊκή Επιτροπή είναι σχεδιασμένος για να δημιουργήσει μια υποδομή η οποία, με τη σειρά της, θα επιτρέψει στους πολίτες να εργαστούν. Με πρακτικούς όρους, είναι δυνατόν να μεταβούμε από μια προσωρινή στρατηγική σε μια μακροπρόθεσμη στρατηγική. Αυτός ο μηχανισμός πρέπει να τεθεί σε εφαρμογή γρήγορα, τον Ιανουάριο του 2010. Τη σημερινή μας συζήτηση και τις αποφάσεις μας τις παρακολουθούν πάρα πολλοί άνθρωποι οι οποίοι υποφέρουν λόγω των ανισοτήτων, καθώς και πολλοί νέοι οι οποίοι θέλουν να εισέλθουν στον κόσμο της εργασίας και στους οποίους οφείλουμε να τείνουμε χείρα βοηθείας.
<P>
Θα επαναλάβω εδώ την πρόταση που διατυπώθηκε ήδη για τη δημιουργία χωριστού δημοσιονομικού κονδυλίου ύψους 50 εκατ. ευρώ για τη χρηματοδότηση αυτού του μηχανισμού. Αυτό θα επιτρέψει σε περίπου 6 000 ευρωπαίους επιχειρηματίες να ξεκινήσουν δικές τους επιχειρήσεις, να τις αναπτύξουν και, κατ' αυτόν τον τρόπο, να δημιουργήσουν νέες θέσεις εργασίας.
<P>
Επιπροσθέτως, και αυτό είναι το σημαντικότερο, έχει ζωτική σημασία να βελτιώσουμε την πρόσβαση σε πόρους και, πάνω από όλα, να προσφέρουμε καλύτερη ενημέρωση στους πολίτες σχετικά με το σύνολο των προγραμμάτων στα οποία θα μπορούν να μετάσχουν.
<SPEAKER ID="187" NAME="Małgorzata Handzlik" AFFILIATION="PPE">
(PL) Κυρία Πρόεδρε, εκατοντάδες χιλιάδες Ευρωπαίοι έχουν αισθανθεί τις συνέπειες της οικονομικής κρίσης με τον εντονότερο δυνατό τρόπο, καθόσον έχουν χάσει τις θέσεις εργασίας τους. Σε όλες τις χώρες της Ευρωπαϊκής Ένωσης, τα ποσοστά ανεργίας έχουν αυξηθεί, και αυτή είναι η πτυχή της κρίσης που ανησυχεί περισσότερο τους πολίτες μας. Τα χρηματοπιστωτικά ιδρύματα λαμβάνουν ουσιαστική βοήθεια. Δυστυχώς, η βοήθεια αυτή δεν φτάνει εγκαίρως στους ανθρώπους που κινδυνεύουν να χάσουν τη δουλειά τους, και αυτοί αισθάνονται για μεγαλύτερο διάστημα τις συνέπειες της τρέχουσας κρίσης.
<P>
Γι' αυτό, εκφράζω και εγώ την ικανοποίησή μου για τη δημιουργία του ευρωπαϊκού μηχανισμού μικροχρηματοδοτήσεων για την απασχόληση και την κοινωνική ένταξη. Ιδιαίτερα άξιος λόγου είναι ο συνδυασμός αυτού του μηχανισμού με τον γενικό στόχο της στήριξης της επιχειρηματικότητας. Οι πόροι που θα διατεθούν με τη βοήθεια αυτού του μηχανισμού θα προωθήσουν τη δημιουργία νέων επιχειρήσεων. Αυτό είναι θετικό για την οικονομία μας, καθότι οι μικρές και μεσαίες επιχειρήσεις αποτελούν το θεμέλιό της, και οι ΜΜΕ δημιουργούν θέσεις εργασίας.
<P>
Ο μηχανισμός συνάδει πλήρως με την έννοια της στήριξης της επιχειρηματικότητας που αναφέρεται στον χάρτη για τις μικρές επιχειρήσεις. Είναι σημαντικό οι επιχειρήσεις να λαμβάνουν αυτήν τη βοήθεια και σε μεταγενέστερο στάδιο, και όχι μόνο στο στάδιο έναρξης της λειτουργίας τους, διότι οι χρηματοδοτήσεις από αυτόν τον μηχανισμό θα ωφελήσουν τα άτομα που τις χρησιμοποιούν και τις οικονομίες μόνον εάν οι επιχειρήσεις που συστήνονται μπορούν να επιβιώσουν στην αγορά.
<P>
Ευελπιστώ επίσης ότι η επιχειρηματικότητα, ιδίως όσον αφορά τις ΜΜΕ, δεν θα απασχολήσει τις συζητήσεις μας μόνον κατά τη διάρκεια αυτής της κρίσης. Πρέπει να υιοθετήσουμε μια ολοκληρωμένη προσέγγιση της επιχειρηματικότητας, διότι αυτές οι επιχειρήσεις δεν παρέχουν θέσεις εργασίας στους πολίτες μας μόνον κατά τη διάρκεια κρίσεων.
<SPEAKER ID="188" NAME="Silvia Costa" AFFILIATION="S&amp;D">
(IT) Κυρία Πρόεδρε, κυρίες και κύριοι, θα ήταν πολύ σημαντικό το 2010, το ευρωπαϊκό έτος καταπολέμησης της φτώχειας και του κοινωνικού αποκλεισμού, να σημάνει επίσης τη γέννηση ενός νέου κοινοτικού χρηματοδοτικού μηχανισμού, που θα είναι αφιερωμένος στις μικροχρηματοδοτήσεις και θα προορίζεται για όσους δεν έχουν ευχερή πρόσβαση στο τραπεζικό σύστημα, αλλά έχουν σχέδια δημιουργίας μικροεπιχειρήσεων.
<P>
Όπως γνωρίζουμε, οι μικροπιστώσεις έχει αποδειχθεί ότι αποτελούν εξαιρετικό μέσο δημιουργίας ευκαιριών για ανεξάρτητη ατομική επιχειρηματική δραστηριότητα και προσφοράς ευρείας κοινωνικής προστιθέμενης αξίας σε αναπτυσσόμενες χώρες, ιδίως για τις γυναίκες. Αποτελεί πλέον μία από τις νέες στρατηγικές των "νωμένων Εθνών και της Παγκόσμιας Τράπεζας, αλλά έχει επίσης δοκιμαστεί με θετικά αποτελέσματα σε πολλές χώρες, σε πολλά ευρωπαϊκά κράτη μέλη, συμπεριλαμβανομένης της Ιταλίας, ιδίως για μετανάστες, γυναίκες και νέους.
<P>
Με την έγκριση αυτής της έκθεσης, το Κοινοβούλιο παρέχει, εν μέσω μιας σοβαρής οικονομικής και χρηματοπιστωτικής κρίσης, όχι μόνον μια στρατηγική ευκαιρία για την κοινωνική ένταξη, αλλά και μια πρόκληση για το τραπεζικό σύστημα, καθόσον καλλιεργεί μια νέα προσέγγιση και νέες δυνατότητες, σε συνεργασία με μη κερδοσκοπικές οργανώσεις και τοπικές και εθνικές αρχές.
<P>
Χαιρετίζω την έγκριση πολλών τροπολογιών, στις οποίες δεν πρόκειται να επανέλθω, θέλω όμως να δηλώσω ότι σήμερα δεν ζητούμε απλώς πόρους για μικροχρηματοδοτήσεις, αλλά ζητούμε επίσης οι μικροχρηματοδοτήσεις...
<P>
(" Πρόεδρος διακόπτει την ομιλήτρια)
<SPEAKER ID="189" NAME="Christa Klaß" AFFILIATION="PPE">
(DE) Κυρία Πρόεδρε, κύριε Επίτροπε, κυρίες και κύριοι, τον προηγούμενο μήνα, η Επιτροπή παρουσίασε τη νέα στρατηγική της ΕΕ για το 2020 ως συνέχεια στους στόχους της Λισαβόνας και, μεταξύ άλλων, απηύθυνε έκκληση για μια πιο κοινωνική Ευρώπη.
<P>
Αν επιδιώκουμε να δημιουργήσουμε διαρκή απασχόληση προς όφελος των πολιτών της Ευρώπης, τότε, ιδίως ενόσω διαρκεί η τρέχουσα δύσκολη οικονομική κατάσταση, πρέπει να εγγυηθούμε τη δυνατότητα των πολιτών να υλοποιούν οι ίδιοι τις καλές τους ιδέες προκειμένου να εξασφαλίζουν το εισόδημά τους. Ο ευρωπαϊκός μηχανισμός μικροχρηματοδοτήσεων για την απασχόληση έχει ως σκοπό να προσφέρει στα άτομα την ευκαιρία να κάνουν μια νέα αρχή και να εξομαλύνει την πορεία τους προς την επιχειρηματικότητα.
<P>
" πορεία προς την αυτοαπασχόληση συχνά ακολουθεί επιμέρους στάδια. Είναι ευκολότερη η διαχείριση μικρών αρχικών επενδύσεων, αντί της συσσώρευσης βουνών χρέους. Ο πιο διαχειρίσιμος κίνδυνος στην αρχή της αυτοαπασχόλησης είναι κάτι που οι γυναίκες, κυρίως, επιδιώκουν και συχνά ζητούν αρχικό κεφάλαιο ώστε να εξασφαλίσουν την έναρξη της επιχείρησης και στη συνέχεια, εφόσον η επιχείρηση αναπτύσσεται θετικά, την επέκτασή της. Οι γυναίκες θέλουν να αναπτύσσονται μαζί με τις επιχειρήσεις τους. Συνεπώς, πρέπει να προσφέρονται στους πολίτες ποσά πιστώσεων τα οποία πρέπει να είναι όσο το δυνατόν πιο μικρά. Εννοώ δηλαδή ποσά σημαντικά μικρότερα των 25 000 ευρώ, που είναι το ποσό το οποίο παρέχεται γενικώς ως μικροπίστωση.
<P>
Ιδίως κατά τη διάρκεια της οικονομικής κρίσης, η αναγκαία ρευστότητα πρέπει να παρέχεται στον γενικότερο πληθυσμό. Αν αυτό συμβάλει στο να διατηρηθούν χαμηλά τα συνήθως υψηλά επιτόκια και διοικητικά τέλη για τις μικροπιστώσεις, τότε θα μπορέσουμε να δώσουμε νέα ώθηση στην οικονομία.
<P>
Χαιρετίζω την ιδέα που περιγράφεται στην πρόταση της Επιτροπής. Οι επιτροπές του Ευρωπαϊκού Κοινοβουλίου διαφωνούν ως προς τη χρηματοδότηση. " αμφισβήτηση της δικαιοδοσίας της ευρωπαϊκής πολιτικής είναι σίγουρα αποδεκτή αντίδραση σε αυτόν τον τομέα. Τα κράτη μέλη είναι κατεξοχήν αρμόδια εν προκειμένω. Κατά τη γνώμη μου, όμως, η διάθεση πόρων από το κοινοτικό πρόγραμμα για την απασχόληση και την κοινωνική αλληλεγγύη (Progress), ιδίως με τη μορφή που προτείνεται εδώ, θα δώσει σε ανθρώπους τη δυνατότητα να στραφούν στην αυτοαπασχόληση.
<SPEAKER ID="190" NAME="Antonio Cancian" AFFILIATION="PPE">
(IT) Κυρία Πρόεδρε, κυρίες και κύριοι, απόψε συζητούμε θέματα τα οποία αφορούν πραγματικά τον κοινωνικό πυρήνα της σημερινής κοινωνίας -καθώς νωρίτερα συζητήσαμε για την κινητοποίηση του Ταμείου Προσαρμογής στην Παγκοσμιοποίηση, ευελπιστούμε δε ότι τις προσεχείς ημέρες θα συζητήσουμε για το Progress- και αυτό το ευρωπαϊκό ταμείο μικροχρηματοδοτήσεων είναι ιδεώδες και αναγκαίο μέσο.
<P>
Εκτιμώ ότι είναι άσκοπο να επαναλαμβάνουμε διαρκώς ότι το μέσο αυτό επιλύει ή προσπαθεί να επιλύσει τα προβλήματα των πολιτών με τις μεγαλύτερες ανάγκες, ότι αυξάνει την εμπιστοσύνη και τις ελπίδες τους όσον αφορά την επιχειρηματικότητα και το μέλλον, γι' αυτό πιστεύω ότι εν προκειμένω δεν σκεφτόμαστε τη ζημιά που έχει προκαλέσει αυτός ο κατακλυσμός κρίσεων και ακούμε να γίνεται πολύς λόγος για τη στρατηγική εξόδου, για το πώς θα εξέλθουμε από την κρίση. Ο μόνος τρόπος για να εξέλθουμε από την κρίση είναι να επιλύσουμε το πρόβλημα της απασχόλησης, το οποίο αποτελεί την τραγωδία μας, γι' αυτό πρέπει να προσπαθήσουμε να διασφαλίσουμε την ταχύτερη δυνατή λήψη των μέτρων και να προσφέρουμε αυστηρές εγγυήσεις όσον αφορά τους πόρους αυτού του μηχανισμού, δεδομένου ότι πρέπει να κινητοποιήσουμε πολύ μεγαλύτερους πόρους από αυτούς που ακούσαμε να συζητούνται απόψε, και οπωσδήποτε δεν πρέπει να εκταμιεύσουμε χρήματα από το ένα μέσο στο άλλο, μιας και τα τρία αυτά μέσα έχουν ανάγκη τους πόρους τους.
<P>
Φρονώ ότι αυτά τα 100 εκατ. ευρώ δεν πρέπει σε καμία περίπτωση να αντληθούν από το Progress, δεδομένου ότι έχει τους ίδιους στόχους, αλλά πρέπει να προέρχονται από εντελώς διαφορετικό και χωριστό κονδύλιο του προϋπολογισμού και να διασφαλίζουν την κινητοποίηση πολύ μεγαλύτερων πόρων.
<SPEAKER ID="191" NAME="Pascale Gruny" AFFILIATION="PPE">
(FR) Κυρία Πρόεδρε, κύριε Επίτροπε, κυρίες και κύριοι, θέλω καταρχάς να ευχαριστήσω την εισηγήτρια για το έργο που επιτέλεσε, καθώς και τους συναδέλφους μας βουλευτές για τις επίπονες προσπάθειές τους με σκοπό τη δημιουργία αυτού του νέου μηχανισμού μικροχρηματοδοτήσεων.
<P>
Αυτός ο ευρωπαϊκός μηχανισμός θα επιτρέψει τη χορήγηση μικροπιστώσεων σε μικρές επιχειρήσεις και σε άτομα που έχουν χάσει τις θέσεις εργασίας τους και θέλουν να δημιουργήσουν δικές τους μικρές επιχειρήσεις. Στην περίοδο χρηματοπιστωτικής κρίσης που διανύουμε, εντονότερα έχουν πληγεί τα πιο ευάλωτα άτομα, ιδίως οι άνεργοι και οι νέοι. Μάλιστα, εφέτος έχουν καταγραφεί στην Ευρωπαϊκή Ένωση πάνω από 3,5 εκατομμύρια απώλειες θέσεων εργασίας. " έγκριση αυτού του νέου μέσου θα διευκολύνει τα άτομα αυτά να αποκτήσουν πρόσβαση στα κεφάλαια που απαιτούνται για να δημιουργήσουν ή να επεκτείνουν μια επιχείρηση και να κάνουν τα επιχειρηματικά τους όνειρα πραγματικότητα. Δεν πρέπει να λησμονούμε ότι πάνω από το ένα τρίτο των μικροεπιχειρήσεων δημιουργούνται από ανέργους.
<P>
Στην περιφέρειά μου, με προσεγγίζουν συχνά πολίτες οι οποίοι επιθυμούν να λάβουν ενίσχυση για να δημιουργήσουν τη δική τους επιχείρηση. Είμαι πεπεισμένη ότι αυτή η νέα πρωτοβουλία θα αποφέρει καρπούς για τη διατήρηση θέσεων εργασίας αλλά και τη δημιουργία νέων. " πρόταση θα διευκολύνει τις επενδύσεις μικρών ποσών και θα προσφέρει σε μικροεπιχειρήσεις τη δυνατότητα να αναπτυχθούν.
<P>
Κυρία Πρόεδρε, χαιρετίζω την ουσιαστική προστιθέμενη αξία που προσφέρουν οι μικροπιστώσεις, οι οποίες θα συνοδεύονται παράλληλα από νέα μέτρα στήριξης, όπως κατάρτιση και καθοδήγηση, κατά τρόπο που θα προσφέρει στους νέους και στους ανέργους εγγυήσεις και βοήθεια στα επενδυτικά τους σχέδια. Ευελπιστώ ότι το νέο αυτό μέσο προώθησης της απασχόλησης θα εγκριθεί το ταχύτερο δυνατόν και ότι θα επιτευχθεί συμφωνία μεταξύ του Κοινοβουλίου και του Συμβουλίου ώστε το εν λόγω μέσο, το οποίο είναι ζωτικής σημασίας για τους συμπολίτες μας, ιδίως μάλιστα κατά τη διάρκεια αυτής της περιόδου κρίσης, να καταστεί μόνιμο.
<P>
Κυρίες και κύριοι, δεν πρέπει να λησμονούμε ότι οι θέσεις εργασίας δημιουργούνται από μικρές και μεσαίες επιχειρήσεις.
<SPEAKER ID="192" NAME="Raffaele Baldassarre" AFFILIATION="PPE">
(IT) Κυρία Πρόεδρε, κυρίες και κύριοι, ο μηχανισμός μικροχρηματοδοτήσεων για την απασχόληση είναι μέρος μιας σειράς πρωτοβουλιών οι οποίες έχουν εγκριθεί σε ευρωπαϊκό επίπεδο, και προσφέρει στους ανέργους την ευκαιρία να κάνουν μια νέα αρχή, ανοίγοντας την πόρτα στην επιχειρηματικότητα για ορισμένες από τις πλέον ευάλωτες ομάδες του πληθυσμού της Ευρώπης, συμπεριλαμβανομένων φυσικά των νέων.
<P>
Ο νέος μηχανισμός πρέπει να επεκτείνει το φάσμα της στοχοθετημένης χρηματοδοτικής στήριξης σε νέους επιχειρηματίες στο πλαίσιο της τρέχουσας μειωμένης προσφοράς πιστώσεων. Οι μεμονωμένοι επιχειρηματίες και οι ιδρυτές μικροεπιχειρήσεων θα ενισχύονται επίσης με προγράμματα καθοδήγησης, κατάρτισης, προσωπικής στήριξης και ανάπτυξης ικανοτήτων, πέρα από τη στήριξη που παρέχει το Ευρωπαϊκό Κοινωνικό Ταμείο στον τομέα των επιτοκίων.
<P>
Είναι σαφές ότι, ενόψει των σημερινών μειωμένων επιπέδων του τραπεζικού δανεισμού και δεδομένων των τρεχουσών δυσκολιών πρόσβασης σε πιστώσεις, αν τα πιο αδύναμα στρώματα της κοινωνίας μας, οι άνεργοι και οι ευάλωτες ομάδες, θέλουν να αναλάβουν δράση, να ξεκινήσουν επιχειρηματική δραστηριότητα, όλα αυτά πρέπει να υποστηριχθούν σθεναρά, καθόσον αυτό είναι ένα από τα μέσα που μπορούν να μας βοηθήσουν να καταπολεμήσουμε τον φυσικό επίλογο της χρηματοπιστωτικής κρίσης, δηλαδή μια παρατεταμένη κρίση απασχόλησης. Παρότι παρατηρούμε ενδείξεις ανάκαμψης της οικονομίας, οι ενδείξεις εξακολουθούν να είναι αρνητικές όσον αφορά την απασχόληση.
<P>
Είναι, ωστόσο, αναγκαίο το καθεστώς μεταφοράς πόρων από το πρόγραμμα Progress να παραμείνει αμετάβλητο, κατά την έννοια ότι δεν μπορούμε να δώσουμε το πράσινο φως για τη μεταφορά πόρων από το εν λόγω πρόγραμμα. Οι πόροι αυτοί πρέπει να αναζητηθούν σε άλλες πηγές και, πάνω από όλα, πρέπει να συνδέονται με άλλες ευρωπαϊκές πρωτοβουλίες, έτσι ώστε να προβάλουμε μια ισχυρή εικόνα και να καταβάλουμε έντονη προσπάθεια υπέρ των ανέργων στην Ευρώπη.
<SPEAKER ID="193" NAME="Elisabeth Morin-Chartier" AFFILIATION="PPE">
(FR) Κυρία Πρόεδρε, κύριε Επίτροπε, κυρίες και κύριοι, θέλω να επιστήσω την προσοχή σας στην καίρια σημασία των μικροπιστώσεων σε αυτήν την περίοδο κρίσης για την απασχόληση. Οι μικροπιστώσεις επιτρέπουν στους ανέργους να κάνουν μια νέα αρχή, χάρη στον καταμερισμό των κινδύνων και τη διάθεση χρηματοδοτικών μέσων, τα οποία διευκολύνουν την πρόσβαση στην επιχειρηματικότητα.
<P>
Ενόψει της χρηματοπιστωτικής κρίσης και της σημαντικής μείωσης του αριθμού των χορηγούμενων δανείων, υποστηρίζω την πρόταση της Ευρωπαϊκής Επιτροπής να δημιουργηθεί ένας μηχανισμός μικροχρηματοδοτήσεων που θα απευθύνεται στις πιο ευάλωτες ομάδες, και κυρίως στις γυναίκες, τους νέους και τους ανέργους.
<P>
Θέλω να εκφράσω την υποστήριξή μου προς τους συναδέλφους μου στην Ομάδα του Ευρωπαϊκού Λαϊκού Κόμματος οι οποίοι, σε συνεργασία με τις υπόλοιπες πολιτικές ομάδες -τους Σοσιαλιστές, τους Φιλελεύθερους και τους Συντηρητικούς- κατέθεσαν συμβιβαστικές τροπολογίες προκειμένου να δημιουργηθεί το ταχύτερο δυνατόν αυτός ο μηχανισμός μικροχρηματοδοτήσεων και να ξεκινήσει η λειτουργία του από το 2010. Καλώ επίσης το Συμβούλιο των Υπουργών να αναλάβει την ευθύνη της εξεύρεσης, στην τρέχουσα περίοδο κρίσης, ταχείας λύσης για την καταπολέμηση της ανεργίας και την εξασφάλιση μόνιμης λύσης όσον αφορά τη χρηματοδότηση αυτών των μικροπιστώσεων.
<SPEAKER ID="194" NAME="Artur Zasada" AFFILIATION="PPE">
(PL) Κυρία Πρόεδρε, το πρόγραμμα Progress είναι μια σημαντική πρωτοβουλία που σκοπό έχει να βοηθήσει τα κράτη μέλη να υλοποιήσουν αποτελεσματικά στόχους στους τομείς της απασχόλησης και των κοινωνικών υποθέσεων. Την περασμένη εβδομάδα, συναντήθηκα με τα μέλη της επιτροπής προγράμματος για μια συζήτηση σχετικά με την εκτέλεση του προγράμματος Progress. Τα συμπεράσματά μου είναι τα ακόλουθα. Καταρχάς, η διαφημιστική εκστρατεία, η οποία έπρεπε να εισάγει τους δυνητικούς δικαιούχους του προγράμματος στο πεδίο εφαρμογής του, δεν διεξάγεται κατά τρόπο αρκετά ορατό. Δεύτερον, οι περισσότερες πληροφορίες όσον αφορά τις προσφορές και τους διαγωνισμούς είναι διαθέσιμες μόνον σε τρεις γλώσσες: τα αγγλικά, τα γερμανικά και τα γαλλικά. Έτσι δημιουργείται λειτουργικό φράγμα για τα άτομα που δεν γνωρίζουν καμία από αυτές τις γλώσσες. Φρονώ ότι απαιτείται αναθεώρηση των αρχών στις οποίες στηρίχθηκε η διαφημιστική εκστρατεία. Πρέπει, το ταχύτερο δυνατόν, να βελτιώσουμε την αναγνωρισιμότητα του προγράμματος Progress και να διαδώσουμε τις σχετικές γνώσεις στο σύνολο της Ένωσης. <BRK>
<SPEAKER ID="195" NAME="Silvia-Adriana Ţicău" AFFILIATION="S&amp;D">
(RO) Ο μηχανισμός μικροχρηματοδοτήσεων για την απασχόληση και την κοινωνική ένταξη στηρίζει και πρέπει να στηρίζει την εφαρμογή απλών διαδικασιών, έτσι ώστε όσοι έχει πληγεί να μπορούν να τον αξιοποιούν αποτελεσματικά. Ωστόσο, φρονώ ότι ο μηχανισμός μικροχρηματοδοτήσεων πρέπει να επικεντρωθεί περισσότερο στα άτομα που έχουν χάσει τη δουλειά τους και βρίσκονται σε μειονεκτική θέση όσον αφορά την πρόσβαση στην παραδοσιακή αγορά πιστώσεων, και τα οποία επιθυμούν να δημιουργήσουν ή να συνεχίσουν να αναπτύσσουν μια ατομική τους μικροεπιχείρηση, μεταξύ άλλων και ως δραστηριότητα αυτοαπασχόλησης.
<P>
Νομίζω ότι πρέπει να ληφθεί ιδιαίτερη μέριμνα για τους νέους ανθρώπους οι οποίοι, δυστυχώς, αν κρίνουμε από τα τρέχοντα ευρωπαϊκά στατιστικά στοιχεία, αντιμετωπίζουν ολοένα και μεγαλύτερες περιόδους ανεργίας ή προσλαμβάνονται σε προσωρινή βάση. Επιπλέον, μια ετήσια έκθεση για τη χρήση του διαθέσιμου προϋπολογισμού θα προσφέρει τη δυνατότητα διενέργειας σοβαρής ανάλυσης στο εγγύς μέλλον και, εφόσον κριθεί αναγκαίο, τη συμπλήρωση αυτού του προϋπολογισμού με πρόσθετους πόρους. Αν μεταφέρουμε πόρους από το ένα πρόγραμμα στο άλλο, κινδυνεύουμε να υπονομεύσουμε την αποτελεσματικότητα και των δύο.
<SPEAKER ID="196" NAME="Karin Kadenbach" AFFILIATION="S&amp;D">
(DE) Κυρία Πρόεδρε, σήμερα συζητήσαμε για το Ευρωπαϊκό Ταμείο Προσαρμογής στην Παγκοσμιοποίηση και τώρα συζητούμε για τις μικροπιστώσεις. Και οι δύο αυτοί μηχανισμοί είναι απολύτως απαραίτητοι για την καταπολέμηση των συνεπειών της χρηματοπιστωτικής και οικονομικής κρίσης στην ΕΕ και την τόνωση της ευρωπαϊκής αγοράς εργασίας.
<P>
Χρειαζόμαστε και τους δύο μηχανισμούς, μιας και δεν είναι όλοι οι άνθρωποι προορισμένοι να γίνουν επιχειρηματίες. Ούτε ο στόχος της πολιτικής μας για την απασχόληση θα πρέπει να είναι να μετατρέψουμε σε αυτοαπασχολούμενους επιχειρηματίες πρώην υπαλλήλους και μη αυτοαπασχολούμενους εργαζόμενους για επιχειρηματικούς και μόνον λόγους. Γι' αυτά τα άτομα, ο χαρακτηρισμός "οιονεί αυτοαπασχολούμενος" θα ήταν πιο εύστοχος. Τα κράτη μέλη πρέπει να λάβουν επίσης κατάλληλα προληπτικά μέτρα σε αυτόν τον τομέα. Ωστόσο, για όσους επιθυμούν να αντιμετωπίσουν την πρόκληση της αυτοαπασχόλησης, πρέπει να διατεθούν κατάλληλοι πόροι που θα τους επιτρέπουν να ξεκινήσουν ή να επεκτείνουν τη δραστηριότητά τους. Συγχρόνως, όμως, πρέπει να διασφαλιστεί -και αυτό είναι καθήκον του Ευρωπαϊκού Κοινοβουλίου και των κρατών μελών- η διάθεση των κανονικών παροχών κοινωνικής ασφάλισης. Χρειαζόμαστε νέα χρήματα για νέες ιδέες.
<SPEAKER ID="197" NAME="Zigmantas Balčytis" AFFILIATION="S&amp;D">
(LT) Εκτιμώ ότι σήμερα οι βουλευτές του ΕΚ υποστηρίζουν απολύτως ομόφωνα την άποψη ότι αυτός ο μηχανισμός στήριξης μέσω μικροχρηματοδοτήσεων είναι εξαιρετικά αναγκαίος. Οι συνθήκες διαβίωσης και εργασίας έχουν μεταβληθεί ριζικά και η μάστιγα της ανεργίας που πλήττει σχεδόν όλα τα κράτη μάς υποχρεώνει να προωθήσουμε συγκεκριμένες προτάσεις τροποποίησης ορισμένων μηχανισμών στήριξης. Έως σήμερα, το μεγαλύτερο μέρος της οικονομικής στήριξης δεσμευόταν για μεγάλες επιχειρήσεις και οργανισμούς, υπογραμμίστηκε δε επανειλημμένως ότι, μέχρι στιγμής, οι απλοί πολίτες της Ευρωπαϊκής Ένωσης είχαν ελάχιστες ή μηδαμινές ελπίδες χρηματοδοτικής στήριξης. Φρονώ ότι η μελλοντική λύση της Ευρωπαϊκής Επιτροπής να επιδιώξει συμφωνία με το Ευρωπαϊκό Κοινοβούλιο είναι απολύτως επιβεβλημένη. Εκατό εκατομμύρια είναι μόνον η αρχή. Είναι μια πρώτη προσπάθεια, έχω όμως την πεποίθηση ότι αυτή η προσπάθεια μπορεί να είναι επιτυχημένη.
<SPEAKER ID="198" NAME="Vladimír Špidla" LANGUAGE="CS">
Κυρίες και κύριοι, η συζήτηση κατέδειξε σαφώς ότι το Κοινοβούλιο στηρίζει τον μηχανισμό μικροχρηματοδοτήσεων, και εκτιμώ ότι δεν υπάρχουν ουσιώδεις διαφωνίες ως προς την ουσία του θέματος. Εκτιμώ επίσης ότι υπάρχει σημαντική σύγκλιση με τη θέση του Συμβουλίου ως προς την ουσία του θέματος.
<P>
Το θέμα που παραμένει ανοικτό είναι η χρηματοδότηση. Βεβαίως, το θέμα της χρηματοδότησης εντάσσεται επίσης στη διαδικασία συναπόφασης, πράγμα που σημαίνει ότι θα είναι εξαιρετικά αναγκαίο και επιθυμητό να επιδιωχθεί συμβιβασμός, και χαίρομαι που η συζήτηση ανέδειξε την ύπαρξη έντονης βούλησης για επανέναρξη των διαπραγματεύσεων με το Συμβούλιο χωρίς καθυστερήσεις. Συγχρόνως, η συζήτηση ανέδειξε τις δυνατότητες επίτευξης συμβιβασμού σε ορισμένους τομείς.
<P>
Κατά τη διάρκεια της συζήτησης ακούστηκαν συχνές αναφορές και επικρίσεις για την Ευρωπαϊκή Επιτροπή σχετικά με το θέμα του προγράμματος Progress και της χρήσης του στο πλαίσιο αυτού του νέου μηχανισμού. Οφείλω να επισημάνω ότι η Επιτροπή κλήθηκε να αντιμετωπίσει ένα σύνθετο ζήτημα, καθόσον όφειλε να κινηθεί εντός των ορίων του υφιστάμενου προϋπολογισμού ή εντός των ορίων της διοργανικής συμφωνίας. Μπορούσε να αναζητήσει χρήματα μόνο από τους ήδη διαθέσιμους πόρους. Κατά τη στάθμιση της απόφασής μας σχετικά με τη χρήση των πόρων του προγράμματος Progress, μελετήσαμε πολύ προσεκτικά τις συνέπειες και καταλήξαμε στο συμπέρασμα ότι, αν και δεν αποτελεί ιδεώδη λύση, είναι ενδεχομένως μια από τις πλέον εφικτές λύσεις.
<P>
Υποστηρίχθηκε επανειλημμένως στη συζήτηση ότι αυτό συνεπαγόταν κάποιο είδος ταχυδακτυλουργικού τεχνάσματος ή μεταφοράς χρημάτων από το ένα δοχείο στο άλλο. Δεν ισχύει τίποτα τέτοιο, μιας και όλες οι αναλύσεις δείχνουν σαφώς ότι οι πόροι που χρησιμοποιούνται βάσει των αρχών που διέπουν τις μικροχρηματοδοτήσεις προσφέρουν, σύμφωνα με τις εκτιμήσεις, πενταπλάσιο πολλαπλασιαστικό αποτέλεσμα. Στο άλλο πρόγραμμα, οι πόροι αυτοί θα επιτύγχαναν δείκτη 1, ενώ στο πρόγραμμα των μικροχρηματοδοτήσεων μπορούν θεωρητικά να επιτύχουν δείκτη έως και 5. Από αυτήν την άποψη, δεν μεταφέρονται απλώς πόροι από το ένα κονδύλιο στο άλλο, αλλά οι πόροι αξιοποιούνται με νέο τρόπο. Επαναλαμβάνω ότι η απόφαση δεν υπήρξε εύκολη, και δεν πιστεύω καν ότι ήταν η μόνη δυνατή απόφαση, οπότε είναι σίγουρο, ή τουλάχιστον ελπίζω, ότι στο πλαίσιο του διαλόγου για την εξεύρεση συμβιβασμού θα μπορέσουμε να καταλήξουμε σε μια αξιοπρεπή βάση.
<P>
" ιδέα των μικροχρηματοδοτήσεων στηρίζεται στη σαφή διαπίστωση ότι το τρέχον χρηματοπιστωτικό σύστημα δεν παρέχει επαρκείς πόρους ιδίως για μικρές και πολύ μικρές επιχειρήσεις, με άλλα λόγια ότι το σύστημα δεν αξιοποιεί το ανθρώπινο δυναμικό των ατόμων που ανήκουν στις λεγόμενες ευάλωτες ομάδες. Θεωρώ ότι κατά τον τρόπο αυτό χάνεται μια σπουδαία ευκαιρία, και χαίρομαι διότι η Επιτροπή πρότεινε τον εν λόγω μηχανισμό, καθώς και για τη μεγάλη αξία που του αποδίδει το Κοινοβούλιο.
<P>
Όπως ανέφερα ήδη, σκοπός μας είναι να αξιοποιήσουμε το ανθρώπινο κεφάλαιο των ατόμων που συνήθως δεν θα ήταν σε θέση να χρησιμοποιήσουν δικά τους κεφάλαια για τέτοιες επιχειρηματικές δραστηριότητες. Ωστόσο, είναι επίσης πολύ σημαντικό να αξιοποιήσουμε τον διαθέσιμο χρόνο. Κατά τη γνώμη μου, η διεξαγωγή υπερβολικά μακρών συζητήσεων αντιβαίνει στην ίδια τη στόχευση αυτού του μηχανισμού, ο οποίος είναι εξαιρετικά αναγκαίος σε μια περίοδο κρίσης. Εκτιμώ επίσης ότι θα είναι αναγκαίος και σε περιόδους κατά τις οποίες δεν θα υφίσταται κρίση, και ότι θα αποτελέσει μόνιμο στοιχείο της ευρωπαϊκής αγοράς εργασίας και της οικονομικής πολιτικής.
<SPEAKER ID="199" NAME="Kinga Göncz" LANGUAGE="HU">
Σας ευχαριστώ για τις δηλώσεις υποστήριξης και τα σχόλιά σας. Επιτρέψτε μου να συμμεριστώ την άποψη όσων εξέφρασαν απογοήτευση για την απροθυμία της Επιτροπής να δεχτεί μια συμβιβαστική θέση. Οφείλω επίσης να επισημάνω στον κ. Επίτροπο ότι, αν αναδιανείμουμε πόρους οι οποίοι έχουν δεσμευτεί αποκλειστικά για το πρόγραμμα Progress, θα στείλουμε το μήνυμα ότι, στο θέμα των πόρων υπέρ της κοινωνικής ένταξης, είμαστε διατεθειμένοι να υποστηρίξουμε τις πλέον ευάλωτες ομάδες του πληθυσμού μόνον εάν αφαιρέσουμε τους αναγκαίους πόρους από κονδύλια που εξυπηρετούν τον ίδιο σκοπό. Δεν μπορούμε να βρούμε κανενός άλλου είδους πόρους. Κατά τη γνώμη μου, αυτό είναι απαράδεκτο.
<P>
" διαδικασία συναπόφασης σημαίνει επίσης ότι όλες οι πλευρές οφείλουν να συνεισφέρουν. Το Κοινοβούλιο διατύπωσε σειρά συστάσεων και προτάσεων επί του θέματος, ενώ δεν υπήρξαν αντίστοιχες προτάσεις από το Συμβούλιο και την Επιτροπή που θα συνέβαλαν στην επίτευξη συμφωνίας. Οφείλω να πω στην Elisabeth Schroeder ότι το γεγονός ότι υπερασπιζόμαστε το πρόγραμμα Progress εδώ συνάδει με την πεποίθησή μας -και αποτελεί κοινή μας πεποίθηση ότι είμαστε ακόμη διατεθειμένοι να δεχτούμε μια συναινετική θέση επ' αυτού- ότι το εν λόγω πρόγραμμα πρέπει να εφαρμοστεί το ταχύτερο δυνατόν.
<P>
" παρεχόμενη ενίσχυση θα είναι αποτελεσματική μόνον εάν ο μηχανισμός αρχίσει να λειτουργεί από τις αρχές του 2010. Αν το Κοινοβούλιο ψηφίσει όντως για το θέμα αυτό την τρέχουσα εβδομάδα, θα έχει ανταποκριθεί στις υποχρεώσεις που του αναλογούν, προκειμένου να διασφαλιστεί η έναρξη αυτού του προγράμματος στις αρχές του 2010. Δεδομένου ότι το Κοινοβούλιο αναμένεται να ψηφίσει υπέρ των 25 εκατ. ευρώ από τους ιδίους πόρους του για το προσεχές έτος, και αν το Κοινοβούλιο ψηφίσει για το συνολικό ποσό, αυτό θα είναι αρκετό ώστε να υπογράψει η Επιτροπή τις συμφωνίες που θα διευκολύνουν στη συνέχεια την έναρξη του προγράμματος.
<P>
Εκτιμώ ότι η στάση αυτή εκφράζει την εποικοδομητική προσέγγιση του Κοινοβουλίου. Εν πάση περιπτώσει, θεωρώ ότι το πρόγραμμα είναι εξαιρετικά σημαντικό από την άποψη της κοινωνικής ένταξης. Θέλω επίσης να καλέσω τους συναδέλφους μου που υποστήριξαν αυτό το μέτρο να στηρίξουν τη θέση ότι δεν πρέπει να αντληθεί το σύνολο των πόρων από το πρόγραμμα Progress, και να ασκήσουν πίεση στις εθνικές τους κυβερνήσεις προκειμένου να διαθέσουν και αυτές πόρους, μιας και οι κυβερνήσεις αυτών των χωρών είναι τα μέλη της Επιτροπής.
<SPEAKER ID="200" NAME="Πρόεδρος">
" συζήτηση έληξε.
<P>
" ψηφοφορία θα διεξαχθεί αύριο.
<P>
Γραπτές δηλώσεις (άρθρο 149 του Κανονισμού)
<SPEAKER ID="201" NAME="Corina Creţu  " LANGUAGE="RO">
" οικονομική κρίση έχει εξελιχθεί σε οξεία κοινωνική κρίση για την οποία δεν έχουμε βρει ακόμα λύσεις. Δυστυχώς, ένας από τους δείκτες που θα μπορούσε να συμβάλει στην προώθηση της ανάκαμψης, το επίπεδο δανεισμού, έχει διαμορφωθεί σε ιστορικά χαμηλά επίπεδα στη ζώνη του ευρώ από το 1991, ενώ παρατηρείται πρωτόγνωρη κατάρρευση στα νέα κράτη μέλη, όπως στην περίπτωση της Ρουμανίας. Αυτό είναι ένα από τα στοιχεία που θέτουν υπό αμφισβήτηση τις προοπτικές υπέρβασης της ύφεσης. Σε αυτό το περιβάλλον, εκτιμώ την ευπρόσδεκτη πρόταση της Ευρωπαϊκής Επιτροπής για τη δημιουργία του μηχανισμού μικροχρηματοδοτήσεων.
<P>
Για να διασφαλίσουμε, όμως, την αποτελεσματικότητα των μέτρων κοινωνικής ένταξης, ο μηχανισμός πρέπει να υπαχθεί σε χωριστό δημοσιονομικό κονδύλιο. " αναδιάθεση πόρων από το πρόγραμμα Progress θα επηρεάσει τις ειδικές κατευθυντήριες γραμμές της κοινοτικής δράσης και θα κρούσει τον κώδωνα του κινδύνου όσον αφορά τον κοινωνικό προσανατολισμό ενός ευρωπαϊκού εκτελεστικού σώματος το οποίο, δυστυχώς, έχει μέχρι στιγμής φανεί διστακτικό ως προς την επίδειξη επαρκούς κοινωνικής ευαισθησίας.
<P>
" κρίση πλήττει όλες τις ευάλωτες κατηγορίες του πληθυσμού, δεν μπορούμε όμως να αγνοήσουμε τη σοβαρότητα της ανεργίας μεταξύ των νέων. Το γεγονός ότι ένας στους πέντε νέους στην Ευρώπη δεν έχει εργασία ενδέχεται να έχει πολλαπλές συνέπειες σε οικονομικό και κοινωνικό επίπεδο, καθώς και από την άποψη των δημογραφικών μεγεθών και της εγκληματικότητας. Γι' αυτό λοιπόν πιστεύω ότι είναι σκόπιμο να επικεντρωθούμε περισσότερο στη βελτίωση των ευκαιριών των νέων ανθρώπων να εισέλθουν στην αγορά εργασίας.
<SPEAKER ID="995" NAME="Vasilica Viorica Dăncilă  " LANGUAGE="RO">
Από το φθινόπωρο του περασμένου έτους, πάνω από 5 εκατομμύρια ευρωπαίοι πολίτες έχασαν τις θέσεις εργασίας τους, με αποτέλεσμα ο συνολικός αριθμός των ανέργων στην Ευρώπη να ανέρχεται σε 22,5 εκατομμύρια. Σε αυτό το πλαίσιο, δεν μπορούμε να αγνοήσουμε το σοβαρό επίπεδο της ανεργίας μεταξύ των νέων. Το γεγονός ότι ένας στους πέντε νέους στην Ευρώπη δεν έχει εργασία είναι βαθύτατα ανησυχητικό, και ενδέχεται να έχει συνέπειες σε οικονομικό και κοινωνικό επίπεδο, καθώς και από την άποψη των δημογραφικών μεγεθών και της εγκληματικότητας. Σε ορισμένες χώρες, το ποσοστό των ανέργων νέων είναι ακόμη υψηλότερο σε σύγκριση και με το εθνικό ποσοστό ανεργίας. Για παράδειγμα, ένας στους τρεις νέους Λεττονούς είναι άνεργος, ενώ το πρόβλημα αυτό πλήττει περίπου το 43% των πολιτών της Ισπανίας κάτω των 25 ετών. Θεωρώ ότι πρέπει να υπάρξει μεγαλύτερη μέριμνα για τους νέους. Επ' αυτού, η πρωτοβουλία την οποία προτείνει η Ευρωπαϊκή Επιτροπή, για συμπερίληψη προγραμμάτων μικροχρηματοδοτήσεων σε ειδικά κονδύλια του προϋπολογισμού, θα συμβάλει στο να ενθαρρυνθούν και να ενεργοποιηθούν οι νέοι ώστε να εισέλθουν στην αγορά εργασίας, μειώνοντας έτσι το αυξημένο ποσοστό ανεργίας μεταξύ των μελών αυτής της ομάδας.
<SPEAKER ID="202" NAME="Iosif Matula  " LANGUAGE="RO">
Οι προσπάθειες που καταβάλλονται την τρέχουσα περίοδο τόσο σε επίπεδο ΕΕ όσο και σε εθνικό επίπεδο πρέπει να ενταθούν, έτσι ώστε να ενισχυθεί η προσφορά μικροπιστώσεων. Ο ευρωπαϊκός μηχανισμός μικροχρηματοδοτήσεων πρέπει να προσφέρει χρήσιμη βοήθεια στους ανέργους και τα ευάλωτα άτομα που επιθυμούν να δημιουργήσουν ή να διευθύνουν μικροεπιχειρήσεις. Θεωρώ ότι ο ευρωπαϊκός μηχανισμός μικροχρηματοδοτήσεων πρέπει να χρηματοδοτείται από χωριστό δημοσιονομικό κονδύλιο, καθώς οι δικαιούχοι αυτού του προγράμματος είναι διαφορετικοί από τους δικαιούχους του προγράμματος Progress. Οι πόροι του προγράμματος Progress δεν πρέπει σε καμία περίπτωση να μειωθούν ενόσω διαρκεί η τρέχουσα κρίση, δεδομένου ότι απευθύνονται στις πλέον ευάλωτες ομάδες του πληθυσμού. Θεωρώ επίσης ότι ο ευρωπαϊκός μηχανισμός μικροχρηματοδοτήσεων πρέπει να διαθέτει αρκετά μεγάλο προϋπολογισμό, ώστε να είναι πραγματικά αποτελεσματικός ως προς την επίτευξη των στόχων του για την απασχόληση και την κοινωνική συνοχή. Τα κράτη μέλη και η ΕΕ συνολικά πρέπει να συνεχίσουν να εφαρμόζουν αποτελεσματικά το πρόγραμμα Progress σε αυτήν την περίοδο παγκόσμιας οικονομικής κρίσης.

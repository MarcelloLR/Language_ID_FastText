<CHAPTER ID="023">
Έκθεση για την εφαρμογή του κανονισμού (ΕΚ) αριθ. 2157/2001 του Συμβουλίου, της 8ης Οκτωβρίου 2001, περί του καταστατικού της ευρωπαϊκής εταιρείας (SE) (συζήτηση)
<SPEAKER ID="270" NAME="Πρόεδρος">
" ημερήσια διάταξη προβλέπει τη συζήτηση της προφορικής ερώτησης του Klaus-Heiner Lehne, εξ ονόματος της Επιτροπής Νομικών Θεμάτων προς την Επιτροπή σχετικά με την έκθεση για την εφαρμογή του Κανονισμού (ΕΚ) αριθ. 2157/2001 του Συμβουλίου, της 8ης Οκτωβρίου 2001, περί του καταστατικού της ευρωπαϊκής εταιρείας (SE)
<SPEAKER ID="271" NAME="Klaus-Heiner Lehne" LANGUAGE="DE">
Κυρία Πρόεδρε, κυρίες και κύριοι, το 2001, το Ευρωπαϊκό Συμβούλιο κατέληξε σε απόφαση για το καταστατικό της ευρωπαϊκής εταιρείας. Για διάφορους λόγους, το συγκεκριμένο καταστατικό τέθηκε σε ισχύ υπό αυτήν τη μορφή στις 8 Οκτωβρίου 2004. Ως είθισται στη νομοθετική διαδικασία της Ευρωπαϊκής Ένωσης, η Επιτροπή κλήθηκε μετά από ένα χρονικό διάστημα να υποβάλει έκθεση επί της εφαρμογής και της υλοποίησης του καταστατικού προκειμένου να κριθεί εάν έπρεπε να τροποποιηθεί η σχετική νομική πράξη.
<P>
" ημερομηνία που ανέφερα, η 8η Οκτωβρίου 2004, ήταν πριν από μία πενταετία ακριβώς. " προθεσμία ήταν τα πέντε έτη, αλλά δεν υπάρχει καμία έκθεση από την Ευρωπαϊκή Επιτροπή. Εφόσον όλοι οφείλουμε να τηρούμε τον νόμο, και ειδικότερα η Επιτροπή, ως θεματοφύλακας των συνθηκών, οφείλει να τον τηρεί ακόμη πιο πιστά, η Επιτροπή Νομικών Θεμάτων έκρινε σκόπιμο να ρωτήσει γιατί δεν έχει κατατεθεί αυτή η έκθεση και γιατί δεν έχει καν εκπονηθεί. Θέλουμε απλώς να δώσουμε στην Επιτροπή την ευκαιρία να δικαιολογήσει αυτήν την παράλειψη. Σε κάθε περίπτωση, με αυτόν τον τρόπο καθίσταται σαφές ότι το Κοινοβούλιο, και η Επιτροπή Νομικών Θεμάτων ειδικότερα, εκπληρώνει στο έπακρο το καθήκον του να ελέγχει την Επιτροπή.
<P>
Δεν θα εξαντλήσω τα πέντε λεπτά που έχω στη διάθεσή μου, και αναμένω με ενδιαφέρον την απάντηση της Επιτροπής στη σύντομη προφορική ερώτηση που υπέβαλα.
<SPEAKER ID="272" NAME="Antonio Tajani" LANGUAGE="IT">
Κυρία Πρόεδρε, κυρίες και κύριοι, καταρχάς, εξ ονόματος του Επιτρόπου McCreevy, τον οποίο εκπροσωπώ απόψε στη συνεδρίασή σας, θα ήθελα να ευχαριστήσω την Επιτροπή Νομικών Θεμάτων και τον πρόεδρό της κ. Lehne που έθεσε αυτά τα θέματα. Σε ένα πιο προσωπικό επίπεδο -καθώς ήμουν βουλευτής του Ευρωπαϊκού Κοινοβουλίου επί σχεδόν 15 συναπτά έτη-, χαίρομαι ιδιαιτέρως που το Κοινοβούλιο ασκεί αυτήν την εξουσία δημοκρατικού ελέγχου επί της Επιτροπής, γιατί έτσι δίνει κίνητρο στην Επιτροπή να εργάζεται πιο αποτελεσματικά.
<P>
Όσον αφορά τα δύο πρώτα θέματα που τέθηκαν, είμαι στην ευχάριστη θέση να σας αναφέρω ότι οι εργασίες για την εκπόνηση της σχετικής έκθεσης βρίσκονται ήδη σε προχωρημένο στάδιο. " Επιτροπή ζήτησε την εκπόνηση εξωτερικής μελέτης, η οποία αναμένεται να έχει ολοκληρωθεί έως το τέλος του έτους και θα αποτελέσει μια στέρεα βάση για τη σύνταξη της έκθεσης. " Επιτροπή θα αναλύσει σε βάθος την εν λόγω μελέτη και θα ακούσει προσεκτικά τις γνώμες των ενδιαφερόμενων μερών. " έκθεση αναμένεται λοιπόν να δημοσιευτεί κατά το δεύτερο εξάμηνο του επόμενου έτους και θα διαβιβαστεί στο Ευρωπαϊκό Κοινοβούλιο και στο Συμβούλιο.
<P>
Προφανώς το ακριβές χρονοδιάγραμμα και το περιεχόμενο θα αποφασιστούν από την επόμενη Επιτροπή. " έκθεση αυτή θα περιέχει μια ανάλυση των τεσσάρων εναλλακτικών δυνατοτήτων τροποποίησης που προβλέπει το άρθρο 69 του Κανονισμού και, σε αυτό το στάδιο, η Επιτροπή δεν έχει ακόμη λάβει θέση είτε επί αυτών είτε επί άλλων πιθανών αλλαγών στο καταστατικό. Πρέπει να αναμένουμε τα αποτελέσματα της εξωτερικής μελέτης και τη συνέχιση των διαβουλεύσεων, παρακολουθώντας στενά όλες τις παραμέτρους, καθώς και τα αποτελέσματα τυχόν διαπραγματεύσεων για το καταστατικό της ευρωπαϊκής εταιρείας εφόσον απαιτηθεί.
<P>
Όσον αφορά το τρίτο ερώτημα, τα χρονοδιαγράμματα και το περιεχόμενο τυχόν περαιτέρω δράσης που θα αναληφθεί μελλοντικά υπό το πρίσμα των αποτελεσμάτων της ανάλυσης θα πρέπει να αποφασιστούν από τη νέα Επιτροπή, η οποία είμαι βέβαιος ότι θα επιδείξει τη δέουσα προσοχή στη γνώμη του Κοινοβουλίου προτού υιοθετήσει οποιοδήποτε επιπρόσθετο νέο μέτρο.
<SPEAKER ID="273" NAME="George Sabin Cutaş" LANGUAGE="RO">
" ιδέα της ευρωπαϊκής εταιρείας χρονολογείται από τη δεκαετία του 1950 και αναβίωσε μετά τη θέση σε ισχύ της Συνθήκης της Ρώμης στο πλαίσιο του στόχου της κοινής αγοράς.
<P>
Το τρέχον καταστατικό της ευρωπαϊκής εταιρείας έχει συμβολική αξία για τις ευρωπαϊκές επιχειρήσεις. Προσφέρει το πλεονέκτημα μιας σχετικής ελευθερίας ως προς την ίδρυση της εταιρείας και την κινητικότητά της. Πολλές εταιρείες χρησιμοποιούν το εν λόγω καταστατικό για να αναδείξουν τον ξεχωριστό ευρωπαϊκό χαρακτήρα τους, ενώ ταυτόχρονα καθίσταται καίριο εργαλείο για τις εταιρείες που επιθυμούν να αναπτύξουν στρατηγικές διασυνοριακών συγχωνεύσεων.
<P>
Στην ουσία, ένα από τα βασικά πλεονεκτήματα μιας ευρωπαϊκής εταιρείας (SE) είναι ότι η καταστατική της έδρα μπορεί να μεταφερθεί από το κράτος μέλος στα μητρώα του οποίου η εταιρεία καταχωρήθηκε σε ένα άλλο κράτος μέλος χωρίς να απαιτείται η πρότερη λύση της εταιρείας ή η σύσταση μιας νέας νομικής οντότητας. Ωστόσο, η ευρωπαϊκή εταιρεία απέχει πολύ από τους αρχικούς στόχους ενός αυτόνομου νομικού καθεστώτος που θα διεπόταν από ενιαία νομοθεσία. Ως εκ τούτου, η εφαρμογή της στην πράξη είναι ανεπαρκής. " νομοθεσία δεν εφαρμόζεται ομοιογενώς και εξαρτάται από τις ειδικές διατάξεις των εθνικών νομοθεσιών, ενώ η κινητικότητα της ευρωπαϊκής εταιρείας περιορίζεται από τις διατάξεις που απαγορεύουν την ύπαρξη καταστατικών εδρών ή κεντρικής διοίκησης σε διαφορετικά κράτη μέλη.
<P>
" κατάσταση αυτή περιορίζει ουσιαστικά μία από τις βασικές ελευθερίες της Κοινότητας, την ελεύθερη κυκλοφορία των εταιρειών. Θεωρώ ότι η έκθεση της Ευρωπαϊκής Επιτροπής σχετικά με την εφαρμογή του κανονισμού, όπως αναφέρθηκε από τον κύριο Επίτροπο, θα πρέπει να συμπεριλάβει μια έρευνα σχετικά με τη δυνατότητα διατήρησης καταστατικής έδρας και κεντρικής διοίκησης σε διαφορετικά κράτη μέλη. Θα πρέπει επίσης να εξεταστεί το ενδεχόμενο αναθεώρησης του κανονισμού προκειμένου να προσεγγιστεί περισσότερο ο στόχος του αυτόνομου καθεστώτος για τον συγκεκριμένο τύπο εταιρείας.
<SPEAKER ID="274" NAME="Antonio Tajani" LANGUAGE="IT">
Κυρία Πρόεδρε, άκουσα προσεκτικά τις παρεμβάσεις του κ. Lehne και των υπόλοιπων βουλευτών που έλαβαν τον λόγο. Είναι αλήθεια ότι ο κανονισμός περί του καταστατικού της ευρωπαϊκής εταιρείας συμπληρώνεται από μια οδηγία σχετικά με τον ρόλο των εργαζομένων και ότι η προθεσμία μεταφοράς στο εθνικό δίκαιο έληξε στις 8 Οκτωβρίου 2004, ημερομηνία κατά την οποία τέθηκε σε ισχύ ο κανονισμός περί του καταστατικού της ευρωπαϊκής εταιρείας.
<P>
Ωστόσο, μόνο οκτώ κράτη μέλη θέσπισαν τα αναγκαία μέτρα εντός της ορισθείσας προθεσμίας και η μεταφορά της οδηγίας για τον ρόλο των εργαζομένων περατώθηκε στα κράτη μέλη μόλις στις αρχές του 2006.
<P>
Αυτοί ήταν οι λόγοι της καθυστέρησης. Από την πλευρά μου, δεν μπορώ παρά να συμφωνήσω με τον κ. Lehne και να δηλώσω ότι ελπίζω να καλύψουμε το χαμένο έδαφος και να παράσχουμε πρακτικές απαντήσεις στην Ευρωπαϊκή Ένωση σχετικά με το ζήτημα του καταστατικού της ευρωπαϊκής εταιρείας από το δεύτερο εξάμηνο του επόμενου έτους, μέσω συγκεκριμένων κατευθυντήριων γραμμών που θα ικανοποιήσουν τα αιτήματα όχι μόνο του Κοινοβουλίου αλλά και των οικονομικών και εργοδοτικών παραγόντων στο σύνολο της ΕΕ.
<SPEAKER ID="275" NAME="Πρόεδρος">
" συζήτηση έληξε.
<P>
Γραπτές δηλώσεις (άρθρο 149 του Κανονισμού)
<SPEAKER ID="276" NAME="Lidia Joanna Geringer de Oedenberg  " LANGUAGE="PL">
" αποδοτική λειτουργία της εσωτερικής αγοράς προϋποθέτει όχι μόνο την άρση των φραγμών στο εμπόριο μεταξύ κρατών, αλλά επίσης την αναδιοργάνωση των παραγωγικών δομών σε κοινοτικό επίπεδο. Για τον σκοπό αυτόν, τη δεκαετία του 1970, η Ευρωπαϊκή Επιτροπή κατέθεσε πρόταση για τη θέσπιση του νομικού πλαισίου της ευρωπαϊκής εταιρείας. Το 2001 ψηφίστηκε ο κανονισμός 2157/2001 περί του καταστατικού της ευρωπαϊκής εταιρείας. " ιδέα αυτή δεν έφερε τα αναμενόμενα αποτελέσματα, και, μέχρι σήμερα, ελάχιστα περισσότερες από 100 εταιρείες έχουν μετατραπεί σε Societas Europaea. " ιδέα ωστόσο εξελίχθηκε στο μεταξύ ώστε να συμπεριλάβει τις μικρές και μεσαίες επιχειρήσεις στο πλαίσιο της ευρωπαϊκής εταιρείας· καρπός της εξέλιξης αυτής ήταν η πρόταση που κατέθεσε τον Μάρτιο του 2008 η Επιτροπή για κανονισμό του Συμβουλίου περί του καταστατικού της ευρωπαϊκής ιδιωτικής εταιρείας. Λαμβάνοντας υπόψη την αρνητική εμπειρία στο θέμα της Societas Europaea, είναι πολύ σημαντικό η Επιτροπή να έχει τη μόνιμη εποπτεία της εφαρμογής του κανονισμού 2157/2001. Γι' αυτόν τον λόγο, ο ίδιος ο κανονισμός προβλέπει ότι πέντε έτη το αργότερο μετά την έναρξη της ισχύος του, η Επιτροπή υποβάλει έκθεση σχετικά με την εφαρμογή του κανονισμού. Ο κανονισμός τέθηκε σε ισχύ το 2004. Θα ήθελα λοιπόν να ρωτήσω πότε σκοπεύει η Επιτροπή να υποβάλει την προβλεπόμενη έκθεση και τι δράση προτίθεται να αναλάβει σύμφωνα με την πραγματοποιηθείσα ανάλυση;

<CHAPTER ID="003">
Οδηγίες σχετικά με τα ίδια κεφάλαια: Οδηγίες 2006/48/ΕΚ και 2006/49/ΕΚ  - Κοινοτικό πρόγραμμα για την υποστήριξη συγκεκριμένων δραστηριοτήτων στον τομέα των χρηματοπιστωτικών υπηρεσιών, της χρηματοοικονομικής αναφοράς και του λογιστικού ελέγχου 
<SPEAKER ID="067" NAME="Πρόεδρος">
" ημερήσια διάταξη προβλέπει την κοινή συζήτηση για:
<P>
την έκθεση του κυρίου Karas, εξ ονόματος της Επιτροπής Οικονομικών και Νομισματικών Θεμάτων, επί της πρότασης οδηγίας του Ευρωπαϊκού Κοινοβουλίου και του Συμβουλίου για την τροποποίηση των Οδηγιών 2006/48/ΕΚ και 2006/49/ΕΚ όσον αφορά τράπεζες συνδεδεμένες με κεντρικούς οργανισμούς, ορισμένα στοιχεία των ιδίων κεφαλαίων, τα μεγάλα χρηματοδοτικά ανοίγματα, τις εποπτικές ρυθμίσεις και τη διαχείριση κρίσεων - C6-0339/2008 -, και
<P>
την έκθεση του κυρίου Mr Hoppenstedt, εξ ονόματος της Επιτροπής Οικονομικών και Νομισματικών Θεμάτων, επί της πρότασης απόφασης του Ευρωπαϊκού Κοινοβουλίου και του Συμβουλίου για τη δημιουργία ενός Κοινοτικού προγράμματος για την υποστήριξη συγκεκριμένων δραστηριοτήτων στον τομέα των χρηματοπιστωτικών υπηρεσιών, της χρηματοοικονομικής αναφοράς και του λογιστικού ελέγχου - C6-0031/2009 -.
<SPEAKER ID="068" NAME="Othmar Karas">
εισηγητής. - (DE) Κυρία Πρόεδρε, Επίτροπε, κυρίες και κύριοι, σήμερα έχω την ευκαιρία να σας παρουσίασω όχι μόνο τα ευρήματα της Επιτροπής Οικονομικών και Νομισματικών Θεμάτων αλλά και τα αποτελέσματα μακροχρόνιων διαπραγματεύσεων με το Συμβούλιο και την Επιτροπή. Την προηγούμενη εβδομάδα επιτύχαμε μια συμφωνία σε ένα τριμερή διάλογο επί μιας κοινής προσέγγισης για την ανάπτυξη ενός νέου πλαισίου για τις κεφαλαιαγορές.
<P>
Σας λέω, σας ζητώ να εξετάσετε αυτές τις προτάσεις που συζητούμε σήμερα, ως μια συνολική δέσμη μέτρων. Ορισμένοι από εμάς, στο Κοινοβούλιο, το Συμβούλιο και την Επιτροπή, επιζητούσαμε περισσότερα, ορισμένοι λιγότερα. Δε συμφωνήσαμε στον πιο μικρό κοινό παρονομαστή αλλά επιχειρήσαμε να συμφωνήσουμε σε περισσότερα από τον μεγαλύτερο κοινό παρονομαστή.
<P>
Προτείναμε μια γραμμή για τα επόμενα βήματα, καθώς αυτό δεν μπορεί να είναι παρά το πρώτο βήμα. Δε βρήκαμε μια απάντηση στην οικονομική κρίση. Είμαστε όμως έτοιμοι να κάνουμε ένα νέο βήμα, να επιτύχουμε μια σημαντική εξέλιξη στην ανάπτυξη ενός νέου πλαισίου για τις κεφαλαιαγορές, κάτι που θα οδηγήσει στην απλοποίηση του κανονισμού των κεφαλαιαγορών και σε "εξευρωπαϊσμό", δημιουργώντας βεβαιότητα στις κεφαλαιαγορές και σταθερότητα για όλους τους φορείς της αγοράς, και που αποτελεί μια εξέλιξη των κεφαλαιαγορών, είναι μια αντίδραση στην οικονομική κρίση και προστατεύει τον αποκεντρωμένο τομέα.
<P>
Θα ήθελα να ευχαριστήσω την κυρία Berès, την κυρία Bowles και τους συναδέλφους Βουλευτές από τις άλλες ομάδες για τη στήριξή τους και, ιδιαίτερα, τη Γραμματεία και όλα τα μέλη του προσωπικού.
<P>
" πρόταση αυτή οδηγεί σε μεγαλύτερη διαφάνεια, μεγαλύτερη ασφάλεια δικαίου και μεγαλύτερη σταθερότητα και δημιουργεί έτσι εμπιστοσύνη σε μια περίοδο που χαρακτηρίζεται από έλλειψη εμπιστοσύνης. Δεν είναι η μόνη σειρά νόμων που προτείνουμε. Στην τελευταία συνεδρίαση της ολομέλειας αποφασίσαμε τη ρύθμιση των οργανισμών αξιολόγησης, εγκρίναμε τις νέες εποπτικές δομές για τον ασφαλιστικό τομέα, και η Επιτροπή παρουσίασε μια νέα πρόταση για τα αμοιβαία κεφάλαια αντιστάθμισης κινδύνου. Αποτελεί μια επιπλέον δέσμη μέτρων, με την οποία δείχνουμε το δρόμο.
<P>
Υπάρχουν πέντε σημεία. Το πρώτο είναι η εποπτεία των κεφαλαιαγορών, όπου, ως πρώτο βήμα, ενισχύσαμε το ρόλο του Κέντρου Μελετών Ευρωπαϊκής Πολιτικής (CEPS) και αυτού της Ευρωπαϊκής Κεντρικής Τράπεζας. Βελτιώσαμε επίσης την ισορροπία μεταξύ εγχώριων και ξένων ρυθμιστικών αρχών. Το δεύτερο βήμα είναι να επιτύχουμε μεγαλύτερη ολοκλήρωση της εποπτείας των κεφαλαιαγορών. Όλες οι απαιτήσεις περιέχονται σε αυτή την έκθεση, καθώς χρειαζόμαστε μια ολοκληρωμένη δομή εποπτείας για να μπορέσουμε να ξεπεράσουμε τις νέες προκλήσεις.
<P>
Ο δεύτερος τομέας είναι η τιτλοποίηση, η χορήγηση δανείων. Για πρώτη φορά εισάγουμε τον κανόνα ότι μπορεί να χορηγηθεί δάνειο μόνο εάν ο δανειστής διατηρεί παρακράτηση της τιτλοποίησης στα βιβλία του. Ορίσαμε μια παρακράτηση τουλάχιστον 5%, αλλά αναθέσαμε στο CEPS να εξετάσει κατά πόσο θα είναι λογική μια αύξηση και να δημοσιεύσει τα ευρήματά του σε μια αναθεώρηση της Επιτροπής πριν από το τέλος του έτους, λαμβάνοντας υπόψη τις διεθνείς εξελίξεις. Αυτό είναι ένα σημαντικό μήνυμα προς τις τράπεζες: χωρίς παρακράτηση δεν υπάρχει τίποτα. " παρακράτηση οδηγεί σε διαφάνεια καθώς και σε καλύτερο έλεγχο.
<P>
Τρίτον, ρυθμίσαμε τα μεγάλα χρηματοδοτικά ανοίγματα ως προς την αναλογία ιδίων κεφαλαίων/κινδύνου. Κανένα μεγάλο χρηματοδοτικό άνοιγμα δεν πρέπει να αναλογεί σε περισσότερο από το 25% των ιδίων κεφαλαίων μιας τράπεζας. Και οι τράπεζες, κατά τον εσωτερικό δανεισμό τους, δεν πρέπει να ξεπερνούν το ποσό των 150 εκατομμυρίων ευρώ.
<P>
Το τέταρτο σημείο είναι ότι εργαζόμαστε για τη βελτίωση της ποιότητας των ιδίων κεφαλαίων και των υβριδικών κεφαλαίων. Ωστόσο, λαμβάνουμε υπόψη τις υπάρχουσες νομοθετικές προβλέψεις στα Κράτη Μέλη, καθώς δεν επιθυμούμε να έχουμε προκυκλικά αποτελέσματα κατά τη διάρκεια της οικονομικής κρίσης. Το ότι δημιουργήσαμε ένα σωστό, επαγγελματικό μεταβατικό κανονισμό, αποτελεί ένα σημαντικό ζήτημα, ειδικά για συνεταιρισμούς, ταμιευτήρια και αφανείς εισφορές κεφαλαίων στη Γερμανία. Παρόλα αυτά, υπάρχουν ακόμη πολλά να γίνουν.
<P>
Θα ήθελα να ξεχωρίσω τη φιλοκυκλικότητα ως το πέμπτο σημείο.
<P>
" έκθεση αυτή δηλώνει ότι η Επιτροπή πρέπει να εντοπίσει γρήγορα τα προκυκλικά αποτελέσματα των υπαρχόντων οδηγιών και να εξασφαλίσουμε ότι η απαραίτητη αλλαγή θα γίνει πριν το φθινόπωρο.
<P>
Σας καλώ να αποδεχτείτε αυτή την έκθεση και την πρόταση για συμφωνία με τον τριμερή διάλογο έτσι ώστε εμείς, ως Ευρωπαϊκή Ένωση και ως Ευρωπαϊκό Κοινοβούλιο, να μπορέσουμε να διατηρήσουμε τον ηγετικό μας ρόλο στη μεταρρύθμιση των κεφαλαιαγορών. Είναι επίσης σημαντικό να εφαρμόσουμε όλες τις απαιτήσεις για μελλοντική εξέλιξη έτσι ώστε να μπορέσουμε να ανοίξουμε την πόρτα σε μια βελτιωμένη, πιο σταθερή και πιο έμπιστη κεφαλαιαγορά και να αναλάβουμε για μια ακόμη φορά ένα ηγετικό ρόλο στην επόμενη Διάσκεψη Κορυφής της Ομάδας G20. Σας ζητώ τη στηριξή σας.
<SPEAKER ID="070" NAME="Karsten Friedrich Hoppenstedt">
εισηγητής. - (DE) Κύριε Πρόεδρε, Επίτροπε, κυρίες και κύριοι, η έλλειψη ομοιόμορφης λειτουργίας της οικονομικής εποπτείας σε όλη την Ευρώπη και η αποτυχία του συστήματος σε διεθνές και Ευρωπαϊκό επίπεδο είναι ορισμένοι από τους λόγους για την υπάρχουσα οικονομική κρίση. Πρέπει έτσι να διασφαλίσουμε ότι θα υπάρχει συντονισμένη ένταξη της πληροφόρησης στο σύστημα και ότι οι μεμονωμένοι οργανισμοί θα ανταλλάσουν πληροφορίες για την αποφυγή νέας κρίσης.
<P>
" καλή δημόσια εποπτεία που λειτουργεί σε ορισμένα Κράτη Μέλη πρέπει να βελτιωθεί για όλα τα 27 Κράτη Μέλη για να διασφαλιστεί η καλή μεταφορά πληροφοριών. Αυτό χρειάζεται οικονομικούς πόρους. Πρέπει να επιλύσουμε τώρα την κρίση και να παρέχουμε τώρα πόρους. Αυτό ακριβώς είναι που επιτυγχάνει το Κοινοτικό πρόγραμμα για την υποστήριξη συγκεκριμένων δραστηριοτήτων στον τομέα των χρηματοπιστωτικών υπηρεσιών, της χρηματοοικονομικής αναφοράς και του λογιστικού ελέγχου.
<P>
Χαιρετίζω το γεγονός ότι η Επιτροπή απάντησε στην έκκληση δράσης του Κοινοβουλίου και προτείνει την παροχή οικονομικής στήριξης για την Κοινότητα στον τομέα των χρηματοπιστωτικών υπηρεσιών και στους τομείς της χρηματοοικονομικής αναφοράς και του λογιστικού ελέγχου καθώς και για τις δραστηριότητες συγκεκριμένων Ευρωπαϊκών και διεθνών οργανισμών προκειμένου να διασφαλίσουμε ότι οι Κοινοτικές πολιτικές σε αυτό τον τομέα θα είναι αποτελεσματικές. Θα δημιουργηθεί ένα νέο Κοινοτικό πρόγραμμα για να καταστήσει δυνατές τις άμεσες εισφορές για τη χρηματοδότηση των μεμονωμένων οργανισμών από τον Κοινοτικό προϋπολογισμό.
<P>
Αυτού του είδους η συγχρηματοδότηση για τις επιτροπές και τις εποπτικές αρχές μπορεί να βοηθήσει, σε μεγάλο βαθμό, στη διασφάλιση εκπλήρωσης των καθηκόντων τους ανεξάρτητα και αποτελεσματικά. Το πρόγραμμα πρέπει να είναι ευέλικτα σχεδιασμένο και επαρκώς χρηματοδοτούμενο έτσι ώστε να διασφαλίζει ότι θα καλύπτονται οι απαιτήσεις τουλάχιστον των επιτροπών επιπέδου 3, συμπεριλαμβανομένης της Ευρωπαϊκής Επιτροπής Ρυθμιστικών Αρχών των Αγορών Κινητών Αξιών (CESR), της Επιτροπής Ευρωπαϊκών Εποπτικών Αρχών Ασφαλίσεων και Επαγγελματικών Συντάξεων (CEIOPS) και της Επιτροπής ευρωπαϊκών αρχών τραπεζικής εποπτείας (CEBS). " πρόταση της Επιτροπής ήταν 40% χαμηλότερη από ότι θεωρούσαν απαραίτητο οι επιτροπές επιπέδου 3 για τα επόμενα τέσσερα χρόνια. Δεν υπήρχε μεγάλη διάθεση στο Συμβούλιο για σημαντική αύξηση του προϋπολογισμού, παρόλο που ήταν ξεκάθαρο ότι χρειαζόταν σημαντική βελτίωση της εποπτείας των κεφαλαιαγορών.
<P>
Στο τέλος των διαπραγματεύσεων είχαμε συμφωνήσει σε ένα ποσό σχεδόν 40 εκατομμυρίων ευρώ για περίοδο τεσσάρων χρόνων: 500 000 ευρώ για τις επιτροπές επιπέδου 3 για το 2009 και επιπλέον 38.7 εκατομμύρια ευρώ από το 2010 μέχρι το 2013, από τα οποία, 13.5 εκατομμύρια προορίζονται για αυτές τις επιτροπές. Ως προς τις επιτροπές χρηματοοικονομικής αναφοράς και λογιστικού ελέγχου, η αρχική πρόταση της Επιτροπής για μεταρρύθμιση του οργανισμού αυτού ήταν πολύ αδύναμη. Αυτό συνεπώς σημαίνει ότι εμείς, ως Κοινοβούλιο, μπορέσαμε να κάνουμε βελτιώσεις και έπειτα από τις διαπραγματεύσεις του τριμερούς διαλόγου, επιτύχαμε ένα αποδεκτό αποτέλεσμα ως προς τα ποσά δημοσιονομικής αναφοράς και τις χρηματοδοτικές περιόδους. Τα τελευταία ευρήματα της Ομάδας Larosière και της έκθεσης αποτελούν ένδειξη ότι υπάρχουν επαρκείς λόγοι για τους οποίους η Επιτροπή πρέπει να παρουσιάσει στο Κοινοβούλιο και το Συμβούλιο το αργότερο την 1η Ιουλίου 2010, μια έκθεση και τις απαραίτητες νομοθετικές προτάσεις για περαιτέρω μεταρρύθμιση του κανονισμού και της εποπτείας των Ευρωπαϊκών κεφαλαιαγορών για να προσαρμοστεί το πρόγραμμα αυτό στις αλλαγές που γίνονται.
<P>
Στο πλαίσιο της υπάρχουσας οικονομικής κρίσης θα φαινόταν απαραίτητο να δοθεί προτεραιότητα στη διεύρυνση της σύγκλισης της εποπτείας και της συνεργασίας στον τομέα των χρηματοπιστωτικών υπηρεσιών σε σχέση με τη χρηματοοικονομική αναφορά και το λογιστικό έλεγχο.
<P>
Στην συνεδρίαση της ολομέλειας για τη Φερεγγυότητα II πριν από 14 ημέρες, ανέφερα ότι είναι σημαντικό η Ευρώπη να στείλει ξεκάθαρα μηνύματα που θα λαμβάνονταν υπόψη από τον υπόλοιπο κόσμο. Πιστεύω ότι στείλαμε ξεκάθαρα μηνύματα τις τελευταίες εβδομάδες, συμπεριλαμβανομένης και της έκθεσης του κυρίου Karas για τους οργανισμούς αξιολόγησης, ότι μπορούμε να αντιμετωπιζόμαστε σοβαρά από τους διεθνείς εταίρους μας και ότι δεν είμαστε απλά επιβάτες, όπως ήμασταν τις τελευταίες δεκαετίες. Αυτό είναι ένα καλό μήνυμα.
<P>
Θα ήθελα να ευχαριστήσω τους σκιώδεις εισηγητές μου, την κυρία Bowles και την κυρία Berès. Καθώς αυτή είναι η τελευταία ομιλία μου στο Κοινοβούλιο, θα ήθελα επίσης να ευχαριστήσω την Επιτροπή, τους συναδέλφους Βουλευτές και το Συμβούλιο για τη συνεργασία τους. Ήταν χαρά μου να δουλεύω μαζί σας. Επιτρέψτε μου να σας δώσω ένα παράδειγμα του ευχάριστου αποτελέσματος αυτής της συνεργασίας. " Τσέχικη Προεδρία του Συμβουλίου αποφάσισε πριν από 30 λεπτά να δεχτεί το αποτέλεσμα των τριμερών διαπραγματεύσεων. Έχουμε μια πρόταση που μπορεί να εγκριθεί σήμερα και είμαι σίγουρος ότι οι μεγάλες Ομάδες του Κοινοβουλίου θα υπερψηφίσουν επίσης αυτές τις προτάσεις.
<P>
Σας ευχαριστώ πολύ, για μια ακόμη φορά, για τη συνεργασία σας.
<SPEAKER ID="071" NAME="Charlie McCreevy">
Μέλος της Επιτροπής. - Κύριε Πρόεδρε, δύο εβδομάδες έπειτα την τελευταία συζήτησή μας για τα μέτρα κατά της οικονομικής κρίσης, χαιρετίζω αυτή την ευκαιρία που μας δίνεται να συζητήσουμε περαιτέρω δράσεις που λήφθηκαν από κοινού για την αντιμετώπιση αυτής της πρόκλησης.
<P>
Σήμερα είμαι ιδιαίτερα ευτυχής για το ενδεχόμενο μιας συμφωνίας σε πρώτη ανάγνωση σε δύο βασικά μέτρα: το Κοινοτικό πρόγραμμα για την υποστήριξη συγκεκριμένων δραστηριοτήτων στον τομέα των χρηματοπιστωτικών υπηρεσιών, της χρηματοοικονομικής αναφοράς και του λογιστικού ελέγχου, και την αναθεώρηση της Οδηγίας Κεφαλαιακών Απαιτήσεων (CRD). Θα αποτελούσαν μια σημαντική συμβολή, όχι μόνο στις προσπάθειες ανάκαμψης αλλά περισσότερο στη μακροπρόθεσμη αποτελεσματικότητα του οικονομικού ελέγχου και της ισχύος του χρηματοοικονομικού τομέα της ΕΕ.
<P>
Καταρχάς θα ήθελα να χαιρετίσω τις τροπολογίες του Κοινοβουλίου επί της πρότασης ενός Κοινοτικού προγράμματος για την υποστήριξη συγκεκριμένων δραστηριοτήτων στον τομέα των χρηματοπιστωτικών υπηρεσιών, της χρηματοοικονομικής αναφοράς και του λογιστικού ελέγχου. " οικονομική κρίση έχει επισημάνει την ανάγκη περαιτέρω ενίσχυσης των εποπτικών συμφωνιών της ΕΕ. Μας έχει επίσης υπενθυμίσει τη σημασία της διαφάνειας και της ανεξαρτησίας των φορέων που δραστηριοποιούνται στον τομέα των προτύπων της χρηματοοικονομικής αναφοράς και του λογιστικού ελέγχου.
<P>
Για την Επιτροπή, μια ουσιώδης κίνηση για την επίτευξη αυτών των στόχων, θα ήταν η ενδυνάμωση του ρόλου των κύριων φορέων σε αυτούς τους τομείς, αλλά σε Ευρωπαϊκό και διεθνές επίπεδο. Για αυτό το λόγο η Επιτροπή πρότεινε να τους παρέχει οικονομική στήριξη.
<P>
Πιστεύουμε ότι υπάρχει συναίνεση στο γεγονός ότι οι φορείς αυτοί χρειάζονται σταθερή, διαφοροποιημένη και επαρκή χρηματοδότηση. Όταν εγκριθεί, το πρόγραμμα θα τους βοηθήσει να επιτύχουν την αποστολή τους με έναν πιο ανεξάρτητο και αποτελεσματικό τρόπο. Ως προς τις τρεις επιτροπές εποπτικών αρχών, το πρόγραμμα θα αποτελέσει ένα πρώτο βήμα στην ενίσχυση των δυνατοτήτων τους σύμφωνα με τις συστάσεις της έκθεσης de Larosière.
<P>
Θα τους παρείχε τη δυνατότητα ανάπτυξης προγραμμάτων που θα βελτίωναν τη σύγκλιση της εποπτείας στην Ευρώπη και τη συνεργασία μεταξύ των εθνικών εποπτικών αρχών. Πιο συγκεκριμένα, θα διευκολυνόταν η ανταλλαγή πληροφοριών μέσω της δημιουργίας νέων εργαλείων Τεχνολογίας της Πληροφορίας. " κοινή εκπαίδευση των εθνικών εποπτικών αρχών θα καταστήσει δυνατή τη δημιουργία μιας κοινής εποπτικής κουλτούρας.
<P>
Το πρόγραμμα θα προετοιμάσει επίσης το έδαφος για τα επόμενα βήματα των εποπτικών μεταρρυθμίσεων, με τις οποίες θα ασχοληθεί η Επιτροπή τις επόμενες εβδομάδες. Πρέπει επίσης να διασφαλίσουμε υψηλής ποιότητας κανόνες χρηματοοικονομικής αναφοράς και λογιστικού ελέγχου, που θα εναρμονίζονται σε διεθνές επίπεδο. Πρέπει να διασφαλίσουμε ότι θα υπάρχει ισότιμη αντιμετώπιση των Ευρωπαϊκών χρηστών και ότι αυτοί οι κανόνες αναπτύσσονται από τους παγκόσμιους φορείς για τον καθορισμό προτύπων.
<P>
Αυτό αποτελεί μια σημαντική προϋπόθεση για τη δημιουργία ενός ευνοϊκού επιχειρηματικού κλίματος για τις εταιρείες, ακόμη περισσότερο στο υπάρχων οικονομικό πλαίσιο. Αποφεύγοντας την εξάρτηση του Ιδρύματος της Επιτροπής Διεθνών Λογιστικών Προτύπων, της συμβουλευτικής επιτροπής για τη χρηματοοικονομική πληροφόρηση της Ευρωπαϊκής Ένωσης και της διεθνούς Επιτροπής Δημόσιας Εποπτείας από μη διαφοροποιημένη εθελοντική χρηματοδότηση πιθανώς ενδιαφερομένων μερών, μπορούμε να βελτιώσουμε την ποιότητα και την αξιοπιστία της διαδικασίας καθορισμού προτύπων.
<P>
Ενισχύοντας τη συμβουλευτική επιτροπή για τη χρηματοοικονομική πληροφόρηση της Ευρωπαϊκής Ένωσης θα παρέχουμε υψηλότερου επιπέδου συμβουλευτική για την Ευρωπαϊκή Ένωση όταν αναπτυχθούν τα διεθνή πρότυπα χρηματοοικονομικής αναφοράς από τον Οργανισμό Διεθνών Λογιστικών Προτύπων. Βοηθώντας τη διεθνή Επιτροπή Δημόσιας Εποπτείας να αυξήσει τις δυνατότητες εποπτείας της, στοχεύουμε να διασφαλίσουμε ότι τα διεθνή πρότυπα λογιστικού ελέγχου θα ανταποκρίνονται στις απαιτήσεις ποιότητας της ΕΕ κατά την εφαρμογή τους.
<P>
Οι προτεινόμενες τροπολογίες τροποποιούν την πρόταση της Επιτροπής για τον τρόπο που πρέπει να επαναδιανέμεται το κονδύλι μεταξύ των δικαιούχων. Δεν είμαστε πλήρως ικανοποιημένοι με αυτό. Συγκεκριμένα θα προτιμούσαμε να μην επαναδιανέμονται ποσά από τη συμβουλευτική επιτροπή για τη χρηματοοικονομική πληροφόρηση της Ευρωπαϊκής Ένωσης (EFRAG) στις επιτροπές εποπτικών αρχών της ΕΕ.
<P>
" EFRAG είναι ένα Ευρωπαϊκό σώμα. Είναι ένα ουσιώδες στοιχείο της επιρροής της ΕΕ στη διαδικασία καθορισμού προτύπων του Ιδρύματος της Επιτροπής Διεθνών Λογιστικών Προτύπων. " διανομή ποσών βάσει του κονδυλίου για την EFRAG σε άλλα Ευρωπαϊκά όργανα, δε στέλνει το σωστό μήνυμα. Αναγνωρίζουμε ωστόσο, ότι ένα περιορισμένο μόνο ποσό θα αναδιανεμηθεί από την EFRAG στις επιτροπές εποπτικών αρχών της ΕΕ.
<P>
Πιστεύουμε επίσης ότι μπορούμε ακόμη να επιτύχουμε τους περισσότερους από τους στόχους στους οποίους αποβλέπουμε με αυτό το πρόγραμμα και για αυτούς τους λόγους μπορούμε να στηρίξουμε τις τροπολογίες. Όπως είπε ο κύριος Hoppenstedt, χαίρομαι που έχω την ευκαιρία να ανακοινώσω ότι το Συμβούλιο Μονίμων Αντιπροσώπων ενέκρινε σήμερα το πρωί προτεινόμενες τροπολογίες και αυτό σημαίνει ότι τόσο το Συμβούλιο όσο και η Επιτροπή μπορούν τώρα να στηρίξουν την πρόταση του Κοινοβουλίου.
<P>
Ως προς την αναθεώρηση της Οδηγίας Κεφαλαιακών Απαιτήσεων (CRD), με χαρά μου εκφράζω τη γενική στήριξη της Επιτροπής για τις τροπολογίες του Κοινοβουλίου. Γενική στήριξη, αλλά όχι πλήρη στήριξη, καθώς η Επιτροπή διατηρεί ακόμη ορισμένες ανησυχίες ως προς την τιτλοποίηση.
<P>
" πρόταση που εγκρίθηκε από την Επιτροπή τον προηγούμενο Οκτώβριο είναι το αποτέλεσμα εκτενούς διαβούλευσης, μιας διαδικασίας που ξεκίνησε πριν την οικονομική κρίση. Από πολλές πλευρές, η αναθεώρηση της CRD αποδείχτηκε μια έγκαιρη και ισχυρή πρώτη απάντηση στην κρίση.
<P>
Το Ευρωπαϊκό Κοινοβούλιο αντέδρασε αξιέπαινα με την αίσθηση του κατεπείγοντος και ενέκρινε την πρόταση αυτή σε πρώτη ανάγνωση. Ως αποτέλεσμα, σήμερα έχουμε αυστηρότερες αρχές διαχείρισης του κινδύνου ρευστότητας, ισχυρούς κανόνες για τη διαφοροποίηση των κινδύνων, ενισχυμένη εποπτεία, καλύτερη χρηματooικovoμική βάση, και συμμετοχή των στελεχών στη μετοχική βάση της εταιρείας, παράλληλα με απαιτήσεις δέουσας επιμέλειας τιτλοποίησης. Αυτό αποτελεί μια σημαντική πρόοδο, από όποια πλευρά και αν το εξετάσουμε.
<P>
Ως προς την περιβόητη παρακράτηση τιτλοποίησης του 5%, χαίρομαι για το ότι το Κοινοβούλιο αντιστάθηκε στις εκκλήσεις της βιομηχανίας για απαλοιφή αυτού του μέτρου που μόλις πέρυσι είχαν χαρακτηρίσει ως απόλυτη ανοησία. Θα ήθελα να σημειώσω ότι ο κανόνας της παρακράτησης προέκυψε ως κάτι που δεν είναι ανοησία αλλά κοινή λογική. Αναγνωρίζεται τώρα από την Ομάδα G20 ως ένα καίριο μέτρο για την ενδυνάμωση του δημοσιονομικού συστήματος. Ατενίζοντας το μέλλον, η Επιτροπή θα στηρίξει, αδιαμφισβήτητα, όποιες περαιτέρω προσπάθειες για τη "στεγανοποίηση" του κειμένου.
<P>
" Επιτροπή βρίσκεται στην πρώτη γραμμή των παγκόσμιων πρωτοβουλιών για την αντιμετώπιση της κρίσης. " Επιτροπή Τραπεζικού Ελέγχου της Βασιλείας θα κινηθεί στην ίδια κατεύθυνση. Συνεπώς, χαιρετίζω τη ρήτρα που προβλέπει αναθεώρηση έως το τέλος του 2009 και η οποία προωθήθηκε από το Ευρωπαϊκό Κοινοβούλιο. " επιτροπή αυτή θα εξετάσει την ανάγκη αύξησης της απαίτησης παρακράτησης, λαμβάνοντας υπόψη τις διεθνείς εξελίξεις.
<P>
Χαίρομαι επίσης για το γεγονός ότι το Κοινοβούλιο αντιστάθηκε στις εκκλήσεις της βιομηχανίας για λιγότερο αυστηρούς κανόνες στους διατραπεζικούς κινδύνους. Πρέπει να έχουμε κατά νου ότι οι τράπεζες δεν είναι αποκλεισμένες από τους κινδύνους. Αυτό είναι ένα πολύ σημαντικό μάθημα που λάβαμε από την οικονομική κρίση. " επαρκής διαφοροποίηση και η ασφάλεια είναι πολύ σημαντικά για τη διασφάλιση της χρηματοοικονομικής σταθερότητας.
<P>
Ως προς τα ίδια κεφάλαια, κατανοώ τη διστακτικότητα ορισμένων Βουλευτών για την εξέταση, από πλευράς του Κοινοβουλίου, υποβάθμισης ορισμένων εθνικών οργάνων που δεν πληρούν τα κριτήρια επιλεξιμότητας για τα κεφάλαια κατηγορίας Tier 1. Επιτρέψτε μου να το ξεκαθαρίσω. Κατανοώ αυτή τη διστακτικότητα, αλλά μόνο για το υπάρχων οικονομικό πλαίσιο. " ανάκαμψη έχει δρομολογηθεί. " Επιτροπή έχει δεσμευτεί για την περαιτέρω βελτίωση της ποιότητας των ιδίων κεφαλαίων, όπως συμφωνήθηκε στη Διάσκεψη Κορυφής της Ομάδας G20.
<P>
Όσον αφορά την τιτλοποίηση, η Επιτροπή πιστεύει ακόμη ότι από ορισμένες πλευρές θα ήταν θετική μια περαιτέρω διευκρίνιση και προσδιορισμός του τρόπου υπολογισμού της παρακράτησης 5%. Κατανοώ ότι το Ευρωπαϊκό Κοινοβούλιο λειτούργησε υπό χρονική πίεση και είμαι χαρούμενος για το ότι δόθηκε μια δεύτερη ευκαιρία στην Επιτροπή να κάνει διορθώσεις στο κείμενο σε μια έκθεση που αναμένεται μέχρι το τέλος του 2009.
<P>
Οι δύο εκθέσεις για τις οποίες θα ψηφίσετε σήμερα δείχνουν ότι, όταν Ευρωβουλευτές, Υπουργοί Οικονομικών και Επίτροποι σκέφτονται μακροπρόθεσμα και παρέχουν πολιτική ηγεσία, είναι δυνατή μια γρήγορη και αποτελεσματική απάντηση στις προκλήσεις που αντιμετωπίζουμε. Και τα δύο μέτρα που συζητήθηκαν σήμερα θα συμβάλλουν σημαντικά στην προετοιμασία του εδάφους για την αναθεώρηση του δημοσιονομικού και εποπτικού πλαισίου της ΕΕ.
<P>
Πέρα από αυτά τα μέτρα, την προηγούμενη Τετάρτη παρουσιάσαμε μια δέσμη μέτρων σημαντικών πρωτοβουλιών για την αντιμετώπιση της οικονομικής κρίσης, σχετικά με τα εναλλακτικά αμοιβαία κεφάλαια, τις δομές των αποδοχών και τις δέσμες επενδυτικών προϊόντων για ιδιώτες επενδυτές.
<P>
Τέλος, εξίσου όμως σημαντικό, σε τρεις εβδομάδες, η Επιτροπή μέσω μιας ανακοίνωσης θα παρουσιάσει τις απόψεις της ως προς τις δράσεις παρακολούθησης στις συστάσεις της έκθεσης de Larosière για τη χρηματοπιστωτική εποπτεία. Εάν εγκριθεί από το Ευρωπαϊκό Συμβούλιο του Ιουνίου, θα παρουσιαστούν περαιτέρω νομοθετικές προτάσεις το φθινόπωρο.
<SPEAKER ID="072" NAME="Gary Titley">
εισηγητής για τη γνωμοδότηση της Επιτροπής Προϋπολογισμού. - Κύριε Πρόεδρε, λαμβάνω το λόγο σχετικά με την έκθεση του κύριου Hoppenstedt προκειμένου να παρουσιάσω τη γνωμοδότηση της Επιτροπής Προϋπολογισμού. Όπως και ο κύριος Hoppenstedt, αυτή θα είναι η τελευταία μου ομιλία στο Σώμα έπειτα από 20 χρόνια.
<P>
" Επιτροπή Προϋπολογισμού αναγνωρίζει τη σημασία αυτών των προτάσεων και το κατεπείγον της φύσης τους. Είναι ξεκάθαρο ότι ορισμένες σημαντικές πολιτικές της ΕΕ θα υπονομευτούν χωρίς επαρκής χρηματοδότηση και είμαστε έτσι ευτυχείς για τη στήριξη αυτής της πρότασης. Ωστόσο, πρέπει να σημειωθεί ότι τα χρήματα αυτά προέρχονται από το περιθώριο του τομέα 1α, συνεπώς αυτό θα μειώσει το περιθώριο και θα μειώσει ως αποτέλεσμα και τη διαθεσιμότητα χρηματοδότησης άλλων προγραμμάτων που μπορεί να είναι σημαντικά στο μέλλον. Πρέπει να το έχουμε αυτό κατά νου.
<P>
Κατά δεύτερο, πρέπει να διασφαλίσουμε ότι αυτές οι οργανώσεις δε θα μετατραπούν με κανένα τρόπο σε οργανισμούς καθώς, εάν γινόταν αυτό, θα υπόκεινταν φυσικά στη διοργανική συμφωνία για τους οργανισμούς.
<P>
Τέλος, δε θα θέλαμε με κανένα τρόπο η θέση της Επιτροπής Προϋπολογισμού να υπονομευτεί από τη σπουδή για αυτές τις προτάσεις. Για αυτό το λόγο η Επιτροπή Προϋπολογισμού στήριξε ευχαρίστως την πρόταση του κυρίου McCreevy το βράδυ της Δευτέρας σχετικά με την ενδιάμεση χρηματοδότηση, έτσι ώστε να μπορέσουμε να διασφαλίσουμε ότι θα διεξαχθούν σωστές χρηματοοικονομικές διαδικασίες και σωστός τριμερής διάλογος για δημοσιονομική επίπτωση αυτών των προτάσεων.
<SPEAKER ID="073" NAME="Πρόεδρος">
Σας ευχαριστώ κύριε Titley για τα 20 χρόνια που αφιερώσατε στον Ευρωπαϊκό σκοπό.
<SPEAKER ID="074" NAME="John Purvis">
εξ ονόματος της Ομάδας PPE-DE. - Κύριε Πρόεδρε, είμαστε μια αλληλουχία γηρασμένων χεριών που σηκώνονται για να μιλήσουν, αλλά εύχομαι να μην έκανα την τελευταία μου ομιλία στο Ευρωπαϊκό Κοινοβούλιο εν μέσω της χειρότερης οικονομικής κατάστασης που έχει βιώσει στη ζωή μου - μιας ζωής που άρχισε στα δύσκολα χρόνια της δεκαετίας του 1930 - και εύχομαι να μη χρειαζόταν να μιλήσω σε μια συζήτηση για μια Ευρωπαϊκή νομοθεσία που φοβάμαι ότι δεν είναι καθόλου ικανοποιητική: την Οδηγία Κεφαλαιακών Απαιτήσεων.
<P>
Εγώ και η ομάδα μου θα στηρίξουμε το συμβιβασμό που επιτεύχθηκε από τον εισηγητή Karas με μεγάλη ικανότητα και υπομονή υπό μεγάλη χρονική πίεση και στις υπάρχουσες πυρετώδεις οικονομικές συνθήκες. Ελπίζω όμως οι συνάδελφοί μου που θα επιστρέψουν εδώ μετά τις εκλογές, να επανέλθουν στην πλήρη διαδικασία συναπόφασης, που μπορεί πραγματικά να δοκιμάσει και να εξευγενίσει τη νομοθεσία μας. Φοβούμαι ότι αυτή η υπερβολικά εσπευσμένη νομοθεσία θα αποκαλύψει ακούσιες και δυσμενείς επιπτώσεις. Φοβούμαι, για παράδειγμα, ότι οι κανόνες για τα μεγάλα χρηματοδοτικά ανοίγματα, που εκθειάζονται από τον Επίτροπο McCreevy και παρακινούνται από πραγματικές ανησυχίες σχετικά με κίνδυνο αντισυμβαλλόμενου , θα δυσχεράνουν την επαναδραστηριοποίηση της διατραπεζικής αγοράς χρήματος στο πλήρες και επιθυμητό σημείο της. Φοβούμαι ότι ο νέος κανόνας παρακράτησης, που επίσης εκθειάζεται από τον Επίτροπο McCreevy, θα εμποδίσει στην πράξη την αναζωογόνηση της τιτλοποίησης, που είναι ένας ουσιώδης και ευεργετικός μηχανισμός για τη χρηματοδότηση υποθηκών, δανείων για αυτοκίνητα και καταναλωτικής δαπάνης.
<P>
Όλα τα κυβερνητικά κίνητρα που μπορεί να σκεφτεί κανείς δεν μπορούν να αντισταθμίσουν μια ετοιμοθάνατη αγορά τιτλοποίησης. Έτσι ελπίζω απλά, όταν έρθει η ώρα για την αναθεώρηση αυτής της οδηγίας, να έχουν γίνει οι απαραίτητες εκτιμήσεις επιπτώσεων, να έχει υπάρξει διαβούλευση ικανών συμβούλων, να έχει ληφθεί πλήρως και επακρώς υπόψη το παγκόσμιο πλαίσιο και τελικά να εφαρμοστούν κατάλληλοι κανόνες.
<SPEAKER ID="075" NAME="Pervenche Berès" LANGUAGE="FR">
Επίτροπε, λυπάμαι πολύ για την απουσία της Προεδρίας του Συμβουλίου. Κύριε McCreevy, η θητεία σας ως επίτροπος για την ενιαία αγορά ήταν μια θητεία κανονιστικού τέλματος. Δυστυχώς - δεν ξέρω πώς να το διατυπώσω αυτό - έπρεπε να είχατε αλλάξει γνώμη και να είχατε τελικά δεχτεί τη συμβουλή της Σοσιαλιστικής Ομάδας του Ευρωπαϊκού Κοινοβουλίου η οποία σας είπε, όταν παρουσιάστηκε η έκθεση του κυρίου Κατηφόρη, ότι ήταν αναγκαία μια νομοθεσία για τους οργανισμούς αξιολόγησης, ή έπρεπε να είχατε ακούσει τον εισηγητή μας, τον κύριο Rasmussen, που σας είπε ότι πρέπει να υπάρξει παρακράτηση στην τιτλοποίηση στον τραπεζικό τομέα.
<P>
Τέλος, θα έπρεπε να είχατε αποφασίσει να εισάγετε εγγυήσεις για τις τραπεζικές καταθέσεις. Βλέπετε, οι κανονιστικές διακοπές δεν αποτελούν νέα. Ευτυχώς, δε θα χρειαστεί να αντιμετωπίσουμε αυτά τα ζητήματα μαζί σας στην επόμενη κοινοβουλευτική περίοδο. Αυτό το λέω καθώς η τελευταία πρόταση που μας υποβάλλατε για εναλλακτικά αμοιβαία κεφάλαια και επενδυτικά κεφάλαια ήταν παράλογη, και αυτό αποδεικνύεται από το γεγονός ότι δε συμφωνήσατε να έρθετε και να το συζητήσετε αυτό με την Επιτροπή Οικονομικών και Νομισματικών Θεμάτων.
<P>
Ως προς την έκθεση του κύριου Karas, πιστεύω ότι είναι μια σημαντική έκθεση που πρέπει να εγκρίνουμε σήμερα, καθώς δίνει το μήνυμα, εντός της Ένωσης, προς τον τραπεζικό τομέα και τους εταίρους της Ομάδας G20 ότι πρέπει να εισαχθεί η παρακράτηση τιτλοποίησης. Τα ίδια κεφάλαια πρέπει να προσδιοριστούν με καλύτερο τρόπο. Στο μέλλον, θα πρέπει να υπάρχει μεγαλύτερη διεθνική εποπτεία των ομίλων, και ολοκληρωμένη εποπτεία σύμφωνα με την έκθεση του Jacques de Larosière. Τέλος, πρέπει να οργανώσουμε γραφεία συμψηφισμού παραγώγων και συμφωνίες ανταλλαγής κινδύνων αθέτησης.
<P>
Θα ήθελα επίσης να ευχαριστήσω τον κύριο Karas για την επανέναρξη του τριμερούς διαλόγου έτσι ώστε να μπορούμε, στην περίοδο πριν την εφαρμογή αυτής της οδηγίας, να αναθεωρήσουμε το όριο της παρακράτησης. Έχοντας παραγγείλει μελέτες και έχοντας δώσει στην Eπιτροπή Eυρωπαϊκών Aρχών Tραπεζικής Eποπτείας την εντολή προσδιορισμού υπό ποιές προϋποθέσεις πρέπει να σχεδιαστεί η παρακράτηση, μπορέσαμε να επιβεβαιώσουμε κατά πόσο το όριο του 5% το οποίο θα ψηφίσουμε σήμερα ήταν το κατάλληλο όριο, ακόμη περισσότερο τώρα που διορθώσαμε το πεδίο εφαρμογής της παρακράτησης κάνοντας αυτό που πιστεύω ότι ήταν η σωστή επιλογή και απαλλασόμενοι από τις εγγυήσεις που επεδίωκε ο κύριος Purvis.
<P>
Ως προς την έκθεση του κυρίου Hoppenstedt, θα ήθελα να τον ευχαριστήσω ειλικρινά, καθώς πιστεύω ότι έχουμε μια χρήσιμη και θετική συνεργασία. Στο παρελθόν, η Επιτροπή θα μας έλεγε ότι δε θα μπορούσε να χρηματοδοτήσει τις επιτροπές επιπέδου 3· σήμερα αυτό είναι πιθανό ακόμη και πριν οι επιτροπές γίνουν οργανισμοί. Χαιρετίζουμε αυτή την εξέλιξη. Με την υποκίνηση του εισηγητή, τόσο το λειτουργικό κόστος όσο και το κόστος του προγράμματος θα δικαιούνται εφεξής χρηματοδότησης, και το Κοινοβούλιο θα έχει μια ξεκάθαρη εικόνα για τη φύση των προγραμμάτων που χρηματοδοτούνται με αυτό τον τρόπο. Φυσικά χαιρετίζουμε κάτι τέτοιο· κινείται στη σωστή κατεύθυνση.
<P>
Τέλος, ως προς τα πρότυπα λογιστικού ελέγχου και τις συνθήκες με τις οποίες οι διεθνείς οργανισμοί συμβάλλουν στην κατάρτισή τους, έχουμε ασκήσει πίεση στους οργανισμούς αυτούς να βελτιώσουν τη διοίκησή τους και να ορίσουν καλύτερα τους ρόλους τους. Πιστεύω ότι και σε αυτό τον τομέα, το Ευρωπαϊκό Κοινοβούλιο, με την έκθεση του κυρίου Mr Hoppenstedt, έκανε μια πολύ χρήσιμη δουλειά, και θέλω να ευχαριστήσω όλους τους εισηγητές, καθώς και το Σώμα εάν, όπως ελπίζω, εγκρίνει αυτές τις δύο εκθέσεις με ευρεία πλειοψηφία αργότερα.
<SPEAKER ID="076" NAME="Sharon Bowles">
εξ ονόματος της Ομάδας ALDE. - Κύριε Πρόεδρε, το συμφωνηθέν κείμενο της Οδηγίας περί Κεφαλαιακών Απαιτήσεων (CRD) αποτελεί ένα βήμα προόδου για το πρωτογενές κεφάλαιο, τα ανοίγματα και την εποπτεία. " διάταξη για την τιτλοποίηση, τώρα με αναλογικές ποινές σε περιπτώσεις έλλειψης δέουσας επιμέλειας, δεν είναι τέλεια, αλλά είναι κατάλληλη για τον σκοπό - το σκοπό δηλαδή να αποκαταστήσουμε την εμπιστοσύνη και να επιδιορθώσουμε την αγορά τιτλοποίησης. Μια αναθεώρηση στο τέλος της χρονιάς για το ποσοστό παρακράτησης σημαίνει ότι έχουμε καλύψει όλες τις βάσεις, συμπεριλαμβανομένης της διεθνούς συνεργασίας.
<P>
Τα ευρωπαϊκά προβλήματα με την τιτλοποίηση προήλθαν από την πλευρά των αγοραστών στις "ΠΑ, αλλά ο φόβος έχει στερεύσει τη δική μας τιτλοποίηση. Οι τράπεζες έχουν χάσει το βασικό εργαλείο τους που τους έδινε τη δυνατότητα να πωλούν τα δάνειά τους - ένα σημαντικό εργαλείο, γιατί αποδέσμευε κεφάλαιο για περαιτέρω δανεισμό και ήταν μια σπουδαία ώθηση για την ανάπτυξη. Το 2006-7 οι ευρωπαϊκές τιτλοποιήσεις ανήλθαν στο ποσό των 800 δισεκατομμυρίων ευρώ: 526 δισεκατομμύρια ευρώ για να στηρίξουν ευρωπαϊκές υποθήκες και δεκάδες δισεκατομμύρια για αγορές αυτοκινήτων, έξοδα πιστωτικών καρτών και δάνεια σε μικρομεσαίες επιχειρήσεις - ναι, συμπεριλαμβανομένων περίπου 40 δισεκατομμυρίων ευρώ για δανεισμό Γερμανικών μικρομεσαίων επιχειρήσεων. Αυτοί είναι οι τομείς που η χρηματοπιστωτική κρίση έχει πλήξει περισσότερο. Δεν είναι καθόλου συμπτωματικό. Επειδή πρέπει να αντιμετωπίσουμε το γεγονός ότι ο τραπεζικός δανεισμός περιορίζεται από το κεφάλαιό τους και δυσκολεύονται μέχρι είτε να συγκεντρωθεί περισσότερο κεφάλαιο ή να πωληθεί το δάνειο. Άρα, όσο γρηγορότερα μπορέσουμε να κάνουμε τον ποιοτικό έλεγχο τιτλοποίησης στην Ευρώπη να λειτουργήσει, τόσο το καλύτερο.
<P>
Ίσως να φαίνεται ότι, αν η παρακράτηση 5% εγγυάται την καλή διαγωγή των τραπεζών, τότε το 10% θα ήταν μια πιο δυνατή εγγύηση, αλλά το παρακρατηθέν μέρος ελκύει μια κεφαλαιακή απαίτηση, επομένως μειώνει το κεφάλαιο που μπορεί να αποδεσμευθεί και με τη σειρά του, περιορίζει τον δανεισμό. Ένα ποσοστό της τάξεως του 10% σε περίοδο συνεχιζόμενης κεφαλαιακής κρίσης θα ζημίωνε μόνο τους δανειολήπτες και τις επιχειρήσεις, όχι τις τράπεζες. Να γιατί άλλα φόρουμ - που επίσης είχαν ξεκινήσει με προτάσεις για μεγαλύτερη παρακράτηση - τείνουν να συμβιβαστούν κι αυτά με το 5%.
<P>
Στο τέλος, η έξυπνη εποπτική επαγρύπνηση θα είναι αυτή που θα αποτρέψει νέες μελλοντικές παραβιάσεις παρά η ρύθμιση για τα περασμένα. Σε επιτροπές Επιπέδου 3 μπορούμε να δούμε ότι, παρά τα προβλήματα και τις αποτυχίες στην εποπτεία, το Κοινοβούλιο είναι αυτό που έχει αναγνωρίσει καλύτερα από τα Κράτη Μέλη ότι οι τρύπες δεν μπορούν να κλείσουν χωρίς πόρους. Για το λόγο αυτό, απαίτησε περισσότερους πόρους για αυτές τις επιτροπές. Τα διεθνή λογιστικά και ελεγκτικά όργανα θα επωφεληθούν επίσης από την πιο διαφοροποιημένη ουδέτερη χρηματοδότηση και η ΕΕ μπορεί να το ξεκινήσει αυτό, αλλά όχι επ'αόριστον, αν άλλες χώρες δεν συμμετέχουν. Χαίρομαι που το ξεκαθάρισα αυτό. " χρηματοδότηση θα πρέπει να αναζητηθεί και από την πλευρά των χρηστών, όπως για παράδειγμα από τους επενδυτές.
<SPEAKER ID="077" NAME="Kωvσταντίνος Δρούτσας">
εξ ονόματος της Ομάδας GUE/NGL. - Κύριε Πρόεδρε, η σημερινή οικονομική κρίση είναι κρίση υπερπαραγωγής και υπερσυσσώρευσης κεφαλαίου. Είναι, όπως πλέον όλοι ομολογούν, μια κρίση του ίδιου του καπιταλιστικού συστήματος. Οι προσπάθειες να εμφανιστεί η κρίση αυτή ως χρηματοπιστωτική, ως μια κρίση ρευστότητας, γίνεται για να αποπροσανατολιστούν οι εργαζόμενοι και να μην αναγνωρίσουν τις πραγματικές αιτίες που οδηγούν στην αύξηση της ανεργίας, τη μείωση των εισοδημάτων, την ελαστικοποίηση των σχέσεων εργασίας και την ολομέτωπη επίθεση που δέχονται.
<P>
Τα μέτρα εποπτείας λογιστικών προτύπων με ελέγχους ανοίγματος πιστώσεων και ιδίων κεφαλαίων που λαμβάνονται, όχι μόνο δεν περιορίζουν την ασυδοσία των τραπεζών, αλλά είναι στην ουσία μέτρα που οι ίδιες οι τράπεζες επιδιώκουν προκειμένου να εξασφαλίσουν αυτή την ασυδοσία κάτω από μια επίφαση εποπτείας και ελέγχου. Εποπτείας η οποία, αντί να προστατεύει τα συμφέροντα των μικροκαταθετών οι οποίοι κινδύνευσαν και συνεχίζουν να κινδυνεύουν από την οικονομική κρίση, θα εξασφαλίσει τους όρους ανταγωνισμού των τραπεζών και θα επιτρέψει τη χρησιμοποίηση νέων εργαλείων για την αύξηση των κερδών τους.
<P>
" επιφυλακτικότητα που οι τράπεζες επέδειξαν ακόμη και στη συγχρηματοδότησή τους από το δημόσιο, με ανταλλάγματα έστω και ελάχιστους ελέγχους, είναι χαρακτηριστική της στάσης τους. Στάση ασυδοσίας που στη ζούγκλα της αγοράς οδηγεί και πάλι σε αύξηση των κερδών και των τιμών ενώ οι εργαζόμενοι καλούνται και πάλι να πληρώσουν τα βάρη της κρίσης. Οι εργαζόμενοι δεν ξεγελιούνται, ούτε αποπροσανατολίζονται από τις αποφάσεις της Ευρωπαϊκής Ένωσης για την έξοδο από την κρίση. Γνωρίζουν ότι οι αποφάσεις αυτές ρίχνουν όλα τα βάρη της κρίσης στις πλάτες τους και επιδιώκουν την εξασφάλιση ακόμη μεγαλύτερων κερδών για το κεφάλαιο.
<SPEAKER ID="078" NAME="Nils Lundgren">
εξ ονόματος της Ομάδας IND/DEM. - (SV) Ευχαριστώ, κύριε Πρόεδρε. Υφιστάμεθα μια παγκόσμια χρηματοπιστωτική κατάρρευση, η οποία εξακολουθεί να μας προκαλεί προβλήματα. Οφείλουμε επομένως, να αναλύσουμε γιατί συνέβη αυτό, προτού αρχίσουμε να ενεργούμε σε επίπεδο ΕΕ. Θα ήθελα να πω τα ακόλουθα. Πρώτον, έχουμε έναν αδέσποτο καπιταλισμό. Οι μεγάλες εταιρείες δεν διοικούνται πια από τους μετόχους τους, αλλά από συνταξιοδοτικά ταμεία, ασφαλιστικές εταιρείες και άλλα είδη ταμείων. Το γεγονός αυτό οδηγεί σε μια κατάσταση κατά την οποία οι αξιωματούχοι μπορούν να διοικούν όπως θέλουν, πράγμα που το κάνουν με τρόπο που να εξυπηρετεί τα δικά τους συμφέροντα, τα οποία ταυτίζονται με την τεράστια αύξηση των κινδύνων, με αποτέλεσμα αυτά που βλέπουμε στις μέρες μας. Έχουμε τράπεζες που είναι "πολύ μεγάλες για να αποτύχουν", όπως λέει και το σλόγκαν. Ο νόμος Glass-Steagall είχε στόχο να εμποδίσει κάτι τέτοιο, αλλά καταργήθηκε στις "ΠΑ. Οφείλουμε να σκεφτούμε μήπως αυτό δεν είναι μέρος της λύσης. Έχουμε εγγυήσεις καταθέσεων για μικρούς αλλά και για αρκετά μεγάλους αποταμιευτές. Αυτό σημαίνει ότι οι άνθρωποι που καταθέτουν χρήματα σε τράπεζες δεν δίνουν δεκάρα για το αν οι τράπεζες είναι ασφαλείς, καθώς γνωρίζουν ότι οι φορολογούμενοι θα τους προστατεύσουν. Αυτό όντως είναι ένα πρόβλημα. Οι επικεφαλής των κεντρικών τραπεζών δεν αποκαλύπτουν την πικρή αλήθεια, αλλά αντίθετα εισπράττουν επαίνους, όταν διαρκώς διαβεβαιώνουν ότι τα πράγματα θα εξακολουθήσουν να είναι ανθηρά επ'αόριστον.
<P>
Ο Alan Greenspan απέκτησε πολύ καλή φήμη για κάτι που στην ουσία αποτελεί μια σπουδαία εξήγηση σχετικά με το γιατί τα πράγματα έχουν εξελιχθεί τόσο άσχημα. " αρχή και μια βασική αιτία για όλα αυτά υπήρξε η δανειοδότηση αυξημένου κινδύνου, η οποία εισήχθη από πολιτικούς που τώρα ισχυρίζονται ότι θα το επιλύσουμε αυτό με το να αποσπάσουμε περισσότερη δύναμη από την αγορά. Αμφιβάλλω για αυτό. Το ρυθμιστικό πλαίσιο της Συνθήκης της Βασιλείας II παρακάμφθηκε μέσω σκιώδους τραπεζικής. Τώρα μιλάμε για νέους κανόνες για το κεφάλαιο. Αν αυτό περιλαμβάνει περισσότερη σκιώδη τραπεζική, δεν πρόκειται να βοηθήσει. Επομένως πιστεύω ότι θα πρέπει να χειριστούμε το θέμα διαφορετικά και να αναρωτηθούμε τι πρέπει να γίνει. Τότε θα ανακαλύψουμε ότι πολύ λίγα θα πρέπει να γίνουν σε επίπεδο ΕΕ. Πρόκειται για ένα παγκόσμιο πρόβλημα και θα έπρεπε να λυθεί αλλού.
<SPEAKER ID="079" NAME="Sergej Kozlík" AFFILIATION="NI">
- (SK) Κύριε Πρόεδρε, κυρίες και κύριοι, κατά τη γνώμη μου, ένα από τα καλύτερα πράγματα που έχει κάνει το Ευρωπαϊκό Κοινοβούλιο στην τρέχουσα λειτουργική περίοδο ήταν η περσινή απόφαση για την ανάγκη πιο αυστηρής ρύθμισης και μεγαλύτερης σταθερότητας στο χρηματοπιστωτικό σύστημα. Είναι κρίμα που κάτι τέτοιο δεν συνέβη τρία χρόνια νωρίτερα. " υποβολή ενός σχεδίου οδηγίας σχετικά με τις κεφαλαιακές απαιτήσεις είναι ένα ακόμη πρακτικό αποτέλεσμα σε αυτό το πλαίσιο. " χρηματοπιστωτική κρίση έχει στρέψει την προσοχή στα τρωτά των μηχανισμών εποπτείας, συμπεριλαμβανομένης της εποπτείας σε ενοποιημένη βάση.
<P>
Συμφωνώ ότι το σημείο εκκίνησης για την επίλυση του προβλήματος πρέπει να είναι η δημιουργία ενός αποκεντρωμένου ευρωπαϊκού συστήματος φορέων εποπτείας των τραπεζών βασισμένου στο πρότυπο των ευρωπαϊκών κεντρικών τραπεζών. Τάσσομαι επίσης υπέρ των αυστηρότερων κανόνων τιτλοποίησης. Οι μεταβιβάζουσες οντότητες θα πρέπει να διατηρούν ένα ορισμένο ποσοστό του κινδύνου που προκύπτει από τα ανοίγματα που τιτλοποιούν και θα πρέπει να απαιτείται επιπρόσθετη δέουσα επιμέλεια από τον επενδυτή. Αυτός είναι ο μόνος τρόπος για να σημειωθεί πρόοδος.
<SPEAKER ID="080" NAME="Zsolt László Becsey" AFFILIATION="PPE-DE">
(HU) Σας ευχαριστώ, κύριε Πρόεδρε. Θα ήθελα να συγχαρώ τους εισηγητές καθώς και τους σκιώδεις εισηγητές των ομάδων για τον συμβιβασμό που έχει επιτευχθεί. Παρ'όλο που πολλοί από εμάς θεωρούμε πως πολλά από τα επιχειρήματα απέχουν πολύ από το να είναι ιδανικά ή ευεργετικά, ωστόσο νομίζω πως είναι σημαντικό που ο κανονισμός συντάσσεται αυτή ακριβώς τη στιγμή, πριν από τις εκλογές.
<P>
Θα ήθελα να κάνω μερικά σχόλια. 1. Ως εισηγητής αρμόδιος για τις μικροπιστώσεις, χαιρετίζω το γεγονός ότι η έκθεση περιείχε την απαίτηση, η οποία υπήρχε και στη δική μου έκθεση, να επινοήσουμε ένα σύστημα για τη διαχείριση των κινδύνων που να αντανακλά χαρακτηριστικά των μικροπιστώσεων, όπως την όχι παραδοσιακή ασφάλεια και το αποθεματικό. Ελπίζω αυτό να συμβεί το συντομότερο δυνατό. Θα ήθελα να ευχαριστήσω την κυρία Berès για την τροπολογία της στην πρόταση. 2. Ήμουν έντονα επικριτικός ως προς τις εποπτικές ρυθμίσεις ακόμα και κατά τη διάρκεια της συζήτησης για την τροπολογία 2005. Αυτό ισχύει ιδιαίτερα για την εποπτεία των μητρικών ιδρυμάτων, η οποία επίσης δημιουργεί πράγματι ανησυχίες συνταγματικής φύσης όσο αφορά την ανάπτυξη στη χώρα των θυγατρικών, παρ'όλο που οι θυγατρικές βρίσκονται γενικά στα νέα Κράτη Μέλη.
<P>
Αυτή η τρωτότητα μειώνεται, αν όχι εξαλείφεται, από το συλλογικό σύστημα, το οποίο κατά την άποψή μου είναι μόνο ένα ακόμη βήμα προς τη σωστή κατεύθυνση, αλλά όχι η πραγματική λύση. Εντούτοις, για χάρη του συμβιβασμού θεωρώ αυτή την κατάσταση πρόοδο, κυρίως επειδή ο παρών συμβιβασμός υποστηρίζει επίσης ότι το σχέδιο κανονισμού για το ολοκληρωμένο σύστημα εποπτείας θα πρέπει να συνταχθεί γρήγορα βάσει του υλικού De Larosière, το οποίο θα είναι χρήσιμο, κατά τη γνώμη μας, και γιατί θα προσφέρει σημαντικό όφελος για την κοινοτικοποίηση.
<P>
Θα ήθελα να πω ένα μεγάλο ευχαριστώ για την αλληλεγγύη προς τις χώρες που βρίσκονται εκτός της ευρωζώνης σχετικά με την τροπολογία του Άρθρου 153(3) καθώς, με την έγκριση της πρότασής μου, το ξεχωριστό ασφάλιστρο κινδύνου δεν θα ισχύσει μέχρι το τέλος του 2015 στις πιστώσεις για αυτές τις χώρες, οι οποίες έχουν γενικά εισπράξει σε ευρώ από τα δημόσια οικονομικά ή από κεντρική τράπεζα. Λαμβάνοντας όλα τα παραπάνω σημεία υπόψη, προτείνω τη συλλογική υπερψήφιση του συμβιβασμού, συμπεριλαμβανομένης της παρακράτησης 5%, εφόσον αυτό από μόνο του συνιστά κάποιο μέτρο προόδου.
<P>
Τέλος, επειδή αυτή είναι η τελευταία ομιλία μου, θα ήθελα επίσης να ευχαριστήσω εσάς, κυρία Πρόεδρε, καθώς και όλους τους συναδέλφους μου βουλευτές για το έργο που είχα τη δυνατότητα να κάνω εδώ τα τελευταία πέντε χρόνια.
<SPEAKER ID="081" NAME="Elisa Ferreira" AFFILIATION="PSE">
(PT) Φέτος ο πλούτος της Ευρώπης θα μειωθεί κατά 4% και οι άνεργοι θα φτάσουν τα 26 εκατομμύρια. Ο κόσμος και η Ευρωπαϊκή Ένωση θα έπρεπε να είχε δράσει περισσότερο, πιο αποτελεσματικά και πιο έγκαιρα, όσον αφορά τον έλεγχο των χρηματοπιστωτικών αγορών.
<P>
Χαιρετίζω το έργο που έχει παραχθεί από αυτό το Κοινοβούλιο, έργο που έγινε πολλές φορές σε κλίμα εκτάκτου ανάγκης, αλλά θα ήθελα να υπογραμμίσω τη συνεισφορά της Σοσιαλιστικής Ομάδας στο Ευρωπαϊκό Κοινοβούλιο, η οποία θα έπρεπε να έχει τύχει μεγαλύτερης αναγνώρισης την κατάλληλη στιγμή.
<P>
Λυπάμαι που η αντίδραση της Επιτροπής έχει υπάρξει πιο αργή, πιο αποσπασματική και περιορισμένη από ό,τι η κατάσταση απαιτούσε και απαιτεί, όπως εξάλλου φάνηκε από την πρόσφατη πρόταση για τα αμοιβαία κεφάλαια αντιστάθμισης κινδύνου.
<P>
" υιοθέτηση της οδηγίας για τις κεφαλαιακές απαιτήσεις είναι ένα ακόμη βήμα προς τη σωστή κατεύθυνση. Γνωρίζουμε ότι δεν είναι αρκετά φιλόδοξη και δεν ανταποκρίνεται στις προσδοκίες μας, αλλά σήμερα το πιο σημαντικό είναι να δώσουμε ένα ξεκάθαρο μήνυμα στα χρηματοπιστωτικά ιδρύματα και τις αγορές ότι ο τρόπος με τον οποίο γίνονταν τα πράγματα μέχρι σήμερα, έχει φτάσει σε ένα τέλος. Επικροτώ το έργο του εισηγητή και των σκιωδών εισηγητών, ιδιαιτέρως της Pervenche Berès, για την προσπάθειά τους για συμβιβασμό.
<P>
Αυτή η οδηγία εισάγει πράγματι σαφείς κανόνες, αλλά πολλή δουλειά ωστόσο θα χρειαστεί να γίνει κατά τη διάρκεια της επόμενης αναθεώρησης σχετικά με μερικά από τα πιο πολυσυζητημένα θέματα, ειδικά στο επίπεδο της παρακράτησης με σκοπό την τιτλοποίηση.
<P>
Σήμερα είναι ζωτικής σημασίας ότι αυτό το Κοινοβούλιο εξασφαλίζει την υιοθέτηση αυτής της οδηγίας, στέλνοντας με αυτόν τον τρόπο ένα ξεκάθαρο μήνυμα στους Ευρωπαίους πολίτες ότι τα πράγματα αλλάζουν και θα συνεχίσουν να αλλάζουν και ότι ανησυχούμε πολύ για αυτούς.
<SPEAKER ID="082" NAME="Wolf Klinz" AFFILIATION="ALDE">
(DE) Κυρία Πρόεδρε, κυρίες και κύριοι, η χρηματοπιστωτική κρίση έχει καταστήσει σαφές ότι το πλαίσιο της χρηματοπιστωτικής αγοράς της Ευρωπαϊκής Ένωσης θα πρέπει να αναθεωρηθεί. " Ομάδα μου υποστηρίζει τις προτάσεις που διατυπώθηκαν στις τριμερείς διαπραγματεύσεις και ιδιαιτέρως αυτές που αφορούν μια νέα Οδηγία περί Κεφαλαιακών Απαιτήσεων για τις τράπεζες. " εποπτεία που βασίζεται στον οικονομικό κίνδυνο θα αυξηθεί, οι καταχρήσεις των φορέων ειδικού σκοπού θα εξαφανιστούν και η ποιότητα των δομημένων προϊόντων θα βελτιωθεί ως αποτέλεσμα της παρακράτησης του 5% για την τιτλοποίηση. Ωστόσο, λυπάμαι που ο κανόνας για τα ετήσια διατραπεζικά δάνεια είναι πολύ περιοριστικός και που οι αφανείς εισφορές κεφαλαίων γίνονται δεκτές ως κεφάλαιο πραγματικής αξίας μόνο για μια μεταβατική περίοδο.
<P>
" πρόοδος που έχει γίνει στην αναδιάρθρωση του πλαισίου της χρηματοπιστωτικής αγοράς είναι μεγάλη, αλλά όχι ακόμη αρκετή. " δουλειά θα πρέπει επομένως να συνεχιστεί. Ελπίζω ότι οι τράπεζες θα αποδειχθούν πιο συνεργάσιμες από ό,τι υπήρξαν τους τελευταίους μήνες, όταν τις έβλεπα περισσότερο στο ρόλο ενός τροχοπεδητή, παρά ενός εταίρου που προσπαθεί να βρει λύσεις που να αποβλέπουν στο μέλλον.
<SPEAKER ID="083" NAME="Werner Langen" AFFILIATION="PPE-DE">
(DE) Κυρία Πρόεδρε, θα ήθελα πρώτα να πω ότι έχουμε ξεκινήσει αυτό το δεύτερο σχέδιο, το οποίο συζητάμε σήμερα, να θέσουμε τη ρύθμιση της χρηματοπιστωτικής αγοράς σε ένα φυσιολογικό επίπεδο. " κρίση της χρηματοπιστωτικής αγοράς μπορεί να αποδοθεί εν μέρει σε μια αποτυχία των αγορών και εν μέρει σε μια αποτυχία της ρύθμισης. Έχουμε συντάξει έναν κατάλογο μέτρων που θα πρέπει να ρυθμιστεί από τους οργανισμούς πιστοληπτικής αξιολόγησης. Έχουμε εγκρίνει αποφάσεις για την Οδηγία περί Κεφαλαιακών Απαιτήσεων, τους μισθούς των διευθυντών, τα αμοιβαία κεφάλαια αντιστάθμισης κινδύνου, τις λογιστικές ρυθμίσεις και τη δομή της ευρωπαϊκής εποπτείας. Σήμερα, ασχολούμαστε με το δεύτερο σημείο.
<P>
Διεξάγονται διαπραγματεύσεις βάσει μιας ψηφοφορίας στην επιτροπή, όχι με τη φυσιολογική διαδικασία της πρώτης ανάγνωσης, αλλά βάσει μιας συμφωνίας που επιτεύχθηκε μεταξύ του Συμβουλίου, της Επιτροπής και του Κοινοβουλίου. Αναγνωρίζω ότι ο κύριος Karas έχει κατορθώσει πολλά πράγματα. Ωστόσο, ένας μεγάλος αριθμός συναδέλφων βουλευτών, όπως εγώ, έχουν διαφορετική γνώμη, όπως επεσήμανε ο κύριος Klinz. Αυτό πρωτίστως σχετίζεται με την παρακράτηση για την τιτλοποίηση. " κρίση της αγοράς τιτλοποίησης και της χρηματοπιστωτικής αγοράς προέκυψε κυρίως επειδή δημιουργήθηκαν προϊόντα της χρηματοπιστωτικής αγοράς χωρίς ίδιο κίνδυνο. Να γιατί οι τράπεζες δεν εμπιστεύονται πια η μια την άλλη, γιατί κανείς δεν έχει χρεόγραφα για τα οποία να αναλαμβάνει την ευθύνη μέσω του κινδύνου. " πρόταση είναι για παρακράτηση της τάξεως του 5%. Κατά την γνώμη μου, το 10% είναι πολύ καταλληλότερο και γι'αυτό το λόγο κατέθεσα τροπολογία. Είμαι σίγουρος ότι το Συμβούλιο, αν αποδεχθεί όλα τα άλλα, θα πρέπει να εξετάσει αυτή την παρακράτηση του 10%. Εμείς, ως Κοινοβούλιο, έχουμε την ευθύνη να παρέχουμε στους πολίτες περαιτέρω διαβεβαιώσεις ότι μια παγκόσμια κρίση της χρηματοπιστωτικής αγοράς αυτού του είδους δεν θα μπορέσει ποτέ να επαναληφθεί.
<P>
Γι'αυτό το λόγο προτείνω και αιτούμαι να αποδεχθούμε το συμβιβασμό που επιτεύχθηκε από τον κύριο Karas εκτός από την παρακράτηση 10% και την κράτηση των αφανών εισφορών κεφαλαίων.
<SPEAKER ID="084" NAME="Ieke van den Burg" AFFILIATION="PSE">
Κύριε Πρόεδρε, στέκομαι εδώ με ανάμεικτα αισθήματα στην τελευταία μου συζήτηση σε αυτό το Σώμα. Χαίρομαι πολύ για την απόφαση που πήραμε σχετικά με την έκθεση Hoppenstedt για την αύξηση της χρηματοδότησης των επιτροπών Επιπέδου 3. Αυτό αποτελεί ένα βήμα προς μια αυστηρότερη ευρωπαϊκή εποπτεία των χρηματοπιστωτικών αγορών που έχουν αναπτυχθεί μακριά από τα εθνικά σύνορα. Είναι κάτι που έχω υποστηρίξει θερμά και ελπίζω η σχετική συζήτηση να συνεχιστεί δυναμικά στην επόμενη περίοδο.
<P>
Ο άλλος φάκελος για την Οδηγία περί Κεφαλαιακών Απαιτήσεων (CRD) δεν αποτελεί, κατά την άποψή μου, ένα θετικό παράδειγμα για μια καλύτερη ρύθμιση σύμφωνα με τη διαδικασία Lamfalussy, την οποία έχουμε αναπτύξει στα 10 χρόνια της κοινοβουλευτικής μου θητείας. Θα στηρίξω τα αποτελέσματα, γιατί χρειάζεται να στείλουμε ένα ισχυρό μήνυμα στην αγορά, αλλά θα προτιμούσα μια προσέγγιση που να βασίζεται περισσότερο σε αρχές και μια πιο διαφανή διαβούλευση κατά την πολιτική διαδικασία. Αυτή ήταν η πίεση της επίτευξης αυτού του βιαστικού αποτελέσματος. Ελπίζω στο τέλος του χρόνου, όταν θα γίνει μια πληρέστερη αναθεώρηση της CRD, η διαδικασία Lamfalussy να ληφθεί επίσης δεόντως υπόψη. Προτείνω ένθερμα η Επιτροπή Οικονομικών και Νομισματικών Θεμάτων να επαναφέρει αυτή τη διαδικασία.
<P>
Στην τελευταία μου ομιλία, θα ήθελα επίσης να συμφωνήσω με την κυρία Berès και να πω στον κύριο McCreevy ότι είναι κρίμα που όσα έκανε για τη ρύθμιση αυτών των χρηματοπιστωτικών αγορών είναι πράγματι ελάχιστα και καθυστερημένα. Θέλω να εκφράσω την εκτίμησή μου προς τους συναδέλφους μου στην Επιτροπή Οικονομικών και Νομισματικών Θεμάτων για τη συνεργασία τους αυτά τα 10 χρόνια. Ελπίζω να έχουν έναν Επίτροπο στη νέα περίοδο που θα είναι αποκλειστικά αφοσιωμένος στις χρηματοπιστωτικές αγορές, χειριζόμενος ένα χαρτοφυλάκιο που πραγματικά θα επικεντρώνεται σε αυτό το πολύ σημαντικό θέμα που μας έφερε σε τούτη την πολύ δύσκολη κατάσταση αυτή την εποχή και ο οποίος θα είναι πραγματικά αφοσιωμένος στη ρύθμιση και την ορθή ευρωπαϊκή εποπτεία των χρηματοπιστωτικών αγορών.
<SPEAKER ID="085" NAME="Udo Bullmann" AFFILIATION="PSE">
(DE) Κύριε Πρόεδρε, κυρίες και κύριοι, αν κάποιος θελήσει να αποξηράνει ένα έλος, δεν θα ρωτήσει τους πιο ευτραφείς βατράχους πώς θα ήθελαν να συμβεί αυτό. Αυτό ακριβώς είναι το πρόβλημα με την έκθεση για την Οδηγία περί Κεφαλαιακών Απαιτήσεων που συζητάμε σήμερα. Αν δεν θέλουμε να εξακολουθήσουμε να στήνουμε κακιές τράπεζες για δέκα με είκοσι χρόνια, τότε θα πρέπει να αναγκάσουμε τις τράπεζες και τα πιστωτικά ιδρύματα να αναλάβουν ένα σημαντικό επιχειρηματικό κίνδυνο, αν συνεχίζουν να διαπραγματεύονται κρίσιμα προϊόντα. Το ποσοστό 5% δεν είναι σημαντικό.
<P>
Ο Επίτροπος McCreevy πρότεινε 15% και έπειτα το ποσοστό έπεσε στο 5% από τον τραπεζικό κλάδο. Το Συμβούλιο συμφώνησε με αυτό και το Ευρωπαϊκό Κοινοβούλιο πράγματι λυπήθηκε πολύ. Εμείς, οι Γερμανοί Σοσιαλδημοκράτες, θα ψηφίσουμε υπέρ μιας μεγαλύτερης παρακράτησης και θα ψηφίσουμε επίσης υπέρ της συνέχισης των αφανών εισφορών κεφαλαίων, γιατί μια πολιτική ανταγωνισμού που επιτίθεται σε ένα επιχειρησιακό πρότυπο και που καμία σχέση δεν έχει με την αναδιάρθρωση των τραπεζών, είναι άδικη.
<P>
Ελπίζω να εγκρίνουμε ένα λογικό ψήφισμα και να έχουμε, μετά την 7η Ιουνίου, ένα Κοινοβούλιο που με θάρρος και περισσότερη τόλμη να μιλά μια ξεκάθαρη γλώσσα κατά τη διάρκεια της αναδιάρθρωσης της χρηματοπιστωτικής αγοράς.
<SPEAKER ID="086" NAME="Antolín Sánchez Presedo" AFFILIATION="PSE">
(ES) Κύριε Πρόεδρε, σαν μια πρώτη αντίδραση στην χρηματοπιστωτική κρίση του Αυγούστου του 2007, η έγκριση αυτής της οδηγίας δεν θα πρέπει να καθυστερήσει. Λαμβάνοντας υπόψη τις περιστάσεις θα πρέπει να εφαρμοστεί με σύνεση, προκειμένου να αποφύγει τις στροφές 180ο και θα πρέπει να συνοδευτεί από μια πιο φιλόδοξη αναθεώρηση σύμφωνα με τις διεθνείς εξελίξεις.
<P>
Τα χρηματοπιστωτικά ιδρύματα απαιτούν μια στέρεη κεφαλαιακή βάση και χρειάζεται να ανταγωνίζονται με ισορροπημένο τρόπο μέσα από έναν εναρμονισμένο ορισμό των ιδίων κεφαλαίων, ιδίως των υβριδικών εργαλείων, και μέσα από μια ανάλογη ενίσχυση της διαχείρισης υψηλών οικονομικών κινδύνων. Είναι ζωτικής σημασίας να φέρουμε περισσότερη διαφάνεια και να ευθυγραμμίσουμε τα συμφέροντα των εκδοτών και των επενδυτών στις διαδικασίες τιτλοποίησης. " παρακράτηση τουλάχιστον του 5% των τιτλοποιημένων προϊόντων στον ισολογισμό, η αποφυγή της πολλαπλής χρήσης τέτοιων προϊόντων και η ενίσχυση της δέουσας επιμέλειας των επενδυτών είναι βήματα προς αυτή την κατεύθυνση. " δημιουργία σωμάτων εποπτών για τους διασυνοριακούς ομίλους και η μεγαλύτερη ενίσχυση του ρόλου της Επιτροπής Ευρωπαϊκών Αρχών Τραπεζικής Εποπτείας είναι κινήσεις προς μια πληρέστερα ολοκληρωμένη ευρωπαϊκή εποπτεία.
<SPEAKER ID="087" NAME="Margarita Starkevičiūt" AFFILIATION="ALDE">
(LT) Κι εγώ με τη σειρά μου θα ήθελα να ευχαριστήσω τους συναδέλφους για τα πέντε εξαιρετικά χρόνια της συνεργασίας μας, αν και πρέπει να πω ότι υπάρχουν ακόμα θέματα που δεν έχουν βρει τη λύση τους για την επόμενη κοινοβουλευτική περίοδο. Πάνω απ'όλα αυτή η οδηγία δεν λύνει το πρόβλημα της αξιολόγησης των τραπεζικών δραστηριοτήτων.
<P>
" προσέγγιση η βασισμένη στον οικονομικό κίνδυνο δεν ήταν κατάλληλη για τον σκοπό και είναι πράγματι ανάγκη να σκεφτούμε ένα άλλο είδος αξιολόγησης, ίσως αυτή που είναι γνωστή ως προσέγγιση βασισμένη στην απόδοση. Επιπλέον, ακόμα δεν έχουμε αποφασίσει ποιος θα πληρώσει. Οι φορολογούμενοι ποιας χώρας πρόκειται να διακινδυνεύσουν τα ίδια τους τα χρήματα, αν ένας μεγάλος ευρωπαϊκός όμιλος αντιμετωπίζει προβλήματα;
<P>
Θα ιδρυθεί ένα ειδικό ταμείο σε ευρωπαϊκό επίπεδο; Θα συνεισφέρουν διάφορες χώρες για τη δημιουργία ενός κοινού ταμείου; Μέχρι να βρούμε την απάντηση, δεν μπορούμε να πούμε ότι έχουμε μια ισχυρή και καλοδουλεμένη ρύθμιση του χρηματοοικονομικού τομέα.
<SPEAKER ID="088" NAME="Miloslav Ransdorf" AFFILIATION="GUE/NGL">
- (CS) Κύριε Πρόεδρε, πιστεύω ακράδαντα ότι τα μέτρα που συζητάμε εδώ θα πρέπει επίσης να έχουν προληπτικό χαρακτήρα, εφόσον η κατάσταση είναι πολύ σοβαρή. Ο όγκος των χρηματοπιστωτικών παραγώγων στην παγκόσμια αγορά είναι πέντε φορές μεγαλύτερος από το παγκόσμιο ακαθάριστο εγχώριο προϊόν και αυτή είναι μια φούσκα που πρόκειται να σκάσει, με κίνδυνο να μειωθεί δραματικά το ακαθάριστο εγχώριο προϊόν, κυρίως στις "νωμένες Πολιτείες. Ολόκληρος ο κόσμος συμπεριλαμβανομένων των ευρωπαϊκών χωρών θα υπέφερε. Παραμονεύει επίσης ο κίνδυνος του υπερπληθωρισμού, καθώς η επικρατούσα άποψη, ιδιαίτερα στις "νωμένες Πολιτείες, φαίνεται να είναι ότι όλα τα προβλήματα μπορούν να επιλυθούν τροφοδοτώντας το σύστημα με ολοένα και περισσότερα χρήματα, παρ'όλο που αυτή η στρατηγική παρουσιάζει σοβαρές αδυναμίες. Επομένως, πιστεύω ότι η προληπτική θεώρηση των πραγμάτων είναι σημαντικότατη και ότι θα έπρεπε απλά να καταργηθούν μερικά από τα πιο αμφιλεγόμενα εργαλεία που χρησιμοποιούνται στις χρηματοπιστωτικές αγορές, όπως για παράδειγμα το σκιώδες τραπεζικό σύστημα.
<SPEAKER ID="089" NAME="Πρόεδρος">
Προτού λάβει το λόγο ο Επίτροπος McCreevy, επειδή αρκετοί βουλευτές μίλησαν σήμερα για τελευταία φορά σε αυτή την Αίθουσα, θεωρώ χρέος μου εξ ονόματος όχι μόνο των Ευρωβουλευτών αλλά και όλων των ευρωπαίων πολιτών και ψηφοφόρων να τους ευχαριστήσω για την αφοσίωσή τους όλα αυτά τα χρόνια. Πιστεύω ότι το καθήκον που έχουν επιλέξει να προσπαθούν για τη βελτίωση των πραγμάτων αξίζει την ευγνωμοσύνη όλων των συμπολιτών μας.
<SPEAKER ID="090" NAME="Charlie McCreevy">
Μέλος της Επιτροπής. - Κύριε Πρόεδρε, επιτρέψτε μου πρώτα να ευχαριστήσω ιδιαίτερα τους εισηγητές, τον κύριο Karas και τον κύριο Hoppenstedt και τους άλλους για την αφοσίωσή τους στην επίτευξη συμβιβασμών σε αυτούς τους δυο συγκεκριμένους τομείς.
<P>
Όσον αφορά την έκθεση Hoppenstedt, η θετική έκβαση του Coreper σήμερα το πρωί ανοίγει το δρόμο για μια έγκριση σε πρώτη ανάγνωση. Μια συμφωνία για αυτή τη στρατηγική πρωτοβουλία είναι καλοδεχούμενη, γιατί στέλνει το σωστό μήνυμα: το μήνυμα της αποφασιστικότητάς μας να αντιδράσουμε στην χρηματοπιστωτική κρίση, να ενισχύσουμε τη χρηματοπιστωτική εποπτεία και να βελτιώσουμε τη διαδικασία καθορισμού προτύπων για τη χρηματοοικονομική αναφορά και το λογιστικό έλεγχο. Αλλά αυτό είναι μόνο το πρώτο βήμα μιας μεγάλης διαδικασίας. Στους ερχόμενους μήνες, ανυπομονώ να συνεχίσω αυτό το έργο μαζί σας στο νέο Κοινοβούλιο.
<P>
Σχετικά με την τιτλοποίηση, όλοι συμφωνούμε ότι η απαίτηση για παρακράτηση 5% είναι ένα πρώτο βήμα. " Επιτροπή της Βασιλείας θα εργαστεί πάνω στην ποσοτική παρακράτηση. Αυτό έχει ζητηθεί από την Ομάδα G20. " Ευρωπαϊκή Ένωση βρίσκεται στην πρώτη γραμμή και θα συμβάλλουμε στην επίτευξη μεγαλύτερης σταθερότητας σε παγκόσμιο επίπεδο.
<P>
Επιτρέψτε μου να κάνω μια επισήμανση που αφορά την τιτλοποίηση. " κυρία Bowles έκανε μια αρκετά σημαντική συμβολή σε αυτό το ζήτημα. Είναι ιδιαίτερα υπέρ της τιτλοποίησης και επεσήμανε τις καλές πλευρές της και το ποσό των χρημάτων που συνεισφέρεται στις κεφαλαιαγορές για τις μικρές και μεσαίες επιχειρήσεις και σε δανειστές εν γένει σε όλα τα Κράτη Μέλη της Ευρωπαϊκής Ένωσης. Σε περίπτωση που υπάρχει η εντύπωση ότι δεν αναγνωρίζω τα οφέλη της τιτλοποίησης με την πάροδο των χρόνων, επιτρέψτε μου να πω ότι βεβαίως τα αναγνωρίζω! Υπό την προηγούμενη ιδιότητά μου, και πολύ πριν έρθω εδώ, γνώριζα τα οφέλη των τιτλοποιήσεων. Ωστόσο, το θέμα είναι τι αναλογία θα πρέπει να διατηρεί σε αυτό το συγκεκριμένο ζήτημα ο αρχικός εδότης της τιτλοποίησης. Δέχομαι αυτό που είπε η κυρία Bowles: ότι στο μέλλον η διατήρηση οποιουδήποτε ποσοστού θα ελκύει μια κεφαλαιακή απαίτηση. Κανείς δεν μπορεί να είναι σίγουρος για το πότε θα τελειώσει η παρούσα χρηματοπιστωτική κρίση. Αλλά ανεξάρτητα από το πότε θα γίνει αυτό, νομίζω ότι μπορούμε να είμαστε απολύτως σίγουροι στα χρόνια που έρχονται ότι θα ζητηθεί από τα χρηματοπιστωτικά ιδρύματα, σε όλα τα επίπεδα, να διατηρούν πιο αξιόλογο και ποιοτικό κεφάλαιο κατά το δανεισμό τους. Εγώ δεν θα βρίσκομαι εδώ - πολλοί όμως από εσάς θα είστε - αλλά , όποιο κι είναι το τέλος, αυτό θα είναι το αναπόφευκτο αποτέλεσμα τούτης της χρηματοπιστωτικής κρίσης - όχι αμέσως, ίσως όχι μεσοπρόθεσμα, αλλά μακροπρόθεσμα αυτό θα αποτελεί βεβαιότητα. Αν κοιτούσα στην κρυστάλλινη σφαίρα μου, αυτό θα έβλεπα στα χρόνια που έρχονται. Επομένως αυτό που συζητάμε είναι το ποσοστό. Ο κόσμος γνωρίζει τις απόψεις μου γι'αυτό, τις οποίες πρεσβεύω ακράδαντα εδώ και πολύ καιρό.
<P>
Διάφορες τροπολογίες έχουν υποβληθεί στο στάδιο της εξέτασης στο Συμβούλιο των Υπουργών και με το Ευρωπαϊκό Κοινοβούλιο σχετικά με διάφορα ποσοστά του ενός ή του άλλου πράγματος, στα οποία οι υπάλληλοί μου, κατόπιν αιτήματός μου, είναι κατηγορηματικά εναντίον, γιατί πιστεύω ακράδαντα στην πολύ απλή άποψη ότι το 5% του κάτι είναι καλύτερο από το 55% του τίποτα. Όσο μεγαλύτερα κι αν είναι τα ποσοστά - μπορούμε να έχουμε 5%, 10%, 15% - το 15% του μηδενός θα εξακολουθεί να ισούται με το μηδέν. Γι'αυτό λοιπόν χαιρετίζω την ευκαιρία να επιστρέψει η Επιτροπή σε αυτό το συγκεκριμένο ζήτημα στην έκθεσή της μέχρι το τέλος της χρονιάς για να βεβαιωθεί ότι η διατύπωση είναι αρκετά πιο προσεγμένη. Στηρίζω σθεναρά αυτή την άποψη, γιατί εύχομαι να μην δω συγκεκριμένα ποσοστά. Αλλά εκτιμώ ειλικρινά αυτά που είπε η κυρία Bowles και οι λοιποί αναφορικά με τα πλεονεκτήματα των τιτλοποιήσεων για την κεφαλαιαγορά. Ελπίζω να μην έδωσα ποτέ την αντίθετη εντύπωση.
<P>
Τέλος, επιτρέψτε μου και εμένα να ευχηθώ όπως και ο Πρόεδρος στους βουλευτές εκείνους που αποσύρονται ό,τι καλύτερο στις μελλοντικές τους καριέρες, όποιες κι αν είναι αυτές. Γνωρίζω τους περισσότερους από αυτούς υπό τη μια ή την άλλη ιδιότητα στην πενταετή παραμονή μου εδώ και εκτιμώ τη συνεισφορά τους, παρ'όλο που δεν συμφωνούσα πάντα μαζί τους. Υποθέτω ότι δεν θα έπρεπε να ξεχωρίσω κάποιον συγκεκριμένα, αλλά θα ήθελα να κάνω ιδιαίτερη μνεία στον κύριο Purvis σε αυτό το σημείο. Θεωρούσα πάντα τις συμβουλές του σοφές, μετρημένες, προσεκτικά μελετημένες και όχι δογματικές και εύχομαι ειδικά σε εκείνον ένα πολύ επιτυχημένο μέλλον.
<SPEAKER ID="091" NAME="Othmar Karas">
εισηγητής. - (DE) Κύριε Πρόεδρε, κυρίες και κύριοι, θα ήθελα πρώτα να σας ευχαριστήσω για τη στήριξή σας και για το μήνυμα που στέλνουμε προς τους αποταμιευτές, τις επιχειρήσεις, τις τράπεζες και τον κόσμο της οικονομίας.
<P>
" συζήτηση ήταν πολύ ανοιχτή. Προέβαλε επίσης τις αδυναμίες και την ανάγκη για περαιτέρω ανάπτυξη. Μπορώ να σας πω ότι όλες οι επιθυμίες σας, καθώς επίσης και οι κριτικές σας και οι επιφυλάξεις σας έπαιξαν ρόλο στις διαπραγματεύσεις και προσπαθήσαμε να τις ενσωματώσουμε στις αιτιολογικές σκέψεις και στις αιτήσεις επανεξέτασης. Δεν υπάρχει τίποτα που να ειπώθηκε σήμερα εδώ που να μην έπαιξε επίσης κάποιο ρόλο στη συμφωνία που παρουσιάστηκε - σε μερικές περιπτώσεις ένα όχι και τόσο σημαντικό ρόλο - ωστόσο τα πάντα έπαιξαν το ρόλο τους.
<P>
Είναι επομένως απολύτως ξεκάθαρο ότι αυτό είναι ένα σημαντικό βήμα προς τα εμπρός, δεν είναι όμως το τελικό βήμα, γιατί ανακοινώνουμε, δίνουμε πληροφόρηση και προωθούμε περαιτέρω βήματα σε αυτή τη συμφωνία και καθορίζουμε την κατεύθυνση για αυτή τη συζήτηση. Με άλλα λόγια η συζήτηση θα συνεχιστεί, πρέπει να συνεχιστεί. Πιστεύω όμως ότι είναι σημαντικό να στείλουμε ένα ξεκάθαρο μήνυμα τώρα, σε αυτή την κοινοβουλευτική περίοδο, ότι είμαστε ικανοί, ότι θέλουμε να δημιουργήσουμε εμπιστοσύνη, ασφάλεια και σταθερότητα, ότι μπορούμε να αντιδράσουμε γρήγορα και ότι ξέρουμε τι χρειάζεται ακόμα να γίνει στο μέλλον. Ως εκ τούτου σας καλώ να κάνουμε αυτό το βήμα μαζί και με μεγάλη πλειοψηφία.
<P>
Σας ευχαριστώ πολύ για τη συζήτηση.
<SPEAKER ID="092" NAME="Karsten Friedrich Hoppenstedt">
εισηγητής. - (DE) Κύριε Πρόεδρε, έχω ήδη εκφράσει τη γνώμη μου για κάποια πράγματα στον πρώτο κύκλο των συζητήσεων. Ωστόσο, θα ήθελα να πω ξεκάθαρα για μια ακόμη φορά ότι ο κόσμος, συμπεριλαμβανομένων των εταίρων μας στις "νωμένες Πολιτείες, την Κίνα και αλλού, παρακολουθεί την Ευρωπαϊκή Ένωση, το Συμβούλιο, την Επιτροπή και το Κοινοβούλιο για να δει πώς θα αντιδράσουμε στην κρίση. Έχω ήδη πει ότι έχει υπάρξει αντίδραση, την οποία παρατηρούμε σε συγκεκριμένους κανόνες που ανασυντάσσονται. Τα πράγματα κινούνται κάπως προς τις "ΠΑ όσον αφορά την Οδηγία για την Αντασφάλιση και άλλα παρόμοια, όπως τις ασφάλειες. Επιπλέον, η σοφία που έχουμε αποκομίσει μας λέει ότι αν εμείς, ως Ευρωπαίοι, δεν έχουμε στα χέρια μας κάτι συγκεκριμένο, τότε οι εταίροι μας δεν θα αντιδράσουν.
<P>
Τον περασμένο και τον τρέχοντα μήνα λάβαμε αποφάσεις και τις θέσαμε σε εφαρμογή και καταφέραμε να βρούμε λογικές λύσεις μαζί με το Συμβούλιο.
<P>
Θα ήθελα για μια ακόμη φορά να αδράξω αυτή την ευκαιρία για να ευχαριστήσω την Επιτροπή, η οποία μερικές φορές ήταν λίγο καταδυναστευτική και το Συμβούλιο, όπου προσπαθήσαμε να βρούμε λογικές λύσεις σε βραδινές συνεδριάσεις και πολλές τριμερείς συνεδριάσεις, γιατί πριν από μόλις μία ώρα ενέκριναν επίσης τον λογικό συμβιβασμό που προτείναμε.
<P>
Βεβαίως ευχαριστώ τους συναγωνιστές μου στην Επιτροπή Οικονομικών και Νομισματικών Θεμάτων, την κυρία Berès, την κυρία Bowles και άλλους, αλλά και τα μέλη του προσωπικού, που έπρεπε να σηκώσουν ένα μεγάλο μέρος του φορτίου.
<P>
Πιστεύω ότι είναι σημαντικό να επισημάνω ίσως για άλλη μια φορά ότι συμμετείχα στην ίδρυση της Ευρωπαϊκής Ενιαίας Αγοράς, ως συντονιστής στη διάρκεια εισαγωγής του ευρώ και σε άλλα παρόμοια. Αυτά αποτελούν ορόσημα που φυσικά έχουν επηρεάσει αυτό το έργο και την χάραξη πολιτικής. Ήταν ευχαρίστησή μου να δουλεύω με όλους εσάς και πάλι θα ήθελα να ευχαριστήσω τους συναδέλφους μου βουλευτές, την Επιτροπή και το Συμβούλιο - ήδη το έχω πει αυτό - για τη συνεργασία τους. Εύχομαι σε όλους εκείνους που εθελουσίως δεν θα επιστρέψουν ό,τι καλύτερο για το μέλλον.
<P>
Έχουμε πολλά καθήκοντα, ανάμεσα σ'αυτά και το καθήκον να δώσουμε στον κόσμο να καταλάβει απλά πόσο σπουδαία είναι η Ευρωπαϊκή Ένωση και πόσο σπουδαίο είναι το έργο του Ευρωπαϊκού Κοινοβουλίου. Είναι επίσης σημαντικό οι εκλογές να διεξαχθούν στη Γερμανία στις 7 Ιουνίου και αλλού από τις 4 ως τις 7 Ιουνίου για να επιστήσουμε την προσοχή του κόσμου στη μεγάλη σπουδαιότητα του έργου μας. Ελπίζω ότι τότε θα υπάρξει μεγάλη προσέλευση. Για μια ακόμη φορά σας ευχαριστώ πολύ και εύχομαι ό,τι καλύτερο για το μέλλον. Αυτή είναι η τελευταία ομιλία μου, όπως έχω ήδη πει.
<SPEAKER ID="093" NAME="Πρόεδρος">
" κοινή συζήτηση έληξε.
<P>
" ψηφοφορία θα διεξαχθεί σήμερα, Τετάρτη 6 Μαΐου 2009.
<P>
Γραπτές δηλώσεις (Άρθρο 142 του Κανονισμού)
<SPEAKER ID="094" NAME="Paolo Bartolozzi  " LANGUAGE="IT">
Κύριε Πρόεδρε, κυρίες και κύριοι, τροποποιώντας τις οδηγίες για τα πιστωτικά ιδρύματα, τα ταμεία τους, τα μεγάλα ανοίγματα, τις εποπτικές ρυθμίσεις και τη διαχείριση κρίσεων η Ευρωπαϊκή Ένωση προχωρά προς μια γενική επανευθυγράμμιση ολόκληρου του συστήματος.
<P>
" τροποποιημένη οδηγία θα εκμηδένιζε την ευχέρεια που έχουν τα Κράτη Μέλη στα ίδια κεφάλαιά τους, η οποία θα εμπόδιζε την εναρμόνιση των εποπτικών πρακτικών και των πρακτικών θεμιτού ανταγωνισμού ανάμεσα στις τράπεζες. Αυτές οι διαφορές θα πρέπει να ξεπεραστούν με τη βοήθεια κοινών κανόνων που επιτρέπουν στα όργανα ελέγχου και τις κεντρικές τράπεζες να αντιμετωπίζουν την πιθανή αφερεγγυότητα του τραπεζικού συστήματος, ιδιαίτερα στις χώρες που έχουν υιοθετήσει το ευρώ. Οι τροπολογίες αφορούν την ανάγκη να εντείνουμε την εποπτεία των διασυνοριακών τραπεζικών ομίλων.
<P>
" επανέναρξη των διοργανικών διαπραγματεύσεων για τη συμφωνία που επιτεύχθηκε μεταξύ του Ευρωπαϊκού Κοινοβουλίου και του Συμβουλίου αφορούσε το ελάχιστο όριο που θα αποδοθεί στην ονομαστική αξία των τιτλοποιήσεων. Αυτό αναφέρεται στο ύψος του οικονομικού κινδύνου που οι τράπεζες πρέπει να παρακρατούν στους δικούς τους ισολογισμούς, όταν διαθέτουν "δομημένα" προϊόντα στους αποταμιευτές.
<P>
Στο Συμβούλιο όλα τα Κράτη Μέλη ψήφισαν να διατηρηθεί το όριο του 5%. " αύξησή του θα καθιστούσε αδύνατη την ανάκαμψη της αγοράς τιτλοποίησης και δεν θα συνέβαλε στο να γίνουν ασφαλείς ξανά οι αγορές.
<P>
(" συνεδρίαση διακόπτεται στις 11.50 και αρχίζει ξανά στις 12.05)
<SPEAKER ID="097" NAME="Andreas Mölzer" AFFILIATION="NI">
(DE) Κυρία Πρόεδρε, αναφέρομαι στον Κανόνα 145 του Κανονισμού. Στη συνεδρίαση της 24ης Απριλίου, εν τη απουσία μου στη διάρκεια της ψηφοφορίας ο HansPeter Martin ισχυρίστηκε ότι κάποιος χωρίς άδεια έριξε παράνομα την ψήφο μου από το έδρανό μου με κάρτα ψηφοφορίας. " Προεδρία μπόρεσε αμέσως να απορρίψει αυτή την ενέργεια ως ανάρμοστη.
<P>
Κατανοώ ότι αυτή την περίοδο στην προεκλογική εκστρατεία, πολλοί συνάδελφοί μου έχουν γίνει νευρικοί. Ωστόσο, κάτι τέτοιο ισοδυναμεί με την κατηγορία για παραπλάνηση, απάτη και αδικαιολόγητο πλουτισμό εκ μέρους μου. Πρόκειται για μια κατηγορία για ένα σοβαρό ποινικό αδίκημα. Ο κύριος Martin κατ'επανάληψη δυσφημεί, καταγγέλλει και συκοφαντεί το Κοινοβούλιο, τα μέλη του, ακόμα και τους υπαλλήλους και ιδιαίτερα τους Αυστριακούς συναδέλφους του δημοσίως με διαστρεβλώσεις, μισές αλήθειες και αναλήθειες και έχει υπερβεί το όριο της ανοχής μου. Απαιτώ την ανάκληση αυτής της κατηγορίας, μια συγνώμη και μια καταδίκη από την Προεδρία.
<P>
(Χειροκροτήματα)
<SPEAKER ID="098" NAME="Πρόεδρος">
Σας ευχαριστούμε, κύριε Mölzer. Όπως γνωρίζουν οι συνάδελφοι, το μηχάνημα ελέγχθηκε την περασμένη φορά και διαπιστώθηκε ότι δεν υπήρξε άλλη ακατάλληλη χρήση του μηχανήματος, οπότε το θέμα έχει αποσαφηνιστεί.
<P>
Βλέπω ότι ο κύριος Hans-Peter Martin θα ήθελε να πάρει το λόγο. Θα σας τον δώσω για λίγο.
<P>
(Ψίθυροι δυσαρέσκειας)
<SPEAKER ID="099" NAME="Hans-Peter Martin" AFFILIATION="NI">
(DE) Κυρία Πρόεδρε, θα μπορούσατε, παρακαλώ, να επιβάλετε την τάξη στην Αίθουσα;
<P>
(Γέλια)
<P>
Ή θα τιμωρηθώ με στέρηση της ημερήσιας αποζημίωσής μου, αν τολμήσω να φωνάξω τη λέξη "δημοψήφισμα";
<P>
Έχω το δικαίωμα να κάνω ένα προσωπικό σχόλιο σύμφωνα με τον Κανόνα 149. Απορρίπτω απολύτως τα όσα είπε ο συνάδελφος μου μόλις τώρα. Ενθυμούμαι τι πραγματικά είπα στην ολομέλεια εν τη απουσία πολλών ακροδεξιών και του όχλου που βρίσκεται πίσω μου. Εμμένω σε αυτά που είπα. Και αν με κατηγορούν....
<P>
(Διαμαρτυρίες)
<P>
Μπορείτε να ακούσετε πολλές ακόμα διαμαρτυρίες εδώ που είναι τόσο φοβερές που δεν επιθυμώ να τις επαναλάβω δημόσια. Αλλά έτσι είναι οι ακροδεξιοί. Αυτό το γνωρίζουμε από την ιστορία και αυτός είναι ο τεράστιος κίνδυνος που βρίσκεται εμπρός μας.
<P>
Όσον αφορά την κατηγορία για το παράνομο της πράξεως μου, θα επισημάνω απλά ότι μπορεί να έχουν γίνει διάφορες προσπάθειες ενοχοποίησής μου, αλλά ποτέ δεν έγιναν δικαστικές έρευνες, όχι επειδή οι Αυστριακοί δικαστικοί ή οι εισαγγελείς ήταν προκατειλημμένοι, αλλά γιατί έβλεπαν πόσο αβάσιμοι ήταν αυτοί οι ισχυρισμοί. Αν τώρα οι ακροδεξιοί περάσουν στην επίθεση με τέτοια επιχειρήματα, εναπόκειται να το κρίνει το εκλογικό σώμα.
<P>
(" Πρόεδρος διακόπτει τον ομιλητή)
<SPEAKER ID="100" NAME="Πρόεδρος">
Σας ακούσαμε. Σας είπα ότι το θέμα έχει διευκρινιστεί. Αυτό αρκεί. Σας ευχαριστώ.
<P>

<SPEAKER ID="101" NAME="Beniamino Donnici" AFFILIATION="ALDE">
(IT) Κυρία Πρόεδρε, κυρίες και κύριοι, κυρία Πρόεδρε, όπως γνωρίζετε, αλλά πολλοί συνάδελφοί μου αγνοούν εξαιτίας της ελλιπέστατης ενημέρωσης από την Προεδρία σχετικά με το θέμα αυτό, το οποίο έχει αποσιωπηθεί, το Ευρωπαϊκό Δικαστήριο έχει επιτέλους βγάλει την ετυμηγορία του για τη μακροχρόνια διαφωνία που με έχει φέρει δυστυχώς αντιμέτωπο με το Ευρωπαϊκό Κοινοβούλιο και τον κύριο Occhetto.
<P>
Το Δικαστήριο έχει ανατρέψει την απόφαση που πήρε αυτό το Σώμα στις 24 Μαΐου να μην επιβεβαιώσει την εντολή μου μετά από τη διακήρυξη από τις εθνικές αρχές και το Ευρωπαϊκό Κοινοβούλιο έχει καταδικαστεί στα δικαστικά έξοδα. Ο σκοπός της έγκυρης απόφασης του Δικαστηρίου ήταν να αποκαταστήσει τη νόμιμη σύνθεση του Κοινοβουλίου πριν τη λήξη της εντολής, αλλά στις 5 μ.μ. της 4ης Μαΐου ο Πρόεδρος Pöttering παρουσίασε σε αυτή την Αίθουσα μια μονόπλευρη, ασαφή και συγκεχυμένη εκδοχή της υπόθεσης, καλώντας άλλη μια φορά την Επιτροπή Νομικών Υποθέσεων να επιβεβαιώσει την εντολή μου, μολονότι γνώριζε πολύ καλά ότι αυτό ήταν κάτι απλά συμβολικό. Και σαν να μην έφτανε αυτό, δεν κατόρθωσε επίσης να αιτηθεί μιας έκτακτης συνεδρίασης της Επιτροπής, γιατί αυτή ήταν η τελική συνεδρίαση της κοινοβουλευτικής περιόδου, εκτός κι αν αποφασίσει να παρατείνει την εντολή μου και στην επόμενη περίοδο επίσης.
<P>
Για το λόγο αυτό καλώ την Προεδρία να έχει διορθώσει αυτό το καταφανές λάθος μέχρι αύριο προκειμένου να συμμορφωθεί με την απόφαση του δικαστηρίου. Κυρία Πρόεδρε, θα προτιμούσα το Ευρωπαϊκό Κοινοβούλιο να έχει γλιτώσει από αυτή τη μεγάλη νομική ήττα και παρ'όλα αυτά απευθύνω τους πιο ειλικρινείς μου χαιρετισμούς σε εσάς και τους συναδέλφους μου.
<SPEAKER ID="102" NAME="Πρόεδρος">
Σας ευχαριστούμε, κύριε Donnici. Τα σχόλιά σας έχουν καταγραφεί και βεβαίως ο Πρόεδρος πράγματι έκανε μια δήλωση το απόγευμα της Δευτέρας. Τα σχόλιά σας θα διαβιβαστούν στη συνεδρίαση του Προεδρείου σήμερα το απόγευμα.

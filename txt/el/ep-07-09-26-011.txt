<CHAPTER ID="011">
Επιχείρηση ΕΠΑΑ στα ανατολικά του Τσαντ και στα βόρεια της Κεντροαφρικανικής Δημοκρατίας (συζήτηση)
<SPEAKER ID="226" NAME="Πρόεδρος">
Ακολουθούν οι δηλώσεις του Συμβουλίου και της Επιτροπής για τις επιχειρήσεις στο πλαίσιο της ΕΠΑΑ στα ανατολικά του Τσαντ και στα βόρεια της Κεντροαφρικανικής Δημοκρατίας.
<SPEAKER ID="227" NAME="Manuel Lobo Antunes">
Προεδρεύων του Συμβουλίου. - (PT) Σας ευχαριστώ, κύριε Πρόεδρε. " πορτογαλική Προεδρία εκτιμά αυτή την ευκαιρία να ανταλλάξει σκέψεις σχετικά με το ενδεχόμενο πραγματοποίησης επιχείρησης στο πλαίσιο της ΕΠΑΑ (Ευρωπαϊκή Πολιτική Ασφάλειας και Άμυνας) στα ανατολικά του Τσαντ και στα βορειοανατολικά της Κεντροαφρικανικής Δημοκρατίας. " σύγκρουση στο Νταρφούρ παραμένει μια από τις κύριες προτεραιότητες της εξωτερικής πολιτικής της ΕΕ. Εκφράζουμε την ικανοποίησή μας για την πρόοδο που επιτεύχθηκε προσφάτως και, ειδικότερα, και πρωτίστως, για την ανακοίνωση ότι στις 27 Οκτωβρίου θα ξεκινήσουν συζητήσεις υπό την αιγίδα των "νωμένων Εθνών και του ειδικού απεσταλμένου της Αφρικανικής Ένωσης, με σκοπό την εξεύρεση ειρηνικής λύσης στη σύγκρουση η οποία θα βελτιώσει τις προοπτικές για την ειρήνη στο Νταρφούρ. Δεύτερον, θεωρούμε επίσης θετική την ομόφωνη έγκριση του ψηφίσματος αριθ. 1769 του Συμβουλίου Ασφαλείας του Ο"Ε για τη σύσταση της UNAMID (υβριδική επιχείρηση της ΕΕ και της Αφρικανικής Ένωσης στο Νταρφούρ), η οποία θα προσδώσει νέα δυναμική στις προσπάθειες που καταβάλλονται για τη διευθέτηση της σύγκρουσης στο Νταρφούρ.
<P>
Ωστόσο, προκειμένου οι προσπάθειες αυτές να έχουν αποτέλεσμα, η σύγκρουση στο Νταρφούρ πρέπει να αντιμετωπιστεί στο πλαίσιο ευρύτερης περιφερειακής προοπτικής. Ο αρνητικός αντίκτυπος της σύγκρουσης στην ανθρωπιστική κατάσταση και στην κατάσταση όσον αφορά την ασφάλεια σε γειτονικές χώρες, ειδικότερα στο Τσαντ και την Κεντροαφρικανική Δημοκρατία, αποτελεί πηγή ιδιαίτερης ανησυχίας. Κατά τη γνώμη μας, μια διαρκής λύση στη σύγκρουση στο Νταρφούρ είναι ανέφικτη εάν προηγουμένως δεν σταθεροποιηθεί η κατάσταση σε αυτές τις γειτονικές χώρες.
<P>
Όπως γνωρίζετε, στα συμπεράσματά του της 23ης Ιουλίου, το Συμβούλιο υπογράμμισε την επείγουσα ανάγκη να αντιμετωπιστεί ο αποσταθεροποιητικός αντίκτυπος της κρίσης στο Νταρφούρ για την ανθρωπιστική κατάσταση και την κατάσταση της ασφάλειας στις γειτονικές χώρες και επανέλαβε τη στήριξή του για την ανάπτυξη πολυδιάστατης παρουσίας του Ο"Ε στα ανατολικά του Τσαντ και στα βορειοανατολικά της Κεντροαφρικανικής Δημοκρατίας.
<P>
Το Συμβούλιο αποφάσισε επίσης να συνεχίσει να εργάζεται ώστε να εξασφαλιστεί μια ενδεχόμενη απόφαση για μια επιχείρηση γέφυρας, στο πλαίσιο της Ευρωπαϊκής Πολιτικής Ασφάλειας και Άμυνας, προς ενίσχυση αυτής της πολυδιάστατης παρουσίας του Ο"Ε με σκοπό τη βελτίωση της ασφάλειας σε αυτές τις περιοχές.
<P>
Οι προετοιμασίες για μια τέτοια επιχείρηση συνεχίστηκαν καθ' όλη τη διάρκεια του θέρους. Στις 12 Σεπτεμβρίου το Συμβούλιο υιοθέτησε την έννοια της διαχείρισης κρίσεων που ορίζει τις βασικές παραμέτρους σχεδιασμού αυτής της επιχείρησης γέφυρας. Ιδιαίτερη έμφαση δίνεται στον στόχο της προστασίας των αμάχων που βρίσκονται σε κίνδυνο, κυρίως των προσφύγων και των εκτοπισθέντων, καθώς και της διευκόλυνσης της παροχής ανθρωπιστικής βοήθειας μέσω της βελτίωσης της ασφάλειας στην περιοχή.
<P>
Όσον αφορά την εσωτερική πολιτική κατάσταση σε αυτές τις δύο χώρες, το Συμβούλιο θεωρεί ότι η αποστολή πρέπει να διατηρήσει την ανεξαρτησία, την αμεροληψία και την ουδετερότητά της. Ο σχεδιασμός βάσει αυτής της προσέγγισης είναι εφικτός, σύμφωνα με τις κοινοτικές διαδικασίες διαχείρισης κρίσεων. Τα επόμενα βήματα που πρέπει να πραγματοποιηθούν είναι η έγκριση μιας κοινής δράσης για το περιεχόμενο της επιχείρησης και του επιχειρησιακού σχεδίου, περιλαμβανομένου του καθορισμού της σύνθεσης της δύναμης. " επιχείρηση θα διαρκέσει για ένα έτος και αναμένεται να αντικατασταθεί από πολυεθνική αποστολή του Ο"Ε. Τυχόν επιχείρηση ΕΠΑΑ στο Τσαντ και την Κεντροαφρικανική Δημοκρατία πρέπει να στηρίζεται σε ψήφισμα του Συμβουλίου Ασφαλείας του Ο"Ε και θα πραγματοποιηθεί στο πλαίσιο τακτικής διαβούλευσης με τους εταίρους μας στον Ο"Ε και την Αφρική.
<P>
Εμείς στην ΕΕ χαιρετίζουμε τη δήλωση του Προέδρου του Συμβουλίου Ασφαλείας του Ο"Ε, στις 27 Αυγούστου, στην οποία επεσήμανε ότι το Συμβούλιο Ασφαλείας είναι έτοιμο να εγκρίνει την ανάπτυξη πολυδιάστατης παρουσίας στα ανατολικά του Τσαντ και στα βορειοανατολικά της Κεντροαφρικανικής Δημοκρατίας. Κάθε επιχείρηση της ΕΕ στο Τσαντ και την Κεντροαφρικανική Δημοκρατία πρέπει να συμπληρώνεται από πολιτικές πρωτοβουλίες για τη διαχείριση της περιφερειακής διάστασης της σύγκρουσης στο Νταρφούρ. Ειδικότερα, κάθε προσπάθεια με στόχο την εξομάλυνση των σχέσεων μεταξύ του Τσαντ και του Σουδάν πρέπει να υποστηριχθεί, σύμφωνα με τις συμφωνίες της Τρίπολης και του Ριάντ. Το Σουδάν, το Τσαντ και η Κεντροαφρικανική Δημοκρατία πρέπει επίσης να ενθαρρυνθούν να τηρήσουν τις δεσμεύσεις που ανέλαβαν όσον αφορά τη μη παροχή στήριξης στα αντάρτικα κινήματα που επιχειρούν από τα εδάφη τους κατά οιασδήποτε από τις υπόλοιπες χώρες.
<SPEAKER ID="229" NAME="Louis Michel">
μέλος της Επιτροπής. - (FR) Κυρία Πρόεδρε, κυρίες και κύριοι, με τη χθεσινή έγκριση από το Συμβούλιο Ασφαλείας των "νωμένων Εθνών του ψηφίσματος αριθ. 1778/2007 για την ανάπτυξη διεθνούς δύναμης στα ανατολικά του Τσαντ και στα βορειοανατολικά της Κεντροαφρικανικής Δημοκρατίας υπάρχουν πλέον οι προϋποθέσεις ώστε να εγκρίνει το Συμβούλιο της Ευρωπαϊκής Ένωσης, εντός των επομένων ημερών, επιχείρηση ΕΠΑΑ στις χώρες αυτές. " εν λόγω εξέλιξη είναι σαφώς μείζονος σημασίας και φρονώ ότι πρέπει να επιδοκιμαστεί. Οι περιοχές που στοχεύονται από την επιχείρηση βρίσκονται σήμερα σε κατάσταση γενικευμένης αστάθειας και ανασφάλειας η οποία πλήττει εκατοντάδες χιλιάδες αμάχους, οι οποίοι είναι υποχρεωμένοι να ζουν υπό συνθήκες εξαιρετικής τρωτότητας. Όπως γνωρίζετε, η κατάσταση αυτή δεν μπορεί να εξηγηθεί αποκλειστικά από τον αντίκτυπο που έχει η κρίση του Νταρφούρ στο Τσαντ και την Κεντροαφρικανική Δημοκρατία. Υπάρχουν επίσης ενδογενείς λόγοι, ιδιαίτεροι για τις δύο αυτές χώρες, κυρίως στην περίπτωση του Τσαντ.
<P>
" σταθερότητα σε αυτές τις περιοχές του Τσαντ και της Κεντροαφρικανικής Δημοκρατίας μπορεί να εξασφαλιστεί μόνον εφόσον οι διεθνείς παρεμβάσεις, και ειδικότερα αυτές της Ευρωπαϊκής Ένωσης, συνυπολογίσουν μια σειρά παραγόντων. Μεταξύ αυτών περιλαμβάνονται, πρώτον, η ποιότητα της αστυνομικής και στρατιωτικής παρουσίας στο Τσαντ και την Κεντροαφρικανική Δημοκρατία, δεύτερον, η υιοθέτηση μιας προσέγγισης η οποία δεν στηρίζεται αποκλειστικά στην ασφάλεια αλλά περιλαμβάνει επίσης την παροχή ενίσχυσης και την εδραίωση πολιτικών θεσμών και, τέλος, τη δυνατότητα περιορισμού και συγκράτησης κάθε παρέμβασης του Σουδάν και της περιοχής του Νταρφούρ στο Τσαντ και την Κεντροαφρικανική Δημοκρατία.
<P>
Επιτρέψτε μου να αναφερθώ στον πρώτο παράγοντα: ο τομέας αυτός υπάγεται στον δεύτερο πυλώνα. Τα μέλη του Συμβουλίου έχουν εκφράσει τις απόψεις τους επί του θέματος και αναμφίβολα θα έχουν περισσότερα να πουν τις επόμενες ημέρες. Ένα σημαντικό στοιχείο που πρέπει να ληφθεί υπόψη κατά την ανάπτυξη μιας τέτοιας ευρωπαϊκής δύναμης προστασίας είναι προφανώς η ανάγκη προστασίας της ανθρωπιστικής ζώνης. Γι' αυτό οι συνεργάτες μου στην ECHO συνεργάζονται στενά με τους στρατιωτικούς σχεδιαστές του Συμβουλίου προκειμένου να διασφαλιστεί η τήρηση των συναφών εντολών και η ανάπτυξη υψηλού επιπέδου συνεργασίας μεταξύ των στρατιωτικών και ανθρωπιστικών υπηρεσιών. Επιμένουμε ειδικότερα να είναι παρόντες στην περιοχή οι αξιωματικοί σύνδεσης της ευρωπαϊκής δύναμης προστασίας, προκειμένου να διασφαλιστεί η στενή σχέση και η μόνιμη ανταλλαγή πληροφοριών με τις ανθρωπιστικές οργανώσεις.
<P>
Επιτρέψτε μου τώρα να θίξω τον δεύτερο παράγοντα. Τα μέτρα βοήθειας της Επιτροπής καλύπτουν τρεις πτυχές. " πρώτη συνίσταται στην υποστήριξη της ασφάλειας της αστυνομικής επιχείρησης στο Τσαντ, υπό την αιγίδα των "νωμένων Εθνών. Αυτό ισοδυναμεί ουσιαστικά με τη χρηματοδότηση της εκπαίδευσης 800 αστυνομικών από το Τσαντ οι οποίοι θα είναι υπεύθυνοι για τη διατήρηση της τάξης στους καταυλισμούς που έχουν δημιουργηθεί για τους πρόσφυγες και τους εκτοπισθέντες. Είναι κρίσιμο η εν λόγω αστυνομική δράση να είναι υποδειγματική. Είναι επίσης πολύ σημαντικό να την υποδεχτεί θετικά ο τοπικός πληθυσμός. Για τον σκοπό αυτόν, πρόκειται να παρασχεθεί χρηματοδότηση ύψους 10 εκατ. ευρώ στο πλαίσιο του μέσου σταθεροποίησης πριν από τα τέλη του 2007.
<P>
Θα αναφερθώ τώρα στα ανθρωπιστικά μέτρα. Το 2007 η Επιτροπή διέθεσε 30,5 εκατ. ευρώ για επείγουσα ανθρωπιστική βοήθεια και πολυτομεακά προγράμματα βοήθειας τα οποία είναι σχεδιασμένα να βοηθήσουν τους πρόσφυγες και τους εσωτερικώς εκτοπισθέντες πληθυσμούς καθώς και τις φιλοξενούσες κοινότητες στο Τσαντ. " Κεντροαφρικανική Δημοκρατία έλαβε βοήθεια ύψους 8 εκατ. ευρώ, ενώ παρόμοια ποσά έχουν διατεθεί για το 2008.
<P>
Το τρίτο στοιχείο αφορά την επανένταξη και την αποκατάσταση. Πρόκειται να κινητοποιηθούν πρόσθετοι πόροι από το 9ο Ευρωπαϊκό Ταμείο Ανάπτυξης ύψους περίπου 13,1 εκατ. ευρώ σε βραχυπρόθεσμο ορίζοντα για το Τσαντ και την Κεντροαφρικανική Δημοκρατία. Το πρόγραμμα έχει σχεδιαστεί ως συνέχεια των δραστηριοτήτων της ECHO με σκοπό την υλοποίηση μιας στρατηγικής για την αποκατάσταση και τη μετάβαση στην ανάπτυξη.
<P>
Κυρίες και κύριοι, αυτά τα μέτρα παροχής βοήθειας είναι αναγκαία όμως πρέπει συγχρόνως να συνδέονται με παρεμβάσεις που θα αφορούν την πολιτική διαδικασία. Εάν θέλουμε να διασφαλιστεί η διαρκής σταθερότητα, οι παρεμβάσεις που πραγματοποιούνται σε διεθνές και ευρωπαϊκό επίπεδο πρέπει να συμπληρωθούν από διάφορες άλλες δραστηριότητες που σχετίζονται με την αποκατάσταση του κράτους δικαίου, την αναζωογόνηση της οικονομικής διακυβέρνησης, τη μεταρρύθμιση του νομικού συστήματος και του συστήματος ασφάλειας, και τη διενέργεια πολιτικού διαλόγου μεταξύ της κυβέρνησης και των κομμάτων της αντιπολίτευσης. Εξυπακούεται ότι αυτό το στοιχείο είναι σημαντικό, ιδίως ενόψει των εκλογών του 2009.
<P>
" Επιτροπή θα συνεχίσει να προάγει αυτή τη σφαιρική προσέγγιση στο Τσαντ και την Κεντροαφρικανική Δημοκρατία. Ομοίως, η Επιτροπή ενεργοποιεί όλες τις δυνάμεις της για την επίλυση της σύγκρουσης στο Νταρφούρ, όχι μόνο παρέχοντας ανθρωπιστική βοήθεια και συνδρομή για την αποκατάσταση, αλλά και στηρίζοντας τη διαδικασία διαπραγμάτευσης και διαμεσολάβησης, στην οποία προφανώς μετέχουμε πολύ εντατικά. Ως εκ τούτου, ενημέρωσα προσφάτως τον Γενικό Γραμματέα των "νωμένων Εθνών, κ. Ban Ki-moon, και τον Πρόεδρο της Επιτροπής της Αφρικανικής Ένωσης, κ. Konaré, ότι η Επιτροπή θα συνεισφέρει στο Καταπιστευματικό Ταμείο για το Νταρφούρ για την υποστήριξη των διαπραγματεύσεων. Επιπλέον, η Επιτροπή χρηματοδοτεί επίσης πρωτοβουλίες οι οποίες αποσκοπούν στο να διασφαλιστεί η συμμετοχή και η προσήλωση της κοινωνία του Νταρφούρ στη διαδικασία επίλυσης συγκρούσεων.
<SPEAKER ID="230" NAME="Karl von Wogau">
εξ ονόματος της Ομάδας PPE-DE. - (DE) Κυρία Πρόεδρε, κυρίες και κύριοι, κατά τη γνώμη μου η ανθρωπιστική κατάσταση στο Τσαντ και ιδίως κατά μήκος των 1 360 χιλιομέτρων των συνόρων με το Σουδάν, αλλά και στη μεθόριο με την Κεντροαφρικανική Δημοκρατία, καθιστά αναγκαία την επέμβαση της διεθνούς κοινότητας.
<P>
Επισκέφθηκα το Τσαντ πριν από λίγες ημέρες και σχημάτισα μία εικόνα της κατάστασης. Στην περιοχή αυτή, παραπάνω από 400 000 πρόσφυγες και εκτοπισμένοι φιλοξενούνται σε στρατόπεδα προσφύγων, τα οποία είναι εκτεθειμένα στη διαρκή απειλή ληστών, συμμοριών που λεηλατούν, αλλά και της πολιτοφυλακής Janjaweed από το Σουδάν. Ακόμα δυσκολότερη είναι η κατάσταση στο ύπαιθρο. " έλλειψη ασφάλειας έχει ως αποτέλεσμα να καταφεύγουν ολοένα περισσότεροι άνθρωποι στα στρατόπεδα προσφύγων.
<P>
Προκειμένου να προσφέρουμε βοήθεια στους ανθρώπους που υποφέρουν, πρέπει να βελτιωθεί η κατάσταση της περιοχής ως προς την ασφάλεια έτσι ώστε να μπορούν να επιστρέψουν στα σπίτια τους. Αυτό συνιστά μία σοβαρή πρόκληση, για την αντιμετώπιση της οποίας απαιτείται κατανομή καθηκόντων. Τα "νωμένα Έθνη ανέλαβαν εδώ το καθήκον να συμβάλουν στη δημιουργία αστυνομικών δυνάμεων που θα μπορούν αργότερα να αποτελέσουν και εταίρους για τις δυνάμεις ασφαλείας. Από την άλλη, από την Ευρωπαϊκή Ένωση ζητήθηκε να διαθέσει δυνάμεις που θα μπορούν να αποκρούσουν τους Janjaweed και τους ληστές και να αποτρέψουν επιθέσεις σε βάρος των προσφύγων, των εκτοπισμένων και του άμαχου πληθυσμού.
<P>
Με την παρούσα πρόταση ψηφίσματος το Ευρωπαϊκό Κοινοβούλιο εγκρίνει μία τέτοια επέμβαση, όμως μόνο υπό τους εξής όρους: πρώτον, όπως επεσήμανε και ο Πρόεδρος και ο Επίτροπος, πρέπει να συνεχιστούν οι πολιτικές διαπραγματεύσεις, γιατί τελικά χρειαζόμαστε μία πολιτική λύση. Αν όμως στείλουμε εκεί δυνάμεις, πρέπει να διαθέτουν ισχυρή εντολή που θα καθιστά πραγματικά εφικτή την αναχαίτιση των Janjaweed και των ληστών.
<P>
" περιοχή που πρέπει να περιφρουρηθεί, είναι πολύ μεγάλη και ως εκ τούτου πρέπει και η δύναμη να είναι αρκετά μεγάλη προκειμένου να μπορεί πραγματικά να επιτύχει βελτίωση της κατάστασης. Πρέπει να είναι φανερό πως πρόκειται για ευρωπαϊκή δύναμη στην οποία συμμετέχουν αρκετά ευρωπαϊκά έθνη. Επίσης, η δύναμη της EUFOR πρέπει να διαθέτει τον σωστό εξοπλισμό που θα της δίνει τη δυνατότητα να εκπληρώσει την αποστολή της. Ενόψει του σχετικά μικρού μεγέθους της δύναμης και της έκτασης της παραμεθόριας περιοχής, αυτό απαιτεί πρωτίστως εξαιρετική πληροφόρηση και ικανότητες μεταφοράς γιατί η δύναμη πρέπει να μπορεί να διαπιστώνει γρήγορα πού υπάρχει κίνδυνος και να μπορεί να φθάσει γρήγορα στο σημείο αυτό.
<P>
Δεν πρέπει σε καμία περίπτωση να καταλήξουμε σε μια κατάσταση όπου η δύναμη της EUFOR στο Τσαντ θα μπορεί μόνο, εξαιτίας της εντολής της ή εξαιτίας ελλειμμάτων ως προς τον εξοπλισμό, να προστατεύσει τον εαυτό της χωρίς να μπορεί να εκπληρώσει τη βασική της αποστολή. Άλλος ένας όρος του Ευρωπαϊκού Κοινοβουλίου είναι να θεσπιστεί μία σαφής στρατηγική εξόδου που θα προβλέπει πώς και από ποιον θα αντικατασταθεί η δύναμη της EUFOR μετά την προβλεπόμενη ετήσια διάρκεια της επιχείρησης.
<P>
Επίσης, το Ευρωπαϊκό Κοινοβούλιο υπογραμμίζει στην παρούσα πρόταση ψηφίσματος ότι ενόψει της πολύπλοκης πολιτικής κατάστασης στην περιοχή, αυτή η ευρωπαϊκή δύναμη πρέπει να ενεργεί στο Τσαντ ως ουδέτερη δύναμη με σκοπό την ασφάλεια και την προστασία των αμάχων. " ανάπτυξη της EUFOR πέρυσι στο Κονγκό έδειξε πόσο σημαντική μπορεί να είναι μία αξιόπιστη αμεροληψία και ανεξαρτησία για την επιτυχία μίας επιχείρησης.
<P>
" Ευρωπαϊκή Ένωση μπορεί σήμερα να συνεισφέρει σημαντικά με μία αποστολή περιορισμένης διάρκειας ενός έτους στη βελτίωση της ανθρωπιστικής κατάστασης και να υποστηρίξει την Αφρικανική Ένωση στην ανάληψη μεγαλύτερων ευθυνών στην περιοχή. Και τα δύο είναι αναγκαία και γι' αυτό σας ζητώ να εγκρίνετε την παρούσα πρόταση ψηφίσματος.
<SPEAKER ID="231" NAME="Ana Maria Gomes">
εξ ονόματος της Ομάδας PSE. - (PT) Στο ψήφισμα αριθ. 1778 του Συμβουλίου Ασφαλείας, το οποίο εγκρίθηκε εχθές, διαπιστώνεται ότι η κατάσταση στην περιοχή των συνόρων μεταξύ του Σουδάν, του Τσαντ και της Κεντροαφρικανικής Δημοκρατίας συνιστά απειλή για τη διεθνή ειρήνη και ασφάλεια.
<P>
Στην πρόταση ψηφίσματος του Ευρωπαϊκού Κοινοβουλίου αναγνωρίζονται ο επείγων χαρακτήρας της κατάστασης και η ευθύνη της Ευρωπαϊκής Ένωσης να παράσχει προστασία. " συντριπτική πλειονότητα των βουλευτών του Σώματος συμφωνεί με τις ανθρωπιστικές ΜΚΟ που βρίσκονται στην περιοχή, με τους πρόσφυγες στην περιοχή που ζουν υπό άθλιες συνθήκες και σε κλίμα διαρκούς φόβου, καθώς και με τον Γενικό Γραμματέα των "νωμένων Εθνών. Όλοι αναφέρονται στην επείγουσα ανάγκη διεθνούς παρουσίας σε αυτή την περιοχή, η οποία πρέπει να περιλαμβάνει μια ισχυρή στρατιωτική συνιστώσα. Δεν υπάρχει χώρα ή πολυμερής οργανισμός καταλληλότερος από την Ευρωπαϊκή Ένωση για να εκπληρώσει αποτελεσματικά την εντολή που δίδεται με το ψήφισμα αριθ. 1778. " ΕΠΑΑ (Ευρωπαϊκή Πολιτική Ασφάλειας και Άμυνας) έχει ωριμάσει και υπάρχει για τέτοιες ακριβώς έκτακτες καταστάσεις.
<P>
Σε αυτό το πλαίσιο, όσον αφορά την αποστολή κοινοτικής στρατιωτικής δύναμης στην περιοχή, το Συμβούλιο και η πορτογαλική Προεδρία μπορούν να υπολογίζουν στην καταρχήν στήριξη του Κοινοβουλίου. Εντούτοις, το Ευρωπαϊκό Κοινοβούλιο είναι υποχρεωμένο να εκφράσει την ανησυχία του για ορισμένες πτυχές αυτής της αποστολής. Πρώτον, φοβούμαστε ότι η διστακτικότητα των κρατών μελών να παράσχουν στη δύναμη το ελάχιστο προσωπικό και τον στρατιωτικό εξοπλισμό που απαιτείται θα μειώσει σημαντικά την αποτελεσματικότητά της. Προσθέτουμε δε ότι όσο μικρότερες είναι οι συνεισφορές των άλλων κρατών μελών τόσο περισσότερο ορατή θα είναι η γαλλική συνιστώσα της δύναμης. Ωστόσο, η εικόνα αμεροληψίας αυτής της αποστολής είναι επιβεβλημένη για την επιτυχία της και η Γαλλία δεν θεωρείται ουδέτερος παράγοντας στην περιοχή.
<P>
Δεύτερον, το Κοινοβούλιο ζητεί η δύναμη αυτή να συνοδεύεται από διπλωματική επίθεση στην περιοχή, με σκοπό να προαχθούν οι διαδικασίες εθνικής συμφιλίωσης εντός του Τσαντ και της Κεντροαφρικανικής Δημοκρατίας. Οι ρίζες της αστάθειας, παρότι συνδέονται με το δράμα στο Νταρφούρ, είναι επίσης εσωτερικές, και μπορούν να ξεπεραστούν μόνο μέσω εσωτερικών πολιτικών διαδικασιών. Όπως δηλώνεται στην πρόταση ψηφίσματος του Κοινοβουλίου, χωρίς μια γνήσια πολιτική διαδικασία συμφιλίωσης στην περιοχή, η επιχείρηση της Ευρωπαϊκής Ένωσης, η οποία προγραμματίζεται να διαρκέσει μόνο 12 μήνες, δεν μπορεί να συμβάλει βιώσιμα στην ειρήνη.
<P>
Τέλος, το Σώμα χαιρετίζει την εντολή της δύναμης που θα δράσει δυνάμει του Κεφαλαίου VII του Χάρτη των "νωμένων Εθνών. Είναι αναγκαίο η εν λόγω εντολή να ερμηνευθεί ορθώς επί του εδάφους και τα ευρωπαϊκά στρατεύματα να προστατέψουν ενεργά τους αμάχους που κινδυνεύουν, δημιουργώντας μια ανθρωπιστική ζώνη για τις διεθνείς οργανώσεις και προστατεύοντας την Αποστολή των "νωμένων Εθνών στην Κεντροαφρικανική Δημοκρατία και το Τσαντ (MINURCAT). " πρόσφατη ιστορία είναι γεμάτη από τραγικά παραδείγματα, από το Κιγκάλι έως τη Σρεμπρένιτσα, ανυπεράσπιστων πληθυσμών αμάχων οι οποίοι κατέβαλαν το ύψιστο τίμημα εξαιτίας της διστακτικότητας διεθνών στρατευμάτων και της υπερβολικής τους προσκόλλησης στους κανόνες.
<P>
Ευελπιστούμε ότι κάποια στιγμή αυτή η επιχείρηση θα χρησιμεύσει ως υποδειγματικό παράδειγμα της ΕΠΑΑ και της αποτελεσματικής πολυμέρειας στην πράξη, καθώς και ως απόδειξη της επιθυμίας της Ευρωπαϊκής Ένωσης να ενισχύσει τα "νωμένα Έθνη και να συμβάλει στην επίλυση κρίσεων σύμφωνα με το διεθνές δίκαιο και το καθήκον προστασίας που κατοχυρώνεται σε αυτό.
<SPEAKER ID="232" NAME="Annemie Neyts-Uyttebroeck">
εξ ονόματος της Ομάδας ALDE. - (NL) Κυρία Πρόεδρε, κύριε Επίτροπε, κυρίες και κύριοι, όπως ήδη επισημάνατε επανειλημμένα, το Συμβούλιο Ασφαλείας του Ο"Ε ψήφισε εχθές ομοφώνως υπέρ της ανάπτυξης πολυδιάστατης παρουσίας στα ανατολικά του Τσαντ και στα βορειοανατολικά της Κεντροαφρικανικής Δημοκρατίας για ένα έτος. Αυτή θα συνίσταται σε μια πολιτική και αστυνομική αποστολή του Ο"Ε την οποία θα ονομάσουμε MINURCAT, υπό την αιγίδα του Ο"Ε, και μια στρατιωτική αποστολή της Ευρωπαϊκής Ένωσης, την EUFOR, η οποία θα την υποστηρίζει και θα την προστατεύει.
<P>
Αυτή η ευρωπαϊκή αποστολή ασφάλειας και άμυνας θα λειτουργεί βάσει του Κεφαλαίου VII του Χάρτη των "νωμένων Εθνών, και αυτό είναι εξαιρετικά σημαντικό διότι σημαίνει ότι θα είναι σε θέση να χρησιμοποιήσει όλα τα δυνατά μέσα για την εκπλήρωση των καθηκόντων της, ενώ σημαίνει επίσης ότι θα διαθέτει ισχυρή εντολή, κάτι που ρητώς είχε ζητήσει το Κοινοβούλιο. Έτσι αυξάνονται οι πιθανότητες επιτυχίας της αποστολής, αλλά αυξάνονται συγχρόνως σημαντικά και οι ευθύνες μας.
<P>
Έχουμε επανειλημμένα εκφράσει την ανησυχία μας στο Κοινοβούλιο για την κατάσταση στο Νταρφούρ και τη θορύβησή μας για την επέκταση της έλλειψης ασφάλειας και της αστάθειας σε γειτονικά εδάφη και στο σύνολο της ευρύτερης περιοχής. Πάνω από 1 εκατ. άνθρωποι έχουν αναγκαστεί να τραπούν σε φυγή, είτε εντός της χώρας τους είτε εκτός των συνόρων. Είναι εκτεθειμένοι σε κάθε είδους κακουχίες και πράξεις βίας, ενώ περισσότερο υποφέρουν συνήθως οι γυναίκες και τα παιδιά. Επιπλέον, η κατάσταση αυτή απειλεί τις εύθραυστες ειρηνευτικές συμφωνίες που επιτεύχθηκαν τόσο στο Τσαντ όσο και στην Κεντροαφρικανική Δημοκρατία, καθόσον, εκτός από τους πολιτικούς αντάρτες, υπάρχουν κοινοί ληστές οι οποίοι αντιμετωπίζουν την κατάσταση ως μια ευκαιρία για να ληστεύουν, να κακοποιούν και να δολοφονούν τον άμαχο πληθυσμό.
<P>
Συνεπώς, τα καθήκοντα της EUFOR θα είναι κάθε άλλο παρά απλά. Εντούτοις, προτού μπορέσουμε να συζητήσουμε γι' αυτό, πρέπει να σκεφτούμε πώς θα συγκεντρώσουμε τα στρατεύματα, όπως επεσήμανε η κ. Gomes, και όχι μόνο το θέμα της συγκέντρωσης της δύναμης αλλά και της εξόπλισής της. " στιγμή της αλήθειας πλησιάζει για όλα τα κράτη μέλη, περιλαμβανομένου και του δικού μου: η στιγμή κατά την οποία, εκτός από τα ωραία λόγια και τις μεγαλόστομες δηλώσεις, θα χρειαστεί να προσφέρουμε τα υπεσχημένα όσον αφορά τους στρατιώτες και το υλικό. Αυτό αφορά επίσης το Κοινοβούλιο. Επιμείναμε, ορθώς, στη λεπτομερή ενημέρωση και χρησιμοποιήσαμε τις αρμοδιότητές μας για να παράσχουμε τεκμηριωμένες και ουσιαστικές συμβουλές. Αυτό το κατορθώσαμε εν μέρει επειδή είχαμε μια μακρά ανταλλαγή απόψεων την περασμένη εβδομάδα με τον στρατηγό Leaky.
<P>
Οι συμβουλές μας είναι θετικές. Θα είναι καθήκον και υποχρέωσή μας να διασφαλίσουμε ότι η αποστολή θα μπορέσει να υλοποιηθεί το ταχύτερο δυνατόν και με τις καλύτερες δυνατές προϋποθέσεις.
<SPEAKER ID="233" NAME="Ģirts Valdis Kristovskis">
εξ ονόματος της Ομάδας UEN. - (LV) Κυρία Πρόεδρε, εξ ονόματος της Ομάδας Ένωση για την Ευρώπη των Εθνών θέλω να υπογραμμίσω ότι στηρίζουμε τη στρατιωτική αποστολή της ΕΠΑΑ στο πλαίσιο της μεγαλύτερης ειρηνευτικής αποστολής παγκοσμίως, στο Τσαντ και την Κεντροαφρικανική Δημοκρατία. Μιλάμε για τη σοβαρότερη διασυνοριακή ανθρωπιστική κρίση στον κόσμο. Μάλιστα, το Συμβούλιο Ασφαλείας του Ο"Ε όφειλε να είχε παρέμβει πολύ νωρίτερα. " τετραετής καθυστέρηση έχει κοστίσει τις ζωές 200 000 ανθρώπων, ενώ 2,5 εκατ. άνθρωποι έχουν εκδιωχθεί από τις εστίες τους και πραγματοποιούνται βάναυσες επιθέσεις κατά παρόχων ανθρωπιστικής βοήθειας. Μπορούμε να προβλέψουμε ότι η κλίμακα της κρίσης που ξεκίνησε από τη σύγκρουση στο Νταρφούρ θα επιτρέψει να δοκιμαστεί η πολιτική βούληση, καθώς και η στρατιωτική ικανότητα, της Ευρωπαϊκής Ένωσης. Προ ολίγων ημερών ο στρατηγός D. Leakey διαβεβαίωσε τους βουλευτές του ΕΚ ότι, ανεξαρτήτως των προβλημάτων χρηματοδότησης και των δυσχερειών ως προς την πρόβλεψη όλων των πιθανών απειλών και κινδύνων που θα μπορούσαν να εμφανιστούν κατά τη διάρκεια της επιχείρησης, από στρατιωτική άποψη η Ευρωπαϊκή Ένωση είναι ικανή να εκτελέσει αυτή την επιχείρηση όχι χειρότερα από ό,τι στη Βοσνία, ενώ από στρατιωτική άποψη η συγκεκριμένη επιχείρηση θα είναι λιγότερο έντονη.
<SPEAKER ID="234" NAME="Angelika Beer">
εξ ονόματος της Ομάδας Verts/ALE. - (DE) Κυρία Πρόεδρε, κυρίες και κύριοι, παραθέτω μερικά ακόμα αριθμητικά στοιχεία για το θέμα για το οποίο συζητούμε: 230 000 πρόσφυγες, συν 170 000 εσωτερικά εκτοπισμένοι, ενώ υπολογίζεται ότι 700 000 άνθρωποι απειλούνται έμμεσα από επιθέσεις.
<P>
Συνηγορούμε υπέρ του να κλείσει αυτό το κενό στην προστασία. Σε αυτό θα πρέπει να εστιαστεί η ευρωπαϊκή αποστολή. Από χθες υπάρχει η προϋπόθεση μιας ισχυρής εντολής. Το θέμα της ουδετερότητας δεν έχει διευκρινιστεί. Αυτή τη στιγμή φαίνεται πως οι ήδη εγκατεστημένες στο Τσαντ γαλλικές δυνάμεις απλώς θα ενισχυθούν από λίγες χώρες, πράγμα που θέτει σε κίνδυνο την ουδετερότητα, αλλά και την επιτυχία της αποστολής.
<P>
Αυτό όμως που θέλω ιδίως να ζητήσω από τους υπουργούς Εξωτερικών σχετικά με την απόφαση που θα λάβουν την Παρασκευή, είναι να μεριμνήσουν ώστε να οριστεί ξεκάθαρα ο χώρος των επιχειρήσεων της αποστολής της EUFOR. Αυτό δεν έχει γίνει μέχρι σήμερα. Θα ήταν καταστροφικό αν αυτή η αποστολή δεν επιτρέπεται να επιχειρεί εκεί όπου χρειάζεται περισσότερο η βοήθεια, δηλαδή στην παραμεθόριο. Περιμένω να διαπραγματευθεί η Ευρωπαϊκή Ένωση με το καθεστώς του Τσαντ και να εξασφαλίσει το δικαίωμα δραστηριοποίησης και κατά μήκος των έκτασης 35 χιλιομέτρων συνόρων, γιατί αλλιώς θα είναι μία επιχείρηση-προκάλυμμα που είναι πιθανό ακόμα και να θέσει σε κίνδυνο ανθρώπους.
<SPEAKER ID="235" NAME="Tobias Pflüger">
εξ ονόματος της Ομάδας GUE/NGL. - (DE) Κυρία Πρόεδρε, μία διευκρίνιση: εδώ πρόκειται για μία αποστολή ΕΠΑΑ στο Τσαντ και στην Κεντροαφρικανική Δημοκρατία σύμφωνα με το κεφάλαιο VII του χάρτη του Ο"Ε, δηλαδή για μία επιχείρηση στρατιωτικών δυνάμεων, και όχι για το Σουδάν ή το Νταρφούρ. " γαλλική κυβέρνηση θέλει οπωσδήποτε αυτήν την αποστολή της ΕΕ. Θέλει να παράσχει η ίδια το στρατηγείο και το επιχειρησιακό κέντρο. " γερμανική και η αγγλική κυβέρνηση το αντιμετωπίζουν αυτό με μεγάλο σκεπτικισμό. Ήδη σήμερα έχουν αναπτυχθεί γάλλοι στρατιώτες στο Τσαντ. Είναι ολοφάνερο ότι η Γαλλία εμφανίζεται ως δύναμη προστασίας στις κυβερνήσεις του Τσαντ και της Κεντροαφρικανικής Δημοκρατίας και τώρα θέλει απλώς να ωραιοποιήσει την εμπλοκή της θέτοντας τη σφραγίδα της ΕΕ. Οι δυνάμεις της Γαλλίας δεν είναι ουδέτερες, είναι σαφώς προκατειλημμένες. Για παράδειγμα, βομβάρδισαν επαναστάτες που δρούσαν στην περιοχή. Οι αρχηγοί των επαναστατών ανακοίνωσαν ότι εάν οι δυνάμεις της ΕΕ δεν είναι ουδέτερες, θα τις πολεμήσουν.
<P>
Όπως άκουσα τώρα, δεν είναι διαθέσιμη η δύναμη επέμβασης των σκανδιναβικών χωρών και στο ψήφισμα του Ο"Ε γίνεται σαφής έκκληση για ανοιχτή συνεργασία με τον στρατό και την αστυνομία του Τσαντ. Είναι προφανές ότι το Τσαντ και η Κεντροαφρικανική Δημοκρατία δεν είναι δημοκρατίες. Εντολή αυτής της δύναμης της ΕΕ δεν είναι η επιστροφή των προσφύγων, και αυτή η επέμβαση είναι πολύ επικίνδυνη -αυτό πρέπει να το πω καθαρά. " Ομάδα μας θα καταψηφίσει την πρόταση ψηφίσματος γιατί πιστεύουμε ότι με αυτήν την επιχείρηση η κατάσταση δεν θα βελτιωθεί, αλλά θα χειροτερεύσει.
<SPEAKER ID="236" NAME="Hubert Pirker" AFFILIATION="PPE-DE">
(DE) Κυρία Πρόεδρε, κύριε Επίτροπε, για την ενημέρωση του κ. Pflüger και των άλλων θέλω να πω ότι η αποστολή της δύναμης της ΕΕ είναι ανθρωπιστική και συνίσταται στη μέριμνα για την ασφάλεια των προσφύγων από το Τσαντ και το Νταρφούρ, και με στρατιωτικά μέσα. Το Συμβούλιο Ασφαλείας του Ο"Ε ενέκρινε την αποστολή ευρωπαϊκής δύναμης του Ο"Ε και συνεπεία τούτου η Ευρωπαϊκή Ένωση βρίσκεται υπό διεθνή παρακολούθηση ως προς το τι μπορεί πραγματικά να επιτύχει σε στρατιωτικό επίπεδο και σε επίπεδο εξωτερικής πολιτικής.
<P>
" επιχείρηση αυτή ενέχει έναν κίνδυνο και μία ευκαιρία: ο κίνδυνος είναι απόρροια των εξαιρετικά δυσχερών πολιτικών συνθηκών σε αυτή τη γεμάτη κρίσεις περιοχή, και από την άλλη, η ευκαιρία είναι να δείξει η Ευρωπαϊκή Ένωση ότι έχει αναπτύξει ικανότητες στον στρατιωτικό τομέα και στον τομέα της εξωτερικής πολιτικής και ότι μπορεί πραγματικά να δράσει με σκοπό την προστασία των προσφύγων σε αυτήν την περιοχή.
<P>
Ωστόσο σήμερα -και πολλοί συμφωνούν με αυτό- ο κίνδυνος είναι μεγαλύτερος από την ευκαιρία. Γι' αυτό, το Ευρωπαϊκό Κοινοβούλιο κατάρτισε κατάλογο όρων που έχουν ήδη παρουσιαστεί και εκτείνονται από τον χρονικό περιορισμό της εντολής και συγκεκριμένους ορισμούς των στόχων και καθηκόντων μέχρι την ορθή προετοιμασία και τον τεχνικό εξοπλισμό των δυνάμεων της EUFOR και τη χορήγηση επιχειρησιακής εντολής που θα περιλαμβάνει στρατηγική αποχώρησης.
<P>
Φυσικά, για να είναι επιτυχής η επέμβαση αυτή, πρέπει να περιμένουμε όχι απλώς να εγκριθεί από τις τοπικές κυβερνήσεις, αλλά να τύχει και της υποστήριξής τους. Ωστόσο πιστεύω ότι συμφωνούμε πως εάν εκπληρωθούν όλοι οι όροι του Ευρωπαϊκού Κοινοβουλίου, η πιθανότητα επιτυχίας είναι μεγαλύτερη από τον κίνδυνο και μπορούμε να ταχθούμε υπέρ της επέμβασης.
<SPEAKER ID="237" NAME="Michel Rocard" AFFILIATION="PSE">
(FR) Κυρία Πρόεδρε, κύριε Επίτροπε, κύριε Προεδρεύων του Συμβουλίου, θέλω να εκφράσω την ικανοποίησή μου γι' αυτό το σχέδιο ψηφίσματος και για την απόφαση την οποία υποστηρίζει και θέλω επίσης να διατυπώσω ένα ακόμη σχόλιο: όταν η ανθρώπινη βαναυσότητα οδηγεί σε τραγωδίες και ανθρώπινο πόνο στην κλίμακα που έχουμε δει στο Νταρφούρ, τότε η συνείδησή μας απαιτεί αλληλεγγύη. Είμαι βαθύτατα ικανοποιημένος για την ανταπόκριση της Ευρωπαϊκής Ένωσης στην έκκληση του Γενικού Γραμματέα των "νωμένων Εθνών.
<P>
Πολλοί βουλευτές και διπλωμάτες, όπως η φίλη και συνάδελφός μου κ. Gomes προ ολίγου, έχουν τονίσει ότι αυτή η επιχείρηση δεν πρέπει σε καμία περίπτωση να επιτραπεί να εμφανιστεί ως μια ευκαιρία προώθησης γαλλικών συμφερόντων ή επέκτασης της στρατιωτικής παρουσίας της Γαλλίας στην περιοχή. Ευελπιστώ ότι δεν θα εκπλήξω κανέναν εάν πω ότι και εγώ υποστηρίζω ενθέρμως αυτή την άποψη.
<P>
Ως πρώην πρωθυπουργός, επιτρέψτε μου να δηλώσω με επίγνωση των λεγομένων μου ότι η συνεχιζόμενη παρουσία της Γαλλίας σε αυτή την περιοχή οφείλεται απλώς στη σημαντική ιστορική της κληρονομιά, καθώς το βάρος της αποικιοκρατίας είναι τέτοιο ώστε μια πολιτική αλληλεγγύης προς τους λαούς αυτούς είναι αναγκαία για να προσπαθήσουμε να τους βοηθήσουμε να αποκαταστήσουν την ειρήνη και τη σταθερότητα και να εγκαινιάσουν μια περίοδο αποτελεσματικής διακυβέρνησης. " Γαλλία δεν έχει πλέον στρατηγικά ή οικονομικά συμφέροντα σε αυτές τις περιοχές και συγκαταλέγομαι μεταξύ όσων θα προτιμούσαν να είχαμε αποσυρθεί πολύ νωρίτερα: έτσι θα είχαμε εξοικονομήσει πολλά χρήματα και θα είχαμε πραγματικά εξυπηρετήσει τα συμφέροντά μας. Ακόμη και τα αποθέματα ουρανίου του Νίγηρα δεν αποτελούν στρατηγικό συμφέρον μείζονος σημασίας, απαιτούν απλώς ικανοποιητικό επίπεδο ειρήνης και σταθερότητας ώστε τα συγκεκριμένα αποθέματα να μπορούν να είναι προσιτά σε όλους και να μπορεί να λειτουργήσει μια ανταγωνιστική αγορά.
<P>
Πρόκειται λοιπόν ουσιαστικά για ευρωπαϊκή, και όχι γαλλική, ειρηνευτική επιχείρηση, και έτσι πρέπει να είναι. Επιτρέψτε μου ωστόσο να προσθέσω μια προειδοποίηση: το όραμα αυτό θα γίνει πραγματικότητα μόνον εάν μεγάλος αριθμός ευρωπαϊκών κρατών μελών συμφωνήσουν να αποστείλουν στρατεύματα. Θα ήταν καταστροφικό αν το πνεύμα αλληλεγγύης, το οποίο για ιστορικούς λόγους προβάλλει μεγαλύτερες απαιτήσεις από τη Γαλλία σε σύγκριση με άλλες χώρες στον βαθμό που διαθέτουμε τη μεγαλύτερη στρατιωτική δύναμη, μετατρεπόταν λόγω της απουσίας σας σε κλίμα μετααποικιοκρατικής δυσπιστίας. Κάτι τέτοιο θα είναι ανόητο και πρέπει να πω ότι δεν θα με βρει σύμφωνο.
<P>
Επιτρέψτε μου να ολοκληρώσω την ομιλία μου με την ακόλουθη επισήμανση. " προφορική τροπολογία που κατατέθηκε σήμερα το πρωί από τον συνάδελφό μας κ. Gahler είναι για πρώτη ίσως φορά -δυστυχώς, για εκείνον- άστοχη. " Δημοκρατία του Τσαντ, διά του υπουργού Εξωτερικών της, συμφώνησε καταρχήν σε αυτή την επιχείρηση σε γραπτή ανακοίνωση την οποία απέστειλε στο Συμβούλιο Ασφαλείας πριν από αρκετές ημέρες. Έχω εδώ ένα φωτοαντίγραφο του εν λόγω εγγράφου, το οποίο ευχαρίστως θα δώσω στον κ. Gahler.
<SPEAKER ID="238" NAME="Eoin Ryan" AFFILIATION="UEN">
(EN) Κυρία Πρόεδρε, και εγώ στηρίζω την απόφαση να αποσταλεί δύναμη 4 000 στρατιωτών της ΕΕ στο Τσαντ ως ειρηνευτική δύναμη. " πραγματικότητα είναι ότι στο Τσαντ και την Κεντροαφρικανική Δημοκρατία επικρατεί εκτεταμένη πολιτική αστάθεια. Γνωρίζουμε ότι στην περιοχή Νταρφούρ του Σουδάν συντελείται γενοκτονία. Εάν δεν αποσταλούν ειρηνευτές στο Τσαντ, διατρέχουμε τον κίνδυνο ακόμη μεγαλύτερης αστάθειας και βιαιοπραγιών στην εν λόγω περιοχή της Αφρικής.
<P>
Εκτιμάται ότι υπάρχουν έως και 400 000 πρόσφυγες από την Κεντροαφρικανική Δημοκρατία και το Νταρφούρ σε προσφυγικούς καταυλισμούς στο Τσαντ, ωστόσο αυτοί ελέγχονται μόνο από 250 φρουρούς του στρατού του Τσαντ. Οι προσφυγικοί καταυλισμοί του Τσαντ αντιπροσωπεύουν μια τεράστια ανθρωπιστική κρίση και η διεθνής κοινότητα, μαζί με την Ευρωπαϊκή Ένωση, πρέπει να συνδράμουν την κυβέρνηση του Τσαντ ώστε να αντιμετωπίσει αυτό το κλιμακούμενο και εντεινόμενο πρόβλημα. Οι διηγήσεις που ακούμε από όσους επισκέφτηκαν πρόσφατα την περιοχή είναι πραγματικά φρικτές και, επαναλαμβάνω, οφείλουμε να πράξουμε παν δυνατόν για να προσπαθήσουμε να ανακουφίσουμε την ανθρώπινη δυστυχία που διαδραματίζεται σήμερα εκεί.
<P>
Στηρίζω σθεναρά την απόφαση να αναπτυχθούν 26 000 ειρηνευτές του Ο"Ε στο Σουδάν. " Ευρωπαϊκή Ένωση πρέπει να βρίσκεται στην πρώτη γραμμή και να συμμετέχει στην ειρηνευτική δύναμη. Χαιρετίζω επίσης τη σημερινή απόφαση της κυβέρνησης της χώρας μου να προβεί σε άμεση και εμπεριστατωμένη εκτίμηση του ρόλου που μπορούν να διαδραματίσουν στο μέλλον οι ιρλανδοί ειρηνευτές σε ειρηνευτικές επιχειρήσεις του Ο"Ε και της ΕΕ στο Σουδάν, την Κεντροαφρικανική Δημοκρατία και το Τσαντ.
<SPEAKER ID="239" NAME="Michael Gahler" AFFILIATION="PPE-DE">
(DE) Κυρία Πρόεδρε, η κατάσταση στο Τσαντ και στην Κεντροαφρικανική Δημοκρατία είναι δύσκολη για τους πληττομένους και γι' αυτό υποστηρίζω καταρχήν τη δραστηριοποίηση της ΕΕ για τη σταθεροποίηση της κατάστασης και τη βελτίωσης των συνθηκών διαβίωσης των ανθρώπων.
<P>
Ο πρόεδρος του Συμβουλίου Ασφαλείας του Ο"Ε στη δήλωσή του της 27ης Αυγούστου παρουσίασε τις προθέσεις της διεθνούς κοινότητας για επιχείρηση της ΕΕ διάρκειας δώδεκα μηνών που θα καλύψει το διάστημα μέχρι την ανάπτυξη αποστολής υπό την αιγίδα του Ο"Ε. Γι' αυτό άλλωστε υπάρχει σαφής περιορισμός της διάρκειας της αποστολής στον ένα χρόνο από την ΕΕ. Είμαι πεπεισμένος ότι χρειαζόμαστε μία ισχυρή εντολή γι' αυτό, δηλαδή δεν πρέπει να περιοριστούμε στην απλή αυτοάμυνα αλλά να μπορούμε, εάν χρειαστεί, να επιβάλουμε τους στόχους μας παρά την αντίδραση εκείνων που θέλουν να τους εμποδίσουν.
<P>
Αυτήν την κατεύθυνση ακολουθεί το κείμενο του χθεσινού ψηφίσματος του Συμβουλίου Ασφαλείας του Ο"Ε: Αναφέρεται σε μια "πολυδιάστατη παρουσία που έχει ως στόχο να συμβάλει στη δημιουργία συνθηκών ασφαλείας που θα επιτρέπουν την προαιρετική, ασφαλή και μόνιμη επιστροφή προσφύγων και εκτοπισμένων". Έχουμε την άδεια να λάβουμε "όλα τα αναγκαία μέτρα".
<P>
Απευθύνω έκκληση προς το Συμβούλιο να φροντίσει να μην είναι οι δυνάμεις αυτές μόνο μία αισθητική βελτίωση της γαλλικής δύναμης. Οι τοπικές ευαισθησίες πρέπει να ληφθούν υπόψη και όσον αφορά την εθνικότητα του διοικητή. Δυστυχώς, η Γαλλία δεν ήταν ως τώρα ουδέτερη στις συγκρούσεις στο Τσαντ και την Κεντροαφρικανική Δημοκρατία, αλλά υποστήριζε κατά παράδοση την πλευρά της κυβέρνησης. Ως εκ τούτου η γλώσσα της διοίκησης και της επιχείρησης στην περιοχή πρέπει να είναι η αγγλική, γιατί έτσι οι άνθρωποι θα καταλάβουν τουλάχιστον ότι αυτοί οι Ευρωπαίοι είναι άλλοι από αυτούς που βλέπουν συνήθως.
<P>
Μια και αναφέρομαι στη Βρετανία: θεωρώ ότι είναι εξαιρετικά επικριτέο το ότι το "νωμένο Βασίλειο απέτρεψε το να ηγείται της επιχείρησης το κέντρο επιχειρήσεων της ΕΕ στις Βρυξέλλες. Δεν πρέπει να επιτρέψουμε μελλοντικά σε αυτούς που αποστασιοποιούνται να μη συμμετέχουν μεν οι ίδιοι, αλλά να αρνούνται στους άλλους τη χρήση κοινών δομών.
<P>
Προσωπικά διατηρώ αμφιβολίες για το εφικτό των στόχων. Έχουμε θέσει συγκεκριμένους στόχους; Πόσοι από τους εσωτερικά εκτοπισμένους θα πρέπει να έχουν επιστρέψει στα σπίτια τους μέχρι το τέλος του χρόνου; Πόσοι πρόσφυγες από το Νταρφούρ θα πρέπει να έχουν επιστρέψει εκεί; Δεν αρκεί να παραδώσουμε τη σκυτάλη μετά από ένα χρόνο και να έχουμε ακόμα τον ίδιο αριθμό προσφύγων στα στρατόπεδα.
<P>
Και τα έξοδα είναι σημαντικά. Ακούω ότι μόνο για την κατασκευή κατάλληλου διαδρόμου απογείωσης και προσγείωσης και για το κεντρικό αρχηγείο θα χρειαστούν 100 εκατομμύρια ευρώ. Σε αυτά θα προστεθούν τα τρέχοντα έξοδα για τις δυνάμεις. Μπορεί να πει το Συμβούλιο κάτι πιο συγκεκριμένο για το γενικό οικονομικό πλαίσιο;
<P>
Ένα τελευταίο σημείο που ωστόσο θεωρώ καθοριστικό, είναι: πριν από την ανάπτυξη δυνάμεων, πρέπει να έχουμε από την κυβέρνηση του Τσαντ τη σαφή διαβεβαίωση ότι θα εγκρίνει στη συνέχεια την εγκατάσταση δύναμης υπό την αιγίδα του Ο"Ε, όποια κι αν θα είναι η σύνθεσή της. Άκουσα τι είπε ο συνάδελφος. Θα ήθελα να μας το δώσει αυτό γραπτώς σε επίσημο έγγραφο η κυβέρνηση του Τσαντ και όχι προφορικά, εκ μέρους του υπουργού στο Συμβούλιο Ασφαλείας του Ο"Ε. Όταν λάβω αυτήν τη διαβεβαίωση, θα μπορώ να ψηφίσω υπέρ της επιχείρησης. Διαφορετικά θα αντιμετωπίζαμε πραγματικά μετά από ένα χρόνο το δίλημμα είτε να παρατείνουμε την επιχείρηση είτε να αποσυρθούν οι δυνάμεις αφήνοντας ένα στρατιωτικό κενό που σύντομα θα οδηγούσε σε κατάσταση σαν αυτήν που έχουμε τώρα. Έτσι θα χάνονταν κυριολεκτικά εξαιτίας μας εκατοντάδες εκατομμυρίων.
<SPEAKER ID="240" NAME="Alain Hutchinson" AFFILIATION="PSE">
(FR) Κυρία Πρόεδρε, κύριε Επίτροπε, κύριε Προεδρεύων του Συμβουλίου, χαίρομαι που μας δίνεται σήμερα η ευκαιρία να συζητήσουμε και να ψηφίσουμε επί ενός κειμένου που αφορά ένα θέμα το οποίο, κατά τη γνώμη μου, δεν συγκεντρώνει αρκετή προσοχή, διότι η κατάσταση την οποία αντιμετωπίζουν οι παραμεθόριες κοινότητες του Σουδάν, του Τσαντ και της Κεντροαφρικανικής Δημοκρατίας είναι απλούστατα ανυπόφορη και είναι κάτι που δεν πρέπει ποτέ να λησμονείται στο παρόν Σώμα.
<P>
Εγώ πάντως δεν λησμονώ και δεν έχω καμία πρόθεση να αποσιωπήσω το γεγονός ότι η όλη υπόθεση είναι μια από τις πολλές συνέπειες της γενοκτονίας στο Νταρφούρ, ενός γεγονότος το οποίο προβάλλεται παραπλανητικά ως κάτι το διαφορετικό. Από το 2003 και ύστερα, η κρίση στο Νταρφούρ έχει δημιουργήσει δυόμισι εκατομμύρια πρόσφυγες, περιλαμβανομένων 125 000 που στο Τσαντ. Υπήρξαν επίσης αρκετές εκατοντάδες χιλιάδες θάνατοι.
<P>
Επιπλέον, μέχρι σήμερα οι ανθρωπιστικές υπηρεσίες των "νωμένων Εθνών και οι ΜΚΟ υποχρεώθηκαν να μετακινήσουν τους καταυλισμούς τους 31 φορές προκειμένου να γλιτώσουν από τη βία, παρότι αυτό δεν απέτρεψε τη σύλληψη ορισμένων αξιωματούχων τους από τη σουδανική αστυνομία, τη σφαγή 12 εργαζομένων για την παροχή ανθρωπιστικής βοήθειας και την εξαφάνιση πέντε άλλων.
<P>
Το ψήφισμα που καταθέτουμε σήμερα αποσκοπεί σαφώς να αποτελέσει αποτελεσματική συμβολή στον στόχο του τερματισμού της κατάστασης που υφίσταται στις παραμεθόριες περιοχές. " κατάσταση αυτή είναι απαράδεκτη, όμως το μέγεθός της είναι σχετικό αν λάβουμε υπόψη την κλίμακα της καταστροφής που εκτυλίσσεται σήμερα σε αυτό το τμήμα του κόσμου.
<P>
Ως εκ τούτου, θέλω να επισημάνω ότι η ευθύνη μας δεν πρέπει να περιορίζεται στην υποστήριξη ή διεύθυνση απομονωμένων και άκρως περιορισμένων επιχειρήσεων ως αντίδραση επείγουσας ανάγκης σε καταστάσεις σύγκρουσης. " ευθύνη αυτή απαιτεί ανάληψη δράσης στο ευρύτερο πλαίσιο στο οποίο εγγράφονται τέτοιες συγκρούσεις. Απαιτεί επίσης τη λήψη προληπτικών μέτρων, με άλλα λόγια πρέπει να καταβάλλεται κάθε δυνατή προσπάθεια ώστε να διασφαλίζεται εξαρχής ότι δεν θα προκύψουν τέτοιες συγκρούσεις.
<P>
Το δεύτερο τμήμα της ομιλίας μου αφορά την κατάσταση των ανθρωπιστικών οργανώσεων που δραστηριοποιούνται στην περιοχή. Ο τρόπος κατά τον οποίο εξελίχθηκαν οι μέθοδοι παρέμβασης των ενόπλων δυνάμεων και ο ρόλος που διαδραματίζουν οι ανθρωπιστικές υπηρεσίες σε καταστάσεις σύγκρουσης συνεπάγεται ότι τα όρια που χωρίζουν τις δύο αυτές μορφές παρέμβασης καθίστανται ολοένα και πιο ασαφή.
<P>
Καθώς η σύγχυση που υφίσταται μεταξύ στρατιωτικού και ανθρωπιστικού προσωπικού τείνει να λειτουργεί αρνητικά γι' αυτές τις αποστολές οι οποίες παραδοσιακά αναθέτονταν στις ανθρωπιστικές οργανώσεις, τώρα διαπιστώνουμε ότι η ίδια η επιβίωση των εργαζόμενων σε οργανώσεις παροχής ανθρωπιστικής βοήθειας τίθεται σε κίνδυνο και, μαζί με αυτή, κινδυνεύει η ασφάλεια όλων εκείνων των ανθρώπων που υποτίθεται ότι ωφελούνται από αυτές τις υπηρεσίες.
<P>
Είναι συνεπώς άκρως αναγκαίο η δύναμη προστασίας που θα στείλουμε να μην εμπλέκεται με κανέναν τρόπο στις επιχειρήσεις που πραγματοποιούν οι διάφορες ανθρωπιστικές οργανώσεις που εργάζονται στην περιοχή. Με ικανοποίηση διαπιστώνω ότι το έγγραφο που εξετάζουμε σήμερα περιλαμβάνει αυτή την πτυχή, η οποία είναι τόσο σημαντική για το μέλλον των αναπτυξιακών μας πολιτικών τόσο σε αυτή την περιοχή όσο και σε όλες τις άλλες περιοχές του κόσμου.
<SPEAKER ID="241" NAME="Colm Burke" AFFILIATION="PPE-DE">
(EN) Κυρία Πρόεδρε, στηρίζω σθεναρά την αποστολή επιχείρησης ΕΠΑΑ στη μεθόριο Τσαντ-Νταρφούρ και χαιρετίζω την ευκαιρία που μας δίνεται σήμερα να συζητήσουμε την πρόταση αυτή.
<P>
" σύρραξη στο Νταρφούρ είχε ολέθριες διασυνοριακές επιπτώσεις στο γειτονικό Τσαντ και την Κεντροαφρικανική Δημοκρατία, προκαλώντας τεράστιο κύμα προσφύγων και εσωτερική εκτόπιση χιλιάδων ανθρώπων.
<P>
Σύμφωνα με συστάσεις εμπειρογνωμόνων υψηλού επιπέδου, η εν λόγω αποστολή είναι εφικτή παρότι υπάρχουν ορισμένες σημαντικές προκλήσεις σε επιχειρησιακό επίπεδο καθώς και σε επίπεδο ασφάλειας. Οι υποδομές στην περιοχή είναι πενιχρές, επικρατεί λειψυδρία και η διοικητική μέριμνα είναι δύσκολη. Μια τέτοια επιχείρηση θα αντιμετωπίσει επίσης απειλές από ομάδες ανταρτών που επιχειρούν κατά της κυβέρνησης, φαίνεται ωστόσο, βάσει εμπεριστατωμένης εκτίμησης που έγινε για την περιοχή, ότι όλες αυτές οι προκλήσεις είναι υπερβατές.
<P>
Δεν υπάρχει λοιπόν λόγος να καθυστερήσει περαιτέρω η ανάπτυξη των στρατευμάτων. Διαθέτουμε τη στρατιωτική ικανότητα· απαιτείται πλέον η πολιτική βούληση.
<P>
Καλώ τα ιρλανδικά στρατεύματα να μετάσχουν σε αυτή την επιχείρηση ΕΠΑΑ. Υπάρχει πραγματική αίσθηση επείγοντος σε αυτή την ευάλωτη περιοχή του κόσμου, η δε Ιρλανδία μπορεί να αποτελέσει μέρος μιας ευγενούς ευρωπαϊκής προσπάθειας σταθεροποίησης της εν λόγω παραμεθόριας περιοχής.
<P>
Για την επιχείρηση μπορούν να αντληθούν στρατεύματα από τη δύναμη ταχείας αντίδρασης της Σκανδιναβίας. Όπως η εν λόγω δύναμη, η παρούσα επιχείρηση ΕΠΑΑ αποσκοπεί σε επιχείρηση γεφύρωσης. Εναλλακτικώς, τα ιρλανδικά στρατεύματα του Λιβάνου μπορούν επίσης να συμμετάσχουν στην επιχείρηση.
<P>
" δύναμη αυτή έχει πολλούς αξιέπαινους στόχους. Θα βελτιώσει την ασφάλεια στην περιοχή πριν από την περαιτέρω ανάπτυξη της επιχείρησης των "νωμένων Εθνών και της Αφρικανικής Ένωσης στο Νταρφούρ. Μπορεί επίσης να συνδράμει οργανισμούς αρωγής ανοίγοντας παρακωλυόμενες ανθρωπιστικές διόδους. Τρίτον, ενδέχεται να είναι σε θέση να διευκολύνει την επιστροφή των σουδανών προσφύγων.
<P>
Φρονώ ότι η εν λόγω επιχείρηση πρέπει να διαθέτει ισχυρή εντολή χρήσης βίας δυνάμει του κεφαλαίου VII του Χάρτη του Ο"Ε, δηλαδή τη δυνατότητα να έχει αποτρεπτικό χαρακτήρα εν ανάγκη, ιδίως σε περιπτώσεις επιθέσεων εναντίον αμάχων, καταυλισμών, χωριών, εργαζομένων στον ανθρωπιστικό τομέα, αστυνομικών του Ο"Ε και για αυτοάμυνα.
<P>
" περίοδος των βροχών βαίνει προς το τέλος της. " συχνότητα επιθέσεων στους προσφυγικούς καταυλισμούς είναι πιθανόν να αυξηθεί, καθώς οι παραστρατιωτικές και αντάρτικες ομάδες εντείνουν τη δράση τους τώρα που υποχωρούν οι βροχές. " ώρα δράσεως του Ο"Ε είναι τώρα. " αδράνεια κοστίζει ζωές. " ΕΕ είναι ο πλέον αποδεκτός οργανισμός για να εκτελέσει αυτή την αποστολή, και, βάσει εκτιμήσεων, είναι έτοιμη να επιχειρήσει το καθήκον αυτό.
<P>
Καλώ το Συμβούλιο να υιοθετήσει μια κοινή δράση αμέσως και να εκκινήσει τα τελικά στάδια, ώστε να μην χάσουμε την ευκαιρία και να μεταφέρουμε επειγόντως τα στρατεύματα της ΕΕ εκεί όπου χρειάζονται.
<SPEAKER ID="242" NAME="Geoffrey Van Orden" AFFILIATION="PPE-DE">
(EN) Κυρία Πρόεδρε, φαίνεται ότι έχουμε πολλούς στρατηγούς των σαλονιών στο Σώμα αυτό το απόγευμα! " άθλια κατάσταση των ανθρώπων και της ασφάλειας στο Νταρφούρ και τις γειτονικές περιοχές του Τσαντ και της Κεντροαφρικανικής Δημοκρατίας ασφαλώς απαιτούν διεθνή δράση, οφείλω όμως να πω ότι αποτελεί ξεχωριστό θέμα από το ζήτημα που συζητούμε σήμερα, δηλαδή την ΕΠΑΑ, όπως ακούσαμε από τόσους ομιλητές.
<P>
Έχω πολλάκις καταφερθεί εναντίον της σπατάλης πόρων, της περιττής επανάληψης, των διχασμών, δηλαδή των περιττών επαναλήψεων στις απόπειρες της ΕΕ να αναπτύξει στρατιωτική ικανότητα. Δεν υπάρχουν στρατεύματα της ΕΕ, κύριε Ryan. Τα κράτη μας διαθέτουν στρατεύματα, υπάρχουν δε ήδη δοκιμασμένες δομές για την οργάνωση διεθνών στρατιωτικών επεμβάσεων από τα λίγα εκείνα κράτη που διαθέτουν ικανές ένοπλες δυνάμεις και εκστρατευτική ικανότητα. Κυρίως μέσω του ΝΑΤΟ και του Ο"Ε. Τα όργανα της ΕΕ μικρή συμβολή μπορούν να έχουν σε στρατιωτικά θέματα.
<P>
Είναι σαφές ότι τα κίνητρα των οπαδών της ΕΠΑΑ είναι κατ' ουσίαν πολιτικά. Μάλιστα, ειπώθηκε ότι το Τσαντ πρέπει να ιδωθεί ως πολιτική ευκαιρία. " ΕΕ προσφέρθηκε στον Ο"Ε· δεν προσκάλεσε ο Ο"Ε την ΕΕ. " ΕΕ επιζητεί διακαώς να θέσει τη θεσμική της σφραγίδα σε μία ακόμη στρατιωτική επιχείρηση· ωστόσο, όπως αναμενόταν, τα εθνικά επιτελεία δεν συμμερίζονται τον ενθουσιασμό των ευρωπαίων γραφειοκρατών. Με εκτενείς γραμμές επικοινωνίας, σε απόσταση άνω των χιλίων μιλίων από τον πλησιέστερο λιμένα, έλλειψη υδάτινων πόρων και υποδομών, και την απροθυμία αντιπαράθεσης με ομάδες ανταρτών αναλαμβάνοντας επιθετική στρατιωτική δράση, η επιχείρηση του Τσαντ είναι επισφαλής από κάθε άποψη. " Βρετανία, η Γερμανία και η Ιταλία έχουν ήδη δηλώσει ότι δεν πρόκειται να αποστείλουν στρατεύματα.
<P>
Τι θα πράξει αυτή η δύναμη; Οπωσδήποτε δεν θα τα βάλει με τα ένοπλα εχθρικά στοιχεία που προκάλεσαν το χάος στην αχανή αυτή περιοχή της Αφρικής. Αναμφίβολα, λοιπόν, οι προσπάθειές της ως επί το πλείστον θα αναλωθούν στην προστασία και τη συντήρησή της σε μια δυσχερέστατη υλικοτεχνική θέση. Πρέπει πραγματικά να σταματήσουμε να παίζουμε χρησιμοποιώντας τις ανθρώπινες τραγωδίες ως πολιτική ευκαιρία.
<SPEAKER ID="243" NAME="Manuel Lobo Antunes">
Προεδρεύων του Συμβουλίου. - (PT) Οφείλω να υπογραμμίσω πολύ σύντομα ότι η πρόταση αυτή για την αποστολή δύναμης στο πλαίσιο της ΕΠΑΑ (Ευρωπαϊκή Πολιτική Ασφάλειας και Άμυνας) στο Τσαντ και την Κεντροαφρικανική Δημοκρατία υποστηρίζεται από τη συντριπτική πλειονότητα των βουλευτών που έλαβαν τον λόγο σε αυτή τη συζήτηση. Όπως ασφαλώς θα γνωρίζετε, και όπως επισημάνθηκε ήδη στη σημερινή συζήτηση, εν τω μεταξύ -μόλις εχθές νομίζω- το Συμβούλιο Ασφαλείας ενέκρινε την πραγματοποίηση αυτής της επιχείρησης από την Ευρωπαϊκή Ένωση. Όπως προαναφέρθηκε, η έγκριση αυτή ήταν αναγκαία για την Ευρωπαϊκή Ένωση, έτσι ώστε να μπορέσει να προχωρήσει η υλοποίηση της επιχείρησης. Όλες οι στρατιωτικές προετοιμασίες και σχεδιασμοί, το όλο εγχείρημα ουσιαστικά, μπορούν τώρα να προχωρήσουν στο στάδιο της υλοποίησης, και σε μεταγενέστερη ημερομηνία το Συμβούλιο ασφαλώς θα γνωμοδοτήσει επί του θέματος μέσω μιας κοινής δράσης.
<P>
Θεωρώ ότι, επιδεικνύοντας την αφοσίωσή της σε αυτή τη διαδικασία, η Ευρωπαϊκή Ένωση μπορεί τώρα, όπως οφείλει, να προχωρήσει από τις απλές δηλώσεις προθέσεων και τις απλές υποσχέσεις σε πρακτικά μέτρα και δράση. Αυτό επιβεβαιώνει το έντονο ενδιαφέρον που πάντα ισχυρίζεται ότι επιδεικνύει, και οφείλει να αποδεικνύει στην πράξη, η Ευρωπαϊκή Ένωση υπέρ της Αφρικής και του αφρικανικού λαού. Πρέπει να βοηθήσουμε την Αφρική και τον αφρικανικό λαό, στο πλαίσιο στενής και πλήρους εταιρικής σχέσης, έτσι ώστε να επιτύχει την ειρήνη όπου υπάρχουν συγκρούσεις, την πρόοδο όπου επικρατεί φτώχεια, την υγεία και την εκπαίδευση όπου υπάρχουν ασθένειες, και κάτι εκεί όπου υπάρχουν ελάχιστα ή ακόμη και τίποτε. Κατ' αυτόν τον τρόπο θα εξασφαλίσουμε τον σεβασμό των αξιών και των αρχών μας, μεταξύ άλλων και στην εξωτερική μας πολιτική. " πορτογαλική Προεδρία χαιρετίζει συνεπώς αυτές τις πρόσφατες εξελίξεις και φυσικά λαμβάνει επίσης δεόντως υπόψη τη μεγάλη υποστήριξη αυτής της επιχείρησης από πολλούς βουλευτές, η οποία κατέστη σαφής στη σημερινή συζήτηση.
<SPEAKER ID="244" NAME="Πρόεδρος">
Για την ολοκλήρωση της συζήτησης, έχω λάβει πέντε προτάσεις ψηφισμάτων σύμφωνα με το άρθρο 103, παράγραφος 2, του Κανονισμού.
<P>
" συζήτηση έληξε.
<P>
" ψηφοφορία θα διεξαχθεί την Πέμπτη, 27 Σεπτεμβρίου 2007.

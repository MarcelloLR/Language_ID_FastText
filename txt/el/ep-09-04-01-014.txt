<CHAPTER ID="014">
Ίση μεταχείριση των προσώπων ανεξαρτήτως θρησκείας ή πεποιθήσεων, αναπηρίας, ηλικίας ή γενετήσιου προσανατολισμού (συζήτηση) 
<SPEAKER ID="084" NAME="Πρόεδρος">
Το επόμενο θέμα είναι η έκθεση της κ. Buitenweg, εξ ονόματος της Επιτροπής Πολιτικών Ελευθεριών, Δικαιοσύνης και Εσωτερικών Υποθέσεων σχετικά με την πρόταση οδηγίας του Συμβουλίου που αφορά την εφαρμογή της αρχής της ίσης μεταχείρισης των προσώπων ανεξαρτήτως θρησκείας ή πεποιθήσεων, αναπηρίας, ηλικίας ή γενετήσιου προσανατολισμού - C6-0291/2008 -.
<SPEAKER ID="085" NAME="Kathalijne Buitenweg" LANGUAGE="NL">
Κύριε Πρόεδρε, τη Δευτέρα, η κόρη φίλου έλαβε μια επιστολή απόρριψης από ένα πανεπιστήμιο. Απορρίφθηκε όχι για λόγους διανοητικής ικανότητας, αλλά επειδή πάσχει από αναπηρία. " επιστολή ανέφερε ότι το πανεπιστήμιο δεν είναι σε θέση να της παράσχει τη φροντίδα που χρειάζεται. Ολοκλήρωσε τη δευτεροβάθμια εκπαίδευση χωρίς προβλήματα, αλλά τώρα τίθεται στο περιθώριο.
<P>
" έκθεση που εξετάσουμε σήμερα αγγίζει την καρδιά της κοινωνίας μας. Θέλουμε κάποιοι να θεωρούνται πολίτες δεύτερης κατηγορίες λόγω του φύλου, του γενετήσιου προσανατολισμού, της θρησκείας ή των πεποιθήσεων ή της αναπηρίας τους, ή προτιμούμε μια κοινωνία στην οποία όλοι μπορούν να συμμετέχουν πλήρως; Όταν κάποιοι απορρίπτονται ως ενοικιαστές ή για τη χορήγηση ενός δανείου λόγω του ποιοι είναι, δεν είναι μόνον αυτοί που αντιμετωπίζονται άδικα, αλλά η κοινωνία στο σύνολό της υποβαθμίζεται διαγράφοντας τους ανθρώπους αυτούς.
<P>
Ανυπομονούσα ιδιαίτερα για τη σημερινή μέρα. Διακυβεύονται πολλά στην αυριανή ψηφοφορία. Το Ευρωπαϊκό Κοινοβούλιο ζητά ευρωπαϊκές οδηγίες για την ίση μεταχείριση των ατόμων από το 1995, και η συνθήκη του Άμστερνταμ μας έδωσε μια νομική βάση για τον σκοπό αυτό, επιτέλους. Το 2000 προέκυψαν ορισμένες σημαντικές οδηγίες από αυτήν: η οδηγία για την αρχή της εφαρμογής της ίσης μεταχείρισης προσώπων ασχέτως φυλετικής ή εθνοτικής τους καταγωγής, το πεδίο εφαρμογής της οποίας καλύπτει τόσο την αγορά εργασίας όσο και την παροχή αγαθών και υπηρεσιών, καθώς και η οδηγία για την καταπολέμηση των διακρίσεων λόγω θρησκείας ή πεποιθήσεων, αναπηρίας, ηλικίας ή γενετήσιου προσανατολισμού - παρότι το πεδίο εφαρμογής της δεύτερης αυτής οδηγίας περιορίζεται στην αγορά εργασίας.
<P>
Αυτό άρχισε να προκαλεί προβλήματα, καθώς οι διακρίσεις απαγορεύονται σε περισσότερες σφαίρες, ακόμη και στον τομέα του φύλου. Το Κοινοβούλιο αντιτάχθηκε πάντοτε στην ιεραρχία των λόγων των διακρίσεων η οποία προέκυψε. Στο κάτω-κάτω, γιατί να επιτρέπεται η άρνηση χορήγησης ενός δανείου σε κάποιον επειδή είναι ομοφυλόφιλος αλλά όχι επειδή είναι μαύρος; " προστασία πρέπει να είναι ίδια. Όλοι υποστηρίξαμε την οριζόντια αυτή οδηγία και υπάρχουν διαφορές ανάμεσά μας, όσον αφορά το ύφος και ενίοτε επίσης όσον αφορά τη συγκεκριμένη ουσία. Ωστόσο, έως τώρα, η μεγάλη πλειοψηφία του Κοινοβουλίου είχε τη βούληση να επανορθώσει την παρούσα ανισορροπία, και αυτό είναι το μήνυμα που πρέπει να διαβιβάσουμε στο Συμβούλιο αύριο, επομένως ελπίζω η πλειοψηφία να είναι όσο το δυνατόν μεγαλύτερη.
<P>
Υπάρχουν πολλοί άνθρωποι τους οποίους θα ήθελα να ευχαριστήσω για τη συμβολή τους στην έκθεση. Καταρχάς, τους συντάκτες γνωμοδοτήσεων, και ειδικότερα την κ. Lynne της Επιτροπής Απασχόλησης και Κοινωνικών Υποθέσεων. Πολλές από τις εισηγήσεις της ενσωματώθηκαν στο κείμενο. Θα ήθελα επίσης να ευχαριστήσω τους σκιώδεις εισηγητές, τον κ. Gaubert, την κ. Bozkurt, την κ. in 't Veld και την κ. Kaufmann. Στα ολλανδικά έχουμε μια φράση, η οποία μεταφράζεται κατά λέξη ως "πηδώ πάνω από τη σκιά μου", όταν κάποιος υπερβάλλει εαυτόν -όταν βλέπει πέρα από ένα σημείο για το οποίο μιλά συνεχώς- και αυτή η φράση ταιριάζει στους σκιώδεις εισηγητές. Κατά τη γνώμη μου, καταφέραμε να υπερβάλλουμε εαυτούς. Είμαι πραγματικά υπερήφανη για τη συμβιβαστική λύση που εγκρίθηκε από τη μεγάλη πλειοψηφία στην Επιτροπή Πολιτικών Ελευθεριών, Δικαιοσύνης και Εσωτερικών Υποθέσεων. Το κείμενο βελτιώθηκε. Θέλω επίσης να ευχαριστήσω πολλούς άλλους που συνέβαλαν σε αυτό, και ειδικότερα τον κ. Cashman. Θέλω να τον ευχαριστήσω για όλες τις συμβουλές που μου έδωσε, για τη δραστηριότητά του για την προώθηση των σκοπών του, καθώς και για την έμπνευση και τη φιλία που μου πρόσφερε τα τελευταία χρόνια.
<P>
Όσον αφορά το περιεχόμενο, η έκθεση απαγορεύει τις διακρίσεις για τέσσερις λόγους. Αυτό έχει ήδη ρυθμισθεί για την αγορά εργασίας, αλλά τώρα εφαρμόζεται επίσης στην παροχή προϊόντων και υπηρεσιών, στην κοινωνική προστασία -συμπεριλαμβανομένων των κοινωνικών ασφαλίσεων και της υγειονομικής περίθαλψης- και στην εκπαίδευση. Ωστόσο, δεν θεωρούνται όλες οι διαφορετικές μεταχειρίσεις διακρίσεις. Για παράδειγμα, οι ασφαλιστικές εταιρείες διατηρούν το δικαίωμα να διαφοροποιούν ανάλογα με την ηλικία ή την αναπηρία, εφόσον παρέχουν αντικειμενική αιτιολογία για τη συμπεριφορά αυτή. Πρέπει να προβλεφθούν διατάξεις για πολλά άτομα με αναπηρίες, αλλά θεσπίσθηκαν όρια σχετικά με το τι θεωρείται εύλογο. Επομένως, επιτρέπονται παρεκκλίσεις υπό ορισμένες προϋποθέσεις, αλλά η ίση μεταχείριση είναι ο κανόνας, και αυτό αφορά η αυριανή ψηφοφορία. Βλέπουμε την Ευρώπη απλώς ως μια αγορά ή την βλέπουμε επίσης ως πηγή πολιτισμού;
<P>
Πρέπει να πω ότι, σε κάθε περίπτωση, η τροπολογία 81 δείχνει τη θέση του κ. Weber και άλλων 41 βουλευτών. Δεν θέλετε νομοθεσία για την ίση μεταχείριση, τελεία και παύλα. Οι συμβιβασμοί που προσπάθησα να επιτύχω δεν έχουν σημασία, καθώς αντιτίθεστε απλώς κατ' αρχήν στη νομοθεσία κατά των διακρίσεων. Έτσι, δεν υποβάλλετε τροπολογίες, απορρίπτετε ολόκληρη την πρόταση. Εδώ χωρίζουν οι δρόμοι μας - δεν υπάρχει μέση οδός. Θα περιμένουμε να δούμε αύριο ποιον δρόμο επιθυμεί να ακολουθήσει η πλειοψηφία του Κοινοβουλίου.
<SPEAKER ID="086" NAME="Vladimír Špidla" LANGUAGE="CS">
Κύριε Πρόεδρε, κυρίες και κύριοι, εκτιμώ το μεγάλο ενδιαφέρον για την πρόταση αυτή, το οποίο αποδεικνύεται από τον μεγάλο αριθμό προτάσεων τροπολογιών στην οποία οδήγησε. Αυτό δείχνει ότι η καταπολέμηση των διακρίσεων στην καθημερινή ζωή αποτελεί μόνιμη προτεραιότητα για τους περισσότερους εξ ημών, ακόμη και σε περίοδο σοβαρής οικονομικής κρίσης. Χαιρετίζω επίσης την εξαιρετική έκθεση που υπέβαλε η κ. Buitenweg και ενέκρινε η Επιτροπή Πολιτικών Ελευθεριών, Δικαιοσύνης και Εσωτερικών Υποθέσεων, καθώς και την αξιόλογη συμβολή της κ. Lynne και της Επιτροπής Απασχόλησης και Κοινωνικών Υποθέσεων.
<P>
Το σχέδιο έκθεσης στηρίζει τη φιλοδοξία και τις προσπάθειες του σχεδίου οδηγίας που υπέβαλε η Επιτροπή. Κατά τη γνώμη μου, η εισηγήτρια κατάφερε να συμβιβάσει διάφορες απόψεις και να επιτύχει ευρεία συναίνεση μεταξύ των διάφορων πολιτικών ομάδων. Θα ήθελα να συγχαρώ το Κοινοβούλιο για τον υποστηρικτικό ρόλο του στην υποβολή του σχεδίου οδηγίας.
<P>
Όσον αφορά τις προτεινόμενες τροπολογίες, συμφωνώ με πολλές από τις προτάσεις βελτίωσης που περιέχονται στο σχέδιο έκθεσης. Ωστόσο, θα ήθελα να πω ότι το παρόν σχέδιο απαιτεί ομόφωνη συναίνεση στο Συμβούλιο, και επομένως πρέπει να παραμείνουμε ρεαλιστές.
<P>
Ξέρω ότι το πρόβλημα των πολλαπλών διακρίσεων έχει θεμελιώδη σημασία για εσάς. Γνωρίζω πολύ καλά ότι οι άνθρωποι που είναι θύματα πολλαπλών διακρίσεων επηρεάζονται πολύ σοβαρά. Ωστόσο, πιστεύω ταυτόχρονα ότι, καθώς η παρούσα οδηγία εφαρμόζεται μόνον σε τέσσερα πιθανά αίτια διάκρισης, το πρόβλημα αυτό δεν είναι δυνατόν να λυθεί οριστικά σε νομικό επίπεδο.
<P>
Στην ανακοίνωση της Επιτροπής για την απαγόρευση των διακρίσεων του Ιουλίου του 2008 δεσμευθήκαμε να ξεκινήσουμε μια συζήτηση σχετικά με το θέμα αυτό στις πρόσφατα συσταθείσες ομάδες κυβερνητικών εμπειρογνωμόνων. " συζήτηση ξεκίνησε. Επομένως, το θέμα των πολλαπλών διακρίσεων δεν παραμελείται.
<P>
Θα μπορούσα να συμφωνήσω σε μια αναφορά στις πολλαπλές διακρίσεις στους τομείς που καλύπτονται από το παρόν σχέδιο οδηγίας. Συμφωνώ ότι πρέπει να καθορίσουμε την κατανομή των αρμοδιοτήτων μεταξύ της ΕΕ και των κρατών μελών με μεγαλύτερη σαφήνεια. " οδηγία δεν θα αλλάξει τον ίδιο τον ορισμό, αλλά στόχος μας είναι να επιτύχουμε τον μεγαλύτερο δυνατό βαθμό ασφάλειας δικαίου.
<P>
Δέχομαι επίσης ότι η ελευθερία έκφρασης πρέπει να λαμβάνεται υπόψη όταν εξετάζονται περιπτώσεις εικαζόμενων αντιποίνων. Ωστόσο, πρέπει να γνωρίζουμε ότι η έννοια των αντιποίνων απαιτεί ισχυρές αποδείξεις. Πρέπει να διακυβεύεται η ανθρώπινη αξιοπρέπεια και πρέπει να υπάρχει ένα εχθρικό ή προσβλητικό περιβάλλον.
<P>
Συμφωνώ με τη συμπερίληψη της έννοιας της διάκρισης λόγω σχέσεων, κατά την έννοια της πρόσφατης απόφασης στην υπόθεση Coleman, αλλά η έννοια αυτή πρέπει να εφαρμόζεται μόνον όταν υπάρχει άμεση διάκριση και αντίποινα.
<P>
Όσον αφορά τις χρηματοοικονομικές υπηρεσίες, συμφωνώ ότι είναι αναγκαίο οι πάροχοι υπηρεσιών να εφαρμόζουν ένα ορισμένο επίπεδο διαφάνειας, αλλά έχω αμφιβολίες όσον αφορά τη διατύπωση που χρησιμοποιείται στο σχέδιό σας. Συμφωνώ πλήρως ότι η οδηγία δεν πρέπει να εφαρμόζεται σε αμιγώς ιδιωτικές συναλλαγές. Οι θέσεις της Επιτροπής και του Κοινοβουλίου είναι πολύ παρόμοιες στο σημείο αυτό. Όσον αφορά τα άτομα με σωματική αναπηρία, μπορώ να υποστηρίξω μια αναφορά στον ανοικτό ορισμό της σωματικής αναπηρίας που χρησιμοποιείται στη σύμβαση των "νωμένων Εθνών για τα δικαιώματα των ατόμων με αναπηρίες.
<P>
Συμφωνώ επίσης κατ' ουσία με ορισμένα από τα σχόλια που αφορούν την έννοια της σωματικής αναπηρίας, τα οποία περιλαμβάνονται στις προτάσεις τροπολογιών. Ωστόσο, νομίζω ότι πρέπει να επισημάνω πως η διατύπωση της νομικής ρύθμισης πρέπει να είναι πολύ ακριβής. Συμφωνώ με ορισμένες από τις λοιπές ιδέες που διατυπώθηκαν, αλλά κατά τη γνώμη μου πρέπει να εξασφαλίσουμε την ακριβή διατύπωση και κατανόηση του άρθρου 4.
<P>
Κυρίες και κύριοι, ανυπομονώ να ακούσω τις απόψεις σας, στις οποίες θα απαντήσω κατά τη συζήτηση.
<SPEAKER ID="087" NAME="Elizabeth Lynne">
συντάκτρια γνωμοδότησης της Επιτροπής Απασχόλησης και Κοινωνικών Υποθέσεων. - Κύριε Πρόεδρε, θα ήθελα να ευχαριστήσω ιδιαίτερα την εισηγήτρια για τη σκληρή δουλειά που συνεισέφερε στην παρούσα έκθεση και για τη στενή συνεργασία που είχαμε επ' αυτής. Συνεργαστήκαμε πολύ στενά μαζί, όχι μόνον στην παρούσα έκθεση, αλλά, όπως γνωρίζει, και με άλλα άτομα. Εργαζόμαστε στο θέμα αυτό εδώ και πολλά χρόνια, εδώ και 10 χρόνια που βρίσκομαι στο Ευρωπαϊκό Κοινοβούλιο. Θυμάμαι ότι συμμετείχαμε στις ακροάσεις για το άρθρο 13 πριν από πολύ καιρό. Τώρα, βρισκόμαστε σε μια κατάσταση στην οποία συζητάμε μια οδηγία για την απαγόρευση των διακρίσεων, μια ευκαιρία να προωθήσουμε επιτέλους νομοθεσία για την απαγόρευση των διακρίσεων για όλους τους λόγους που δεν καλύπτονται - αναπηρία, ηλικία, θρησκεία ή πεποιθήσεις και γενετήσιος προσανατολισμός. Περιμέναμε πολλά χρόνια για αυτό. Ας ελπίσουμε ότι θα εξασφαλίσουμε αυτή τη μεγάλη πλειοψηφία.
<P>
Αγωνίζομαι για την αναπηρία και την ηλικία εδώ και πολλά χρόνια, αλλά πείστηκα πριν από καιρό ότι δεν μπορούμε να αφήσουμε κανέναν πίσω. Δεν μπορούσαμε να προχωρήσουμε με μια οδηγία για την αναπηρία, και έπειτα μια οδηγία για την ηλικία, επειδή πίστευα ότι ο γενετήσιος προσανατολισμός και η θρησκεία θα έμεναν πίσω. Για τον λόγο αυτό, στην περσινή έκθεση πρωτοβουλίας, ζήτησα μια ενιαία οδηγία η οποία να καλύπτει όλους τους τομείς που δεν καλύπτονται ακόμη. Χαίρομαι ιδιαίτερα που αυτό συνέβη. Είμαι επίσης πολύ ευχαριστημένη, γιατί εξασφαλίσαμε τόσο μεγάλη πλειοψηφία στο Κοινοβούλιο υπέρ εκείνης της έκθεσης πρωτοβουλίας. Γνωρίζω από την Επιτροπή και το Συμβούλιο ότι αυτός είναι ένας λόγος που θεώρησαν ότι μπορούσαν να υποβάλουν την παρούσα πρόταση με ασφάλεια. Για τον λόγο αυτό, πρέπει να εξασφαλίσουμε πολύ μεγάλη πλειοψηφία υπέρ της παρούσας έκθεσης αύριο.
<P>
Θα ήθελα επίσης να ευχαριστήσω ιδιαίτερα τον Επίτροπο Špidla. Τον έχω ευχαριστήσει και άλλες φορές, αλλά ήθελα να τον ευχαριστήσω και στην ολομέλεια, επειδή, χωρίς τη στήριξη και τη βοήθειά του, ειλικρινά δεν πιστεύω ότι θα είχαμε την παρούσα πρόταση μπροστά μας σήμερα. Επομένως, κύριε Επίτροπε, σας ευχαριστούμε ειλικρινά που προωθήσατε την παρούσα πρόταση. Ξέρω ότι εργαστήκατε και ο ίδιος επίπονα για το θέμα αυτό.
<P>
" πρόταση πέρασε από την Επιτροπή Απασχόλησης και Κοινωνικών Υποθέσεων και από την Επιτροπή Πολιτικών Ελευθεριών, Δικαιοσύνης και Εσωτερικών Υποθέσεων. Χρειαζόμαστε τώρα τη μεγάλη αυτή πλειοψηφία. Όλοι πρέπει να τυγχάνουν ίσης μεταχείρισης στην ΕΕ. Όποιος χρησιμοποιεί αναπηρική πολυθρόνα ή σκύλο-οδηγό πρέπει να έχει ελεύθερη πρόσβαση παντού στην Ευρωπαϊκή Ένωση. Κάποιος με διαφορετικό γενετήσιο προσανατολισμό πρέπει να δικαιούται να χρησιμοποιήσει όποιο δωμάτιο ξενοδοχείου θέλει και να μείνει σε οποιοδήποτε ξενοδοχείο στις διακοπές του. Όλοι οι ηλικιωμένοι πρέπει να έχουν δικαίωμα πρόσβασης σε ιατροφαρμακευτική περίθαλψη, ανεξάρτητα από την ηλικία τους. Οι άνθρωποι διαφορετικής θρησκείας δεν πρέπει να υφίστανται διακρίσεις.
<P>
Παρακαλώ όλους εσάς που σκέφτεστε να καταψηφίσετε την παρούσα έκθεση να μην το κάνετε. Πρόκειται για τον θεμέλιο λίθο της Ευρωπαϊκής Ένωσης. Το θεμέλιό μας είναι τα ανθρώπινα δικαιώματα και η απαγόρευση των διακρίσεων. Σας παρακαλώ να ψηφίσετε την έκθεση.
<SPEAKER ID="088" NAME="Amalia Sartori">
συντάκτρια γνωμοδότησης της Επιτροπής Περιβάλλοντος, Δημόσιας Υγείας και Ασφάλειας των Τροφίμων. - (IT) Κύριε Πρόεδρε, κυρίες και κύριοι, στην Επιτροπή Περιβάλλοντος, Δημόσιας Υγείας και Ασφάλειας των Τροφίμων εξετάσαμε πρωτίστως την αναγκαιότητα διασφάλισης ίσης μεταχείρισης στον τομέα της υγείας. Άλλοι τομείς καλύφθηκαν πολύ καλά από άλλες επιτροπές, και κυρίως από την εισηγήτρια και τον κ. Επίτροπο, και επομένως αποφασίσαμε να αποσαφηνίσουμε το θέμα της υγείας.
<P>
Το πρώτο βήμα ήταν να σημειώσουμε τις μεγάλες διαφορές που εξακολουθούν να υπάρχουν μεταξύ κρατών μελών όσον αφορά την πρόσβαση στην ιατροφαρμακευτική περίθαλψη. " πρόσβαση στην ιατροφαρμακευτική περίθαλψη είναι ένα θεμελιώδες δικαίωμα, το οποίο επιβεβαιώνεται από το άρθρο 35 του Χάρτη των Θεμελιωδών Δικαιωμάτων, και είναι ένα από τα κύρια καθήκοντα των δημόσιων αρχών στα κράτη μέλη να παρέχουν ισότιμη πρόσβαση σε όλους σε ένα ποιοτικό σύστημα ιατροφαρμακευτικής περίθαλψης. Επομένως, παρότι γνωρίζουμε τις διαφορετικές αρμοδιότητες της Ευρωπαϊκής Ένωσης και των κρατών μελών, είναι σημαντικό για την ΕΕ να κάνει ό,τι μπορεί με κατευθυντήριες γραμμές, αλλά και με οδηγίες, τις οποίες σταδιακά αντιμετωπίζουμε και καταρτίζουμε, μαζί με ψηφίσματα και κανονισμούς. Πρέπει να διαβιβάσουμε τα κείμενα αυτά στα κράτη μέλη, όπου είναι εφικτό, με τον βασικό αυτό στόχο.
<P>
Ειδικότερα, οι τροπολογίες που τονίσαμε εμείς ως Επιτροπή Περιβάλλοντος, Δημόσιας Υγείας και Ασφάλειας των Τροφίμων είναι εκείνες που αφορούν την ενθάρρυνση της προώθησης προγραμμάτων υγειονομικού εξαλφαβητισμού, τη συνέχιση της προώθησης δράσεων για την καταπολέμηση της βίας κατά των γυναικών, την καταπολέμηση της άρνησης παροχής ιατρικής περίθαλψης λόγω ηλικίας, αλλά κυρίως -και επιστρέφω στο θέμα αυτό- την προώθηση ισότιμης πρόσβασης σε ποιοτικές υπηρεσίες σε όλα τα κράτη μέλη.
<SPEAKER ID="089" NAME="Lissy Gröner">
συντάκτρια γνωμοδότησης της Επιτροπής Πολιτισμού και Παιδείας. - (DE) Κύριε Πρόεδρε, ως συντάκτρια γνωμοδότησης της Επιτροπής Πολιτισμού και Παιδείας για τη νέα οδηγία για την απαγόρευση των διακρίσεων με την εφαρμογή της αρχής της ίσης μεταχείρισης μεταξύ προσώπων ανεξαρτήτως θρησκείας ή πεποιθήσεων, αναπηρίας, ηλικίας ή γενετήσιου προσανατολισμού, χαιρετίζω θερμά την πρόταση της Επιτροπής και θα ήθελα να ευχαριστήσω ειδικότερα τον κ. Špidla.
<P>
Δημοσκοπήσεις του Ευρωβαρόμετρου δείχνουν ότι περίπου τα τρία τέταρτα του πληθυσμού της ΕΕ πιστεύουν ότι πρέπει να ληφθούν μέτρα στον συγκεκριμένο τομέα. " Επιτροπή Πολιτισμού και Παιδείας ζήτησε τροπολογίες και προσθήκες σε τρεις τομείς. Πρώτον, τη συμπερίληψη του φύλου. Συμφωνούμε με τους συμβιβασμούς που επιτεύχθηκαν. Θέλουμε να εξασφαλίσουμε πρόσβαση στα μέσα ενημέρωσης και στην εκπαίδευση και να θεσπίσουμε ρυθμίσεις για την απαγόρευση των πολλαπλών διακρίσεων· στον τομέα αυτό επιτεύχθηκαν ορισμένοι καλοί συμβιβασμοί.
<P>
" Σοσιαλιστική Ομάδα στο Ευρωπαϊκό Κοινοβούλιο υποστήριξε την παρούσα συνολική οριζόντια οδηγία. Εάν οι γερμανοί συντηρητικοί και φιλελεύθεροι απορρίψουν τώρα την οδηγία στο σύνολό της, θα αποκαλύψουν το πραγματικό τους πρόσωπο: θέλουν να συνεχισθούν οι διακρίσεις κατά των ομοφυλοφίλων και να διαδοθεί η προπαγάνδα. Δεν υπάρχει λόγος να φοβάται κανείς τους εξτρεμιστές, όπως τους Σαϊεντολόγους, βάσει της νέας αυτής οδηγίας: η απόρριψη διαφημίσεων ή η άρνηση κρατήσεων αιθουσών συνέλευσης θα παραμείνει εφικτή. " Επιτροπή Πολιτισμού και Παιδείας ψηφίζει ομόφωνα υπέρ της οριζόντιας οδηγίας-πλαισίου.
<SPEAKER ID="090" NAME="Donata Gottardi" LANGUAGE="IT">
Κύριε Πρόεδρε, κύριε Επίτροπε, κυρίες και κύριοι, λαμβάνω τον λόγο για να αναφερθώ στο θετικό αποτέλεσμα στην Επιτροπή Δικαιωμάτων των Γυναικών και Ισότητας των Φύλων, και αυτό δεν είναι τυχαίο, καθώς η επιτροπή μας συνηθίζει να ερευνά σε βάθος θέματα που αφορούν την ίση μεταχείριση, τις ίσες ευκαιρίες και την απαγόρευση των διακρίσεων.
<P>
" γνωμοδότηση που εγκρίναμε στην επιτροπή στέλνει αρκετά ηχηρά μηνύματα, τα οποία ελπίζω ότι θα ληφθούν υπόψη κατά την έγκριση του κειμένου. " οδηγία αυτή δεν κλείνει ούτε ολοκληρώνει έναν κύκλο. Εάν συνέβαινε κάτι τέτοιο, το πεδίο των διακρίσεων λόγω φύλου θα μπορούσε να αποδυναμωθεί ως αποτέλεσμα της οδηγίας. " παρούσα οδηγία πρέπει να αποτελέσει ευκαιρία για την αναβίωση του έργου σχετικά με τις οδηγίες για την απαγόρευση των διακρίσεων, ξεκινώντας με την προσθήκη δύο νέων εννοιών, στις οποίες όλοι συμφωνούμε: πολλαπλές διακρίσεις, όταν συντρέχουν δύο ή περισσότεροι παράγοντες κινδύνου, και διάκριση λόγω σχέσεων, η οποία αφορά εκείνους που βρίσκονται κοντά ή συνδέονται με το πρόσωπο που επηρεάζεται άμεσα. Και οι δύο αυτές έννοιες είναι καθοριστικής σημασίας για τις γυναίκες, καθώς και για άλλες ομάδες. " παρούσα οδηγία πρέπει να δώσει ώθηση στη βελτίωση της εθνικής νομοθεσίας, κυρίως σε χώρες όπως η δική μου, όπου απαιτείται αναστροφή της τάσης.
<SPEAKER ID="091" NAME="Manfred Weber">
εξ ονόματος της Ομάδας PPE-DE. - (DE) Κύριε Πρόεδρε, κύριε Επίτροπε, κυρίες και κύριοι, δεν τολμώ πλέον να λάβω τον λόγο εδώ· με δεδομένη τη γενική ατμόσφαιρα που επικρατεί εδώ στην ολομέλεια, δεν τολμώ πλέον να θέσω ερωτήσεις. Φυσικά και αντιτασσόμαστε όλοι στις διακρίσεις, αλλά δεν τολμούμε να αμφισβητήσουμε τον δρόμο που ακολουθούμε εδώ από φόβο μήπως μας στριμώξουν στη γωνία.
<P>
Κυρίες και κύριοι, όλοι συμφωνούμε με τον προορισμό στην προκειμένη περίπτωση, και θα εκτιμούσα εάν θα μπορούσαμε όλοι να απέχουμε από ισχυρισμούς περί του αντιθέτου. Αυτό που συζητάμε είναι η πορεία, και αυτό πρέπει να είναι ένα θεμιτό θέμα συζήτησης, ακόμη και όταν θίγεται από την ομάδα του Ευρωπαϊκού Λαϊκού Κόμματος (Χριστιανοδημοκράτες) και των Ευρωπαίων Δημοκρατών.
<P>
Καταρχάς, θα ήθελα να ρωτήσω κάτι τον κ. Επίτροπο: δεδομένου ότι η παλαιά οδηγία, η ισχύουσα οδηγία για την απαγόρευση των διακρίσεων, δεν έχει ακόμη μεταφερθεί σε δέκα κράτη μέλη -δεδομένου ότι έχει κινηθεί διαδικασία επί παραβάσει κατά δέκα κρατών μελών- πρέπει να αναρωτηθούμε σοβαρά για ποιον λόγο πρέπει να αναθεωρήσουμε την εν λόγω οδηγία, όταν η παλαιά δεν έχει ακόμη μεταφερθεί στις νομοθεσίες των κρατών μελών. Είναι αυτή μια σοβαρή ερώτηση, την οποία δικαιούμαστε να θέσουμε; Για τον λόγο αυτό, η αναπομπή σε επιτροπή είναι ένα επιχείρημα που έχουμε το δικαίωμα να θέσουμε στην προκειμένη περίπτωση.
<P>
Δεύτερον, δικαιούμαστε επίσης να μιλήσουμε για το περιεχόμενο. Για παράδειγμα, τίθεται το ερώτημα γιατί οι εκκλησίες, οι οποίες ήταν στενοί εταίροι της Αριστεράς όσον αφορά την προστασία των προσφύγων, απευθύνονται τώρα σε εμάς. Οι εκκλησίες, οι οποίες ήταν οι εταίροι σας, απευθύνονται τώρα σε εμάς και λένε αντιμετωπίζουν προβλήματα με ορισμένες διατυπώσεις. Όταν άνθρωποι των μέσων ενημέρωσης, εκδότες εφημερίδων, έρχονται και μας λένε ότι έχουν ερωτήσεις, πρέπει να συζητήσουμε τα θέματα αυτά με σοβαρότητα. Όταν συζητάμε για τις οικογένειες, ο Επίτροπος λέει ότι δεν θέλει να επιβάλει τίποτε στα κράτη μέλη, αλλά, φυσικά, αυτό που κάνουμε με την παρούσα οδηγία είναι εναρμόνιση από την πίσω πόρτα. Θα μπορούσα να αναφέρω και άλλα παραδείγματα. Υπάρχουν διάφορα επιχειρήματα τα οποία θα μπορούσαμε να αναφέρουμε, τα οποία προκαλούν ανησυχία στην ομάδα μας, σημαντική ανησυχία. Μπορούμε να θέτουμε τα ζητήματα αυτά, ακόμη και αν είμαστε προσηλωμένοι στην καταπολέμηση των διακρίσεων.
<P>
" Αριστερά στο παρόν Σώμα είναι πολύ ευχαριστημένη σήμερα, επειδή για άλλη μία φορά δημιουργεί νέα νομοθεσία σε διάφορα θέματα. Επομένως, πρέπει να έχουμε το δικαίωμα να αναρωτηθούμε κατά πόσον, τελικά, η νομοθετική προσέγγιση θα φέρει πραγματικά πολλά καινούρια οφέλη για τους ανθρώπους που προσπαθούμε να προστατεύσουμε. Υπάρχουν και άλλες βασικές αξίες τις οποίες αξίζει να λάβουμε υπόψη: για παράδειγμα, εάν πρόκειται να συμπεριλάβουμε τις ιδιωτικές συμβάσεις, όπως επιθυμεί η Σοσιαλιστική Ομάδα στο Ευρωπαϊκό Κοινοβούλιο -όχι μόνον εμπορικές συμβάσεις, αλλά και ιδιωτικές- πρέπει να έχουμε το δικαίωμα να διερωτηθούμε κατά πόσον η συμβατική ελευθερία δεν είναι μια σημαντική βασική αξία, την οποία θα πρέπει να προστατεύσουμε εμείς εδώ στο Κοινοβούλιο.
<P>
" Ομάδα του Ευρωπαϊκού Λαϊκού Κόμματος (Χριστιανοδημοκράτες) και των Ευρωπαίων Δημοκρατών αντιτίθεται στις διακρίσεις και θα εργάζεται πάντοτε για την καταπολέμησή τους, αλλά πρέπει να έχουμε το δικαίωμα να επιχειρηματολογήσουμε στο παρόν Κοινοβούλιο σχετικά με το πώς θα επιτύχουμε κάτι τέτοιο.
<SPEAKER ID="092" NAME="Emine Bozkurt">
εξ ονόματος της Ομάδας PSE. - (NL) Αύριο, θα έχουμε μια μοναδική ευκαιρία να κάνουμε ένα ιστορικό βήμα στην καταπολέμηση των διακρίσεων λέγοντας "όχι" στο φαινόμενο αυτό. Πράγματι, έχουμε επί του παρόντος μια μάλλον παράξενη κατάσταση, με διαφορές στην προστασία κατά των διακρίσεων. Δεν υπάρχει καμία λογική εξήγηση για το γεγονός ότι ο νόμος κατά των διακρίσεων παρέχει προστασία εκτός του χώρου εργασίας σε έναν μαύρο ομοφυλόφιλο λόγω του χρώματος του δέρματός του, αλλά όχι λόγω του γενετήσιου προσανατολισμού του.
<P>
Αύριο θα μπορέσουμε να δείξουμε ότι το Ευρωπαϊκό Κοινοβούλιο δεν ανέχεται πλέον τις διακρίσεις λόγω ηλικίας, αναπηρίας, γενετήσιου προσανατολισμού ή θρησκευτικών πεποιθήσεων. Στο κάτω-κάτω, η Ευρώπη είναι εδώ για όλους. Είναι απαράδεκτο κάποιος που θέλει να ενοικιάσει ένα αυτοκίνητο ή ένα ακίνητο να απορρίπτεται για λόγους που σχετίζονται με τη θρησκεία του. Επιπλέον, οι χρήστες αναπηρικής πολυθρόνας πρέπει να μπορούν να χρησιμοποιούν μηχανές μετρητών ή να έχουν πρόσβαση σε τρένα και σταθμούς όπως όλοι. Δεν υπάρχει καμία λογική εξήγηση για την οποία μια τράπεζα επιτρέπει σε κάποιον ηλικίας άνω των 65 ετών να έχει οφειλές ύψους χιλιάδων ευρώ, αλλά αρνείται να του χορηγήσει ένα μικρό δάνειο. Όλοι μεγαλώνουμε σιγά-σιγά, και εάν το καλοσκεφτούμε οι καταστάσεις αυτές θα μας επηρεάσουν σύντομα.
<P>
Οι διαφορές στις απόψεις μπορεί να δυσχέραναν τις διαπραγματεύσεις, αλλά μπορούμε να είμαστε υπερήφανοι για το αποτέλεσμα που επέτυχε η Επιτροπή Πολιτικών Ελευθεριών, Δικαιοσύνης και Εσωτερικών Υποθέσεων - για το οποίο, επιπλέον, δεσμεύθηκαν όλα τα κόμματα τότε. " πρόταση είναι λογική και ρεαλιστική. Ενδέχεται να απαιτηθούν προσαρμογές, προκειμένου να παρασχεθεί πρόσβαση σε άτομα με αναπηρίες σε αγαθά και υπηρεσίες, για παράδειγμα, αλλά αυτό σημαίνει ότι τα άτομα αυτά θα μπορέσουν να συμμετάσχουν και πάλι ενεργά στην κοινωνία. Οι προσαρμογές αυτές δεν θα επιβάλουν δυσανάλογο φόρτο στη συνέχεια, και επίσης λήφθηκε υπόψη μια καλή προθεσμία για την εφαρμογή τους. Οι προσαρμογές δεν είναι απαραίτητο να εκτελεσθούν αμέσως· δεν προσδοκούμε από τα κράτη μέλη να προσαρμόσουν τους σιδηροδρομικούς σταθμούς αμέσως. Αυτό που ζητούμε από τα κράτη μέλη είναι να αρχίσουν ήδη να λαμβάνουν υπόψη την προσπελασιμότητα για τα άτομα με αναπηρίες στον μελλοντικό σχεδιασμό κτιρίων και μεταφορών.
<P>
Επιπλέον, δεν υπάρχει τρόπος να τονίσω αρκετά πόσο σημαντική θα είναι η παρούσα έκθεση για τους ευρωπαίους πολίτες - τους ανθρώπους που αφορά. Πρέπει να έχουμε κατά νου ότι, σύμφωνα με το Ευρωβαρόμετρο, 87% των Ευρωπαίων επιθυμεί τη λήψη μέτρων για τους λόγους διακρίσεων που προβλέπονται στην παρούσα οδηγία. Το ποσοστό αυτό περιλαμβάνει και τους ψηφοφόρους σας, κ. Weber. " ομάδα μας, η Σοσιαλιστική Ομάδα στο Ευρωπαϊκό Κοινοβούλιο, είναι ιδιαίτερα ευχαριστημένη με τις προτάσεις για την καταπολέμηση του προβλήματος των πολλαπλών διακρίσεων που αποτελεί πλέον μέρος της παρούσας έκθεσης.
<P>
Μπορείτε να φανταστείτε τις διακρίσεις που νιώθει ότι υφίσταται μια μαύρη γυναίκα χρήστρια αναπηρικής πολυθρόνας; Πολύ λίγες χώρες γνωρίζουν την έννοια των πολλαπλών διακρίσεων. Στις περισσότερες περιπτώσεις, εάν καταγγείλει ένα κρούσμα διάκρισης, η γυναίκα αυτή θα πρέπει να επιλέξει μεταξύ ενδεχόμενων λόγων διάκρισης. Είναι πιθανότερο οι διάφοροι λόγοι να συνδέονται μεταξύ τους και να μην υπάρχει ένας μόνον λόγος διάκρισης εις βάρος της. " γυναίκα αυτή πρέπει να έχει τη δυνατότητα να υποβάλει καταγγελία και να επιδιώξει επανόρθωση και απονομή δικαιοσύνης. Επομένως, ζητούμε από το Κοινοβούλιο να διατηρήσει τις σημαντικές αυτές διατάξεις.
<P>
Κυρίες και κύριοι, θα ήθελα να σας ζητήσω να υποστηρίξετε την παρούσα οδηγία. Αυτό θα επιτρέψει στο Κοινοβούλιο να δηλώσει σαφώς και ρητώς ότι οι διακρίσεις δεν μπορούν να είναι πλέον ανεκτές και ότι το Κοινοβούλιο θεωρεί εξίσου σημαντικά τα δικαιώματα όλων των πολιτών. Ας κάνουμε αυτό το βήμα.
<SPEAKER ID="093" NAME="Sophia in 't Veld">
εξ ονόματος της Ομάδας ALDE. - (NL) Κύριε Πρόεδρε, θα ήθελα να ξεκινήσω εκφράζοντας και εγώ τα ειλικρινή συγχαρητήρια και τις ευχαριστίες μου στην εισηγήτρια, η οποία έκανε καταπληκτική δουλειά. " ομάδα μου είναι ιδιαίτερα ευχαριστημένη γιατί, σχεδόν πέντε χρονιά μετά τη σχετική υπόσχεση του κ. Barroso, υποβλήθηκε επιτέλους μια πρόταση οδηγίας. Οι διακρίσεις αντιβαίνουν στις ευρωπαϊκές συνθήκες, στον Χάρτη των Θεμελιωδών Δικαιωμάτων της Ευρωπαϊκής Ένωσης και στην Ευρωπαϊκή Σύμβαση Ανθρωπίνων Δικαιωμάτων. Όμως, οι συνθήκες, οι συμβάσεις και οι πανηγυρικές διακηρύξεις έχουν ελάχιστη χρησιμότητα στα δικαστήρια. Οι ευρωπαίοι πολίτες πρέπει να διαθέτουν ένα μέσο για την επιβολή των δικαιωμάτων τους.
<P>
Αυτή η πρόταση, και όχι οι ποσοστώσεις του γάλακτος ή οι κανόνες για τις δημόσιες συμβάσεις ή τα διαρθρωτικά ταμεία, είναι ο λόγος ύπαρξης της Ευρωπαϊκής Ένωσης, κύριε Weber, ενός ευρωπαϊκού χώρου, στον οποίο καθένας είναι ελεύθερος να ρυθμίζει τη ζωή του όπως επιθυμεί. Ένας ενιαίος ευρωπαϊκός χώρος στον οποίο όλοι είναι ίσοι ενώπιον του νόμου, απολαμβάνουν ίσες ευκαιρίες στην κοινωνία και αντιμετωπίζονται με σεβασμό. Μία οδηγία από μόνη της δεν αρκεί για να φέρει το αποτέλεσμα αυτό, αλλά αποτελεί προϋπόθεση. " οδηγία αυτή αφορά την Ευρώπη ως κοινότητα αξιών, και οι αξίες δεν μπορούν να αποτελούν αντικείμενο διαπραγμάτευσης από 27 κυβερνήσεις στο πλαίσιο του συνηθισμένου δούναι και λαβείν των εθνικών συμφερόντων. Καθορίζουμε αξίες μαζί ως πολίτες, σε ανοικτό διάλογο, και το Ευρωπαϊκό Κοινοβούλιο είναι ο κατάλληλος χώρος για κάτι τέτοιο.
<P>
Ναι, κύριε Weber, ορισμένοι τομείς είναι πολύ ευαίσθητοι, ιδίως οι λόγοι διάκρισης που αφορούν τον γενετήσιο προσανατολισμό και τη θρησκεία. Ωστόσο, έχουμε ευθύνη απέναντι σε όλους τους ευρωπαίους πολίτες μας, δεν μπορούμε να αφήσουμε να μετατραπεί η Ευρώπη σε Φάρμα των ζώων: "Όλοι οι Ευρωπαίοι είναι ίσοι, αλλά μερικοί Ευρωπαίοι είναι πιο ίσοι από άλλους". " ελευθερίας θρησκείας και συνείδησης είναι θεμελιώδη δικαιώματα για τα οποία θα αγωνιστώ μέχρι τέλους. Σε μια ελεύθερη Ευρώπη, ο καθένας πρέπει να είναι ελεύθερος να έχει τις πεποιθήσεις του. Αυτός είναι ο ακρογωνιαίος λίθος της δημοκρατίας. Ωστόσο, η θρησκευτική ελευθερία δεν πρέπει να λειτουργεί καταχρηστικά ως άδεια για την επιβολή διακρίσεων.
<P>
Χθες, ο Οργανισμός Θεμελιωδών Δικαιωμάτων της Ευρωπαϊκής Ένωσης δημοσίευσε τη δεύτερη έκθεσή του σχετικά με την ομοφυλοφοβία στην Ευρώπη. Είναι λυπηρό ότι, εν έτει 2009, εκατομμύρια άνθρωποι εξακολουθούν να φοβούνται τις διακρίσεις, το μίσος, τη βία ακόμη και τη δολοφονία στην Ευρώπη, απλώς και μόνον λόγω του γενετήσιου προσανατολισμού τους. Μπορώ να διαβεβαιώσω τον κ. Weber ότι οι νόμοι σχετικά με τον γάμο είναι και παραμένουν εθνική αρμοδιότητα· η παρούσα οδηγία δεν το αλλάζει αυτό. Ωστόσο, στην Ευρώπη του 21ου αιώνα, η απαγόρευση γάμου λόγω θρησκείας, φυλετικής καταγωγής ή γενετήσιου προσανατολισμού είναι κάτι αφύσικο. Πολλοί άνθρωποι θεωρούν απόλυτα αποδεκτή την απαγόρευση από το κράτος των γάμων ή των συμβιώσεων δύο ενηλίκων του ίδιου φύλου. Θα θεωρούσαμε όμως κάτι τέτοιο αποδεκτό εάν -όπως συνέβη στο παρελθόν- το κράτος απαγόρευε τους γάμους Εβραίων και μη Εβραίων, Καθολικών και Διαμαρτυρομένων, μαύρων και λευκών; Αυτό είναι απαράδεκτο.
<P>
Κυρίες και κύριοι, σας καλώ να ψηφίσετε υπέρ της παρούσας έκθεσης, προς το συμφέρον των πολιτών που όλοι εκπροσωπούμε. Οι συμβιβασμοί δεν είναι ιδανικοί για κανέναν, ημών συμπεριλαμβανομένων· αλλά ας υπερβάλουμε εαυτούς, όπως είπε η κ. Buitenweg.
<P>
Τέλος, θα ήθελα να καλέσω και το Συμβούλιο να ακολουθήσει τις συστάσεις του Κοινοβουλίου. Είναι αλήθεια ότι κάθε κράτος μέλος έχει τα δικά του προβλήματα, αλλά το Ευρωπαϊκό Κοινοβούλιο έχει δείξει ότι οι διαφορές μπορούν να γεφυρωθούν και ότι μπορούμε να συμφωνήσουμε σε δικαιώματα για όλους τους ευρωπαίους πολίτες.
<SPEAKER ID="094" NAME="Konrad Szymański" LANGUAGE="PL">
Κύριε Πρόεδρε, η Ευρωπαϊκή Επιτροπή ισχυρίζεται ότι στόχος της παρούσας πρότασης δεν είναι η τροποποίηση του δικαίου του γάμου και του δικαίου της υιοθεσίας στα κράτη μέλη. " Επιτροπή ισχυρίζεται ότι δεν επιθυμεί να μεταβάλει το νομικό καθεστώς της Εκκλησίας και των εκκλησιαστικών φορέων που εμπλέκονται στη φροντίδα και στην εκπαίδευση.
<P>
" έκθεση Buitenweg υπερβαίνει τα όρια αυτά από κάθε άποψη. Ανατρέπει τις εγγυήσεις για εθνική νομοθεσία σε θέματα οικογένειας και υιοθεσίας στην τροπολογία 50. Βάσει των τροπολογιών 12, 29 και 51, η έκθεση προσβάλλει τις ελευθερίες των εκκλησιαστικών εκπαιδευτικών ιδρυμάτων. " τροπολογία 52 της έκθεσης υπονομεύει την εγγύηση της ελευθερίας των εκκλησιαστικών κοινοτήτων στα κράτη μέλη. Είναι ολοφάνερο ότι η ευρωπαϊκή Αριστερά επιθυμεί να αναγάγει την ευρωπαϊκή ολοκλήρωση σε ένα και μόνον ζήτημα. Στην πραγματικότητα, θέλει να προωθήσει με κάθε δυνατό τρόπο τις πιο πρόσφατες απαιτήσεις των ομοφυλοφίλων. Κάτι τέτοιο ισοδυναμεί με τη σοβαρότερη επίθεση που έχει γίνει ποτέ κατά της αξιοπιστίας του παρόντος Κοινοβουλίου.
<SPEAKER ID="096" NAME="Raül Romeva i Rueda">
εξ ονόματος της Ομάδας των Verts/ALE. - (ES) Κύριε Πρόεδρε, πρέπει να επιμείνω σε ένα θεμελιώδες γεγονός. Το ευρωπαϊκό σχέδιο θα αποκτήσει αξιοπιστία μόνον εάν η Ευρώπη γίνει αντιληπτή ως ένα μέρος στο οποίο απαγορεύεται κάθε είδους διάκριση. Αυτή είναι η βάση της σημερινής συζήτησης.
<P>
Επομένως, με εκπλήσσει το γεγονός ότι οι συνάδελφοί μου βουλευτές, οι οποίοι είναι τόσο φιλοευρωπαίοι σε όλες τις λοιπές συζητήσεις, γίνονται τελείως αντιευρωπαίοι όταν πρόκειται για δικαιώματα και ελευθερίες.
<P>
" στάση αυτή δεν μπορεί να είναι ανεκτή. Είναι απαράδεκτο να υφίσταται διακρίσεις οποιοσδήποτε στην Ευρωπαϊκή Ένωση σήμερα λόγω σχέσης με άτομο του ιδίου φύλου, αναπηρίας, ηλικίας ή επειδή έχει πεποιθήσεις ή θρησκεία εκτός των καθιερωμένων. Δεν είναι αυτή η Ευρώπη στην οποία θέλω να ζήσω, και οπωσδήποτε δεν είναι η Ευρώπη για την οποία εργάζομαι καθημερινά, εντός και εκτός του παρόντος Κοινοβουλίου.
<P>
Για τον λόγο αυτό, πιστεύω ότι η πρόταση οδηγίας ήταν αναγκαία. Στον σχεδιασμό και στις αρχές της, είναι καλή. Μπορεί να μην είναι αυτό που εγώ, ή πολλοί εξ ημών εδώ θα είχαμε κάνει, αλλά είναι μια καλή αφετηρία. Ελπίζω ότι η πλειοψηφία θα ψηφίσει υπέρ της έκθεσης Buitenweg αύριο, όπως σκοπεύω να κάνω και εγώ, καθώς πιστεύω ότι πρόκειται για την ορθή πορεία δράσης. Ενδιαφέρομαι επίσης ιδιαίτερα να εγκριθεί το άλλο θέμα που αφορά την εφαρμογή ή την επανεφαρμογή του άρθρου 7 παράγραφος 2. Αυτό εγγυάται ένα θεμελιώδες θέμα: ότι όλες οι ενώσεις και οι οργανώσεις που εργάζονται στον τομέα της καταπολέμησης της διακρίσεων πρέπει επίσης να έχουν το δικαίωμα να εκπροσωπούν και να υπερασπίζονται τα θύματα των διακρίσεων. Πρέπει να θυμόμαστε ότι τα άτομα αυτά ανήκουν στις πλέον ευάλωτες ομάδες, και, επομένως, πρέπει να υπάρχουν εγγυήσεις ότι θα εκπροσωπούνται και θα προστατεύονται κατάλληλα.
<SPEAKER ID="097" NAME="Sylvia-Yvonne Kaufmann">
εξ ονόματος της Ομάδας GUE/NGL. - (DE) Κύριε Πρόεδρε, κυρίες και κύριοι, θα ήθελα καταρχάς να ευχαριστήσω την εισηγήτριά μας, την κ. Buitenweg, για όλο το έργο της. Το συγκεκριμένο θέμα βρέθηκε σε καλά χέρια.
<P>
Το Κοινοβούλιο ζητά την οδηγία αυτή εδώ και χρόνια, πράγμα που σημαίνει ότι είναι πραγματικά θεμελιώδους σημασίας να εγκριθεί πριν από τη λήξη της παρούσας κοινοβουλευτικής περιόδου. Ταυτόχρονα, είναι ζωτικής σημασίας να καταθέσει η Επιτροπή πρόταση για την καταπολέμηση των διακρίσεων λόγω φύλου όσο το δυνατόν συντομότερα, ώστε να τεθεί τέλος, επιτέλους, στην υπάρχουσα ιεραρχία των μορφών διακρίσεων. Κατά τα άλλα, εκπλήσσομαι για το γεγονός ότι, στην τροπολογία 96, η Ομάδα του Ευρωπαϊκού Λαϊκού Κόμματος (Χριστιανοδημοκράτες) και των Ευρωπαίων Δημοκρατών προσπαθεί να αφαιρέσει τη διάκριση λόγω πεποιθήσεων από το πεδίο εφαρμογής της οδηγίας. Επομένως, κυρίες και κύριοι της Ομάδας του ΕΛΚ-ΕΔ, χρειάζεται πραγματικά να σας επισημάνουμε ότι η νομική βάση επί της οποίας ερείδεται η παρούσα πρόταση οδηγίας -και συγκεκριμένα το άρθρο 13 της συνθήκης ΕΚ- ισχύει στο δίκαιο από την έναρξη ισχύος της συνθήκης του Άμστερνταμ το 1999, πριν από 10 χρόνια; Πρέπει να σας υπενθυμίσω ότι όλοι οι λόγοι διακρίσεων που αναφέρονται στο άρθρο 13 θεωρούνται ισότιμοι, χωρίς διαφορές; Επιπλέον, κυρίες και κύριοι της Ομάδας του ΕΛΚ-ΕΔ, δεν μπορεί να διέφυγε της προσοχής σας ότι το άρθρο 10 του Χάρτη των Θεμελιωδών Δικαιωμάτων της ΕΕ αντιμετωπίζει ισότιμα τη θρησκεία και τις πεποιθήσεις κάθε μεμονωμένου ατόμου.
<P>
Ξέρετε, κύριε Weber του CSU, άκουσα οπωσδήποτε τα επιχειρήματά σας, αλλά πρέπει να πω ότι είναι πραγματικά οπισθοδρομικά. " τροπολογία 81 που καταθέσατε, με την οποία απορρίπτετε ολόκληρη την οδηγία, συνοδεύεται από μια πραγματικά κυνική αιτιολογία, και συγκεκριμένα ότι η μεταφορά της οδηγίας συνεπάγεται κατά τα φαινόμενα υπερβολική γραφειοκρατία. Ξέρετε, κύριε Weber, δεν μπορώ να κατανοήσω αυτές τις προσπάθειες να αρνηθούμε στους ανθρώπους τα δικαιώματά τους, κυρίως με μια τέτοια αιτιολογία, και ελπίζω ότι η τροπολογία 81 που καταθέσατε θα απορριφθεί αύριο στην ψηφοφορία στην ολομέλεια. " ΕΕ πρέπει επιτέλους να κάνει άλλο ένα βήμα για την καταπολέμηση των διακρίσεων στην κοινωνία μας.
<SPEAKER ID="098" NAME="Johannes Blokland">
εξ ονόματος της Ομάδας IND/DEM. - (NL) Κύριε Πρόεδρε, το παρόν Σώμα υπεραμύνεται των πολιτικών ελευθεριών, μία εκ των οποίων είναι η ελευθερία εκπαίδευσης. Μια σημαντική ελευθερία είναι η επιλογή σχολείου από τους γονείς για τα παιδιά τους. Τα χριστιανικά σχολεία και ιδρύματα στη χώρα μου επιλέγουν σκόπιμα μια πολιτική εισαγωγών, η οποία τηρεί την ταυτότητα του σχολείου τους.
<P>
Οι Κάτω Χώρες επιτρέπουν μια πολιτική εισαγωγών η οποία τηρεί τις θεμελιώδεις αρχές ενός σχολείου. Είναι δυνατόν να θεσπισθούν απαιτήσεις οι οποίες είναι αναγκαίες για την επίτευξη του σκοπού και των θεμελιωδών αρχών του σχολείου. Οι γονείς μπορούν να επιλέξουν ένα σχολείο το οποίο τηρεί μια συνειδητή στάση στο θέμα αυτό και λαμβάνει σοβαρά υπόψη τη Βίβλο. Πρόκειται για μια επέκταση της θρησκευτικής ελευθερίας, η οποία σέβεται τις πεποιθήσεις των γονέων σε σχέση με τα συμφέροντα της εκπαίδευσης του παιδιού τους.
<P>
Ωστόσο, οι τροπολογίες 29 και 51 περιορίζουν την ελευθερία των σχολείων να προβαίνουν στις επιλογές αυτές βάσει των αρχών τους, και επιπλέον συμμερίζομαι την άποψη του κ. Weber και άλλων. " πρόταση αυτή δεν είναι σύμφωνη προς την αρχή της επικουρικότητας. Εκτός από τα διοικητικά προβλήματα, το γεγονός αυτό από μόνο του μου φαίνεται ότι αρκεί για να απορριφθεί η πρόταση της Επιτροπής. Θα καταψηφίσω την έκθεση της κ. Buitenweg. Ελπίζω ότι και άλλες ομάδες θα διακρίνουν ότι συνιστά σοβαρή παραβίαση των ελευθεριών των πολιτών μας. Όποιος εκτιμά την ελευθερία επιλογής των γονέων δεν θα επιτρέψει τον περιορισμό της ελευθερίας αυτής.
<SPEAKER ID="099" NAME="Frank Vanhecke" AFFILIATION="NI">
(NL) Κύριε Πρόεδρε, οι εκθέσεις σχετικά με οδηγίες που αφορούν την απαγόρευση διακρίσεων αναδεικνύουν πάντα τις χειρότερες πλευρές στο Σώμα αυτό· αυτό είναι ιδιαίτερα λυπηρό, καθώς περιέχουν συχνά πολλές καλές προτάσεις και ιδέες για την παροχή συνδρομής σε άτομα με αναπηρίες, για παράδειγμα. Ωστόσο, αυτό δεν αλλάζει τίποτε επί της ουσίας.
<P>
" τροπολογία του κ. Weber, η τροπολογία 81, αναφέρει πράγματι όλα τα βασικά στοιχεία· η παρούσα πρόταση της Επιτροπής δεν είναι καλή. Πρέπει να απορριφθεί, όχι μόνον γιατί συνεπάγεται υπερβολική γραφειοκρατία, αλλά και επίσης, ειδικότερα, επειδή παραβιάζει την αρχή της επικουρικότητας. Δυστυχώς, όλοι γνωρίζουμε ότι η τροπολογία αυτή δεν έχει καμία πιθανότητα να γίνει δεκτή, καθώς το παρόν Σώμα δεν αφήνει ποτέ να πάει χαμένη μια ευκαιρία να δείξει την πιο πολιτικά ορθή πλευρά του και επιλέγει πάντοτε περισσότερη γραφειοκρατία και περισσότερη λήψη αποφάσεων για τους ευρωπαίους πολίτες.
<P>
Πέραν τούτου, εκτός από την παραβίαση της αρχής της επικουρικότητας, η παρούσα έκθεση περιέχει επίσης πολλές προτάσεις οι οποίες αντίκεινται άμεσα σε θεμελιώδεις δημοκρατικές αρχές και αρχές του κράτους δικαίου. Παράδειγμα αποτελεί η τροπολογία 54. Ενώ ολόκληρη η έκθεση κάνει ζήτημα την απαγόρευση των διακρίσεων κατά των ανθρώπων, η τροπολογία αυτή υποστηρίζει τις διακρίσεις λόγω μη πολιτικά ορθών πεποιθήσεων - αλλά, τελικά, αυτό επιδιώκουν να πετύχουν πολλές άλλες πτυχές της παρούσας έκθεσης.
<P>
Κρυμμένη σε μια λίστα αξιόλογων αρχών και υποτίθεται αγαθών προθέσεων ελλοχεύει η επικύρωση από τα δικαστήρια της πολιτικής ορθότητας. Επομένως, δεν πρόκειται για μέτρα κατά των διακρίσεων, αλλά πολύ συχνά για πραγματικούς νόμους φίμωσης για την περαιτέρω υπονόμευση της ελευθερίας έκφρασης και την περαιτέρω ενίσχυση ενός είδους τρομοκρατίας της προοδευτικής άποψης. " ουσιώδης ερώτηση είναι και παραμένει: τι σχέση έχουν όλα αυτά με την Ευρώπη; Ας αφήσουμε στα κράτη μέλη ό,τι είναι δικό τους, επιτέλους!
<SPEAKER ID="100" NAME="Hubert Pirker" AFFILIATION="PPE-DE">
(DE) Κύριε Πρόεδρε, κύριε Επίτροπε, όταν η Ευρωπαϊκή Ένωση θεωρείται, ενίοτε, ότι παράγει υπερβολικές ρυθμίσεις και επικρίνεται δικαιολογημένα για αυτό, το γεγονός αυτό συνδέεται απλούστατα με εκθέσεις όπως αυτή που συζητούμε τώρα.
<P>
Όσο και αν υποστηρίζω τα ρεαλιστικά μέτρα για την καταπολέμηση κάθε μορφής διάκρισης, πρέπει επίσης να επικρίνω τα σημεία που συζητώνται εδώ, επειδή απλούστατα δεν δικαιολογούνται και δεν έχουν το επιθυμητό αποτέλεσμα.
<P>
Είναι απαράδεκτο, όπως προαναφέρθηκε, να μπορούν να ασκηθούν αγωγές κατά εκκλησιαστικών σχολείων, για παράδειγμα, επειδή απορρίπτουν καθηγητές διαφορετικής θρησκείας ή άθρησκους, ή κατά ασφαλιστικών εταιρειών, επειδή αναλαμβάνουν μια αξιολόγηση κινδύνου, εάν αυτή καταλήγει σε διαφορετική μεταχείριση βάσει ηλικίας ή φύλου, όπως επίσης και το γεγονός ότι υπάρχει κίνδυνος όλα ανεξαιρέτως τα κτίρια κατοικιών να πρέπει να κατασκευάζονται χωρίς εμπόδια. Ναι, κυρίες και κύριοι, προς τα εκεί βαδίζουμε· δεν θα υποστηρίζουμε πλέον τα άτομα με αναπηρίες, αλλά θα καταστήσουμε κάθε στέγη απρόσιτη. Στέγη απρόσιτη για όλους, αντί να παράσχουμε βοήθεια στα άτομα με αναπηρία - σίγουρα δεν μπορεί αυτός να είναι ο στόχος μας. Έπειτα, υπάρχει η κριτική για την αντιστροφή του βάρους απόδειξης. Εάν σκεφτώ ότι, όντας βουλευτής του ΕΚ με 25 αιτούντες για μια θέση βοηθού, θα μπορούσε να ασκηθεί εναντίον μου αγωγή απλώς και μόνον επειδή υπάρχει κατά τα φαινόμενα διάκριση ή αίσθημα διάκρισης, απλούστατα δεν θα μπορώ να εργαστώ πλέον και θα πρέπει να αφιερώσω όλο τον χρόνο μου αναζητώντας τις αποδείξεις που χρειάζομαι, απλώς και μόνον επειδή υπάρχει ένα αίσθημα διάκρισης, ακόμη και αν δεν διέπραξα καμία απολύτως διάκριση.
<P>
Επιπλέον, πολλοί όροι είναι αόριστοι. Γενικά, αυτό το ενημερωτικό δελτίο που δημοσιεύθηκε αποτελεί τον πρόδρομο της παρούσας οδηγίας, η οποία εξετάζει κατά πόσον μπορούμε ακόμη να χρησιμοποιούμε το "Δεσποινίς" και το "Κυρία" ή κατά πόσον πρέπει να απαλλαγούμε από όλες τις λέξεις που υποδηλώνουν το αρσενικό γένος, επειδή κάτι τέτοιο θα μπορούσε να συνιστά διάκριση.
<P>
Κυρίες και κύριοι, ορισμένα από τα όσα ζητούνται εδώ είναι απλούστατα ανοησίες, και επομένως θα καταψηφίσω την έκθεση.
<SPEAKER ID="101" NAME="Martine Roure" AFFILIATION="PSE">
(FR) Κύριε Πρόεδρε, καταρχάς θα ήθελα να ευχαριστήσω την εισηγήτριά μας, ειδικότερα για το έργο της και για το αποτέλεσμα που επιτέλους επιτεύχθηκε.
<P>
Το άρθρο 13 της Συνθήκης είναι ο ακρογωνιαίος λίθος μας, και πρέπει να τονίσω ότι τα κράτη μέλη μπορούν να εξασφαλίσουν υψηλότερο επίπεδο προστασίας. Πρόκειται απλώς για ελάχιστα πρότυπα και, επιτρέψτε μου να είμαι σαφής στο σημείο αυτό, δεν είναι δυνατόν να μειωθεί το ισχύον επίπεδο προστασίας στα επιμέρους κράτη μέλη βάσει της νέας αυτής οδηγίας. Και τούτο επειδή, για να είμαι ακόμη πιο ακριβής, ορισμένα κράτη μέλη διαθέτουν πολύ υψηλό επίπεδο προστασίας· υπάρχουν τέτοιες περιπτώσεις.
<P>
" απαλλαγή από τις διακρίσεις είναι ένα θεμελιώδες δικαίωμα για όλους όσοι ζουν στην Ευρωπαϊκή Ένωση. Ωστόσο, είτε πρόκειται για την εμφάνιση ενός προσώπου είτε απλώς για το επώνυμό του, γνωρίζουμε ότι διακρίσεις υφίστανται πολύ συχνά.
<P>
Όσον αφορά τα άτομα με αναπηρίες, πρέπει να εξασφαλίσουμε ότι δεν υφίστανται πλέον διακρίσεις επειδή χρησιμοποιούν αναπηρική πολυθρόνα, καθώς η πρόσβαση σε πολλούς χώρους είναι συχνά πολύ δύσκολη. " βελτίωση της ευρωπαϊκής νομοθεσίας αποτελεί προϋπόθεση για την καταπολέμηση των διακρίσεων - επαναλαμβάνω, αποτελεί προϋπόθεση. Χρειαζόμαστε τη νομοθεσία αυτή.
<P>
Από πολύ νεαρή ηλικία, τα παιδιά μας υφίστανται διακρίσεις που τους προκαλούν τραύματα, και φέρουν το βάρος αυτών των διακρίσεων σε όλη την υπόλοιπη ζωή τους. Πρέπει να σας επιστήσω την προσοχή ειδικότερα στις πολλαπλές διακρίσεις. " Επιτροπή παρέλειψε να συμπεριλάβει το στοιχείο αυτό στην πρότασή της. Επομένως, προτείνουμε έναν σαφή ορισμό αυτών των τύπων διακρίσεων.
<P>
Είναι απολύτως απαραίτητο να ενισχύσουμε τη νομοθεσία, προκειμένου να καταστήσουμε την ίση μεταχείριση αποτελεσματική, όποιες και αν είναι ο διαφορές. Ως προς αυτό, ζητούμε από τα κράτη μέλη να λάβουν μέτρα για την προώθηση της ίσης μεταχείρισης και των ίσων ευκαιριών, ανεξαρτήτως θρησκείας, αναπηρίας, ηλικίας, ή γενετήσιου προσανατολισμού.
<P>
Καταλήγοντας, πρέπει να προσθέσω πως ελπίζουμε ότι, το 2010, η Επιτροπή θα υποβάλει πρόταση η οποία θα θέσει τη διάκριση λόγω φύλου στην ίδια βάση, θέτοντας τέλος σε οποιαδήποτε ιεραρχία των δικαιωμάτων.
<SPEAKER ID="102" NAME="Gérard Deprez" AFFILIATION="ALDE">
(FR) Κύριε Πρόεδρε, κυρίες και κύριοι, όπως οι προλαλήσαντες, θα ήθελα να ευχαριστήσω καταρχάς την εισηγήτρια, την κ. Buitenweg, και τη συντάκτρια γνωμοδότησης, την κ. Lynne, για το εξαιρετικό έργο που πέτυχαν σε ένα, πρέπει να επισημάνω, πλαίσιο ενισχυμένης συνεργασίας.
<P>
Παρότι, προσωπικά, συμφωνώ σε μεγάλο βαθμό με τη γενική θέση που υπερασπίσθηκε η κ. Lynne, θέλω να εγκωμιάσω την ευφυΐα και το ανοικτό και διαλλακτικό πνεύμα που επέδειξε η κ. Buitenweg καθ' όλη τη διάρκεια της συζήτησης στην επιτροπή μας, προκειμένου να καταλήξουμε σε μια έκθεση, η οποία είναι ισορροπημένη και θα μπορούσε να υποστηριχθεί από μεγάλη κοινοβουλευτική πλειοψηφία. Ελπίζω να τα καταφέρει και ότι τα πιο ριζοσπαστικά στοιχεία, από τη μία πλευρά, νομίζω, και ενίοτε από την άλλη, δεν θα καταφέρουν να επηρεάσουν την ψηφοφορία.
<P>
Από την άποψη αυτή -και επιτρέψτε μου να επισημάνω ότι δεν έχω φήμη φανατικού αριστερού- πρέπει να πω ότι εξεπλάγην και απογοητεύθηκα από την τροπολογία που κατέθεσε ο συνάδελφός μας, ο κ. Weber, τον οποίο σέβομαι, και αρκετοί άλλοι. Κύριε Weber, άκουσα την ομιλία σας και κανένα από τα επιχειρήματα που χρησιμοποιήσατε δεν μου φαίνεται να έχει κάποια λογική βάση. Αναφέρατε φαντασιώσεις, δεν αναφέρατε λόγους.
<P>
Διαβάζοντας την αιτιολογία της τροπολογίας σας, η αδυναμία της είναι απογοητευτική: αρνείστε την καταπολέμηση των διακρίσεων φοβούμενος την υπερβολική γραφειοκρατία. Έχετε άδικο που προσπαθείτε να μετατρέψετε την πρόταση αυτή σε σύγκρουση μεταξύ αριστεράς και δεξιάς. " καταπολέμηση των διακρίσεων δεν είναι ζήτημα δεξιάς ή αριστεράς, είναι ζήτημα ανθρωπιάς και σεβασμού των θεμελιωδών δικαιωμάτων
<P>
(Χειροκροτήματα)
<P>
Για τον λόγο αυτό, ελπίζω και πιστεύω ότι αύριο θα ηττηθείτε.
<SPEAKER ID="103" NAME="Sebastiano" AFFILIATION="Nello) Musumeci  (UEN">
(IT) Κύριε Πρόεδρε, κύριε Επίτροπε, κυρίες και κύριοι, κάθε πρωτοβουλία που στοχεύει στην καταπολέμηση διακρίσεων οποιουδήποτε είδους πρέπει να υποστηρίζεται. Πρόσφατα στατιστικά δεδομένα δείχνουν ότι στην Ευρώπη, όπου η κοινωνία είναι τόσο προηγμένη, μια μειοψηφία πολιτών ισχυρίζονται ότι υπήρξαν θύματα διακρίσεων. Επομένως, κανείς δεν μπορεί να παραμείνει αδιάφορος. Ωστόσο, η έννοια παραμένει τόσο ευρεία και αφηρημένη, ώστε κάποια αποσαφήνιση θα ήταν ευκταία.
<P>
Με την επιφύλαξη των θεμελιωδών ανθρώπινων δικαιωμάτων, τα οποία παραμένουν αναμφισβήτητα, δεν μπορούμε να μην αναγνωρίσουμε την κυριαρχία κάθε κράτους μέλους να νομοθετεί σύμφωνα με παλαιές παραδόσεις, πολιτισμούς και κουλτούρες. " παρέμβαση του είδους αυτού είναι σχεδόν πάντοτε μια περίπτωση διαφύλαξης της ταυτότητας ενός πληθυσμού. Επιτρέψτε μου να αναφέρω ένα παράδειγμα, το οποίο αφορά τον γενετήσιο προσανατολισμό: αυτή είναι η προσωπική μου άποψη, αλλά πιστεύω ότι η ανθρώπινη αξιοπρέπεια πρέπει να διασφαλίζεται ανεξαρτήτως σεξουαλικών προτιμήσεων. " ομοφυλοφιλία είναι μια επιλογή, η οποία ανήκει στην ιδιωτική σφαίρα και δεν πρέπει να τιμωρείται σε καμία περίπτωση, αλλά δεν πρέπει ούτε και να προστατεύεται. Ελευθερία γνώμης: πού αρχίζει η προστασία κατά της άμεσης και της έμμεσης διάκρισης και πού σταματά; Θρησκευτική ελευθερία: στο σχολείο της ανιψιάς μου, για πρώτη φορά φέτος, δεν έγινε σχολική θεατρική παράσταση τα Χριστούγεννα. Ο διευθυντής την απαγόρευσε, επειδή υπήρχαν άλλα παιδιά διαφορετικών θρησκειών. Κατά την άποψή μου, δεδομένου ότι η χριστουγεννιάτικη παράσταση είναι περισσότερο θέμα κουλτούρας παρά πίστης, προκειμένου να αποφευχθεί μια μορφή διάκρισης, δημιουργήθηκε μια άλλη μορφή διάκρισης. " επίδειξη σεβασμού για τη θρησκεία των άλλων δεν σημαίνει, κύριε Πρόεδρε, ότι θα πρέπει να ντρεπόμαστε για τη δική μας!
<P>
Για τον λόγο αυτό -και θα τελειώσω εδώ- φοβόμαστε ότι αυτή η πρόταση οδηγίας τείνει προς έναν περιττό αντίθετο εξτρεμισμό και ότι η θεραπεία μπορεί να αποδειχθεί χειρότερη από το αρχικό πρόβλημα.
<SPEAKER ID="104" NAME="Elisabeth Schroedter" AFFILIATION="Verts/ALE">
(DE) Κύριε Πρόεδρε, κύριε Επίτροπε, κυρίες και κύριοι, η οδηγία αυτή κλείνει επιτέλους τα κενά στη νομοθεσία κατά των διακρίσεων και επιτρέπει στην Ευρωπαϊκή Ένωση να ανταποκριθεί στις διεθνείς υποχρεώσεις της για την προστασία των ανθρώπινων δικαιωμάτων καθώς και στις υποχρεώσεις της βάσει της σύμβασης των "νωμένων Εθνών για τα δικαιώματα των ατόμων με αναπηρίες.
<P>
Κυρίες και κύριοι της Ομάδας του Ευρωπαϊκού Λαϊκού Κόμματος (Χριστιανοδημοκράτες) και των Ευρωπαίων Δημοκρατών, τα επιχειρήματά σας κατά της οδηγίας είναι δημαγωγικά και παραπλανητικά. Με ποιο δικαίωμα αρνείστε στα άτομα με αναπηρίες απεριόριστη πρόσβαση στην εκπαίδευση ή στα ηλικιωμένα άτομα ίση μεταχείριση όσον αφορά τις ασφαλιστικές και τις χρηματοοικονομικές υπηρεσίες; Πώς αντιλαμβάνεστε την ανθρωπιά;
<P>
" απεριόριστη συμμετοχή στην κοινωνία είναι ανθρώπινο δικαίωμα και για τον λόγο αυτό θα αγωνιστούμε για την παρούσα οδηγία και για τις ίσες ευκαιρίες για όλους. Κατά την άποψή μου, είναι τελείως απάνθρωπο να ζητούμε από τα θύματα διακρίσεων να παράσχουν αποδείξεις για τη διάκριση. Εάν εσείς, κυρίες και κύριοι της Ομάδας του ΕΛΚ-ΕΔ, διαγράψετε την αντιστροφή του βάρους απόδειξης, θα θέσετε σε κίνδυνο το βασικό δικαίωμα ορισμένων ομάδων να προστατεύουν την ανθρώπινη αξιοπρέπειά τους, και αυτό το θεωρούμε απαράδεκτο. Θέλουμε την ισότητα όλων στην προστασία κατά των διακρίσεων, και εμείς οι Πράσινοι θα αγωνιστούμε για αυτό. Δεν θα επιτρέψουμε να γίνουν τα ανθρώπινα δικαιώματα παιχνίδι δημαγωγικής κινδυνολογίας. Μπορώ να προβλέψω από τώρα ότι θα χάσετε αύριο· η πλειοψηφία του Σώματος αυτού θα ψηφίσει υπέρ του ανθρώπινου δικαιώματος της προστασίας κατά των διακρίσεων. Είμαι βέβαιη για αυτό.
<SPEAKER ID="105" NAME="Jim Allister" AFFILIATION="NI">
Κύριε Πρόεδρε, θα καταψηφίσω την παρούσα έκθεση και την προτεινόμενη οδηγία για τρεις λόγους. Καταρχάς, διαφωνώ με την πεποίθηση ότι η ΕΕ, και όχι οι εθνικές κυβερνήσεις, πρέπει να νομοθετεί σε τέτοια θέματα, και πιστεύω ότι κάθε κράτος μέλος είναι καλύτερα σε θέση να αποφασίζει εάν χρειάζεται να ενισχύσει τη συγκεκριμένη νομοθεσία. Πρόκειται για χαρακτηριστική περίπτωση θέματος επικουρικότητας.
<P>
Ο δεύτερος λόγος είναι ότι το νέο αδίκημα της παρενόχλησης εμφανίζει την ανησυχητική προοπτική ότι στην πραγματικότητα περιορίζει τα δικαιώματα σε σχέση με την ελευθερία του λόγου και τη θρησκευτική ελευθερία, ιδίως για εκείνους που κηρύττουν ένα χριστιανικό μήνυμα.
<P>
Οι χριστιανοί που κηρύττουν το ευαγγέλιο, ιδίως σε έναν δημόσιο χώρο σε ανθρώπους άλλης πίστης οι οποίοι προσβάλλονται και ισχυρίζονται ότι πρόκειται για επίθεση κατά της αξιοπρέπειάς τους, ενδέχεται να παραβιάζουν τον νόμο αυτό. Ομοίως, η προβολή και η προώθηση μιας προσέγγισης σύμφωνης με τη Βίβλο όσον αφορά τον γάμο μεταξύ ετεροφυλοφίλων μπορεί να επιτρέψει σε δικομανείς ακτιβιστές των δικαιωμάτων των ομοφυλοφίλων να ισχυρισθούν ότι παρενοχλούνται.
<P>
Ο τρίτος λόγος είναι ότι τα μέτρα που περιέχονται στην οδηγία είναι δυσανάλογα και ανεπαρκώς ισορροπημένα. Για παράδειγμα, η οδηγία υποχρεώνει έναν χριστιανό τυπογράφο να δεχθεί μια παραγγελία εκτύπωσης υλικού που προσβάλλει τις θρησκευτικές πεποιθήσεις του, ενώ θα έπρεπε να είναι ελεύθερος να διαχειρίζεται τις υποθέσεις του σύμφωνα με τη συνείδησή του.
<P>
Χωρίς τους απαραίτητους μηχανισμούς ισορροπίας, η οδηγία αυτή θα γίνει ένα εργαλείο το οποίο στην πραγματικότητα θα δημιουργεί διακρίσεις. Έτσι, κατ' εμένα, πρόκειται για μια περιττή οδηγία, η οποία παραβιάζει βασικά δικαιώματα, και ιδίως των ανθρώπων με πίστη και συνείδηση, και εκφράζει όλες τις υπερβολές, τις παρεμβάσεις και τα σφάλματα που υπάρχουν στην ΕΕ.
<SPEAKER ID="106" NAME="Nicolae Popa" AFFILIATION="PPE-DE">
(RO) " πρωτοβουλία της Επιτροπής να επεκτείνει την εφαρμογή της αρχής της ίσης μεταχείρισης και σε άλλους τομείς της κοινωνικής ζωής, χρησιμοποιώντας μια συνολική οδηγία η οποία απαγορεύει τις διακρίσεις εκτός του χώρου εργασίας, για λόγους αναπηρίας, ηλικίας, θρησκείας ή πεποιθήσεων και γενετήσιου προσανατολισμού, είναι, καταρχήν, αναγκαία για την ολοκλήρωση της νομοθετικής δέσμης μέτρων για την απαγόρευση των διακρίσεων. " θέσπιση της έννοιας της πολλαπλής διάκρισης και η ειδική προσοχή που αποδίδεται στα δικαιώματα των ατόμων με αναπηρία αποτελούν βήμα προς τα εμπρός.
<P>
Ωστόσο, η παρούσα πρόταση οδηγίας παραμένει ευαίσθητο και αμφιλεγόμενο θέμα. Το παρόν νομοθετικό κείμενο πρέπει να διατηρήσει την ισορροπία μεταξύ των αρμοδιοτήτων της Ευρωπαϊκής Ένωσης και των αρμοδιοτήτων των κρατών μελών καθορίζοντας σαφώς το πεδίο εφαρμογής της. Ζητήματα του οικογενειακού δικαίου, συμπεριλαμβανομένων της προσωπικής κατάστασης, των αναπαραγωγικών δικαιωμάτων και των δικαιωμάτων υιοθεσίας, δεν πρέπει να περιλαμβάνονται στο πεδίο εφαρμογής της πρότασης οδηγίας, πράγμα το οποίο πρέπει να καθίσταται απολύτως σαφές στο νομοθετικό κείμενο. " χρήση του θεσμού του γάμου δεν μπορεί να γίνει δεκτή με κανέναν άλλον τρόπο εκτός της χριστιανικής του έννοιας. Ένας άλλος νομικά αποδεκτός χαρακτηρισμός μπορεί να βρεθεί για άλλες συμβιώσεις.
<P>
" αρχή της επικουρικότητας πρέπει επίσης να γίνει σεβαστή σε πτυχές που συνδέονται με το εκπαιδευτικό περιεχόμενο και την οργάνωση των εθνικών εκπαιδευτικών συστημάτων, συμπεριλαμβανομένων των εκκλησιαστικών σχολείων. Το Ευρωπαϊκό Λαϊκό Κόμμα υποστήριξε πάντοτε την προώθηση της πολυμορφίας, ως σημαντικού στόχου της Ευρωπαϊκής Ένωσης, καθώς και την καταπολέμηση των διακρίσεων. Δυστυχώς, το κείμενο περιέχει διατάξεις οι οποίες είναι απαράδεκτες από την άποψη του θρησκευτικού δόγματος.
<P>
Παραδόξως, η αριστερά σκοπεύει να εισαγάγει διακρίσεις με τον τρόπο αυτό. Στην πραγματικότητα, εγώ υφίσταμαι διακρίσεις απλώς και μόνον επειδή πιστεύω πραγματικά στον Θεό.
<SPEAKER ID="107" NAME="Michael Cashman" AFFILIATION="PSE">
Κύριε Πρόεδρε, η συζήτηση υπήρξε ενδιαφέρουσα και θα ήταν αστεία εάν δεν ήταν τόσο τραγική. Πιστεύω ότι οι περισσότερες αντιρρήσεις που άκουσα σήμερα το απόγευμα εκφράζουν ειλικρινή αισθήματα και πεποιθήσεις, αλλά δεν βασίζονται σε γεγονότα ούτε και στο κείμενο που έχουμε μπροστά μας. Κανένα στοιχείο της παρούσας έκθεσης δεν υπονομεύει την επικουρικότητα και την αναλογικότητα. Εάν συνέβαινε κάτι τέτοιο, θα διορθωνόταν από το Συμβούλιο Υπουργών. Επομένως, σας καλώ, ακόμη και τώρα, να ψηφίσετε υπέρ της έκθεσης και να επιτρέψετε στο Συμβούλιο Υπουργών να πράξει αυτό που είναι σωστό ώστε να διασφαλισθεί η απόλυτη αναλογικότητα του κειμένου και ο σεβασμός της επικουρικότητας.
<P>
Κύριε Weber, η Ευρώπη γεννήθηκε από τις αξίες του Β' Παγκοσμίου Πολέμου - μια αποφασιστικότητα ότι δεν θα στρέψουμε ξανά αλλού το βλέμμα όταν μια ομάδα ατόμων ή άλλες ομάδες στοχοποιούνται ή γίνονται αποδιοπομπαίοι τράγοι και οδηγούνται σε στρατόπεδα συγκέντρωσης και στρατόπεδα εργασίας. Μια αποφασιστικότητα ότι δεν θα υπάρξει ιεραρχία στην καταπίεση. Όμως, δυστυχώς, θέλετε μια Ευρώπη η οποία δεν βασίζεται σε αυτές τις αξιοπρεπείς αξίες, μια Ευρώπη που πιστεύει και σέβεται το γεγονός ότι όλοι οι άνθρωποι γεννιούνται ίσοι. Όσοι αντιτίθενται σε αυτό πρέπει να λογοδοτήσουν στη συνείδησή τους, στη θρησκεία τους και στους ψηφοφόρους τους σχετικά με το γιατί πιστεύουν ότι ορισμένοι άνθρωποι πρέπει να τυγχάνουν διαφορετικής μεταχείρισης από άλλους, γιατί δεν πρέπει να έχουν ισότητα.
<P>
Βρίσκομαι εδώ τυχερός ως ομοφυλόφιλος -και εάν επιλέγω να είμαι ομοφυλόφιλος, δεν είναι ενδιαφέρον ότι προφανώς κάποιος άλλος επιλέγει να είναι ετεροφυλόφιλος;- και αγωνίζομαι για την ισότητα, όχι μόνον για τους ομοφυλοφίλους και τις λεσβίες και τους αμφιφυλόφιλους και τα τρανσεξουαλικά άτομα, αλλά γενικά για τους ανθρώπους βάσει της ηλικίας, της θρησκείας, των πεποιθήσεων, του φύλου τους, κάθε στοιχείου που εκλαμβάνεται ως διαφορετικό και το οποίο μπορεί να χρησιμοποιηθεί για να τους αφαιρεθεί το δικαίωμα στην ισότητα. Πιστεύω ότι το κριτήριο για κάθε πολιτισμένη κοινωνία δεν είναι πώς μεταχειριζόμαστε την πλειονότητα, η οποία, αξίζει να σημειωθεί, απαρτίζεται από τόσο πολλές διαφορετικές μειονότητες. Το κριτήριο κάθε πολιτισμένης κοινωνίας, όπως θα μπορούσαν να σας πουν αυτοί που μας ακούν από τα θεωρεία των επισκεπτών, δεν είναι πώς μεταχειριζόμαστε την πλειονότητα αλλά πώς μεταχειριζόμαστε τις μειονότητες και, στο θέμα αυτό, ορισμένα κράτη μέλη, δυστυχώς, υστερούν.
<P>
Ο Shakespeare είπε σοφά ότι "το κακό που κάνουν οι άνθρωποι ζει και μετά από τους ίδιους, το καλό συχνά θάβεται με τα κόκκαλά τους". Δείτε τον εαυτό σας, φανταστείτε να είστε εσείς αυτός που είναι διαφορετικός -που έχει διαφορετική θρησκεία, διαφορετική πεποίθηση, διαφορετική ηλικία, διαφορετικό γενετήσιο προσανατολισμό- θα ήταν σωστό να σας αφαιρεθούν τα ανθρώπινα δικαιώματά σας; " απάντηση πρέπει να είναι "όχι". Το Σώμα έχει τώρα την ευκαιρία να κάνει αυτό που είναι σωστό και δίκαιο και καλό.
<SPEAKER ID="108" NAME="Πρόεδρος">
Στο σημείο αυτό της συζήτησης, ο κ. Špidla πρέπει να λάβει τον λόγο. Θα σας εξηγήσει καλύτερα από εμένα γιατί πρέπει να συμβεί αυτό. Του δίνω τον λόγο αμέσως.
<SPEAKER ID="109" NAME="Vladimír Špidla">
Μέλος της Επιτροπής. - (CS) Σε λίγα λεπτά πρέπει να παραστώ στη διαδικασία διαπραγμάτευσης σχετικά με την οδηγία για τον χρόνο εργασίας, και θα συμφωνήσετε χωρίς αμφιβολία ότι αυτό είναι ένα θέμα που δεν μπορεί να αποφευχθεί.
<P>
Κυρίες και κύριοι, άκουσα τη συζήτηση σχετικά με την έκθεση και πρέπει να πω ότι την άκουσα με κάποιο συναισθηματισμό, γιατί εκφράζει τα ουσιαστικά στοιχεία και το τεράστιο βάθος του προβλήματος. Το βασικό ερώτημα είναι τι προστατεύει η παρούσα οδηγία. " παρούσα οδηγία προστατεύει την ανθρώπινη αξιοπρέπεια. Δεν μπορούμε να πιστέψουμε ότι οι διακρίσεις για λόγους αναπηρίας, για παράδειγμα, προσβάλλουν λιγότερο την ανθρώπινη αξιοπρέπεια από τις διακρίσεις για λόγους ηλικίας. Μιλάμε για την ανθρώπινη αξιοπρέπεια και είναι ίδια για όλους.
<P>
Πρέπει να πω ότι η παρούσα οδηγία, όπως υποβλήθηκε από την Επιτροπή, προέκυψε οργανικά ύστερα από μια σε βάθος συζήτηση στο Κοινοβούλιο και από αμέτρητες συζητήσεις στο επίπεδο της Επιτροπής και, επομένως, είναι μια οδηγία η οποία έχει αποτελέσει αντικείμενο σκέψης και εκφράζει μια σταθερή και σαφή προσέγγιση αξιών.
<P>
Στη συζήτηση ειπώθηκε επίσης ότι η απαγόρευση των διακρίσεων βασίζεται σε αξίες που εφαρμόζουμε και που συνειδητοποιήσαμε μετά τον Β' Παγκόσμιο Πόλεμο. Ανεξάρτητα από το εάν είναι σωστό ή όχι ότι αναπτύξαμε βαθύτερη επίγνωση της σημασίας και της συστατικής βαρύτητας ορισμένων αξιών μετά τον Β' Παγκόσμιο Πόλεμο, οι αξίες αυτές έχουν πολύ βαθιές ιστορικές ρίζες. Στην αρχαιότητα δεν υπήρχε καμία θεμελιώδης έννοια της ανθρώπινης ισότητας - η έννοια αυτή διατυπώθηκε για πρώτη φορά από τον χριστιανισμό. Θυμάμαι καλά μια εγκύκλιο ή ίσως μια βούλα του Πάπα του 9ου αιώνα με τίτλο Oriente ian sole στην οποία αναφέρεται σαφώς "δεν είναι αλήθεια ότι ο ήλιος λάμπει με τον ίδιο ακριβώς τρόπο για όλους;". Από τη στιγμή εκείνη, η έννοια αυτή απέκτησε απήχηση σε ολόκληρη την ιστορία.
<P>
Φυσικά, η συζήτηση περιέλαβε πολλά ζητήματα τεχνικής φύσης ή φαινομενικά κατώτερου επιπέδου από τα θέματα που μόλις συζητήσαμε. Θα ήθελα να αναφερθώ σε αυτά εν συντομία. Το πρώτο ζήτημα αφορά τη δημιουργία περιττής πρόσθετης γραφειοκρατίας. Νομίζω ότι αυτό μπορεί να απορριφθεί για έναν απλό λόγο. " οδηγία δεν απαιτεί νέες δομές ούτε νέα γραφειοκρατικά όργανα. " οδηγία επεκτείνει απλώς την εφαρμογή μιας ήδη υπάρχουσας κατάστασης, επομένως δεν συνεπάγεται με κανέναν τρόπο περισσότερη γραφειοκρατία.
<P>
Υπάρχει επίσης το ανοικτό ζήτημα της επικουρικότητας. Το ζήτημα αυτό εξετάσθηκε με εξαιρετική προσοχή, επειδή έχει θεμελιώδη χαρακτήρα. Το άρθρο 13 της Συνθήκης είναι σαφές. Παρέχει μια στέρεη νομική βάση και η οδηγία που βασίζεται στη συγκεκριμένη νομική βάση δεν αντίκειται στην αρχή της επικουρικότητας.
<P>
Μια άλλη θεμελιώδης αρχή της παρούσας οδηγίας είναι, για παράδειγμα, το θέμα της αντιστροφής του βάρους απόδειξης. Το ζήτημα αυτό έχει ήδη επιλυθεί σε προηγούμενες οδηγίες, επομένως δεν πρόκειται για ένα νέο στοιχείο. Ωστόσο, θα ήθελα να πω κάτι σχετικά με το βάρος απόδειξης. Στόχος της παρούσας οδηγίας είναι η ενίσχυση της ικανότητας των ατόμων να υπερασπίζονται τον εαυτό τους - αυτός είναι ο θεμελιώδης στόχος. Κάτι τέτοιο δεν θα ήταν εφικτό χωρίς την αντιστροφή του βάρους απόδειξης. Άλλωστε, σε πολλές έννομες τάξεις το βάρος απόδειξης έχει ήδη αντιστραφεί για πολύ λιγότερο σημαντικούς λόγους ή για λόγους ανάλογης σοβαρότητας. Χαρακτηριστικό παράδειγμα αντιστροφής του βάρους απόδειξης αποτελεί το λεγόμενο τεκμήριο πατρότητας, και υπάρχουν πολλά άλλα παραδείγματα.
<P>
Στη συζήτηση αναφέρθηκε επίσης ότι ορισμένοι από τους όρους είναι υπερβολικά ανοικτοί. Κυρίες και κύριοι, οι περισσότεροι συνταγματικοί όροι είναι ανοικτοί και απαιτούν ερμηνεία υπό δεδομένες περιστάσεις. Για παράδειγμα, θυμάμαι ότι στο γερμανικό σύνταγμα υπάρχει η διατύπωση "η κατοχή υποχρεώνει". Πρόκειται για μια χαρακτηριστικά ανοικτή διατύπωση, η οποία επανακαθορίζεται, φυσικά, σε διάφορες συγκεκριμένες περιπτώσεις.
<P>
Κυρίες και κύριοι, ειπώθηκαν ορισμένες υπερβολές σχετικά με τα δυνητικά υψηλά έξοδα, ιδίως σε σχέση με τα άτομα με σωματική αναπηρία. Μπορώ να δηλώσω ότι η οδηγία δεν προτείνει κανένα καθορισμένο ή συγκεκριμένο μέτρο, αλλά αναφέρεται μόνον σε εύλογη συμμόρφωση, και μπορώ να δηλώσω και πάλι ότι εάν εφαρμοσθεί εύλογη συμμόρφωση από την αρχή δεν θα υπάρξουν γενικά υπερβολικά υψηλά έξοδα. Πρέπει να πω ότι εάν θεωρούμε τα ενδεχόμενα υψηλότερα έξοδα αποδεκτά σε σχέση με την υγεία και την ασφάλεια στην εργασία, όπου προστατεύουμε την ανθρώπινη ζωή, τότε κατά τη γνώμη μου τυχόν υψηλότερα έξοδα τα οποία συνδέονται με την προστασία της ανθρώπινης αξιοπρέπειας -παρότι δεν πιστεύω ότι θα είναι σημαντικά υψηλότερα- υπάρχουν επίσης κατ' αναλογία με τα συμφέροντα που προστατεύονται, επειδή η ισότητα και η ανθρώπινη αξιοπρέπεια, κυρίες και κύριοι, είναι συμφέροντα ενσωματωμένα στη Συνθήκη και είναι συμφέροντα τα οποία πρέπει να προασπισθούμε με όλη μας τη δύναμη.
<P>
Κατά τη γνώμη μου, τίποτε δεν είναι πιο σημαντικό για την Ευρωπαϊκή Ένωση από την έννοια της απαγόρευσης των διακρίσεων. Παρότι υποστηρίζω την εσωτερική αγορά και παρότι υποστηρίζω πολλούς άλλους τομείς της ευρωπαϊκής πολιτικής, πιστεύω ότι η έννοια των ίσων ευκαιριών και της απαγόρευσης των διακρίσεων είναι ο βαθύτερος θεμέλιος λίθος όλων.
<SPEAKER ID="110" NAME="Sarah Ludford" AFFILIATION="ALDE">
Κύριε Πρόεδρε, είναι προφανώς σωστό να θέσουμε τέλος σε ένα πολύπλοκο σύνολο διάσπαρτων νόμων, με διαφορετικά άτομα να προστατεύονται κατά των διακρίσεων σε διαφορετικές καταστάσεις, αντικαθιστώντας το με ένα ενιαίο καθεστώς για την ισότητα. " γυναίκα στην οποία η τράπεζα αρνείται να χορηγήσει δάνειο, ο ανάπηρος στον οποίο αρνούνται πρόσβαση σε ένα κτίριο, ο ομοφυλόφιλος στον οποίο αρνούνται στέγη, ο μαύρος στον οποίο αρνούνται την είσοδο σε έναν σύλλογο, και ούτω καθεξής, πρέπει όλοι να προστατεύονται βάσει παρόμοιων αρχών.
<P>
Θα ήθελα απλώς να επισημάνω δύο ζητήματα. Το πρώτο αφορά την προστασία κατά της παρενόχλησης. Ορθώς αποσαφηνίζεται στο κείμενο ότι αυτό που απαγορεύεται είναι η δημιουργία ενός εκφοβιστικού περιβάλλοντος για ένα άτομο, όχι η θεωρούμενη προσβολή μιας ομάδας. Είναι σημαντικό να είμαστε ιδιαίτερα αποφασιστικοί όσον αφορά τη διαφύλαξη της ελευθερίας έκφρασης, πράγμα το οποίο τονίζεται ορθώς μέσω ειδικής μνείας που πρόσθεσε το Κοινοβούλιο.
<P>
Όσον αφορά τα εκκλησιαστικά σχολεία, υποστηρίζω πλήρως το δικαίωμα των γονέων να εκπαιδεύουν τα παιδιά τους σύμφωνα με τις αρχές μιας συγκεκριμένης πίστης, εφόσον η πίστη αυτή δεν διαδίδει στάσεις που εισάγουν διακρίσεις και προκαταλήψεις. Δεν πρέπει, όμως, να ανεχθούμε τη δημιουργία γκέτο, όπου μόνον τα παιδιά μιας συγκεκριμένης πίστης θα εισάγονται σε ένα σχολείο ενώ τα άλλα θα αποκλείονται. Το κείμενο της Επιτροπής επιτρέπει τη διακριτική πρόσβαση και δεν είμαι βέβαιη ότι η τροπολογία 51 επιλύει το πρόβλημα. Θα ψηφίσω πιθανώς κατά και των δύο.
<SPEAKER ID="111" NAME="Rihards Pīks" AFFILIATION="PPE-DE">
(LV) Κύριε Πρόεδρε, κυρίες και κύριοι, δεν νομίζω ότι κανείς στο παρόν Σώμα είναι υπέρ των διακρίσεων. Ομοίως, πιστεύω ότι οι άνθρωποι στο παρόν Κοινοβούλιο αντιτίθενται στις διακρίσεις. Το παρόν έγγραφο -αυτή η πρόταση οδηγίας του Συμβουλίου- περιέχει αναμφίβολα πολλές καλές προτάσεις, αλλά πιστεύω ότι πολλές από τις προτάσεις που περιλαμβάνονται σε αυτό βασίζονται στη χριστιανική οπτική και στη χριστιανική πίστη. Θα ήθελα να πω ότι μια οδηγία δεν μπορεί να επιτύχει αυτό που πρέπει να επιτευχθεί στη διάρκεια μιας μακράς εκπαιδευτικής διαδικασίας, καθώς κάτι τέτοιο είναι ζήτημα ηθικής και στάσης. Περαιτέρω, ενώ η παρούσα οδηγία, ή η πρόταση οδηγίας, περιέχει πολλά καλά στοιχεία, υπάρχουν, ωστόσο, αρκετά σημεία στα οποία υπερβαίνει τα όρια. Στην πραγματικότητα, στα σημεία αυτά, δημιουργώντας ευκαιρίες για μια ομάδα ανθρώπων, περιορίζει τις ευκαιρίες μιας άλλης ομάδας. Πράγματι, θα έλεγα μάλιστα ότι μια σειρά σημείων δημιουργούν ευκαιρίες ανάμειξης στη σφαίρα της ιδιωτικής δραστηριότητας, πράγμα το οποίο αντιβαίνει στις βασικές αρχές μας. Επιπλέον, οι εκλογές πλησιάζουν και δεχόμαστε ολοένα και περισσότερες ερωτήσεις από τους ψηφοφόρους μας, όπως και επικρίσεις. Νομίζω ότι το ίδιο θα συμβαίνει και στις χώρες σας. " επίκριση που ακούμε συχνότερα είναι ότι υπάρχει υπερβολική ρύθμιση από τις Βρυξέλλες, υπάρχουν υπερβολικοί περιορισμοί και υπερβολική γραφειοκρατία. Επομένως, πρέπει να αποφύγουμε την παραβίαση της επικουρικότητας ή τη δημιουργία υπερβολικών περιορισμών. Πιστεύω ότι το παρόν έγγραφο πρέπει να επανεξετασθεί.
<SPEAKER ID="112" NAME="Inger Segelström" AFFILIATION="PSE">
(SV) Κύριε Πρόεδρε, θα ήθελα να ξεκινήσω ευχαριστώντας την κα Buitenweg, την κα Bozkurt, τον κο Cashman και τους άλλους για την εξαιρετικά καλή έκθεση. Εγώ, καθώς και πολλοί άλλοι, έχω εκπλαγεί και σοκαριστεί με τον ηγέτη, και ομιλητή, της Ομάδας του Ευρωπαϊκού Λαϊκού Κόμματος (Χριστιανοδημοκράτες) και των Ευρωπαίων Δημοκρατών, Manfred Weber, ο οποίος πρότεινε, στην Τροπολογία 81, το Κοινοβούλιο να απορρίψει την πρόταση οδηγίας, γιατί παραβιάζει την αρχή της επικουρικότητας και θα γεννούσε ένα δυσανάλογο όγκο γραφειοκρατίας, σύμφωνα με τη σουηδική μετάφραση. Ο Επίτροπος Špidla έκανε ένα σχετικό σχόλιο.
<P>
Είμαι σίγουρη ότι όλες οι γυναίκες με αναπηρίες και όλες οι υπόλοιπες ομάδες οι οποίες υπολόγιζαν ότι το Ευρωπαϊκό Κοινοβούλιο θα προφύλασσε τα ανθρώπινα δικαιώματα των πολιτών και της δικής τους ομάδας έχουν απογοητευτεί βαθύτατα με τη σύγκριση από πλευράς της ηγεσίας της Ομάδας PPE-DE των ανθρωπίνων δικαιωμάτων με τη γραφειοκρατία. Για το λόγο αυτό καλώ ολόκληρο το Σώμα να καταψηφίσει την Τροπολογία 81 που εισηγήθηκε η Ομάδα PPE-DE αύριο. Πιστεύω επίσης ότι είναι σημαντικό οι γυναίκες να μη συνεχίσουν να υφίστανται διακρίσεις από τις ασφαλιστικές εταιρείες απλά και μόνο επειδή είναι γυναίκες και μεγαλύτερης ηλικίας, ενώ σαν ομάδα είναι πιο υγιείς και ζουν περισσότερα χρόνια από τους άντρες. Ελπίζω, επίσης, ότι το Κοινοβούλιο θα έχει το θάρρος να διευκρινίσει την ύπαρξη παιδείας χρηματοδοτούμενης από τους φορολογούμενους για όλους. " θρησκεία είναι ασφαλώς σημαντική για πολλούς Ευρωπαίους, και το σέβομαι αυτό, αλλά ζούμε σε μια κοσμική κοινωνία.
<P>
Όχι, κύριε Weber, η ελευθερία των συμβάσεων της αγοράς σας δεν είναι εξίσου σημαντική με τα θεμελιώδη ανθρώπινα δικαιώματα των πολιτών. Ρωτήστε τους πολίτες της ΕΕ - είναι πιο συνετοί και πιο ενημερωμένοι από τους βουλευτές της Ομάδας PPE-DE. Οι προσδοκίες του κόσμου είναι υψηλές και ελπίζω ότι όλοι θα έχουν το θάρρος να ψηφίσουν υπέρ αύριο και όχι να την καταψηφίσουν όπως υποστηρίξατε.
<SPEAKER ID="113" NAME="Jeanine Hennis-Plasschaert" AFFILIATION="ALDE">
(NL) Κύριε Πρόεδρε, θα ήθελα να ξεκινήσω ευχαριστώντας την εισηγήτρια. Όσες φορές και να το επαναλάβουμε θα είναι λίγο ότι έχει κάνει μια εξαιρετική δουλειά. Δεν ήταν εύκολο εγχείρημα. Κάποιοι συνάδελφοι βουλευτές φαίνεται να είναι ιδιαίτεροι επιρρεπείς στον να παρεξηγούνται.
<P>
Το εφαλτήριο της παρούσας οδηγίας είναι απολύτως ξεκάθαρο: ισότιμη μεταχείριση για όλους ανεξαιρέτως - ομοφυλόφιλους ή ετεροφυλόφιλους, γυναίκες ή άντρες, ηλικιωμένους ή νέους, έγχρωμους ή λευκούς, ανάπηρους ή άλλους, θρησκευόμενους ή ανθρωπιστές, κ.ό.κ. Το δικαίωμά του είναι και δικαίωμά της, κύριε Weber, τα δικαιώματά μας είναι και δικαιώματά τους και τα δικαιώματά σας είναι και δικαιώματά μας. Αυτό, κύριε Vanhecke - που και πάλι αποχωρήσατε από τη συζήτηση - δεν έχει ουδόλως να κάνει με τη λεγόμενη πολιτική ορθότητα.
<P>
Οι σκιώδεις εισηγητές και η ίδια η εισηγήτρια έχουν καταβάλλει μια πάρα πολύ σημαντική προσπάθεια για να επιτευχθεί αυτός ο συμβιβασμός, ένας συμβιβασμός που η Ομάδα του Ευρωπαϊκού Λαϊκού Κόμματος (Χριστιανοδημοκράτες) και των Ευρωπαίων Δημοκρατών, επίσης, θα μπορούσε να υποστηρίξει. Κανένας δεν θεωρεί το κείμενο αψεγάδιαστο και μπορώ μόνο να ελπίζω ότι μια σημαντική πλειοψηφία στην Ομάδα PPE-DE θα έχει συνέλθει έως την αυριανή ψηφοφορία.
<P>
Τάσσομαι απόλυτα υπέρ της ελευθερίας της θρησκείας αλλά, κύριε Weber, έχετε πολύ θράσος να θέτετε εαυτό υπεράνω των υπολοίπων και να αντιμετωπίζεται τις ίσες ευκαιρίες ως περιττή γραφειοκρατία με το χέρι στη Βίβλο.
<SPEAKER ID="114" NAME="Πρόεδρος">
Κυρίες και κύριοι, ο κύριος Barrot θα αντικαταστήσει τον κύριο Špidla για το τελευταίο κομμάτι αυτού του διαλόγου.
<SPEAKER ID="115" NAME="Mario Mauro" AFFILIATION="PPE-DE">
(IT) Κύριε Πρόεδρε, κυρίες και κύριοι, η καρδιά μιας στρατηγικής κατά των διακρίσεων συνοψίζεται στον εξής ισχυρισμό: το άτομο έρχεται πάντα πρώτο. Σκεφτόμαστε το άτομο προτού σκεφτούμε το γεγονός ότι αυτός ή αυτή διαφέρει κατά κάποιο τρόπο - είναι για παράδειγμα ανάπηρο ή ομοφυλόφιλο - και για το λόγο αυτό αγαπάμε, προστατεύουμε και υπερασπιζόμαστε το άτομο. Αυτή είναι η ουσία της στρατηγικής κατά των διακρίσεων. Εάν αυτό είναι αλήθεια, είναι αλήθεια. Για το λόγο αυτό, οποιοσδήποτε με πίστη σε κάποια θρησκεία είναι ένα άτομο, αληθεύει επίσης ότι το γεγονός ότι αυτός ή αυτή είναι άτομο προέχει του γεγονότος ότι έχει κάποια θρησκευτική πίστη.
<P>
Επομένως, πρέπει να είμαστε προσεκτικοί, γιατί η δήλωση που γίνεται στο Άρθρο 3 σύμφωνα με τη διατύπωση που προτείνεται στην Τροπολογία 52 της έκθεσης της Επιτροπής Πολιτικών Ελευθεριών, Δικαιοσύνης και Εσωτερικών Υποθέσεων εισάγει μια αρχή εκ διαμέτρου αντίθετη με την Δήλωση 11 στο Άρθρο 17 της Συνθήκης για τη λειτουργία της Ευρωπαϊκής Ένωσης. Αυτή η Τροπολογία 52 αρνείται την αντίληψη της διατήρησης του καθεστώτος σύμφωνα με το εθνικό δίκαιο των εκκλησιών και οργανισμών που βασίζονται σε θρησκευτικές ή προσωπικές πεποιθήσεις και ταυτόχρονα, το Άρθρο 3 και η αντίστοιχη αιτιολογική σκέψη 18, σύμφωνα με τη διατύπωση που προτείνεται στις Τροπολογίες 51 και 29 της προαναφερθείσας έκθεσης, περιορίζει - κατά την άποψή μου - το εύρος των αρμοδιοτήτων των κρατών μελών όσον αφορά την πρόσβαση σε εκπαιδευτικά ιδρύματα που βασίζονται σε θρησκευτικές ή προσωπικές πεποιθήσεις.
<P>
Εν ολίγοις, είμαι πεπεισμένος ότι εάν θέλουμε να υπερασπιστούμε το άτομο εξαρχής και στο ακέραιο, πρέπει επίσης να υπερασπιστούμε εκείνες τις πτυχές που χαρακτηρίζουν το άτομο από θρησκευτική άποψη. Επιπροσθέτως, πιστεύω ότι οι Τροπολογίες 92, 89 και 95 θα μπορούσαν να αποτελέσουν ένα λογικό σημείο επαφής για εκείνους που επιθυμούν την έγκριση της οδηγίας και θα μπορούσαμε επομένως να βρούμε έναν κοινό τόπο για διάλογο σε αυτό το επίπεδο.
<SPEAKER ID="116" NAME="Claude Moraes" AFFILIATION="PSE">
Κύριε Πρόεδρε, ο Πρόεδρος της Επιτροπής μας, ο κύριος Deprez, εξέφρασε τόσους πολλούς από εμάς στο παρόν Σώμα όταν είπε ότι δεν επρόκειτο για μια έκθεση για τομεακά συμφέροντα ή μια έκθεση της Αριστεράς, αλλά μια έκθεσης της κυρίας Buitenweg, η οποία βρίθει ανθρωπιάς, ευαισθησίας και συμβιβασμού όσον αφορά τον άνθρωπο. " εισηγήτρια έχει δημιουργήσει μια έκθεση η οποία δεν δεσμεύει τις επιχειρήσεις ή υπερ-ρυθμίζει τις επιχειρήσεις, όπως συνέβη στη μακρά πορεία των δύο προηγούμενων οδηγιών - της οδηγίας περί φυλετικών διακρίσεων και της οδηγίας για την απασχόληση - οι οποίες, θα ήθελα να πω στον κύριο Weber, δεν δέσμευσαν ή υπερ-ρύθμισαν τις επιχειρήσεις στην Γερμανία ή στη χώρα μου.
<P>
Έχει δημιουργήσει μια οδηγία για τα θεμελιώδη δικαιώματα, τα οποία δεν δημιουργούν τη γραφειοκρατία στην οποία αναφέρθηκε ο κύριος Špidla. Υπέβαλλα τροπολογίες για την ενίσχυση φορέων ισότητας, που ήδη υπάρχουν. Στο "νωμένο Βασίλειο έχουμε την Επιτροπή Ισότητας και Ανθρωπίνων Δικαιωμάτων, η οποία πρόσφατα υποστήριξε την υπόθεση μιας Ευρωπαία πολίτη - της Sharon Coleman, μητέρας ενός ανάπηρου παιδιού - η οποία υπέβαλλε αγωγή κατά του εργοδότη της για διακρίσεις λόγω αναπηρίας βάσει συνειρμών, κάτι θεμελιώδες στην έκθεση της κυρίας Buitenweg. Το Ευρωπαϊκό Δικαστήριο αποφάνθηκε υπέρ της και, κατά συνέπεια αυτής της δικαστικής απόφασης, έχουμε επεκτείνει τα δικαιώματα στους Βρετανούς πολίτες που φροντίζουν άτομα με αναπηρίες.
<P>
Θα ήθελα να πω στους ανθρώπους αυτού του Σώματος ότι θα γεράσετε, μπορεί να αποκτήσετε κάποιου είδους αναπηρία και μπορεί να φροντίζετε κάποιον με αναπηρία. Αυτή είναι η πραγματικότητα για δεκάδες εκατομμύρια Ευρωπαίων πολιτών. Αυτή είναι η ουσία της παρούσας έκθεσης. Δεν αφορά τα συμφέροντα μιας συγκεκριμένης ομάδας ούτε αφορά ποια ομάδα θα κυριαρχεί σε ένα συγκεκριμένο κομμάτι της κοινωνίας. Θα έλεγα ότι η παρούσα έκθεση δεν είναι ούτε αριστερή ούτε δεξιά - αφορά τα ανθρώπινα δικαιώματα. Όπως δήλωσε ο κύριος Cashman στην ομιλία του, ο κόσμος εκεί έξω, πριν τις Ευρωεκλογές, θα κοιτάξει να δει εάν προστατέψαμε τα ανθρώπινα δικαιώματα χωρίς να βλάπτουμε τις επιχειρήσεις μας και τις οικονομίες μας. Αυτό ακριβώς πετυχαίνει αυτή η έκθεση. Ας την υποστηρίξουμε. Είναι πρακτική και είναι ορθή.
<SPEAKER ID="117" NAME="Marco Cappato" AFFILIATION="ALDE">
(IT) Κύριε Πρόεδρε, κυρίες και κύριοι, θα ήθελα να εκφράσω την υποστήριξή μου για τη δουλειά της κυρίας Buitenweg. Όπως καταλαβαίνω, αυτό που ξεκίνησε ως ένας συμβιβασμός ίσως τελικά να μην είναι καθόλου συμβιβασμός, αλλά αυτό δεν έχει σημασία. Το σημαντικό είναι να καταφέρουμε να λάβουμε μια απόφαση.
<P>
Μάλιστα, σε ορισμένα σημεία ο προβληματισμός μου είναι ο ακριβώς αντίθετος από τη θρησκευτική ελευθερία του κυρίου Mauro; Ασφαλώς, 100%. Ελευθερία στα εκκλησιαστικά εκπαιδευτικά ιδρύματα; Ασφαλώς, 100%. Καμία θρησκεία δεν μπορεί ποτέ, υπό οποιεσδήποτε συνθήκες, να αποτελεί αιτία, δικαιολογία ή κάλυψη για να γίνονται οποιουδήποτε είδους διακρίσεις. Δεν μπορεί να υπάρχει οποιαδήποτε προοπτική ανοχής εξαιρέσεων όπου ένα εκκλησιαστικό ή θεολογικό ίδρυμα να μπορεί να κάνει διακρίσεις έναντι καθηγητών ή μαθητών η συμπεριφορά των οποίων δεν συνάδει με μια συγκεκριμένη πίστη, εξαιτίας του κινδύνου παρέμβασης του ηθικού κράτους και των πολλών θρησκειών που μπορούν να διεκδικήσουν την ίδια νομιμότητα.
<P>
Αυτό δεν αποτελεί πρόοδο. Εξάλλου, οι συνθήκες μας και η Ευρωπαϊκή Ένωση έχει δυστυχώς ήδη εκχωρήσει περισσότερη προστασία από ότι χρειάζεται στα εθνικά κράτη με τις μακροσκελείς λίστες εξαιρέσεων για τα ανθρώπινα δικαιώματα και τις ελευθερίες. Ας μην προσθέσουμε κι άλλες εξαιρέσεις σε αυτές που ήδη υπάρχουν.
<SPEAKER ID="118" NAME="Carlos Coelho" AFFILIATION="PPE-DE">
(PT) Κύριε Πρόεδρε, κύριε Barrot, κυρίες και κύριοι, εγώ, ταυτιζόμενος με τους συναδέλφους μου από την Ομάδα του Ευρωπαϊκού Λαϊκού Κόμματος (Χριστιανοδημοκράτες) και των Ευρωπαίων Δημοκρατών, ψήφισα υπέρ της παρούσας έκθεσης στην Επιτροπή Πολιτικών Ελευθεριών, Δικαιοσύνης και Εσωτερικών Υποθέσεων. Και αυτό λόγω της εξαιρετικής δουλειάς του σκιώδους εισηγητή, του κυρίου Gauber, στην προσπάθεια επίτευξης ενός ισορροπημένου συμβιβασμού. Θα ήθελα επίσης να συγχαρώ την εισηγήτρια, την κυρία Buitenweg, για τη δουλειά της και να ενώσω τη φωνή μου με τη δική της στην έκκληση που απηύθυνε σε όλους να αποφύγουν μια ριζοσπαστικοποίηση των θέσεών τους και να επιδιώξουν την ευρύτερη δυνατή συναίνεση.
<P>
Όπως σε όλους τους συμβιβασμούς, υπάρχουν σημεία στα οποία καταφέρνουμε να κάνουμε τις απόψεις μας να επικρατούν και άλλα τα οποία δυσκολευόμαστε περισσότερο να δεχτούμε. Μιλάμε για ένα συμβιβασμό ο οποίος πρέπει να λαμβάνει υπόψη του τη νομοθεσία, την αποδεκτή πρακτική και διάφορες πολιτισμικές παραδόσεις που υπάρχουν στα 27 κράτη μέλη. Θεωρώ τη δεκαετή περίοδο μέσα στην οποία τα κτίρια μπορούν να προσαρμοστούν ώστε να καταστεί δυνατή στα άτομα με αναπηρία η πρόσβαση σε αγαθά, υπηρεσίες και πόρους θετική, όπως επίσης και το γεγονός ότι, όπου εμμένουν οι δυσκολίες σε δομικό επίπεδο οι οποίες είναι αδύνατο να υπερβληθούν, θα είναι πάντα δυνατόν να βρεθούν εναλλακτικές.
<P>
Επίσης ενώνω τη φωνή μου με εκείνες τις φωνές που εκφράζουν ανησυχίες σε σχέση με ασφαλιστικές εταιρείες - το γεγονός, για παράδειγμα, ότι, όπως και η ιατρική γνωμοδότηση, λήφθηκαν υπόψη. Δεν μπορώ, ωστόσο, να δεχτώ την ιδέα απαλοιφής της αναφοράς - που συμφωνήθηκε στην επιτροπή - στην αρχή της επικουρικότητας σε θέματα που άπτονται του οικογενειακού δικαίου, του γάμου και της αναπαραγωγής. Αυτές είναι αποκλειστικές αρμοδιότητες των κρατών μελών. Το ίδιο ισχύει για το Άρθρο 8, το οποίο η Τροπολογία 90 της Ομάδας του Ευρωπαϊκού Λαϊκού Κόμματος (Χριστιανοδημοκράτες) και των Ευρωπαίων Δημοκρατών στοχεύει να αφαιρέσει γιατί, δεδομένων των υφιστάμενων νομοθετικών παραδόσεων σε πολλά κράτη μέλη, δεν είναι δυνατόν να δεχτούμε την αναστροφή του βάρους της απόδειξης καθώς αυτό θα προκαλέσει ανυπέρβλητα νομικά προβλήματα.
<P>
Εάν αυτά τα ζωτικής σημασίας σημεία εγκριθούν από την ολομέλεια, δεν θα μπορέσω να ψηφίσω υπέρ αυτής της έκθεσης. Εντούτοις, δεν θα μπορέσω ποτέ να καταψηφίσω με καθαρή τη συνείδηση μια οδηγία που απαγορεύει τις διακρίσεις μεταξύ των ανθρώπων ανεξαρτήτως θρησκείας ή πεποιθήσεων, αναπηρίας, ηλικίας ή γενετήσιου προσανατολισμού. Συμπερασματικά, κύριε Πρόεδρε, καλούμαστε επίσης να ορίσουμε ποια Ευρώπη θέλουμε να βοηθήσουμε να οικοδομηθεί. Τάσσομαι απόλυτα υπέρ μιας Ευρώπης που καταπολεμά διαρκώς κάθε μορφή διακρίσεων.
<SPEAKER ID="119" NAME="Iratxe García Pérez" AFFILIATION="PSE">
(ES) Κύριε Πρόεδρε, η πρόταση οδηγίας την οποία συζητάμε σήμερα προβάλει την αρχή της ισότητας ως χαρακτηριστικό γνώρισμα του ευρωπαϊκού σχεδίου. Ως τέτοια, πρέπει να την προσεγγίσουμε με μια φιλόδοξη ματιά, με στόχο να εργαστούμε για την ενσωμάτωση όλων των πολιτών της Κοινότητας, και πρέπει να την υλοποιήσουμε και στη δημόσια πολιτική και στις διοικητικές υπηρεσίες, όπως επίσης και στις σχέσεις μεταξύ των ατόμων.
<P>
Πρέπει να κάνουμε ένα βήμα μπροστά για να επιτρέψουμε σε όλους τους πολίτες να ασκήσουν και να απολαύσουν τα δικαιώματά τους στο ακέραιο, χωρίς να υφίστανται διακρίσεις λόγω πεποιθήσεων, αναπηρίας, ηλικίας ή γενετήσιου προσανατολισμού, ή ασφαλώς, πολλαπλές διακρίσεις.
<P>
Πρέπει να τονίσουμε ότι η αρχή της ισότητας και η απαγόρευση των διακρίσεων πρέπει να γίνονται σεβαστές και σε επίπεδο κοινοτικής όσο και εθνικής πολιτικής, ούτως ώστε να μπορέσουμε να καταστήσουμε την αρχή της ισότητας μια πραγματικότητα σε ολόκληρη την Ευρώπη. Πρέπει επίσης να πετύχουμε ένα επαρκές επίπεδο προστασίας έναντι κάθε λόγου διακρίσεων που αναφέρεται στο Άρθρο 13 της Συνθήκης.
<P>
Αυτή η πρωτοβουλία θα πρέπει να μας οπλίσει με καλύτερα εργαλεία για την καταπολέμηση πιθανών συμπεριφορών διακρίσεων, οι οποίες δυστυχώς, συνεχίζουν να υπάρχουν μέχρι σήμερα, όπως επισημάνθηκε στη χθεσινή έκθεση για την ομοφοβία του Οργανισμού Θεμελιωδών Δικαιωμάτων της Ευρωπαϊκής Ένωσης.
<P>
Αγαπητοί συνάδελφοι της Ομάδας του Ευρωπαϊκού Λαϊκού Κόμματος (Χριστιανοδημοκράτες) και των Ευρωπαίων Δημοκρατών, μη σπιλώνετε αυτήν τη συζήτηση με κενές δικαιολογίες, γιατί η καταψήφιση αυτής της έκθεσης αποτελεί σαφή απόδειξη ιδεολογικής άποψης. Ο αγώνας κατά των διακρίσεων έχει ζωτική σημασία και αντιπροσωπεύει τη βάση των αξιών της Ευρωπαϊκής Ένωσης.
<P>
Για το λόγο αυτό, έχουμε και ευθύνη και υποχρέωση να κάνουμε ένα βήμα μπροστά σήμερα, σε αυτό το Κοινοβούλιο, προς τη δέσμευση και την υπεράσπιση της ισότητας σε ολόκληρη την Ευρώπη. Δεν μπορούμε να παραιτηθούμε από τις επιθυμίες μας και τις ελπίδες μας να προοδεύσουμε και απλά να εγκαταλείψουμε ένα τόσο θεμελιωδώς σημαντικό ζήτημα, βάσει των αξιών μας, στην κατηγορία των ελπίδων και των ονείρων. Οι πολίτες της Ευρώπης, και πρωτίστως, οι ευάλωτοι από αυτούς, δεν θα μας το συγχωρούσαν ποτέ.
<SPEAKER ID="120" NAME="Csaba Sógor" AFFILIATION="PPE-DE">
(HU) Δυνάμει της Παγκόσμιας Διακήρυξης των Ανθρωπίνων Δικαιωμάτων και της Σύμβασης για την προάσπιση των δικαιωμάτων του ανθρώπου και των θεμελιωδών ελευθεριών, κάθε πολίτης απολαμβάνει ίσα δικαιώματα και ελευθερίες και ίση προστασία από το νόμο χωρίς οποιουδήποτε είδους διάκριση, όπως λόγω φυλής, χρώματος, φύλου, γλώσσας, θρησκείας, πολιτικών ή άλλων απόψεων, εθνικής ή κοινωνικής προέλευσης, ιδιοκτησίας, γέννησης ή άλλης κατάστασης.
<P>
Αλλά θα ήθελα να υπογραμμίσω ότι αυτή η αποφασιστική και αποτελεσματική δράση απαιτείται έναντι κάθε μορφής διακρίσεων, γιατί οι διακρίσεις εξακολουθούν να υφίστανται σε μεγάλο βαθμό στην Ευρώπη και επηρεάζουν πολλά διαφορετικά κοινωνικά στρώματα. Σε πολλές περιπτώσεις, δεν είναι αρκετό να απαγορευτεί κάθε μορφή διακρίσεων, αλλά η υιοθέτηση ποικίλων θετικών μέτρων είναι εξίσου ουσιαστική, όπως στην περίπτωση ανθρώπων που ζουν με αναπηρίες. Πολλές χώρες - Ιταλία, Γαλλία, Φινλανδία και Ισπανία, για να αναφέρουμε μόλις κάποιες από αυτές - έχουν εξασφαλίσει αυτονομία και θεσπίσει θετικά μέτρα προς όφελος της προστασίας των εθνικών μειονοτήτων.
<P>
" Ευρωπαϊκή Ένωση και τα κράτη μέλη της επίσης έχουν καθήκον να εγγυηθούν ίσα δικαιώματα και ισότιμη μεταχείριση των πολιτών από θεσμική άποψη. Χρειαζόμαστε ανεξάρτητα ιδρύματα που να λειτουργούν σε ευρωπαϊκό επίπεδο τα οποία να μπορούν να παρακολουθούν και να εγγυώνται τη δέσμευση των κρατών στην αρχή της ισότιμης μεταχείρισης όχι μόνο θεωρητικά αλλά επίσης να υιοθετούν συγκεκριμένα βήματα προκειμένου να εφαρμόζουν αποτελεσματικά την παρούσα οδηγία.
<SPEAKER ID="121" NAME="Ευαγγελία Τζαμπάζη" AFFILIATION="PSE">
(EL) Κύριε Πρόεδρε, κύριε Επίτροπε, κύριοι συνάδελφοι, θέλω να σας ρωτήσω αν θεωρείται προσβολή για το Σώμα το γεγονός ότι όταν σας μιλώ είμαι καθισμένη εδώ πίσω και δεν σηκώνομαι όρθια σαν όλους τους συναδέλφους μου;
<P>
Το Ευρωπαϊκό Κοινοβούλιο υπήρξε, και οφείλει να συνεχίσει να είναι, υποστηρικτής της οριζόντιας οδηγίας που θα διασφαλίσει την ισότιμη μεταχείριση και θα προστατεύσει τους ευρωπαίους πολίτες απ' όλες τις διακρίσεις. " οδηγία αυτή οφείλει να συμπληρώσει το υπάρχον ευρωπαϊκό νομικό πλαίσιο, ειδικά σε ό,τι αφορά τους αναπήρους και την υποχρέωση να διασφαλίζεται η αποτελεσματική και χωρίς διακρίσεις πρόσβαση.
<P>
Έχουμε συμπεριλάβει σημαντικές προτάσεις: εισάγουμε την προστασία για τις πολλαπλές διακρίσεις· ορίζεται πώς διασφαλίζεται η αποτελεσματική και χωρίς διακρίσεις πρόσβαση. Σε περιπτώσεις που δεν είναι δυνατή η διασφάλιση της πρόσβασης με τους ίδιους όρους και προϋποθέσεις όπως και στα άτομα χωρίς αναπηρία, θα πρέπει να μας παρέχεται ουσιαστική εναλλακτική λύση. Τίθενται πιο αυστηρά κριτήρια προκειμένου να αξιολογηθεί κατά πόσον τα μέτρα για τη διασφάλιση αποτελεσματικής και χωρίς διακρίσεις πρόσβασης θα συνεπάγονται δυσανάλογη επιβάρυνση. Υπάρχουν κάποια σημεία τα οποία συμπεριλαμβάνονται στην έκθεση και δεν μας ικανοποιούν όλους, γι' αυτό θα υποστηρίξουμε ορισμένες από τις τροπολογίες που έχουν κατατεθεί και ενισχύουν τη συνοχή.
<P>
Σε κάθε περίπτωση όμως, θεωρώ ότι πρέπει να υποστηρίξουμε την έκθεση, στέλνοντας ένα σαφές μήνυμα στο Συμβούλιο: ότι πρέπει, επιτέλους, να έχουμε αποτελεσματική ευρωπαϊκή νομοθεσία που θα βάζει τέλος στις διακρίσεις οι οποίες υποσκάπτουν την εμπιστοσύνη στις θεμελιώδεις ευρωπαϊκές αξίες της ισότητας και του κράτους δικαίου.
<SPEAKER ID="122" NAME="Martin Kastler" AFFILIATION="PPE-DE">
(DE) Κύριε Πρόεδρε, κυρίες και κύριοι, ως δημοσιογράφος, θα ήθελα να επιστήσω την προσοχή σας σε μια αλλαγή στην παρούσα οδηγία που με προβληματίζει ιδιαίτερα. Συγκεκριμένα, το θεωρώ ακατανόητο ότι, όταν η οδηγία δεν έχει ακόμα μεταφερθεί σε 10 από τα 27 κράτη μέλη, εμείς να κάνουμε ένα βήμα παραπέρα και να προσπαθούμε να προσθέσουμε μια πρόσθετη οδηγία επάνω της. Οι απόψεις μπορεί να διίστανται επ' αυτού, κάτι που δεν είναι πρόβλημα, αλλά αυτό που πραγματικά με ενοχλεί, ως δημοσιογράφο, είναι το γεγονός ότι βλάπτει την ελευθερία του τύπου στα κράτη μέλη. Επιτρέψτε μου να αναφέρω δύο σχετικά παραδείγματα. " τροπολογία που πρότεινε ο κύριος Weber, η οποία αξίζει της υποστήριξής μας, σημαίνει ότι θα υπάρχει επίσης η δυνατότητα περιορισμού της ελευθεροτυπίας, για παράδειγμα, εάν ένας εκδότης απαιτηθεί να δεχτεί μια διαφήμιση από νέο-ναζιστές ή αντι-σημίτες. Πιστεύω ότι αυτό είναι όλους διόλου ανάρμοστο και στρέφεται απόλυτα ενάντια των αρχών που έχουμε στην ΕΕ και είμαι κατηγορηματικά εναντίον. Δεν μπορούμε να επιτρέψουμε να συμβεί κάτι τέτοιο. Το ίδιο ισχύει, ασφαλώς, εάν έχουμε καθεστώς κατά των διακρίσεων, Τότε, άνθρωποι τους οποίους δεν θέλουμε να ενθαρρύνουμε στην ΕΕ, αλλά μάλλον να λάβουμε μέτρα εναντίον τους, θα έχουν ακόμα περισσότερες ευκαιρίες, για παράδειγμα στην αγορά ακινήτων. Στην πατρίδα μου, βλέπουμε νεο-ναζί να προσπαθούν να αγοράσουν ακίνητα σχεδόν σε εβδομαδιαία βάση. Όταν ακίνητα ενοικιάζονται ή πωλούνται, δεν μπορούμε να αποτρέψουμε εξτρεμιστές της αριστεράς ή της δεξιάς να τα πάρουν. Θα αξιοποιήσουν αυτήν τη νέα τροπολογία και διαφωνώ κατηγορηματικά με αυτό και γι' αυτό θα την καταψηφίσω. Κατά συνέπεια, τάσσομαι υπέρ της στήριξης της επανεξέτασης από την επιτροπή ή, εάν αυτό είναι αδύνατο, της καταψήφισής της.
<SPEAKER ID="123" NAME="Miroslav Mikolášik" AFFILIATION="PPE-DE">
Κύριε Πρόεδρε, με την πάροδο των ετών η Ευρώπη και ο υπόλοιπος κόσμος έχει αγωνιστεί ενάντια στις διακρίσεις σε όλα τα επίπεδα. " πρόοδός μας ως έντιμοι άνθρωποι απαιτεί να κάνουμε ακριβώς αυτό, σεβόμενοι απολύτως την αρχή της επικουρικότητας.
<P>
Όπως δήλωσε η κυρίας Buitenweg, η Επιτροπή υπόσχεται, εδώ και πάνω από τέσσερα χρόνια, να υποβάλλει μια ευρεία και περιεκτική πρόταση για τα ανθρώπινα δικαιώματα όλων των ανθρώπων. Και επιτέλους έφτασε η ώρα να πραγματοποιηθεί αυτό.
<P>
Πιστεύω ακράδαντα ότι κανένα άτομο δεν θα έπρεπε να υφίσταται διακρίσεις ποτέ λόγω θρησκείας ή πεποιθήσεων, αναπηρίας ή ηλικίας. Αντιθέτως, ως Χριστιανός καλώ το Ευρωπαϊκό Κοινοβούλιο και κάθε άνθρωπο αφενός να μην κάνει διακρίσεις κι αφετέρου να βοηθήσει εκείνους που υφίστανται διακρίσεις λόγω της αναπηρίας τους.
<P>
Αυτή η βοήθεια μπορεί να προέρχεται από εμάς σε διάφορες μορφές και τύπους. Κάθε κράτος μέλος επιμένει διαρκώς στη βελτίωση της ίσης πρόσβασης σε εκείνους που την χρειάζονται περισσότερο. Καθώς η Ευρώπη συνεχίζει να ολοκληρώνεται, έχει ύψιστη σημασία να θυμόμαστε ότι είμαστε όλοι διαφορετικοί αν και απολύτως ίσοι από κάθε άποψη.
<SPEAKER ID="124" NAME="Marusya Lyubcheva" AFFILIATION="PSE">
(BG) Κύριε Πρόεδρε, Επίτροπε, συζητάμε μια εξαιρετικά σημαντική οδηγία, η οποία θα εξασφαλίσει τη δυνατότητα να επιλύσουμε ζητήματα που συνεχίζουν να είναι αμφιλεγόμενα όσον αφορά την κατάργηση των διακρίσεων. Το θεωρώ ιδιαίτερα σημαντικό ότι διακηρύσσει εκ νέου το δικαίωμα και την ελευθερία των θρησκευτικών αντιλήψεων και την εφαρμογή της αρχής της κατάργησης των διακρίσεων σε αυτόν τον τομέα.
<P>
Παράλληλα, η οδηγία αναφέρεται ρητά στη Διακήρυξη Αριθ. 11 σχετικά με το καθεστώς των εκκλησιών και των μη ομολογιακών ενώσεων, στην οποία η Ευρωπαϊκή Ένωση σέβεται και δεν προδιαθέτει το καθεστώς σύμφωνα με το εθνικό δίκαιο των εκκλησιών και των θρησκευτικών κοινοτήτων στα κράτη μέλη.
<P>
Αναγνωρίζεται επίσης το δικαίωμα των κρατών μελών να καταρτίζουν και να εφαρμόζουν ειδικές διατάξεις σε αυτόν τον τομέα. Εννοείται ότι το ευρωπαϊκό δικαίωμα πρέπει να εναρμονίζεται με το δικαίωμα των κρατών μελών να ρυθμίζουν μεμονωμένους τομείς.
<P>
Είναι ένα σύνθετο θέμα. Οι σχέσεις πρέπει να είναι ξεκάθαρες, ώστε να αποφεύγεται η παραβίαση των δικαιωμάτων οποιουδήποτε, συμπεριλαμβανομένων των δικαιωμάτων εκείνων που ανήκουν στις εκκλησίες που είναι αναγνωρισμένες από την έννομη τάξη.
<SPEAKER ID="125" NAME="Manfred Weber" AFFILIATION="PPE-DE">
(DE) Κύριε Πρόεδρε, εισηγήτρια, κυρίες και κύριοι, αφού είμαι εκείνος το όνομα του οποίου έχει μνημονευτεί περισσότερο σε αυτήν τη συζήτηση, θα ήθελα να έχω την ευκαιρία να δώσω ξανά απαντήσεις.
<P>
Έχω πει ότι οποιοσδήποτε θέτει ερωτήματα είναι ο 'κακός' σε αυτήν την συζήτηση. Όλοι οι ομιλητές οι οποίοι μίλησαν παθιασμένα κατά των διακρίσεων αναφέρθηκαν στην αρχή. Για μία ακόμη φορά, θα το εκτιμούσα εάν δεν αμφισβητούσαμε την αρχή και αντί γι' αυτό καταβάλλαμε προσπάθειες για να καταπολεμήσουμε τις διακρίσεις. Ακόμα και όταν, για παράδειγμα, συζητάμε περιβαλλοντικά ζητήματα και διαφωνούμε όσον αφορά την απαγόρευση των εκπομπών CO2, διαφωνούμε για τον τρόπο που θα την πετύχουμε, αλλά όλοι συμφωνούμε για το σκοπό. Γιατί τώρα δεν μας επιτρέπεται να διαφωνήσουμε για τα μέσα που αφορούν στις διακρίσεις και τον τρόπο με τον οποίο θέλουμε να τις καταπολεμήσουμε; Εξάλλου, εάν οι εκδότες εφημερίδων έρχονται στα γραφεία μας και εκφράζουν τις ανησυχίες τους, θα πρέπει να έχουμε το δικαίωμα να διατυπώνουμε αυτές τους τις ανησυχίες εδώ.
<P>
Κύριε Cashman, δεν ωφελείτε ούτε το θέμα ούτε τις ανησυχίες σας με το να περιθωριοποιείτε οποιονδήποτε απλά θέτει ερωτήματα. Αυτό κάνουμε εμείς εδώ πέρα, απλά και μόνο.
<SPEAKER ID="126" NAME="Richard Howitt" AFFILIATION="PSE">
Κύριε Πρόεδρε, ως ο σκιώδης εισηγητής στην Επιτροπή Απασχόλησης και Κοινωνικών Υποθέσεων, εξ ονόματος της Ομάδας των Σοσιαλιστών, μου επιτρέπετε να επαινέσω την κυρία Buitenweg κι επίσης τη συνάδελφό μου κυρία Bozkurt; Σας ευχαριστώ για τη συνεργασία σας.
<P>
Εκ μέρους της διακομματικής ομάδας για την αναπηρία, χαίρομαι που εισακούστηκε η έκκληση που απηύθυνε το 1,3 εκατομμύριο άνθρωποι που υπέγραψαν το αίτημα για διεύρυνση του δικαιώματος της προστασίας από τις διακρίσεις στους ανθρώπους με αναπηρία. Χαίρομαι επίσης που συμφωνούμε ανεξαρτήτως κομματικής γραμμής ότι θα έπρεπε να υπάρχει μια οριζόντια οδηγία και ότι δεν θα έπρεπε να υπάρχει ιεράρχηση των διακρίσεων - μια υπόσχεση που ανέλαβε η τότε Πορτογαλική Προεδρία της Ευρωπαϊκής Ένωσης, όταν θεσπίστηκε η οδηγία για τη φυλετική ισότητα το 2000. Ειλικρινά, έχει παρέλθει πολύς χρόνος για να εκπληρωθεί αυτή η υπόσχεση.
<P>
Καταδικάζω τους Συντηρητικούς που θέλουν να επιμηκύνουν ακόμα περισσότερο αυτήν την καθυστέρηση. Αυτή η συζήτηση δεν έχει απλά να κάνει με το να δείξουμε την υποστήριξή μας στο Κοινοβούλιο, αλλά συνδέεται επίσης με το να απευθύνουμε έκκληση στο Συμβούλιο να προχωρήσει και να συμφωνήσει αμέσως. Θα ήθελα να παρακαλέσω τους φίλους Γερμανούς να μην την εμποδίσουν. Υπάρχουν ζητήματα για τις ιδιωτικές συμβάσεις που σας ανησυχούν, αλλά στα καθήκοντα του δημόσιου τομέα προηγείστε και με διαφορά. Ας κοιτάξουμε μπροστά και ας συμφωνήσουμε. Χαίρομαι που σήμερα η μελλοντική Σουηδική Προεδρία δεσμεύτηκε να κλείσει το ζήτημα στο Συμβούλιο EPSCO πριν τα Χριστούγεννα. Ελπίζω πραγματικά ότι θα μπορέσετε να το κάνετε αυτό.
<SPEAKER ID="127" NAME="Kathalijne Buitenweg" LANGUAGE="NL">
Κύριε Πρόεδρε, είναι εξαιρετικά δύσκολο για μια εισηγήτρια να κάνει καλή δουλειά, όταν η ομάδα που έχει την πλειοψηφία ασκεί ασταθή πολιτική. Στην Επιτροπή Πολιτικών Ελευθεριών, Δικαιοσύνης και Εσωτερικών Υποθέσεων, η Ομάδα του Ευρωπαϊκού Λαϊκού Κόμματος (Χριστιανοδημοκράτες) και των Ευρωπαίων Δημοκρατών υποστήριξαν την παρούσα έκθεση, γιατί αποτελούσε ένα λογικό συμβιβασμό. Εργαστήκαμε σε συνεργασία με τον κύριο Gaubert, ο οποίος φαίνεται να έχει εξαφανιστεί, ή τουλάχιστον, εγώ δεν τον έχω δει. Τέλος πάντων, συνεργαστήκαμε ακριβώς πάνω στο ίδιο κείμενο και τώρα τάσσεται εναντίον του! Έχω την εντύπωση ότι ο συντονιστής, ο κύριος Weber, πρωτίστως επιβάλλει τη θέση του γερμανικού εθνικού κόμματος στην Ομάδα PPE-DE.
<P>
Κύριε Weber, εσείς ο ίδιος μου είπατε κατ' ιδίαν μόλις την προηγούμενη εβδομάδα ότι το θέμα δεν ήταν η ουσία αλλά το να σταλεί ένα πολιτικό μήνυμα. Δεν είναι έτσι; Αυτό δεν μου είπατε; Τότε λοιπόν, δεν μπορείτε να κρύβεστε πλέον πίσω από λεπτομέρειες - εάν αυτό θέλατε να κάνετε θα μπορούσατε απλά να είχατε καταθέσει τροπολογίες. Δεν κάνατε κάτι τέτοιο. Αυτό που πραγματικά επιδιώκετε είναι η απόρριψη ολόκληρης της πρότασης. Απλά δεν την θέλετε, οπότε μην υποκρίνεστε ότι έχετε τον ίδιο ύστερο σκοπό.
<P>
Έχω ακούσει πολλά πράγματα στα οποία μπορεί να δοθεί μια ευθύς απάντηση. Για παράδειγμα, πάρα πολλοί έχουν ρωτήσει γιατί αυτό αφορά την Ευρώπη. Κι όμως υπάρχουν ήδη πάρα πολλές οδηγίες που εξασφαλίζουν προστασία στην αγορά εργασίας εδώ και πάρα πολλά χρόνια και η προστασία έναντι των διακρίσεων για πολλούς άλλους λόγους επίσης εξασφαλίζεται εκτός της αγοράς εργασίας, αλλά η προστασία ορισμένων ανθρώπων έχει παραμεληθεί, όπως για παράδειγμα στην περίπτωση της αναπηρίας, της ηλικίας, του γενετήσιου προσανατολισμού και της θρησκείας. Συνεπώς δεν εισάγουμε κάποια τελείως νέα επινόηση, αλλά μάλλον διορθώνουμε την υπάρχουσα νομοθεσία. Δεν εισάγουμε μια νέα αρμοδιότητα, αλλά εξασφαλίζουμε ότι οι άνθρωποι απλά θα αντιμετωπίζονται ισότιμα και ότι κάποιες κατηγορίες δεν θα θεωρούνται πιο σημαντικές από τις άλλες.
<P>
Ο κύριος Pirker μίλησε για την αγορά εργασίας. Δεν είναι καθόλου αυτό το θέμα μας. Αυτό άπτεται μιας άλλης οδηγίας. Το θέμα δεν είναι η απασχόληση καθηγητών. Ας προσπαθήσουμε να μείνουμε στα γεγονότα. Το βάρος της απόδειξης είναι ένα λεπτό σημείο, όπως σχολίασε ο Επίτροπος νωρίτερα. Και αυτό δεν είναι κάτι καινούριο. Και αυτό επίσης αντιμετωπίζεται στις άλλες οδηγίες. Είναι απολύτως ανακριβές ότι οι άνθρωποι θα μπορούν απλά να σας κατηγορήσουν κι εσείς θα πρέπει να υπερασπίσετε τον εαυτό σας. Ούτε έχουμε να κάνουμε με ποινικό δίκαιο σε αυτήν την περίπτωση. Οι άνθρωποι πρέπει να προσφέρουν πραγματικά γεγονότα σε άλλους τομείς για να υποστηρίξουν τον ισχυρισμό τους ότι υφίστανται διακρίσεις και ακολούθως εσείς θα πρέπει να προβάλλετε τους λόγους για τους οποίους δέχεστε ή απορρίπτετε κάποιον για κάποιο ακίνητο.
<P>
Όσον αφορά τα μέσα μαζικής ενημέρωσης, όπως διατυπώνεται στο κείμενο, υπάρχει ήδη πρόβλεψη για την απόρριψη διαφημίσεων που δεν συμβαδίζουν με την ταυτότητα ενός εντύπου: όλα είναι εκεί, στο Άρθρο 54. Όσον αφορά τις εκκλησίες, δεν χρειάζεται καν να συμμορφώνονται με όλες αυτές τις απαιτήσεις, αν και απαιτείται να το κάνουν όταν εκτελούν κοινωνικό έργο. Στις Κάτω Χώρες, για παράδειγμα, εκτελούν κάποιες υπηρεσίες κοινωνικής μέριμνας. Είναι απαράδεκτο να εξαιρεθούν, όταν προσφέρουν κοινωνικό έργο απλά και μόνο με τη δικαιολογία ότι ανήκουν σε κάποια εκκλησία. Αυτά είναι τα πολύ συγκεκριμένα σημεία που αναφέρονται στην έκθεση.
<P>
Κάναμε ότι καλύτερο μπορούσαμε. Συμβιβαστήκαμε μαζί σας σε όλη την πορεία. Πράγματι, οι τροπολογίες σας είναι εδώ στο κείμενο και τώρα πρόκειται να το καταψηφίσετε τελικά, με δικαιολογία κάθε είδους κομματική-πολιτική θέση. Οφείλω να ομολογήσω ότι το εκλαμβάνω ως προσωπικό πλήγμα, καθώς σας είχα τείνει χείρα συνεργασίας. Ένα μεγάλο μέρος του κειμένου σας έχει ενσωματωθεί στην έκθεση και πιστεύω ότι είναι απαράδεκτο ότι τώρα νίπτετε τας χείρας!
<SPEAKER ID="128" NAME="Πρόεδρος">
" συζήτηση έληξε.
<P>
" ψηφοφορία θα πραγματοποιηθεί την Πέμπτη, 2 Απριλίου 2009.
<P>
Γραπτές δηλώσεις (άρθρο 142 του Κανονισμού)
<SPEAKER ID="129" NAME="Carlo Casini" AFFILIATION="PPE-DE">
γραπτώς. - (IT) " ανθρώπινη αξιοπρέπεια και η ισότητα είναι δύο μείζονος σημασίας αξίες πάνω στις οποίες βασίζεται ο σύγχρονος πολιτισμός των ανθρωπίνων δικαιωμάτων. Εντούτοις, πολλές φορές τυχαίνει να χρησιμοποιούνται μεγάλα λόγια πίσω από τα οποία κρύβεται το ακριβώς αντίθετο. " ισότητα, για παράδειγμα, σημαίνει την αντιμετώπιση παρόμοιων καταστάσεων κατά τον ίδιο τρόπο, αλλά σημαίνει επίσης το χειρισμό διαφορετικών καταστάσεων με διαφορετικούς τρόπους. Οι επιφυλάξεις μου όσον αφορά την εν λόγω έκθεση προέρχονται από αυτόν τον προκαταρκτικό προβληματισμό. Κανένας δεν μπορεί να έχει την παραμικρή αμφιβολία ότι η Ομάδα του Ευρωπαϊκού Λαϊκού Κόμματος (Χριστιανοδημοκράτες) και των Ευρωπαίων Δημοκρατών αναγνωρίζει την πλήρη αξιοπρέπεια και ισότητα των αναπήρων, των ηλικιωμένων, των αρρώστων, των φτωχών, των προσφύγων και των μεταναστών. Έχω την εντύπωση, όμως, ότι γίνεται μια απόπειρα να ακολουθήσουμε αυτό το παγιωμένο κίνημα προκειμένου να επιβληθούν διακρίσεις κατά της οικογένειας που βασίζεται στο γάμο μεταξύ αντρών και γυναικών και κατά της θρησκευτικής ελευθερίας, ειδικά σε ότι αφορά τα θρησκευτικά σχολεία. Δεν θα κουραστώ ποτέ να αγωνίζομαι για την ισότητα των πιο αδύναμων, των πιο φτωχών και των ανυπεράσπιστων ανθρώπων. Ακριβώς για αυτόν το λόγο, είναι επώδυνο για 'μένα να βλέπω την Ευρώπη των ανθρωπίνων δικαιωμάτων, μέσω των νόμων και της πρακτικής της, να εφαρμόζει διακρίσεις του χειρίστου είδους, μεταξύ γεννημένων και αγέννητων βρεφών. Δεν είναι αυτό το θέμα της σημερινής μας συζήτησης, αλλά καλό θα ήταν να μπει στις ευρωπαϊκές συνειδήσεις, όταν στοχαζόμαστε για την αξιοπρέπεια και την ισότητα.
<SPEAKER ID="130" NAME="Gabriela Creţu  " LANGUAGE="RO">
Κατά περίεργη ημερολογιακή σύμπτωση, σήμερα συζητάμε αυτήν την οδηγία, ενώ αύριο είναι η ψηφοφορία, η οποία συμπίπτει με την Παγκόσμια "μέρα Αυτισμού. Αυτό υπόσχεται πολλά.
<P>
Μας είναι ξεκάθαρο ότι στην πραγματικότητα υπάρχουν τεράστιες αποκλίσεις μεταξύ των εθνικών νομοθεσιών των κρατών μελών όσον αφορά τα δικαιώματα και τα συμφέροντα των ανθρώπων η ζωή των οποίων επηρεάζεται από τον αυτισμό. " απόκλιση είναι ακόμη μεγαλύτερη, εάν συγκρίνουμε την καθημερινή ζωή των ανθρώπων που επηρεάζονται.
<P>
Είναι μακρύς ο δρόμος για να φτάσουμε να πετύχουμε ευρωπαϊκά πρότυπα, αλλά πρέπει να σημειωθεί κάποια πρόοδος. Ο αυτισμός θα πρέπει να αναγνωριστεί ως μια ξεχωριστή αναπηρία μεταξύ των ψυχικών αναπηριών και θα πρέπει να καταστρωθούν συγκεκριμένες στρατηγικές γι' αυτόν.
<P>
Αυτό ίσως να ακούγεται δαπανηρό σε κάποιους, αλλά η ισότιμη αντιμετώπιση αυτών των ανθρώπων είναι μια απόλυτη ανάγκη, όπως είναι και για τους άλλους που πάσχουν από άλλες αναπηρίες, ούτως ώστε να μπορούμε να σεβόμαστε εαυτούς και τις αξίες της ευρωπαϊκής κοινωνίας.
<SPEAKER ID="993" NAME="Bairbre de Brún  " AFFILIATION="GUE/NGL">
γραπτώς. - (GA)
<P>
" παρούσα οδηγία φέρνει στο προσκήνιο την πολύ σημαντική αναγνώριση του γεγονότος ότι οι διακρίσεις δεν συντελούνται μόνο στο χώρο εργασίας. Ο κύριος στόχος της σύστασης της μόνιμης Επιτροπής είναι η αντιμετώπιση των διακρίσεων λόγω θρησκείας ή πεποιθήσεων, αναπηρίας, ηλικίας ή γενετήσιου προσανατολισμού και η εφαρμογή της αρχής ότι οι άνθρωποι πρέπει να αντιμετωπίζονται ισότιμα εκτός εργασιακού περιβάλλοντος.
<P>
Επειδή ασχολούμαι με ομάδες διεκδίκησης των δικαιωμάτων των αναπήρων και με ανθρώπους με αναπηρίας στην Ιρλανδία, γνωρίζω ότι θα δεχτούν με χαρά αυτήν τη νομοθεσία. " κυρία Buitenweg έχει απόλυτο δίκιο όταν λέει στην έκθεσή της, "για να εγγυηθούμε την ισότιμη αντιμετώπιση κάθε ανθρώπου με κάποια αναπηρία, η πρόληψη των διακρίσεων δεν είναι αρκετή. Απαιτούνται και θετικές ενέργειες, σε σχέση με μέτρα που εφαρμόζονται εκ των προτέρων και προσφέροντας κατάλληλες ρυθμίσεις."
<P>
Χαιρετίζω επίσης την αποφασιστική στάση που υιοθετεί η εισηγήτρια και η Επιτροπή για την πρόληψη των διακρίσεων λόγω γενετήσιου προσανατολισμού. Οι διακρίσεις αυτού του είδους δεν έχουν θέση σε μια σύγχρονη κοινωνία και απορρίπτω τις προσπάθειες ορισμένων πολιτικών ομάδων να αποδυναμώσουν το νομοθέτημα από αυτήν την άποψη.
<SPEAKER ID="992" NAME="Proinsias De Rossa  " AFFILIATION="PSE">
γραπτώς. - Είμαι Σοσιαλιστής, πράγμα το οποίο σημαίνει ότι πιστεύω ότι όλοι οι άνθρωποι είναι ίσοι. Πρέπει να καταπολεμήσουμε τις διακρίσεις όπου κι αν λαμβάνουν χώρα και όχι μόνο στο χώρο εργασίας. Ειλικρινά, δεν μπορούμε να ιεραρχήσουμε τις διακρίσεις. Όλοι είναι διαφορετικοί, όλοι είναι ίσοι.
<P>
Σκοπός της οδηγίας είναι η εφαρμογή της αρχής της ίσης μεταχείρισης μεταξύ των ανθρώπων ανεξαρτήτως θρησκείας ή πεποιθήσεων, αναπηρίας, ηλικίας ή γενετήσιου προσανατολισμού εκτός της αγοράς εργασίας. Ορίζει ένα πλαίσιο για την απαγόρευση των διακρίσεων λόγω αυτών των αιτιών και θεσπίζει ένα ενιαίο ελάχιστο επίπεδο προστασίας εντός της Ευρωπαϊκής Ένωσης για ανθρώπους οι οποίοι έχουν υποστεί τέτοιες διακρίσεις.
<P>
" παρούσα πρόταση συμπληρώνει το υπάρχον νομικό πλαίσιο της ΕΚ, σύμφωνα με το οποίο η απαγόρευση των διακρίσεων λόγω θρησκείας ή πεποιθήσεων, αναπηρίας, ηλικίας ή γενετήσιου προσανατολισμού, ισχύει μόνο στην απασχόληση, την εργασία και την επαγγελματική κατάρτιση.
<SPEAKER ID="131" NAME="Lidia Geringer de Oedenberg  " LANGUAGE="PL">
Οι διακρίσεις αποτελούν ένα σοβαρό πρόβλημα στην Ευρώπη και πέρα από αυτήν. Σύμφωνα με μια ειδική δημοσκόπηση που διεξήχθη από το Ευρωβαρόμετρο το 2008, το 15% των Ευρωπαίων υποστήριξε ότι είχε πέσει θύμα διακρίσεων στη διάρκεια του προηγούμενου έτους.
<P>
Το Ευρωπαϊκό Κοινοβούλιο περίμενε πάνω από τέσσερα χρόνια την προτεινόμενη οδηγία. " τελευταία αποτελεί μια απόπειρα εφαρμογής των αρχών της ίσης μεταχείρισης των προσώπων ανεξαρτήτως θρησκείας, πεποιθήσεων, αναπηρίας, ηλικίας ή γενετήσιου προσανατολισμού Αυτό πρόκειται να ισχύσει όχι μόνο όσον αφορά την πρόσβαση στην απασχόληση, αλλά και σε σχέση με τα αγαθά, τον εξοπλισμό και τις υπηρεσίες, όπως για παράδειγμα τις τράπεζες, τη στέγαση, την εκπαίδευση, τις μεταφορές και την υγειονομική περίθαλψη.
<P>
Επιπλέον, το έγγραφο ορίζει ελάχιστες απαιτήσεις πλαίσιο για να εξασφαλίσει την προστασία έναντι των διακρίσεων. Τα κράτη μέλη είναι ελεύθερα να αυξήσουν το προσφερόμενο επίπεδο προστασίας εφόσον το επιθυμούν. Εντούτοις, δεν μπορούν να ανατρέξουν στη νέα οδηγία προκειμένου να δικαιολογήσουν μείωση των υφιστάμενων απαιτήσεων. " οδηγία παραχωρεί στα θιγόμενα μέρη το δικαίωμα σε αποζημίωση. Δηλώνει επίσης ότι τα κράτη μέλη δεν αρκεί να εκφράζουν την επιθυμία να καταργήσουν τις διακρίσεις, αλλά έχουν και καθήκον να το κάνουν.
<P>
Ένας σημαντικός αριθμός κρατών μελών της Ένωσης έχει ήδη εγκρίνει διατάξεις που εγγυώνται διαφορετικό βαθμό προστασίας εκτός της αγοράς εργασίας κατά των διακρίσεων λόγω θρησκείας, πεποιθήσεων, αναπηρίας, ηλικίας ή γενετήσιου προσανατολισμού. Το τρέχον σχέδιο οδηγίας θα επιτρέψει τη θέσπιση ευρωπαϊκών διατάξεων σε αυτό το πεδίο που θα έχουν συνέπεια μεταξύ τους. Θα αποτελέσει μια ισχυρή δήλωση ως προς το γεγονός ότι η Ευρώπη συνολικά δεν συγχωρεί τις διακρίσεις. " ελευθερία απέναντι στις διακρίσεις αποτελεί θεμελιώδες δικαίωμα και πρέπει να το απολαμβάνει ο καθένας μέσα στην Ευρωπαϊκή Ένωση.
<SPEAKER ID="132" NAME="Zita Gurmai  " LANGUAGE="HU">
Τελευταία, η ισότητα των ευκαιριών αποτελεί ένα ολοένα και σημαντικότερο θέμα στις διαδικασίες λήψης αποφάσεων της Κοινότητας. Ο σκοπός της προτεινόμενης οδηγίας για την ίση μεταχείριση είναι η εφαρμογή της αρχής της ίσης μεταχείρισης των προσώπων ανεξαρτήτως θρησκείας ή πεποιθήσεων, αναπηρίας, ηλικίας ή γενετήσιου προσανατολισμού.
<P>
" ελευθερία απέναντι στις διακρίσεις αποτελεί ένα θεμελιώδες δικαίωμα και θα πρέπει να ισχύει για κάθε πολίτη της Ευρωπαϊκής Ένωσης. Επιμένω ιδιαίτερα ότι πρέπει να καταπολεμήσουμε κάθε μορφή διακρίσεων. Ο δρόμος που πρέπει να ακολουθήσουμε από αυτήν την άποψη είναι πολύ μακρύς και είναι επίσης ξεκάθαρο ότι μπορούμε να κάνουμε μόνο ένα βήμα προόδου κάθε φορά. Αυτό σημαίνει, πρώτον, τη συμπλήρωση και την παγίωση της νομοθεσίας, δεύτερον τη μεταφορά της νομοθεσίας που περιέχει νέες, συνεπείς και ενοποιημένες αρχές στο εθνικό δίκαιο και τέλος την υλοποίησή τους στην πράξη. Αν και αυτά απαιτούν σημαντικό έργο και χρόνο σε μεμονωμένη βάση, ο στόχος μας είναι να πετύχουμε, εντός ενός εύλογου χρονικού πλαισίου, στο να επιδείξουμε απτά βήματα προόδου και στο να ζούμε σε μια Ευρώπη η οποία είναι πραγματικά απαλλαγμένη από της διακρίσεις.
<SPEAKER ID="133" NAME="Lívia Járóka  " LANGUAGE="HU">
Θα ήθελα να συγχαρώ τη συνάδελφό μου, την κυρία Buitenweg, για την έκθεσή της, η οποία ανοίγει το δρόμο για τη συμπλήρωση του νομικού πλαισίου για την εξάλειψη κάθε μορφής διακρίσεων. Το άρθρο 13 της Συνθήκης της Ευρωπαϊκής Ένωσης ορίζει το στόχο της καταπολέμησης των διακρίσεων όχι μόνο λόγω φύλου και εθνοτικής καταγωγής αλλά και λόγω θρησκείας, πεποιθήσεων, αναπηρίας, ηλικίας και γενετήσιου προσανατολισμού.
<P>
Παρά τη θέσπιση και τη μεταφορά στο εθνικό δίκαιο των οδηγιών 2000/43, 2000/78 και 2004/113, έως σήμερα δεν υφίσταται κοινή προστασία έναντι των διακρίσεων λόγω των τεσσάρων αιτιών που προαναφέρθηκαν πέραν του πεδίου της απασχόλησης. " προτεινόμενη οδηγία αποσκοπεί να καλύψει αυτό το κενό κι ελπίζουμε ότι, πέραν της απαγόρευσης των διακρίσεων, θα προσφέρει τα νομικά μέσα σε εκείνους που υφίστανται μειονεκτήματα και στα 27 κράτη μέλη.
<P>
" αποτελεσματική εφαρμογή της οδηγίας που εξετάζουμε και η αποζημίωση για τις αποκλίσεις που παρατηρήθηκαν κατά τη μεταφορά και την εφαρμογή των προηγούμενων οδηγιών θα μπορούσε να συμπληρώσει τα αμυντικά μέσα που έχουν στη διάθεσή τους οι πολίτες της Ευρωπαϊκής Ένωσης κατά των διακρίσεων. Επιπροσθέτως, η έγκριση της προτεινόμενης οδηγίας δεν απαιτεί οποιαδήποτε αλλαγή στους σχετικούς εθνικούς νόμους. Για το λόγο αυτό, ειλικρινά ελπίζω ότι το Συμβούλιο θα μπορέσει να εγγυηθεί την ομόφωνη υποστήριξη που απαιτούν οι Συνθήκες και ότι κάθε κράτος μέλος θα συμβάλλει στο να συνδράμει την Ευρωπαϊκή Ένωση να κάνει ένα τεράστιο βήμα μπροστά για να εκπληρώσουμε τις θεμελιώδεις αξίες και στόχους μας.
<SPEAKER ID="991" NAME="Silvana Koch-Mehrin και Alexander Graf Lambsdorff  " AFFILIATION="ALDE">
γραπτώς. - (DE) " νομική βάση που χρησιμοποιήθηκε, ήτοι το Άρθρο 13(1) της Συνθήκης της ΕΚ, δεν είναι η κατάλληλη λαμβανομένου υπόψη ότι, κατά την άποψη του Γερμανικού Ελεύθερου Δημοκρατικού Κόμματος (FDP), η αρχή της επικουρικότητας δεν τηρείται. Δεν είναι μεταξύ των αρμοδιοτήτων του νομοθέτη της ΕΕ να ορίζει τους εν λόγω κανονισμούς, παραβιάζοντας έτσι σοβαρά την αυτοδιάθεση των κρατών μελών.
<P>
" καταπολέμηση κάθε μορφής διακρίσεων και η στήριξη των ανθρώπων με αναπηρίες να συμμετέχουν στο δημόσιο βίο αποτελούν σημαντικές αποστολές. Εντούτοις, το να προτείνεται να επεκταθούν οι κανονισμοί κατά των διακρίσεων ουσιαστικά σε κάθε πτυχή της ζωής είναι εκτός πραγματικότητας. " αντιστροφή του βάρους της αποδείξεως που ορίζει η οδηγία θα σημαίνει ότι είναι δυνατόν να κινούνται νομικές διαδικασίες βάσει κατηγοριών που δεν στηρίζονται σε επαρκή στοιχεία. Αυτοί που θα θίγονται θα πρέπει τότε να πληρώνουν αποζημιώσεις ακόμα κι αν στην πραγματικότητα δεν διέπραξαν οποιαδήποτε πράξη διάκρισης αλλά δεν κατόρθωσαν να αποδείξουν την αθωότητά τους. Οριζόμενη κατά αυτόν το σαρωτικό τρόπο, αυτή η αντιστροφή του βάρους της αποδείξεως είναι επομένως αμφισβητήσιμη από την άποψη της συμβατότητας με τη λειτουργία του κράτους σύμφωνα με το κράτος δικαίου. Θα δημιουργήσει αβεβαιότητα και θα διευκολύνει την κατάχρηση. Αυτό δεν μπορεί να αποτελεί το λόγο ύπαρξης μιας προοδευτικής πολιτικής κατά των διακρίσεων.
<P>
Πρέπει επίσης να ληφθεί υπόψη ότι η Επιτροπή κινεί επί του παρόντος διαδικασίες για παράβαση κατά αρκετών κρατών μελών αναφορικά με την ανεπαρκή μεταφορά των υφιστάμενων ευρωπαϊκών οδηγιών για την πολιτική κατά των διακρίσεων. Δεν υπάρχει, όμως, ακόμα καμία επισκόπηση αυτών των κανονισμών που έχουν μεταφερθεί, ούτως ώστε να είναι εφικτό να προσδιορίσουμε την ανάγκη για νέους κανονισμούς που ισχυριζόμαστε ότι υπάρχει. " Γερμανία, συγκεκριμένα, έχει προχωρήσει πολύ πιο μπροστά σε σχέση με προηγούμενες διατάξεις των Βρυξελλών. Για το λόγο αυτό ψηφίσαμε κατά αυτής της έκθεσης.
<SPEAKER ID="134" NAME="Sirpa Pietikäinen  " AFFILIATION="PPE-DE">
γραπτώς. - (FI) Όταν θα εφαρμοστεί, η οδηγία για την ισότητα θα αποτελεί ένα από τα σημαντικότερα βήματα προόδου αυτής της εκλογικής θητείας για μια κοινωνική Ευρώπη και μια Ευρώπη του λαού. Όταν θα εφαρμοστεί σε όλες τις κοινωνικές ομάδες και όλα τα κριτήρια διακρίσεων, η νομοθεσία τόσο για τις ενεργές όσο και για τις παθητικές διακρίσεις θα έχει τεράστια επίδραση στις ζωές πολλών πολιτών της ΕΕ. Από αυτήν την άποψη, θα ήθελα να ευχαριστήσω την εισηγήτρια για την εξαιρετική της δουλειά.
<P>
Τόσο στη Φινλανδία όσο και αλλού στην Ευρώπη η καθημερινή ζωή ενός τεράστιου αριθμού ανθρώπων δυσχεραίνεται από διακρίσεις της τάδε ή της δείνα μορφής. Αυτό δεν θα έπρεπε να επιτρέπεται στη σημερινή κοινωνία, όπου υπάρχει σεβασμός των ανθρωπίνων δικαιωμάτων και της ισότητας: όλοι θα πρέπει να έχουν ίσες ευκαιρίες να συμμετέχουν στην κοινωνία. " εξάλειψη των διακρίσεων αποτελεί ορόσημο μια πολιτισμένης κοινωνίας.
<P>
Είναι ιδιαίτερα σημαντικό το γεγονός ότι η οδηγία καλύπτει κάθε κριτήριο διακρίσεων. Αν και υπάρχουν τεράστιες διαφορές μεταξύ των κοινωνικών ομάδων και των ατόμων που υφίστανται διακρίσεις, χρειάζεται να αντιμετωπίσουμε το πρόβλημα των διακρίσεων ως φαινόμενο με συνέπεια, χωρίς να προσδιορίζουμε οποιαδήποτε συγκεκριμένη ομάδα ή ομάδες. Μια αποσπασματική προσέγγιση αναπόφευκτα θα καθιστούσε τα διάφορα κριτήρια διακρίσεων άνισα σε βαρύτητα και θα γεννούσε επίσης κενά, στα οποία θα κινδύνευαν να πέσουν οι άνθρωποι που υφίστανται διακρίσεις για κάθε πιθανή αιτία.
<SPEAKER ID="135" NAME="Siiri Oviir  " AFFILIATION="ALDE">
γραπτώς. - (ET) " Ευρωπαϊκή Ένωση βασίζεται στις κοινές αρχές της ελευθερίας, της δημοκρατίας και του σεβασμού των ανθρωπίνων δικαιωμάτων και των θεμελιωδών ελευθεριών. Το Άρθρο 12 του Ευρωπαϊκού Χάρτη Θεμελιωδών Δικαιωμάτων ορίζει ότι απαγορεύεται οποιαδήποτε διάκριση λόγω φύλου, φυλής, χρώματος, εθνοτικής καταγωγής ή κοινωνικής προέλευσης, γενετικών χαρακτηριστικών, γλώσσας, θρησκείας ή πεποιθήσεων, πολιτικών φρονημάτων ή κάθε άλλης γνώμης, ιδιότητας μέλους εθνικής μειονότητας, περιουσίας, γέννησης, ηλικίας, αναπηρίας ή γενετήσιου προσανατολισμού. [αυτούσια παράθεση της νομοθεσίας]
<P>
" αναγνώριση της μοναδικότητας κάθε ατόμου και των ίσων δικαιωμάτων τους στις ευκαιρίες που προσφέρει η ζωή αποτελεί ένα από τα χαρακτηριστικά της ενωμένης πολυμορφίας της Ευρώπης, η οποία αποτελεί κεντρικό στοιχείο στην κουλτούρα, την πολιτική και κοινωνική ολοκλήρωση της Ένωσης.
<P>
Αν και η ανάπτυξη πολλών πεδίων στην ΕΕ υπήρξε έως τώρα πολύ επιτυχής, προκαλεί έκπληξη το γεγονός ότι ακόμα στερούμαστε κοινούς κανόνες για την αντιμετώπιση της βίας ή της κακομεταχείρισης των ανθρώπων με αναπηρίες ή της σεξουαλικής κακοποίησης και δεν αναγνωρίζουν όλα τα κράτη μέλη επαρκώς τα θεμελιώδη δικαιώματα αυτών των πολιτών. Πρέπει να αναγνωρίσουμε ότι το ευρωπαϊκό νομικό πλαίσιο για τον αγώνα κατά των διακρίσεων δεν έχει τελειοποιηθεί ακόμα.
<P>
Χαιρετίζω με όλη μου την καρδιά τη νέα οδηγία, η οποία δημιουργεί στην ΕΕ ένα κοινό πλαίσιο δράσης για την καταπολέμηση των διακρίσεων. Το προαναφερθέν πλαίσιο κατά πάσα πιθανότητα θα οδηγήσει στην εφαρμογή της αρχής της ισότιμης μεταχείρισης στα κράτη μέλη σε ευρύτερο φάσμα συγκριτικά με την αποκλειστική εφαρμογή στην αγορά εργασίας.
<P>
" καταπολέμηση των διακρίσεων σημαίνει επένδυση στη συνείδηση μιας κοινωνίας η ανάπτυξη της οποίας συντελείται μέσω της ολοκλήρωσης. Προκειμένου να πετύχει την ολοκλήρωση, όμως, η κοινωνία πρέπει να επενδύσει στην κατάρτιση, τη συνείδηση και την προώθηση των ορθών πρακτικών, ούτως ώστε να επιτυγχάνεται ένας δίκαιος συμβιβασμός προς όφελος και για το συμφέρον όλων των πολιτών της. Επομένως, απαιτούνται ακόμα μεγάλες προσπάθειες από την πλευρά μας προκειμένου να εξαλείψουμε τις διακρίσεις στην Ευρώπη.
<SPEAKER ID="990" NAME="Daciana Sârbu  " LANGUAGE="RO">
Το δικαίωμα το να μην υφίσταται διακρίσεις κάποιος αποτελεί θεμελιώδες δικαίωμα το οποίο δεν έχει αμφισβητηθεί ποτέ όσον αφορά την ισχύ του για τους πολίτες της ΕΕ. " ισότιμη μεταχείριση ανεξαρτήτως θρησκείας ή πεποιθήσεων, αναπηρίας, ηλικίας ή γενετήσιου προσανατολισμού αποτελεί μία από τις βασικές αρχές της ευρωπαϊκής ολοκλήρωσης.
<P>
" πολύ-αναμμενόμενη οδηγία, η ιστορία της οποίας είναι εξίσου περίπλοκη καθ' όλη την πορεία των διαβουλεύσεων στο Κοινοβούλιο, βασίζεται στο Άρθρο 13 της Συνθήκης της ΕΚ και διέπει την προστασία κατά των διακρίσεων, δίνοντας έμφαση στην ισότιμη μεταχείριση ανεξαρτήτως λόγων. Δεν υπάρχει καμία αμφιβολία ότι αυτή η οδηγία είναι απαραίτητη, δεδομένου του μεγάλου αριθμού ανθρώπων, κατά προσέγγιση 15%, οι οποίοι ισχυρίζονται ότι έχουν πέσει θύματα διακρίσεων σε επίπεδο ΕΕ.
<P>
Θα ήθελα επίσης να υπογραμμίσω τη σημασία να συγκριθεί αυτή η νέα οδηγία με εκείνες που ισχύουν ήδη για την καταπολέμηση των διακρίσεων. Πρόκειται για μια αποστολή η οποία θα επιτευχθεί μέσω της συνεργασίας ανάμεσα στην Επιτροπή και τα κράτη μέλη. Χαίρομαι που είμαι σε θέση να επισημάνω, για το συγκεκριμένο θέμα, την πρόοδο που έχει επιτελεστεί σε αυτόν τον τομέα στην Ρουμανία τα τελευταία χρόνια, όπως ανέδειξε ο Οργανισμός Θεμελιωδών Δικαιωμάτων της Ευρωπαϊκής Ένωσης.
<P>
Και τέλος, πιστεύω ότι η παρούσα οδηγία θα έχει σημαντική επίδραση, δεδομένων των μέτρων κοινωνικής προστασίας, των κοινωνικών παροχών και της ευκολότερης πρόσβασης σε αγαθά και υπηρεσίες, που θα εξασφαλίσει.

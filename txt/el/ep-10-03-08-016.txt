<CHAPTER ID="016">
Αναθεώρηση της οδηγίας για τα οργανωμένα ταξίδια (συζήτηση)
<SPEAKER ID="110" NAME="Πρόεδρος">
" ημερήσια διάταξη προβλέπει τη δήλωση της Επιτροπής σχετικά με την αναθεώρηση της οδηγίας για τα οργανωμένα ταξίδια.
<SPEAKER ID="111" NAME="John Dalli" LANGUAGE="EN">
Κύριε Πρόεδρε, σας ευχαριστώ για αυτήν την ευκαιρία που μου δίνετε προκειμένου να σας ενημερώσω σχετικά με το έργο της Επιτροπής όσον αφορά την αναθεώρηση της οδηγίας για τα οργανωμένα ταξίδια. Όταν εγκρίθηκε η οδηγία το 1990, οι οργανωμένες διακοπές ήταν ο πιο συνηθισμένος τύπος διακοπών. Έκτοτε, το σκηνικό της αγοράς έχει αλλάξει σημαντικά: η ανάπτυξη του διαδικτύου έδωσε στους καταναλωτές τη δυνατότητα να πραγματοποιούν τις κρατήσεις τους απευθείας στους ταξιδιωτικούς πράκτορες, τους αερομεταφορείς και τα ξενοδοχεία. Επιπλέον, η ταχεία ανάπτυξη των χαμηλού κόστους αερομεταφορέων έχει φέρει επανάσταση στην παροχή των αεροπορικών υπηρεσιών. Επίσης, έχει ενισχύσει τον ανταγωνισμό και τις επιλογές των καταναλωτών στην αγορά ταξιδίων.
<P>
Σήμερα, η πλειονότητα των ευρωπαίων πολιτών οργανώνει η ίδια τις διακοπές της αντί να αγοράζει προκαθορισμένα "πακέτα" διακοπών. Οι αλλαγές αυτές έχουν συντελέσει στη μείωση του αριθμού των καταναλωτών που προστατεύονται, όταν πηγαίνουν διακοπές. Γνωρίζουμε επίσης ότι η υφιστάμενη οδηγία έχει οδηγήσει σε άνισους όρους ανταγωνισμού όσον αφορά τη βιομηχανία διακοπών, με ορισμένες επιχειρήσεις να υπόκεινται στην οδηγία, ενώ άλλες όχι, παρά το γεγονός ότι πουλούν παρόμοια προϊόντα.
<P>
Επιπλέον, η ελάχιστη εναρμόνιση της οδηγίας έχει προκαλέσει έναν νομικό κατακερματισμό στα κράτη μέλη. Αυτό σημαίνει ότι η τρέχουσα νομοθεσία ενδέχεται να μην είναι ενημερωμένη.
<P>
Για τον λόγο αυτόν, η Επιτροπή δρομολόγησε πέρυσι τη διαδικασία εκτίμησης επιπτώσεων, προκειμένου να προετοιμαστεί για μια ενδεχόμενη αναθεώρηση της ιδηγίας για τα οργανωμένα ταξίδια. Στο πλαίσιο της εκτίμησης επιπτώσεων, η Επιτροπή δημοσίευσε τον Νοέμβριο του 2009 μια μελέτη σχετικά με τις αρνητικές επιπτώσεις που ενέχει για τους καταναλωτές ο τομέας των λεγόμενων "δυναμικών πακέτων".
<P>
Ταυτόχρονα, η Επιτροπή δρομολόγησε μια δημόσια διαβούλευση για την αναθεώρηση της οδηγίας. " διαβούλευση αυτή ολοκληρώθηκε στις 7 Φεβρουαρίου 2010. Επί του παρόντος, η Επιτροπή εξετάζει περισσότερες από 170 συμμετοχές, οι οποίες θα περιληφθούν στην εκτίμηση επιπτώσεων. Το περιεχόμενο της ενδεχόμενης αναθεώρησης θα εξαρτηθεί από το αποτέλεσμα της εκτίμησης επιπτώσεων.
<P>
Επιτρέψτε μου όμως να εξηγήσω εν συντομία τις κατευθυντήριες αρχές του έργου αυτού. Πρώτον, το υψηλό επίπεδο προστασίας είναι βασικό, εάν θέλουμε να διασφαλίσουμε ότι οι καταναλωτές θα έχουν εμπιστοσύνη στις αγορές των διακοπών τους. Δεύτερον, πρέπει να βελτιώσουμε τη λειτουργία της εσωτερικής αγοράς για τα ταξίδια, ιδιαίτερα καθώς οι διασυνοριακές αγορές είναι ένα πολύ συχνό φαινόμενο στον τομέα αυτόν. Ως εκ τούτου, υπάρχει λόγος για να εναρμονίσουμε περισσότερο τη σχετική νομοθεσία στα κράτη μέλη. Τέλος, θεωρώ ότι είναι αναγκαίο να δημιουργήσουμε πιο ίσους όρους ανταγωνισμού για τις επιχειρήσεις που πουλούν "πακέτα" ταξιδίων.
<P>
" Επιτροπή σχεδιάζει να παρουσιάσει την πρότασή της στις αρχές του 2011. Οι βασικές προκλήσεις σε σχέση με την αναθεώρηση θα είναι να καθορίσουμε το πεδίο εφαρμογής της οδηγίας. " Επιτροπή θα εξετάσει το ενδεχόμενο επέκτασης του πεδίου εφαρμογής της οδηγίας, έτσι ώστε να καλύψει ένα ευρύτερο φάσμα των ρυθμίσεων που αφορούν τα ταξίδια, συμπεριλαμβανομένων των "δυναμικών πακέτων". Αυτό θα βοηθήσει να ανατρέψουμε την τάση της μείωσης που παρατηρείται στον αριθμό των καταναλωτών που διαθέτουν προστασία, όταν πηγαίνουν διακοπές.
<P>
Θα πρέπει να επικαιροποιήσουμε τις διάφορες απαιτήσεις σχετικά με την πληροφόρηση και να διασαφηνίσουμε τις υποχρεώσεις και τις ευθύνες των επαγγελματικών φορέων που είναι μέρη της σύμβασης. Τέλος, προκειμένου να βελτιωθεί η ενημέρωση των καταναλωτών, η Επιτροπή θα ερευνήσει το κόστος και τα οφέλη που έχει η καθιέρωση ενός τυποποιημένου σήματος για τα οργανωμένα ταξίδια, το οποίο θα πρέπει να επιδεικνύεται κατά την πώληση των οργανωμένων διακοπών.
<P>
Παράλληλα με το έργο αυτό, η Επιτροπή εξετάζει το ενδεχόμενο ενίσχυσης της προστασίας κατά της χρεοκοπίας για τους επιβάτες που αγοράζουν μεμονωμένα αεροπορικά εισιτήρια, όπως ζήτησε προσφάτως το Ευρωπαϊκό Κοινοβούλιο.
<P>
Στις αρχές του 2009 η Επιτροπή δημοσίευσε μια ανεξάρτητη έκθεση, η οποία εξέταζε τους διάφορους πιθανούς τρόπους αντιμετώπισης των συνεπειών της χρεοκοπίας. Επίσης, στις 15 Δεκεμβρίου 2009 δρομολογήσαμε μια δημόσια διαβούλευση σχετικά με το μέλλον των δικαιωμάτων των αεροπορικών επιβατών. Τα στοιχεία αυτά θα χρησιμεύσουν ως βάση για την εκτίμηση επιπτώσεων. Στόχος μας είναι να παρουσιάσουμε στο Κοινοβούλιο τα καταλληλότερα μέτρα προστασίας κατά της χρεοκοπίας πριν από το τέλος του 2010.
<SPEAKER ID="112" NAME="Andreas Schwab" LANGUAGE="DE">
Κύριε Πρόεδρε, θα ήθελα καταρχάς να ευχαριστήσω εξ ονόματος της Ομάδας μου τον Επίτροπο Dalli για τις υποσχέσεις και τις εξηγήσεις που μας έδωσε ότι το 2011 σχεδιάζει να πραγματοποιήσει αναθεώρηση της οδηγίας για τα οργανωμένα ταξίδια, η οποία χρονολογείται από το 1990. Από πλευράς χρονικής στιγμής, η εν λόγω αναθεώρηση ταιριάζει επακριβώς στο σημερινό πλαίσιο που θα πρέπει να χρησιμοποιήσουμε, διότι, όσον αφορά τον τομέα των οργανωμένων ταξιδίων, δημιουργείται ένα ολόκληρο φάσμα ζητημάτων, όταν οι καταναλωτές δεν ενημερώνονται κατάλληλα σχετικά με τα δικαιώματά τους. Για παράδειγμα, σε πολλούς ιστότοπους παραπλανώνται από τους επιπρόσθετους συνδέσμους και πραγματοποιούν περαιτέρω κρατήσεις προσφορών, παρά το γεγονός ότι οι προσφορές αυτές δεν υπόκεινται στους ίδιους μηχανισμούς προστασίας όπως οι αρχικές. Στην περίπτωση αυτήν, κάνουμε συγκεκριμένα λόγο για τις προσφορές που προέρχονται από χαμηλού κόστους αεροπορικές εταιρείες.
<P>
Δεύτερον, στα περισσότερα κράτη μέλη της Ευρωπαϊκής Ένωσης, αυτές οι αεροπορικές εταιρείες χαμηλού κόστους καθιστούν αδύνατη την επίδοση και κοινοποίηση δικαστικών πράξεων, έτσι ώστε να εμποδίζεται σημαντικά η προστασία των καταναλωτών ακριβώς στις περιπτώσεις εκείνες που οι καταναλωτές επιθυμούν πραγματικά να υπερασπιστούν νομικά τους εαυτούς τους. Αυτό πρέπει οπωσδήποτε να αλλάξει με μια νέα πρόταση οδηγίας.
<P>
Τρίτον, πρέπει επίσης να αναρωτηθούμε εάν τα δικαιώματα των επιβατών αεροπλάνων, καθώς και τα δικαιώματα που ισχύουν σύμφωνα με την υφιστάμενη οδηγία για τα οργανωμένα ταξίδια, θα πρέπει μακροπρόθεσμα να μεταφερθούν σε ένα κοινό έγγραφο, με στόχο την εξάλειψη των αντιφάσεων μεταξύ στοιχείων των δύο νομοθεσιών.
<P>
Τέταρτον, πιστεύω -και αυτό είναι κάτι που επισημάνατε- ότι η αξιολόγηση του έργου των ταξιδιωτικών πρακτορείων, που ποικίλλει από χώρα σε χώρα, σημαίνει επίσης ότι δυσχεραίνεται πάρα πολύ η διασυνοριακή παροχή αγαθών και υπηρεσιών εκ μέρους των ταξιδιωτικών πρακτορείων. Σε ορισμένες χώρες, τα ταξιδιωτικά πρακτορεία υπέχουν την ίδια ακριβώς ευθύνη με τους ταξιδιωτικούς πράκτορες· σε άλλες χώρες, όπως στη δική μου για παράδειγμα, τα ταξιδιωτικά πρακτορεία αποτελούν απλώς τους διαμεσολαβητές. Στην περίπτωση αυτήν, θα ήταν προτιμότερο εάν μπορούσαμε να συμφωνήσουμε σε ευρωπαϊκό επίπεδο τουλάχιστον επί των αρχών που θα διευκολύνουν το διασυνοριακό έργο αυτών των ταξιδιωτικών πρακτορείων.
<P>
Εξαιτίας της ολοένα μεγαλύτερης χρήσης του διαδικτύου από μέρους των καταναλωτών, οι συμφωνίες για οργανωμένα ταξίδια που πραγματοποιούνται στο διαδίκτυο θα πρέπει επίσης να φέρουν στο μέλλον τη σχετική σήμανση, έτσι ώστε να παραμένει και στην περίπτωση αυτήν αδύνατη η πραγματοποίηση καταχρήσεων.
<SPEAKER ID="113" NAME="Alan Kelly" LANGUAGE="EN">
Κύριε Πρόεδρε, η παρούσα συζήτηση πραγματοποιείται σε μια πολύ επίκαιρη συγκυρία για τον τουρισμό, τη βιομηχανία των αεροπορικών ταξιδίων και την προστασία των καταναλωτών.
<P>
Περάσαμε ένα καλοκαίρι, κατά το οποίο φαινόταν ότι η μισή Ευρώπη είχε παγιδευτεί στις διακοπές της, με τις αεροπορικές εταιρείες και τα ταξιδιωτικά πρακτορεία να χρεοκοπούν δεξιά και αριστερά και τους καταναλωτές να έχουν παγιδευθεί μακριά από τα αγαπημένα τους πρόσωπα, σε χώρες που δεν ήταν οι δικές τους. Ήταν προφανές ότι οι νόμοι μας είχαν αποτύχει να παράσχουν την κατάλληλη προστασία στους καταναλωτές. Λάβαμε πολλές αναφορές σχετικά με επιβάτες που έμεναν χωρίς ενημέρωση σχετικά με την ημερομηνία επιστροφής τους στην πατρίδα, χωρίς καμία διαφάνεια ως προς το ποιος ευθυνόταν ουσιαστικά για την κατάστασή τους, χωρίς κάποιον αριθμό τηλεφώνου για να λάβουν πληροφορίες και χωρίς να έχουν ιδέα για το πώς θα μπορούσαν να επιδιώξουν αποκατάσταση, όταν θα επέστρεφαν στην πατρίδα τους.
<P>
Ως εκ τούτου, χαιρετίζω αυτήν τη συζήτηση που πραγματοποιείται την κατάλληλη χρονική στιγμή, καθώς και τις προσπάθειες της Επιτροπής να αντιμετωπίσει το ζήτημα αυτό, καθώς όλοι μας είχαμε αδιαφορήσει για πάρα πολύ καιρό για τον τομέα αυτόν. Περίπου δέκα χρόνια πριν, σε μια κοινοβουλευτική έκθεση, είχαν εντοπιστεί πολλά προβλήματα στην οδηγία για τα οργανωμένα ταξίδια, έκτοτε όμως ελάχιστα πράγματα έχουν σημειώσει πρόοδο. Γνωρίζω ότι η προτεινόμενη οδηγία για τα δικαιώματα των καταναλωτών θα αντιμετωπίσει ορισμένα ζητήματα, όσον αφορά όμως τα διασυνοριακά αεροπορικά ταξίδια, πρέπει να θεσπίσουμε περισσότερους ευρωπαϊκούς νόμους για την προστασία των καταναλωτών.
<P>
Το ίδιο το γεγονός ότι η νομοθεσία εξακολουθεί να αποκαλείται "οδηγία για τα οργανωμένα ταξίδια" καταδεικνύει πόσο ξεπερασμένη είναι. " πλειονότητα των καταναλωτών δεν χρησιμοποιεί πλέον τα οργανωμένα ταξίδια, εάν έχει βρει φθηνότερες μεθόδους για να πάει διακοπές και να γνωρίσει τον κόσμο. Το 40% των ταξιδιωτών στη χώρα μου, την Ιρλανδία, δεν μπαίνει στον κόπο να χρησιμοποιήσει "πακέτα" διακοπών και γνωρίζω ότι κάτι ανάλογο ισχύει και σε πολλά άλλα κράτη μέλη. Οι περισσότεροι πολίτες ενεργούν πλέον ως ταξιδιωτικοί πράκτορες του εαυτού τους, πραγματοποιώντας κρατήσεις διαδικτυακά σε ιστότοπους όπως το Tripadvisor, όπου μετατρέπονται στην πραγματικότητα σε ταξιδιωτικούς πράκτορες του εαυτού τους. Οι νόμοι μας πρέπει να αντικατοπτρίζουν τώρα αυτήν την αλλαγή στη συμπεριφορά των καταναλωτών.
<P>
Ένα από τα σημαντικότερα ζητήματα που πρέπει να προκύψει από οποιαδήποτε αναθεώρηση είναι να καταδείξουμε με σαφήνεια στον καταναλωτή ποιος φέρει την ευθύνη σε περίπτωση αυτών των καθυστερήσεων και ακυρώσεων. Οι τουριστικές εταιρείες πρέπει να έχουν την υποχρέωση να παρέχουν πολύ σαφείς πληροφορίες. Οι καταναλωτές πρέπει να μάθουν πού μπορούν να λάβουν τις πληροφορίες αυτές και να ενημερωθούν σχετικά με τα δικαιώματά τους σε κάθε περίπτωση.
<P>
(Ο Πρόεδρος ζήτησε από τον ομιλητή να μιλά πιο αργά για χάρη των διερμηνέων)
<P>
Σύμφωνα με την κείμενη νομοθεσία, δεν υπάρχουν σαφείς γραμμές όσον αφορά την ευθύνη. Σε περίπτωση αναποδιάς, ευθύνεται η αεροπορική εταιρεία; Μήπως ευθύνεται το ταξιδιωτικό πρακτορείο; Μήπως ευθύνεται το αεροδρόμιο ή ο σιδηροδρομικός σταθμός; Σε ποιον θα πρέπει να απευθυνθεί ο καταναλωτής για πληροφορίες; Κατά κανόνα, οι καταστάσεις αυτές καταλήγουν σε έναν επώδυνο δρόμο για την απόκτηση πληροφοριών από διάφορες πηγές και κανείς δεν γνωρίζει εάν φεύγει ή εάν έρχεται.
<P>
Εάν προσπαθούμε να οικοδομήσουμε μια ευρωπαϊκή οικονομία βασισμένη στο διασυνοριακό εμπόριο, οι καταναλωτές πρέπει να γνωρίζουν τα δικαιώματά τους καθώς και με ποιον τρόπο εφαρμόζονται και κοινοποιούνται. Γνωρίζω, για παράδειγμα, ότι είναι εξαιρετικά δύσκολο να βρει κανείς το αρμόδιο για την υποβολή παραπόνων τμήμα μιας αεροπορικής εταιρείας. Πώς μπορεί κανείς να επιδιώξει αποζημίωση, εάν δεν γνωρίζει που πρέπει να πάει ή να ρωτήσει;
<P>
Αυτό που θα ζητήσω -και ελπίζω ότι η Επιτροπή θα το λάβει υπόψη- είναι να διατυπωθούν οι βασικές αρχές για την εξυπηρέτηση πελατών σε μια σαφώς διατυπωμένη νομοθεσία, η οποία και θα είναι κατανοητή και απλή στο σύνολό της. " ενημέρωση της παρούσας νομοθεσίας δεν επαρκεί. Τα κράτη μέλη πρέπει να υποχρεωθούν να παρουσιάσουν στους πολίτες τη νέα νομοθεσία, μόλις αυτή συμφωνηθεί.
<P>
Τέλος, μια άλλη ιδέα που μπορεί να εξετάσει η Επιτροπή είναι η εξής: πόσο κοστίζει μια πτήση; Γνωρίζουμε όλοι ότι η διαφημιζόμενη τιμή δεν περιλαμβάνει τους φόρους και τις χρεώσεις: υπάρχουν χρεώσεις για την παραλαβή της κάρτας επιβίβασης, χρεώσεις για τις επιπλέον αποσκευές, χρεώσεις για ουσιαστικά οτιδήποτε και για τα πάντα. " αναθεώρηση της παρούσας οδηγίας προσφέρει μια ευκαιρία να υποχρεώσουμε τις ταξιδιωτικές και αεροπορικές εταιρείες να παράσχουν μεγαλύτερη διαφάνεια, και πρέπει να εκμεταλλευθούμε την ευκαιρία αυτήν για να το κάνουμε.
<SPEAKER ID="114" NAME="Gesine Meissner" LANGUAGE="DE">
Κύριε Πρόεδρε, κύριε Dalli, θα ήθελα καταρχάς να σας καλωσορίσω θερμά εξ ονόματος της Ομάδας της Συμμαχίας Φιλελευθέρων και Δημοκρατών για την Ευρώπη. Είπατε ήδη ότι σχεδιάζετε να αναθεωρήσετε την οδηγία, για την οποία συζητούμε.
<P>
Μπορούμε πραγματικά να είμαστε ευτυχείς για το ότι ζούμε στην Ευρώπη, καθώς στο Ευρωπαϊκό Κοινοβούλιο μπορούμε να συζητούμε ακόμη και για το πώς θα πάμε ταξίδι μαζί με νυφίτσες και άλλα ζώα συντροφιάς. Αυτή ήταν η προηγούμενη συζήτηση και ένιωσα ικανοποιημένη και υπερήφανη για το ότι είμαι Ευρωπαία, διότι μπορούμε να θεσπίζουμε ρυθμίσεις ακόμη και για κάτι σαν αυτό για την προστασία των καταναλωτών και των ζώων.
<P>
Τώρα, όμως, συζητούμε για τους ανθρώπους που ταξιδεύουν. Αυτό αποτελεί ένα σημαντικό δικαίωμα στην Ευρώπη. Θέλουμε να υπάρχει κινητικότητα και ελευθερία κυκλοφορίας για τους πολίτες και έχουμε εξετάσει με ποιον τρόπο θα διασφαλίσουμε κάτι τέτοιο. Πριν από είκοσι χρόνια, είχαμε την οδηγία που ρύθμιζε τα οργανωμένα ταξίδια, έτσι ώστε μπορούσε κανείς να πεί: "Μπορώ να πάω και να εξερευνήσω άλλες χώρες, να δω τις ομορφιές άλλων χωρών στην Ευρώπη και να ξέρω καλά ότι τα δικαιώματά μου με προστατεύουν". "Θα είμαι ενημερωμένος εκ των προτέρων για το τι να περιμένω, δεν θα πέσω θύμα παραπλάνησης, οι πληροφορίες που θα ζητήσω πρέπει να είναι σωστές και, εάν κάτι δεν πάει καλά, θα λάβω αποζημίωση". Έτσι ήταν πριν από είκοσι χρόνια.
<P>
Όπως είπατε, κύριε Επίτροπε, πολλά έχουν αλλάξει έκτοτε. Σήμερα οι πολίτες πραγματοποιούν συχνά οι ίδιοι κρατήσεις στο διαδίκτυο και αυτό, στη συνέχεια, οδηγεί σε κενά στο σύστημα. Πριν από έξι μήνες, εμείς, τα μέλη της Επιτροπής Μεταφορών θέσαμε ένα ερώτημα στον Επίτροπο Μεταφορών, διότι στην περίπτωση της σλοβακικής αεροπορικής εταιρείας "SkyEurope", είχαμε περιστατικά επιβατών πτήσεων χαμηλού κόστους, οι οποίοι είχαν παγιδευθεί και δεν μεταφέρονταν κάπου αλλού. Στην πραγματικότητα, επρόκειτο στην περίπτωση αυτή για ένα μικρό κενό, το οποίο επηρέαζε μόνο όσους όσοι είχαν πραγματοποιήσει την κράτηση στο διαδίκτυο χωρίς πιστωτική κάρτα· εμείς όμως θέλουμε να μπορούν οι πολίτες να κυκλοφορούν ελεύθερα στην Ευρώπη, έτσι ώστε να μπορούν να απολαμβάνουν πραγματικά τις διακοπές τους και, ταυτόχρονα, να προστατεύονται.
<P>
Αυτό σημαίνει ότι, εάν στο σύστημα υπάρχουν κενά σε σχέση με την προστασία των καταναλωτών και εάν θέλουμε να διαθέτουμε ένα υψηλό επίπεδο προστασίας των καταναλωτών για τους ευρωπαίους πολίτες, τότε πρέπει να αναθεωρήσουμε την παρούσα οδηγία για τα οργανωμένα ταξίδια κα πρέπει επίσης να εξετάσουμε εάν είναι αναγκαίο - όπως ανέφερε ήδη ο συνάδελφός μου - να θεσπίσουμε έναν ειδικό κανονισμό για τους επιβάτες των πτήσεων. Αυτό πρέπει ακόμα να το συζητήσουμε και ήδη αναμένω με μεγάλη προσμονή κάτι τέτοιο, καθώς θέλουμε να μπορούμε να ταξιδεύουμε με ευχαρίστηση και με ασφάλεια, όχι μόνο με τα ζώα μας, αλλά φυσικά και με τις οικογένειες μας.
<SPEAKER ID="115" NAME="Frieda Brepoels" LANGUAGE="NL">
Κύριε Πρόεδρε, κύριε Επίτροπε, κυρίες και κύριοι, όπως είπε ήδη ο νέος μας Επίτροπος, το νομοθετικό πλαίσο δεν ταιριάζει πλέον στη σημερινή πραγματικότητα της αγοράς ταξιδίων που έχει μεταβληθεί σημαντικά, γεγονός που έχει προκαλέσει πολλά προβλήματα και μεγάλη απογοήτευση, όχι μόνο μεταξύ των καταναλωτών αλλά και μεταξύ των ταξιδιωτικών πρακτορείων και των ταξιδιωτικών πρακτόρων. Είναι προφανές ότι ο αριθμός των πολιτών που εξακολουθούν να απολαμβάνουν αποτελεσματικής προστασίας δυνάμει της υφιστάμενης οδηγίας έχει μειωθεί σημαντικά, παρά το γεγονός ότι οι πολίτες που ταξιδεύουν είναι περισσότεροι.
<P>
Πράγματι, το Ευρωπαϊκό Κοινοβούλιο ζητά την αναθεώρηση της οδηγίας εδώ και χρόνια. Όπως είπατε, γνωρίζουμε καλά ποια είναι τα σημεία τριβής και οι ενδεχόμενες λύσεις. Μόλις ολοκληρώθηκε ακόμη μια διαβούλευση. Κατά την άποψή μου, είναι πράγματι πλέον καιρός να κάνουμε το μεγάλο βήμα. Επικροτώ τη δήλωση της Επιτροπής, θα ήθελα όμως να προσδιορίσω απλώς μια σειρά συγκεκριμένων σημείων που είναι πολύ σημαντικά για εμάς.
<P>
Πρώτον, πρέπει οπωσδήποτε να διασαφηνιστεί και ακόμη και να επεκταθεί το πεδίο εφαρμογής της οδηγίας. Όπως ακούσαμε ήδη, ολοένα και περισσότεροι καταναλωτές δημιουργούν δυναμικά ταξιδιωτικά "πακέτα" ή κλείνουν ξεχωριστές ταξιδιωτικές υπηρεσίες. Μόλις πρόσφατα, ως αποτέλεσμα των προβλημάτων με την Eurostar, είδαμε χιλιάδες τουρίστες να αντιμετωπίζουν προβλήματα, επειδή δεν τους δόθηκε καμία αποζημίωση για τα ξενοδοχεία ή τα εισιτήρια θεάτρου που είχαν κλείσει. Αυτή η κατάσταση είναι απαράδεκτη.
<P>
Κατά την άποψή μου, στην οδηγία πρέπει επίσης να διασαφηνιστούν και τα δικαιώματα των επιβατών. Πρέπει να λάβουμε επαρκώς υπόψη τις πολύ διαφορετικές αγορές ταξιδίων και τις διαφορετικές πρακτικές διακοπών των καταναλωτών στα διάφορα κράτη μέλη, καθώς φυσικά και την εθνική νομολογία, όμως η εναρμόνιση είναι αναγκαία, καθώς ορισμένες έννοιες διαφέρουν σημαντικά, όπως η έννοια του ταξιδιωτικού πράκτορα, του ταξιδιωτικού πρακτορείου και της ανωτέρας βίας. Στη διαβούλευση που πραγματοποίησε η Επιτροπή το 2007 διάβασα ότι, στη πραγματικότητα, η βιομηχανία και οι ενδιαφερόμενοι φορείς παρείχαν πολύ λεπτομερείς πληροφορίες, επομένως αναρωτιέμαι ποιο είναι το πρόβλημα. Γιατί δεν λαμβάνουμε τώρα κάποια απόφαση; Επίσης, έχουν υπάρξει αιτήματα για ένα είδος "επισήμανσης προστασίας ταξιδίου". Θα ήθελα να είχα ακούσει την άποψη του Επιτρόπου σχετικά με το θέμα αυτό.
<P>
Το δεύτερο σημείο που θέλω να θίξω αφορά τον ρόλο και την ευθύνη των ταξιδιωτικών πρακτορείων. Αυτό είναι κάτι που πρέπει να προσδιοριστεί με πολύ μεγαλύτερη σαφήνεια, καθώς οι καταναλωτές κατακλύζονται μέσω του διαδικτύου από πληροφορίες, οι οποίες όμως είναι κάθε άλλο παρά αξιόπιστες και μπορούν ακόμη και να προκαλέσουν σημαντικές ζημιές: σε ακραίες περιπτώσεις, κάποιοι πολίτες ενοικίασαν διαμερίσματα διακοπών που δεν υπάρχουν καν. Ως εκ τούτου, ο ρόλος των ταξιδιωτικών πρακτορείων θα πρέπει να ρυθμιστεί με πολύ μεγαλύτερη ακρίβεια.
<P>
Έχουμε ήδη συζητήσει για τις πτωχεύσεις. Σε ένα κοινοβουλευτικό ψήφισμα, το Σώμα κατέστησε ιδιαίτερα σαφές το αίτημα να βελτιωθεί η προστασία των επιβατών που θίγονται. Όντας κάτοικος μιας παραμεθόριας περιοχής μεταξύ της Φλάνδρας και των Κάτω Χωρών, ζητώ επίσης να δοθεί ιδιαίτερη προσοχή στις διασυνοριακές πωλήσεις, καθώς η προστασία περιορίζεται συχνά στην ταξιδιωτική σύμβαση που έχει συναφθεί σε ένα συγκεκριμένο κράτος μέλος.
<P>
Το τελευταίο σημείο που θέλω να θίξω αφορά την ενημέρωση των καταναλωτών σχετικά με τις τιμές. Στην πλειονότητα των άλλων τομέων, οι τιμές των υπηρεσιών που πωλούνται πρέπει να είναι καθορισμένες και συνολικές και κάτι τέτοιο θα πρέπει να ισχύει και στις ταξιδιωτικές υπηρεσίες. Συμμερίζεστε την άποψη αυτήν; Θα ήθελα να είχα ακούσει τις απόψεις σας επί του θέματος. Τα δικαιώματα των καταναλωτών πρέπει να διασαφηνιστούν και πρέπει να εφαρμόζονται αυστηρότερες και περισσότερο συγκεκριμένες απαιτήσεις ενημέρωσης σε περίπτωση, μεταξύ άλλων, ανωτέρας βίας καθώς και αλλαγών στο φάσμα των ταξιδιωτικών υπηρεσιών που προσφέρονται. Στη νέα οδηγία ίσως πρέπει να εξετάσουμε και το ενδεχόμενο θέσπισης κυρώσεων. Ελπίζω ότι η Επιτροπή θα αντιμετωπίσει πολύ σύντομα τα παραπάνω και θα μας υποβάλει μια νέα πρόταση για συζήτηση εδώ στο Σώμα.
<SPEAKER ID="116" NAME="Adam Bielan" LANGUAGE="PL">
Κύριε Πρόεδρε, η κοινοτική οδηγία για τα οργανωμένα ταξίδια, την οποία συζητούμε σήμερα, εκδόθηκε το 1990, δηλαδή πριν από 20 χρόνια, και επομένως ανάγεται στην εποχή που ο πιο δημοφιλής τύπος διακοπών ήταν τα οργανωμένα ταξιδια δύο εβδομάδων, τα οποία έκλεινε κανείς συνήθως σε ένα ταξιδιωτικό πρακτορείο και τα οποία επέλεγε μεταξύ των προσφορών που υπήρχαν στο διαφημιστικό φυλλάδιο.
<P>
" οδηγία προβλέπει θεμελιώδη μέσα για την προστασία των καταναλωτών στην περίπτωση αυτού του τύπου "πακέτων", τα οποία περιλαμβάνουν κατά κύριο λόγο τη σαφή ενημέρωση σχετικά με τα "πακέτα" που προσφέρονται, το δικαίωμα να ακυρώσει κανείς το ταξίδι, την αποζημίωση για την παροχή υπηρεσιών χαμηλότερων προδιαγραφών από αυτές που είχαν συμφωνηθεί και ζητήματα σχετικά με την αφερεγγυότητα των ταξιδιωτικών πρακτορείων. Το πρόβλημα είναι ότι τα τελευταία 20 χρόνια έχει σημειωθεί μια ολοκληρωτική αλλαγή, τόσο στο επιχειρηματικό μοντέλο όσο και στο πρότυπο συμπεριφοράς των καταναλωτών. Εγώ προσωπικά κλείνω τα περισσότερα ταξίδια διακοπών μέσω του διαδικτύου, πολλοί άνθρωποι στην Πολωνία κάνουν το ίδιο, καθώς και στην Ευρωπαϊκή Ένωση συνολικά, ενώ το ποσοστό των ανθρώπων που κλείνουν τα ταξίδια τους με αυτόν τον τρόπο έχει φθάσει πλέον στο 23%. Υπάρχουν χώρες, όπως η Ιρλανδία και η Σουηδία, στις οποίες το ποσοστό αυτό ανέρχεται στο 40%, ενώ περίπου τα δύο τρίτα των πολιτών που αγοράζουν τις διακοπές τους κατ' αυτόν τον τρόπο δεν αντιλαμβάνονται ότι τα συμφέροντά τους προστατεύονται σε πολύ μικρότερο βαθμό από ό,τι στην περίπτωση των πολιτών που εξακολουθούν να αγοράζουν τα ταξίδια τους με τον παραδοσιακό τρόπο. Αυτό είναι κάτι που πρέπει να καταπολεμήσουμε. Με χαροποιεί το γεγονός ότι η Ευρωπαϊκή Επιτροπή έθεσε επιτέλους το ζήτημα αυτό. Πιστεύω ότι η εικοσαετία είναι οπωσδήποτε ένα πολύ μεγάλο χρονικό διάστημα.
<P>
Ελπίζω ότι σήμερα θα μάθουμε από την Επιτροπή πότε ακριβώς θα αναθεωρηθεί η οδηγία και ποια κατεύθυνση θα ακολουθήσει η εν λόγω αναθεώρηση. Διότι δεν είναι δυνατόν, στο πλαίσιο του Ευρωπαϊκού Κοινοβουλίου ή άλλων κοινοτικών θεσμικών οργάνων, να ενθαρρύνουμε τους πολίτες της Ένωσης να χρησιμοποιούν τις υπηρεσίες του ηλεκτρονικού εμπορίου καθώς και να αγοράζουν τις υπηρεσίες που προσφέρει το διασυνοριακό εμπόριο και, την ίδια στιγμή, να μην παρέχουμε το ίδιο επίπεδο προστασίας στους πολίτες που κάνουν κάτι τέτοιο.
<SPEAKER ID="117" NAME="Andreas Mölzer" AFFILIATION="NI">
(DE) Κύριε Πρόεδρε, οπωσδήποτε δεν είναι μόνο οι διαφορές στην προστασία των καταναλωτών, αλλά και οι διαφορές στη γλώσσα που καθιστούσαν μέχρι σήμερα δύσκολη την προσφορά οργανωμένων ταξιδίων σε άλλα κράτη μέλη. Έχουν περάσει ήδη 15 χρόνια από τότε που η Ευρωπαϊκή Ένωση δημιούργησε ένα επίπεδο θεμελιώδους, βασικής προστασίας καθώς και κοινές διαδικασίες. Κατά την άποψή μου, η αναθεώρηση των εν λόγω διαδικασιών δεν πρέπει να ξεφύγει από τον έλεγχό μας, πράγμα που θα είχε ως αποτέλεσμα να υπόκεινται σε μια γενικευμένη τυποποίηση εν ονόματι της ελευθερίας παροχής υπηρεσιών. Οι ίδιες οι ανάγκες σχετικά με τα ταξίδια μπορεί να ποικίλουν από χώρα σε χώρα. Γενικά, θεωρώ επίσης επικίνδυνο να μετρούμε τα πάντα με το ίδιο μέτρο σύγκρισης και να αγωνιζόμαστε για την επιβολή συμμόρφωσης σε όλους τους τομείς.
<P>
Εάν θέλουμε να φέρουν τα ταξιδιωτικά πρακτορεία μεγαλύτερη ευθύνη ως διαμεσολαβητές ταξιδίων, πρέπει να γνωρίζουμε ότι κάτι τέτοιο μπορεί να έχει σοβαρές οικονομικές συνέπειες. Εάν θέλουμε να αποφύγουμε την εξαφάνιση των μικρών, τοπικών ταξιδιωτικών πρακτορείων και την ταυτόχρονη ανεξέλεγκτη ανάπτυξη των διαδικτυακών ταξιδίων, τότε αυτοί που θα πρέπει να καταστούν πρωτίστως υπεύθυνοι είναι οι ταξιδιωτικοί πράκτορες.
<P>
Ας ελπίσουμε ότι η σχετικά ικανοποιητική προστασία που παρέχεται σε σχέση με τις οργανωμένες διακοπές θα καθησυχάσει τους παραθεριστές που ανησυχούν εξαιτίας των σημερινών αρνητικών πρωτοσέλιδων σχετικά με την Ελλάδα. Οι περαιτέρω ανακοινώσεις απεργιών και διαμαρτυριών θα μπορούσαν να εντείνουν την τάση των παραθεριστών να αποφύγουν και άλλες μεσογειακές χώρες, καθώς και την κατάρρευση των τιμών σε σχέση με την Ελλάδα. " κρίση του κρατικού χρέους καθιστά βέβαιο ότι αυτή η χρονιά θα είναι κρίσιμης σημασίας για τον ελληνικό τουρισμό, αυτό το γνωρίζουμε. Μπορούμε να αναμένουμε ότι θα πραγματοποιηθούν περαιτέρω απεργίες και διαμαρτυρίες. Ας ελπίσουμε ότι δεν θα χρειαστεί να ανακαλύψουμε με ποιον τρόπο θα μπορούσε να λειτουργήσει η προστασία σε σχέση με τα ταξίδια σε περίπτωση εθνικής πτώχευσης.
<SPEAKER ID="118" NAME="Ádám Kósa" AFFILIATION="PPE">
(HU) Θα ήθελα να επιστήσω την προσοχή των συναδέλφων μου βουλευτών στον εξαίρετο στόχο που ανέφερε ο νέος Επίτροπος Μεταφορών Siim Kallas κατά τη διάρκεια της ακρόασής του. Κατά την άποψή μου, αυτό που άκουσα με εντυπωσίασε ως μια εξαίρετη αρχή: η ελεύθερη κυκλοφορία των πολιτών αποτελεί μία από τις σημαντικότερες ελευθερίες. Προς τον σκοπό αυτόν, πρέπει να ενοποιήσουμε τα δικαιώματα που σχετίζονται με τους διάφορους τρόπους μεταφοράς και να τα ενσωματώσουμε σε έναν ενιαίο χάρτη. Χρειαζόμαστε διαφανή συστήματα. Θέλω να παρατηρήσω ότι το θέμα αυτό περιλαμβάνεται στις προτεραιότητες της ισπανικής Προεδρίας. Γιατί είναι τόσο σημαντικό; Είναι σημαντικό επειδή η εικοσάχρονη οδηγία δεν επιτυγχάνει σε κανένα τομέα να λάβει υπόψη τα δικαιώματα των πολιτών με αναπηρίες όταν αυτοί ταξιδεύουν, ακόμη και όταν ταξιδεύουν ομαδικά. Στους πολίτες με αναπηρίες δεν δίνεται καμία απολύτως ευκαιρία. Γι' αυτό ακριβώς επιστρέφω στην παρατήρηση που έκανα στην αρχή. Ένας ενιαίος χάρτης με τα δικαιώματα των επιβατών θα παρείχε σε όλους τη δυνατότητα -ακόμη και στους πολίτες με αναπηρίες- να χρησιμοποιούν τις υπηρεσίες μεταφορών, συμπεριλαμβανομένων και των υπηρεσιών ομαδικών ταξιδίων. Όταν αυτό γίνει πραγματικότητα, θα μπορούμε πραγματικά να πούμε ότι στην Ευρωπαϊκή Ένωση μπορούν όλοι να ταξιδεύουν ελεύθερα.
<SPEAKER ID="119" NAME="Silvia-Adriana Ţicău" AFFILIATION="S&amp;D">
(RO) " οδηγία για τα οργανωμένα ταξίδια περιλαμβάνει τις υπηρεσίες μεταφοράς και διαμονής, παράλληλα με άλλες σχετικές υπηρεσίες που παρέχονται με τις οργανωμένες διακοπές. Καθορίζει επίσης τα δικαιώματα των καταναλωτών και τις ευθύνες των διανομέων και των παρόχων τουριστικών υπηρεσιών.
<P>
" οδηγία του 1990 δεν λαμβάνει υπόψη τις νέες τάσεις, όπως την αγορά πακέτων διακοπών και την πραγματοποίηση πληρωμών μέσω του διαδικτύου. " αύξηση που έχει σημειωθεί στα επίπεδα χρήσης του διαδικτύου και η εμφάνιση επιχειρήσεων χαμηλού κόστους έχουν κάνει το 23% των ευρωπαίων τουριστών και το 20% των ευρωπαϊκών νοικοκυριών να αγοράζουν εξατομικευμένα "πακέτα" διακοπών διαμέσου εξειδικευμένων ιστοτόπων.
<P>
Ως εκ τούτου, η οδηγία πρέπει να αναθεωρηθεί προκειμένου να συμπεριλάβει στο πεδίο εφαρμογής της και τους παρόχους "δυναμικών πακέτων" διακοπών. Οι καταναλωτές πρέπει να ενημερώνονται πλήρως για τα δικαιώματά τους, καθώς και για το πώς διασφαλίζονται τα δικαιώματα αυτά στις εκάστοτε διαθέσιμες προσφορές, τόσο σε σχέση με το πλήρες "πακέτο" διακοπών όσο και σε σχέση με τα εκάστοτε επιμέρους στοιχεία του.
<P>
Επίσης, θεωρώ σημαντικό το να είναι πιστοποιημένοι οι ιστότοποι που προσφέρουν ταξιδιωτικές υπηρεσίες. Αυτό θα μας βοηθήσει να διασφαλίσουμε ότι θα μπορεί να αναγνωρίζεται η ταυτότητα του παρόχου τουριστικών υπηρεσιών και, κατά συνέπεια, ότι θα υπάρχει μια σαφής ανάληψη ευθυνών για την ενημέρωση και τις υπηρεσίες που παρέχονται.
<P>
" μελέτη που δημοσίευσε η Επιτροπή τον Ιανουάριο του 2009 σχετικά με τα "πακέτα" διακοπών που οργανώνονται κατόπιν αιτήματος του πελάτη, τα γνωστά "δυναμικά πακέτα", επισημαίνει ότι το ποσοστό των οργανωμένων διακοπών που αγοράζονται μέσω του διαδικτύου αυξήθηκε κατά 12% το 2009, παρά το γεγονός ότι η αξία τους ανέρχεται μόνο στο 25% της συνολικής αξίας των τουριστικών υπηρεσιών που πωλούνται. Το 66% των συναλλαγών που πραγματοποιούνται στο διαδίκτυο περιλαμβάνει άμεσες αγορές μέσω των ιστότοπων των αεροπορικών εταιρειών, των ταξιδιωτικών πρακτορείων ή μέσω εξειδικευμένων ιστότοπων που προσφέρουν ταξίδια της τελευταίας στιγμής.
<P>
Οι τουρίστες προτιμούν τα "δυναμικά πακέτα", επειδή προσφέρουν μεγαλύτερη ευελιξία, χαμηλότερες τιμές σε σύγκριση με τα παραδοσιακά "πακέτα" διακοπών και υψηλότερης ποιότητας υπηρεσίες ή επειδή δεν μπορούν να βρουν παραδοσιακά "πακέτα" διακοπών που να ανταποκρίνονται στις απαιτήσεις τους. Επιπλέον, τα "δυναμικά πακέτα" διακοπών που αγοράζονται μπορούν να εξοφληθούν χρησιμοποιώντας μόνο ηλεκτρονικές μεθόδους πληρωμής.
<P>
Εντούτοις, περίπου το 70% των καταγγελιών που έλαβε πέρυσι το Δίκτυο Ευρωπαϊκών Κέντρων Καταναλωτών είχε να κάνει με τις τουριστικές υπηρεσίες και οφειλόταν στη λανθασμένη και ελλιπή παροχή ενημέρωσης πριν και κατά τη διάρκεια του ταξιδιού, στην παροχή υπηρεσιών που ήταν χαμηλότερων προδιαγραφών από τις διαφημιζόμενες, στις ακυρώσεις ή τις καθυστερήσεις πτήσεων και ακόμη και στην αδυναμία να παρασχεθούν οι υπηρεσίες που αγοράστηκαν.
<P>
Ως εκ τούτου, θεωρώ ότι είναι σημαντικό και αναγκαίο να αναθεωρήσουμε την οδηγία αυτήν.
<P>
Σας ευχαριστώ.
<SPEAKER ID="120" NAME="Malcolm Harbour" AFFILIATION="ECR">
(EN) Κύριε Πρόεδρε, θέλω να ευχαριστήσω θερμά τον Επίτροπο, τόσο εξ ονόματος της πολιτικής μας Ομάδας όσο και ως πρόεδρος της Επιτροπής Εσωτερικής Αγοράς και Προστασίας των Καταναλωτών, για το ότι πραγματοποίησε μια πολύ έγκαιρη εμφάνιση ενώπιόν μας σήμερα το απόγευμα καθώς και για το ότι απάντησε τόσο γρήγορα στην προφορική ερώτηση που υπέβαλε η επιτροπή μου στις 3 Δεκεμβρίου, η οποία επεσήμαινε μια σειρά τομέων στους οποίους ο Επίτροπος απάντησε πολύ διεξοδικά.
<P>
Θεωρώ ότι τώρα που η Επιτροπή συγκεντρώνει τις ιδέες της, διαθέτουμε λίγο χρόνο, κατά τον οποίο η επιτροπή μου και, είμαι βέβαιος, και η Επιτροπή Μεταφορών, οι εκπρόσωποι της οποίας βρίσκονται επίσης εδώ, θα θέλουν να σκεφτούν από κοινού σχετικά με πολλά από τα ζητήματα που θέσατε καθώς και με τον τρόπο που θα προχωρήσουν αυτά.
<P>
Λαμβάνοντας υπόψη τη φύση και την αλλαγή που έχει σημειωθεί στο σύνολο του κλάδου των ταξιδίων και των διακοπών, καθώς και πολλά από τα ζητήματα που έθεσαν απόψε οι συνάδελφοι, πιστεύω ότι η νέα οδηγία πρέπει οπωσδήποτε να αντέχει στον χρόνο, αυτό όμως δεν σημαίνει ότι πρέπει να είναι πολύ αυστηρή με την έννοια ότι θα προσπαθεί να προεξοφλήσει τις ανάγκες των καταναλωτών.
<P>
Εντούτοις, ένα πράγμα που θεωρώ ότι πρέπει να σκεφτεί η Επιτροπή είναι ότι υπάρχουν και άλλες πτυχές που πρέπει να εξετάζουν οι διαδικτυακοί καταναλωτές όταν αγοράζουν τα ταξίδια τους· ζητήματα σχετικά με την ασφάλεια του ξενοδοχείου, εάν έχουν μικρά παιδιά, η ασφάλεια της πισίνας για παράδειγμα, ή η πυρασφάλεια του ξενοδοχείου, τα οποία η επιτροπή μου έχει εξετάσει εκτεταμένα στο παρελθόν. Εδώ χρειαζόμαστε ορισμένους κατάλληλους δείκτες, οι οποίοι μπορούν να καταρτιστούν με εθελοντική συμφωνία, θεωρώ όμως ότι αυτό πρέπει να αποτελέσει μια εκτεταμένη και φιλόδοξη πρόταση. Έχω την εντύπωση ότι αυτό ακριβώς θα θέλατε να κάνετε και νομίζω ότι η επιτροπή μου θα σας υποστηρίξει πλήρως, εάν παρουσιάσετε μια τέτοια πρόταση.
<SPEAKER ID="121" NAME="Philip Claeys" AFFILIATION="NI">
(NL) Κύριε Πρόεδρε, ο εν λόγω φάκελος είναι ένας από εκείνους τους φακέλους στους οποίους η Ευρωπαϊκή Ένωση μπορει πραγματικά να παράσχει απτή προστιθέμενη αξία, παρέχοντας ένα είδος προστασίας στα εκατομμύρια ευρωπαίων πολιτών που πηγαίνουν διακοπές στην Ευρώπη και αγοράζουν εκεί ταξιδιωτικές υπηρεσίες. Τα διασυνοριακά προβλήματα απαιτούν τη χάραξη μιας διασυνοριακής στρατηγικής και προσέγγισης.
<P>
Όλοι μας συμφωνούμε ότι η οδηγία του 1990 είναι απελπιστικά ξεπερασμένη. Πριν από είκοσι χρόνια, οι περισσότεροι άνθρωποι επέλεγαν τα ταξίδια τους μέσα από ταξιδιωτικά φυλλάδια και στη συνέχεια πήγαιναν σε ένα τοπικό ταξιδιωτικό πρακτορείο για να τα κλείσουν. Σήμερα, ολοένα και περισσότεροι άνθρωποι οργανώνουν οι ίδιοι τις διακοπές τους και κλείνουν τα ταξίδια τους στο διαδίκτυο. Επιπλέον, υπάρχουν σχετικά νέα φαινόμενα, όπως η εμφάνιση των αερομεταφορέων χαμηλού κόστους και η ανάπτυξη της βιομηχανίας κρουαζιέρας.
<P>
Ποια πιστεύω λοιπόν ότι πρέπει να είναι τα συστατικά στοιχεία αυτής της νέας οδηγίας; Πρώτον, ο καθορισμός του πεδίου εφαρμογής της οδηγίας· με λίγα λόγια, τι είδους οργανωμένα ταξίδια θα καλύπτει; Δεύτερον, ο ακριβής καθορισμός της νομικής ευθύνης και, τελευταίο και εξίσου σημαντικό, η εκτεταμένη προστασία των καταναλωτών σε περίπτωση πτώχευσης των εταιρειών. Μόνο εάν υπάρχουν σαφείς κανόνες για τα πράγματα αυτά θα είναι επιτυχής η αναθεώρηση και θα παρέχεται καλύτερη προστασία στα εκατομμύρια των ευρωπαίων καταναλωτών.
<SPEAKER ID="122" NAME="David Casa" AFFILIATION="PPE">
(MT) Θα ήθελα να εκμεταλλευτώ την ευκαιρία για να καλωσορίσω τον Επίτροπο Dalli σε αυτήν την πρώτη του συνεδρίαση στο Κοινοβούλιο. Πράγματι, όπως ειπώθηκε ήδη, τα τελευταία χρόνια σημειώθηκε μια ουσιαστική μείωση στις κρατήσεις ταξιδίων μέσω των ταξιδιωτικών πρακτορείων και μια αύξηση στα οργανωμένα ταξίδια που αγοράζονται στο διαδίκτυο. Αυτό που δεν αντιλαμβάνονται οι καταναλωτές είναι το γεγονός ότι τα οργανωμένα ταξίδια που αγοράζονται διαδικτυακά προσφέρουν περιορισμένη προστασία, το επίπεδο της οποίας είναι πολύ χαμηλότερο από αυτό που παρέχεται από τα ταξιδιωτικά πρακτορεία. Αφετέρου, τα "πακέτα" που προσφέρονται από τα ταξιδιωτικά πρακτορεία συνεπάγονται ένα επιπρόσθετο κόστος, προκειμένου να διασφαλιστεί η συμμόρφωση με την εν λόγω οδηγία, ενώ εκείνα που αγοράζονται διαδικτυακά δεν συνεπάγονται τα έξοδα αυτά. Για τους παραπάνω λόγους, πιστεύω ότι η οδηγία αυτή αδυνατει να προστατεύσει τους καταναλωτές και, επίσης, δημιουργεί μια ανισορροπία μεταξύ των επιχειρήσεων της βιομηχανίας ταξιδίων. Προκειμένου να διασφαλίσουμε ότι κάτι τέτοιο θα συνεχιστεί, καλώ την Επιτροπή να διασφαλίσει μια ισότιμη προστασία σε σχέση με όλα τα "πακέτα", ανεξάρτητα από το πού έχουν αγοραστεί, έτσι ώστε να προστατεύσουμε τα δικαιώματα των καταναλωτών, τα οποία γνωρίζω ότι είναι ύψιστης σημασίας για τον Επίτροπο. Ως εκ τούτου, στο πλαίσιο της αναθεώρησης της οδηγίας, θα πρέπει να διασφαλίσουμε ότι οι ορισμοί και η ορολογία θα διασαφηνιστούν και θα επικαιροποιηθούν· σε αυτά θα περιλαμβάνεται ο ορισμός του καναλωτή, του πωλητή, του παρόχου και των ουσιαστικών συμβατικών όρων και, όπως επισημάνθηκε νωρίτερα, το πεδίο εφαρμογής της ίδιας της οδηγίας. Κατά την άποψή μου, ο μόνος που θα πρέπει να συμμορφώνεται με την οδηγία αυτήν είναι ο πάροχος, ανεξάρτητα από το πώς πωλείται το "πακέτο", δηλαδή εάν πωλείται άμεσα ή μέσω ταξιδιωτικού πρακτορείου. Ο πάροχος θα πρέπει να είναι ο φορέας που πουλά ή προσφέρει προς πώληση τουλάχιστον μία από τις υπηρεσίες που περιλαμβάνονται στο "πακέτο" με το όνομά του και ο οποίος παρέχει πρόσβαση με οποιονδήποτε τρόπο στις άλλες υπηρεσίες που περιλαμβάνονται στο "πακέτο". Πιστεύω ότι αυτό αποτελεί ένα σαφές παράδειγμα για το πώς θεωρώ ότι θα εργαστεί τα επόμενα χρόνια ο Επίτροπος Dalli· εδώ έχουμε σαφή στοιχεία για το πώς θα δοθούν στον καταναλωτή όλα τα δικαιώματα που αξίζει.
<SPEAKER ID="123" NAME="Olga Sehnalová" AFFILIATION="S&amp;D">
(CS) Κύριε Επίτροπε, κυρίες και κύριοι, η αναθεώρηση της οδηγίας για τα οργανωμένα ταξίδια πρέπει να ανταποκρίνεται σε μια σειρά νέων προκλήσεων στον τομέα του τουρισμού, ιδιαίτερα σε σχέση με την ανάπτυξη νέων τεχνολογιών που έχουν επηρεάσει τους τρόπους επικοινωνίας και πώλησης υπηρεσιών. Αυτό αφορά κυρίως τις πωλήσεις μέσω του διαδικτύου, που διευκόλυναν, μεταξύ άλλων, τη θεαματική ανάπτυξη των αεροπορικών εταιρειών χαμηλού κόστους. Κάθε πρόκληση προσφέρει τις δικές της ευκαιρίες και ενέχει τους δικούς της κινδύνους. Οι ευκαιρίες περιλαμβάνουν τη μεγαλύτερη ευελιξία και πρόσβαση των πελατών σε υπηρεσίες, ενώ υπάρχει ο ενδεχόμενος κίνδυνος του ανεπαρκούς επιπέδου προστασίας των καταναλωτών.
<P>
Πριν από αρκετούς μήνες, η Επιτροπή Μεταφορών και Τουρισμού απηύθυνε ερώτηση προς την Επιτροπή ως αντίδραση σε μια σειρά πτωχεύσεων των αεροπορικών εταιρειών προϋπολογισμού. Στο πλαίσιο αυτό, ήμασταν μάρτυρες μιας κατάστασης, στην οποία πολλοί επιβάτες είχαν παγιδευθεί στα αεροδρόμια χωρίς χρήματα και προσπαθούσαν να κάνουν εναλλακτικές ρυθμίσεις για το ταξίδι της επιστροφής τους. Αυτό είναι ένα μόνο από τα παραδείγματα της ανεπαρκούς προστασίας των καταναλωτών/επιβατών αεροπορικών εταιρειών. " Επιτροπή θα πρέπει να βρει στο άμεσο μέλλον μια λύση που θα αντιμετωπίζει αποτελεσματικά την κατάσταση, προκειμένου να βοηθήσει τους καταναλωτές και να αυξήσει την εμπιστοσύνη στον τομέα αυτόν. " περίοδος των διακοπών θα ξεκινήσει σε μερικούς μήνες και σε καμία περίπτωση δεν θέλουμε να βιώσουμε και πάλι προβλήματα παρόμοια με την περσινή κατάρρευση της εταιρείας "SkyEurope".
<P>
Εντούτοις, η διαβούλευση με την Επιτροπή όσον αφορά την εν λόγω οδηγία έχει αποκαλύψει και άλλα ζητήματα. Ο κοινός παρονομαστής τους είναι η ανάγκη να ενισχυθεί η προστασία των καταναλωτών, ιδιαίτερα μέσω της βελτίωσης των επιπέδων ενημέρωσης των πελατών όσον αφορά τους πραγματικούς όρους και τις τιμές των υπηρεσιών.
<P>
Θα ήθελα να ολοκληρώσω με μια ακόμη παρατήρηση, η οποία ισχύει γενικά για τις δημόσιες διαβουλεύσεις με την Ευρωπαϊκή Επιτροπή επί διαφόρων θεμάτων. Θεωρώ ότι, εάν θέλουμε πραγματικά να ανακαλύψουμε ένα ευρύ φάσμα απόψεων επί ενός δεδομένου θέματος, είναι σημαντικό οι εν λόγω διαβουλεύσεις να πραγματοποιηούνται σε όλες τις γλώσσες των κρατών μελών της ΕΕ. Υπό την έννοια αυτήν, οι πελάτες οι οποίοι έχουν δικαίωμα στην ενημέρωση και για τους οποίους επιθυμούμε να αναθεωρήσουμε την οδηγία για τα οργανωμένα ταξίδια είναι οι ίδιοι οι ευρωπαίοι πολίτες.
<SPEAKER ID="124" NAME="Jacqueline Foster" AFFILIATION="ECR">
(EN) Κύριε Πρόεδρε, θα ήθελα απλώς να σχολιάσω το τρίτο σημείο της αποψινής προφορικής ερώτησης σχετικά με τη χρεοκοπία των αεροπορικών εταιρειών.
<P>
Ένα πρόσφατο ψήφισμα που υιοθετήθηκε στο Σώμα ζητούσε τη δημιουργία ενός ταμείου εγγυήσεων, το οποίο θα χρησιμοποιείτο για την αποζημίωση των επιβατών σε περίπτωση χρεοκοπίας των αεροπορικών εταιρειών. Εντούτοις, η δημιουργία ενός τέτοιου ταμείου θα έπρεπε αναπόφευκτα να χρηματοδοτηθεί από τους καταναλωτές, πράγμα που σημαίνει ότι οι επιβάτες θα έπρεπε να πληρώνουν ακόμη περισσότερα χρήματα για τα εισιτήριά τους. Σε αυτό το στάδιο, το εν λόγω βήμα είναι περιττό και θα προστίθετο στον μεγάλο κατάλογο των υφιστάμενων φόρων αεροδρομίου, των χρεώσεων για την ασφάλεια και των άλλων τελών που ήδη αναγκάζονται να πληρώσουν οι επιβάτες.
<P>
Επιπλέον, η Επιτροπή πρέπει να διασφαλίσει ότι οι εθνικές αρχές και τα εποπτικά όργανα πολιτικής αεροπορίας θα τηρούν τις υφιστάμενες υποχρεώσεις, όπως την τακτική διεξαγωγή ελέγχων σχετικά με το οικονομικό καθεστώς των αεροπορικών εταιρειών και την άσκηση του δικαιώματός τους να ανακαλούν τις άδειες λειτουργίας των αεροπορικών εταιρειών πριν από την εκκαθάριση. Ζητούμε από την Επιτροπή να ακολουθήσει τώρα δυναμικά αυτήν την πορεία δράσης.
<P>
Τέλος, καλώ την Επιτροπή να επιδιώξει και άλλες λύσεις, οι οποίες θα μπορούσαν να προστατεύσουν στο πλαίσιο αυτό τους επιβάτες, μεταξύ άλλων και την παροχή υποχρεωτικής ενημέρωσης αναφορικά με τους κινδύνους, τις επιλογές ασφάλισης και άλλους προστατευτικούς μηχανισμούς.
<SPEAKER ID="125" NAME="Jim Higgins" AFFILIATION="PPE">
(EN) Κύριε Πρόεδρε, νομίζω ότι όλοι επικροτήσαμε την πρώην Επίτροπο που ήταν αρμόδια για θέματα καταναλωτών, όταν στις 29 Αυγούστου 2009 ανακοίνωσε ότι η τρέχουσα οδηγία είναι εντελώς ξεπερασμένη και δεν ανταποκρίνεται στις προκλήσεις ή τις απαιτήσεις του σύγχρονου ταξιδιωτικού κοινού.
<P>
Γιατί είναι ξεπερασμένη; Απαριθμήσαμε τους λόγους εδώ απόψε, αξίζει όμως να τους δούμε και πάλι. " οδηγία ήταν καλή στην εποχή της, τώρα όμως δεν διαθέτει σε καμία περίπτωση τα μέσα να αντιμετωπίσει τις σύγχρονες προκλήσεις του ταξιδιωτικού κοινού.
<P>
Δεν εξετάζει την περίπτωση των καταναλωτών που οργανώνουν οι ίδιοι τις διακοπές τους, κάτι που όμως αποτελεί ολοένα και περισσότερο τη νέα τάση. Δεν καλύπτει τους καταναλωτές που, ενώ έχουν τη βάση τους σε μια χώρα, αγοράζουν από προμηθευτές που έχουν τη βάση τους εκτός της δικαιοδοσίας της Ευρωπαϊκής Ένωσης. Δεν καλύπτει τις αεροπορικές εταιρείες προγραμματισμένων πτήσεων, ενώ όλο και πιο πολλοί πολίτες δημιουργούν τα δικά τους "πακέτα" διακοπών, εξαιτίας του γεγονότος ότι έχουν εύκολη πρόσβαση στο διαδίκτυο.
<P>
Πράγματι, τα τελευταία χρόνια, το ποσοστό των διακοπών που αποτελούν αντικείμενο προστασίας έχει μειωθεί από το 90% περίπου στο 60%. Με άλλα λόγια, τα σημερινά μέτρα δεν καλύπτουν τις διαδικτυακές εταιρείες ταξιδίων που πωλούν διακοπές σε ξένες χώρες με τις πτήσεις και τα ξενοδοχεία ως ξεχωριστά μέρη του "πακέτου", μια πρακτική που αποκαλείται από τη βιομηχανία "δυναμικό πακέτο".
<P>
Υπερηφανευόμαστε για το ότι έχουμε επιτύχει πολλά πράγματα στην ΕΕ και επαινούμε τους εαυτούς μας - και δικαίως - για τα επιτεύγματά μας, όταν όμως βλέπει κανείς τη σημερινή κατάσταση σε σχέση με την προστασία των ταξιδίων, αντιλαμβάνεται ότι η η Ευρωπαϊκή Ένωση διαθέτει τη λιγότερο ολοκληρωμένη αγορά για ταξιδιωτικές υπηρεσίες από οποιονδήποτε άλλον σύγχρονο εμπορικό συνασπισμό.
<P>
Επίσης, υπάρχει σημαντική σύγχυση ως προς το ποιος αποδέχεται την ευθύνη και πότε καλύπτεται ο πελάτης. Για παράδειγμα, κάποιος που χρησιμοποιεί πιστωτική κάρτα μπορεί να έχει επιπρόσθετη ασφάλεια, όχι όμως εάν η χρέωση πραγματοποιείται, για παράδειγμα, στη χώρα μου, τη Δημοκρατία της Ιρλανδίας.
<P>
Επίσης, εξαιτίας της ποικιλίας των προϊόντων που διατίθενται σήμερα στην αγορά, έχει δημιουργηθεί μια ασάφεια μεταξύ των αεροπορικών εταιρειών, των ταξιδιωτικών πρακτόρων, των πρακτόρων κρουαζιέρας, των πρακτορείων και ούτω καθεξής, επομένως χρειαζόμαστε επειγόντως τη νέα νομοθεσία.
<P>
Αυτό που χρειαζόμαστε είναι ένα σημαντικά βελτιωμένο, σύγχρονο κομμάτι τεχνολογίας, το οποίο θα προκύπτει από την εφαρμογή της νέας οδηγίας και θα καλύπτει όλα τα ενδεχόμενα. Χρειαζόμαστε σαφήνεια, ασφάλεια και προστασία για τους καταναλωτές.
<SPEAKER ID="126" NAME="Jacek Olgierd Kurski" AFFILIATION="ECR">
(PL) Υποστηρίζω την αναθεώρηση της οδηγίας για τα οργανωμένα ταξίδια. " οδηγία μετρά 20 χρόνια και δεν αντικατοπτρίζει τη σημερινή πραγματικότητα.
<P>
Σήμερα, περισσότερο από το ήμισυ του συνόλου των καταναλωτών οργανώνει μόνο του ταξίδια του, χρησιμοποιώντας συχνά το διαδίκτυο και τις προσφορές των φθηνών αεροπορικών εταιρειών. Οι βουλευτές που μίλησαν πριν από εμένα έκαναν λόγο γι' αυτό. Εντούτοις, ορισμένοι μόνο από αυτούς επέστησαν την προσοχή στο γεγονός ότι το πεδίο εφαρμογής της οδηγίας πρέπει να καθοριστεί με σαφήνεια. Δεν μπορούμε να επιτρέψουμε τη συνέχιση μιας κατάστασης, στην οποία δεν γνωρίζουμε τι εμπίπτει στο πεδίο εφαρμογής της οδηγίας. " κατάσταση αυτή δεν είναι θετική ούτε για τους καταναλωτές ούτε για τις επιχειρήσεις.
<P>
Επιπλέον, δεν νομίζω ότι είναι αναγκαίο να επεκτείνουμε το πεδίο εφαρμογής της οδηγίας για να συμπεριλάβουμε τα επιμέρους προϊόντα ή τα "πακέτα", τα οποία έχουν δημιουργηθεί από προϊόντα που έχουν αγοραστεί από διαφορετικούς προμηθευτές, διότι το να επεκτείνουμε τους όρους της οδηγίας για να καλύψουμε τα "δυναμικά πακέτα" ή τις συνδεδεμένες πωλήσεις θα σήμαινε εν τέλει ότι ο καταναλωτής θα πρέπει να πληρώσει υπό τη μορφή ενός ακριβότερου εισιτηρίου. Δεν φαντάζομαι, για παράδειγμα, ότι η διαμονή σε ένα ξενοδοχείο, η οποία αγοράστηκε κάνοντας κλικ στα "Ξενοδοχεία WIZZ" μετά από την αγορά εισιτηρίου από την αεροπορική εταιρεία WIZZ Air, θα συνιστουσε ένα "πακέτο" που θα ενέπιπτε στους όρους της οδηγίας. Οι καταναλωτές πρέπει να γνωρίζουν, στην περίπτωση ενός συγκεκριμένου ταξιδιού, εάν και σε ποιον βαθμό προστατεύονται από την κοινοτική νομοθεσία. Όλα τα υπόλοιπα είναι ζήτημα της ελεύθερης αγοράς.
<P>
Θα ήταν καλή ιδέα να επισημαίνονται τα ταξίδια που καλύπτονται από την οδηγία με ένα ειδικό ευρωπαϊκό λογότυπο.
<SPEAKER ID="127" NAME="Hella Ranner" AFFILIATION="PPE">
(DE) Κύριε Πρόεδρε, είμαι από την Αυστρία, μια χώρα για την οποία ο τουρισμός και η τουριστική οικονομία συνεχίζουν να διαδραματίζουν πολύ σημαντικό ρόλο. Όλοι μας σχεδόν εμπλεκόμαστε με τον έναν ή τον άλλον τρόπο σε κάποιον τομέα του τουρισμού. Ως εκ τούτου, η παρούσα ερώτηση είναι μάλλον σημαντική για τη χώρα μας και είμαι ιδιαίτερα ευτυχής για το γεγονός ότι η Επιτροπή αντιμετωπίζει το ζήτημα αυτό στην αρχή της νομοθετικής περιόδου - και στο πλαίσιο αυτό θα ήθελα να ευχαριστήσω τον Επίτροπο.
<P>
" ελευθερία και οι δυνατότητες των ταξιδίων σημαίνουν, από καθαρά ποσοτική άποψη, ότι υπάρχει ένα πολύ διαφορετικό επίπεδο σπουδαιότητας από ό,τι ίσως πριν από είκοσι ή περισσότερα χρόνια. Οι δυνατότητες που προσφέρονται μέσω του διαδικτύου έχουν οδηγήσει επίσης στην εμφάνιση ενός εντελώς διαφορετικού είδους ταξιδιωτικής συμπεριφοράς. Ωστόσο είναι ακόμα πιο σημαντικό να μπορούν οι πολίτες μας να επιστρέφουν ικανοποιημένοι από τις διακοπές τους, εάν έχουν τη δυνατότητα να πραγματοποιήσουν κατά την περίοδο της κρίσης ένα σωστό ταξίδι διακοπών. Εάν αντιμετωπίσουν κάποιο πρόβλημα, τότε θα πρέπει τουλάχιστον να μπορούν να πάρουν πίσω κάποια από τα χρήματα που κέρδισαν με δυσκολία.
<P>
Φυσικά, είναι δελεαστικό το να κάνει κανείς κρατήσεις από το διαδίκτυο· αυτό το γνωρίζουμε, όπως γνωρίζουμε ότι είναι και φθηνότερο. Ωστόσο, κανένας ταξιδιώτης δεν πρόκειται να πειστεί ότι, εάν κλείσει ένα ξενοδοχείο μέσω κάποιου ταξιδιωτικού πρακτορείου, θα έχει εντελώς διαφορετική μεταχείριση από κάποιον άλλον, ο οποίος θα το έχει κλείσει στο διαδίκτυο και, προπάντων, ότι οιεσδήποτε αξιώσεις για αποζημίωση θα αντιμετωπιστούν με εντελώς διαφορετικό τρόπο.
<P>
Τέλος, ένα ακόμη μικρό πρόβλημα. Προφανώς κανένας δεν μπορεί να δει ότι υπάρχουν αποκλίσεις στις παρεχόμενες εγγυήσεις, οι οποίες μεταχειρίζονται τελείως διαφορετικά τον τουριστικό πράκτορα από την αεροπορική εταιρεία. " τελευταία ευθύνεται μόνο στην περίπτωση που αποδειχθεί η ενοχή της. Όποιος έχει ήδη βιώσει το πρόβλημα αυτό, γνωρίζει ότι πρόκειται για ένα μείζονος σημασίας πρόβλημα, το οποίο κατά κανόνα μπορεί να αντιμετωπιστεί μόνο με πολύ καλή νομική κάλυψη.
<P>
Ως εκ τούτου, ελπίζω ότι η Επιτροπή θα μας παρουσιάσει μια πρόταση που θα λαμβένι υπόψη τα προβλήματα αυτά και, προπάντων, θα λαμβάνει υπόψη τους πολίτες μας, οι οποίοι έχουν δικαίωμα να κάνουν ανέμελες διακοπές, ιδιαίτερα σε αυτήν τη χρονική περίοδο.
<SPEAKER ID="128" NAME="Γεώργιος Παπανικολάου" AFFILIATION="PPE">
Κύριε Πρόεδρε, πράγματι, στην εποχή μας η ευρεία χρήση του Διαδικτύου επιτρέπει στους καταναλωτές να αλλάζουν τον τρόπο με τον οποίο προγραμματίζουν ακόμη και τις διακοπές τους. Τους δίνεται δηλαδή η δυνατότητα μέσω του Διαδικτύου να μην αγοράζουν έτοιμα πακέτα, όπως είχαμε μάθει μέχρι τώρα, αλλά να επιλέγουν μόνοι τους πώς θέλουν να οργανώσουν τις διακοπές τους. Και βεβαίως, με την εμπλοκή περισσότερων παραγόντων πλέον, τίθεται το ερώτημα ποιος είναι ο υπεύθυνος σε περίπτωση πλημμελούς εκπλήρωσης παροχής και από ποιον θα ζητήσει τελικά ευθύνη ο καταναλωτής. Πολύ σωστά αναφέρθηκε και από τους συναδέλφους, και πρέπει να δώσουμε απαντήσεις, να εκσυγχρονίσουμε την οδηγία την οποία έχουμε μέχρι σήμερα.
<P>
Είναι καθοριστικό και για την Ελλάδα αυτό, που, όπως γνωρίζετε, είναι τουριστικός προορισμός, και όσο πιο ξεκάθαρα ορίσουμε ποιος είναι κάθε φορά ο υπεύθυνος (Ο Έλληνας ξενοδόχος; Το τουριστικό πρακτορείο; Οποιοσδήποτε εμπλέκεται στη διαδικασία αυτή;) τόσο πιο αξιόπιστοι θα είναι όλοι εκείνοι που αναπτύσσουν δραστηριότητα στον τομέα του τουρισμού.
<P>
Θέλω να κλείσω λέγοντας ότι η νομική προστασία των Ευρωπαίων πολιτών είναι καθοριστική, παράλληλα όμως είναι ευθύνη, κύριε Επίτροπε, να ενημερώσουμε για τα δικαιώματα που μέχρι σήμερα έχουν όλοι εκείνοι που επιλέγουν να κάνουν διακοπές σε κάποια ευρωπαϊκή χώρα, κυρίως όμως να τους ενημερώσουμε για τα κενά που υπάρχουν και για τις βελτιώσεις που θέλουμε να κάνουμε. Είναι σημαντικά όλα αυτά· να το μάθουν όμως και οι πολίτες για να αξιοποιούν αυτά τα δικαιώματά τους!
<SPEAKER ID="130" NAME="Συλβάνα Ράπτη" AFFILIATION="S&amp;D">
Κύριε Πρόεδρε, τα περισσότερα έχουν ειπωθεί. Θέλω όμως να εστιάσω σε τέσσερα σημεία. " οδηγία αυτή είναι είκοσι χρονών. Για κορίτσι, τα είκοσι χρόνια είναι μια πολύ καλή ηλικία. Για οδηγία, τα είκοσι χρόνια σημαίνουν ότι χρειάζεται η οδηγία λίφτινγκ.
<P>
Και αυτό γιατί μπήκαν τέσσερα πράγματα στη ζωή μας: το ένα είναι το Ίντερνετ. Καθώς μπήκε το Ίντερνετ στη ζωή μας μπορούμε να διαλέξουμε τις διακοπές μας στο πιο απομακρυσμένο μέρος του κόσμου χωρίς να το σκεφτούμε δεύτερη φορά. Όταν θα πάμε εκεί όμως, ίσως να διαπιστώσουμε ότι θα έπρεπε να το είχαμε ξανασκεφτεί.
<P>
Το δεύτερο είναι οι τιμές. Ο καταναλωτής έχει υποχρέωση, αλλά έχει και δικαίωμα, να ξέρει αν οι τιμές ανάμεσα στις οποίες καλείται να διαλέξει βρίσκονται μέσα στο πλαίσιο της νομιμότητας, αν δηλαδή δεν υπάρχει αθέμιτος ανταγωνισμός.
<P>
Το τρίτο είναι η ποιότητα. Ένα κατάλυμα, που σε ένα κράτος μέλος μπορεί να θεωρείται εξαιρετικό, από έναν πολίτη άλλου κράτους μέλους μπορεί να θεωρείται μέτριο.
<P>
Και τέλος, υπάρχει το θέμα της ασφάλειας. Επειδή οι εργαζόμενοι είναι άνθρωποι που μαζεύουν με πολύ κόπο τα χρήματα για να κάνουν διακοπές, πρέπει, οφείλουμε, να τους κάνουμε να νοιώθουν ασφάλεια. Αυτά ζητούμε από τη νέα οδηγία.
<SPEAKER ID="131" NAME="Seán Kelly" AFFILIATION="PPE">
(EN) Κύριε Πρόεδρε, πολλοί συνάδελφοι επεσήμαναν την ανάγκη πραγματοποίησης της αναθεώρησης αυτής και, μάλιστα, το συντομότερο δυνατό. Αναφέρθηκαν συγκεκριμένα στην αξία για τον καταναλωτή -και αυτό είναι απολύτως σωστό-, όμως το να ωφεληθεί ο καταναλωτής δεν σημαίνει ότι αυτό θα επηρεάσει τη βιομηχανία: μπορούν να ωφεληθούν τόσο η βιομηχανία όσο και ο καταναλωτής.
<P>
Συγκεκριμένα, έχω υπόψη μου το γεγονός ότι τα επόμενα χρόνια θα έχουμε στην Ευρωπαϊκή Ένωση δύο εκατομμύρια πολίτες άνω των εξήντα ετών. Αυτό παρέχει στη βιομηχανία μια μεγάλη ευκαιρία να εκμεταλλευτεί αυτό που οι συγκεκριμένοι πολίτες θα ήθελαν να κάνουν όσον αφορά τα ταξίδια τους, και ιδιαίτερα το να ταξιδεύουν χωρίς προβλήματα. Εάν η παρούσα οδηγία είναι περιεκτική και προσφέρει πλήρη προστασία, τότε είναι μια μεγάλη ευκαιρία για τη βιομηχανία να απευθυνθεί στους ευρωπαίους πολίτες που έχουν ξεπεράσει την ηλικία των εξήντα ετών, κάτι που θα ωφελούσε ιδιαίτερα και τους ίδιους. Ως εκ τούτου, πιστεύω ότι, όπως η οδηγία για τις χρονομεριστικές μισθώσεις, έτσι και η παρούσα οδηγία θα μπορούσε να θεωρηθεί ως μια κατάσταση που θα είναι επωφελής τόσο για τους καταναλωτές όσο και για τη βιομηχανία.
<SPEAKER ID="132" NAME="Karin Kadenbach" AFFILIATION="S&amp;D">
(DE) Κύριε Πρόεδρε, κύριε Επίτροπε, είμαι μητέρα μιας μεγάλης οικογένειας και εδώ και πολλά χρόνια έμαθα να μελετώ τα διαφημιστικά φυλλάδια. Πρόκειται για μια μεγάλη πρόκληση, μια πρόκληση στην οποία ορισμένες φορές δεν μπορούν να ανταποκριθούν ούτε εκείνοι που απασχολούνται στα ταξιδιωτικά πρακτορεία. Γι' αυτό ακριβώς, θα ήθελα αυτή η νέα οδηγία να μου προσφέρει πραγματική ελευθερία επιλογών ως καταναλώτριας. Θα έχω ελευθερία επιλογών, μόνο όταν θα είναι δυνατή η πραγματοποίηση συγκρίσεων, όταν θα έχω τα κριτήρια να συγκρίνω μεταξύ τους τις διαφορετικές προσφορές.
<P>
Για εμένα, ένα από τα κριτήρια αυτά είναι η ηλικία των παιδιών. Όποιον ταξιδιωτικό πράκτορα και να αναφέρουμε, αυτός θα έχει καθορισμένες τιμές για τα παιδιά. Ορισμένες φορές, αυτό αφορά τα εξάχρονα παιδιά, έπειτα τα δεκάχρονα παιδιά και την επόμενη φορά τα δωδεκάχρονα. Για ορισμένους ταξιδιωτικούς πράκτορες, το πρώτο παιδί δεν αξίζει όσο το δεύτερο, ενώ το τρίτο και το τέταρτο δεν υπάρχουν καν. Είναι σημαντικό όσον αφορά την προστασία των καταναλωτών -καθώς και την προστασία των ταξιδιωτικών πρακτορείων και των ταξιδιωτικών πρακτόρων- να γνωρίζω ως καταναλωτής τι αγοράζω, έτσι ώστε να μπορώ να αισθάνομαι πραγματικά ενημερωμένος εκ των προτέρων και να έχω συγκρίσιμα κριτήρια.
<SPEAKER ID="133" NAME="Catherine Stihler" AFFILIATION="S&amp;D">
(EN) Κύριε Πρόεδρε, θα ήθελα να εκφράσω και εγώ με τη σειρά μου την υποστήριξή μου για τα όσα είπαν οι συνάδελφοι αναφορικά με τα δικαιώματα των ταξιδιωτών με αναπηρίες, για τα όσα είπε η κ. Kadenbach όσον αφορά τα παιδιά, για το ζήτημα της πυρασφάλειας στα ξενοδοχεία και, συγκεκριμένα, για το ζήτημα της ασφάλειας των πυροσβεστικών συστημάτων καταιονισμού σε όλα τα ευρωπαϊκά ξενοδοχεία, καθώς και για την ανάγκη να καταστήσουμε τη νέα πρόταση ανθεκτική στο χρόνο. Ποιος θα μπορούσε να έχει προβλέψει το μέγεθος αλλαγών που παρατηρήσαμε τα τελευταία 20 χρόνια; Εντούτοις, υπάρχουν δύο συγκεκριμένα ζητήματα που θα ήθελα να θίξω.
<P>
Ακούσαμε για το ζήτημα της χρέωσης των πιστωτικών καρτών και συζητήσαμε για τις κρυφές χρεώσεις. Ωστόσο, οι αεροπορικές εταιρείες και οι εταιρείες ταξιδίων εκμεταλλεύονται το γεγονός ότι περισσότεροι άνθρωποι χρησιμοποιούν τις πιστωτικές τους κάρτες για να πραγματοποιήσουν κρατήσεις εξαιτίας της προστασίας που προσφέρει η χρήση τους, με το να χρεώνουν εις διπλούν τις πιστωτικές κάρτες για κάθε σκέλος του ταξιδιού μας ή με το να χρεώνουν τις πιστωτικές κάρτες των επιβατών για μία κράτηση στο διαδίκτυο. Μπορεί να έχει πραγματοποιήσει κανείς μία κράτηση διαδικτυακά, χρεώνεται όμως τέσσερις φορές για τη χρήση της πιστωτικής κάρτας, επειδή υπάρχουν τέσσερις επιβάτες. Κύριε Επίτροπε, θα σας παρακαλούσα να εξετάσετε το ζήτημα αυτό προκειμένου να προστατεύσουμε τους πολίτες.
<P>
Τέλος, υπάρχει και το ζήτημα της χρεοκοπίας. Στη Σκοτία, είδαμε την κατάρρευση της εταιρείας Globespan και πρέπει να διασφαλίσουμε ότι οι πολίτες θα αποζημιωθούν και κανένας δεν θα βγει χαμένος. Εξάλλου, αυτή είναι η μεγαλύτερη δαπάνη που πραγματοποιούν πολλές οικογένειες μέσα σε έναν χρόνο και περιμένουν από εμάς να τις προστατεύσουμε. Κύριε Επίτροπε, πρέπει να κάνουμε περισσότερα, επομένως σας ευχαριστώ.
<SPEAKER ID="134" NAME="Zigmantas Balčytis" AFFILIATION="S&amp;D">
(LT) Τις τελευταίες δύο δεκαετίες η αγορά ταξιδίων έχει αναπτυχθεί με πολύ δυναμικό τρόπο. Ολοένα και περισσότεροι άνθρωποι οργανώνουν οι ίδιοι τα ταξίδια τους, αγοράζοντας υπηρεσίες από διάφορους ταξιδιωτικούς πράκτορες και παρόχους υπηρεσιών. Εντούτοις, οι διατάξεις της οδηγίας που ισχύει επί του παρόντος δεν εφαρμόζονται σε αυτά τα νέα "πακέτα" ταξιδίων και αυτό σημαίνει ότι οι πολίτες μας ταξιδεύουν χωρίς να προστατεύονται κατάλληλα. Πιστεύω ότι, παράλληλα με την αναθεώρηση της οδηγίας, είναι αναγκαίο να καθορίσουμε με μεγαλύτερη ακρίβεια το πεδίο εφαρμογής της και δεν θα πρέπει να επιτρέψουμε σε άκαμπτους κανόνες να παράσχουν μερική μόνο προστασία στους πολίτες μας. Επιπλέον, πρέπει να επιλυθεί το ζήτημα της ευθύνης σε περίπτωση χρεοκοπίας των αερομεταφορέων ή των παρόχων ταξιδιωτικών υπηρεσιών. Την τελευταία δεκαετία χρεοκόπησαν περισσότερες από 70 αεροπορικές εταιρείες, αφήνοντας τους ταξιδιώτες σε ανασφάλεια. Ως εκ τούτου, πιστεύω ότι το ζήτημα αυτό πρέπει να επισημανθεί ρητά, όταν θα αναθεωρούμε τις διατάξεις της οδηγίας.
<SPEAKER ID="135" NAME="John Dalli" LANGUAGE="EN">
Κύριε Πρόεδρε, άκουσα με μεγάλο ενδιαφέρον τις απόψεις των αξιότιμων βουλευτών. Πολλοί από εσάς επιβεβαιώσαν την κατεύθυνση που έχει ακολουθήσει η Επιτροπή. Άλλοι υπογράμμισαν και επεσήμαναν πολλά σημεία, τα οποία σημειώσαμε προκειμένου να βεβαιωθούμε ότι θα ληφθούν όλα υπόψη κατά τις διαβουλεύσεις και τις συζητήσεις που θα πραγματοποιήσουμε για την αναθεώρηση της οδηγίας. Θα ήθελα να σας διαβεβαιώσω ότι η Επιτροπή παίρνει πολύ σοβαρά τα ζητήματα αυτά και είναι αποφασισμένη να βρει τις καλύτερες λύσεις για την πορεία που θα ακολουθήσουμε.
<P>
Επί του παρόντος, βρισκόμαστε εν μέσω της διαδικασίας διαβούλευσης. Εξετάζουμε τις πληροφορίες που συγκεντρώσαμε από την πρόσφατη διαδικτυακή δημόσια διαβούλευση. Όλοι συνέβαλαν σε αυτήν, καταναλωτές, επιχειρήσεις, οργανισμοί και κράτη μέλη. Επιπλέον, μπορώ να σας πληροφορήσω ότι η Επιτροπή θα πραγματοποιήσει στις 22 Απριλίου 2010 ένα εργαστήριο για τους ενδιαφερόμενους φορείς. Το εργαστήριο θα επικεντρωθεί στις πιθανές επιλογές πολιτικής για την αναθεώρηση της οδηγίας για τα οργανωμένα ταξίδια, συμπεριλαμβάνοντας όλα τα ζητήματα που αναφέρθηκαν κατά τη διάρκεια της παρούσας συζήτησης. Πρέπει να τονίσω ότι είναι ακόμη πολύ νωρίς για να αποφασίσουμε σχετικά με την πορεία που θα ακολουθήσουμε. Είναι σημαντικό να σεβαστούμε τη διαδικασία της εκτίμησης επιπτώσεων. Οπωσδήποτε, είμαι ανένδοτος ως προς το ότι οποιαδήποτε ενέργεια θα πρέπει να στοχεύει στη διασφάλιση ενός υψηλού επιπέδου προστασίας για τους ευρωπαίους πολίτες.
<P>
Προτού κλείσω, επιτρέψτε μου για ακόμη μια φορά να ευχαριστήσω όλους τους παρόντες για τη συμβολή τους στην παρούσα συζήτηση. Σας ευχαριστώ πολύ.
<SPEAKER ID="136" NAME="Πρόεδρος">
" συζήτηση έληξε.

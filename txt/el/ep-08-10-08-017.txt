<CHAPTER ID="017">
Η κατάσταση στη Λευκορωσία (συζήτηση)
<SPEAKER ID="109" NAME="Πρόεδρος">
Το επόμενο θέμα είναι οι δηλώσεις του Συμβουλίου και της Επιτροπής σχετικά με την κατάσταση στη Λευκορωσία.
<SPEAKER ID="110" NAME="Jean-Pierre Jouyet">
Προεδρεύων του Συμβουλίου. - (FR) Κυρία Πρόεδρε, Επίτροπε, κυρίες και κύριοι, θα ήθελα επίσης να συγχαρώ τους φίλους μου εδώ στο Σώμα, καθώς και εκείνους με τους οποίους συναντήθηκα. Γνωρίζω ότι είστε όλοι εξαιρετικά ανήσυχοι για την κατάσταση στη Λευκορωσία, όπως υποδεικνύεται από το ψήφισμα που υιοθετήσατε το Μάιο και από την πρόσφατη ανταλλαγή απόψεών μας στις 16 Σεπτεμβρίου, στο πλαίσιο της Επιτροπής Εξωτερικών Υποθέσεων, μετά τη συνεδρίαση του Συμβουλίου Γενικών Υποθέσεων και Εξωτερικών Σχέσεων.
<P>
Τότε, εξηγήσαμε ότι το Συμβούλιο θα παρακολουθούσε εκ του σύνεγγυς τις νομοθετικές εκλογές στη Λευκορωσία, οι οποίες πραγματοποιήθηκαν στις 28 Σεπτεμβρίου. Τα αποτελέσματα δεν είναι ενθαρρυντικά. Το Γραφείο για τους Δημοκρατικούς Θεσμούς και τα Ανθρώπινα Δικαιώματα διαπίστωσε, φυσικά, ορισμένες θετικές εξελίξεις, ωστόσο η εκλογική διαδικασία δεν πληρούσε τις απαιτήσεις του ΟΑΣΕ για δημοκρατικές εκλογές. Παρατηρούμε ότι κανένα μέλος της αντιπολίτευσης δεν θα λάβει κοινοβουλευτική έδρα.
<P>
Στη διακήρυξη της Προεδρίας, η οποία δημοσιεύτηκε στις 30 Σεπτεμβρίου, εκφράσαμε τις ανησυχίες μας αναφορικά με το θέμα της δημοκρατίας και των ανθρωπίνων δικαιωμάτων. Συνεχίζουμε να καλούμε τις αρχές της Λευκορωσίας να συνεργαστούν πλήρως με το Γραφείο για τους Δημοκρατικούς Θεσμούς και τα Ανθρώπινα Δικαιώματα, προκειμένου να συμμορφωθούν με τα διεθνή δημοκρατικά πρότυπα.
<P>
Το Συμβούλιο θα εξακολουθήσει να εργάζεται σε μια στρατηγική για τη Λευκορωσία. Υπάρχει ευρεία συναίνεση μεταξύ των κρατών μελών ότι τα μέτρα που λαμβάνονται πρέπει να αντανακλούν τις ενέργειες της διοίκησης στη διάρκεια του καλοκαιριού και συγκεκριμένα την απελευθέρωση των τελευταίων εναπομείναντων πολιτικών κρατουμένων. Επίσης, πρέπει να λάβουμε υπόψη τη γεωπολιτική κατάσταση που δημιουργήθηκε από τη διαμάχη στη Γεωργία. Πρέπει να διασφαλίσουμε ότι συνεχίζονται οι θετικές ενδείξεις που παρατηρήθηκαν πρόσφατα, όπως η ειρηνική διαδήλωση της αντιπολίτευσης μετά τα αποτελέσματα των εκλογών, οι οποίες πραγματοποιήθηκαν χωρίς την παρέμβαση των δυνάμεων ασφαλείας. Επίσης, πρέπει να εγγυηθούμε την ασφάλεια και την ελευθερία κινήσεων των πολιτικών αντιφρονούντων.
<P>
Επί του παρόντος, το Συμβούλιο συζητά μια πιθανή συνέχιση των πολιτικών επαφών και μια πιθανή άρση των κυρώσεων για τις θεωρήσεις. Φυσικά, αυτό είναι επιλεκτικό και αυτές οι συζητήσεις είναι διαρκείς. Ο υπουργός εξωτερικών της Λευκορωσίας, κ. Martynov, προσκλήθηκε σε τρόικα κατά τη διάρκεια της διάσκεψης του Συμβουλίου που πρόκειται να πραγματοποιηθεί στο Λουξεμβούργο στις 13 Οκτωβρίου. Θα επανεξετάσουμε την κατάσταση μαζί του. Θα μας δοθεί μια ευκαιρία να ανανεώσουμε τη δέσμευσή μας για πρόοδο ως προς τη δημοκρατία και τα ανθρώπινα δικαιώματα.
<P>
Πριν να ολοκληρώσω, κυρίες και κύριοι, θα ήθελα να συγχαρώ για άλλη μία φορά τον κ. Protasiewicz, καθώς και τους κυρίους Milinkevich και Kozulin, οι οποίοι βρίσκονται εδώ στο θεωρείο, και να τους διαβεβαιώσω ότι η Ευρωπαϊκή Ένωση παραμένει ανοικτή σε μια προοδευτική επαναδέσμευση με τη Λευκορωσία, στην ενίσχυση των δεσμών με τη διοίκηση και το λαό της Λευκορωσίας, ενώ παράλληλα έχει δεσμευτεί να συνεχίσει να βοηθά την κοινωνία των πολιτών της Λευκορωσίας.
<SPEAKER ID="111" NAME="Charlie McCreevy">
Μέλος της Επιτροπής. - Κυρία Πρόεδρε, σε αυτήν τη συζήτηση μιλώ εξ ονόματος της συναδέλφου μου Benita Ferrero-Waldner.
<P>
" κατάσταση στη Λευκορωσία είναι ρευστή και απαιτεί υπολογισμένη και στρατηγική απάντηση από την Ευρωπαϊκή Ένωση. Επί του παρόντος, βρισκόμαστε αντιμέτωποι με μια σύνθετη πραγματικότητα.
<P>
Κατ' αρχάς, είναι πολύ σαφές ότι απογοητευτήκαμε με τις κοινοβουλευτικές εκλογές στις 28 Σεπτεμβρίου, καθώς και με τον τρόπο διεξαγωγής τους. Οι εκλογές δεν αντεπεξήλθαν στα διεθνή πρότυπα ή στις προσδοκίες μας. Συμφωνούμε όλοι σε αυτό και δεν θα επιμείνω στο θέμα.
<P>
Από την άλλη πλευρά, είχε σημειωθεί κάποια πρόοδος πριν από τις εκλογές, με την απελευθέρωση πολιτικών κρατουμένων, και επίσης σε σχέση με τις εκλογές, όπου η Λευκορωσία συνεργάστηκε με το ΟΑΣΕ/ΓΔΘΔΑ και τους παρατηρητές του πριν από τις εκλογές. " απελευθέρωση των εναπομείναντων πολιτικών κρατουμένων θεωρήθηκε ουσιαστικό βήμα όχι μόνο από εμάς αλλά και από την αντιπολίτευση: αυτή η κίνηση μείωσε και μετρίασε το επίπεδο φόβου στην κοινωνία των πολιτών, όπου η κάθειρξη για πολιτικούς λόγους δεν θεωρείται πλέον κάτι αναπόφευκτο, παρότι η απειλή εξακολουθεί να υφίσταται.
<P>
Εντούτοις, ενώ τότε χαιρετίσαμε την απελευθέρωση των πολιτικών κρατουμένων, δεν ανταποκριθήκαμε απτά με θετικά μέτρα, με τις εκλογές να επίκεινται. Τώρα, όμως, δεν πρέπει πλέον να καθυστερήσουμε την ανταπόκρισή μας. Ομοίως, όπως ακριβώς η απελευθέρωση των πολιτικών κρατουμένων ήταν μια αποφασιστική χειρονομία, η συνεργασία των αρχών της Λευκορωσίας με τους παρατηρητές του ΟΑΣΕ δεν μπορεί να αγνοηθεί, ούτε μπορεί να παραβλεφθεί η - παρότι περιορισμένη - πρόσβαση στα μέσα ενημέρωσης για όλους τους υποψηφίους. Αυτά είναι σημαντικότατα βήματα προόδου, σε σύγκριση με τις προηγούμενες, προεδρικές εκλογές του 2006.
<P>
Πώς μπορούμε να διασφαλίσουμε ότι αυτά τα βήματα προόδου θα διατηρηθούν και θα παγιωθούν; Πώς μπορούμε να διασφαλίσουμε ότι επίσης στο μέλλον δεν θα υπάρξουν πολιτικοί κρατούμενοι στη Λευκορωσία; Πώς μπορούμε να διασφαλίσουμε ότι το ΟΑΣΕ/ΓΔΘΔΑ μπορεί να συνεχίσει τη συνεργασία του με τις αρχές της Λευκορωσίας, μέχρι τη δημοσίευση της τελικής του έκθεσης για τις εκλογές σε δύο μήνες και, πέρα από αυτό, ότι θα παρακολουθήσει την έκθεση; Τι μπορεί να γίνει για να αποφευχθεί η σκλήρυνση των κανόνων που ισχύουν για τα μέσα ενημέρωσης και να δοθεί μεγαλύτερη νομική βεβαιότητα, για να μπορούν να εργαστούν οι ΜΚΟ;
<P>
Είμαι εδώ, για να ακούσω τις απόψεις του Κοινοβουλίου.
<P>
Έχουμε την πεποίθηση ότι η συνέχιση του διαλόγου σε πολιτικό επίπεδο με τις αρχές, χωρίς τυπικότητα αλλά με ρεαλισμό, είναι η απάντηση που πρέπει να δώσουμε στη Λευκορωσία σήμερα. Είναι σημαντική η δυνατότητα επαφών στο κατάλληλο επίπεδο, προκειμένου να διασφαλιστεί ότι το μήνυμά μας γίνεται σαφές.
<P>
Θα πρόσθετα ότι, γενικά μιλώντας, όποιες και αν είναι οι ακριβείς λεπτομέρειες της απάντησής μας, η γραμμή μας πρέπει να είναι "σταδιακή και αναλογική". Αυτές οι δύο αρχές θα κατευθύνουν την παροχή της απάντησής μας στη Λευκορωσία και θα μας επιτρέψουν να ενθαρρύνουμε τη δημοκρατική ανάπτυξη που όλοι ελπίζουμε.
<P>
Εντωμεταξύ, η Επιτροπή θα διαθέσει όλη την εμπειρογνωμοσύνη της, προκειμένου να ενισχύσει τις επαφές με τη διοίκηση της Λευκορωσίας σε τομείς κοινού ενδιαφέροντος, όπως είναι η ενέργεια, το περιβάλλον, τα τελωνεία και οι μεταφορές. Αυτές οι επαφές έχουν επιδείξει την αξία τους, προωθώντας την ανάπτυξη δικτύων μεταξύ ατόμων και διοικήσεων.
<P>
Παράλληλα, θα εμμείνουμε πεισματικά στη στήριξή μας προς την κοινωνία των πολιτών, βοηθώντας λευκορωσικές ΜΚΟ, προάγοντας την ανάπτυξη ενός ανεξάρτητου τύπου και του Ευρωπαϊκού Πανεπιστημίου Ανθρωπιστικών Σπουδών, το οποίο έχει εκτοπιστεί στο Βίλνιους. Υπόσχομαι ότι θα συνεχίσουμε την προσπάθειά μας και θα ενισχύσουμε τους δεσμούς μας με την κοινωνία των πολιτών.
<P>
Συμπερασματικά, η Λευκορωσία, μια χώρα στην καρδιά της Ευρώπης και γείτονας τριών από τα κράτη μέλη μας, αντιμετωπίζει μια ιστορική επιλογή: είτε θα κάνει τα απαραίτητα βήματα προς τη δημοκρατία και την πραγματική ανεξαρτησία, είτε θα παραδοθεί σε αποτελμάτωση και σε αυξανόμενη εξάρτηση από μία χώρα.
<P>
Επιθυμία μας παραμένει να υποδεχθούμε τη Λευκορωσία ως πλήρη εταίρο της Ευρωπαϊκής Πολιτικής Γειτονίας και της μελλοντικής Εταιρικής Σχέσης Ανατολικής Ευρώπης. Επομένως, ζητώ την υποστήριξή σας, προκειμένου να μπορέσουμε να καθορίσουμε την κατάλληλη προσέγγιση, η οποία, σε αυτή την κρίσιμη περίοδο, για τη σταθερότητα της ηπείρου μας, θα ενθαρρύνει τη Λευκορωσία να σημειώσει πραγματική πρόοδο προς τη δημοκρατία και το σεβασμό των ανθρωπίνων δικαιωμάτων.
<SPEAKER ID="112" NAME="Charles Tannock">
εξ ονόματος της ομάδας PPE-DE. - Κυρία Πρόεδρε, όταν ένας εν ενεργεία πρόεδρος κερδίζει όλες τις έδρες στο Κοινοβούλιό του, πιθανόν να μπορούμε να υποθέσουμε ότι κάτι δεν πάει καλά. Ούτε καν ο Robert Mugabe στη Ζιμπάμπουε πέτυχε μια καθαρή σαρωτική νίκη, όπως ο πρόεδρος Alexander Lukashenko, τον προηγούμενο μήνα στη Λευκορωσία.
<P>
Δεν αμφιβάλλω ότι ο Lukashenko χαίρει ευρείας δημοτικότητας σε μια χώρα απομονωμένη σε μεγάλο βαθμό από τη μετασοβιετική πραγματικότητα. Ωστόσο, η σιδηρά επιβολή του στην εξουσία μετέτρεψε τη χώρα του σε διεθνή παρία.
<P>
Για την Ευρωπαϊκή Ένωση δεν έχει νόημα ο χαιρετισμός της παρουσίας του τελευταίου Ευρωπαίου δικτάτορα στους κόλπους της. Μολαταύτα, πρέπει πάντα να επιζητούμε να αμφισβητούμε και ταυτόχρονα να ασχολούμαστε με τη Λευκορωσία. " πρόσφατη απελευθέρωση πολιτικών κρατουμένων, λοιπόν, μας προσφέρει μια ευκαιρία. Το εάν η κίνηση του Lukashenko συνιστά άνοιγμα προς τη Δύση θα φανεί στην πορεία, θα πρέπει όμως να είμαστε έτοιμοι να απαντήσουμε με δικά μας κίνητρα, προκειμένου να αναγνωρίσουμε και να επιβραβεύσουμε τη Λευκορωσία δεόντως.
<P>
Δεν θα πρέπει να αντιπαρέλθουμε την πιθανότητα ο Lukashenko να εκβιάζει το Κρεμλίνο, το οποίο έχει μέχρι τώρα συμβάλει καίρια στον ασφυκτικό κλοιό του στην πολιτική εξουσία. Εάν όντως έτσι έχουν τα πράγματα, η ΕΕ δεν θα πρέπει να φοβάται να χειριστεί το καρότο και το μαστίγιο, επομένως χαιρετίζω την επικείμενη επίσκεψη του υπουργού εξωτερικών Martinov.
<P>
" Λευκορωσία έχει πολλά να κερδίσει από τη σύναψη στενότερων δεσμών με την Ευρωπαϊκή Ένωση, ένα εκ των οποίων είναι η μερική ανακούφιση από την εκτεταμένη φτώχεια, που είναι αποτέλεσμα μιας στάσιμης οικονομίας. Ωστόσο, το γεγονός παραμένει ότι η Λευκορωσία ακόμα δεν είναι μέλος του Συμβουλίου της Ευρώπης. " κύρωση της Συμφωνίας Εταιρικής Σχέσης και Συνεργασίας με την ΕΕ παραμένει σε αναστολή. " Λευκορωσία παραμένει μια χώρα όπου τα ανθρώπινα δικαιώματα αψηφώνται επανειλημμένα, η πολιτική διαφωνία δεν είναι ανεκτή και η ελευθερία του τύπου είναι μακρινή χίμαιρα.
<P>
Όταν αρχίσουμε να κουνάμε το καρότο, πρέπει να φροντίσουμε επίσης να έχουμε το μαστίγιο στο άλλο χέρι. Εντούτοις, προσωπικά ελπίζω ότι η Λευκορωσία, εάν δεν επανασυνδεθεί με τη Ρωσία, όπως θα αρέσκονταν ορισμένοι στο Κρεμλίνο, κάποια ημέρα θα καταλάβει τη δικαιωματική θέση της στην ευρωπαϊκή οικογένεια ελεύθερων εθνών.
<SPEAKER ID="113" NAME="Jan Marinus Wiersma" LANGUAGE="NL">
Κυρία Πρόεδρε, πρώτον, είμαστε και εμείς δυσαρεστημένοι με το αποτέλεσμα των εκλογών στη Λευκορωσία και συμφωνούμε με το συμπέρασμα του ΟΑΣΕ/ΓΔΘΔΑ ότι οι εκλογές υπολείπονταν των ευρωπαϊκών προτύπων μας. Επομένως, δεν υπάρχει απολύτως κανένας λόγος να αλλάξει η πολιτική της ΕΕ προς τη Λευκορωσία τώρα.
<P>
Συμφωνούμε, πράγματι, ότι είναι καλό να εξετάσουμε την πιθανότητα έναρξης διαλόγου με τις αρχές της Λευκορωσίας σε ανεπίσημη βάση, όπως έχει επίσης προτείνει η γαλλική Προεδρία, σε μια πιθανή παρακολούθηση. Τα μέτρα παρακολούθησης πρέπει κυρίως να προέρχονται από πλευράς τους. Εάν η Λευκορωσία είναι προετοιμασμένη να διεξαγάγει διάλογο με την Ευρωπαϊκή Ένωση σχετικά με την πιθανότητα αύξησης της ελευθερίας στην κοινωνία της και να προσφέρει, επίσης, χώρο στην αντιπολίτευση, η Ευρωπαϊκή Ένωση θα μπορέσει να απαντήσει. Μέχρι τότε, δεν υποστηρίζω την άρση των υπαρχουσών κυρώσεων για ορισμένες ηγετικές φυσιογνωμίες της χώρας, στις οποίες δεν επιτρέπεται η είσοδος στην ΕΕ. Υπάρχουν κάποιες ενθαρρυντικές ενδείξεις κατά τους πρόσφατους μήνες - αυτές έχουν ήδη αναφερθεί από συνάδελφους μου σε αυτό το Σώμα - που πράγματι δικαιολογούν την εξέταση της προόδου που μπορεί να γίνει μέσω του διαλόγου με τη χώρα.
<P>
Δεύτερον, εάν ο υπουργός εξωτερικών, Sergei Martynov, προσκληθεί σε συνομιλίες στο Λουξεμβούργο, προτείνω το Συμβούλιο να επικοινωνήσει και με την αντιπολίτευση. Υπάρχουν δύο εξέχοντες εκπρόσωποι της αντιπολίτευσης εδώ - ο κ. Kazulin και ο κ. Milinkevich. Γιατί το Συμβούλιο δεν τους προσκάλεσε και αυτούς σε συνομιλίες;
<P>
Τέλος, εάν εδραιωθεί διάλογος με τη Λευκορωσία για πιθανές μεταρρυθμίσεις, θεωρούμε σημαντική τη συμμετοχή της αντιπολίτευσης. Υπάρχει προηγούμενο: πριν από επτά έτη περίπου, ένα είδος άτυπου διαλόγου είχε διεξαχθεί στην ίδια τη Λευκορωσία, εν μέρει υπό την αιγίδα του Ευρωπαϊκού Κοινοβουλίου, ο οποίος ονομάστηκε Κοινοβουλευτική Τρόικα για τη Λευκορωσία. Θα ήταν δυνατό, εάν οι αρχές της Λευκορωσίας ήταν προετοιμασμένες να πράξουν αναλόγως, να ξεκινήσει ξανά ο διάλογος μέσω ενός είδους τρόικας του Ευρωπαϊκού Κοινοβουλίου, του ΟΑΣΕ και του Συμβουλίου της Ευρώπης. Εξάλλου, οτιδήποτε και αν κάνουμε στην Ευρώπη, όποιες συζητήσεις και αν διεξαγάγουμε, η αντιπολίτευση πρέπει να συμμετέχει.
<SPEAKER ID="114" NAME="Janusz Onyszkiewicz">
εξ ονόματος της Ομάδας ALDE. - (PL) Κυρία Πρόεδρε, η πορεία και η έκβαση των εκλογών στη Λευκορωσία καταδεικνύουν σαφώς ότι, παρόλο που ο Alexander Lukashenko σηματοδοτεί μια επιθυμία ανάπτυξης σχέσεων με την Ευρωπαϊκή Ένωση, φαντάζεται ότι ο διάλογος μπορεί να ξεκινήσει και να διεξαχθεί με τους όρους του και χωρίς καμία παραχώρηση από πλευράς του. Πρέπει, ωστόσο, να έχουμε υπόψη ότι μια βελτίωση των σχέσεων με την Ευρωπαϊκή Ένωση δεν είναι μόνο προς τα αντικειμενικά συμφέροντα της Λευκορωσίας, αλλά και προς τα συμφέροντα του ίδιου του Lukashenko. " διαρκής πίεση που ασκεί η Ρωσία για να αναλάβει τον έλεγχο βασικών τομέων της λευκορωσικής οικονομίας μπορεί να οδηγήσει σε τέτοια εξάρτηση από τη Ρωσία, που η επιβολή του Lukashenko στη χώρα θα αποδυναμωθεί σε σημαντικό βαθμό. Μια πιθανή διέξοδος, λοιπόν, είναι η συμμετοχή δυτικών εταιρειών σε ένα πρόγραμμα ιδιωτικοποίησης, που έχει καταστεί αναγκαίο λόγω της κατάστασης της λευκορωσικής οικονομίας. Μόνο με αυτό τον τρόπο, η Λευκορωσία θα αποφύγει την εξαγορά της από το πολιτικά ελεγχόμενο ρωσικό κεφάλαιο.
<P>
Πρέπει, λοιπόν, να ξεκινήσει διάλογος, έστω και μόνο για να επιφέρει τις νομικές και πολιτικές συνθήκες στη Λευκορωσία που θα ενθαρρύνουν την επένδυση κεφαλαίου της ΕΕ στη χώρα. Ωστόσο, αυτός ο διάλογος δεν πρέπει να προσφέρει την ευκαιρία στο καθεστώς να αποκτήσει αξιοπιστία ή να νομιμοποιηθεί. Συνεπώς, πρέπει να συνοδεύεται από ενέργειες εκ μέρους της Λευκορωσίας οι οποίες, αν και όχι έντονα αλλά τουλάχιστον εμφανώς, θα υποδεικνύουν σαφώς την κατεύθυνση των αλλαγών στο πολιτικό σύστημα. Εντωμεταξύ, κάθε συνομιλία με εκπροσώπους των αρχών της Λευκορωσίας, όπου και αν πραγματοποιείται, θα πρέπει να ισορροπείται με συναντήσεις στο ίδιο επίπεδο μεταξύ πολιτικών της ΕΕ και των σημαντικότερων εκπροσώπων της αντιπολίτευσης.
<SPEAKER ID="115" NAME="Elisabeth Schroedter" LANGUAGE="DE">
Κυρία Πρόεδρε, Επίτροπε, Προεδρεύων του Συμβουλίου, κυρίες και κύριοι, εξ ονόματος της Ομάδας Πράσινων/Ευρωπαϊκής Ελεύθερης Συμμαχίας, καλωσορίζω την αντιπροσωπεία των ευρέως γνωστών πολιτικών Alexander Milinkevich και Alexander Kozulin, οι οποίοι παρακολουθούν τη συζήτησή μας εδώ στο Ευρωπαϊκό Κοινοβούλιο σήμερα και στη συνέχεια θα μπορέσουν να παρουσιάσουν έκθεση σχετικά με αυτήν στη χώρα τους.
<P>
Εξακολουθεί να αποτελεί πρόβλημα ότι οι πληροφορίες σχετικά με το έργο που επιτελούμε εδώ για τη χώρα της Λευκορωσίας πρέπει να ακολουθήσουν αυτή την οδό, επειδή δεν υπάρχουν άλλες επιλογές. Αυτό είναι ένδειξη ότι δεν έχουν ακόμα δημιουργηθεί οι βασικές προϋποθέσεις για τη δημοκρατική ανάπτυξη στη Λευκορωσία. " ελευθερία γνώμης και η ελευθερία της πληροφορίας είναι ουσιώδεις για τη δημοκρατία.
<P>
Αυτό το καλοκαίρι, ο πρόεδρος Yushchenko υποσχέθηκε δημοσίως ότι θα διεξαγάγει τις εκλογές στη χώρα του με ανοικτό, δημοκρατικό και αμερόληπτο τρόπο και αθέτησε αυτήν του την υπόσχεση. Μια προεκλογική εκστρατεία που στερεί από την αντιπολίτευση οποιαδήποτε δυνατότητα παρουσίασης των υποψηφίων της σε όλη τη χώρα και μεταβάλλει τους όρους τόσο θεμελιωδώς, ώστε ακόμα και μια καλά οργανωμένη αντιπολίτευση δεν κατορθώνει να εκλέξει ούτε έναν υποψήφιο, δεν παραπέμπει σε δίκαιες και δημοκρατικές, εκλογές. Συνεπώς, το ψήφισμά μας είναι σαφές σε αυτό το σημείο.
<P>
Πρέπει να συμπεριλάβουμε την προϋπόθεση της άρσης της απαγόρευσης χορήγησης θεώρησης και σε αυτό το σημείο, την προϋπόθεση ενός νέου χρηματοδοτικού μέσου που θα εφοδιαστεί με κεφάλαια για τη στήριξη της αντιπολίτευσης και των ατόμων στις προσπάθειές τους για εδραίωση της δημοκρατίας.
<SPEAKER ID="116" NAME="Konrad Szymański" LANGUAGE="PL">
Κυρία Πρόεδρε, η πολιτική της επίσπευσης του ανοίγματος προς τη Λευκορωσία δεν καταρτίστηκε επαρκώς και διεξήχθη με ερασιτεχνικό τρόπο. Οι δηλώσεις περί θέρμανσης σχέσεων είχαν ξεκινήσει να πηγάζουν από την Ευρωπαϊκή Ένωση και από ορισμένα κράτη μέλη, πριν το καθεστώς Lukashenko να προβεί σε οποιοδήποτε σταθερό βήμα προς την ελευθερία. Το κάναμε αυτό καλόπιστα. Αυτό το μάθημα πρέπει να μας διδάξει να είμαστε πιο ακριβείς στο μέλλον.
<P>
Φυσικά, μπορούμε να υιοθετήσουμε ανοικτή στάση προς τη Λευκορωσία, αλλά μόνο όταν η κυβέρνηση του Μινσκ κάνει τα απαραίτητα βήματα υπέρ της ελευθερίας: έναρξη πολιτικού διαλόγου μέσω τηλεοπτικού καναλιού ή εφημερίδας για την αντιπολίτευση, ενίσχυση από την ΕΕ για τουλάχιστον ένα μερικώς ελεύθερο κοινοβούλιο που περιλαμβάνει φυσιογνωμίες της αντιπολίτευσης τις οποίες προτείνει ο λαός και όχι ο Lukashenko. Αυτή είναι η μόνη τακτική - η ανταπόδοση - που θα διατηρήσει την αξιοπιστία μας και θα παρέχει στη Λευκορωσία μια ευκαιρία εκδημοκρατισμού.
<SPEAKER ID="117" NAME="Erik Meijer" LANGUAGE="NL">
Κυρία Πρόεδρε, εάν όλα τα κόμματα έχουν ίσες ευκαιρίες να κερδίσουν έδρες στις εκλογές στη Λευκορωσία, υπάρχει μεγάλη πιθανότητα το κόμμα του θητεύοντος προέδρου Alexander Lukashenko να κερδίσει τις περισσότερες. Τυγχάνει μεγάλης υπόληψης από εκείνους που θεωρούν σημαντικότερη την κοινωνική ασφάλιση από τις προσωπικές ελευθερίες. Εκτιμούν το πολύ χαμηλότερο επίπεδο αναταραχής στη Λευκορωσία, σε σύγκριση με πολλές άλλες πρώην σοβιετικές δημοκρατίες. Από την άλλη πλευρά, εμπνέει αποστροφή σε όσους απορρίπτουν την επιδίωξή του για ενοποίηση με τη Ρωσία. Είναι προσκολλημένοι στην ξεχωριστή γλώσσα της Λευκορωσίας, η οποία υπήρξε η αιτία ίδρυσης της χώρας πριν από 90 έτη σχεδόν. Πολλοί διανοούμενοι που προσβλέπουν περισσότερο στην Πολωνία, τη Λιθουανία και την Ευρωπαϊκή Ένωση έχουν εγκαταλείψει τη χώρα.
<P>
Πρέπει να υπάρξει ένα τέλος στους ξυλοδαρμούς διαδηλωτών, στη φυλάκιση αντιπάλων και σε κάθε άλλη προσπάθεια που καταβάλλεται προκειμένου να καταστεί αδύνατη η επιβίωση των κομμάτων της αντιπολίτευσης. Το εκλογικό δίκαιο που κάνει εύκολο τον αποκλεισμό ολόκληρης της αντιπολίτευσης από το κοινοβούλιο είναι ακατάλληλο εκλογικό δίκαιο. Δεν πρέπει να επιζητούμε την αντιπαράθεση με τη χώρα, αλλά να καταβάλουμε κάθε δυνατή προσπάθεια να υποστηρίξουμε τον εκδημοκρατισμό της.
<P>
Πρόσφατα, η κατάσταση στη Λευκορωσία παρουσίασε κάποια βελτίωση, σε σύγκριση με προηγούμενα έτη. Οι πολιτικοί κρατούμενοι απελευθερώθηκαν και η κυβέρνηση επιχειρεί να δημιουργήσει επαφές με την Ευρωπαϊκή Ένωση. " κυβέρνηση είχε επίσης ανακοινώσει ότι οι κοινοβουλευτικές εκλογές θα ήταν αμερόληπτες αυτήν τη φορά - η πραγματικότητα, όμως, απέδειξε το αντίθετο. " Λευκορωσία εξακολουθεί να επιβάλλει τη θανατική ποινή και, κατά παρέκκλιση του δικαίου, τα μέσα ενημέρωσης δεν είναι ανεξάρτητα. Κατά την προσεχή περίοδο, πρέπει να προαχθεί η ελεύθερη κυκλοφορία μεταξύ της ΕΕ και της Λευκορωσίας και πρέπει να διεξαχθεί διάλογος τόσο με την κυβέρνηση όσο και με τους οργανισμούς που δεν βρίσκονται υπό κυβερνητικό έλεγχο.
<SPEAKER ID="118" NAME="Bastiaan Belder">
εξ ονόματος της Ομάδας IND/DEM. - (NL) Κυρία Πρόεδρε, πολλοί Λευκορώσοι πολίτες ευελπιστούν σε βελτίωση των σχέσεων με την Ευρωπαϊκή Ένωση, με αποτέλεσμα μια θετική δυναμική μεταρρύθμισης στην ίδια τη χώρα τους. Υποστηρίζω ολόψυχα αυτή την επιθυμία. Αυτός είναι επίσης ο λόγος για τον οποίο όλα τα ευρωπαϊκά θεσμικά όργανα, χωρίς να επηρεάζεται η πολιτική τους αξιοπιστία και υπό αυστηρούς όρους (βλ. παράγραφο 10 του ψηφίσματος), θα πρέπει να επιζητήσουν βαθμιαία εμπλοκή με το Μινσκ.
<P>
Θεωρώ σημαντικό απτό βήμα προς αυτή την κατεύθυνση να προσαρμόσουμε - δηλαδή, να μειώσουμε (βλ. παράγραφο 13 του ψηφίσματός μας) - το κόστος θεώρησης της ΕΕ για τους Λευκορώσους: αυτήν τη στιγμή ανέρχεται σε 60 ευρώ για τους Ουκρανούς, ενώ για τους Ρώσους είναι 35 ευρώ. Θα ήθελα να ακούσω τη γνώμη του Συμβουλίου και της Επιτροπής για αυτή την πρόταση.
<P>
Ένα στοιχείο που θεώρησα παράξενο στο ψήφισμα - το οποίο, κατά τα άλλα, προτίθεμαι να υποστηρίξω - ήταν οι παράγραφοι 7 και 8. Σε αυτές τις παραγράφους, απαιτούμε πραγματικά δημοκρατικές εκλογές και επίσης σεβασμό των ανθρώπινων δικαιωμάτων, ωστόσο απευθυνόμαστε μόνο στην κυβέρνηση της Λευκορωσίας. Θα πρέπει να απευθυνθούμε και στο κοινοβούλιο, καθώς αυτός είναι ο φυσικός εταίρος μας στις συζητήσεις.
<SPEAKER ID="119" NAME="Jacek Protasiewicz" AFFILIATION="PPE-DE">
(PL) Κυρία Πρόεδρε, έχει ήδη παρουσιαστεί έκθεση για τις εκλογές που διεξήχθησαν στη Λευκορωσία από την αποστολή του ΟΑΣΕ. Δεν ήταν ούτε διαφανείς, ούτε έντιμες, ούτε δημοκρατικές. Ωστόσο, είναι γεγονός ότι οι πολιτικοί κρατούμενοι, τουλάχιστον οι κυριότεροι, απελευθερώθηκαν. Μολαταύτα, οι λόγοι για τους οποίους φυλακίστηκαν δεν έχουν εξαλειφθεί. Δεν είμαστε απολύτως βέβαιοι ότι στο προσεχές μέλλον αυτοί (εκείνοι που απελευθερώθηκαν προσωρινά) ή νέοι κρατούμενοι δεν θα συλληφθούν στη Λευκορωσία. Πρέπει να διασφαλίσουμε την εξάλειψη των αιτιών και όχι μόνο των συνεπειών. Αξίζει να υπενθυμίσουμε, δεδομένης της ευκαιρίας που παρέχει αυτή η συζήτηση, ότι υπάρχουν άλλα 14 άτομα στη Λευκορωσία, των οποίων η ελευθερία περιορίζεται επειδή έχουν καταδικαστεί σε κατ' οίκον περιορισμό ή σε καταναγκαστική εργασία για δραστηριότητες υπέρ των ανθρωπίνων δικαιωμάτων και της ελευθερίας. " δήλωσή μας είναι πολύ ισόρροπη. Από τη μία πλευρά, εκφράζει ικανοποίηση για την απελευθέρωση των κρατουμένων, ενώ, από την άλλη πλευρά, κρίνει την πορεία και την έκβαση των εκλογών με δυσαρέσκεια. Εντωμεταξύ, στην παράγραφο 12, το Κοινοβούλιο συμφωνεί με τη "σταδιακή" πολιτική στις μελλοντικές διαπραγματεύσεις με τη Λευκορωσία και δηλώνει ότι μπορεί να συμφωνήσουμε σε μερική άρση των κυρώσεων για μέγιστο χρονικό διάστημα έξι μηνών, υπό τον όρο ότι θα υπάρξουν ορισμένες πολύ ουσιαστικές αλλαγές, οι οποίες θα βελτίωναν πρωτίστως την ελευθερία των μέσων ενημέρωσης στη Λευκορωσία. Πρόκειται για θετική κίνηση και τη στηρίζω ένθερμα, ενώ ταυτόχρονα θα ήθελα να απευθύνω έκκληση τόσο στη γαλλική Προεδρία όσο και στην τσεχική, η οποία πρόκειται να αναλάβει θητεία κατά το πρώτο ήμισυ του επόμενου έτους, να διασφαλιστεί ότι, κάθε φορά που πραγματοποιούνται επίσημες συναντήσεις με εκπροσώπους των αρχών της Λευκορωσίας, πρέπει επίσης να βρίσκεται αντίστοιχος χρόνος για συναντήσεις με εκπροσώπους της αντιπολίτευσης. Πρέπει επίσης να εξευρεθεί η βούληση για μείωση του κόστους θεώρησης για τους Λευκορώσους, επειδή διαφορετικά δεν θα φέρουμε αυτό το έθνος εγγύτερα στην Ευρώπη.
<P>
Ως Πολωνός, θα ήθελα να εκφράσω την εκτίμησή μου για το γεγονός ότι το Κοινοβούλιο αποφάσισε να λάβει υπόψη ότι οι δραστηριότητες της πολωνικής μειονότητας στη Λευκορωσία περιορίζονται από τις λευκορωσικές αρχές και ότι υπάρχει νόμιμα εκλεγμένη αρχή που εκπροσωπεί τους Πολωνούς, με επικεφαλής την Angelika Borys.
<SPEAKER ID="120" NAME="Justas Vincas Paleckis" AFFILIATION="PSE">
Κυρία Πρόεδρε, το ψήφισμα για την κατάσταση στη Λευκορωσία αποκαλύπτει τι θα μπορούσαν να πράξουν οι Βρυξέλλες και το Μινσκ, για να μη χάσουν την ορμή για βελτίωση των σχέσεών τους.
<P>
Τάσσομαι υπέρ της προσέγγισης του Jan Marinus Wiersma, η οποία επίσης αντικατοπτρίζει τη στάση που υιοθέτησε η λευκορωσική αντιπολίτευση του Alexander V. Kazulin και του Alexander Milinkevich. " πολιτική της ΕΕ, να τιμωρεί τη Λευκορωσία και τους Λευκορώσους για τις ενέργειες του καθεστώτος τους, δεν επέφερε τα προβλεπόμενα αποτελέσματα. Είναι απαραίτητο να ανοίξουν όλες οι δίοδοι επικοινωνίας μεταξύ των λαών και να αρθούν τα εμπόδια θεώρησης, που αντιβαίνουν στην κοινή λογική.
<P>
Με την προϋπόθεση ότι το Μινσκ είναι πράγματι πρόθυμο να βελτιώσει τη συνεργασία με την ΕΕ, θα πρέπει να δημιουργηθούν ευνοϊκότερες συνθήκες για την έναρξη αμοιβαίων συζητήσεων, όχι μόνο σε επίπεδο εξωτερικού αλλά και σε εγχώριο επίπεδο. Αυτό μπορεί να επιτευχθεί με την έναρξη συνομιλιών για τα πολιτικά, οικονομικά, κοινωνικά θέματα και τα θέματα των ανθρώπινων δικαιωμάτων, στις οποίες θα συμμετέχουν όλα τα πολιτικά κόμματα, δυνάμεις της αντιπολίτευσης, ΜΚΟ και συνδικάτα.
<SPEAKER ID="121" NAME="Jeanine Hennis-Plasschaert" AFFILIATION="ALDE">
(NL) Κυρία Πρόεδρε, Προεδρεύων του Συμβουλίου, μόλις πριν από μόλις λίγες εβδομάδες, κρίνατε ότι ήταν πρόωρο να προσκαλέσετε τον Λευκορώσο υπουργό εξωτερικών, Sergei Martynov, στο Παρίσι. Τώρα, προφανώς κρίνετε ότι η στιγμή είναι κατάλληλη. Για να είμαι ειλικρινής, ακόμα και κατόπιν της δήλωσής σας, εξακολουθώ να αδυνατώ να κατανοήσω τον ακριβή συλλογισμό πίσω από αυτή την αλλαγή κατεύθυνσης. Εξάλλου, όπως όλοι οι παρευρισκόμενοι έχουν ήδη παρατηρήσει, οι εκλογές της 28ης Σεπτεμβρίου σε καμία περίπτωση δεν ανταποκρίθηκαν στα πρότυπα με τα οποία όλοι εμείς είμαστε εξοικειωμένοι και στα οποία εσείς αποδίδετε τόση σημασία. Μια διάσκεψη τέτοιου επιπέδου και σε αυτόν το χώρο, - ανεπίσημη ή μη - φαίνεται να είναι επιβράβευση του καθεστώτος. Αλλά, προς τι η επιβράβευση;
<P>
Σήμερα το πρωί, είχα και εγώ την ευχαρίστηση να ανταλλάξω απόψεις για άλλη μία φορά με τον κ. Milinkevich και τον κ. Kazulin. " αντιπολίτευση της Λευκορωσίας είναι ενωμένη και πιθανώς πιο ισχυρή από ποτέ. Συνεπώς, πρέπει να της δοθεί η ευκαιρία προσέγγισης του λευκορωσικού λαού και ο λευκορωσικός λαός πρέπει να έχει την ευκαιρία να βιώσει άμεσα τις ευρωπαϊκές ελευθερίες. Είναι απαράδεκτο μια θεώρηση εισόδου στην ΕΕ να εξακολουθεί να κοστίζει 60 ευρώ, όταν ο μέσος μηνιαίος μισθός στη Λευκορωσία είναι μόνο 250 ευρώ. Πόσες φορές ακόμα θα πρέπει να το ζητήσουμε αυτό;
<P>
Δεν αμφισβητώ τη χρησιμότητα και την αναγκαιότητα κάποιου επιπέδου διαλόγου. Ωστόσο, είναι σαφές ότι ο εκλεπτυσμένος λόγος του κ. Lukashenko συχνά είναι κενός και, έτσι, ο διάλογος στον οποίο προσβλέπουμε πρέπει να είναι κατάλληλος και πολύ στοχευμένος. Το ερώτημά μου εδώ είναι το εξής: ποιος ακριβώς είναι ο συγκεκριμένος οδικός χάρτης του Συμβουλίου; Θα επιθυμούσα περισσότερη πληροφόρηση επ' αυτού.
<P>
Θα ήθελα να ολοκληρώσω με ένα ερώτημα που έθιξε και ο κ. Wiersma. Είναι προετοιμασμένος ο Προεδρεύων του Συμβουλίου να δεχθεί τον κ. Milinkevich και τον κ. Kazulin, επίσης, την προσεχή Δευτέρα - είτε νωρίτερα, είτε κατά τη διάρκεια ή μετά τη συζήτηση με τον κ. Martynov; Αυτό είναι δική σας απόφαση, αλλά ας γίνει σαφές ότι θα ήταν το μόνο κατάλληλο μήνυμα που θα μπορούσαμε να στείλουμε υπό τις παρούσες συνθήκες.
<P>
- Δυστυχώς, θα χρειαστεί να αποχωρήσω από την Αίθουσα εντός ολίγων λεπτών. Ζητώ συγγνώμη για την αναστάτωση, αλλά θα ήθελα να έχω σαφή απάντηση.
<SPEAKER ID="123" NAME="Wojciech Roszkowski" AFFILIATION="UEN">
(PL) Κυρία Πρόεδρε, σήμερα κρίνεται η μοίρα της Λευκορωσίας, μιας χώρας με 10 εκατομμύρια Ευρωπαίους κατοίκους. Δεν μπορούμε να στεκόμαστε και να παρακολουθούμε να συμβαίνει αυτό. Δικτάτορες όπως ο Lukashenko υποχωρούν μόνο υπό πίεση. Τίθεται μόνο ένα ερώτημα: σε ποια κατεύθυνση θα λάβει χώρα αυτή η υποχώρηση; Εφόσον το οικονομικό κλειδί για την ανεξαρτησία της Λευκορωσίας το έχει η Ρωσία, οι περιορισμοί της μπορεί να οδηγήσουν τη Λευκορωσία σε απώλεια της κυριαρχίας της. " πίεση που ασκεί η ΕΕ μπορεί να έχει αποτέλεσμα, εάν ο Lukashenko έχει κάτι να χάσει και η ΕΕ έχει κάτι να προσφέρει. Φάνηκε ότι θα συμφωνούσε με τις αλλαγές, ωστόσο οι πρόσφατες εκλογές δύσκολα μπορούν να χαρακτηριστούν οτιδήποτε άλλο εκτός από φάρσα. Ο φόβος και η ισχυρογνωμοσύνη του δικτάτορα μπορεί να οδηγήσουν σε απώλεια της κυριαρχίας για τη Λευκορωσία.
<P>
Ο Lukashenko δεν πρόκειται να ζημιωθεί από τον εκδημοκρατισμό της Λευκορωσίας, αν απολαμβάνει μεγάλη δημοτικότητα. Ωστόσο, αυτά πρέπει να είναι πραγματικά βήματα προς την κατεύθυνση της δημοκρατίας και όχι προσποιητή επίδειξη, με το τίμημα να καταβάλλεται από τη λευκορωσική αντιπολίτευση. Παρά τον κίνδυνο ενός δυσοίωνου σεναρίου, η ΕΕ δεν μπορεί να αποδεχτεί αυτό το τίμημα. Ωστόσο, ας μην διακόψουμε απότομα το διάλογο, εάν διακυβεύεται η ανεξαρτησία αυτής της χώρας. Όπως δήλωσε ο κ. Milinkevich σήμερα, το μέλλον της δημοκρατίας σε αυτήν τη χώρα εξαρτάται από το εάν μπορεί να διατηρήσει την ανεξαρτησία της.
<SPEAKER ID="124" NAME="Árpád Duka-Zólyomi" AFFILIATION="PPE-DE">
(HU) Σας ευχαριστώ, κυρία Πρόεδρε. Ακόμα και εάν οι λευκορωσικές κοινοβουλευτικές εκλογές, παρουσία παρατηρητών του ΟΑΣΕ, δεν ικανοποίησαν τις απαιτήσεις για αμερόληπτες και ελεύθερες εκλογές, η συνεδρίαση του Συμβουλίου των Υπουργών την προσεχή εβδομάδα κατά πάσα πιθανότητα θα δώσει το πράσινο φως για πολιτικό διάλογο. Ο Lukashenko δεν έχει κάτι τίποτα ασυνήθιστο. Μετά τον πόλεμο στη Γεωργία, απελευθερώθηκαν τρεις πολιτικοί κρατούμενοι. Αυτό ικανοποίησε τον μοναδικό όρο της ΕΕ για την έναρξη του διαλόγου. Είναι προφανές ότι, μετά τον πόλεμο στη Γεωργία, η Δύση χρειαζόταν και την παραμικρή κίνηση που μπορούσε να κάνει, για να προσπαθήσει να αντισταθμίσει την αυξανόμενη επιρροή της Μόσχας στη μετασοβιετική επικράτεια. Ωστόσο, αν ακόμα και ο Lukashenko κατόρθωσε να διευθετήσει το διάλογο κατά την αρέσκειά του, τι είδους διάλογο μπορούμε να αναμένουμε με τη Μόσχα;
<P>
Οι Βρυξέλλες πρέπει να ξεκινήσουν διάλογο βάσει ενός προσυμφωνηθέντος συστήματος κριτηρίων αξιολόγησης, ειδάλλως η ΕΕ μπορεί μόνο να υποστεί ήττα σε αυτόν το διάλογο. Ο Lukashenko θα χρησιμοποιήσει αυτόν το διάλογο, για να ενισχύσει την εξουσία του στο εσωτερικό και να χαλιναγωγήσει τη Μόσχα, και όχι για να προσφέρει βαθμιαία πολιτική απελευθέρωση. Εντωμεταξύ, η ΕΕ θα μπορούσε να χάσει το ισχυρότερο ανατολικό όπλο της, την εικόνα της. " απόφαση επαφίεται σε εμάς...
<SPEAKER ID="125" NAME="Adrian Severin" AFFILIATION="PSE">
Κυρία Πρόεδρε, θέλω να προειδοποιήσω για μια πολιτική που τείνει να επιβραβεύει τη λευκορωσική ηγεσία σε αντιστάθμιση με αποφάσεις της ρωσικής ηγεσίας οι οποίες δεν μας αρέσουν.
<P>
Είναι απλώς ευσεβής πόθος να πιστεύουμε ότι κατ' αυτό τον τρόπο μπορούμε να δημιουργήσουμε ρήγμα μεταξύ Μόσχας και Μινσκ ή να αλλάξουμε τον πολιτικό προσανατολισμό του προέδρου Lukashenko.
<P>
Επίσης, δεν πρέπει να κάνουμε δηλώσεις για την απελευθέρωση κρατουμένων που δεν θα έπρεπε να έχουν συλληφθεί. Μάλιστα, η Ευρωπαϊκή Ένωση πρέπει να αποφύγει την απομόνωση της Λευκορωσίας και να διεξαγάγει διάλογο με την ηγεσία της χώρας. Προς το σκοπό αυτόν, πρέπει να διαμορφώσει ένα πακέτο κινήτρων, που θα έπρεπε να πείσει το καθεστώς και τους απλούς πολίτες οι οποίοι το υποστηρίζουν αφελώς, ότι η Ευρωπαϊκή Ένωση θα μπορούσε να συμβάλει στη βελτίωση της ζωής του λευκορωσικού λαού.
<P>
Από την άλλη πλευρά, κάθε άνοιγμα θα πρέπει να γίνεται βαθμιαία, υπό όρους, αμοιβαία και με κύριο στόχο το όφελος της κοινωνίας και όχι της ηγεσίας.
<P>
Ο κ. Lukashenko δήλωσε ότι η αντιπολίτευση είναι θετική σε οποιαδήποτε χώρα, όχι όμως μια αντιπολίτευση που υποστηρίζεται κατά 100% από το εξωτερικό. Το πρόβλημα είναι ότι η αντιπολίτευση στη Λευκορωσία δεν μπορούσε να επιβιώσει, επειδή συντρίβεται από το καθεστώς. Επομένως, δεν πρέπει να εγκαταλείψουμε τη δημοκρατική αντιπολίτευση.
<SPEAKER ID="127" NAME="Marian Harkin" AFFILIATION="ALDE">
Κύριε Πρόεδρε, το θέμα της θεώρησης είναι πολύ σημαντικό για όλους τους Λευκορώσους. Θα ήθελα όμως να τονίσω μια ειδική περίπτωση όσον αφορά τα ταξίδια.
<P>
Το Chernobyl Children's Project International (Διεθνές Κέντρο για τα Παιδιά του Τσερνόμπιλ), που ιδρύθηκε από την Adi Roche στην Ιρλανδία, φιλοξενεί κάθε χρόνο περίπου 1.000 παιδιά από τη Λευκορωσία για λίγες εβδομάδες ανάπαυσης, ανάρρωσης και, σε ορισμένες περιπτώσεις, διαρκείς ιατρικές επεμβάσεις. Συνολικά, 17.000 παιδιά έχουν φιλοξενηθεί από τη στιγμή που ξεκίνησε το φιλανθρωπικό έργο.
<P>
Δυστυχώς, αποσύρθηκε η έγκριση για τα παιδιά προκειμένου να κάνουν αυτό το ταξίδι στην Ιρλανδία και αυτό έχει αποκαρδιώσει όλους τους ενδιαφερόμενους: τα παιδιά, τις οικογένειες που τα φιλοξενούν και τόσους άλλους. Πρόκειται για τόσο θετικό έργο, από το οποίο επωφελούνται όλοι.
<P>
Καταρτίζεται μια διακυβερνητική συμφωνία και ελπίζω να ολοκληρωθεί σύντομα, αλλά εντωμεταξύ γνωρίζω ότι η Ιρλανδία επιζητεί εξαίρεση από την απαγόρευση.
<P>
Θα ζητούσα από την Επιτροπή και το Συμβούλιο, ίσως μέσω άτυπου διαλόγου, να καταβάλουν κάθε δυνατή προσπάθεια, για να διασφαλιστεί η συνέχιση αυτού του πολύ αξιόλογου έργου. Γνωρίζω ότι πρόκειται μόνο για μια μικρή πτυχή της συνολικής κατάστασης, αλλά θα συνεισφέρει θετικά στις ζωές τόσων ανθρώπων.
<SPEAKER ID="128" NAME="Jana Hybášková" AFFILIATION="PPE-DE">
(CS) Κύριε Πρόεδρε, περιγράφαμε την εξωτερική πολιτική, συζητούσαμε τη νότια διάσταση και την ανατολική διάσταση. Στις 21 Αυγούστου, εμείς, οι Τσέχοι και οι Σλοβάκοι, στην Επιτροπή Εξωτερικών Υποθέσεων, εορτάσαμε την 40ή επέτειο από την είσοδο του Σοβιετικού Στρατού στην Τσεχοσλοβακία, συζητώντας για την κατάσταση στη Γεωργία. " ανατολική διάσταση έχει γίνει πραγματικότητα. Δεν μπορούμε να δραπετεύσουμε από αυτήν και πρέπει, συνεπώς, να δράσουμε. " πολιτική δεν είναι συντονισμός ενεργειών. " πολιτική είναι ένα πλαίσιο και έχουμε το πλαίσιο. Για αυτόν το λόγο, πρέπει να υποστηρίξουμε πλήρως τη Λευκορωσία στην πορεία της προς την Ευρώπη. Συνεπώς, υποστηρίζω πλήρως την πρόταση ψηφίσματος, ως έχει. Δεν πρέπει να απομονώσουμε τη Λευκορωσία, αλλά ούτε να την αποκαλέσουμε δημοκρατία. Πρέπει να απαιτήσουμε από τη Λευκορωσία να καταργήσει τη θανατική ποινή, να επιτρέψει στους φοιτητές να επιστρέψουν στα πανεπιστήμια, να επιτρέψει σε όσους αρνήθηκαν να υπηρετήσουν στις λευκορωσικές ένοπλες δυνάμεις να επιστρέψουν ατιμωρητί και να επιτρέψει την καταχώρηση των μη κυβερνητικών οργανώσεων. Και εμείς; Τι πρέπει να κάνουμε; Πρέπει να καταδείξουμε ότι τηρούμε τα κριτήρια της Κοπεγχάγης. Πρέπει να λειτουργήσουμε ως Ευρώπη.
<SPEAKER ID="129" NAME="Józef Pinior" AFFILIATION="PSE">
(PL) Κύριε Πρόεδρε, κατ' αρχάς θα ήθελα να καλωσορίσω τον Alexander Milinkevich και τον κ. Kazulin, εκπροσώπους της λευκορωσικής αντιπολίτευσης, στο Ευρωπαϊκό Κοινοβούλιο σήμερα. Επί του παρόντος, είναι πολύ δύσκολο να προσδιοριστεί η πολιτική της ΕΕ όσον αφορά τη Λευκορωσία. Από τη μία πλευρά, βρισκόμαστε διαρκώς αντιμέτωποι με ένα απολυταρχικό κράτος, ενώ από την άλλη πλευρά διακρίνουμε ενδείξεις κάποιας εξέλιξης και ορισμένες αλλαγές σε αυτό το σύστημα μιας πολύπλοκης διεθνούς κατάστασης. " πολιτική της ΕΕ, αυτή την περίοδο, θα πρέπει να κατευθύνεται εξ ολοκλήρου στο λαό της Λευκορωσίας. Το ερώτημα είναι: ποιος θα υποστεί τη μεγαλύτερη απώλεια από τις κυρώσεις; Το καθεστώς του Lukashenko ή ο λαός της Λευκορωσίας; Πρόκειται για ένα ερώτημα στο οποίο πρέπει να απαντήσουμε οι ίδιοι στα διάφορα θεσμικά όργανα της ΕΕ. Αναμφίβολα, επί του παρόντος, πρέπει να δοκιμάσουμε μια πολιτική που θα καθορίσει τους στόχους μας και θα επιφέρει οφέλη από τις ενέργειες της ΕΕ με στόχο τη Λευκορωσία.
<SPEAKER ID="130" NAME="Jas Gawronski" AFFILIATION="PPE-DE">
Κύριε Πρόεδρε, επί του παρόντος λαμβάνουμε αντιφατικές ενδείξεις από το Μινσκ και αυτό ήδη συνιστά πρόοδο σε σχέση με το παρελθόν, ωστόσο οι πρόσφατες κοινοβουλευτικές εκλογές ενίσχυσαν τη δημοφιλή δυτική εικόνα της Λευκορωσίας ως ένα είδος μπανανίας. Από την άλλη πλευρά, η πρόσφατη απελευθέρωση πολιτικών αντιφρονούντων είναι ευπρόσδεκτη εξέλιξη. Εάν πρόκειται για μια προσπάθεια του Lukashenko να προσεγγίσει τη Δύση, ας τον επιβραβεύσουμε για τις προσπάθειές του με την επιφυλακτική υποστήριξή μας. Εντούτοις, δεν πρέπει να τρέφουμε αυταπάτες για τις εκτεταμένες παραβιάσεις των ανθρωπίνων δικαιωμάτων και των πολιτικών ελευθεριών στη Λευκορωσία. Στο επίκεντρό μας πρέπει να βρίσκεται ο λαός και η κοινωνία των πολιτών της Λευκορωσίας - ένας σκοπός για τον οποίο αυτό το Σώμα έχει μια ευγενή και ουσιαστική παράδοση υποστήριξης, ακόμα περισσότερο μετά τη σημερινή ομιλία της Ingrid Betancourt.
<P>
Ο λαός της Λευκορωσίας επιθυμεί διακαώς να λάβει τη θέση που του αναλογεί στη νέα Ευρώπη. Πρέπει να τους δείξουμε ότι ενδιαφερόμαστε και ότι δεν θα τους αγνοήσουμε.
<SPEAKER ID="131" NAME="Libor Rouček" AFFILIATION="PSE">
(CS) Κύριε Πρόεδρε, τις τελευταίες εβδομάδες, αρκετές σημαντικές αλλαγές έχουν λάβει χώρα στη Λευκορωσία. " πιο σημαντική ήταν η απελευθέρωση πολιτικών κρατουμένων: του κ. Alexander Kozulin, ο οποίος παρευρίσκεται εδώ, του κ. Syarhey Parsyukevich και του κ. Andrey Kim. Μολαταύτα, οι κοινοβουλευτικές εκλογές, δυστυχώς, υπολείπονταν των διεθνών δημοκρατικών προτύπων. Τι σημαίνει αυτό για εμάς; Είμαι της γνώμης ότι η Ευρωπαϊκή Ένωση θα πρέπει να παρέχει πολύ περισσότερη υποστήριξη για την ανάπτυξη της λευκορωσικής κοινωνίας των πολιτών, την έννοια της δημοκρατίας και των ανθρωπίνων δικαιωμάτων, καθώς και των δικαιωμάτων των πολιτών, σε σύγκριση με ό,τι έχει προσφέρει μέχρι στιγμής. Επίσης, νομίζω ότι πρέπει να εξετάσουμε το ενδεχόμενο αύξησης της οικονομικής μας στήριξης, παραδείγματος χάρη για τα ανεξάρτητα μέσα ενημέρωσης, τις μη κυβερνητικές οργανώσεις, τα ανεξάρτητα συνδικάτα, κ.λπ. " μείωση των τελών θεώρησης ή η πλήρης κατάργησή τους για τους Λευκορώσους πολίτες, ειδικά τους νέους ανθρώπους και τους φοιτητές, θα πρέπει να συνιστά μέρος αυτής της στήριξης προς τη λευκορωσική κοινωνία των πολιτών. Όπως ήδη ακούσαμε, μια θεώρηση κοστίζει 60 ευρώ, ποσό που ισοδυναμεί με τις εβδομαδιαίες αποδοχές ενός μέσου Λευκορώσου πολίτη. Πρέπει να το αναλογιστούμε αυτό.
<SPEAKER ID="132" NAME="Colm Burke" AFFILIATION="PPE-DE">
Κύριε Πρόεδρε, καλώ το Συμβούλιο και την Επιτροπή να συστήσουν στις αρχές της Λευκορωσίας να θέσουν τέλος στην πρακτική έκδοσης θεωρήσεων εξόδου στους πολίτες τους, ιδίως σε παιδιά και φοιτητές. Ενώ, στις περισσότερες περιπτώσεις, απαιτείται θεώρηση για να εισέλθει κάποιος σε μια χώρα, στη Λευκορωσία χρειάζεται θεώρηση προκειμένου κάποιος να εξέλθει από τη χώρα.
<P>
Έθιξα το ζήτημα της διεθνούς ταξιδιωτικής απαγόρευσης για παιδιά που προέρχονται από αυτήν τη χώρα με τον ηγέτη της λευκορωσικής αντιπολίτευσης Alexander Milinkevich, κατά τη διάρκεια της διάσκεψης της Ομάδας PPE-DE σήμερα το πρωί. Πληροφόρησε την Ομάδα μας ότι το καθεστώς της Λευκορωσίας επέβαλε αυτή την ταξιδιωτική απαγόρευση, καθώς δεν επιθυμεί να βλέπουν τα παιδιά τον τρόπο ζωής του υπόλοιπου κόσμου.
<P>
Από την εκλογική μου περιφέρεια της Νότιας Ιρλανδίας, συγκεντρώθηκαν 70 εκατομμύρια ευρώ περίπου και δαπανήθηκαν για τη φροντίδα παιδιών και τη βελτίωση των συνθηκών διαβίωσής τους στα ορφανοτροφεία όπου διαμένουν. " συνάδελφός μου Marian Harkin αναφέρθηκε ήδη απόψε στην απαγόρευση. Κατανοώ τώρα ότι, στην πραγματικότητα, η διμερής συμφωνία μεταξύ Ιρλανδίας και Λευκορωσίας δεν θα τεθεί σε ισχύ μέχρι το Μάιο ή τον Ιούνιο. Επομένως, απευθύνω και εγώ μαζί της έκκληση για την εξαίρεση που πρέπει να εκχωρηθεί στην Ιρλανδία, προκειμένου τα παιδιά να μπορούν να ταξιδεύσουν για τις διακοπές των Χριστουγέννων και να λάβουν την απαιτούμενη βοήθεια και αρωγή.
<SPEAKER ID="133" NAME="Zita Pleštinská" AFFILIATION="PPE-DE">
(SK) Κύριε Milinkevich, κ. Kozulin, χαίρομαι ιδιαίτερα για το γεγονός ότι παρευρίσκεστε εδώ για τη σημερινή συζήτηση που αφορά τη χώρα σας, τη Λευκορωσία. Για εμένα, αντιπροσωπεύετε την προοπτική της Λευκορωσίας να γίνει κάποτε ελεύθερη και δημοκρατική χώρα.
<P>
Οι μεροληπτικές εκλογές του Οκτωβρίου στη Λευκορωσία ενίσχυσαν για άλλη μία φορά το απολυταρχικό καθεστώς του κ. Lukashenko. Από τις 110 έδρες της κάτω βουλής του λευκορωσικού κοινοβουλίου, ούτε μία δεν καταλήφθηκε από την αντιπολίτευση. Παρότι οι πολιτικοί κρατούμενοι απελευθερώθηκαν τον Αύγουστο, θα μπορούσαν να βρεθούν ξανά στη φυλακή ανά πάσα στιγμή.
<P>
Κυρίες και κύριοι, με μικρές βελτιώσεις στην εκλογική διαδικασία, ο κ. Lukashenko προσπαθεί να μας πείσει ότι η ΕΕ δεν έχει πλέον λόγους να απομονώνει τη Λευκορωσία. Παρότι οι καλές σχέσεις με το Μινσκ θα ήταν ευεργετικές για αμφότερες τις πλευρές, η Ένωση πρέπει να απαιτήσει κάτι περισσότερο από απλές αισθητικές αλλαγές στη βελτίωση της δημοκρατίας. " ΕΕ πρέπει να απαιτήσει ελεύθερα μέσα ενημέρωσης στη Λευκορωσία, καθώς και τη δυνατότητα συμμετοχής όλων των δημοκρατικών δυνάμεων στη διαδικασία διακυβέρνησης της Λευκορωσίας.
<SPEAKER ID="134" NAME="Jean-Pierre Jouyet">
Προεδρεύων του Συμβουλίου. - (FR) Κύριε Πρόεδρε, η γαλλική Προεδρία δίνει ιδιαίτερη προσοχή σε όλους τους ανατολικούς γείτονες της ΕΕ: στη Γεωργία και την Ουκρανία, όπου η σύνοδος κορυφής στις 9 Σεπτεμβρίου σήμανε ένα πρωτοφανές βήμα προόδου στις σχέσεις μεταξύ της ΕΕ και της Ουκρανίας - στη Μολδαβία - ήμουν εκεί πριν από δύο ημέρες, για να συζητήσω το μέλλον των σχέσεων μεταξύ της Ευρωπαϊκής Ένωσης και της Μολδαβίας, υπό τη μορφή μιας νέας και πιο φιλόδοξης συμφωνίας σε σύγκριση με την τρέχουσα Συμφωνία Εταιρικής Σχέσης και Συνεργασίας. Συνεπώς, σε αυτό το πλαίσιο παρακολουθούμε στενά τις εξελίξεις στη Λευκορωσία.
<P>
Όπως εσείς, λυπούμαστε για το γεγονός ότι το καθεστώς δεν χρησιμοποίησε τις εκλογές της 28ης Σεπτεμβρίου ως μια ευκαιρία που θα σηματοδοτούσε πρόοδο προς την κατεύθυνση των δημοκρατικών προτύπων. Ταυτόχρονα, η ΕΕ διαπιστώνει με ευχαρίστηση ορισμένες θετικές εξελίξεις, ιδίως την απελευθέρωση πολιτικών κρατουμένων. Πρέπει να υπάρξει συζήτηση μεταξύ των υπουργών εξωτερικών τη Δευτέρα, στο Λουξεμβούργο, και αυτή να πραγματοποιηθεί υπό συνθήκες παρόμοιες με εκείνες που χρησιμοποίησαν οι ομιλητές κατά τη διάρκεια αυτής της συζήτησης. Το μήνυμά μας είναι ότι η Ευρωπαϊκή Ένωση είναι προετοιμασμένη να ενδώσει, εάν οι αρχές του Μινσκ καταβάλουν προσπάθεια. Χρειαζόμαστε μια προοδευτική προσέγγιση - δηλαδή, οι κυρώσεις δεν πρόκειται να αρθούν εν μία νυκτί - και μια προσέγγιση υπό όρους, δηλαδή η ΕΕ θα αντιδράσει στις θετικές ενδείξεις από το καθεστώς, καθώς και μια προσέγγιση με στόχο την ευημερία της κοινωνίας των πολιτών, όπως δήλωσε ο κ. Severin.
<P>
Θα ήθελα να εξηγήσω ότι, φυσικά, τα παιδιά και οι φοιτητές μπορούν να λαμβάνουν θεωρήσεις. Εξαρτάται από την πρεσβεία, αλλά επιτρέπεται σύμφωνα με το σύστημα Σένγκεν. Πρέπει να ασκήσουμε πίεση στις αρχές του Μινσκ, για να διασφαλίσουμε την έκδοση αυτών των θεωρήσεων, παρότι η ΕΕ δεν φέρει ευθύνη για αυτό. Θα ήθελα επίσης να επισημάνω ότι υπάρχουν ειδικά πλεονεκτήματα όσον αφορά τη νεολαία, τα παιδιά που βρίσκονται κοντά στα σύνορα της Λευκορωσίας.
<P>
" ΕΕ θα εξακολουθήσει να στηρίζει την αντιπολίτευση. Προσωπικά, μόλις είχα μια συνάντηση με τους κ.κ. Milinkevich, Kozulin και Protasiewicz και το Κοινοβούλιο μπορεί να επαίρεται για την απονομή του βραβείου Sakharov στον κ. Milinkevich. Πιστεύω ότι αυτή η χειρονομία είναι ένας φόρος τιμής προς το Ευρωπαϊκό Κοινοβούλιο. Όπως έχουμε ήδη δηλώσει, είναι ζωτικής σημασίας, αν ένας εκπρόσωπος ενός κράτους μέλους μεταβεί στο Μινσκ, να συναντηθεί με την αντιπολίτευση. Επομένως, δεν έχουμε σταματήσει να ελπίζουμε ότι το καθεστώς θα εξελιχθεί σε μεγαλύτερη απελευθέρωση, έτσι ώστε η Λευκορωσία να μην μείνει σε αποκλειστική σχέση ενός προς έναν με τη Ρωσία.
<SPEAKER ID="135" NAME="Charlie McCreevy">
Μέλος της Επιτροπής. - Κύριε Πρόεδρε, αναφορικά με το ερώτημα εάν είμαστε προετοιμασμένοι να υποδεχτούμε την αντιπολίτευση τη Δευτέρα στα περιθώρια της διάσκεψης του Συμβουλίου Γενικών Υποθέσεων και Εξωτερικών Σχέσεων (GAERC), πρόκειται για ενδιαφέρουσα πρόταση. Θα το εξετάσουμε και θα διαβιβάσω τις απόψεις των μελών στην Benita Ferrero-Waldner. Ωστόσο, στην Προεδρία εναπόκειται να απευθύνει την πρόσκληση. Εάν πραγματοποιηθεί η συνάντηση με την αντιπολίτευση, οι Επίτροποι είναι, φυσικά, έτοιμοι να συμμετάσχουν.
<P>
Σχετικά με το ζήτημα της βοήθειας της ΕΕ προς τη Λευκορωσία, η βοήθεια εστιάζει στην υποστήριξη της κοινωνίας των πολιτών και στις ανάγκες του πληθυσμού: οι συνδυασμένοι πόροι από το Ευρωπαϊκό Μέσο Γειτονίας & Εταιρικής Σχέσης (ENPI) ύψους 20 εκατομμυρίων ευρώ για την περίοδο 2007-2010, για την κάλυψη των αναγκών του πληθυσμού και του εκδημοκρατισμού, υπό την ευρεία έννοια, με τη χρηματοδότηση από το θεματικό πρόγραμμα για μη κρατικούς παράγοντες και τοπικές αρχές και από το Μέσο για τη Δημοκρατία και τα Δικαιώματα του Ανθρώπου, για τη στήριξη του εκδημοκρατισμού και της κοινωνίας των πολιτών υπό την πιο περιορισμένη έννοια.
<P>
Προβλέπουμε δράσεις για τη διεύρυνση της έκτασης αρμοδιοτήτων των ΜΚΟ, ιδίως στον τομέα των ανθρωπίνων δικαιωμάτων και των ανεξάρτητων μέσων ενημέρωσης. Τέθηκε το ερώτημα της απαγόρευσης ταξιδιού και διαμονής σε κράτη μέλη για τα ορφανά του Τσερνόμπιλ. " Επιτροπή, μαζί με τους επικεφαλής αποστολών στο Μινσκ, έθιξε το θέμα των ορφανών του Τσερνόμπιλ στις αρχές και θα εξακολουθήσουμε να το κάνουμε, εφόσον είναι απαραίτητο. Επιπρόσθετα, η Επιτροπή θα εξακολουθήσει να υποστηρίζει την ανακούφιση της καταστροφής του Τσερνόμπιλ.
<P>
Συμπερασματικά, επιτρέψτε μου να δηλώσω ότι αυτή η έντονη συζήτηση καταδεικνύει ότι υπάρχει πρόδηλο ενδιαφέρον για το ζήτημα της Λευκορωσίας σε αυτή την κρίσιμη περίοδο. Αναμφίβολα, είναι καιρός για στρατηγικές επιλογές σχετικά με το ποια θα πρέπει να είναι η προσέγγισή μας προς τη Λευκορωσία σε αυτήν τη σύνθετη συγκυρία. Άκουσα με ενδιαφέρον τις απόψεις που εξέφρασαν τα μέλη του Κοινοβουλίου και κατανοώ ότι, σύμφωνα με ορισμένους από εσάς, μια περιορισμένη και αναλογική άρση των κυρώσεων θα μπορούσε να χρησιμοποιηθεί ως θετικός μοχλός πίεσης για δημοκρατική πρόοδο.
<P>
Τώρα, αναμένουμε το ψήφισμα του Κοινοβουλίου για τη Λευκορωσία, το οποίο πρόκειται να υιοθετηθεί αύριο και θα λάβουμε δεόντως υπόψη την άποψή σας στην απόφασή μας, η οποία θα ληφθεί σύντομα.
<SPEAKER ID="136" NAME="Πρόεδρος">
Έλαβα έξι προτάσεις ψηφίσματος σύμφωνα με το άρθρο 103, παράγραφος 2, του Κανονισμού.
<P>
" συζήτηση έληξε.
<P>
" ψηφοφορία θα διεξαχθεί αύριο.
<P>
Γραπτές δηλώσεις (άρθρο 142 του Κανονισμού)
<SPEAKER ID="137" NAME="Alessandro Battilocchio  " LANGUAGE="IT">
Τα αποτελέσματα των εκλογών στη Λευκορωσία μιλούν αφ' εαυτών. Αυτή η έκβαση ήταν γενικά αναμενόμενη: η αντιπολίτευση κατέληξε σε συντριβή από τον ισχυρό μηχανισμό του προέδρου Lukashenko, που απέτρεψε δραστικά την ορθή διεξαγωγή των εκλογών.
<P>
Προσωπικά, έχω την εντύπωση ότι η Ευρώπη κωφεύει ξανά: κατηγορίες εκλογικής νοθείας, εκφοβισμού, βίας και παρενόχλησης έχουν αγνοηθεί μέχρι στιγμής, παρά το γεγονός ότι διεθνείς παρατηρητές επιβεβαιώνουν τις σαφείς παραβιάσεις, έτη φωτός από τα απαιτούμενα δημοκρατικά πρότυπα.
<P>
Απαιτώ η Ευρωπαϊκή Ένωση να εκφραστεί σαφέστερα και απλούστερα, καθώς και να προβεί στην απαραίτητη πολιτική και διπλωματική δράση. Ας αποφύγουμε τις συνήθεις διακηρύξεις και τα εκλεπτυσμένα ψηφίσματα, τις εξαγγελίες προθέσεων. Αυτό θα ήταν απλώς υποκριτικό, συμβολικό μιας Ευρώπης ανίκανης να εκφράσει μια επίσημη και αποφασιστική θέση.
<SPEAKER ID="996" NAME="Adam Bielan  " LANGUAGE="PL">
Για άλλη μία φορά, ο Lukashenko "υπερφαλάγγισε" την Ευρωπαϊκή Ένωση, η οποία κατέδειξε την αφέλειά της, εφόσον δεν έθεσε αρχικούς όρους για το καθεστώς. Ο Lukashenko αποδείχθηκε ότι είναι πιο πανούργος πολιτικός από ό,τι νόμιζε η Ευρώπη. Οι εκλογές και τα όσα διαδραματίστηκαν κατά τη διάρκεια της εκστρατείας κατέδειξαν ότι η στρατηγική της ΕΕ ήταν ανεπαρκώς καταρτισμένη. Αυτό θα πρέπει να κάνει την ΕΕ να συνειδητοποιήσει την αφέλειά της στην ανατολική της πολιτική. Κατ' αρχάς, η Ευρώπη θα απαιτήσει συγκεκριμένες ενέργειες εκ μέρους του Μινσκ με στόχο τις ελευθερίες των πολιτών, εάν η διαδικασία ανοίγματος προς τη Λευκορωσία πρόκειται να έχει συνέχεια.
<P>
Είναι υψίστης σημασίας για τη Δύση να αναγνωρίσει αυτές τις εκλογές ως φάρσα, καθώς δεν επρόκειτο για ελεύθερες εκλογές. Εάν αναγνωριστούν αυτές οι εκλογές, θα συνεχίσουμε το παιχνίδι του Lukashenko με τη Δύση, στο οποίο ο Lukashenko θα είναι ο μόνος που θα επωφεληθεί περαιτέρω. Εξακολουθεί να μην υπάρχει ελευθερία των μέσων ενημέρωσης, ούτε ελευθερία του συνεταιρίζεσθαι. Οι μυστηριώδεις θάνατοι πολιτικών ακτιβιστών παραμένουν ανεξήγητοι 10 έτη μετά. " απελευθέρωση πολιτικών κρατουμένων δεν αλλάζει ουσιαστικά τίποτα. Μετά τις εκλογές, θα υπάρξουν περισσότερες διώξεις.
<P>
Μέχρι στιγμής, η κυβέρνηση του Donald Tusk δεν κατάφερε να επιδείξει καμία πρόοδο στην κατεύθυνση μιας ανατολικής πολιτικής. Δεν έχουν υπάρξει συγκεκριμένες διαπραγματεύσεις με τη Ρωσία, η ειρήνη στη Γεωργία έχει αποκατασταθεί, η Ουκρανία απομακρύνεται διαρκώς από την Ευρώπη, ενώ η Λευκορωσία συμπεριφέρθηκε στον απεσταλμένο μας σαν να μην υπήρχε. Νομίζω ότι αξίζει να εντοπιστεί ο συντάκτης αυτής της συμβιβαστικής ανατολικής πολιτικής.
<SPEAKER ID="138" NAME="Janusz Lewandowski  " LANGUAGE="PL">
Κύριε Πρόεδρε, η Ευρωπαϊκή Ένωση βρίσκεται σε στάδιο ανάλυσης και προσαρμογής της πολιτικής που ακολουθεί σε σχέση με τη Λευκορωσία. " πολιτική κυρώσεων και απομόνωσης που επιδιώκαμε έως τώρα δεν επέφερε τα αναμενόμενα αποτελέσματα. Απέτυχε να μεταβάλει την καταπιεστική φύση των αρχών. " επίθεση της Ρωσίας στη Γεωργία, η οποία σηματοδότησε τη συνέχιση των ιμπεριαλιστικών φιλοδοξιών του Κρεμλίνου, ήταν ένα νέο περιστατικό. Αναμφισβήτητα, θα έχει παρατηρηθεί στο Μινσκ και σε άλλες χώρες που η Ρωσία θεωρεί σφαίρα της επιρροής της. Μια προσπάθεια να επωφεληθούμε από αυτήν τη νέα κατάσταση με τη διπλωματία της ΕΕ θα έμοιαζε λογική, με πλήρη συνείδηση του κινδύνου του διαλόγου με ένα δικτάτορα. Αυτό έγινε σε συμφωνία με τη λευκορωσική αντιπολίτευση. Οι κοινοβουλευτικές εκλογές αποτέλεσαν ένα επιπλέον περιστατικό, ως δοκιμασία καλή θέλησης εκ μέρους του προέδρου Lukashenko.
<P>
" διπλωματία τύπου "μαστίγιο και καρότο" δεν αποδείχθηκε επιτυχής, αλλά αυτό δεν αποκλείει μια αναθεώρηση της πολιτικής για τη Λευκορωσία σε σχέση με τις εξελίξεις στη συγκεκριμένη χώρα. Ο στόχος παραμένει ο ίδιος - η προσέλκυση αυτής της ευρωπαϊκής χώρας στη σφαίρα της δημοκρατίας, μια οικονομία της αγοράς, καθώς και τα ανθρώπινα δικαιώματα. Είμαι πεπεισμένος ότι η διατήρηση της ανεξαρτησίας της Λευκορωσίας είναι αναγκαία προϋπόθεση, εφόσον μόνο κατ' αυτό τον τρόπο θα τελεσφορήσουν οι προοπτικές εκδημοκρατισμού της χώρας. Το εναλλακτικό σενάριο - ο εκδημοκρατισμός μιας χώρας που έχει απορροφηθεί από τη ρωσική αυτοκρατορία - είναι ιστορική πλάνη.
<SPEAKER ID="139" NAME="Marianne Mikko  " AFFILIATION="PSE">
γραπτώς. - (ET) Κυρίες και κύριοι, η Λευκορωσία έχει κατ' επανάληψη χαρακτηριστεί ως η "τελευταία δικτατορία της Ευρώπης" και έως σήμερα δεν έχει αλλάξει κάτι. Οι κοινοβουλευτικές εκλογές της 28ης Σεπτεμβρίου ήταν μια λυδία λίθος. Ήταν μια θετική χειρονομία για τον πρόεδρο Lukashenko να απελευθερώσει πολιτικούς κρατούμενους πριν από τις εκλογές. Ωστόσο, έχει επίσης καταστεί σαφές ότι η αντιπολίτευση δεν θα εισέλθει στο κοινοβούλιο στον βραχυπρόθεσμο ορίζοντα. Ο ΟΑΣΕ αποτίμησε σωστά τις εκλογές.
<P>
Μία από τις σημαντικότερες πτυχές για την ενίσχυση της λευκορωσικής κοινωνίας των πολιτών είναι η πολιτική θεωρήσεων της Ευρωπαϊκής Ένωσης. " κοινωνία των πολιτών πρέπει να συμμετάσχει όσο το δυνατόν πληρέστερα στον εκδημοκρατισμό της Λευκορωσίας. Προκειμένου να είναι ενεργοί πολίτες, οι άνθρωποι πρέπει να έχουν ευρύτερη άποψη για τον κόσμο και την ευκαιρία εξόδου από μια απολυταρχική χώρα.
<P>
Οι Λευκορώσοι χρειάζονται θεωρήσεις, προκειμένου να ταξιδεύουν. " απόκτηση θεώρησης Σένγκεν είναι μια περίπλοκη και χρονοβόρος διαδικασία. " διαδικασία θεώρησης πρέπει να απλοποιηθεί. Δεν πρέπει να τιμωρείται ο λαός. Κάνοντας την κυκλοφορία των πολιτών σύνθετη διαδικασία, περιορίζουμε τους Λευκορώσους να μετέχουν στις αξίες και στον πολιτισμό της Ευρωπαϊκής Ένωσης. Δεν είναι πρόθεσή μας να τιμωρήσουμε την κοινωνία των πολιτών της Λευκορωσίας.Είναι καιρός για αλλαγή. Ο λαός της Λευκορωσίας το αξίζει. Και είναι καθήκον μας ως Ευρωπαίων να τους βοηθήσουμε.
<SPEAKER ID="140" NAME="Αθανάσιος Παφίλης  " LANGUAGE="EL">
Mε προκλητική θρασύτητα και χωρίς κανένα στοιχείο, έστω για πρόσχημα, οι πολιτικές δυνάμεις που στηρίζουν και υπηρετούν την ΕΕ υπέγραψαν κοινό ψήφισμα καταδίκης της κυβέρνησης της Λευκορωσίας για τις εκλογές της 28ης Σεπτεμβρίου. Στο ίδιο μήκος κύματος κινείται και το προτεινόμενο ψήφισμα πολιτικών δυνάμεων του Ευρωπαϊκού Aριστερού Kόμματος μέσω της GUE/NGL. Είναι προφανές ότι η ΕΕ και τα κόμματα του Ευρωμονόδρομου (NΔ, ΠAΣOK, ΣΥN/ΣΥΡΙZA, ΛAOΣ) συμπαρατάσσονται με τους εκπροσώπους του ιμπεριαλισμού που συσπειρώνονται στην ονομαζόμενη αντιπολίτευση του NATOϊκού υπηρέτη κ. Mιλινκίεβιτς που έλαβε το "εκπληκτικό" ποσοστό του 6% στις προηγούμενες προεδρικές εκλογές και στις πρόσφατες βουλευτικές δεν εξέλεξε κανέναν βουλευτή.
<P>
Tα αποτελέσματα των εκλογών αποτελούν μιαν αποστομωτική απάντηση στους ιμπεριαλιστές της ΕΕ και των HΠA γιατί ο λαός της Λευκορωσίας στηρίζει την πολιτική της κυβέρνησης κατά του NATO και της ΕΕ. Aυτό είναι που εξαγριώνει και εξαχρειώνει τις πολιτικές δυνάμεις του Ευρωμονόδρομου. Aυτή τη φορά, μη έχοντας το πρόσχημα των ονομαζόμενων πολιτικών κρατουμένων οι οποίοι είχαν απελευθερωθεί, ούτε τη δικαιολογία της ισότιμης προβολής των υποψηφίων, την οποία αναγνωρίζουν ότι υπήρχε, με αυθάδη και αυθαίρετο τρόπο χαρακτηρίζουν το νέο κοινοβούλιο ως έχον αμφισβητούμενη δημοκρατική νομιμότητα.
<P>
Oι ευρωβουλευτές του KKΕ καταγγέλλουν και τα δύο απαράδεκτα ψηφίσματα και εκφράζουν την αλληλεγγύη τους στο λαό της Λευκορωσίας στον αγώνα του κατά της ιμπεριαλιστικής κυριαρχίας.
<SPEAKER ID="141" NAME="Toomas Savi  " AFFILIATION="ALDE">
γραπτώς. - Οι πρόσφατες εκλογές που διεξήχθησαν στη Λευκορωσία μπορούν να περιγραφούν ως οτιδήποτε εκτός από ελεύθερες και αμερόληπτες. " διαβόητη αρχή του Στάλιν ότι δεν έχει σημασία ποιος λαμβάνει τις ψήφους, αλλά ποιος τις καταμετρά, εξακολουθεί να χαίρει πολύ μεγάλης εκτίμησης στη Λευκορωσία. Επί το πλείστον, οι ψήφοι καταμετρήθηκαν εκτός του οπτικού πεδίου των παρατηρητών, συνεπώς η αποστολή παρακολούθησης των εκλογών του ΟΑΣΕ, για παράδειγμα, εξαναγκάστηκε να μην αναγνωρίσει τις εκλογές.
<P>
" υποκρισία του Lukashenko κατά την πρόσφατη προσπάθειά του να προσεγγίσει τη Δύση είναι καταφανής. Έδωσε υποσχέσεις για τη φύση των εκλογών, τις οποίες δεν κατόρθωσε να τηρήσει - παραβιάστηκαν τα δικαιώματα πολλών παρατηρητών των εκλογών, στερώντας τους το δικαίωμα πλήρους επίβλεψης των εκλογικών διαδικασιών. Δεν θα πρέπει να παραβλέψουμε αυτήν τη σοβαρή εκτροπή από τα ιδεώδη των δημοκρατικών εκλογών. Καμία κύρωση της Ευρωπαϊκής Ένωσης δεν θα πρέπει να αρθεί, πριν να ξεκινήσει εμφανής καθεστωτική μετάβαση.
<SPEAKER ID="995" NAME="Andrzej Jan Szejna  " AFFILIATION="PSE">
γραπτώς. - (PL) " θέση του Συμβουλίου και της Επιτροπής, καθώς και το ψήφισμα του Ευρωπαϊκού Κοινοβουλίου για την κατάσταση στη Λευκορωσία, έχουν ως στόχο την αποτίμηση των αποτελεσμάτων των κοινοβουλευτικών εκλογών που διεξήχθησαν στις 28 Σεπτεμβρίου, καθώς επίσης και του αντίκτυπου που αυτά είχαν στις σχέσεις της ΕΕ με τη Λευκορωσία.
<P>
" Ευρωπαϊκή Ένωση βρίσκεται εν μέσω μιας σύνθετης διεθνούς κατάστασης. Από τη μία πλευρά, η Λευκορωσία, αναμφίβολα, απέτυχε να εκπληρώσει τις δημοκρατικές της υποχρεώσεις, αλλά, από την άλλη πλευρά, διαπιστώνουμε μια σταδιακή, παρότι βραδεία, "διάλυση" του απολυταρχισμού.
<P>
Κατά τη διάρκεια των εκλογών, υπήρχε η δυνατότητα να διακρίνουμε ορισμένα θετικά φαινόμενα προς την κατεύθυνση του εκδημοκρατισμού, όπως η απελευθέρωση πολιτικών κρατουμένων, το αίτημα για ανεξάρτητους παρατηρητές του ΟΑΣΕ, καθώς και μια βελτίωση των συνθηκών παρατήρησης των εκλογών. Εντούτοις, οι αρχές της Λευκορωσίας δεν εκπλήρωσαν όλες τις υποχρεώσεις τους. Θα πρέπει να επιβεβαιώσουν την επιθυμία τους να βελτιώσουν τη συνεργασία με την ΕΕ και να δημιουργήσουν καλύτερες συνθήκες για διάλογο με την ΕΕ. Θα πρέπει να αναλάβουν γνήσια δράση σε ευρύτερη κλίμακα, για να κινηθούν προς την κατεύθυνση της δημοκρατίας, του σεβασμού των ανθρωπίνων δικαιωμάτων και της αρχής του κράτους δικαίου.
<P>
Υποστηρίζω πλήρως το κάλεσμα της Επιτροπής και του Συμβουλίου για αναθεώρηση και πιθανή αναστολή ορισμένων εκ των περιορισμών που είναι σε ισχύ αναφορικά με τη Λευκορωσία. Δεν πρέπει να παρακωλύεται η ανάπτυξη της κοινωνίας των πολιτών. Οι κυρώσεις που επέβαλε η ΕΕ - ειδικά όσες σχετίζονται με τις διαδικασίες θεώρησης και τα έξοδα για την απόκτηση μιας θεώρησης - πλήττουν τους απλούς πολίτες, όχι τις κρατικές αρχές.

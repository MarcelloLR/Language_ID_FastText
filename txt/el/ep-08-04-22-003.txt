<CHAPTER ID="003">
Ετήσια έκθεση της ΕΤΕπ (2006) (συζήτηση) 
<SPEAKER ID="007" NAME="Πρόεδρος">
" ημερήσια διάταξη προβλέπει τη συζήτηση της έκθεσης του κ. Jean-Pierre Audy, εξ ονόματος της Επιτροπής Ελέγχου των Προϋπολογισμών, σχετικά με την ετήσια έκθεση 2006 της Ευρωπαϊκής Τράπεζας Επενδύσεων.
<SPEAKER ID="008" NAME="Jean-Pierre Audy">
εισηγητής. - (FR) Κύριε Πρόεδρε, κύριε Επίτροπε, κύριε Πρόεδρε της Ευρωπαϊκής Τράπεζας Επενδύσεων, κυρίες και κύριοι, θα ήθελα καταρχάς να σας ευχαριστήσω, κύριε Maystadt, για την εξαιρετική σχέση την οποία έχετε δημιουργήσει με τους βουλευτές του Ευρωπαϊκού Κοινοβουλίου στην Επιτροπή Ελέγχου των Προϋπολογισμών, η οποία έχει συμβάλει σημαντικά στη σύνταξη της έκθεσης την οποία πρόκειται να συζητήσουμε. Θα ήθελα επίσης να εκφράσω τις ευχαριστίες μου στην ομάδα του προσωπικού σας, και ιδίως στον Philippe de Fontaine Vive, Αντιπρόεδρο, με τον οποίο κατάφερα να εργαστώ μέσα σε ένα κλίμα απόλυτης διαφάνειας στα κεντρικά γραφεία της Τράπεζας στο Λουξεμβούργο.
<P>
Εκτελείτε το καθήκον σας, κύριε Maystadt, με μεγάλη ικανότητα, θέρμη, αποφασιστικότητα και θάρρος, αλλά και με σοφία και επίσης, θα προσέθετα, με κομψότητα.
<P>
" ΕΤΕπ, η οποία ιδρύθηκε με τη Συνθήκη της Ρώμης, γιορτάζει την 50ή επέτειό της το 2008. Τα μέλη της είναι τα κράτη μέλη της Ευρωπαϊκής Ένωσης, και οι υπουργοί οικονομικών τους σχηματίζουν το συμβούλιο των διοικητών της. Αποστολή της είναι να συμβάλλει στην ανάπτυξη της κοινής αγοράς, προσφεύγοντας στις αγορές κεφαλαίων και στα ίδια κεφάλαιά της. Είναι ένα κοινοτικό μέσο εντός του οποίου η εξουσία ασκείται κατά τρόπο διακυβερνητικό.
<P>
Είναι καλό που οι εκπρόσωποι των πολιτών συζητούν σχετικά με αυτά τα ζητήματα σε μια περίοδο που οι ίδιοι οι πολίτες περιμένουν να δουν αποτελέσματα από την Ευρωπαϊκή Ένωση· πολλές φορές ωφελούνται από τις υπηρεσίες της ΕΤΕπ χωρίς να το συνειδητοποιούν. Πρώτον, θα ήθελα να συγχαρώ την Τράπεζα για τη δράση της, το φιλόδοξό της σχέδιο δραστηριοτήτων και έργων· χαιρετίζω ιδιαίτερα την υπεροχή της νέας στρατηγικής 2007-2009, που περιλαμβάνει τη διαφάνεια, την ενίσχυση της προστιθέμενης αξίας και τη σταδιακή αύξηση της ανάληψης κινδύνων, δραστηριότητες υπέρ των ΜΜΕ και των φορέων τοπικής διοίκησης, τη χρήση νέων χρηματοοικονομικών μέσων και την εντατικοποίηση της συνεργασίας με την Ευρωπαϊκή Επιτροπή. Θα πρέπει επίσης να τονιστεί ο σημαντικός ρόλος της Τράπεζας στην πολιτική γειτονίας, ενώ η έκθεση ζητεί ειδικότερα την περαιτέρω ανάπτυξη του ευρωμεσογειακού φορέα επενδύσεων και εταιρικής σχέσης (FEMIP), στο πλαίσιο της ευρωμεσογειακής πολιτικής.
<P>
Πιστεύω, εντούτοις, ότι είναι καιρός η Ευρωπαϊκή Ένωση να εξελιχθεί περισσότερο, ταχύτερα και καλύτερα όσον αφορά τον έλεγχο και την υποστήριξη για τη χρηματοδότηση των επενδύσεών της. Όσον αφορά τους μηχανισμούς ελέγχου, πιστεύω ότι είναι καιρός να καθιερωθεί ο πραγματικός έλεγχος της ρύθμισης του τραπεζικού τομέα, και συνιστώ την προσφυγή της ΕΤΕπ στην Επιτροπή Ευρωπαϊκών Αρχών Τραπεζικής Εποπτείας, η οποία εδρεύει στο Λονδίνο, προκειμένου να εξετάσει τους όρους, για την εν λόγω αποστολή ελέγχου, και συγκεκριμένα να αποφασίσει ποιος μπορεί να μεριμνήσει για αυτή την αποστολή εν απουσία δυστυχώς μιας πραγματικής ευρωπαϊκής τραπεζικής ρυθμιστικής αρχής.
<P>
Σχετικά με την υποστήριξη της Ευρωπαϊκής Ένωσης για τη χρηματοδότηση επενδύσεων, όπου οι ανάγκες υπολογίζονται σε 600 δισεκατομμύρια ευρώ μόνο για τα δίκτυα διευρωπαϊκών μεταφορών, προτείνω να εκπονηθεί μία μελέτη όσον αφορά το ρόλο της Ευρωπαϊκής Ένωσης στην ανάπτυξη της επικράτειάς μας. Οι χρηματοδοτήσεις που διατίθενται από τα κράτη μέλη και την ΕΕ απέχουν πολύ από το να ικανοποιούν τις εν λόγω ανάγκες. Δεν είναι αδιανόητο, κύριε Επίτροπε, η Ευρωπαϊκή Ένωση να δυσκολεύεται να συγκεντρώσει 3,4 δισεκατομμύρια ευρώ για τη χρηματοδότηση ενός τόσο στρατηγικού έργου, από βιομηχανική, επιστημονική και στρατιωτική άποψη, όπως το Galileo, υπό αυτές τις συνθήκες;
<P>
Προτείνω, δεδομένης της ποιότητας των ανθρωπίνων πόρων της ΕΤΕπ, της εξ αποστάσεως θεώρησης και της εμπειρίας της στη χρηματοδότηση μεγάλων υποδομών, να της αναθέσει η Επιτροπή την αποστολή εκπόνησης μιας στρατηγικής μελέτης για τη χρηματοδότηση των επενδύσεων, μη εξαιρώντας καμία πιθανή υπόθεση: επιδοτήσεις, καταβολή των αναληφθέντων ποσών από τα κράτη μέλη στο κεφάλαιο της ΕΤΕπ, δάνεια (συμπεριλαμβανομένων ειδικών δανείων των κρατών μελών όπως προβλέπεται στο άρθρο 6 του καταστατικού της ΕΤΕπ), καινοτόμα μέσα όπως ο καταμερισμός κινδύνου και μέσα εγγύησης δανείων, κατάλληλη χρηματοοικονομική τεχνική στα μακροπρόθεσμα σχέδια που δεν είναι άμεσα αποδοτικά και κερδοφόρα σύμφωνα με χρηματοοικονομικά κριτήρια με βάση την αγορά, δημιουργία ενός τμήματος επενδύσεων εντός του προϋπολογισμού της Ευρωπαϊκής Ένωσης, χρηματοδοτικές κοινοπραξίες ανάμεσα στην ευρωπαϊκή, τις εθνικές και τις τοπικές αρχές, συμπράξεις ιδιωτικού-δημόσιου τομέα, κλπ.
<P>
Αυτές, κύριε Πρόεδρε, κύριε Maystadt, κυρίες και κύριοι, είναι οι ιδέες τις οποίες παρουσιάζει η εν λόγω έκθεση. Αναμένω τη συζήτηση που θα ακολουθήσει και σας ευχαριστώ για την προσοχή σας.
<SPEAKER ID="009" NAME="Joaquín Almunia">
Μέλος της Επιτροπής. - (ES) Κύριε Πρόεδρε, κυρίες και κύριοι, θα ήθελα να ευχαριστήσω τον κ. Audy, ο οποίος συνέταξε και μας παρουσίασε μόλις μια εξαιρετική ετήσια έκθεση σχετικά με την έκθεση της Ευρωπαϊκής Τράπεζας Επενδύσεων για το 2006. Φρονώ ότι, όπως αντανακλά και η έκθεση, ο παραγωγικός διάλογος, ο οποίος έχει καθιερωθεί μεταξύ της Ευρωπαϊκής Τράπεζας Επενδύσεων και του Κοινοβουλίου κατά τα τελευταία χρόνια είναι πολύ σημαντικός, καθώς ωφελεί τη δημοκρατική διαφάνεια, η οποία έχει μεγάλη σημασία τόσο για το Κοινοβούλιο, όσο και για το εν λόγω χρηματοπιστωτικό ίδρυμα.
<P>
" ΕΤΕπ συμβάλλει σημαντικά στη δρομολόγηση και την ανάπτυξη πολλών ευρωπαϊκών πολιτικών και θα πρέπει, ως εκ τούτου, να επικροτήσουμε την ποιότητα αυτού του διαλόγου, ο οποίος αναμφισβήτητα ενισχύεται με την παρουσία του Philippe Maystadt στα ηνία της τράπεζας.
<P>
" δραστηριότητα της Ευρωπαϊκής Τράπεζας Επενδύσεων ενισχύεται επίσης μέσω του νέου χρηματοοικονομικού πλαισίου, με τις νέες δημοσιονομικές προοπτικές της Ευρωπαϊκής Ένωσης για την περίοδο 2007-2013. Βεβαίως συζητούμε για την έκθεση του 2006. " πρόοδος των προοπτικών αυτών για αυτή την αρχική περίοδο των 15 ή 16 μηνών δεν καλύπτεται ακόμη από την έκθεση, όμως με τα νέα χρηματοδοτικά μέσα που δρομολογήθηκαν χάρη σε αυτές τις νέες προοπτικές, η συνεργασία θα συνεχίζεται και θα καθίσταται ακόμη πιο φιλόδοξη και αποτελεσματική σε πολλούς τομείς: σε πολιτικές για την έρευνα και την ανάπτυξη, την περιφερειακή ανάπτυξη, τα διευρωπαϊκά δίκτυα, την υποστήριξη μικρών και μεσαίων επιχειρήσεων κλπ.
<P>
Επίσης, όσον αφορά τις εξωτερικές ενέργειες της Ευρωπαϊκής Τράπεζας Επενδύσεων, βάσει των εν λόγω δημοσιονομικών προοπτικών έχει ήδη εγκριθεί η νέα εξωτερική εντολή της ΕΤΕπ. Με το Ευρωπαϊκό Ταμείο Επενδύσεων αυξάνεται η συνεργασία όχι μόνο στο πλαίσιο της Τράπεζας, αλλά και στο πλαίσιο του ομίλου της Ευρωπαϊκής Τράπεζας Επενδύσεων. Απόδειξη αυτού είναι, παραδείγματος χάριν, το πρόγραμμα Jeremy.
<P>
Επίσης, είμαστε ικανοποιημένοι από την τριμερή συμφωνία μεταξύ της Ευρωπαϊκής Τράπεζας Επενδύσεων, της ΕΤΑΑ, η οποία είναι η Ευρωπαϊκή Τράπεζα για την Ανασυγκρότηση και την Ανάπτυξη, και της Επιτροπής, για την ανάληψη ενεργειών από την καθεμιά στις χώρες οι οποίες συνορεύουν ανατολικά με την Ευρωπαϊκή Ένωση, καθώς και με την ανάπτυξη του ευρωμεσογειακού φορέα επενδύσεων και εταιρικής σχέσης (FEMIP), στον οποίο αναφέρθηκε ο κ. Audy, και ο οποίος εκτελεί σημαντικό έργο, και όλα αυτά αποτελούν παραδείγματα ενός διαρκώς στενότερου συνδέσμου μεταξύ των δραστηριοτήτων της Τράπεζας και των εξωτερικών δραστηριοτήτων της Ευρωπαϊκής Ένωσης.
<P>
" έκθεση του κ. Audy επισημαίνει, και κατά τη γνώμη μου πολύ ορθά, τη δυνατότητα της Ευρωπαϊκής Τράπεζας Επενδύσεων να αναπτύξει καινοτόμα χρηματοδοτικά μέσα τα οποία μπορούν να έχουν τεράστιες επιδράσεις, από την άποψη της αύξησης των διαθέσιμων πόρων στον κοινοτικό προϋπολογισμό, για την υλοποίηση μιας ολόκληρης σειράς πολιτικών.
<P>
" Επιτροπή γνωρίζει τη δυνατότητα αυτή. Όχι μόνο έχουμε συνάψει ήδη συμφωνίες με την Ευρωπαϊκή Τράπεζα Επενδύσεων, οι οποίες έχουν εγκριθεί από το Συμβούλιο και το Κοινοβούλιο, για να γίνουν περισσότερα με τους ίδιους δημοσιονομικούς πόρους σε τομείς όπως τα διευρωπαϊκά δίκτυα ή η πολιτική έρευνας και ανάπτυξης, αλλά και στο πλαίσιο της αναθεώρησης του κοινοτικού προϋπολογισμού την οποία θα προτείνουμε στο τέλος του 2008 ή στις αρχές του 2009 για συζήτηση, επιδιώκουμε την επέκταση αυτών των νέων χρηματοδοτικών μηχανισμών και τη συνεπαγόμενη αύξηση της δυνατότητας δράσης μέσω των διαθέσιμων δημοσιονομικών πόρων σε άλλους τομείς προτεραιότητας, όπως η ενέργεια και η αλλαγή του κλίματος.
<P>
Όσον αφορά τους μηχανισμούς για τη συνεργασία με την Τράπεζα, θα ήθελα επίσης να σας ενημερώσω ότι ολοκληρώνουμε ήδη τις διαπραγματεύσεις με την Τράπεζα σχετικά με ένα νέο μνημόνιο συνεννόησης που θα καλύπτει όλες τις σχέσεις συνεργασίας μας, και ελπίζουμε ότι θα καταστήσει τις σχέσεις αυτές ακόμη πιο αποτελεσματικές.
<P>
Δεν μπορώ να δώσω κάποια απάντηση στην πρόταση του εισηγητή, κ. Audy, του οποίου συμμερίζομαι την ανησυχία, σχετικά με το ποια είναι η σωστή επιλογή για την εποπτεία της Ευρωπαϊκής Τράπεζας Επενδύσεων ως χρηματοοικονομικού ιδρύματος. Δεν έχω τη λύση, αλλά νομίζω ότι πρόκειται για ένα πολύ σημαντικό ζήτημα, επί του οποίου καλούμαστε όλοι να συνεργαστούμε προκειμένου να ανταποκριθούμε κατάλληλα.
<P>
Τέλος, κύριε Πρόεδρε, θα ήθελα να επαναλάβω την ικανοποίηση της Επιτροπής από αυτή την υψηλού επιπέδου συνεργασία μεταξύ του Κοινοβουλίου και της Ευρωπαϊκής Τράπεζας Επενδύσεων, και ελπίζω ότι στο μέλλον αυτό θα δώσει σε όλους μας τη δυνατότητα -σε όλα τα ευρωπαϊκά θεσμικά όργανα- να συμβάλουμε στην καλύτερη επίτευξη των στόχων της Ένωσης.
<SPEAKER ID="010" NAME="Marusya Ivanova Lyubcheva">
εξ ονόματος της Ομάδας PSE. - (BG) " έκθεση αποτελεί παράδειγμα καλής συνεργασίας μεταξύ του Ευρωπαϊκού Κοινοβουλίου και του εν λόγω χρηματοπιστωτικού ιδρύματος του οποίου αποστολή είναι να συμβάλλει σε μια ισορροπημένη και υγιή ανάπτυξη της Κοινότητας προσφεύγοντας σε μέσα της αγοράς κεφαλαίων και σε ίδιους πόρους. Συγχαίρω τον εισηγητή για την καλή παρουσίαση της Ευρωπαϊκής Τράπεζας Επενδύσεων, τις λογικές προτάσεις του, οι οποίες στοχεύουν στην ενίσχυση της συνεργασίας, της αποτελεσματικότητας και της διαφάνειας των εργασιών. " έκθεση της Τράπεζας απαριθμεί άφθονα παραδείγματα επιτευγμάτων όσον αφορά τους κύριους στόχους και τις προτεραιότητες της Ένωσης, όπως η γεωγραφική κατανομή των επενδύσεων, η στρατηγική διεύθυνση και οι αιτήσεις έργων. Οι μελλοντικές προσπάθειες θα πρέπει να επικεντρωθούν σε πολλούς τομείς, όπως για παράδειγμα για την ενθάρρυνση των ιδιωτικών επιχειρήσεων να υλοποιήσουν επενδυτικές πολιτικές, συμπεριλαμβανομένων έργων κοινωνικής ευθύνης σύμφωνα με την πολιτική κοινωνικής συνοχής και περιφερειακής ισορροπίας της ΕΕ· για τον προσδιορισμό μηχανισμών εσωτερικής επιθεώρησης και εσωτερικού ελέγχου· για τη σύσταση γραφείων στα νέα κράτη μέλη και για την καθιέρωση νέων μηχανισμών χρηματοδότησης. Υποστηρίζω τις τροποποιήσεις που πραγματοποιήθηκαν στην Ολομέλεια και οι οποίες αφορούν αυστηρότερο έλεγχο του κεφαλαίου.
<SPEAKER ID="011" NAME="Bart Staes" LANGUAGE="NL">
Κύριε Πρόεδρε, κύριε Επίτροπε, κύριε Maystadt, κυρίες και κύριοι, το Ευρωπαϊκό Κοινοβούλιο έχει κάνει πολλές συστάσεις και συμφωνώ με τρεις από αυτές. Θα επιθυμούσα επίσης να ζητήσω από τον κ. Maystadt να αναφερθεί σχετικά στην απάντησή του.
<P>
Είμαστε ευχαριστημένοι που η Ευρωπαϊκή Τράπεζα Επενδύσεων ακολουθεί μια πολιτική μηδενικής ανοχής όσον αφορά την απάτη και τη διαφθορά. Το Ευρωπαϊκό Κοινοβούλιο μάλιστα θα επιθυμούσε να ενισχύσει περισσότερο την πολιτική αυτή. Εισηγούμαστε, για παράδειγμα, μέτρα για την υλοποίηση ενός μηχανισμού αποκλεισμού όσον αφορά εταιρείες για τις οποίες υπάρχουν υπόνοιες ή έχουν βρεθεί ένοχες για διαφθορά. Υποστηρίζουμε την ενίσχυση της πολιτικής για τους πληροφοριοδότες και τασσόμαστε υπέρ μιας αναθεώρησης των υφιστάμενων διαδικασιών υποβολής προσφορών. Τι πιστεύει ο κ. Maystadt σχετικά;
<P>
Ένα δεύτερο στοιχείο: πολλά δισεκατομμύρια ευρώ επενδύονται στα διευρωπαϊκά δίκτυα. Ως Ευρωπαϊκό Κοινοβούλιο, θα πρέπει να επιδιώξουμε να στηρίξουμε ειδικότερα όσα έργα επιδεικνύουν μικρότερο ή αρνητικό αποτύπωμα CO2.
<P>
Τέλος, όσον αφορά τις εξωτερικές δανειοδοτικές πράξεις, θα επιθυμούσαμε την άσκηση εποπτείας προκειμένου να διασφαλίζεται ότι οι εν λόγω δραστηριότητες, ειδικότερα στην αφρικανική ήπειρο, συνάδουν με την ευρωπαϊκή κοινή αντίληψη για την ανάπτυξη, αλλά και τους στόχους της χιλιετίας.
<P>
Ως Πρόεδρος της Ευρωπαϊκής Τράπεζας Επενδύσεων, τι απαντά ο κ. Maystadt στις εισηγήσεις του Κοινοβουλίου;
<SPEAKER ID="012" NAME="Koenraad Dillen" AFFILIATION="NI">
(NL) Κύριε Πρόεδρε, επικροτούμε το γεγονός ότι η έκθεση αυτή δίδει έμφαση στην πολιτική μηδενικής ανοχής της ΕΤΕπ όσον αφορά την απάτη και τη διαφθορά και επίσης επισημαίνει τον αυξανόμενο αριθμό των ερευνών τις οποίες διεξάγει η OLAF. Ωστόσο, η εμπειρία στη σύναψη δανείων μάς έχει δείξει ότι η ΕΤΕπ δεν είναι αλάθητη. Πρόσφατα, παραδείγματος χάριν, ένα δάνειο 100 εκατομμυρίων ευρώ για ένα μεγάλης κλίμακας έργο εξόρυξης στο Κονγκό επικρίθηκε σφοδρά λόγω σημαντικών ατασθαλιών κάθε μορφής, όπως έλλειψη διαφάνειας στη διαπραγματευτική διαδικασία και στην τελική ανάθεση της σύμβασης. Υπήρχε σημαντική σύγκρουση συμφερόντων. Από το 2000, η Ευρωπαϊκή Τράπεζα Επενδύσεων έχει ήδη επενδύσει περισσότερα από 700 εκατομμύρια ευρώ σε κάθε μορφής έργα εξόρυξης στην Αφρική.
<P>
Αυτό που θα ήθελα να τονίσω στο σημείο αυτό είναι ότι αυτά τα πολλά εκατομμύρια προέρχονται από τους ευρωπαίους φορολογούμενους και ότι η πολιτική δανειοδότησης και ανάθεσης συμβάσεων του θεσμικού οργάνου μας πρέπει, ως εκ τούτου, να υπόκεινται επίσης στην εκτενέστερη δυνατή εποπτεία, ειδικότερα όταν πρόκειται για χρηματοδότηση έργων εκτός Ευρώπης.
<SPEAKER ID="013" NAME="Paul Rübig" AFFILIATION="PPE-DE">
(DE) Κύριε Πρόεδρε, Πρόεδρε Maystadt, θα ήθελα να συγχαρώ τον κ. Audy, επειδή πολύ σωστά επεσήμανε ότι τα διευρωπαϊκά δίκτυα έχουν ιδιαίτερη σημασία για εμάς. Μπορώ να φανταστώ ότι, από αυτή την άποψη, η ΕΤΕπ παρέχει επίσης ένα μέσο ενθάρρυνσης για τον διαχωρισμό του ιδιοκτησιακού καθεστώτος.
<P>
Έχουμε τώρα μπροστά μας τις προτάσεις της Επιτροπής, δηλαδή να εστιάσουμε περισσότερο στον διαχωρισμό του ιδιοκτησιακού καθεστώτος στον τομέα της ενέργειας και των τηλεπικοινωνιών. " πρότασή μου θα ήταν να εστιάσουμε στη δημιουργία κινήτρων στο πεδίο αυτό παρά να επικεντρωθούμε στη θέσπιση νομικών υποχρεώσεων.
<P>
" δεύτερη παρατήρησή μου αφορά το ότι η εξαγωγική βιομηχανία αντιμετωπίζει δυσκολίες επί του παρόντος όσον αφορά τη διατήρηση των επιδόσεών της, ιδίως τώρα που το ευρώ είναι ισχυρό. Θα ήταν δυνατόν να εστιάσουμε σε ειδικά προγράμματα για την εξασφάλιση εγγυημένης υποστήριξης των εξαγωγικών επιδόσεων των ευρωπαϊκών μας επιχειρήσεων;
<SPEAKER ID="014" NAME="Philippe Maystadt">
Πρόεδρος της Ευρωπαϊκής Τράπεζας Επενδύσεων. - (FR) Κύριε Πρόεδρε, κύριε Επίτροπε, κυρίες και κύριοι, επιτρέψτε μου καταρχάς να σας ευχαριστήσω που μου δίνετε για άλλη μια φορά την ευκαιρία να συνεχίσω τον διάλογό μας με το Ευρωπαϊκό Κοινοβούλιο. Πιστεύω ότι είναι σημαντικό ένα όργανο όπως η ΕΤΕπ να δίνει τακτικά αναφορά στους εκπροσώπους των πολιτών της ΕΕ.
<P>
Θα ήθελα να ευχαριστήσω ειδικότερα τον κ. Audy για την έκθεσή του. Είμαι μάρτυρας της σημαντικής προσωπικής προσπάθειας την οποία κατέβαλε για τη σύνταξη της εν λόγω έκθεσης. Έλαβε μέρος σε πολλές συναντήσεις εργασίας τόσο στις Βρυξέλλες, όσο και στο Λουξεμβούργο, συνεχίζοντας έτσι τον εποικοδομητικό διάλογο τον οποίο ξεκινήσαμε με τους προκατόχους του. Στην παρουσίασή του σήμερα το πρωί, επεσήμανε δύο σημεία.
<P>
Το πρώτο ζήτημα το έχουμε ήδη συζητήσει σε προηγούμενες εκθέσεις -θυμάμαι την έκθεση του κ. Schmidt και του κ. Lipietz- και αφορά το ζήτημα για το αν η Ευρωπαϊκή Τράπεζα Επενδύσεων, επειδή πρόκειται για τράπεζα, θα πρέπει να υπόκειται σε τραπεζικό έλεγχο ή εποπτεία. Τα ισχύοντα κείμενα δεν προβλέπουν κάτι τέτοιο. Γίνονται, φυσικά, έλεγχοι για την Ευρωπαϊκή Τράπεζα Επενδύσεων: ο έλεγχος από το Ελεγκτικό Συνέδριο, όσον αφορά τον βαθμό στον οποίο η ΕΤΕπ χρησιμοποιεί κεφάλαια της ΕΕ, και επίσης ο έλεγχος από την ελεγκτική επιτροπή που απαρτίζεται από εμπειρογνώμονες οι οποίοι διορίζονται από τους διοικητές που ενημερώνουν άμεσα τους διοικητές μας. Αληθεύει όμως ότι εάν θέλουμε να εφαρμόσουμε τις βέλτιστες πρακτικές στην ΕΤΕπ, θα επιθυμούσαμε αδιαμφισβήτητα να ελέγχεται η ορθή εφαρμογή των πρακτικών αυτών στην ΕΤΕπ από ένα ειδικό όργανο.
<P>
Θεωρητικά, μπορούμε να σκεφθούμε τρεις πιθανές οδούς. " πρώτη αναφέρεται στη Συνθήκη του Μάαστριχτ, στο άρθρο 105 παράγραφος 6. Αφορά τη δυνατότητα της Ευρωπαϊκής Κεντρικής Τράπεζας να ασκεί εποπτικό ρόλο. " Συνθήκη αναφέρει ότι το Συμβούλιο, ενεργώντας ομόφωνα, δύναται να παραχωρήσει στην Ευρωπαϊκή Κεντρική Τράπεζα ρόλο προληπτικής εποπτείας. Πρόκειται για μία οδό η οποία υφίσταται μεν θεωρητικά, αλλά στην πραγματικότητα είναι αμφίβολο αν τα κράτη μέλη, προς το παρόν τουλάχιστον, θα συναινούσαν ομόφωνα στην παραχώρηση αυτού του νέου ρόλου στην Ευρωπαϊκή Κεντρική Τράπεζα.
<P>
Μία άλλη δυνατότητα είναι αυτή την οποία έχουμε ξεκινήσει ανεπίσημα, δηλαδή να καλέσουμε μια εθνική ρυθμιστική αρχή. Επί του παρόντος πρόκειται για τη ρυθμιστική αρχή του Λουξεμβούργου, το Εποπτικό Συμβούλιο του χρηματοοικονομικού τομέα του Λουξεμβούργου, το οποίο ασκεί αυτόν τον ρόλο και σε σχέση με την Ευρωπαϊκή Τράπεζα Επενδύσεων, ιδίως όσον αφορά τον έλεγχο της σωστής εφαρμογής του "Βασιλεία ΙI".
<P>
Μια τρίτη οδός διερεύνησης θα ήταν να ισχυροποιηθεί η ελεγκτική επιτροπή η οποία προβλέπεται από το Καταστατικό μας και να μετατραπεί σε οιονεί εποπτική αρχή του τραπεζικού τομέα. " μεταρρυθμιστική συνθήκη προβλέπει τη διεύρυνση της ελεγκτικής επιτροπής. Ως πρώτο βήμα θα μπορούσαν να διοριστούν πολλές αρχές τραπεζικής εποπτείας, οι οποίες θα μετέφεραν στην ελεγκτική επιτροπή την απαραίτητη εμπειρία προκειμένου να ελέγχει ότι η ΕΤΕπ πράγματι εφαρμόζει τις βέλτιστες πρακτικές εν προκειμένω.
<P>
Το δεύτερο σημείο το οποίο επεσήμανε ο κ. Audy ήταν ο ειδικός ρόλος τον οποίο θα επιθυμούσαμε να διαδραματίσει η Ευρωπαϊκή Τράπεζα Επενδύσεων στις υποδομές, ιδίως στα διευρωπαϊκά δίκτυα. Όπως γνωρίζετε, η ΕΤΕπ ήδη διαδραματίζει έναν σχετικά σημαντικό ρόλο σε αυτό το πεδίο. Το περασμένο έτος χρηματοδοτήσαμε τα διευρωπαϊκά δίκτυα με σχεδόν 9 δισεκατομμύρια ευρώ. Χρησιμοποιούμε διάφορα μέσα, συμπεριλαμβανομένου του διαρθρωτικού χρηματοδοτικού μέσου, το οποίο μας δίνει τη δυνατότητα να ρισκάρουμε περισσότερο από ό, τι είθισται. Για παράδειγμα, πρόσφατα προσφύγαμε σε αυτό για έναν αυτοκινητόδρομο στην Ελλάδα. Αποτελεί ένα καλό, σαφές παράδειγμα της χρήσης αυτού του συγκεκριμένου μέσου για την ενθάρρυνση του ιδιωτικού τομέα να ρισκάρει περισσότερο με τη λειτουργία ενός αυτοκινητοδρόμου.
<P>
Πολύ πρόσφατα αναπτύξαμε μαζί με την Ευρωπαϊκή Επιτροπή έναν νέο μηχανισμό εγγυήσεων για να καλύψουμε έναν συγκεκριμένο τύπο κινδύνου, τον κίνδυνο ανεπαρκούς κυκλοφορίας κατά τα πρώτα έτη λειτουργίας ενός στοιχείου υποδομής. " εμπειρία έχει δείξει ότι τα πρώτα τέσσερα ή πέντε έτη συνήθως είναι τα πιο κρίσιμα. Πρόκειται για τα έτη κατά τα οποία τα έσοδα δεν ανέρχονται απαραιτήτως στο αναμενόμενο επίπεδο. Αυτό συνεπάγεται προβλήματα για τους ιδιωτικούς φορείς, και έτσι ενθαρρύνοντας τον ιδιωτικό τομέα να αναλάβει τη χρηματοδότηση μιας τέτοιας υποδομής ανεξαρτήτως του εν λόγω προβλήματος, αναπτύξαμε σε συνεργασία με την Επιτροπή έναν νέο μηχανισμό εγγυήσεων.
<P>
Θα προσέθετα ότι η Ευρωπαϊκή Τράπεζα Επενδύσεων έχει αναλάβει την πρωτοβουλία σύστασης ενός ευρωπαϊκού κέντρου εμπειρογνωμοσύνης για τις συμπράξεις δημόσιου και ιδιωτικού τομέα, προκειμένου να μοιραστούμε την εμπειρία μας στον τομέα αυτό με εθνικούς εκπροσώπους. Κύριε Audy, πρόκειται σίγουρα για έναν τομέα στον οποίο η ΕΤΕπ είναι πρόθυμη να συνεχίσει τη δράση της.
<P>
Ο κ. Staes έθεσε ένα ερώτημα σχετικά με την πολιτική καταπολέμησης της απάτης. Δημοσιεύσαμε μόλις την πολιτική μας για την καταπολέμηση της απάτης κατόπιν μιας διαδικασίας διαβούλευσης για την οποία χρειάστηκαν πολλοί γύροι συνομιλιών. Όσον αφορά το συγκεκριμένο ερώτημα το οποίο έθεσε, σχετικά με ένα σύστημα αποκλεισμού που θα εμπόδιζε τις εταιρείες, οι οποίες έχουν κριθεί ένοχες για απάτη ή διαφθορά, να συνεχίσουν να συμμετέχουν σε έργα τα οποία χρηματοδοτούμε, ανακοινώνουμε στην παρούσα πολιτική ότι ελπίζουμε να καταφέρουμε να χρησιμοποιήσουμε το ίδιο σύστημα το οποίο επιχειρεί να θέσει σε εφαρμογή η Επιτροπή. Εάν καθίστατο αδύνατον -και αυτό θα πρέπει να το γνωρίζουμε έως το τέλος του τρέχοντος έτους- εάν, για νομικούς λόγους, δεν ήταν δυνατόν να χρησιμοποιήσουμε το ίδιο σύστημα, τότε θα δημιουργούσαμε το δικό μας σύστημα αποκλεισμού.
<P>
Όσον αφορά τη χρηματοδότησή μας στον τομέα της ενέργειας, έχουμε αναθεωρήσει την πολιτική μας για τη χρηματοδότηση ενεργειακών έργων υπό το πρίσμα των ευρωπαϊκών κατευθυντήριων γραμμών για την καταπολέμηση της αλλαγής του κλίματος. Ως αποτέλεσμα, αποφασίσαμε να δώσουμε προτεραιότητα σε τύπους επενδύσεων που θα μειώνουν τις εκπομπές CO2 και αυτό είναι ήδη έκδηλο στα στοιχεία για το 2007, καθώς η χρηματοδότηση για προϊόντα παραγωγής ηλεκτρικής ενέργειας με χρήση ορυκτών καυσίμων αντιστοιχεί μόνο στο 25% της χρηματοδότησής μας στον τομέα της ενέργειας. Το 2007, το ποσό το οποίο δόθηκε για ανανεώσιμες πηγές ενέργειας, για παράδειγμα, ξεπερνά κατά πολύ το ποσό που δόθηκε για αυτές τις πιο παραδοσιακές μορφές παραγωγής ενέργειας.
<P>
Τέλος, όσον αφορά τους αναπτυξιακούς στόχους της χιλιετίας, προφανώς προσπαθούμε, όσο είναι δυνατόν, να διασφαλίζουμε ότι τα έργα μας συμβάλλουν στην επίτευξή τους. Ωστόσο, θα επιθυμούσα να επιστήσω την προσοχή σας στο γεγονός ότι όταν παρεμβαίνουμε εκτός της Ευρωπαϊκής Ένωσης, ενεργούμε βάσει συγκεκριμένων εντολών τις οποίες μας δίδει το Ευρωπαϊκό Συμβούλιο. Οι αναπτυξιακοί στόχοι της χιλιετίας δεν περιλαμβάνονται καθαυτοί στις εντολές που έχουμε λάβει από το Ευρωπαϊκό Συμβούλιο. Γι' αυτό, είναι αδύνατον να πραγματοποιήσουμε μια άμεση σύνδεση όπως θα επιθυμούσατε.
<P>
Τέλος, στον κ. Dillen, ο οποίος, εάν κατάλαβα σωστά, ανέφερε ένα έργο το οποίο είπε ότι χρηματοδοτήσαμε στη Δημοκρατία του Κονγκό, μπορώ να πω ότι εδώ και πολλά χρόνια δεν έχουμε χορηγήσει καμία χρηματοδότηση στη Δημοκρατία του Κονγκό. Το διοικητικό μας συμβούλιο έχει εγκρίνει κατά κύριο λόγο τη χρηματοδότηση ενός έργου εξόρυξης στην Κατάνγκα, αλλά δεν έχει καταβληθεί ακόμη κανένα ποσό για το έργο αυτό. " συμφωνία δανειοδότησης δεν έχει υπογραφεί ακόμα. Για ποιον λόγο; Επειδή η νέα κυβέρνηση του Κονγκό πολύ ορθά θέλησε να επαναδιαπραγματευθεί τους όρους χορήγησης άδειας, προκειμένου να διασφαλίσει ότι μεγαλύτερο μέρος των εσόδων θα επέστρεφε στο κράτος του Κονγκό, και έτσι αναβάλαμε την υπογραφή της σύμβασης έως ότου θα ήταν δυνατόν να επιτευχθεί μια ικανοποιητική συμφωνία μεταξύ του αναδόχου και της κυβέρνησης του Κονγκό.
<P>
Κύριε Πρόεδρε, αυτές είναι μερικές απαντήσεις τις οποίες μπορώ να δώσω σε όσους αγόρευσαν, ενώ θα επιθυμούσα να ευχαριστήσω για άλλη μια φορά το Κοινοβούλιο και συγκεκριμένα την Επιτροπή Ελέγχου των Προϋπολογισμών για την εξαιρετική μας συνεργασία.
<P>
(Χειροκροτήματα)
<SPEAKER ID="015" NAME="Πρόεδρος">
Σας ευχαριστώ πολύ, Πρόεδρε Maystadt. Είμαστε ευγνώμονες για την παρουσία σας εδώ σήμερα το πρωί, για την έκθεσή σας και ειδικά για το έργο το οποίο ασκείτε για την Ευρωπαϊκή Ένωση ως Πρόεδρος της Ευρωπαϊκής Τράπεζας Επενδύσεων. Σας ευχαριστώ και πάλι και σας εύχομαι κάθε επιτυχία!
<SPEAKER ID="016" NAME="Jean-Pierre Audy">
εισηγητής. - (FR) Κύριε Πρόεδρε, θα επιθυμούσα με την σειρά μου να ευχαριστήσω τον Επίτροπο, κ. Almunia, και τον Πρόεδρο της Ευρωπαϊκής Τράπεζας Επενδύσεων, κ. Maystadt, για τις συγκεκριμένες αυτές απαντήσεις. Θα ήθελα επίσης να ευχαριστήσω τους εισηγητές από τις πολιτικές ομάδες, οι οποίοι υποστήριξαν τη σύνταξη της εν λόγω έκθεσης.
<P>
Θα ήθελα απλώς να μοιραστώ μαζί σας ορισμένες σκέψεις σχετικά με τη συζήτηση που μόλις προηγήθηκε, πρώτα απ' όλα σχετικά με το καθήκον ρύθμισης. Πιστεύω ότι για το συμφέρον όλων θα πρέπει να δημιουργηθεί μια τέτοιου τύπου ρύθμιση του τραπεζικού τομέα. Εγώ προφανώς δεν έχω τη λύση. " ιδέα να αναλάβει την αποστολή αυτή η Ευρωπαϊκή Κεντρική Τράπεζα μου φαίνεται καλή. Το ενδεχόμενο το ρυθμιστικό όργανο του Λουξεμβούργου να διαδραματίσει έναν ισχυρότερο, ανεξάρτητο ρόλο, έναν πραγματικό ρυθμιστικό ρόλο, θα μπορούσε να αποτελέσει επίσης μια βραχυπρόθεσμη λύση. Μολαταύτα, πιστεύω ότι το Κοινοβούλιο θα ενδιαφέρεται ιδιαίτερα για την άποψη της Επιτροπής Ευρωπαϊκών Αρχών Τραπεζικής Εποπτείας, εάν η Τράπεζα καταθέσει αίτηση όπως προτείνει η έκθεση.
<P>
Τέλος, όσον αφορά τη χρηματοδότηση υποδομών, θα ήθελα να πω ότι η Ευρωπαϊκή Ένωση βρίσκεται εμφανώς σε μια κρίσιμη καμπή και ότι η χρηματοδότηση δεν επαρκεί αυτή τη στιγμή, όμως οι οφειλές δεν θα πρέπει να χρησιμοποιούνται προφανώς για τη χρηματοδότηση λειτουργίας, κάτι το οποίο δυστυχώς συμβαίνει σε ορισμένα κράτη μέλη. Το χρέος το οποίο χρησιμοποιείται επιδέξια για επενδύσεις αποτελεί, ωστόσο, ένα σημαντικό μέρος των οικονομικών και κοινωνικών επιδόσεων στην Ευρώπη, η οποία ανταγωνίζεται όλες τις άλλες οικονομικές περιοχές του κόσμου. Πιστεύω ότι είναι καιρός για τη χάραξη μιας σημαντικής αναπτυξιακής πολιτικής για τις εκτάσεις γης, η οποία θα υποστηρίζεται εν μέρει από επενδύσεις. Υπάρχει ανάγκη για δημόσιες επενδύσεις, επειδή χωρίς αυτές δεν μπορούμε να έχουμε την απαίτηση για ιδιωτικές επενδύσεις. Πρόκειται για ένα πρόβλημα συλλογικής εμπιστοσύνης στο μέλλον της Ευρωπαϊκής Ένωσης και είμαι ευτυχής που η Ευρωπαϊκή Τράπεζα Επενδύσεων μπορεί να προσφέρει την εμπειρογνωμοσύνη της της χάρη στην εμπειρία της και στην ποιότητα των ανθρωπίνων πόρων της.
<SPEAKER ID="017" NAME="Πρόεδρος">
" συζήτηση έληξε.
<P>
" ψηφοφορία θα διεξαχθεί σήμερα.
<P>
Γραπτές δηλώσεις (Άρθρο 142 του Κανονισμού)
<SPEAKER ID="018" NAME="Jorgo Chatzimarkakis  " AFFILIATION="ALDE">
γραπτώς. - (DE) Κύριε Πρόεδρε, πρόεδρε Maystadt, κύριε Audy, κυρίες και κύριοι, θα ήθελα καταρχάς να ευχαριστήσω θερμά τον εισηγητή και να τον συγχαρώ για το καλό και ισορροπημένο έργο το οποίο έφερε εις πέρας. Συγχαίρω την ΕΤΕπ για τις επιτυχημένες δραστηριότητές της και το φιλόδοξο επιχειρησιακό της σχέδιο. Όσον αφορά την ενέργεια και την καινοτομία, η ΕΤΕπ συνδράμει την ΕΕ στην υλοποίηση της πολιτικής της. Χωρίς την ΕΤΕπ, το ΠΚΠ δεν θα είχε πραγματοποιήσει ένα τόσο καλό ξεκίνημα.
<P>
" στρατηγική της ΕΤΕπ για την περίοδο 2007-2009 προβλέπει την ενίσχυση της προστιθέμενης αξίας, τη σταδιακή αύξηση της ανάληψης κινδύνων, τη χρήση νέων χρηματοοικονομικών μέσων και την εντατικοποίηση της συνεργασίας με την Επιτροπή. Εγκρίνω ολόψυχα αυτή τη στρατηγική.
<P>
" αξιολόγηση της δραστηριότητας από τον εισηγητή της ΕΤΕπ και τα προτεινόμενα επόμενα βήματα είναι ορθά. Εντούτοις, δεν πρέπει να ξεχνούμε ότι ο ρόλος του Κοινοβουλίου είναι περιορισμένος. Παρότι η ΕΤΕπ αποτελεί ένα από τα όργανα της Κοινότητας, οι εξουσίες της ασκούνται εσωτερικά σύμφωνα με διακυβερνητικούς κανόνες, γεγονός το οποίο σημαίνει ότι τα κράτη μέλη είναι οι πιο ισχυροί μεριδιούχοι. Το Ευρωπαϊκό Κοινοβούλιο σχολιάζει τακτικά τις εκθέσεις δραστηριοτήτων της ΕΤΕπ από το 1999, και η διαδικασία αυτή έχει εξελιχθεί σε μια στενή, αξιόπιστη, επιτυχημένη σχέση συνεργασίας. Θα ήθελα να εκθειάσω ιδίως τη συνεργασία με τον πρόεδρο Maystadt, η οποία είναι υποδειγματική για τις σχέσεις με άλλα θεσμικά όργανα.

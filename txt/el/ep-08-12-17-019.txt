<CHAPTER ID="019">
Αντίκτυπος των απομιμήσεων στο διεθνές εμπόριο - Οι απομιμήσεις μέσα από το πρίσμα της προστασίας των καταναλωτών (συζήτηση) 
<SPEAKER ID="474" NAME="Πρόεδρος">
" ημερήσια διάταξη προβλέπει την κοινή συζήτηση σχετικά με:
<P>
την έκθεση του κ. Gianluca Susta, εξ ονόματος της Επιτροπής Διεθνούς Εμπορίου, σχετικά με τον αντίκτυπο των απομιμήσεων στο διεθνές εμπόριο και
<P>
την προφορική ερώτηση (B6-0486/2008) της Arlene McCarthy, εξ ονόματος της Ομάδας PSE, προς την Επιτροπή, σχετικά με τις απομιμήσεις μέσα από το πρίσμα της προστασίας των καταναλωτών.
<SPEAKER ID="475" NAME="Gianluca Susta">
εισηγητής. - (IT) Κυρία Πρόεδρε, κυρίες και κύριοι, καταρχάς θα ήθελα να ευχαριστήσω όλους όσους συνεργάστηκαν μαζί μου για τη σύνταξη αυτής της έκθεσης, συμπεριλαμβανομένων και των σκιωδών εισηγητών, ανεξάρτητα από τις θέσεις που κάθε πολιτική ομάδα θα λάβει αύριο στην ψηφοφορία για την έκθεση.
<P>
" καταπολέμηση των απομιμήσεων είναι, πάνω απ' όλα, ένας τρόπος στήριξης της ανταγωνιστικότητας του ευρωπαϊκού συστήματος, και εμπίπτει πλήρως στην έννοια της βασικής φιλοσοφίας που βρίσκεται πίσω από τη στρατηγική της Λισσαβόνας. Πιστεύω ότι θα έπρεπε επίσης να εξεταστεί από την άποψη του νομικού και ποινικού πεδίου εφαρμογής της εντός του παγκοσμιοποιημένου κόσμου μας. Μια έκθεση του ΟΟΣΑ από το 2005 αναφέρει ότι σε όλο τον κόσμο πωλούνται προϊόντα παραποίησης/απομίμησης των οποίων η αξία ανέρχεται σε περίπου 150 δις ευρώ , χωρίς να λαμβάνεται υπόψη η συνολική εγχώρια παραποίηση/απομίμηση ή η ηλεκτρονική πειρατεία. Ένας σχολιαστής αναφέρει ότι στην πραγματικότητα, ο κύκλος εργασιών που αφορούν τις απομιμήσεις είναι περίπου 500 δις ευρώ.
<P>
Με την παραβίαση των δικαιωμάτων εμπορικών σημάτων, δικαιωμάτων ευρεσιτεχνίας και των δικαιωμάτων πνευματικής ιδιοκτησίας, η παράνομη απομίμηση αποτελεί, κατά συνέπεια, εμπόδιο για τα δυνατά σημεία της βιομηχανίας μας, την ικανότητά μας για καινοτομία και την ικανότητά μας για δημιουργικότητα. " κατάσταση αυτή απαιτεί εξαιρετικά συντονισμένα, στοχοθετημένα μέτρα, σημαντική προσοχή στις σχέσεις με τις διάφορες περιοχές του κόσμου και, πιστεύω, επίσης, μια διαφορετική προσέγγιση όσον αφορά τη σχέση μεταξύ των θεσμικών οργάνων της Κοινότητας και των κρατών μελών.
<P>
Δεδομένου ότι συντάχθηκε από την Επιτροπή Διεθνούς Εμπορίου, η έκθεση επέλεξε, λόγω των θεσμικών αρμοδιοτήτων, να σταθεί στις εξωτερικές πτυχές της παράνομης απομίμησης, αλλά η σχέση μεταξύ των εξωτερικών και εσωτερικών πτυχών της παράνομης απομίμησης στην Ευρώπη - η οποία παραμένει η μεγαλύτερη αγορά και ο δεύτερος μεγαλύτερος εισαγωγέας στον κόσμο - είναι πολύ σαφής.
<P>
Έτσι, για να συνοψίσω, θα πρέπει να επιβεβαιώσουμε ορισμένες θεμελιώδεις προϋποθέσεις για την καταπολέμηση της παράνομης απομίμησης: υπάρχει ανάγκη ενίσχυσης του συστήματος άμυνάς μας κατά της εισόδου παραποιημένων προϊόντων, και αυτό σημαίνει επίσης το συντονισμό των αστυνομικών δυνάμεων που είναι επιφορτισμένες με τον έλεγχο των προϊόντων στα σύνορα και την ενίσχυση των τελωνείων. Οφείλουμε, όμως, επίσης να επικεντρωθούμε σε σημαντικό βαθμό στην εναρμόνιση των αστικών και ποινικών διατάξεων της εσωτερικής έννομης τάξης μας, καθώς και τη δραστηριοποίηση στο πλαίσιο του Παγκόσμιου Οργανισμού Εμπορίου με σκοπό την ενίσχυση των μέσων τα οποία η ΠΟΕ διαθέτει ήδη.
<P>
Είναι σαφές ότι το να απευθυνόμαστε ίσως συχνότερα στον Παγκόσμιο Οργανισμό Εμπορίου για την επίλυση ορισμένων προβλημάτων που συνδέονται με τις διαφορές που έχουν προκύψει συμβάλλει στην ενίσχυση της μάχης κατά της παράνομης απομίμησης, όπως ακριβώς πιστεύουμε επίσης ότι πρέπει να υπάρχουν κυρώσεις κάποιου είδους για τις χώρες εκτός της Ευρωπαϊκής Ένωσης, οι οποίες δηλώνουν, κατά κάποιο τρόπο, έτοιμες να δράσουν ως αγωγοί για την είσοδο των προϊόντων αυτών στην Ευρώπη, καθώς και για την κυκλοφορία τους σε ολόκληρο τον κόσμο.
<P>
Έχουμε ανάγκη ενίσχυσης της προστασίας των δικαιωμάτων πνευματικής ιδιοκτησίας, ενίσχυσης της δυνατότητας να υπερασπίζουμε τους εαυτούς μας στο πλαίσιο των παγκόσμιων γεωπολιτικών περιφερειών, καθώς και της προστασίας μας από τις μεγάλες χώρες που εμφανίζονται στην παγκόσμια αγορά. Αυτός είναι και ο λόγος που αναμένουμε την ACTA με μεγάλο ενδιαφέρον. Αυτή θα ήταν μια σημαντική διεθνής συμφωνία σε πολυμερές πλαίσιο, το οποίο δεν θα αναιρεί το κύρος ενός διμερούς πλαισίου μεταξύ των "νωμένων Πολιτειών, της Ιαπωνίας και της Ευρώπης, με πολύ χώρο για τη Βραζιλία, την Ινδία, την Κίνα και τις άλλες μεγάλες εμπορικές περιοχές του κόσμου. Θα έχει διπλή εστίαση. Από τη μία πλευρά, θα επικεντρωθεί στη διαφάνεια και τον σεβασμό των ατομικών και πολιτικών δικαιωμάτων, καθώς στην προστασία της ιδιωτικής ζωής. Από την άλλη, με πλήρη σεβασμό των θεμελιωδών δικαιωμάτων, θα επικεντρωθεί στην ενίσχυση των εμπορικών συμφερόντων τα οποία, για μας, αποτελούν συμφέροντα που συνδέονται στενά με την ανάπτυξη και, ως εκ τούτου, με την ελευθερία των κρατών μας εντός της ΕΕ και της ίδιας της ΕΕ, ως μείζονος πολιτικού φορέα στις παγκόσμιες αγορές.
<P>
Συνεπώς, πιστεύω ότι πρέπει να δράσουμε στους τομείς της εκπαίδευσης των καταναλωτών, της εναρμόνισης του ποινικού δικαίου, της εφαρμογής αυστηρότερων ελέγχων και της χρήσης εργαλείων για την άσκηση πίεσης. Όσον αφορά ορισμένες αναπτυσσόμενες χώρες, διαθέτουμε το σύστημα των γενικευμένων δασμολογικών προτιμήσεων, και θα πρέπει να διασφαλίσουμε ότι αυτό το σύστημα θα ενισχυθεί, αλλά, ταυτόχρονα, θα χρησιμοποιηθεί επίσης για την καταπολέμηση της προθυμίας ορισμένων χωρών να λειτουργούν ως αγωγοί για την είσοδο των εν λόγω εμπορευμάτων παράνομης απομίμησης.
<P>
" έκθεση έχει ως στόχο τη δημιουργία ενός πλαισίου που θα ενώνει τα μεγάλα συμφέροντα της ελευθερίας, μεγάλα συμφέροντα του ελεύθερου εμπορίου, τις πολιτικές ελευθερίες, τις πολιτικές και αναπτυξιακές ελευθερίες, επιδιώκοντας να επιτύχει ένα πλήγμα κατά ενός φαινομένου, το οποίο σήμερα δυσκολεύει πολύ τα πράγματα για το ανταγωνιστικό σύστημα της Ευρωπαϊκής Ένωσης. Βεβαίως, θα μπορούσαμε να ελπίζουμε λίγο περισσότερο, με την έννοια ότι έχουν θιχτεί ορισμένα ζητήματα που έμειναν στο παρασκήνιο της έκθεσης, όπως η δημιουργία ενός παρατηρητηρίου ή η θέσπιση των διατάξεων για την ιχνηλασιμότητα. Αυτά είναι θέματα για τα οποία δεν συμφωνεί η πλειοψηφία.
<P>
Πιστεύουμε, ωστόσο, ότι η συμβολή μας προς την Επιτροπή και το Συμβούλιο, και ιδιαίτερα προς την Επιτροπή, ήταν σημαντική προκειμένου να τη βοηθήσουμε, στο μέλλον, να προβεί σε γενική αναθεώρηση των κανόνων για να προφυλάξει την Ευρώπη από αυτό το επιζήμιο φαινόμενο.
<SPEAKER ID="476" NAME="Eija-Riitta Korhola">
συντάκτης. - Κυρία Πρόεδρε, θα ήθελα να εκφράσω τις ευχαριστίες μου στον εισηγητή για την εμβριθή εργασία του. " παράνομη απομίμηση και η πειρατεία της πνευματικής ιδιοκτησίας είναι μια διαρροή για την οικονομία στην Ευρώπη και σε ολόκληρο τον κόσμο, και σχεδόν καμία βιομηχανία δεν ξεφεύγει αυτής της παράνομης δραστηριότητας. Είναι υπεύθυνη για την καταστροφή νόμιμων επιχειρήσεων και ιδίως, κατά την άποψη της Επιτροπής IMCO, αποτελεί επιζήμια πηγή για τους καταναλωτές.
<P>
Το πρόβλημα είναι σοβαρό και γίνεται ολοένα και σοβαρότερο, αλλά, παρ' όλα αυτά, τα παραποιημένα και πειρατικά εμπορεύματα συνεχίζουν να είναι ελεύθερα διαθέσιμα στο πλαίσιο της εσωτερικής αγοράς. Για την καταπολέμηση της παράνομης απομίμησης και της πειρατείας, θα πρέπει, πρώτον, να ενισχύσουμε την εφαρμογή μέτρων, βοηθώντας τις τελωνειακές αρχές να την εντοπίζουν, καθώς και να συνάψουμε συμφωνίες για την αντιμετώπιση της παράνομης απομίμησης και της πειρατείας στο μέρος όπου γίνεται η παράβαση. Απαιτείται επίσης ανάληψη δράσης προκειμένου να εμποδίσουμε το διαδίκτυο να μετατραπεί σε ακόμα πιο σημαντικό κανάλι διανομής παραποιημένων και πειρατικών προϊόντων, με την ενίσχυση μέσων για αποτελεσματικότερη αποκατάσταση.
<P>
Δεύτερον, χρειαζόμαστε εκστρατείες ευαισθητοποίησης του κοινού. Πολύ συχνά, οι καταναλωτές αγνοούν την έκταση και τις επιπτώσεις του προβλήματος. Οι ζωές των καταναλωτών τίθενται σε κίνδυνο από επικίνδυνα προϊόντα, κυρίως παραποιημένα φάρμακα. Οι κυβερνητικές εκστρατείες πρέπει να επικεντρωθούν στις κοινωνικές συνέπειες της παράνομης απομίμησης και της πειρατείας, όπως είναι η υγεία και η ασφάλεια.
<P>
Τρίτον, χρειαζόμαστε περισσότερη συλλογή δεδομένων, αξιολόγηση και έρευνα. Τα περιεκτικά και συγκρίσιμα στοιχεία είναι ζωτικής σημασίας τόσο για την εφαρμογή μέτρων νομικής προστασίας όσο και για τις εκστρατείες ευαισθητοποίησης. Αυτό το έτος, η Επιτροπή Εσωτερικής Αγοράς και Προστασίας των Καταναλωτών συμφώνησε για το νέο πακέτο προϊόντων, το οποίο δημιούργησε το νέο πλαίσιο για την εποπτεία της αγοράς και για την επιβολή του συνόλου της νομοθεσίας της ΕΕ προκειμένου να εξασφαλίσει την ασφάλεια των προϊόντων που διατίθενται στην εσωτερική αγορά. Νωρίτερα, κατά την παρούσα νομοθετική περίοδο, υιοθετήσαμε έναν εκσυγχρονισμένο τελωνειακό κώδικα καθώς και τα μέσα για τη δημιουργία αποτελεσματικότερων και λιγότερο γραφειοκρατικών τελωνείων. Με τον τρόπο αυτό, επιδιώξαμε την ενίσχυση της επιχειρησιακής αποτελεσματικότητας των τελωνειακών αρχών στα εξωτερικά σύνορα της ΕΕ - την τελευταία ασπίδα προστασίας - με την παρεμπόδιση της εισόδου στην εσωτερική αγορά των εμπορευμάτων παράνομης απομίμησης.
<P>
" καταπολέμηση της παράνομης απομίμησης και της πειρατείας είναι ένα ζήτημα που θα πρέπει να συνεχίσει να βρίσκεται στην κορυφή της πολιτικής ατζέντας μας. Στο Κοινοβούλιο, ζητάμε από την Επιτροπή να συνεργαστεί με τις κυβερνήσεις, τις τελωνειακές αρχές, τη βιομηχανία και τους καταναλωτές σε όλα τα κράτη μέλη. Πρέπει να αναλάβουμε δράση από κοινού αν θέλουμε να την καταπολεμήσουμε αποτελεσματικά. Με αυτή τη συζήτηση απόψε, προκαλούμε την Επιτροπή να διατυπώσει μια συνεκτική και συντονισμένη προσέγγιση για την αντιμετώπιση της παράνομης απομίμησης και της πειρατείας. Μόνο με αυτόν τον τρόπο μπορούμε να εξασφαλίσουμε την εμπιστοσύνη των καταναλωτών στα προϊόντα που πωλούνται στην εσωτερική αγορά.
<SPEAKER ID="477" NAME="Jacques Barrot">
Αντιπρόεδρος της Επιτροπής. - (FR) Κυρία Πρόεδρε, θα ήθελα να ευχαριστήσω τον κ. Susta για την έκθεσή του σχετικά με τις επιπτώσεις της παράνομης απομίμησης στις διεθνείς συναλλαγές και, φυσικά, θα ήθελα επίσης να ευχαριστήσω την Επιτροπή Εσωτερικής Αγοράς και Προστασίας των Καταναλωτών. Αυτά τα ζητήματα της παράνομης απομίμησης και της πειρατείας πραγματικά, όπως μόλις κατέδειξε με εξαιρετικό τρόπο η κ. Korhola, αξίζουν όλη την προσοχή και την αποφασιστικότητά μας.
<P>
" Επιτροπή δεσμεύεται πλήρως για την προώθηση ενός υψηλού επιπέδου προστασίας της πνευματικής ιδιοκτησίας και του σεβασμού των δικαιωμάτων πνευματικής ιδιοκτησίας σε χώρες εκτός της Ευρωπαϊκής Ένωσης. Σύμφωνα με τον ρόλο της Ευρώπης στον κόσμο και τη στρατηγική της Επιτροπής για τη διασφάλιση του σεβασμού των δικαιωμάτων πνευματικής ιδιοκτησίας, συνεργαζόμαστε με τους εταίρους που συμμερίζονται τις ανησυχίες μας. Αυτό ισχύει για τις "νωμένες Πολιτείες, την Ιαπωνία, τη G8 και τις χώρες του ΟΟΣΑ. Θέλουμε να διασφαλίσουμε ότι οι πιο σύγχρονοι, οι πιο καινοτόμοι ευρωπαϊκοί βιομηχανικοί κλάδοι, εκείνοι που εστιάζουν περισσότερο στην ποιότητα, η οποία έχει χαρακτηριστεί ως ένα από τα βασικά πλεονεκτήματα μας από την άποψη της παγκόσμιας ανταγωνιστικότητας, δεν χρησιμοποιούνται καταχρηστικά ή ακόμη και καταστρέφονται από χώρες εκτός της ΕΕ.
<P>
" συμμετοχή του Ευρωπαϊκού Κοινοβουλίου στο θέμα αυτό είναι ευπρόσδεκτη. Σας ευχαριστώ. " Επιτροπή ακολούθησε τη σύνταξη της έκθεσης του κ. Susta, και τον ευχαριστώ για το ότι υιοθέτησε μια πολύ φιλόδοξη και εποικοδομητική στάση. Έχουμε λάβει γνώση των προτάσεων σχετικά με τη συνεργασία με την Κίνα, τη χρήση του μηχανισμού επίλυσης διαφορών του ΠΟΕ, το σύστημα δασμολογικής προτίμησης και την ανάγκη να δοθεί περισσότερη βοήθεια για τις μικρές και μεσαίες επιχειρήσεις.
<P>
Σε αρκετούς τομείς, ωστόσο, η τελική εκδοχή της έκθεσης αποτελεί ένα βήμα προς τα πίσω σε σύγκριση με την αρχική προσέγγιση. Επίσης, η έκθεση υιοθετεί μια πιο μετριοπαθή και αμυντική στάση, ιδίως όσον αφορά την ACTA, την εμπορική συμφωνία καταπολέμησης της παραποίησης. Ο στόχος της ACTA είναι η καταπολέμηση της μεγάλης έκτασης παράνομης δραστηριότητας, καθώς και η προστασία της καινοτομίας στην Ευρωπαϊκή Ένωση. Δεν έχει ως στόχο να περιορίσει τις πολιτικές ελευθερίες ή να ασκήσει πίεση στους καταναλωτές.
<P>
Όπως έχει επαναλάβει πολλές φορές η Επιτροπή στο Ευρωπαϊκό Κοινοβούλιο, η ACTA δεν θα προχωρήσει πέρα από το τρέχον σύστημα της Ευρωπαϊκής Ένωσης όσον αφορά την επιβολή των δικαιωμάτων πνευματικής ιδιοκτησίας. Το σημερινό σύστημα σέβεται τα θεμελιώδη δικαιώματα και τις ελευθερίες των πολιτών, συμπεριλαμβανομένης της προστασίας των προσωπικών δεδομένων. " εφαρμογή ποινικών κυρώσεων θα πρέπει να αποτελεί αντικείμενο διαπραγμάτευσης από την προεδρία της Ευρωπαϊκής Ένωσης εξ ονόματος των κρατών μελών.
<P>
Όσον αφορά τα θέματα που προτάθηκαν από την Επιτροπή Εσωτερικής Αγοράς και Προστασίας των Καταναλωτών, θα ήθελα να τονίσω ότι, από τότε που πραγματοποιήθηκε η διάσκεψη υψηλού επιπέδου τον περασμένο Μάιο με βουλευτές του Ευρωπαϊκού Κοινοβουλίου, η Επιτροπή προβληματίστηκε σχετικά με το ποιος είναι ο πλέον ενδεδειγμένος τρόπος ενίσχυσης των κρατών μελών, των δικαστικών και αστυνομικών αρχών, των επιχειρήσεων και των καταναλωτών στον αγώνα τους εναντίον αυτών των εγκληματιών. Είναι αλήθεια ότι αυτά τα πολύπλοκα προβλήματα συνδέονται με διάφορους τομείς και εμπίπτουν στην αρμοδιότητα των διαφόρων Γενικών Διευθύνσεων της Επιτροπής. " ενισχυμένη συνεργασία είναι απαραίτητη.
<P>
Στην αρχή του τρέχοντος έτους - και αυτό είναι σημαντικό - δημιουργήθηκε μια μονάδα που ειδικεύεται στην επιβολή των δικαιωμάτων βιομηχανικής και πνευματικής ιδιοκτησίας. Θα ήθελα να τονίσω αυτό το σημείο. Επιπλέον, πρέπει να έχουμε μια στερεή γνωσιακή βάση, προκειμένου να θέσουμε σε εφαρμογή μια μόνιμη στρατηγική για την καταπολέμηση της παράνομης απομίμησης και της πειρατείας. Εδώ, όμως, έχουμε ένα πρόβλημα: την παραγωγή στατιστικών. Πρέπει να έχουμε στατιστικά στοιχεία για να αποκτήσουμε μια σαφή εικόνα του πεδίου εφαρμογής και του μεγέθους του προβλήματος. Ο ΟΟΣΑ τόνισε, με τη σειρά του, το σημείο αυτό στην έκθεσή του με τίτλο "Οι οικονομικές επιπτώσεις της παράνομης απομίμησης και της πειρατείας".
<P>
Επομένως, πρέπει να δραστηριοποιηθούμε για να εξασφαλίσουμε ότι μπορούν να συγκεντρωθούν ακριβείς και πλήρεις πληροφορίες. Οι επιχειρήσεις διαθέτουν ζωτικής σημασίας δεδομένα, αλλά ορισμένα από αυτά θεωρούνται ευαίσθητα. Θα πρέπει να πούμε ότι τα μόνα στατιστικά στοιχεία που είναι υποχρεωμένα να παρέχουν τα κράτη μέλη είναι εκείνα που αφορούν τις τελωνειακές κατασχέσεις.
<P>
Ομοίως, είναι δύσκολο να πάρουμε πληροφορίες σχετικά με τον αριθμό των ατόμων που έχουν υποστεί ζημιά από προϊόντα παράνομης απομίμησης. Παρά το γεγονός ότι συστήματα όπως το κοινοτικό σύστημα έγκαιρης προειδοποίησης για την ασφάλεια των τροφίμων (RAPEX) παρέχουν ορισμένα στοιχεία, αυτά δεν είναι πλήρη. Το σύστημα RAPEX σχεδιάστηκε για την πρόληψη των ατυχημάτων που προκαλούνται από επικίνδυνα προϊόντα. Είναι αλήθεια ότι τα προϊόντα παράνομης απομίμησης θα μπορούσαν να ανήκουν σε αυτή την κατηγορία. Το κύριο πλεονέκτημα του RAPEX είναι ότι επιτρέπει την κοινοποίηση των πληροφοριών σχετικά με επικίνδυνα καταναλωτικά προϊόντα που βρίσκονται σε ένα κράτος μέλος προς τα άλλα κράτη μέλη και την Επιτροπή προκειμένου να αποτρέψει άλλους καταναλωτές από την αγορά τους.
<P>
Παρόλο που το RAPEX καλύπτει όλα τα επικίνδυνα καταναλωτικά προϊόντα, ωστόσο, δεν είναι απαραίτητα το πιο κατάλληλο εργαλείο για τη συλλογή πληροφοριών σχετικά με τις απώλειες που προκαλούνται από προϊόντα παράνομης απομίμησης.
<P>
" ευρωπαϊκή βάση δεδομένων για τα ατυχήματα, η οποία λαμβάνει δεδομένα μέσω της συστηματικής παρακολούθησης των φυσικών τραυματισμών, συλλέγει στοιχεία σχετικά με ατυχήματα και σωματικές βλάβες που κοινοποιήθηκαν από τις υπηρεσίες έκτακτης ανάγκης των νοσοκομείων. Οι πληροφορίες που παρέχονται σχετικά με τις αιτίες των σωματικών βλαβών είναι, ωστόσο, μερικές φορές πολύ γενικές, και το επίπεδο λεπτομέρειας είναι ανεπαρκές για να διαπιστωθεί εάν οι βλάβες προκαλούνται από προϊόντα παράνομης απομίμησης. Επιπλέον, οι διαφορές στις μεθόδους που χρησιμοποιούνται από τα κράτη μέλη για την καταγραφή των αιτίων των ατυχημάτων κάνει τη σύγκριση και την παραγωγή των στατιστικών δεδομένων ένα δύσκολο εγχείρημα, που στερείται ακρίβειας.
<P>
Είναι επομένως σαφές ότι οφείλουμε να εργαστούμε για τη δημιουργία δικτύων ταχείας ανταλλαγής, χρησιμοποιώντας εθνικά σημεία επαφής. Αυτή η προσέγγιση θα επέτρεπε να ενισχυθεί ο συντονισμός και η ανταλλαγή πληροφοριών μεταξύ των διοικητικών οργάνων, των δικαστικών και αστυνομικών αρχών, και των τομέων οικονομικής δραστηριότητας που εμπλέκονται σε ολόκληρη την Ευρωπαϊκή Ένωση. Σε αυτό το σημείο, ένα παρατηρητήριο θα μπορούσε να φανεί πολύ χρήσιμο. " Επιτροπή εξετάζει σήμερα τις πλέον κατάλληλες πρακτικές επιλογές για τη δημιουργία ενός παρατηρητηρίου.
<P>
Σύμφωνα με την αρχή της επικουρικότητας, τα κράτη μέλη έχουν την υποχρέωση να εξασφαλίζουν ότι τα προϊόντα που διατίθενται προς πώληση είναι όλα ασφαλή και ότι η εποπτεία της αγοράς ασκείται αποτελεσματικά, όμως, στο παρελθόν, η επίβλεψη αυτή δεν πραγματοποιήθηκε με την ίδια αυστηρότητα σε όλα τα κράτη μέλη. Επομένως, η Επιτροπή προτείνει έναν κανονισμό σχετικά με τη διαπίστευση και την εποπτεία της αγοράς, ο οποίος εγκρίθηκε από το Συμβούλιο τον Ιούνιο του 2008.
<P>
Ο κανονισμός θεσπίζει ένα κοινό πλαίσιο σε σχέση με την εποπτεία της αγοράς. Αυτό σχετίζεται με το σύστημα που θεσπίστηκε με την οδηγία για τη γενική ασφάλεια των προϊόντων, αλλά προσθέτει κι άλλα στοιχεία. Καθορίζει κοινές απαιτήσεις σχετικά με την εποπτεία της αγοράς, καθώς όλα τα κράτη μέλη υποχρεούνται να συμμορφώνονται με τις απαιτήσεις αυτές. Ο κανονισμός θεσπίζει ένα μηχανισμό συνεργασίας μεταξύ των αρχών, τόσο σε εθνικό και διασυνοριακό επίπεδο. Ο μηχανισμός θα πρέπει να καθιστά δυνατή τη διάδοση χρήσιμων πληροφοριών με αποτελεσματικό τρόπο, για παράδειγμα, προκειμένου να εκδώσει μια προειδοποίηση όσον αφορά την άφιξη επικίνδυνων προϊόντων σε ένα από τα σημεία εισόδου.
<P>
Τον περασμένο Ιούλιο, η Επιτροπή εξέδωσε ανακοίνωση σχετικά με μια στρατηγική δικαιωμάτων βιομηχανικής ιδιοκτησίας για την Ευρώπη. Θα ήθελα λοιπόν να θέσει σε εφαρμογή μια ολοκληρωμένη στρατηγική, συμπεριλαμβανομένων των μη νομοθετικών μέτρων για την ενίσχυση της εφαρμογής των διατάξεων αυτών. " στρατηγική αυτή θα καταστήσει δυνατή την ανάπτυξη ενός νέου σχεδίου δράσης σχετικά με τις τελωνειακές αρχές, για την καταπολέμηση της παράνομης απομίμησης και της πειρατείας, και θα δημιουργήσει νέες προσεγγίσεις που θα καταστήσουν δυνατή τη βελτίωση της συλλογής πληροφοριών, την προώθηση της δημόσιας ευαισθητοποίησης και την αύξηση της αποτελεσματικότητας των δικτύων συνεργασίας σε όλα τα επίπεδα.
<P>
Το Συμβούλιο δήλωσε ότι είναι πολύ υπέρ αυτής της προσέγγισης. Στις 25 Σεπτεμβρίου 2008, η επιτροπή ενέκρινε μια ολοκληρωμένη ευρωπαϊκή καταπολέμηση της παράνομης απομίμησης και ένα σχέδιο καταπολέμησης της πειρατείας. Αυτό το ψήφισμα, το οποίο καθορίζει το συνολικό ευρωπαϊκό σχέδιο καταπολέμησης της παράνομης απομίμησης και της πειρατείας, αποτελεί ένα σημαντικό πολιτικό μήνυμα. Αποτελεί την απόδειξη ότι τα κράτη μέλη αποδίδουν μεγάλη σημασία στο σεβασμό των δικαιωμάτων πνευματικής ιδιοκτησίας.
<P>
Στο πλαίσιο αυτό, η Επιτροπή συναντήθηκε με τους γενικούς διευθυντές των τελωνειακών αρχών των κρατών μελών σε ένα σεμινάριο υψηλού επιπέδου, που πραγματοποιήθηκε στο Παρίσι στις 25 και 26 Νοεμβρίου 2008. Στο σεμινάριο αυτό ορίστηκαν οι γενικές γραμμές του νέου σχεδίου για τα τελωνεία με σκοπό την καταπολέμηση της παράνομης απομίμησης για την περίοδο 2009-2012.
<P>
Αυτό το σχέδιο για τα τελωνεία με σκοπό την καταπολέμηση της παράνομης απομίμησης θα καταρτιστεί από την Επιτροπή στο πλαίσιο της επικείμενης τσεχικής προεδρίας. " Επιτροπή αποδίδει μεγάλη σημασία στην προστασία και τον δέοντα σεβασμό των δικαιωμάτων πνευματικής ιδιοκτησίας στις αγορές των μη κοινοτικών χωρών. Έχει συσταθεί οργανωμένος διάλογος για θέματα που συνδέονται με τα δικαιώματα πνευματικής ιδιοκτησίας με τους κυριότερους εμπορικούς εταίρους της, όπως η Κίνα. " Επιτροπή έχει προτείνει τη θέσπιση λεπτομερών διατάξεων σχετικά με τα δικαιώματα πνευματικής ιδιοκτησίας, με στόχο, πιο συγκεκριμένα, τον έλεγχο της εφαρμογής τους στις διμερείς και περιφερειακές εμπορικές συμφωνίες.
<P>
Όσον αφορά την αύξηση της ευαισθητοποίησης και την προειδοποίηση προς τους καταναλωτές για τους συνεχώς αυξανόμενους κινδύνους, η Επιτροπή πιστεύει ότι, φυσικά, ότι αυτό είναι ένα σημαντικό θέμα. Έχει ζωτική σημασία να μπορούμε να συλλέγουμε και να αναλύουμε αξιόπιστα στοιχεία προκειμένου να στηρίξουμε το έργο μας και να μας δοθεί η δυνατότητα να αναπτύξουμε αποτελεσματικές πολιτικές και στρατηγικές. Μόλις αποκτήσουμε πληροφορίες υψηλής ποιότητας, θα είμαστε σε θέση να ενημερώσουμε και να εκπαιδεύσουμε τους καταναλωτές, χωρίς να προκαλέσουμε δυσπιστία και ανησυχία σε σχέση με ευαίσθητες σειρές προϊόντων όπως είναι τα φαρμακευτικά προϊόντα ή τα τρόφιμα. Τα κράτη μέλη έχουν να παίξουν σημαντικό ρόλο σε αυτό το μέτωπο όσον αφορά την εξασφάλιση της ανταλλαγής τέτοιου είδους πληροφοριών.
<P>
Κυρία Πρόεδρε, ολοκληρώνω αμέσως. Σας ζητώ συγγνώμη που μακρηγόρησα. Θέλουμε να υποστηρίξουμε τα κράτη μέλη έτσι ώστε να μπορέσουν να συμβάλουν αποτελεσματικότερα στην προώθηση της καινοτομίας και την προστασία της υγείας και της ασφάλειας των καταναλωτών, και πρέπει να υιοθετήσουμε μια συνολική προσέγγιση. Αυτός είναι ο λόγος για τον οποίο η Επιτροπή συγκεντρώνει τις προσπάθειές της για την καθιέρωση ενός μηχανισμού που θα καταστήσει δυνατή την ανάπτυξη της γνώσης και της συνεργασίας μεταξύ των κρατών μελών, των καταναλωτών και των επιχειρήσεων.
<P>
Βλέπετε, κ. Susta, η έκθεσή σας έρχεται ακριβώς στην κατάλληλη στιγμή. Μας οδηγεί στην καρδιά ενός ζητήματος το οποίο, προσωπικά, πάντα μου προκαλούσε μεγάλη ανησυχία, αυτού της παράνομης απομίμησης. Δεν μπορούμε να προστατεύσουμε μια καινοτόμο Ευρώπη, αν δεν καταπολεμήσουμε αποτελεσματικά την παράνομη απομίμηση. Ευχαριστώ, λοιπόν, το Ευρωπαϊκό Κοινοβούλιο για την ευαισθησία που έχει δείξει σε σχέση με το μείζον αυτό πρόβλημα. Σας ευχαριστώ για την προσοχή σας. Τώρα, κυρία Πρόεδρε, προτίθεμαι να ακούσω προσεκτικά τις παρατηρήσεις των ευρωβουλευτών.
<SPEAKER ID="478" NAME="Eva Lichtenberger">
συντάκτης γνωμοδότησης της Επιτροπής Νομικών Θεμάτων. - (DE) Κυρία Πρόεδρε, κυρίες και κύριοι συνάδελφοι, ο κ. Susta έχει ήδη περιγράψει με σαφήνεια τη σημασία του θέματος, οπότε δεν υπάρχει λόγος να την επαναλάβω.
<P>
" Επιτροπή Νομικών Θεμάτων έχει ασχοληθεί με το θέμα αυτό, ιδίως όσον αφορά τις διεθνείς διαπραγματεύσεις σε σχέση με την ACTA, και έθεσε τα ακόλουθα σημεία: την έλλειψη διαφάνειας, για παράδειγμα, στις διεθνείς διαπραγματεύσεις, το ζήτημα της αλληλεξάρτησης με διεθνείς συμφωνίες και οργανισμούς όπως τους TRIPS ή ΠΟΠΙ, την έλλειψη νομικής βάσης για τον καθορισμό της φύσης και του μεγέθους των διατάξεων περί κυρώσεων - ένα σημείο που είναι επίσης πολύ σημαντικό για τα κράτη μέλη.
<P>
Θα ήθελα να συνοψίσω τα παραπάνω σε ένα συμπέρασμα, δηλαδή ότι, ανεξάρτητα από το τι νομίζουν τα κράτη μέλη ή εμείς για τις εναρμονίσεις των διατάξεων περί κυρώσεων ή όπως κι αν λέγεται, θα πρέπει να είμαστε σε θέση να αποφασίσουμε σχετικά με το εν λόγω θέμα για τους ίδιους μας τους εαυτούς. Δεν πρέπει να επιτρέψουμε στις διεθνείς διαπραγματεύσεις που δεν έχουν την κατάλληλη διαφάνεια να περιορίσουν, εκ των προτέρων, την ελευθερία της δράσης της Ευρωπαϊκής Ένωσης και των θεσμικών οργάνων σε τέτοιο βαθμό που το Ευρωπαϊκό Κοινοβούλιο να μην είναι πλέον σε θέση να πάρει μια απόφαση ανάλογη με το περιθώριο δράσης που του αρμόζει. Επομένως, δεν πρέπει να προδικάζουμε. Το Ευρωπαϊκό Κοινοβούλιο διεκδικεί τα δικαιώματά του. Σε τελική ανάλυση, οι τομείς της ιδιωτικής ζωής, της προστασίας των δεδομένων και των δικαιωμάτων των πολιτών επηρεάζονται επίσης, και ενδεχομένως, τίθενται σε κίνδυνο από αυτό.
<P>
Θα μπορούσαμε να έχουμε την ευκαιρία να ψηφίσουμε για δύο αποφάσεις αύριο, εφόσον η Ομάδα του Ευρωπαϊκού Λαϊκού Κόμματος (Χριστιανοδημοκράτες) και των Ευρωπαίων Δημοκρατών δεν θέσει εμπόδια στο δρόμο μας, προσπαθώντας να αλλάξει κάποια από τις αποφάσεις με προφορική τροπολογία. Ελπίζω ότι αυτή η άποψη μπορεί ακόμη να αλλάξει. Σας ευχαριστώ.
<SPEAKER ID="479" NAME="Corien Wortmann-Kool">
εξ ονόματος της Ομάδας PPE-DE. - (NL) Κύριε Barrot, είναι αλήθεια ότι μιλήσατε για αρκετά μεγάλο διάστημα σε αυτή την προχωρημένη ώρα. Εάν, με τον τρόπο αυτό, θέλατε να τονίσετε το γεγονός ότι η Επιτροπή προτίθεται να δώσει προτεραιότητα στην καταπολέμηση της παράνομης απομίμησης, τότε συγχωρήστε. Επιπλέον, θα είμαστε ευτυχείς αν διατηρούσατε την ευγενή φιλοδοξία σας, επειδή αυτό εξακολουθεί να αποτελεί σημαντικό πρόβλημα, και, όντως, εξακολουθεί να χειροτερεύει. Δεν έχει να κάνει πλέον με τις χαριτωμένες τσάντες Gucci, αλλά με την υγεία και την ασφάλεια του ευρωπαίου πολίτη, του ευρωπαίου καταναλωτή.
<P>
Θα ήθελα να ευχαριστήσω θερμά τον εισηγητή για την εξαίρετη έκθεσή του, την οποία εμείς, στην Επιτροπή Διεθνούς Εμπορίου, παρά δύο ψήφους, εγκρίναμε ομόφωνα. Την περασμένη εβδομάδα, είχαμε εμπλακεί σε περίπλοκες διαπραγματεύσεις για νέες αποφάσεις, αλλά χαίρομαι που όλοι επιστρέψαμε στις αρχικές μας θέσεις. Επομένως, ελπίζω ότι, αύριο, θα είμαστε σε θέση να εγκρίνουμε αυτό το ψήφισμα της Επιτροπής Διεθνούς Εμπορίου με μεγάλη πλειοψηφία. Εκτιμούμε το γεγονός ότι η Ομάδα της Συμμαχίας Φιλελευθέρων και Δημοκρατών για την Ευρώπη έχει αποσύρει το εναλλακτικό ψήφισμα.
<P>
Χρειαζόμαστε πολύ καλύτερη συνεργασία, αν θέλουμε να κερδίσουμε τον αγώνα κατά της παραποίησης. Τα τελωνεία διαδραματίζουν σημαντικό ρόλο σε αυτό, όπως αποδεικνύεται από τη συντονισμένη προσπάθεια σε πέντε ευρωπαϊκές χώρες, όπου οι τελωνειακές υπηρεσίες και η βιομηχανία έχουν συνεργαστεί στενά και έχουν καταστρέψει ένα σημαντικό μέρος των εμπορευμάτων παράνομης απομίμησης. Έξοχα!
<P>
Χρειαζόμαστε επίσης καλύτερο συντονισμό, αλλά στο ψήφισμά μας δεν προτείνουμε κάποια νέα ευρωπαϊκή υπηρεσία , αν και είχαμε την ιδέα. Σε αυτό το πλαίσιο, θα ήθελα να επιστήσω την προσοχή σας στην πρόταση του κ. Martin για τη δημιουργία ενός ευρωπαϊκού πίνακα επιδόσεων. Πρόκειται για μια εξαιρετική ιδέα.
<P>
Θα ήθελα επίσης, κ. Επίτροπε για τη Δικαιοσύνη, να αναφέρω τις κυρώσεις ιδιαίτερα σε εσάς. Ελπίζω ότι θα λάβετε σοβαρά υπόψη και θα υιοθετήσετε τις προτάσεις μας.
<SPEAKER ID="480" NAME="David Martin">
εξ ονόματος της Ομάδας PSE. - Κυρία Πρόεδρε, θα ήθελα να ευχαριστήσω κατ' αρχάς τον κ. Susta για την καλή συνεργασία του σε αυτή την έκθεση. Δεν συμφωνήσαμε στα πάντα, αλλά ήταν πάντοτε πολύ συνεργάσιμος και ευέλικτος.
<P>
Πρώτον, ο κ. Susta μας έδωσε ορισμένα συνολικά στοιχεία για το μέγεθος της παράνομης απομίμησης. Μόλις αυτή την εβδομάδα στην εκλογική μου περιφέρεια, δύο διαφορετικά συμβάντα επέστησαν την προσοχή στο μέγεθος της παράνομης απομίμησης σε περιφερειακό επίπεδο. Πρώτον, η Βρετανική Υπηρεσία Συνόρων εισέβαλε σε ένα πλοίο στο Grangemouth της Σκωτίας, στην εκλογική μου περιφέρεια και κατάσχεσε εμπορεύματα-απομιμήσεις γνωστού σχεδιαστή, αξίας 3,6 εκατομμυρίων λιρών. Το πλοίο είχε έρθει στη Σκωτία από την Κίνα, μέσω της Ολλανδίας.
<P>
Και πάλι αυτή την εβδομάδα στη Σκωτία, αποκαλύφθηκε ότι μέχρι στιγμής φέτος, η Σκωτσέζικη αστυνομία έχει κατάσχει μισό εκατομμύριο CD και DVD εξωχρηματιστηριακής αξίας 5 εκατ. λιρών. " αστυνομία συνέχισε λέγοντας στο δελτίο τύπου της ότι η διάθεση των εν λόγω παράνομων DVD και άλμπουμ ήταν σχεδόν όλη υπό τον έλεγχο του οργανωμένου εγκλήματος. Κατά συνέπεια, αυτό αποτελεί σαφώς ένα μεγάλο πρόβλημα για ολόκληρη την Ευρωπαϊκή Κοινότητα.
<P>
Όπως είπαν και άλλοι, η παράνομη απομίμηση θεωρείται συχνά ως ένα έγκλημα χωρίς θύματα, αλλά, βεβαίως, όπως αναφέρθηκε, αυτό απέχει πολύ από την πραγματικότητα. Υπάρχουν τουλάχιστον τρεις ομάδες ηττημένων εξαιτίας των παραποιημένων προϊόντων.
<P>
" πρώτη ομάδα είναι, φυσικά, η επιχειρηματική κοινότητα: το εμπόριο επηρεάζει τους νόμιμους εμπόρους λιανικής και άλλες επιχειρήσεις που πληρώνουν φόρους, απασχολούν άτομα και παράγουν έσοδα. " παραποίηση αρνείται επίσης στους συγγραφείς, τους καλλιτέχνες και τους ερευνητές μια εύλογη απόδοση για το ταλέντο και τις επενδύσεις τους. Υπάρχουν οι πελάτες που έχουν αναφερθεί από την κα Wortmann-Kool, οι οποίοι βρίσκουν το θάνατο, τραυματίζονται ή ταλαιπωρούνται από πλαστά προϊόντα. Στη συνέχεια, υπάρχει η τρίτη ομάδα ανθρώπων, τα θύματα της εγκληματικότητας και της αντικοινωνικής συμπεριφοράς, οι οποίοι συχνά χρηματοδοτούνται από τα έσοδα των παραποιημένων προϊόντων.
<P>
" Σοσιαλιστική Ομάδα συμφωνεί σε μεγάλο βαθμό με αυτό που ο Επίτροπος περιέγραψε ως τρεις τομείς δράσης, οι οποίοι απαιτούνται για την αντιμετώπιση αυτού του προβλήματος. Πρώτον, χρειαζόμαστε πιο σκληρή δράση κατά των τρίτων χωρών που ενθαρρύνουν ή κλείνουν τα μάτια στην παράνομη απομίμηση και αδυνατούν να προστατέψουν τα δικαιώματα πνευματικής ιδιοκτησίας των άλλων. Δεν πιστεύουμε ότι η ACTA είναι η πλήρης λύση στο πρόβλημα αυτό και σίγουρα πιστεύω ότι, αν η ACTA πρόκειται να τεθεί σε ισχύ, θα πρέπει να είναι περισσότερο διαφανής, δημοκρατική και εν γένει πολυμερής. Όπως είπε η κα Wortmann-Kool, βλέπουμε ότι μέρος της λύσης είναι ένας διεθνής πίνακας που θα κατονομάζει και θα διαπομπεύει τις χώρες αυτές που αδυνατούν να σεβαστούν τα δικαιώματα των άλλων όσον αφορά τα εμπορεύματα-απομιμήσεις.
<P>
Ο δεύτερος τομέας όπου πρέπει να δραστηριοποιηθούμε είναι το συνεχιζόμενο έργο των υπηρεσιών επιβολής του νόμου, όπως η αστυνομία, οι εμπορικοί επιθεωρητές και οι τελωνειακές αρχές. Ανυπομονούμε να δούμε την Τσεχική πρόταση το επόμενο έτος για τη βελτίωση της ευρωπαϊκής συνεργασίας σε αυτό τον τομέα.
<P>
Ο τρίτος και τελευταίος τομέας είναι η ανάγκη εκπαίδευσης του κοινού σχετικά με τη ζημιά που προκαλείται με την παραχάραξη, και να εξηγήσουμε στους νέους ότι τα άτομα που εργάζονται για τη δημιουργία ταινιών, τηλεοπτικού περιεχομένου και μουσικής έχουν το δικαίωμα να κερδίζουν τα προς το ζην από αυτή την απασχόληση.
<P>
Αυτό που δεν πιστεύουμε είναι ότι θα πρέπει να ποινικοποιούμε τα άτομα που κατεβάζουν πειρατικά τραγούδια ή πειρατική μουσική ή που αγοράζουν ένα πλαστό CD ή μια πλαστή ποδοσφαιρική φανέλα. Δεν θέλουμε να ποινικοποιήσουμε αυτούς τους ανθρώπους. Θέλουμε να τους εκπαιδεύσουμε και να τους πάρουμε με το μέρος μας για να αντιμετωπίσουμε τους πραγματικούς εγκληματίες σε αυτήν τη διαδικασία.
<SPEAKER ID="481" NAME="Carl Schlyter">
εξ ονόματος της Ομάδας Verts/ALE. - (SV) Κυρία Πρόεδρε, ευχαριστώ τον κ. Susta. Θα έπρεπε, βεβαίως, να ήταν εύκολο για μας να καταλήξουμε σε μια καλή συμφωνία σε αυτήν την αίθουσα. Ωστόσο, οι κανόνες του Κοινοβουλίου μας αναγκάζουν να υποβάλουμε χωριστά ψηφίσματα, χωρίς καμία δυνατότητα ψήφου πάνω σε μεμονωμένες τροπολογίες. Αυτό καθιστά δύσκολη την επίτευξη μιας συμβιβαστικής λύσης, όπου θα έχουν την ευκαιρία να εκπροσωπούνται με ακρίβεια οι επιθυμίες της πλειοψηφίας του Κοινοβουλίου. Αυτό είναι εξαιρετικά ατυχές, διότι σημαίνει ότι το Πράσινο ψήφισμα δεν θα λάβει στήριξη αύριο, δηλ. για παράδειγμα, θα ψηφίσουμε μέσω μιας πρότασης που περιλαμβάνει τον έλεγχο του Διαδικτύου και του περιεχόμενου του Διαδικτύου και αυτό θα σημαίνει ότι οι διανομείς θα πρέπει να γίνει υπεύθυνοι για αυτό. Αυτό θα ήταν πολύ ατυχές, καθώς δεν ανήκει καν στις προθέσεις του Κοινοβουλίου.
<P>
Υπάρχουν δύο τρόποι με τους οποίους η πειρατεία και η απομίμηση αποτελούν απειλή για τους καταναλωτές και τους ανθρώπους γενικότερα. Ενδέχεται να εκτίθενται σε επικίνδυνα για το περιβάλλον προϊόντα ή παραποιημένα φάρμακα που είναι επικίνδυνα για την υγεία και, έτσι, να επηρεάζονται άμεσα. Ωστόσο, ενδέχεται επίσης να αντιμετωπίσουν την απειλή της λήψης υπερβολικών μέτρων για την προστασία των εμπορικών σημάτων, και ιδιαίτερα των δικαιωμάτων πνευματικής ιδιοκτησίας. Το θέμα είναι να βρεθεί μια καλή ισορροπία. Νομίζω ότι το σαφές μήνυμα του Κοινοβουλίου προς την Επιτροπή και το Συμβούλιο, όταν θα συνεχίσουν τις διαπραγματεύσεις τους, είναι ότι, ανεξάρτητα από την έκβαση της αυριανής ψηφοφορίας, θα δηλώσουμε σαφώς ότι η προσωπική χρήση που δεν αποσκοπεί στο κέρδος δεν πρέπει να αντιμετωπίζεται ως έγκλημα. " ACTA δεν πρέπει να διαθέτει πρόσβαση σε προσωπικούς υπολογιστές, σε συσκευές αναπαραγωγής μουσικής και σε παρόμοια μέσα. Αυτό είναι ένα σαφές μήνυμα από το Κοινοβούλιο.
<P>
Όσον αφορά το ποινικό δίκαιο, πρέπει να ψηφίσουμε υπέρ της εναλλακτικής πρότασης των Πράσινων αν δεν θέλουμε την ξαφνική εισαγωγή του ποινικού δικαίου σε ευρωπαϊκό επίπεδο. Φυσικά δεν έχουμε απολύτως καμία εντολή να γίνει κάτι τέτοιο. Το ερώτημα είναι αν αυτό θα μπορούσε να λειτουργήσει και πώς θα μπορούσε να δημιουργηθεί μια ισορροπία σε μια κλίμακα ποινών ενός κράτους όταν η κλίμακα ποινών ενός άλλου κράτους θα κατέληγε, στην πραγματικότητα, εντελώς λάθος. Αυτή η μέθοδος φαίνεται ότι δεν πρόκειται να λειτουργήσει καθόλου σε διεθνές επίπεδο. Οι προτάσεις των Πράσινων είναι επομένως καλύτερες.
<P>
" αρχική πρόταση λέει ότι δεν πρέπει να γίνονται εξαιρέσεις για τους ταξιδιώτες. Το να εξομοιώνεται ένα άτομο που παίρνει μαζί του προϊόντα αξίας που δεν υπερβαίνει τα 400 ευρώ με έναν επιχειρηματία ο οποίος είναι σε θέση να φέρει 50 εμπορευματοκιβώτια είναι παράλογο. Πάνω απ' όλα, είναι παράλογο να ψηφίσουμε για την άρση των κανόνων σχετικά με το ποιοτικό περιεχόμενο του Διαδικτύου, τα ποιοτικά στατιστικά στοιχεία τα οποία ρυθμίζουν το περιεχόμενο καθώς επίσης και για τη δευτερεύουσα ευθύνη και την ευθύνη των μεσαζόντων.
<P>
Για να μπορέσουν περισσότεροι βουλευτές να ψηφίσουν επί του πράσινου ψηφίσματος, θα υποβάλουμε προφορική τροπολογία για την κατάργηση του άρθρου 15, το οποίο ήταν σαφώς κάπως αμφιλεγόμενο, και στη συνέχεια, ελπίζω ότι πολλοί από εσάς θα είναι σε θέση να υποστηρίξουν την πρότασή μας. Σας ευχαριστώ.
<SPEAKER ID="482" NAME="Pedro Guerreiro">
εξ ονόματος της Ομάδας GUE/NGL. - (PT) Κυρία Πρόεδρε, το ψήφισμα του Ευρωπαϊκού Κοινοβουλίου της 13ης Δεκεμβρίου 2007 σχετικά με την κλωστοϋφαντουργία ανέφερε ότι το ήμισυ όλων των ευρωπαϊκών τελωνειακών διαδικασιών κατά της παράνομης απομίμησης αφορούν τα κλωστοϋφαντουργικά προϊόντα και τα είδη ένδυσης. Στο ίδιο ψήφισμα υπογραμμίζεται η ανάγκη να εφαρμόζονται δεσμευτικοί κανόνες σχετικά με τη σήμανση καταγωγής για τα κλωστοϋφαντουργικά προϊόντα που εισάγονται από τρίτες χώρες και καλεί το Συμβούλιο να εγκρίνει την εκκρεμούσα πρόταση κανονισμού σχετικά με την ένδειξη "made in", ώστε να παρέχει καλύτερη προστασία των καταναλωτών και της υποστήριξης της ευρωπαϊκής βιομηχανίας.
<P>
Το γεγονός είναι ότι η πρόταση της Ευρωπαϊκής Επιτροπής στο θέμα αυτό, αν και ανεπαρκής, έχει χρόνο σήμανσης από το 2005. Ως εκ τούτου, το ερώτημά μας είναι το εξής: πότε η Ευρωπαϊκή Ένωση θα θεσπίσει κανόνες για τη σήμανση καταγωγής για τις εισαγωγές ή τα προϊόντα που παράγονται στα διάφορα κράτη μέλη;
<SPEAKER ID="483" NAME="Bastiaan Belder">
εξ ονόματος της Ομάδας IND/DEM. - (NL) Κυρία Πρόεδρε, θα ήθελα να ευχαριστήσω τον εισηγητή για αυτήν την αξιόλογη έκθεση. " παράνομη απομίμηση δεν αποτελεί μόνο οικονομική μάστιγα, αποτελεί επίσης απειλή για την ασφάλεια των καταναλωτών και της δημόσιας υγείας. Θα πρέπει να δοθεί προτεραιότητα όχι μόνο στην παραγωγή, αλλά και στο εμπόριο και τη μεταφορά παραποιημένων προϊόντων .
<P>
Στα τέλη του περασμένου μήνα, έγινε μια εξαιρετικά χρήσιμη επίσκεψη εργασίας στο Κοσσυφοπέδιο, όπου η κατάσταση είναι ανησυχητική. " χαοτική, μερικά επικαλυπτόμενη διεθνής παρουσία, σε συνδυασμό με την αδύναμη κυβέρνηση της Πρίστινα, παρέχουν μια εξαιρετική βάση δραστηριότητας για τους λαθρεμπόρους στο Κοσσυφοπέδιο. Είναι άρρωστο να βλέπουμε εγκληματίες από την αλβανική και τη σερβική πλευρά να συνεργάζονται πολύ καλά σε μια πολυεθνική προσπάθεια.
<P>
Καλώ την Ένωση να αναπτύξει την αποστολή Eulex στο Κοσσυφοπέδιο για την καταπολέμηση αυτών των πρακτικών του λαθρεμπορίου. Είναι απαράδεκτο για την Ευρωπαϊκή Ένωση να τηρεί στάση αναμονής τη στιγμή που υπάρχει μια μαύρη τρύπα κατά μήκος των συνόρων της. " καταπολέμηση της παράνομης απομίμησης εμπορευμάτων δεν θα πρέπει να διεξάγεται μόνο στο τραπέζι των διαπραγματεύσεων αλλά και σε πραγματικές συνθήκες. Ελπίζω ότι η Επιτροπή θα δώσει τη δέουσα προσοχή σε αυτό το θέμα του. Στην πραγματικότητα, μίλησα με την Επιτροπή στην Πρίστινα για αυτό ακριβώς το θέμα. Αυτό είναι ένα πολύ σημαντικό σημείο στον αγώνα μας για την προστασία της πνευματικής ιδιοκτησίας, τουλάχιστον στα Δυτικά Βαλκάνια.
<SPEAKER ID="484" NAME="Christofer Fjellner" AFFILIATION="PPE-DE">
(SV) Κυρία Πρόεδρε, αυτό είναι, φυσικά, ένα εξαιρετικά ευρύ θέμα. Όπως ανέφερα προηγουμένως, περιλαμβάνει τα πάντα, από τα φάρμακα, τα ανταλλακτικά αυτοκινήτων και προϊόντα σχεδιαστών έως τις παράνομες λήψεις. Σε αυτόν τον τομέα είναι απολύτως σαφές ότι η παραποίηση είναι ένα τεράστιο πρόβλημα και ότι τα προϊόντα παράνομης απομίμησης αποτελούν απειλή για εμπορεύματα μεγάλης χρηματικής αξίας και ακόμα και για την ασφάλεια. Ωστόσο, υπάρχει αβεβαιότητα σχετικά με το πόσο μεγάλα είναι όντως αυτά τα ποσά και πόσα από αυτά τα προϊόντα διατίθενται στην ευρωπαϊκή αγορά. Πιστεύω λοιπόν ότι η έρευνα που προτίθεται να διενεργήσει η Επιτροπή είναι μια εξαιρετικά καλή ενέργεια.
<P>
Έχω επιλέξει να επικεντρωθώ κυρίως στην ACTA, δηλαδή την εμπορική συμφωνία καταπολέμησης της παράνομης απομίμησης, η οποία βρίσκεται στο στάδιο της διαπραγμάτευσης με τις "ΠΑ, την Ιαπωνία, την ΕΕ και άλλες χώρες. Στο πλαίσιο αυτό, το θέμα είναι, βεβαίως, μακράν, η πάρα πολύ μεγάλη μυστικότητα. Όλοι αντιδρούν στις φήμες σχετικά με το τι συμβαίνει. Υπάρχει δικαιολογημένη ανησυχία - ανησυχία ότι το προσωπικό ελέγχου των συνόρων θα ψάχνει τα πάντα, από υπολογιστές έως συσκευές αναπαραγωγής MP3. Έχουμε ακούσει φήμες για την απαγόρευση των συσκευών αναπαραγωγής DVD πολλαπλής περιοχής. Θα έλεγα ότι αυτή η αβεβαιότητα και οι ίδιες οι φήμες βλάπτουν την καταπολέμηση της πειρατείας και των απομιμήσεων. Πιστεύω, επομένως, ότι όλοι μας εδώ έχουμε μια κοινή επιθυμία για περισσότερη διαφάνεια. Πρέπει να δοθεί μια πιο σαφής ιδέα για πού πραγματικά βασίζεται αυτή η εντολή, τι είναι αυτό που θέλει να επιτύχει η Επιτροπή και τι θα πρέπει να θεωρείται απαράδεκτο.
<P>
Στη δική μου τροπολογία για την έκθεση, η οποία ευτυχώς επίσης ακούστηκε, επικεντρώθηκα σε αυτό που δεν θέλουμε να δούμε στην ACTA. Στην τροπολογία, τόνισα, μεταξύ άλλων, ότι δεν πρέπει να έχουμε μέτρα που περιορίζουν την ιδιωτική ζωή και δεν θα πρέπει να προχωρήσουμε πέρα από την υφιστάμενη νομοθεσία στον τομέα αυτό και, τελευταίο αλλά εξίσου σημαντικό, δεν πρέπει να εμποδίσουμε την καινοτομία και τον ανταγωνισμό.
<P>
Είναι ωστόσο λυπηρό το γεγονός ότι σε έναν τομέα τόσο σημαντικό όσο αυτός, θα πρέπει να καθορίσουμε τι δεν πρέπει να κάνουμε όταν υπάρχουν τόσα πολλά σημαντικά πράγματα που πρέπει να κάνουμε. Ωστόσο, ο ακριβής λόγος για αυτό είναι η μυστικότητα και η αβεβαιότητα που δημιουργεί αυτή τη μυστικότητα. Δεν πρέπει να καταλήξουμε σε μια κατάσταση όπου η καταπολέμηση της παραποίησης και τα εργαλεία που χρησιμοποιούμε για να μας βοηθήσουν θα αποτελούν μεγαλύτερα προβλήματα από την ίδια την πειρατεία . Αυτό είναι που με ανησυχεί. Σας ευχαριστώ πάρα πολύ.
<SPEAKER ID="485" NAME="Christel Schaldemose" AFFILIATION="PSE">
(DA) Κυρία Πρόεδρε, θα ήθελα, με τη σειρά μου, να ευχαριστήσω την Επιτροπή για την εποικοδομητική παρουσίαση του προβλήματος. Είμαι μέλος της Επιτροπής Εσωτερικής Αγοράς και Προστασίας των Καταναλωτών και συμμετείχα στη διατύπωση του ερωτήματος που τέθηκε προς την Επιτροπή σχετικά με το τι πρέπει να γίνει για την παράνομη απομίμηση από την άποψη της προστασίας των καταναλωτών. Θα ήθελα να ξεκινήσω λέγοντας ότι θεωρώ ότι είναι εξαιρετικά σημαντικό για εμάς να κάνουμε πραγματικά μια προσπάθεια για τη μείωση της έκτασης της παραχάραξης. Δεν πρέπει να υπάρχει αμφιβολία για αυτό. Ωστόσο, πιστεύω επίσης ότι είναι εξαιρετικά σημαντικό για εμάς να μάθουμε περισσότερα σχετικά με τις συνέπειες για τους καταναλωτές. Δεν υπάρχει αμφιβολία ότι αυτό είναι εξαιρετικά σημαντικό για τις επιχειρήσεις. Ωστόσο, έχουμε αρχίσει να βλέπουμε ότι υπάρχουν προβλήματα και ότι αυτά μπορούν να επηρεάσουν την υγεία και την ασφάλεια των καταναλωτών. Ως εκ τούτου, εγώ πραγματικά πιστεύω ότι, αν και είναι δύσκολο να βρεθούν ακριβείς και σωστές στατιστικές, θα πρέπει να κάνουμε μια προσπάθεια να ανακαλύψουμε πόσο επικίνδυνα μπορεί να είναι τα παραποιημένα φάρμακα ή οποιαδήποτε άλλα προϊόντα που μπορεί να υπάρχουν. Έχω επισκεφθεί τις δανικές αρχές που εργάζονται πάνω σ' αυτό το ζήτημα και έχω δει κατασχέσεις τσίχλας, νερού, σκόνης καθαρισμού και κάθε είδους προϊόντων καθημερινής χρήσης. Δεν χρειάζεται να πω ότι μπορεί κάλλιστα να υπάρξουν φυσικές συνέπειες για τους καταναλωτές εάν καταναλώσουν τσίχλες που είναι απομιμήσεις και που κατά πάσα πιθανότητα δεν συμμορφώνονται με τις διατάξεις σχετικά με το τι επιτρέπεται να περιέχουν οι τσίχλες ή οποιοδήποτε άλλο προϊόν. Απλώς πιστεύω ότι χρειαζόμαστε πληροφορίες, διότι, εάν δεν λάβουμε υπόψη αυτές τις πληροφορίες που αφορούν τραυματισμούς ή επιπτώσεις στην υγεία, πιστεύω ότι μπορεί να είναι δύσκολο να πάρουμε τους καταναλωτές με το μέρος μας σε αυτό τον αγώνα προκειμένου να κάνουμε κάτι για τις παράνομες απομιμήσεις προϊόντων. Οι καταναλωτές πρέπει να γνωρίζουν ότι αυτό θα έχει συνέπειες έτσι ώστε να μην αγοράζουν φθηνά και παραποιημένα προϊόντα. Γι' αυτό είναι ζωτικής σημασίας να αποκτήσουν γνώσεις και στοιχεία στον τομέα αυτό. Προσβλέπω συνεπώς στην υποβολή συγκεκριμένης πρότασης από την Επιτροπή σχετικά με πώς μπορούμε να αντιμετωπίσουμε αυτό το θέμα.
<SPEAKER ID="486" NAME="Γεώργιος Παπαστάμκος" AFFILIATION="PPE-DE">
(EL) Κυρία Πρόεδρε, κυρίες και κύριοι συνάδελφοι, το φαινόμενο της απομίμησης της παραποίησης αποτελεί νομικό πρόβλημα με προφανείς δημοσιονομικές προεκτάσεις. " νομική διάσταση που αναφέρθηκε αφορά στην παραβίαση δικαιωμάτων πνευματικής διανοητικής ιδιοκτησίας, η δημοσιονομική διάσταση σχετίζεται με διαφεύγοντες τελωνειακούς δασμούς και ΦΠΑ, που αποτελούν σημαντική συνιστώσα του ευρωπαϊκού προϋπολογισμού, δηλαδή των ιδίων πόρων της Ευρωπαϊκής Ένωσης.
<P>
Πρόδηλη είναι και η οικονομική διάσταση του προβλήματος. Οι απομιμήσεις προϊόντων συνιστούν πλήγμα στην ανταγωνιστικότητα των ευρωπαϊκών επιχειρήσεων κατ' επέκταση και στην απασχόληση. " πλέον ανησυχητική διάσταση του προβλήματος είναι η απειλή της ασφάλειας της υγείας, ακόμη και της ίδιας της ζωής των καταναλωτών. Ασφαλώς, κύριε Επίτροπε, η εντατικοποίηση της εργασίας με τους εμπορικούς μας εταίρους είναι ένα μέτρο. Προς τη σωστή κατεύθυνση θα έλεγα ότι θα κινείτο και η δημιουργία ενός ευρωπαϊκού παρατηρητηρίου απομιμήσεων και πειρατείας όπως και η έγκριση του σήματος κατασκευής, το "Made Ιn".
<P>
Ωστόσο, κύριε Επίτροπε, παρόλο που δεν έχετε αρμόδιο χαρτοφυλάκιο, θα ήθελα να σας πω τα εξής και να τα θυμίσω και στις κυρίες και κυρίους συναδέλφους: καταργήθηκαν οι ποσοτικοί περιορισμοί σε ό,τι αφορά την εισαγωγή ενδυμάτων κλωστοϋφαντουργικών προϊόντων. Στην εκλογική μου περιφέρεια, όταν ήμουν βουλευτής του Ελληνικού Κοινοβουλίου, έκλεισαν εργοστάσια και χιλιάδες εργαζόμενοι έμειναν άνεργοι. Δεν είχε προηγηθεί τελωνειακή συνεργασία με τις χώρες εισαγωγής· το ομολόγησε η ίδια η Επιτροπή. Εκ των υστέρων έγινε τελωνειακή συνεργασία, και μάλιστα πληρώνει η Ευρωπαϊκή Ένωση για να εγκαθιδρυθεί η τελωνειακή συνεργασία. Παράλειψη δική σας! Παράλειψη της Επιτροπής! Αναθεωρήσαμε το καθεστώς ζάχαρης, και αυτοί που έχουν πλουτίσει είναι πολυεθνικές εταιρείες εξαγωγής ζάχαρης, όχι παραγωγοί των φτωχών από τις αναπτυσσόμενες χώρες, με βάση επίσημα στατιστικά στοιχεία.
<P>
Κύριε Επίτροπε, εγώ δεν είμαι υπέρ μιας Ευρώπης κλειστής στον κόσμο. Είμαστε υπέρ μιας Ευρώπης ανοικτής στον κόσμο αλλά με κανόνες, αρχές, διαφάνεια και ίδιους όρους του παιχνιδιού. Εισάγονται προϊόντα στην Ευρωπαϊκή Ένωση με κοινωνικό ντάμπιγκ, με οικολογικό ντάμπιγκ, και δεν αντιδρά η Ευρωπαϊκή Επιτροπή! " Ευρωπαϊκή Επιτροπή έχει κυρίαρχο ρόλο στην κοινή εξωτερική εμπορική πολιτική. Εσείς διαπραγματεύεστε με τους εταίρους τρίτων χωρών, εσείς διαμορφώνετε τους όρους συνεργασίας! Ευτυχώς, με τη Συνθήκη της Λισαβόνας μεταβάλλονται οι όροι της διαθεσμικής μας σχέσης και το Ευρωπαϊκό Κοινοβούλιο θα είναι συννομοθέτης μαζί σας, και τότε θα αλλάξει και η κουλτούρα συνεργασίας μεταξύ της Ευρωπαϊκής Επιτροπής και του Ευρωπαϊκού Κοινοβουλίου. Την περιμένουμε αυτή την ώρα!
<SPEAKER ID="487" NAME="Francisco Assis" AFFILIATION="PSE">
(PT) Κυρία Πρόεδρε, κύριε Αντιπρόεδρε της Επιτροπής, κυρίες και κύριοι συνάδελφοι, το φαινόμενο της παραποίησης απειλεί σοβαρά τα πλέον νόμιμα κοινωνικοοικονομικά συμφέροντα στην Ευρωπαϊκή Ένωση, θέτει σε κίνδυνο την ανταγωνιστικότητα των επιχειρήσεων, είναι επιζήμια για την απασχόληση, θέτει σε κίνδυνο την υγεία και την ασφάλεια των καταναλωτών και βλάπτει σοβαρά τα κράτη μέλη και την Ευρωπαϊκή Ένωση. Ως εκ τούτου, θα πρέπει να καταπολεμηθεί αποφασιστικά.
<P>
" Ευρωπαϊκή Ένωση, λόγω της δημοσιότητας και της διαφάνειας της αγοράς, λόγω του ότι είναι ο δεύτερος εισαγωγέας αγαθών και υπηρεσιών στον κόσμο, καθώς και λόγω της οικονομικής εξειδίκευσή της σε προϊόντα υψηλής προστιθέμενης αξίας, είναι ιδιαίτερα εκτεθειμένη στα δεινά της παραχάραξης. Οι αρνητικές επιπτώσεις αυτής έχουν εξαπλωθεί σε όλο τον οικονομικό ιστό, αλλά έχουν και ιδιαίτερα σοβαρό αντίκτυπο στις μικρές και μεσαίες επιχειρήσεις, οι οποίες είναι εκ φύσεως λιγότερο καλά προετοιμασμένες για να αντιμετωπίσουν μια τέτοια σοβαρή απειλή.
<P>
" καταπολέμηση αυτού του ιδιαίτερα επικίνδυνου εγκλήματος απαιτεί την ενίσχυση της συνεργασίας, τόσο στο εσωτερικό της Ευρωπαϊκής Ένωσης όσο και στο εξωτερικό, στις σχέσεις μας με άλλες χώρες ή περιφερειακούς συνασπισμούς, που αντιμετωπίζουν, επίσης, το ίδιο πρόβλημα.
<P>
Στο εσωτερικό επίπεδο, πρέπει να ληφθούν μέτρα σε δύο σημεία: στη σταδιακή εναρμόνιση των νομοθεσιών των κρατών μελών, ιδίως των ποινικών νόμων και στην ενίσχυση της τελωνειακής συνεργασίας. Λαμβάνοντας υπόψη την ιδιαίτερη κατάσταση των μικρών και μεσαίων επιχειρήσεων, όπως ήδη αναφέρθηκε, είναι σημαντικό να συσταθεί μια υπηρεσία τεχνικής βοήθειας για τις επιχειρήσεις αυτές, επειδή δεν είναι τόσο καλά προετοιμασμένες για την αντιμετώπιση ζητημάτων αυτού του είδους. Μόνο με αυτό τον τρόπο θα είναι σε θέση να υπερασπιστούν τα δικαιώματά τους.
<P>
Σε ευρύτερο διεθνές επίπεδο, οι τρέχουσες πρωτοβουλίες πρέπει να συνεχιστούν, τόσο από την άποψη των διμερών συμφωνιών όσο και στο ευρύτερο πλαίσιο της πολυμερούς ρύθμισης του διεθνούς εμπορίου. Αυτό θα συμβάλει στην ενίσχυση του ρόλου που ο Παγκόσμιος Οργανισμός Εμπορίου μπορεί και πρέπει να έχει σε αυτό τον τομέα, μέσω του Οργάνου επίλυσης των διαφορών.
<P>
" παράνομη απομίμηση απειλεί ορισμένα από τα ίδια τα θεμέλια του μοντέλου της οικονομικής και κοινωνικής οργάνωσης. Θέτει σε κίνδυνο τις επενδύσεις στην έρευνα και την καινοτομία, υποτιμά τη νοημοσύνη και την προσπάθεια απόκτησης προσόντων, ενθαρρύνει το οργανωμένο έγκλημα και αποδυναμώνει σαφώς το κράτος δικαίου. Αυτός είναι ο λόγος για τον οποίο η καταπολέμηση της παράνομης απομίμησης πρέπει να είναι η απόλυτη επιταγή για όλα τα κράτη μέλη της ΕΕ.
<SPEAKER ID="488" NAME="Jacques Toubon" AFFILIATION="PPE-DE">
- (FR) Κυρία Πρόεδρε, κυρίες και κύριοι, η παράνομη απομίμηση αποτελεί μια οικονομική και κοινωνική απειλή καθώς και μια απειλή για την υγεία, της οποίας το μέγεθος, κατά την άποψή μου, συχνά υποτιμάται. Μερικοί άνθρωποι εκτιμούν ότι το ένα τρίτο των εμπορευμάτων που βρίσκονται στοιβαγμένα σε εμπορευματοκιβώτια της Αμβέρσας ή του Ρότερνταμ είναι πλαστά. Είπα "το ένα τρίτο", επειδή αυτές είναι εκτιμήσεις που δίνονται από τις επίσημες υπηρεσίες.
<P>
Θα ήθελα να πω ξεκάθαρα, και όχι με έμμεσο τρόπο, ότι είμαι πραγματικά απογοητευμένος από τις προτάσεις του Ευρωπαϊκού Κοινοβουλίου και από την αποψινή συζήτηση. Για μια ακόμη φορά, είμαι απογοητευμένος από το Κοινοβούλιο περισσότερο από ό, τι από την Επιτροπή ή το Συμβούλιο, δεδομένου ότι σε αυτόν τον τομέα, το Συμβούλιο και η Επιτροπή έχουν επιτελέσει το έργο τους.
<P>
Το σχέδιο δράσης της 25ης Σεπτεμβρίου, το σεμινάριο που πραγματοποιήθηκε στις 25 Νοεμβρίου και οι προτάσεις που μόλις υπέβαλε ο κ. Barrot εξ ονόματος της Επιτροπής, είναι πραγματικές δράσεις και όχι ωραία λόγια. Κύριε Επίτροπε, αυτό που θα ήθελα απλώς να σας πω είναι ότι θα ήθελα πραγματικά το παρατηρητήριο, για παράδειγμα, να γίνει λειτουργικό το πρώτο εξάμηνο του 2009 και ο κανονισμός σχετικά με την εποπτεία της αγοράς, που εγκρίθηκε από το Συμβούλιο, να εγκριθεί σε αυτό το Κοινοβούλιο.
<P>
Όσον αφορά τον κ. Susta, δεν μιλώ εδώ για την εναλλακτική πρόταση ψηφίσματος, την οποία δυστυχώς δεν πρόκειται να συζητήσουμε. Μιλώ για την έκθεσή του. Είναι πάρα πολύ αδύναμη, πάρα πολύ δειλή και δεν αναφέρει τίποτε σχετικά με τις σημάνσεις καταγωγής, δεν αναφέρει τίποτε σχετικά με το παρατηρητήριο και κρατά άτολμη και επιφυλακτική στάση όσον αφορά την προστασία των δικαιωμάτων πνευματικής και βιομηχανικής ιδιοκτησίας. Μιλάτε για την ACTA και λέτε ότι πρέπει να την εγκρίνουμε, αλλά λέτε επίσης ότι δεν πρέπει να χρησιμοποιήσουμε μέσα που θα είναι αποτελεσματικά όσον αφορά την επιβολή της. Επιπλέον, πρέπει να πω ότι εξεπλάγην από τις παρατηρήσεις που διατυπώθηκαν από τους δύο συναδέλφους μου από τη Σουηδία, οι οποίοι δίνουν την εντύπωση ότι ο κίνδυνος δεν προέρχεται από την παράνομη απομίμηση, αλλά από την καταπολέμηση της παράνομης απομίμησης.
<P>
Κυρίες και κύριοι, θα κάνουμε μεγάλο λάθος αν δεν αναλάβουμε πιο αποφασιστική δράση. Αντιμετωπίζουμε αυτό το θέμα σαν να ήταν μια περιθωριακή οικονομική δραστηριότητα, και όχι κάτι περισσότερο, ενώ θα μπορούσε να σηματοδοτήσει το τέλος της βιομηχανίας μας, θα μπορούσε να σηματοδοτήσει την ευρεία εκμετάλλευση των εργαζομένων από τις αναδυόμενες χώρες, ας μην το ξεχνάμε, και, τέλος, θα μπορούσε να ισοδυναμεί με γενικευμένη έλλειψη ασφάλειας για τους καταναλωτές. Είναι καιρός να αναλάβουμε δράση!
<SPEAKER ID="489" NAME="Małgorzata Handzlik" AFFILIATION="PPE-DE">
(PL) Κυρία Πρόεδρε, δεν χρειάζεται να υπενθυμίσω στα άτομα που έχουν συγκεντρωθεί εδώ, και οι οποίοι συμμετέχουν σε αυτή τη συζήτηση, τους κινδύνους των προϊόντων παράνομης απομίμησης. Υπάρχουν πολλές περιπτώσεις όπου τα προϊόντα παράνομης απομίμησης αποτελούν κίνδυνο για την υγεία, ή ακόμη και τη ζωή, των καταναλωτών, και δεν χρειάζεται να επεκταθώ περισσότερο επ' αυτού. Αρκεί απλώς να σημειωθεί ότι τα προϊόντα παράνομης απομίμησης δεν περιλαμβάνουν μόνο αντίγραφα ειδών πολυτελείας και CD, αλλά και φάρμακα και καταναλωτικά αγαθά τόσο για παιδιά όσο και για ενήλικες, καθώς επίσης και ανταλλακτικά αυτοκινήτων. Δημιουργούν συχνά κίνδυνο για την ασφάλεια, και οι απώλειες που συνεπάγονται δεν επηρεάζουν μόνο τις ΜΜΕ.
<P>
Οι άνθρωποι που συμμετέχουν σε δραστηριότητες παράνομης απομίμησης είναι μέλη εγκληματικών συμμοριών. Οι δραστηριότητές τους αποτελούν μέρος μιας άκρως κερδοφόρας επιχείρησης, την οποία πρέπει να προσπαθήσουμε να καταπολεμήσουμε. Γι' αυτό χρειαζόμαστε κοινή δράση, όχι μόνο στον τομέα των τελωνείων και των ειδικών φόρων κατανάλωσης, αλλά επίσης και στη στενή διοικητική συνεργασία μεταξύ των κρατών μελών, η οποία νομίζω ότι σήμερα παρουσιάζει ελλείψεις.
<P>
Μόνο οι δράσεις της Ευρωπαϊκής Επιτροπής για την πρόληψη της λαθρεμπορίας παραποιημένων τσιγάρων, παρέχουν ένα θετικό παράδειγμα της συνεργασίας αυτής. Θα ήθελα οι εμπειρίες μας στον τομέα αυτό να εφαρμοστούν στην μάχη εναντίον άλλων προϊόντων παράνομης απομίμησης. Το πρόβλημα της παράνομης απομίμησης εμπίπτει στην αρμοδιότητα ενός αριθμού Γενικών Διευθύνσεων της Επιτροπής. Θα ήταν καλή ιδέα να καθιερωθεί μια ενιαία γενική διεύθυνση που θα είναι υπεύθυνη για τα θέματα αυτά και να καθοριστούν οι αρμοδιότητές της.
<P>
Το Κοινοβούλιο έχει επί του παρόντος στην κατοχή του μια γραπτή δήλωση σχετικά με το ποια είναι γνωστά ως "παρόμοια προϊόντα", στην οποία συνέβαλα και ο ίδιος. Ένας μεγάλος αριθμός πρωτότυπων προϊόντων αντιγράφονται από παρόμοια προϊόντα. Συχνά δεν είναι σαφές κάτω από ποια νομοθεσία πρέπει να διωχθούν εκείνοι που παράγουν παρόμοια προϊόντα, αν αυτό εμπίπτει στο πλαίσιο του αθέμιτου ανταγωνισμού ή στη νομοθεσία περί πνευματικής ιδιοκτησίας. Επιπλέον, οι καταναλωτές που αγοράζουν παρόμοια προϊόντα έχουν συχνά την εσφαλμένη εντύπωση ότι πρόκειται για επώνυμα προϊόντα. Είναι δύσκολο να προσδιοριστεί το μέγεθος του προβλήματος στην ευρωπαϊκή αγορά.
<P>
Γι' αυτό θα ήθελα να ρωτήσω την Επιτροπή αν σκοπεύει να ανταποκριθεί στο αίτημά μας και να διεξαγάγει έρευνα για την εισροή και το καθεστώς των παρόμοιων προϊόντων στην εσωτερική αγορά.
<SPEAKER ID="490" NAME="Εμμανουήλ Αγγελάκας" AFFILIATION="PPE-DE">
(EL) Κυρία Πρόεδρε, ιδιαίτερα σημαντικός αριθμός παραποιημένων προϊόντων που διακινούνται από το Διαδίκτυο ή τη νόμιμη αλυσίδα παραγωγής είναι και τα παραποιημένα φαρμακευτικά προϊόντα. Οι κίνδυνοι για την υγεία των ασθενών που τα λαμβάνουν εν αγνοία τους είναι προφανείς. Αυτά τα προϊόντα παρασκευάζονται σε εργοστάσια ή εργαστήρια που δεν ακολουθούν τους κανόνες καλής παραγωγής και σε πολλές περιπτώσεις δεν περιέχουν ίχνος από τη θεραπευτική φαρμακευτική δραστική ουσία. Σε πρόσφατη ανακοίνωσή του ο Πρόεδρος Kovács δήλωσε ότι το τελευταίο δίμηνο σε ελέγχους που έγιναν από τελωνειακές αρχές χωρών της Ευρωπαϊκής Ένωσης βρέθηκαν περισσότερα από 34 εκατομμύρια δισκία αντιβιοτικών, ογκολογικών και άλλων παραποιημένων φαρμάκων. Μήπως ήρθε η ώρα, κύριε Επίτροπε, να ανοίξει η Ευρωπαϊκή Ένωση π.χ. στην Κίνα και την Ινδία γραφεία παρακολούθησης εξαγόμενων φαρμάκων κατά τα πρότυπα του FDA, που άνοιξε τέτοια γραφεία τον περασμένο μήνα; Και να γνωρίζετε ότι χωρίς την έστω και υποχρεωτική συνεργασία των Οργανισμών Φαρμάκων των χωρών αυτών δεν υπάρχει περίπτωση να ελεγχθούν τα 3.000 φαρμακευτικά εργοστάσια της Ινδίας και τα 12.000 εργοστάσια της Κίνας.
<SPEAKER ID="491" NAME="Czesław Adam Siekierski" AFFILIATION="PPE-DE">
(PL) Κυρία Πρόεδρε, δεν υπάρχει καμία αμφιβολία ότι, τον τελευταίο καιρό, το πρόβλημα των εμπορευμάτων παραποίησης και πειρατείας έχει γίνει βασικό θέμα στον τομέα του διεθνούς εμπορίου.
<P>
" Ευρωπαϊκή Ένωση, ως ο δεύτερος μεγαλύτερος εισαγωγέας στον κόσμο, είναι ιδιαίτερα ευάλωτη στην πιθανότητα να πλημμυρίσει με πλαστά επώνυμα προϊόντα, παιχνίδια ή φάρμακα, κυρίως από χώρες της Ασίας. Θα πρέπει να τονιστεί ότι το φαινόμενο αυτό έχει πολύ ευρύτερη έκταση και πολύ πιο σοβαρές συνέπειες από ό, τι φανταζόμαστε. Τα προϊόντα που φτάνουν στην ευρωπαϊκή αγορά και που παραβιάζουν τα δικαιώματα πνευματικής ιδιοκτησίας είναι, σε γενικές γραμμές, χαμηλότερης ποιότητας και, ως εκ τούτου, συχνά επίσης, σημαντικά φθηνότερα από τα γνήσια προϊόντα. Κατά συνέπεια, για οικονομικούς λόγους, ο καταναλωτής προτιμά να αγοράσει τα εμπορεύματα απομίμησης.
<P>
" παραγωγή εμπορευμάτων απομίμησης και πειρατείας αποτελεί μια μορφή κλοπής, και ως εκ τούτου υποστηρίζω όλες τις πρωτοβουλίες για την καταπολέμησή της. Ανησυχώ ιδιαίτερα για την ανάπτυξη αυτού του φαινομένου τα τελευταία χρόνια. Αυτός είναι και ο λόγος που πρέπει να αναλάβουμε αποφασιστική δράση, όχι είναι μόνο σε ευρωπαϊκό επίπεδο, αλλά και στο πλαίσιο του ΠΟΕ. Δεν μπορούμε να αφήσουμε αυτούς τους ανθρώπους να μας ληστεύουν ατιμωρητί.
<SPEAKER ID="492" NAME="Jacques Barrot">
Αντιπρόεδρος της Επιτροπής. - (FR) Κυρία Πρόεδρε, πρώτα απ' όλα, φυσικά, άκουσα πολύ προσεκτικά όλες τις παρεμβάσεις. Φυσικά θα αναφερθώ σε αυτές στο συνάδελφό μου, κ. McCreevy, ο οποίος είναι υπεύθυνος για την εσωτερική αγορά.
<P>
Νομίζω ότι το Κοινοβούλιο έχει κατανοήσει καλά τη σοβαρότητα του φαινομένου και των επιπτώσεών του. Ο κ. Toubon μας υπενθύμισε ότι αποτελεί μια οικονομική και κοινωνική απειλή καθώς και απειλή για την υγεία. Είναι σαφές ότι η Ευρωπαϊκή Ένωση, ενώ είναι ανοικτή στο εμπόριο, δεν μπορεί να επιτρέψει τη διεξαγωγή του χωρίς να τηρούνται βασικοί κανόνες και να είναι επιζήμιο για τους καταναλωτές. Επομένως, πρέπει να αναληφθούν σίγουρα μέτρα δράσης και θα ήθελα να σας υπενθυμίσω ορισμένα σημεία.
<P>
Πρώτον, και εδώ απευθύνομαι ιδιαίτερα στον κ. Toubon, το Ευρωπαϊκό Παρατηρητήριο για την παραποίηση και την πειρατεία θα ξεκινήσει από την Επιτροπή την άνοιξη του 2009. Αυτό το παρατηρητήριο θα πρέπει να παρέχει στατιστικά στοιχεία σχετικά με την παραποίηση και την πειρατεία στην εσωτερική αγορά.
<P>
Το παρατηρητήριο θα πρέπει να προσδιορίζει ευάλωτες γεωγραφικές περιοχές καθώς και την παράνομη διακίνηση των ιστότοπων πώλησης προϊόντων παράνομης απομίμησης. Θα πρέπει επίσης να οργανώνει τη διοικητική συνεργασία μεταξύ των κρατών μελών, να οργανώνει την ανταλλαγή πληροφοριών και, όπως είπε ο κ. Martin, την ευαισθητοποίηση των καταναλωτών. Αυτό είναι πραγματικά ένα σημαντικό έργο για το παρατηρητήριο.
<P>
Κατά τα λοιπά, είναι αλήθεια ότι προτάθηκαν ποινικές διατάξεις από την Επιτροπή το 2006, και ότι έχουμε την υποστήριξη του Κοινοβουλίου, αλλά, προς το παρόν, το Συμβούλιο δεν έχει λάβει ακόμη καμία ενέργεια για την υιοθέτηση των διατάξεων αυτών.
<P>
Στο πλαίσιο αυτό, η συνεργασία δεν θα πρέπει να περιλαμβάνει τη συμμετοχή μόνο των τελωνειακών αρχών, αλλά και της αστυνομίας, των δικαστικών αρχών και, γενικότερα, όλων εκείνων που είναι σε θέση να αναλάβουν δράση για την επιτήρηση και τον έλεγχο της παράνομης απομίμησης και της πειρατείας.
<P>
Θα ήθελα να πω σε αυτούς που τόνισαν την ανάγκη να υπάρχει σήμανση για την καταγωγή των προϊόντων ότι έχουμε προτείνει μια ετικέτα "made in", αλλά αυτό δεν έχει ακόμη εγκριθεί από το Συμβούλιο. " Ευρωπαϊκή Ένωση πραγματικά δεν έχει λόγο να φοβάται αυτή τη σήμανση, η οποία θα επιτρέψει στους καταναλωτές να προβαίνουν σε κρίσεις και να αποφεύγουν να γίνονται θύματα πρακτικών που παραβιάζουν εντελώς όλους τους κανόνες.
<P>
Θα ήθελα να προσθέσω ότι η ACTA δεν μπορεί να κατηγορηθεί για υπέρβαση του ισχύοντος συστήματος της Ευρωπαϊκής Ένωσης σχετικά με το σεβασμό των δικαιωμάτων πνευματικής ιδιοκτησίας και, ειδικότερα, δεν μπορεί να κατηγορηθεί για παραβίαση των θεμελιωδών ελευθεριών ή της προστασίας των προσωπικών δεδομένων. " ACTA παραμένει μέσα στα πλαίσια του ισχύοντος συστήματος της Ευρωπαϊκής Ένωσης.
<P>
Σε κάθε περίπτωση, ευχαριστώ το Κοινοβούλιο για την υποστήριξη της Επιτροπής στην προσπάθειά της να επιφέρει αποτελεσματική καταπολέμηση της παράνομης απομίμησης. Σημειώνουμε αυτή την έκθεση, όπως επίσης και την επιθυμία του Ευρωπαϊκού Κοινοβουλίου για την επιτυχή καταπολέμηση αυτού του συστήματος.
<P>
Είμαι σίγουρος ότι δεν έχω απαντήσει σε όλες τις ερωτήσεις. Υπάρχουν επίσης προϊόντα που μπορούν να χαρακτηριστούν ως παρόμοια, και στο σημείο αυτό, πρέπει να έχουμε κανόνες που καθιστούν δυνατή την αποτροπή των καταχρήσεων, η οποία είναι απόλυτα καταδικαστέα, σε βάρος του καταναλωτή. Αυτό ήθελα να πω εν κατακλείδι, αλλά να είστε σίγουροι ότι όλες οι παρατηρήσεις που έγιναν απόψε θα τεθούν υπόψη των Επιτρόπων, διότι, για άλλη μια φορά, πρόκειται για ένα περίπλοκο θέμα, έναν τομέα που απαιτεί αρκετές γραμμές δράσης εκ μέρους της Επιτροπής και ο οποίος απαιτεί επίσης σαφή δέσμευση από το Συμβούλιο και το Κοινοβούλιο.
<SPEAKER ID="493" NAME="Πρόεδρος">
" κοινή συζήτηση έληξε.
<P>
" ψηφοφορία θα διεξαχθεί αύριο, 18 Δεκεμβρίου 2008.

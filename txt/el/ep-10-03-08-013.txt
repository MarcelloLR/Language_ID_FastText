<CHAPTER ID="013">
Παγκόσμια ημέρα της γυναίκας
<SPEAKER ID="023" NAME="Πρόεδρος">
" ημερήσια διάταξη προβλέπει τη δήλωση του Προέδρου σχετικά με την παγκόσμια ημέρα της γυναίκας.
<P>
Σήμερα, η ημέρα της γυναίκας στην Ευρώπη είναι διαφορετική σε σχέση με ό,τι θυμόμαστε, τουλάχιστον στην Κεντρική και Ανατολική Ευρώπη. Στις μέρες μας, το θέμα δεν είναι μόνο να προσφέρουμε λουλούδια στις γυναίκες που γνωρίζουμε. Σήμερα, η ημέρα της γυναίκας είναι επίσης μια ευκαιρία για σημαντικές συζητήσεις σχετικά με την ισότητα, την υποστήριξη των μητέρων με πολύτεκνες οικογένειες και τον τερματισμό της βίας κατά των γυναικών. Το Ευρωπαϊκό Κοινοβούλιο συμμετέχει ενεργά στις συζητήσεις αυτές.
<P>
" Επιτροπή Δικαιωμάτων των Γυναικών και Ισότητας των Φύλων είναι εξαιρετικά σημαντική. Τον Νοέμβριο του 2009 εγκρίναμε ψήφισμα σχετικά με την εξάλειψη της βίας κατά των γυναικών, με το οποίο καλούμε την Ευρωπαϊκή Επιτροπή και τα κράτη μέλη να καθιερώσουν συνεκτικά προγράμματα δράσης κατά της εν λόγω μορφής βίας. Φιλοδοξία μας είναι η Ευρωπαϊκή Ένωση να αποτελέσει εν προκειμένω παράδειγμα για ολόκληρο τον κόσμο.
<P>
Σήμερα οι γυναίκες αξίζουν περισσότερα· άλλωστε, θέλουμε να σώσουμε την Ευρώπη από τη δημογραφική κατάρρευση. Αυτό όμως δεν πρέπει να γίνει εις βάρος των γυναικών. Μητέρες με τρία ή τέσσερα παιδιά πρέπει να έχουν τη δυνατότητα απασχόλησης και προόδου με βάση τις ίδιες αρχές όπως και οι άνδρες. Οι ευρέως διαθέσιμοι βρεφονηπιακοί σταθμοί, όπως και οι θέσεις εργασίας, αποτελούν μόνο έναν από τους τρόπους για να επιτευχθεί αυτός ο στόχος. Από την άλλη, ωστόσο, οι μητέρες που επιθυμούν να παραμείνουν στο σπίτι με τα παιδιά τους θα πρέπει να έχουν επίσης την ευκαιρία να το πράξουν αυτό, χάρη, για παράδειγμα, σε ένα κατάλληλο φορολογικό σύστημα το οποίο θα βασίζεται σε ολόκληρη την οικογένεια και όχι μόνο στους δύο συζύγους.
<P>
Στόχος μας είναι να επιτύχουμε την πλήρη ισότητα όπου αυτό είναι δυνατό και ουσιαστικό, με άλλα λόγια - παντού. Οι διακρίσεις στους χώρους εργασίας και την κοινωνία πρέπει να περάσουν στην ιστορία. Στην Ευρωπαϊκή Ένωση, γυναίκες και άνδρες έχουν την ίδια αξιοπρέπεια και έχουν ίσα δικαιώματα, η υπεράσπιση των οποίων είναι καθήκον και για εμάς, για το Ευρωπαϊκό Κοινοβούλιο.
<P>
Ευχή μου προς όλες τις κυρίες που είναι παρούσες στο Ευρωπαϊκό Κοινοβούλιο είναι κάθε μέρα να είναι η δική τους μέρα, ώστε να μην αισθάνονται ποτέ ότι είναι θύματα διακρίσεων, καθώς και να αυξάνεστε όλο και περισσότερο, κυρίες και συνάδελφοι στο Ευρωπαϊκό Κοινοβούλιο.
<SPEAKER ID="024" NAME="Corien Wortmann-Kool" LANGUAGE="NL">
Κύριε Πρόεδρε, όπως είπατε, σήμερα είναι η παγκόσμια ημέρα της γυναίκας. Είναι η εκατοστή επέτειος της ημέρας αυτής. Είναι όμως αυτό λόγος για εορτασμούς; Καταφέραμε πολλά, έχουμε όμως ακόμη μακρύ δρόμο να διανύσουμε· και θα το επιτύχουμε αυτό μόνο αν συνεργασθούμε όλοι μας -άνδρες και γυναίκες.
<P>
Φέτος ένα θέμα της Παγκόσμιας "μέρας της Γυναίκας είναι η αλληλεγγύη και ο δυναμισμός των γυναικών σε ολόκληρο τον κόσμο: ένα σημαντικό θέμα σε καιρούς οικονομικής κρίσης, το οποίο παρέχει καθοδήγηση στους άνδρες και τις γυναίκες, ώστε να συνεργαστούν για ένα καλύτερο μέλλον για εμάς και τα παιδιά μας. Διότι μόνο μαζί μπορούμε να εξασφαλίσουμε ότι οι γυναίκες και οι άνδρες είναι ίσοι όχι μόνο έναντι του νόμου, αλλά και στην καθημερινότητά τους και στην οικονομική και κοινωνική ζωή. Άλλωστε, οι γυναίκες αποτελούν περίπου το 50% του παγκόσμιου πληθυσμού, όμως τα εισοδήματά τους αντιστοιχούν μόλις στο 10% του παγκόσμιου εισοδήματος. Μόνο το 5% των ηγετών στον κόσμο είναι γυναίκες. Οι γυναίκες αποτελούν το 75% των φτωχών του κόσμου. Αυτό το ποσοστό μπορεί και πρέπει να βελτιωθεί σημαντικά.
<P>
Εντούτοις, το θέμα δεν είναι μόνο η φτώχεια. Αν ρίξουμε μια ματιά σε άλλα μέρη του κόσμου, -σε μεγάλες περιοχές της Ασίας, για παράδειγμα- ειδικά τα αγόρια χαίρουν μεγαλύτερης εκτίμησης από τα κορίτσια διότι προσφέρουν περισσότερα στην οικογένεια. Αυτό έχει ως αποτέλεσμα οι κόρες να εγκαταλείπονται, ακόμη και να πραγματοποιούνται αμβλώσεις για τα θηλυκά έμβρυα. Δυστυχώς, η εμπορία γυναικών είναι επίσης ένα οικείο και συχνό φαινόμενο. Στην Αφρική, πολλές νεαρές γυναίκες και κορίτσια πέφτουν θύματα πολέμου και βιασμών. Πολλά είναι τα βαθύτερα πολιτισμικά αίτια στα οποία πρέπει να αποδοθεί επίσης μεγάλη σημασία, αν θέλουμε να βελτιωθεί η θέση των γυναικών. Οι γυναίκες και τα κορίτσια υφίστανται καταπίεση, ιδίως σε μουσουλμανικές χώρες, όπου υπάρχουν βαθύτερα θρησκευτικά αίτια.
<P>
Γι' αυτό, είναι σημαντικό εμείς, η Ευρωπαϊκή Ένωση, να αναδείξουμε την ισότητα μεταξύ κοριτσιών και αγοριών και μεταξύ ανδρών και γυναικών στα προγράμματά μας σχετικά με την παροχή βοήθειας και στις διεθνείς μας σχέσεις. Ως εκ τούτου, το θέμα δεν είναι μόνο η μείωση της φτώχειας, αλλά και η διάλυση των πολιτισμικών προκαταλήψεων. Αυτό συνιστά ένα σημαντικό καθήκον για την Ύπατη Εκπρόσωπο, την Αντιπρόεδρο της Επιτροπής Ashton, καθώς και για την Επίτροπο Georgieva.
<P>
Απομένει να γίνει, ωστόσο, σημαντικό έργο και στο πιο στενό μας περιβάλλον, ακόμη και μέσα στην Ομάδα μας, ιδίως με την υποστήριξη του Προέδρου μας, του κ. Daul. Θα ήθελα να απευθύνω την τελική μου παρατήρηση σε εμάς εδώ, στην Ευρωπαϊκή Ένωση. Όλα αρχίζουν σε μικρή ηλικία, κατά την εκπαίδευση ενός παιδιού, όμως για τα κορίτσια στην Ευρώπη η πρόσβαση στην εκπαίδευση δεν έχει εξασφαλιστεί ακόμη. Το ποσοστό πρόσβασης στις κοινωνίες μας θα έπρεπε να είναι 100%. Αυτός θα πρέπει να είναι ένας σημαντικός στόχος της νέας στρατηγικής ΕΕ 2020.
<SPEAKER ID="025" NAME="Martin Schulz" LANGUAGE="DE">
Κύριε Πρόεδρε, κυρίες και κύριοι, μια κοινωνία στην οποία οι άνδρες και οι γυναίκες δεν έχουν ίσα δικαιώματα στον χώρο εργασίας και στη ζωή δεν είναι μια δημοκρατική και ανθρώπινη κοινωνία. Βασική προϋπόθεση για δικαιοσύνη στην κοινωνία είναι αυτή να απονέμεται ανεξαρτήτως του φύλου ενός ατόμου. Αυτό είναι κάτι που εμείς οι άνδρες το θεωρούμε δεδομένο, όχι όμως και οι γυναίκες , ούτε καν στις κοινωνίες της Κεντρικής Ευρώπης. Αυτό προβάλλεται πολύ καθαρά σε ένα από τα μεγαλύτερα σκάνδαλα, από το οποίο πιστεύω ότι πρέπει να απαλλαγούμε το συντομότερο δυνατό. Ως Κοινοβούλιο, θα μπορούσαμε να έχουμε σημαντική συμβολή σε αυτό το θέμα.
<P>
Αλήθεια, πώς μπορεί μια κοινωνία να ισχυρίζεται όντως ότι βασίζεται στην ισότητα αν οι άνδρες και οι γυναίκες λαμβάνουν διαφορετική αμοιβή για την ίδια εργασία στον ίδιο χώρο; Οι διακρίσεις εις βάρος των γυναικών στην κοινωνία αυτή γίνονται πιο συχνά αποδεκτές δίχως σχόλια στους χώρους εργασίας, όπου οι γυναίκες εκτελούν σε κάποιον βαθμό την ίδια εργασία με τους άνδρες αλλά σε πολύ πιο ακραίες συνθήκες διαβίωσης, ενώ λαμβάνουν χονδρικά αμοιβή κατά 30% ή 40% χαμηλότερη . Πρέπει να απαλλάξουμε την Ευρώπη από αυτό το όνειδος. Αν εμείς, στην Ευρώπη, επιθυμούμε να στείλουμε ένα μήνυμα για την Παγκόσμια "μέρα της Γυναίκας, ας είναι αυτό η ισότητα αμοιβής για ίση εργασία στον ίδιο χώρο εργασίας τόσο για τους άνδρες όσο και για τις γυναίκες. Αυτό αποτελεί κύρια απαίτηση της κοινωνικής δικαιοσύνης.
<P>
(Χειροκροτήματα)
<P>
Αναγνωρίζουμε ότι η Επιτροπή καταβάλλει προσπάθειες. Βλέπουμε ότι σήμερα πρόκειται να δρομολογηθεί ο ευρωπαϊκός χάρτης για τα δικαιώματα των γυναικών . Αυτή η κίνηση είναι θετική και την χαιρετίζουμε. Ωστόσο, αισθανόμαστε μια κάποια απογοήτευση και σας ζητούμε να το διαβιβάσετε αυτό στην κ. Reding και τον κ. Barroso. Θα θέλαμε η δρομολόγηση αυτή να ήταν κάτι περισσότερο από μια επίσημη δήλωση· θα θέλαμε επίσης να είχε τηρηθεί η υπόσχεση που είχε δοθεί αρχικά, δηλαδή ότι το Κοινοβούλιο θα συμμετέχει και ότι πρέπει να συμμετέχουν οι οργανώσεις της κοινωνίας των πολιτών. Αυτό δεν συνέβη. Μπορούμε ακόμη να το επανορθώσουμε αυτό. Όμως, θα το εκτιμούσαμε αν υπήρχε κάτι περισσότερο από μια απλή επίσημη δήλωση και αν τα θεσμικά όργανα συνεργάζονταν, ώστε να βοηθήσουν στην επίλυση του ζητήματος στο συγκεκριμένο παράδειγμα που μόλις ανέφερα. " συνάδελφος ευρωβουλευτής κ. Wortmann-Kool ανέφερε κι άλλα παραδείγματα.
<P>
Στην Παγκόσμια "μέρα της Γυναίκας, ένα πράγμα πρέπει να αναγνωρίσουμε όλοι οι Ευρωπαίοι: στην ήπειρό μας δεν έχουμε επιτύχει ακόμη τον στόχο των ίσων δικαιωμάτων, όμως οι δραματικές αδικίες εις βάρος των γυναικών σε άλλα μέρη του κόσμου, από τον ακρωτηριασμό των γεννητικών οργάνων μέχρι την υποχρεωτική χρήση της μαντήλας, όλα αυτά τα θεμελιώδη δικαιώματα τα οποία στερούνται οι γυναίκες και, πάνω απ' όλα, τα κορίτσια σε ολόκληρο τον κόσμο, δεν πρέπει να μας προβληματίζουν μόνο στις 8 Μαρτίου.
<P>
Για τον λόγο αυτόν, θα ήθελα να εκφράσω τις ευχαριστίες μου προς τους ειδικούς του Κοινοβουλίου επί ανθρωπίνων δικαιωμάτων. Εδώ, κάθε Πέμπτη απόγευμα, κατά τη διάρκεια της εβδομάδας στο Στρασβούργο, συζητούμε, μεταξύ άλλων θεμάτων, σχετικά με τις παραβιάσεις των ανθρωπίνων δικαιωμάτων των γυναικών. Στην Παγκόσμια "μέρα της Γυναίκας θα πρέπει επίσης να πούμε ότι οι συζητήσεις αυτές τα απογεύματα της Πέμπτης αξίζουν τουλάχιστον τον ίδιο βαθμό προσέλευσης που έχουμε τώρα εδώ στην Ολομέλεια.
<SPEAKER ID="026" NAME="Diana Wallis">
εξ ονόματος της Ομάδας ALDE. - Κύριε Πρόεδρε, θα ξεκινήσω λέγοντας ότι πρόκειται για μια ομιλία που δεν περίμενα ότι θα εκφωνήσω μέχρι πριν από λίγο, είναι όμως σημαντικό να γιορτάσουμε την Παγκόσμια "μέρα της Γυναίκας, και ειδικά τη συγκεκριμένη, σχεδόν 100 χρόνια από την εποχή που προτάθηκε για πρώτη φορά ο εορτασμός της. Σίγουρα θα έπρεπε να είναι μια ημέρα κατά την οποία θα γιορτάζαμε το πόσα έχουν επιτύχει οι γυναίκες, αλλά και για να αυξήσουμε την ευαισθητοποίηση σχετικά με τον δρόμο που έχουμε ακόμη να διανύσουμε όσον αφορά την ισότητα.
<P>
Κύριε Πρόεδρε, απευθύνατε προτροπή να συμμετέχουν περισσότερες γυναίκες στο παρόν Κοινοβούλιο. Τα επιτεύγματα είναι σημαντικά, αλλά δεν είναι ακόμη αρκούντως σημαντικά. Εξετάζοντας το Κοινοβούλιο στη χώρα μου, διαπιστώνω ότι, σύμφωνα με ορισμένες εκτιμήσεις, θα χρειαστούν 200 χρόνια για να επιτύχουμε ισότιμη εκπροσώπηση με τον τρέχοντα ρυθμό προόδου· επομένως, δεν κινούμαστε αρκετά γρήγορα, ώστε να επιτύχουμε πραγματικά την ισότητα που θα έπρεπε.
<P>
Το άλλο ζήτημα, επί του οποίου εργάζεται το Κοινοβούλιο αυτή την εβδομάδα, είναι η εμπορία ανθρώπων και η βία κατά των γυναικών. Την προηγούμενη εβδομάδα επισκέφθηκα στην περιφέρειά μου, στην πατρίδα μου, μια έκθεση με πίνακες ζωγραφικής και φωτογραφίες γυναικών οι οποίες είχαν μεταφερθεί από εμπόρους από μια χώρα γειτονική της Ευρωπαϊκής Ένωσης -τη Μολδαβία- στην Ευρωπαϊκή Ένωση. Σύμφωνα με ορισμένες εκτιμήσεις, οι γυναίκες - αλλά και οι άνδρες - πέφτουν θύματα εμπορίας σε ποσοστό τόσο υψηλό αριθμητικά ώστε να μπορεί να συγκριθεί με το συνολικό αφρικανικό δουλεμπόριο σε διάρκεια 350 χρόνων, όμως τα βασικά θύματα είναι οι γυναίκες. Αν εμείς, ως ευρωπαϊκή κοινότητα, αδυνατούμε να κάνουμε κάτι γι' αυτό και να ασχοληθούμε με τις γυναίκες που είναι θύματα αυτού του εμπορίου, τότε θα ήταν θλιβερό να μην σημειώσουμε πρόοδο αυτήν την ημέρα.
<P>
Το άλλο θέμα στο οποίο πρέπει να επικεντρωθούμε είναι τα πολυάριθμα προβλήματα υγείας των γυναικών, τα οποία πρέπει να αντιμετωπιστούν και στα οποία δεν αφιερώνεται ο χρόνος και η ενέργεια που θα έπρεπε. Πολλά έχουν επιτευχθεί, πολλά είναι αυτά για τα οποία μπορούμε να γιορτάζουμε, αλλά απομένουν ακόμη πολλά περισσότερα να γίνουν.
<SPEAKER ID="027" NAME="Marije Cornelissen" LANGUAGE="NL">
Παγκόσμια "μέρα της Γυναίκας, 8 Μαρτίου. Γιορτάζω την ημέρα αυτή από τότε που θυμάμαι τον εαυτό μου, όπως και η μητέρα μου και η γιαγιά μου πριν από εμένα. Στις 8 Μαρτίου, αισθάνομαι μερικές φορές αποκαρδιωμένη, όταν αναλογίζομαι όλα αυτά που απομένουν ακόμη να γίνουν προκειμένου οι άνδρες και οι γυναίκες να απολαμβάνουν πραγματική ισότητα ευκαιριών. Είναι τόσες πολλές οι γυναίκες για τις οποίες η βία είναι καθημερινή πραγματικότητα, τόσες πολλές οι γυναίκες που ζουν στη φτώχεια, τόσες πολλές οι γυναίκες που πρέπει να φροντίζουν τα παιδιά και τους γονείς τους δίχως βοήθεια, και τόσες λίγες οι γυναίκες που καταφέρνουν να φθάσουν στην κορυφή της ιεραρχίας στον επιχειρηματικό, ακαδημαϊκό και πολιτικό τομέα.
<P>
Μετά όμως, σκέπτομαι τη γενιά της γιαγιάς μου, η οποία έπρεπε να σταματήσει να εργάζεται όταν παντρευόταν και δεν είχε απολύτως καμία ευκαιρία εκπαίδευσης, καθώς και τη γενιά της μητέρας μου, η οποία πάλεψε πολύ σκληρά προκειμένου να έχει λόγο σε ό,τι συνέβαινε στο ίδιο της το σώμα, και τότε διαπιστώνω πόσο πολύ προχωρήσαμε μέσα σε έναν αιώνα· βλέπω ότι η αλλαγή είναι πράγματι εφικτή. Ωστόσο, τώρα πρέπει να καταβάλουμε κάθε δυνατή προσπάθεια, αν θέλουμε να κάνουμε τον κόσμο καλύτερο στο εγγύς μέλλον.
<P>
" Ευρωπαϊκή Ένωση μπορεί να έχει σημαντική συνεισφορά, μόνο όμως αν πάει μακρύτερα από τα όμορφα λόγια. Τον αγώνα για ίσα δικαιώματα έχουν ήδη επιβαρύνει για πάρα πολύ καιρό πάρα πολλά ωραία λόγια , λόγια στα οποία έχουν προστεθεί ακόμη περισσότερα. Την Παρασκευή, η Επιτροπή παρουσίασε έναν χάρτη για τα δικαιώματα των γυναικών ο οποίος περιέχει πολλά όμορφα λόγια. Τρέφω πολύ υγιείς επιφυλάξεις σχετικά με την εφαρμογή του. Οι επιφυλάξεις αυτές ενισχύονται από το γεγονός ότι δεν ζητήθηκε η γνώμη του Ευρωπαϊκού Κοινοβουλίου και των μη κυβερνητικών οργανώσεων (ΜΚΟ), όπως ανέφερε ήδη ο κ. Schulz. Ωστόσο, δεδομένου ότι πρόκειται για την πρώτη πράξη της Επιτρόπου Reding ως Επιτρόπου αρμόδιας για τις ίσες ευκαιρίες, προτίθεμαι να της παραχωρήσω το ευεργέτημα της αμφιβολίας.
<P>
Αυτό που μετρά είναι το είδος των πρωτοβουλιών με τις οποίες συνοδεύει τα όμορφα λόγια της. Αν αυτήν την περίοδο μας παρουσιάσει οδηγία για την καταπολέμηση της βίας κατά των γυναικών, μια οδηγία σχετικά με την άδεια πατρότητας, ισχυρά μέτρα για την καταπολέμηση των διακρίσεων εις βάρος των γυναικών, ισχυρά μέτρα για την αύξηση του ποσοστού απασχόλησης των γυναικών -για παράδειγμα, με τη βελτίωση της συμβατότητας μεταξύ των ωρών εργασίας και των ωρών σχολικής φοίτησης- και ποσόστωση για τις γυναίκες σε κορυφαίες θέσεις εργασίας, τουλάχιστον στον δικό της τομέα της Επιτροπής, αν η Επιτροπή μετατρέψει τα όμορφα λόγια της σε πραγματικές πράξεις, οι συνάδελφοί μου της Ομάδας των Πρασίvων/ Ευρωπαϊκή Ελεύθερη Συμμαχία κι εγώ θα είμαστε οι πρώτοι που θα δείξουμε την εκτίμησή μας.
<P>
Για να γίνουμε μάρτυρες αλλαγών, πρέπει να συνεργαστούμε: η Επιτροπή, το Συμβούλιο και οι ομάδες της Αριστεράς και της Δεξιάς του Σώματος. Σήμερα, 8 Μαρτίου, δεν είναι μόνο η Παγκόσμια "μέρα της Γυναίκας, αλλά και τα γενέθλια του γιου μου· σήμερα γίνεται δύο ετών. Ελπίζω με όλη μου την καρδιά ότι σε 30 χρόνια θα ζει σε μια Ευρώπη στην οποία ο ίδιος και η σύζυγός του - ή ο σύζυγός του - θα μοιράζονται ισότιμα τις ευθύνες της ανατροφής των παιδιών και οι γυναίκες θα έχουν τις ίδιες ευκαιρίες να γίνουν καθηγήτριες, διευθύνουσες σύμβουλοι ή ευρωπαίες Επίτροποι. Στα επόμενα χρόνια, η μητέρα του θα καταβάλει κάθε δυνατή προσπάθεια για να επιτευχθεί αυτό, και ευτυχώς δεν είμαι η μόνη.
<P>
(Χειροκροτήματα)
<SPEAKER ID="028" NAME="Marina Yannakoudakis">
εξ ονόματος της Ομάδας ECR. - Κύριε Πρόεδρε, η Παγκόσμια "μέρα της Γυναίκας μάς δίδει μια μοναδική ευκαιρία να επικεντρωθούμε σε θέματα και προκλήσεις που αντιμετωπίζουν οι γυναίκες σήμερα - να επικεντρωθούμε στις ποικίλες μορφές ανισότητας που βιώνουν πολλές γυναίκες, αλλά και να γιορτάσουμε τα επιτεύγματα των γυναικών σε όλη τη διάρκεια του αιώνα.
<P>
Εμείς, στο "νωμένο Βασίλειο, είμαστε ιδιαίτερα υπερήφανοι διότι τιμάμε προσωπικότητες οι οποίες βοήθησαν το έθνος μας να προοδεύσει στον τομέα των δικαιωμάτων των γυναικών: γυναίκες, όπως η Emily Pankhurst, ηγέτιδα των βρετανίδων Σουφραζετών, χάρη στην οποία οι γυναίκες απέκτησαν το δικαίωμα ψήφου, η Shirin Ebadi, η οποία τιμήθηκε με το βραβείο Νομπέλ Ειρήνης το 1993 για τις προσπάθειές της σχετικά με την προώθηση των ανθρωπίνων δικαιωμάτων, ιδίως των γυναικών, και η Margaret Thatcher, η πρώτη βρετανίδα πρωθυπουργός, η οποία εξελέγη το 1979.
<P>
Το θέμα της κατάκτησης υψηλόβαθμων θέσεων από τις γυναίκες και της απόκτησης ίσων ευκαιριών με τους άνδρες είναι τόσο επίκαιρο σήμερα όσο ήταν στο "νωμένο Βασίλειο όταν εξελέγη η πρώτη γυναίκα πρωθυπουργός.
<P>
Μπορούμε να προσφέρουμε ευκαιρίες εκπαίδευσης και απασχόληση, όμως οι διαφορές στις αμοιβές παραμένουν. Μπορούμε να θεσπίσουμε νόμους κατά των διακρίσεων στους χώρους εργασίας, αλλά όχι κατά της πίεσης που προκύπτει από την εξισορρόπηση επαγγέλματος, οικογενειακής ζωής και διαχείρισης ενός σπιτιού.
<P>
Ως Κοινοβούλιο, θα πρέπει να εργαζόμαστε με στόχο να βοηθάμε τις γυναίκες να έχουν επιλογές σε ό,τι κάνουν. Εάν επιλέξουν την επαγγελματική σταδιοδρομία, πρέπει να έχουν υποστήριξη να την επιτύχουν με ισότιμες συνθήκες. Αν επιλέξουν να μείνουν στο σπίτι και να αναθρέψουν τα παιδιά τους, δεν πρέπει να αντιμετωπίζονται υποτιμητικά. " φράση "μια απλή νοικοκυρά" πρέπει να καταργηθεί. Καμία γυναίκα δεν είναι "απλώς" κάτι. " κάθε μία χαίρει εκτίμησης για τη συνεισφορά της.
<P>
Επομένως, αν μιλάμε για σημαντικές γυναίκες που έχουν επιτύχει, πιστεύω ότι μια ομάδα γυναικών πρέπει να είναι στην κορυφή του καταλόγου, τη συνεισφορά των οποίων τιμάμε στο "νωμένο Βασίλειο στις 14 Μαρτίου, δηλαδή οι μητέρες του κόσμου: οι γυναίκες οι οποίες εγκαταλείπουν εκουσίως τις φιλοδοξίες τους και αφιερώνουν τη ζωή τους στην ανατροφή των παιδιών τους. Διότι κάνοντάς το αυτό σωστά, συνεισφέρουν σε έναν στόχο που όλοι έχουμε - σε μια κοινωνία που βασίζεται στην ισότητα και την ανεκτικότητα, όπου επικρατεί ο σεβασμός στα ανθρώπινα δικαιώματα ανεξαρτήτως φύλου.
<SPEAKER ID="029" NAME="Eva-Britt Svensson" LANGUAGE="SV">
Κύριε Πρόεδρε, σήμερα γιορτάζουμε την Παγκόσμια "μέρα της Γυναίκας και συμπληρώνονται 15 χρόνια από την καθιέρωση του προγράμματος δράσης του Ο"Ε για τα δικαιώματα των γυναικών. Στο μέσο της αναθεώρησης που πραγματοποιείται αυτήν τη στιγμή στη Νέα Υόρκη, εγώ και τα άλλα μέλη της αντιπροσωπείας του Ευρωπαϊκού Κοινοβουλίου μπορούμε να πούμε μόνο ότι οι γυναίκες σε ολόκληρο τον κόσμο θα πρέπει να αρκεστούν στην υπάρχουσα κατάσταση. Παρά τα θετικά ψηφίσματα τα οποία ενέκρινε προσφάτως το Κοινοβούλιο, την έκθεση Tarabella και το ψήφισμα σχετικά με το "Πεκίνο, 15 χρόνια μετά", η συνάντηση του Ο"Ε δυστυχώς δεν έχει παραγάγει ακόμη αποτελέσματα.
<P>
Οι κυβερνήσεις της ΕΕ οι οποίες συμμετέχουν στις διαπραγματεύσεις έχουν σαφώς λιγότερο φιλόδοξους στόχους σχετικά με τα δικαιώματα των γυναικών από αυτούς που διατύπωσε το Ευρωπαϊκό Κοινοβούλιο στα προαναφερθέντα ψηφίσματα. Μου φαίνεται μερικές φορές ότι οι κυβερνήσεις της ΕΕ χρησιμοποιούν το πρόγραμμα δράσης του Πεκίνου πρωτίστως ως μέσο νουθεσίας χωρών που δεν είναι μέλη της ΕΕ για την ισότητα. Είναι συχνά πιο εύκολο να λέει κανείς στους άλλους τι να κάνουν από το να παράγει ο ίδιος αποτελέσματα.
<P>
Προτού εκλεγεί, ο Πρόεδρος της Επιτροπής, κ. Barroso, είχε υποσχεθεί να συντάξει έναν χάρτη για τα δικαιώματα των γυναικών. Σήμερα είχαμε την ευκαιρία να διαβάσουμε το κείμενο της Επιτροπής. Εγώ και η Ομάδα μου, η Συνομοσπονδιακή Ομάδα της Ευρωπαϊκής Ενωτικής Αριστεράς/Αριστερά των Πρασίνων των Βορείων Χωρών, προβληματιζόμαστε σοβαρότατα για το ισχνό περιεχόμενο και τον τρόπο με τον οποίο συντάχθηκε ο χάρτης. Υπάρχει σοβαρός κίνδυνος να μην αξίζει ούτε το χαρτί πάνω στο οποίο είναι γραμμένος. Το Κοινοβούλιο, τα εθνικά όργανα και οι ευρωπαϊκές οργανώσεις εθελοντών δεν συμμετείχαν και δεν συνεισέφεραν στη σύνταξη του χάρτη, ενώ φυσικά ούτε οι πολίτες της Ευρώπης δεν συμμετείχαν στη διαδικασία.
<P>
Θα ήθελα να εξηγήσω στον κ. Barroso ότι δεν αρκεί μια δήλωση σχετικά με τις κοινές αξίες. Αυτό που χρειάζονται οι γυναίκες και οι άνδρες στην Ευρώπη είναι ένα ισχυρό κείμενο το οποίο θα έχει εκπονηθεί και συνταχθεί σε συνεργασία με όλα τα ενδιαφερόμενα μέρη.
<P>
Ας είναι αυτό το πρώτο σχέδιο ενός χάρτη για τα δικαιώματα των γυναικών. Αξιοποιείστε το χρονικό διάστημα έως την επόμενη Παγκόσμια "μέρα της Γυναίκας προκειμένου να διεξαγάγετε συνομιλίες και συζητήσεις με το Κοινοβούλιο, τα εθνικά όργανα και τις οργανώσεις εθελοντών στην Ευρώπη. Έτσι, όταν θα γιορτάσουμε την επόμενη παγκόσμια ημέρα της γυναίκας, θα είναι σαφές ότι θα έχουμε σημειώσει πρόοδο.
<P>
Εργαζόμαστε για την υπεράσπιση των δικαιωμάτων των γυναικών όχι μόνο στις 8 Μαρτίου, αλλά κάθε ημέρα του χρόνου. Αυτό χρειάζονται οι γυναίκες και οι άνδρες της Ευρώπης.
<SPEAKER ID="030" NAME="Marta Andreasen">
εξ ονόματος της Ομάδας EFD. - Κύριε Πρόεδρε, αυτήν την ημέρα θέλω να ζητήσω από όλους τους πολιτικούς και τους νομοθέτες να σταματήσουν να εκδίδουν όλους αυτούς τους δημαγωγικούς νόμους για την ισότητα, οι οποίοι δυσχεραίνουν περισσότερο τη ζωή των γυναικών που επιθυμούν να εργαστούν. Τρομοκρατούν τις επιχειρήσεις και τις αποτρέπουν από το να προσλαμβάνουν γυναίκες. " ισότητα δεν έχει σχέση με τους νόμους: έχει σχέση με τη συμπεριφορά.
<P>
Ως εργαζόμενη μητέρα, στα 30 χρόνια της επαγγελματικής μου ζωής, δεν προσελήφθην ούτε έλαβα ποτέ προαγωγή παρά μόνο βάσει των προσόντων και της αξίας μου, και θα αισθανόμουν προσβεβλημένη αν ετύγχανα ειδικής μεταχείρισης από κάποιον μόνο και μόνο λόγω των χρωμοσωμάτων μου. Ωστόσο, έχω συγκεκριμένα αιτήματα από το παρόν Κοινοβούλιο σχετικά με την υπεράσπιση των γυναικών του κόσμου.
<P>
Θέλω να συζητηθεί και να επιλυθεί το ισπανικό πρόβλημα σχετικά με την αρπαγή της γης, να τερματιστούν τα δεινά πολλών γυναικών και ανδρών που αντιμετωπίζουν τον κίνδυνο να κατεδαφιστούν τα σπίτια τους και αδυνατούν να ζήσουν σε αυτά. Δεν θεωρείτε ότι αυτό είναι βία;
<P>
Θέλω το παρόν Κοινοβούλιο να σταματήσει τη ροή κονδυλίων της ΕΕ προς τις περιοχές στις οποίες λαμβάνει χώρα αυτή η κατάφωρη παραβίαση των ανθρωπίνων δικαιωμάτων. Δεν θεωρείτε ότι αυτό είναι βία;
<P>
Θέλω το παρόν Κοινοβούλιο να ακούσει και να προστατεύσει αυτούς οι οποίοι επιθυμούν να κοινοποιήσουν τους προβληματισμούς τους σχετικά με τις διαρθρωτικές παρατυπίες που επηρεάζουν τον ευρωπαϊκό προϋπολογισμό, όπως έπραξα εγώ πριν από οκτώ χρόνια, και να βεβαιωθεί ότι δεν θα έχουν την ίδια τύχη με μένα. Αυτό δεν είναι βία;
<P>
Θέλω να μην χορηγηθεί απαλλαγή στην Ευρωπαϊκή Επιτροπή μέχρις ότου οι ελεγκτές εγκρίνουν το 100% του προϋπολογισμού χωρίς επιφυλάξεις. Με αυτόν τον τρόπο θέλω το παρόν Κοινοβούλιο να τιμήσει τις γυναίκες και τους άνδρες της Ευρώπης, αυτούς που με τους φόρους τους επιτρέπουν στην Ευρωπαϊκή Ένωση να υπάρχει.
<SPEAKER ID="031" NAME="Krisztina Morvai" AFFILIATION="NI">
(HU) Θα ήθελα να επισημάνω στους συναδέλφους βουλευτές ότι είναι μέγα σφάλμα να μιλάμε γενικώς για τις Ευρωπαίες και τα δικαιώματα των γυναικών που ζουν στην Ευρωπαϊκή Ένωση χωρίς να λαμβάνουμε υπόψη την υποδεέστερη θέση των γυναικών στα νέα κράτη μέλη της πρώην κομμουνιστικής Κεντρικής και Ανατολικής Ευρώπης. Έχει έλθει η ώρα η ΕΕ να οργανώσει διερευνητική αποστολή για να εξετάσει την ιδιαίτερη απουσία δικαιωμάτων και, με βάση τα αποτελέσματα, να αντιμετωπίσει τις υφιστάμενες σοβαρές διακρίσεις μεταξύ των γυναικών εντός της ίδιας της Ευρώπης.
<P>
Επιτρέψτε μου να αναφέρω μόνο δύο τομείς. Και οι δύο σχετίζονται με την παγκοσμιοποίηση, τη νεοφιλελεύθερη οικονομία, το ελεύθερο εμπόριο που έχει απελευθερωθεί και τα μειονεκτήματά τους. Ο πρώτος είναι ότι οι πολυεθνικές εταιρείες, καθώς και οι μεγάλες ευρωπαϊκές επιχειρήσεις που είναι εγγεγραμμένες στην ΕΕ, χρησιμοποιούν διαφορετικά πρότυπα για το εργατικό δίκαιο και την υγεία στον χώρο εργασίας. Αναφέρομαι, για παράδειγμα, στις μεγάλες εταιρείες λιανικής πώλησης, τις υπεραγορές, όπως αυτές που βρίσκονται εκατέρωθεν των συνόρων μεταξύ Αυστρίας και Ουγγαρίας. " ίδια εταιρεία εφαρμόζει διαφορετικά πρότυπα όσον αφορά τα διαλείμματα, τη μεσημεριανή παύση για γεύμα και τις καταγγελίες των συμβάσεων. Κρατούν τις ανατολικοευρωπαίες υπαλλήλους, εν προκειμένω τις Ουγγαρέζες, ουσιαστικά σε συνθήκες δουλείας.
<P>
Ο δεύτερος τομέας, παντελώς ανεξερεύνητος, είναι η μετανάστευση γυναικών εντός της Ευρωπαϊκής Ένωσης. Οι γυναίκες της Κεντρικής και Ανατολικής Ευρώπης που βρίσκονται σε υποδεέστερη θέση, όπως οι Ουγγαρέζες, αναζητούν απασχόληση ως οικιακό προσωπικό στη Δύση και ζουν ως υπηρέτριες, ως οικονομικοί πρόσφυγες, ενώ συχνά έχουν υποχρεωθεί να αφήσουν πίσω τα παιδιά τους. Από την άποψη των δικαιωμάτων και της αξιοπρέπειάς τους, η θέση τους μοιάζει πολύ περισσότερο με αυτήν των γυναικών στις αναπτυσσόμενες χώρες του Τρίτου Κόσμου παρά με εκείνη των γυναικών της Δυτικής Ευρώπης, οι οποίες είναι πολίτες κρατών μελών της ΕΕ. Αυτό πρέπει να αποκατασταθεί επειγόντως.
<SPEAKER ID="032" NAME="Πρόεδρος">
Θα ήθελα να καλωσορίσω θερμά τον Επίτροπο Dalli. Καλώς ήλθατε, κ. Dalli. Ο Επίτροπος θα προβεί τώρα σε δήλωση εκ μέρους της Επιτροπής.
<SPEAKER ID="033" NAME="John Dalli">
μέλος της Επιτροπής. - Κύριε Πρόεδρε, είμαι ιδιαίτερα ευτυχής που η πρώτη μου παρουσία στην Ολομέλεια του Ευρωπαϊκού Κοινοβουλίου λαμβάνει χώρα μια τόσο σπουδαία ημέρα - στις 8 Μαρτίου, την Παγκόσμια "μέρα της Γυναίκας. Είναι επίσης τιμή για μένα να εκπροσωπώ την Επιτροπή, και συγκεκριμένα την Αντιπρόεδρο Reding, η οποία θα ηγηθεί των προσπαθειών της Επιτροπής για την προστασία των θεμελιωδών δικαιωμάτων.
<P>
Πρόκειται για μια μοναδική ευκαιρία να γιορτάσουμε συλλογικά τα οικονομικά, πολιτικά και κοινωνικά επιτεύγματα των γυναικών στο παρελθόν, το παρόν και το μέλλον. Το 1957 η ισότητα των φύλων κατοχυρώθηκε με τις ευρωπαϊκές Συνθήκες. Έκτοτε, ένας εντυπωσιακός αριθμός νομικών πράξεων, τον οποίο ακολούθησε ένας μεγάλος αριθμός αποφάσεων του Ευρωπαϊκού Δικαστηρίου, δημιούργησαν ένα νομικό οπλοστάσιο σε επίπεδο ΕΕ.
<P>
Θα ήθελα να σας υπενθυμίσω ότι η ισότητα των φύλων δεν συνιστά μόνο μια θεμελιώδη αξία η οποία κατοχυρώθηκε στη Συνθήκη, αλλά και ότι οι πολιτικές για την ισότητα των φύλων αποδείχθηκαν κινητήριος δύναμη της οικονομικής ανάπτυξης. Την προηγούμενη Παρασκευή, ο Πρόεδρος της Ευρωπαϊκής Επιτροπής και η αντιπρόεδρος Reding ανανέωσαν τη δέσμευση της Επιτροπής προς τις αξίες της ισότητας των φύλων, παρουσιάζοντας έναν χάρτη για τα δικαιώματα των γυναικών.
<P>
Ο χάρτης για τα δικαιώματα των γυναικών αντιπροσωπεύει την πολιτική δέσμευση της Επιτροπής για την προώθηση της ισότητας μεταξύ γυναικών και ανδρών σε πέντε τομείς: ισότιμη οικονομική ανεξαρτησία· ίση αμοιβή για ίση εργασία και εργασία ίσης αξίας· ισότητα στη λήψη αποφάσεων· αξιοπρέπεια, ακεραιότητα και τερματισμός της βίας λόγω φύλου· και ισότητα των φύλων πέρα από την Ένωση.
<P>
Τον χάρτη για τα δικαιώματα των γυναικών θα ακολουθήσει, τον Σεπτέμβριο του 2010, μια νέα ολοκληρωμένη στρατηγική για την ισότητα μεταξύ γυναικών και ανδρών. " εν λόγω στρατηγική θα μετατρέπει τις αρχές του χάρτη για τα δικαιώματα των γυναικών σε συγκεκριμένες δράσεις οι οποίες θα υλοποιηθούν κατά τα επόμενα πέντε χρόνια.
<P>
Πρόκειται για φιλόδοξα σχέδια και στόχους που η Επιτροπή δεν θα μπορέσει να επιτύχει από μόνη της. Θα χρειαστεί να συνεργαστεί στενά με τους κύριους εταίρους της σε επίπεδο ΕΕ και ιδίως με εσάς, το Ευρωπαϊκό Κοινοβούλιο και την Επιτροπή Δικαιωμάτων των Γυναικών και Ισότητας των Φύλων. " Παγκόσμια "μέρα της Γυναίκας είναι μια εξαιρετική ευκαιρία να θυμηθούμε όλοι μας τη δέσμευση αυτή.
<SPEAKER ID="034" NAME="Πρόεδρος">
Με αυτό ολοκληρώνονται οι ομιλίες όχι μόνο σχετικά με την Παγκόσμια "μέρα της Γυναίκας, αλλά και με τις συνεχείς μας προσπάθειες να επιτύχουμε ίσα δικαιώματα για τις γυναίκες και να εξαλείψουμε τη βία.

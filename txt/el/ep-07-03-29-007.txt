<CHAPTER ID="007">
Έλεγχος της εντολής των νέων μελών του Ευρωπαϊκού Κοινοβουλίου
<SPEAKER ID="065" NAME="Giuseppe Gargani" AFFILIATION="PPE-DE">
(IT) Κύριε Πρόεδρε, κυρίες και κύριοι, πρέπει εξαρχής να πω ότι, κατά τις συνεδριάσεις της στις 26 και 27 Φεβρουαρίου καθώς και στις 19 και 20 Μαρτίου, η Επιτροπή Νομικών Θεμάτων προέβη στον έλεγχο της εντολής πενήντα έξι βουλευτών, τα ονόματα των οποίων αναφέρονται στο παράρτημα των Συνοπτικών Πρακτικών. Λαμβάνοντας υπόψη τον αριθμό των ελέγχων που πρέπει να πραγματοποιηθούν καθώς και τον περιορισμένο κοινοβουλευτικό χρόνο, θεωρήσαμε σκόπιμο να υποβάλει ο Πρόεδρος της Επιτροπής Νομικών Θεμάτων προφορική έκθεση.
<P>
" διαδικασία για τον έλεγχο της εντολής ισχύει για τους 18 βουλευτές που ορίστηκαν από τη Βουλγαρία καθώς και για τους 35 βουλευτές που ορίστηκαν από τη Ρουμανία. Εκτός από αυτούς τους νέους βουλευτές, υπάρχουν άλλοι τρεις, οι οποίοι έχουν οριστεί από τις αρμόδιες εθνικές αρχές, προκειμένου να αντικαταστήσουν άλλους που παραιτήθηκαν του αξιώματός τους. Επομένως η Επιτροπή Νομικών Θεμάτων ενέκρινε συνολικά 56 εντολές.
<P>
Φυσικά, είναι ιδιαίτερη χαρά για μένα να μπορώ να αναφέρω την επικύρωση της εντολής όλων των εν λόγω βουλευτών και πιστεύω ότι όχι μόνο ο Πρόεδρος της Επιτροπής Νομικών Θεμάτων αλλά και ολόκληρο το Κοινοβούλιο μπορούν να χαιρετίσουν την είσοδο των ευρωβουλευτών των νέων κρατών μελών.
<P>
(Το Σώμα κυρώνει την εντολή των βουλευτών)

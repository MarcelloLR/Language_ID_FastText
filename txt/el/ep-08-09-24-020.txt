<CHAPTER ID="020">
'Ίδρυμα Επιτροπής Διεθνών Λογιστικών Προτύπων (ΙΕΔΛΠ): Αναθεώρηση του καταστατικού - Απόδοση λογαριασμών στους πολίτες και η σύνθεση των προτάσεων του Οργανισμού Διεθνών Λογιστικών Προτύπων (ΟΔΛΠ) για την αλλαγή' (συζήτηση) 
<SPEAKER ID="453" NAME="Πρόεδρος">
" ημερήσια διάταξη προβλέπει το προφορικό ερώτημα του Pervenche Berès on IASCF: 'Αναθεώρηση του καταστατικού - Απόδοση λογαριασμών στους πολίτες και η σύνθεση των προτάσεων του ΟΔΛΠ για την Αλλαγή' (B6-0463/2008).
<SPEAKER ID="454" NAME="Pervenche Berès" LANGUAGE="FR">
Κυρία Πρόεδρε, Επίτροπε, όταν πρόκειται για τα πρότυπα χρηματοοικονομικής αναφοράς το παρόν Κοινοβούλιο γνωρίζει ότι επιδεικνύετε μια ορισμένη δημιουργική ικανότητα σύστασης επιτροπών 'απραγμοσύνης'. Όταν, κατά την έναρξη της παρούσας κοινοβουλευτικής περιόδου, σας θέσαμε ερωτήματα σχετικά με το καταστατικό και το ρόλο του EFRAG επινοήσατε την Στρογγυλή τράπεζα και όλοι πλέον γνωρίζουν ότι αυτή δεν εκπλήρωσε την αποστολή της.
<P>
Αντιμέτωποι με τις προτάσεις του διοικητικού συμβουλίου του ΙΕΔΛΠ σχετικά με τη σύσταση ομάδας παρακολούθησης, και μόλις κάποια από τα μέλη δεν συμφώνησαν με τα σχέδιά σας, προτείνετε την ιδέα για τη σύσταση μιας διεθνούς συμβουλευτικής ομάδας λογιστικής.
<P>
Το Κοινοβούλιο έχει πλέον συνηθίσει τις πρακτικές σας. Όταν σας ενημερώσαμε σχετικά, αναλαμβάνοντας την πρωτοβουλία υποβολής έκθεσης σχετικά με ερωτήματα που αφορούν τη διακυβέρνηση του ΙΕΔΛΠ, σπεύσατε να πρωτοστατήσετε, με τους Ιάπωνες και τους αμερικανούς συναδέλφους και τη Διεθνή Οργάνωση Επιτροπών Εποπτείας Χρηματιστηρίων (IOSCO), συντάσσοντας δελτίο τύπου την 7η Νοεμβρίου 2007 στο οποίο ισχυριζόσαστε ότι επιδιαιτητεύετε σε όλα τα προβλήματα διακυβέρνησης, αντί να περιμένετε την ευκαιρία να δράσετε σχετικά με τη νομιμότητα και το κύρος μιας θέσης που διαμορφώθηκε από τη δημοκρατική εκπροσώπευση της Ευρωπαϊκής Ένωσης, ή να το ανακοινώσετε στο Ευρωπαϊκό Κοινοβούλιο.
<P>
Όταν το Κοινοβούλιο κατάρτισε αυτή τη θέση σχετικά με πρωτοβουλία του εισηγητή μας, κ. Radwan, προτιμήσατε, το Μάρτιο, να αναβάλετε τη συζήτηση για τον Απρίλιο για λόγους που αφορούν εσάς και για των οποίων την ευθύνη φέρετε αποκλειστικά.
<P>
Όταν, με βάση την ώθηση των προτάσεων του Απριλίου, υπήρχε η δυναμική και είχατε την ευκαιρία να πρωτοστατήσετε σε αυτό που θα μπορούσε να εξελιχθεί στη θέση της Ευρωπαϊκής Ένωσης στη διεθνή σκηνή, και μάλιστα να το πράξετε βάσει του άρθρου 9 αυτού του ψηφίσματος, το οποίο και διαβάζω: 'επισημαίνει ότι στο προαναφερθέν σύνθετο δημοσιονομικό δελτίο της 7ης Νοεμβρίου 2007 η Επιτροπή επιδιώκει - όπως έπραξε και με την επικύρωση χάρτη πορείας με τις αρχές των "ΠΑ τον Απρίλιο 2006 - να αποτρέψει κάποιες λύσεις ενώ θα ήταν προτιμότερο, υπέρ της αποτελεσματικότητας και της νομιμότητας, να υπάρξει μια διαδικασία ανοιχτής διαβούλευσης και συζήτησης, στην οποία αυτό το ψήφισμα θα μπορούσε να συνεισφέρει', προτιμήσατε, υπό το πέπλο της μυστικότητας των ιδιωτικών και υπηρεσιακών σας γραφείων, να επινοήσετε μια λύση χωρίς να συμβουλευτείτε το Συμβούλιο ή αυτό το Κοινοβούλιο.
<P>
Επίτροπε, τι κάνετε από την 24η Απριλίου, όταν ψηφίσαμε αυτό το ψήφισμα; Σας είχαμε τότε ρωτήσει για το ρόλο του ΔΝΤ και της Παγκόσμιας Τράπεζας. Έκτοτε, άλλα μέλη σάς έθεσαν ερωτήματα σχετικά με τις δραστηριότητες της Επιτροπής της Βασιλείας, των ευρωπαϊκών εποπτικών φορέων, στις δομές της ομάδας παρακολούθησης για το ΙΕΔΛΠ. Αντιμετωπίζοντας ένα τέτοιο πρόβλημα συστήσατε και πάλι μια επιτροπή 'απραγμοσύνης', δηλαδή τη διεθνή συμβουλευτική ομάδα λογιστικής.
<P>
Μας λέτε ότι αυτή η ομάδα παρακολούθησης δεν πρέπει να αυξηθεί σε μέγεθος διότι κάτι τέτοιο θα είχε ως αποτέλεσμα να εξανεμιστεί το κύρος της και δεν θα είχαμε πλέον την εξουσία να καθοδηγούμε το διοικητικό συμβούλιο. " πρόταση των εν λόγω μελών βασίζεται στην ευθυγράμμιση επτά μελών. " πρότασή σας βασίζεται σε μια ομάδα πέντε ατόμων, συν ένα παρατηρητή και δύο μέλη τα οποία θα τοποθετούσατε σε αυτό το συμβουλευτικό φορέα, σε αυτή τη διεθνή επιτροπή ελεγκτών.
<P>
" πρότασή μας είναι η ενοποίηση της ομάδας των επτά που προτείνεται από το διοικητικό συμβούλιο συμπεριλαμβάνοντας ό,τι χρειάζεται. Το επιχείρημα αναφορικά με τον αριθμό είναι άσχετο εφόσον, ταυτόχρονα, υπάρχει μια επιπλέον πρόταση για την αύξηση του αριθμού των μελών του ίδιου του Οργανισμού Διεθνών Λογιστικών Προτύπων, βάσει της οποίας τα μέλη από 14 γίνονται 16.
<P>
Ως εκ τούτου, έχουμε δύο πράγματα να σας πούμε σήμερα, Επίτροπε. Πρώτον, εάν πράγματι επιθυμείτε να μεταρρυθμίσετε τη διακυβέρνηση του ΟΔΛΠ, είμαστε σύμφωνοι, διότι εμείς σας το ζητήσαμε, αλλά παρακαλούμε να μας συμβουλευτείτε, να μας δώσετε τη δυνατότητα να συμμετέχουμε, και πράξτε το από την αρχή, όχι την τελευταία στιγμή. Μη μας λέτε ότι είχατε επείγουσα εργασία τον Αύγουστο, τη στιγμή που σας το ζητάμε από το περασμένο Φθινόπωρο και είσαστε ενήμεροι για τη θέση του Κοινοβουλίου από τον Απρίλιο.
<P>
Επιπλέον, σας λέμε ότι τα προγράμματα εργασίας του ΟΔΛΠ και του ΙΕΔΛΠ περιλαμβάνουν ένα δεύτερο στάδιο κατά το οποίο πρέπει να αναθεωρηθεί το σύνολο του οργάνου, συμπεριλαμβανομένων των όρων υπό τους οποίους πρέπει να συσταθεί το ΙΕΔΛΠ, και προτείνουμε να εκμεταλλευτείτε στο έπακρο την παρούσα χρονική στιγμή προκειμένου να θεσπίσετε σαφείς όρους για τη σταθερότητα και τη διακυβέρνηση του συνόλου αυτού του μηχανισμού, ούτως ώστε να έχουμε τελικώς ένα σύστημα διακυβέρνησης που ανταποκρίνεται στα ζητήματα που αντιμετωπίζουμε σήμερα. Ή, για να το θέσω σαφέστερα, ποια είναι τα λογιστικά πρότυπα που χρειαζόμαστε προκειμένου να διαμορφώσουμε μια χρηματαγορά στην οποία η ερμηνεία των προτύπων χρηματοοικονομικής αναφοράς είναι στο ίδιο μήκος κύματος με την οικονομική πραγματικότητα της κατάστασης που αντιμετωπίζουμε εδώ όπως και αλλού;
<SPEAKER ID="455" NAME="Charlie McCreevy">
Μέλος της Επιτροπής. - Κυρία Πρόεδρε, η ανάγκη βελτίωσης της διακυβέρνησης του Οργανισμού Διεθνών Λογιστικών Προτύπων (ΟΔΛΠ) είναι κάτι που έχει από καιρού αναγνωριστεί από την Επιτροπή, το Κοινοβούλιο και το Συμβούλιο των Υπουργών. Έχω επισημάνει τη σημασία αυτής της ανάγκης σε πολλές περιπτώσεις. Έχω ασκήσει κριτική για την έλλειψη επαρκών διαδικασιών διαβούλευσης και ανατροφοδότησης του ΟΔΛΠ, καθώς και την έλλειψη εκτιμήσεων επιπτώσεων για νέα πρότυπα.
<P>
Δεδομένου του de facto ρόλου του ΟΔΛΠ ως παγκόσμιου διαμορφωτή προτύπων, είναι επιβεβλημένο οι διαδικασίες διακυβέρνησής του να ανταποκρίνονται στα υψηλότερα πρότυπα. Θέλω να φθάσουμε στην κατάσταση όπου μπορούμε να υιοθετήσουμε τα Διεθνή Πρότυπα Χρηματοοικονομικής Αναφοράς (ΔΠΧΑ) στην ΕΕ με πλήρη εμπιστοσύνη ότι η διαδικασία και το περιεχόμενο αυτών των προτύπων είναι υποδειγματικά. Αυτός είναι ο λόγος για τον οποίο, όταν έμαθα ότι εξεταζόταν το ενδεχόμενο αναθεώρησης του καταστατικού του ΙΕΔΛΠ, έθεσα ως προτεραιότητα τη βελτίωση της διακυβέρνησης.
<P>
Θα ενθυμήστε ότι τον τελευταίο Νοέμβριο, με τους ομολόγους μου στην Επιτροπή Κεφαλαιαγοράς των "ΠΑ (SEC), στον Οργανισμό Χρηματοοικονομικών Υπηρεσιών της Ιαπωνίας και στη Διεθνή Οργάνωση Επιτροπών Εποπτείας Χρηματιστηρίων, πρότεινα τη δημιουργία μιας επιτροπής παρακολούθησης με σκοπό τη διασφάλιση της απόδοσης λογαριασμών στους πολίτες εκ μέρους του ΙΕΔΛΠ.
<P>
Έχουμε πραγματοποιήσει κάποια πρόοδο σε αυτό το θέμα. Το ΙΕΔΛΠ πρότεινε πρόσφατα την τροποποίηση του καταστατικού του προκειμένου να αποκτήσει επίσημη σχέση με την προταθείσα επιτροπή παρακολούθησης. Αποδέχεται το γεγονός ότι η εν λόγω επιτροπή πρέπει να έχει το δικαίωμα να συμμετέχει στη διαδικασία ανάδειξης υποψηφίων όσον αφορά το διοικητικό συμβούλιο του ΙΕΔΛΠ καθώς και το ανώτατο δικαίωμα να εγκρίνει το διορισμό τους. Αποδέχεται επίσης ότι η επιτροπή παρακολούθησης θα έχει τη δυνατότητα να επιλαμβάνεται οποιουδήποτε τομέα εργασίας είτε του διοικητικού συμβουλίου ή του ΟΔΛΠ και να παραπέμπει για εξέταση από το διοικητικό συμβούλιο του ΙΕΔΛΠ ή από τον ΟΔΛΠ.
<P>
Το ΙΕΔΛΠ σκοπεύει να καταλήξει σε συμπεράσματα για τα εν λόγω ζητήματα στις αρχές Οκτωβρίου, με τις αλλαγές στο καταστατικό του να τίθενται σε ισχύ από την 1η Ιανουαρίου 2009. Αυτό θα δώσει, ειδικότερα, τη δυνατότητα στην επιτροπή παρακολούθησης να ξεκινήσει να λειτουργεί στις αρχές του 2009. Αυτός είναι ο λόγος για τον οποίο θεωρώ ότι η παρούσα χρονική στιγμή είναι ώριμη να παγιώσουμε αυτές τις προτάσεις. Εάν καθυστερήσουμε, δεν θα έχουμε τη δυνατότητα να θίξουμε ξανά τα ζητήματα της διακυβέρνησης.
<P>
" συνεχιζόμενη χρηματοπιστωτική κρίση επιτείνει την ανάγκη του να διασφαλιστεί ότι τα λογιστικά πρότυπα αντικατοπτρίζουν τους στόχους της προληπτικής εποπτείας και της χρηματοπιστωτικής σταθερότητας. Δεν κατέστη εφικτή η συναίνεση όσον αφορά τη συμμετοχή οργανισμών όπως η Ευρωπαϊκή Κεντρική Τράπεζα (ΕΚΤ) στην επιτροπή παρακολούθησης. Θα μπορούσαμε να αναμένουμε, ως συμβιβασμό, στο πλαίσιο αυτών των νέων ρυθμίσεων, ότι θα υπάρχει μια διεθνής συμβουλευτική ομάδα λογιστικής η οποία θα παρέχει συμβουλές στην επιτροπή παρακολούθησης επί θεμάτων πρόληψης και χρηματοπιστωτικής σταθερότητας. " εν λόγω ομάδα θα πρέπει να περιλαμβάνει τόσο την ΕΚΤ και την Ευρωπαϊκή Επιτροπή Ρυθμιστικών Αρχών των Αγορών Κινητών Αξιών και, αναμφίβολα, και άλλους συναφείς διεθνείς οργανισμούς. Επιθυμώ και πάλι να εκφράσω την ευγνωμοσύνη μου σε αυτό το Κοινοβούλιο διότι επισήμανε τη σημασία της προληπτικής εποπτείας και της χρηματοπιστωτικής σταθερότητας στο ψήφισμά του της 24ης Απριλίου.
<P>
Ασκώντας το μελλοντικό της ρόλο στην επιτροπή παρακολούθησης, η Επιτροπή πρέπει επίσης να εκπροσωπεί τα υπόλοιπα κοινοτικά όργανα, ιδιαίτερα αυτό το Κοινοβούλιο. Για να το πράξει αποτελεσματικά, θα πρότεινα την κατάρτιση διαδικασιών διαβούλευσης με το Ευρωπαϊκό Κοινοβούλιο. Οι εν λόγω διαδικασίες θα μπορούσαν, εφόσον χρειαστεί, να τυποποιηθούν στην αρμόζουσα μορφή.
<P>
Κατέβαλα κάθε προσπάθεια να διασφαλίσω την ενημέρωση των κύριων μελών του Κοινοβουλίου από τις υπηρεσίες μου σχετικά με την εξέλιξη αυτής της συζήτησης. Εντούτοις, ενημερώθηκα σήμερα ότι υπήρξε κάποιο κενό σε αυτή την επικοινωνία. Προφανώς, κατά την προετοιμασία της θέσης μας, τα γεγονότα που έλαβαν χώρα περί τα τέλη Ιουλίου δεν κοινοποιήθηκαν από τις υπηρεσίες μου κατά το συνήθη τρόπο, λόγω της περιόδου της αργίας. Γνωρίζω ότι υφίσταται ευρεία δυσαρέσκεια σε αυτό το Κοινοβούλιο σχετικά με το γεγονός ότι δεν σας ζητήθηκε δεόντως η γνώμη κατά την επεξεργασία των προτάσεών μας. Είμαι το ίδιο δυσαρεστημένος από αυτό το γεγονός και έχω δώσει σαφείς και αυστηρές οδηγίες στις υπηρεσίες μου να μην επαναλάβουν το ίδιο σφάλμα για δεύτερη φορά. Νομίζω ότι ο Γενικός Διευθυντής μου επικοινώνησε με την κυρία Berès προκειμένου να προσπαθήσει να εξηγήσει τους λόγους αυτής της παράλειψης. Ελπίζω αυτή η παράλειψη να μην υπονομεύσει τον κοινό στόχο για τον οποίο αγωνιζόμαστε, δηλαδή, τη βελτίωση του καθεστώτος διακυβέρνησης του ΟΔΛΠ.
<P>
Είμαι πεπεισμένος ότι, με μερικές επιπλέον βελτιώσεις, οι εν λόγω ενισχύσεις του καθεστώτος διακυβέρνησης του ΟΔΛΠ θα έχουν ως αποτέλεσμα τη βελτίωση της ποιότητας των λογιστικών προτύπων και θα εγγυηθούν την ικανοποίηση των αναγκών όλων των ενδιαφερομένων - συμπεριλαμβανομένης της Ευρωπαϊκής Ένωσης, η οποία παραμένει μέχρι σήμερα ο μεγαλύτερος χρήστης των ΔΧΠΑ.
<P>
" μεταρρύθμιση του καθεστώτος διακυβέρνησης του ΟΙΔΛΠ που εξετάζεται επί του παρόντος αντιπροσωπεύει ένα βήμα μπροστά όσον αφορά την απόδοση λογαριασμών του εν λόγω οργανισμού στις δημόσιες αρχές, κάτι το οποίο έχει επανειλημμένα ζητήσει αυτό το Κοινοβούλιο. Καλώ το Ευρωπαϊκό Κοινοβούλιο να υποστηρίξει τις προτάσεις μας ως τον καλύτερο τρόπο να διασφαλιστεί ότι αυτή η μεταρρύθμιση θα έχει ευρεία απήχηση.
<SPEAKER ID="456" NAME="Jean-Paul Gauzès">
εξ ονόματος της Ομάδας PPE-DE. - (FR) Κυρία Πρόεδρε, Επίτροπε, κυρίες και κύριοι, μόλις ακούσαμε τον Πρόεδρο της Επιτροπής Οικονομικών και Νομισματικών Υποθέσεων να εκφράζει τις πραγματικές απόψεις των μελών που ενδιαφέρονται για το εν λόγω θέμα. Όπως τονίστηκε, ο καθένας γνωρίζει τη σημασία των λογιστικών προτύπων και των μεταρρυθμίσεων που ανακοινώθηκαν. Έχει έλθει πλέον ο χρόνος, Επίτροπε, να αποσαφηνίσουμε και να εφαρμόσουμε τα σχόλια στα οποία προβήκατε.
<P>
Έχω να κάνω μία πρόταση: το ψήφισμα αυτό είναι, και πρέπει να είναι, αυστηρό αλλά δεν χρειάζεται να υπερβάλλουμε. Αυτό που θα μπορούσαμε, στην πραγματικότητα, να κάνουμε είναι να πάρουμε μια αναβολή μερικών ημερών προκειμένου να διαμορφώσουμε ένα πρωτόκολλο μεταξύ της Επιτροπής και του Κοινοβουλίου στο οποίο θα καθορίζεται ο βαθμός στον οποίο πρέπει να ενημερώνεται το Κοινοβούλιο, ο βαθμός συμμετοχής του σε αυτό το ζήτημα και οι θέσεις που δέχεται. Για αυτόν τον λόγο πρέπει να αναβάλλουμε την ψηφοφορία για λίγες μέρες. Αυτή είναι η πρόταση που η ομάδα του Ευρωπαϊκού Λαϊκού Κόμματος και των Ευρωπαίων Δημοκρατών θα υποβάλει αύριο, δηλαδή, η αναβολή της ψηφοφορίας για το ψήφισμα προκειμένου το Κοινοβούλιο και η Επιτροπή να έχουν τη δυνατότητα να συνεργαστούν δεόντως επ' αυτού του σημαντικού ζητήματος. Προφανώς, εάν δεν προκύψει κάτι στη διάρκεια αυτού του χρονικού διαστήματος, και προκειμένου να ανακτήσουμε το χαμένο χρόνο και την πιθανή έλλειψη πληροφοριών, θα υποχρεωθούμε να ψηφίσουμε επί του ψηφίσματος που υποβάλλεται σήμερα, με όλες τις σκληρές αποφάσεις που κάτι τέτοιο θα συνεπάγεται.
<P>
Εν μέσω των δύσκολων περιστάσεων τις οποίες διερχόμαστε λόγω της τρέχουσας χρηματοπιστωτικής κρίσης, κατάσταση η οποία δεν μας είναι απόλυτα πρωτόγνωρη όσον αφορά τα λογιστικά πρότυπα, ελπίζω ότι όλοι μας θα κατανοήσουμε ότι πρέπει να καταλήξουμε σε μια γρήγορη και πρακτική λύση που θα μας βοηθήσει να κατευθύνουμε τις εξελίξεις προς την απαιτούμενη κατεύθυνση.
<SPEAKER ID="457" NAME="John Purvis" AFFILIATION="PPE-DE">
Κυρία Πρόεδρε, πρέπει να παραδεχτώ ενώπιον του Επιτρόπου ότι τελώ πραγματικά σε σύγχυση όσον αφορά τις εξελίξεις σε αυτό το ζήτημα. Δεν είχα ακούσει τίποτε περί αυτού μέχρι κυριολεκτικά αυτή την εβδομάδα και ξαφνικά κατακλύζομαι από προσεγγίσεις, τόσο από το ΙΕΔΛΠ, όσο και από την Επιτροπή, που προσπαθούν να με πείσουν με τον ένα ή τον άλλο τρόπο σχετικά με το εάν το ΔΝΤ θα πρέπει να συμπεριληφθεί στην ομάδα παρακολούθησης. Θεωρώ ότι πρόκειται για ένα μάλλον μη ικανοποιητικό τρόπο μεταχείρισης αυτού που ουσιαστικά αποτελεί σχεδόν νομοθετική πράξη, οπότε θα ήθελα να ρωτήσω τον Επίτροπο εάν θα μπορούσαμε να καθυστερήσουμε το θέμα κάπως, να το διευθετήσουμε και να επανέλθουμε ίσως κατά τη μικρή ολομέλεια του Οκτωβρίου.
<P>
Θα ήθελα να επισημάνω ότι δεν βλέπω γιατί η συμπερίληψη του ΔΝΤ και της Παγκόσμιας Τράπεζας σε αυτή την ομάδα παρακολούθησης θα την καθιστούσε τόσο δυσκίνητη. Έχω την εντύπωση ότι θα κάλυπταν τον υπόλοιπο κόσμο μάλλον ικανοποιητικά. Ως εκ τούτου, δεν διαπιστώνω να υπάρχει ανάγκη μιας ακόμη συμβουλευτικής ομάδας λογιστικής που συμβουλεύει αυτούς που παρακολουθούν τα πράγματα. Αυτό δεν τελειώνει ποτέ. Αναρωτιέμαι εάν δεν θα μπορούσαν, εν πάσει περιπτώσει, να διαβουλευτούν εγκαίρως, ανεπίσημα, αν χρειαστεί να το κάνουν ποτέ. Αναρωτιέμαι εάν θα μπορούσαμε να έχουμε μερικές συζητήσεις τις επόμενες δύο εβδομάδες και να καταλήξουμε με ψηφοφορία, πιθανώς κατά τρόπο περισσότερο ικανοποιητικό, στο πλαίσιο της μικρής ολομέλειας τον Οκτώβριο.
<SPEAKER ID="458" NAME="Zuzana Roithová" AFFILIATION="PPE-DE">
(CS) Επίτροπε, η σημερινή παγκόσμια χρηματοπιστωτική κρίση αποκαλύπτει πόσο σημαντική είναι "εύλογη αξία", δηλαδή η πραγματική αξία μιας εταιρείας για την υγιή λειτουργία των χρηματοπιστωτικών αγορών. Πρόκειται για πληροφορίες ζωτικής σημασίας για τους μετόχους και τους πιστωτές. Μια επιτροπή παρακολούθησης θα μπορούσε να συνεισφέρει στη βελτίωση της διαφάνειας και της συγκρισιμότητας της χρηματοοικονομικής πληροφόρησης και, ως εκ τούτου, στη διαμόρφωση της προσωπικής ευθύνης των μετόχων όσον αφορά τη λήψη ορθών οικονομικών αποφάσεων. " διεθνής τυποποίηση οδηγεί σαφώς στην ανάπτυξη των διασυνοριακών κεφαλαιαγορών και, κατά συνέπεια, με σκοπό τη διασφάλιση της σταθερότητας, η ομάδα παρακολούθησης θα πρέπει να εφαρμόσει επίσης προληπτικά μέτρα κατά των κυκλικών εξελίξεων καθώς και προς την κατεύθυνση της αποτροπής του συστημικού κινδύνου. Φυσικά, η πρόταση για τη σύσταση της ομάδας δεν υπέστη τη βάσανο των ερωτημάτων. Οι εξουσίες της δεν έχουν διευκρινιστεί, για παράδειγμα, εάν θα επιτελεί και εποπτικό ρόλο. Θεωρώ επίσης σημαντικό η κάθε χώρα να διαθέτει εκπρόσωπο στην προταθείσα ομάδα παρακολούθησης, στην οποία πρέπει επίσης να περιλαμβάνονται εκπρόσωποι των σημαντικών οργανισμών ούτως ώστε να αντικατοπτρίζεται όλο το εύρος των σημαντικότερων νομισματικών περιοχών του πλανήτη, η πολιτιστική πολυμορφία και τα συμφέροντα των ανεπτυγμένων και των αναπτυσσόμενων οικονομιών καθώς και των διεθνών οργανισμών που δίδουν λόγο σε δημόσιους οργανισμούς. Είναι λυπηρό ότι δε ζητήθηκε η γνώμη του Κοινοβουλίου, όπως είναι αυτονόητο.
<SPEAKER ID="459" NAME="Pervenche Berès">
συντάκτης. - (FR) Κυρία Πρόεδρε, Επίτροπε, τι έχετε κάνει από τις 24 Απριλίου προκειμένου να λάβετε υπόψη τη θέση του Κοινοβουλίου; Τι έχετε κάνει από τις 24 Απριλίου προκειμένου να συζητήσετε με το Κοινοβούλιο σχετικά με την ανεύρεση αποτελεσματικών λύσεων για τη διαχείριση τη διακυβέρνησης του διοικητικού συμβουλίου; Γνωρίζουμε πολύ καλά ότι ο ΟΔΛΠ είναι ένα μεθυσμένο καράβι στα χέρια ελεγκτών που έχουν δημιουργήσει τις αποκαλούμενες "εύλογες αξίες", και κανείς δεν γνωρίζει πώς εκλέχτηκαν αφής στιγμής δεν υφίσταται πλέον αγορά προς επιτήρηση.
<P>
Ως αποτέλεσμα, καλούμαστε σήμερα να συζητήσουμε το θέμα της διακυβέρνησης του ΙΕΔΛΠ. Μας προτείνετε βιαστικά - και σε μία χρονική στιγμή κατά την οποία σας προτείνουμε αρκετά εύλογες λύσεις διά των οποίων η διακυβέρνηση αυτών των δομών θα μπορούσε να ενταχθεί σε ένα παγκόσμιο και με δυνατότητα απόδοσης λογαριασμών στους πολίτες σύστημα διακυβέρνησης - ότι πρέπει να συσταθούν συμβουλευτικές επιτροπές. Είναι λογικό αυτό;
<P>
Δεν πιστεύω ότι το εν λόγω ζήτημα θα επιλυθεί απλώς με τη συμμετοχή του Κοινοβουλίου στο ένα ή το άλλο στάδιο της διαδικασίας. " πρόταση που μας υποβάλετε για τη διακυβέρνηση του ΙΕΔΛΠ δεν είναι ικανοποιητική. Αναμένουμε να λάβουμε μια άλλη πρόταση εκ μέρους σας και πιθανώς θα πρέπει να περιμένουμε το δεύτερο στάδιο της διαδικασίας διαβούλευσης και, εάν χρειαστεί, την αναθεώρηση αυτής της διαδικασίας διακυβέρνησης.
<SPEAKER ID="460" NAME="Charlie McCreevy">
Μέλος της Επιτροπής. - Κυρία Πρόεδρε, στο παρόν στάδιο της ζωής μου δεν εκπλήσσομαι πολύ συχνά, οπότε δεν εκπλήσσομαι στο ελάχιστο με όσα συμβαίνουν εδώ, στο Ευρωπαϊκό Κοινοβούλιο, και με τις απόψεις ορισμένων.
<P>
Θα ήθελα, στο σύνολο αυτής της συγκεκριμένης συζήτησης, να υπενθυμίσω ένα μικρό γεγονός. Το ΙΕΔΛΠ και ο υποκείμενος θεσμός του, ο ΟΔΛΠ, αποτελεί ανεξάρτητο οργανισμό.
<P>
(Μη ακουόμενη διακοπή από τα έδρανα)
<P>
Θέλω απλώς να θέσω τα γεγονότα επί τάπητος. Ο προαναφερθείς οργανισμός είναι απολύτως ανεξάρτητος αλλά έχει καταστεί de facto ο οργανισμός ρύθμισης των λογιστικών προτύπων για όλο τον κόσμο διότι τα ΔΠΧΑ, που προήλθαν από το ΟΔΛΠ, έχουν πλέον de facto καταστεί τα λογιστικά πρότυπα σε παγκόσμια κλίμακα. Πρέπει να τονίσω ότι πρόκειται για ανεξάρτητο οργανισμό· δεδομένου ότι εμείς στην Ευρώπη έχουμε υιοθετήσει τα ΔΠΧΑ - απόφαση που ελήφθη πριν από το διορισμό μου από την Επιτροπή και με τη σύμφωνη γνώμη του Ευρωπαϊκού Κοινοβουλίου - είμαστε η μεγαλύτερη εκλογική περιφέρεια στην οποία ισχύουν σήμερα τα ΔΠΧΑ. " θέση αυτή ενδέχεται να μεταβληθεί καθώς ο κόσμος μετατοπίζεται όλο και περισσότερο προς τα ΔΠΧΑ. Μπορεί κάποτε να μην είμαστε πια η μεγαλύτερη περιφέρεια, αλλά σίγουρα είμαστε ο μεγαλύτερος χρήστης των ΔΠΧΑ.
<P>
Για αρκετό καιρό, με τη στήριξη του Ευρωπαϊκού Κοινοβουλίου, κατεβάλλαμε κάθε προσπάθεια να βελτιώσουμε τις ρυθμίσεις διακυβέρνησης του διοικητικού συμβουλίου του ΙΕΔΛΠ, λαμβάνοντας υπόψη ότι πρόκειται για ανεξάρτητο οργανισμό.
<P>
Πραγματοποιήσαμε κάποια πρόοδο κατά το παρελθόν και ο οργανισμός ΔΛΠ ανακοίνωσε πρόσφατα ότι επρόκειτο να αναθεωρήσουν το καταστατικό τους. Ως εκ τούτου, επωφεληθήκαμε της συγκεκριμένης ευκαιρίας ώστε να υποβάλουμε την πρότασή μας. Δεν έχουμε το δικαίωμα να επιβάλουμε την άποψή μας στο ΙΕΔΛΠ - αυτό εναπόκειται στο ανεξάρτητο διοικητικό συμβούλιο - αλλά προβαίνουμε στην υποβολή της πρότασής μας με σκοπό τη βελτίωση των ρυθμίσεων διακυβέρνησης. Θα ήθελα να τονίσω απλώς αυτό το βασικό γεγονός ενώπιον όλων, για να "είμαστε προσγειωμένοι" σε ότι αφορά το συγκεκριμένο τομέα. Αυτή είναι η κατάσταση de facto και de jure.
<P>
Το διοικητικό συμβούλιο των ΔΛΠ σκοπεύει να εισηγηθεί τις νέες ρυθμίσεις διακυβέρνησής του, αφού εξετάσει όλες τις προτάσεις, στις αρχές Οκτωβρίου. " ημερομηνία κλεισίματος για την υποβολή της πρότασής μας έχει, στην πραγματικότητα, παρέλθει εδώ και λίγες ημέρες. Ήταν η 20η Σεπτεμβρίου και σήμερα έχουμε 24 Σεπτεμβρίου. Περιμέναμε να υποβάλλουμε το τελικό αποτέλεσμά μας. Βρισκόμαστε σε ανεπίσημες διαβουλεύσεις με το διοικητικό συμβούλιο για αρκετό καιρό, οπότε γνωρίζουν, στην πραγματικότητα, αυτό που πρόκειται να προτείνουμε, αλλά περιμέναμε το ψήφισμα του Κοινοβουλίου για λόγους αβρότητας. Κατά συνέπεια, θα πρέπει να υποβάλουμε τις επίσημες προτάσεις μας τις επόμενες λίγες μέρες.
<P>
Εναπόκειται αποκλειστικά στο Κοινοβούλιο να αποφασίσει σχετικά με το θα γίνει με τη συγκεκριμένη σύσταση. Ο κ. Gauzès πρότεινε μια εύλογη προσέγγιση, δηλαδή, να πάρουμε ίσως μερικές επιπλέον μέρες για να επεξεργαστούμε ένα πρωτόκολλο σχετικά με τη συμμετοχή του Κοινοβουλίου στη διαδικασία την οποία προσπαθώ να συστήσω.
<P>
Όσον αφορά την ιδέα της επιτροπής παρακολούθησης, την οποία ανακοινώσαμε τον περασμένο Νοέμβριο, δεν είναι εφικτό να εκπροσωπούνται όλοι σε αυτήν. Δεν πρόκειται να το αποδεχτεί το διοικητικό συμβούλιο του ΙΕΔΛΠ, και, εάν αυτοί απορρίψουν κάτι τέτοιο κατηγορηματικά, τότε έτσι θα γίνει. Προτείναμε, λοιπόν, μια άλλη λύση, να συμμετέχουν, δηλαδή, στην εν λόγω συμβουλευτική ομάδα σχετικοί άνθρωποι, σχετικοί οργανισμοί. Δεν έχω κάποια ιδιαίτερα σαφή άποψη σχετικά με τον τρόπο που θα πρέπει να οργανωθεί ή με το ποιος πρέπει να συμμετέχει σε αυτήν. Δεν έχω άποψη επ' αυτού.
<P>
Σήμερα ενημερώθηκα σχετικά με το ότι οι υπηρεσίες μου δεν έχουν διατηρήσει συνεχή επικοινωνία με τα σχετικά μέλη εδώ στο Ευρωπαϊκό Κοινοβούλιο κατά τον τελευταίο μήνα περίπου. Εξεπλάγη, διότι πίστευα ότι οι υπάλληλοί μου θα διατηρούσαν συνεχή επαφή με τους ανθρώπους εδώ που ενδιαφέρονται για το συγκεκριμένο θέμα, αλλά μαθαίνω σήμερα ότι κάτι τέτοιο δεν συνέβη. Στις προηγούμενες παρατηρήσεις μου δήλωσα ότι λυπούμαι για αυτό και ότι έδωσα οδηγίες να μην επαναληφθεί· επιθυμούμε τη συνεργασία. Δεν μπορώ να κάνω κάτι παραπάνω.
<P>
Κ. Purvis, δεν μπορεί το Κοινοβούλιο να καθυστερεί όσο επιθυμεί - μέσα Οκτωβρίου ή αργότερα - αλλά εάν θέλω η Ευρωπαϊκή Ένωση να εκφράσει την άποψή της, πρέπει να υποβάλουμε αμέσως τις επίσημες προτάσεις μας σχετικά με τις ιδέες μας για τη διακυβέρνηση στο διοικητικό συμβούλιο του ΙΕΔΛΠ. Δεν θα συμφωνήσουν με ορισμένες από αυτές. Όπως λέει ο κ. John Purvis, τις τελευταίες δύο μέρες είχε επαφές με διάφορες ομάδες συμφερόντων στο συγκεκριμένο τομέα σχετικά με το τι επιθυμούν να επιτύχουν.
<P>
Διαβάζοντας το ψήφισμα κατά την κατάρτισή του, διαπίστωσα μια συγκεκριμένη ιδιομορφία σε αυτό, η οποία πιστεύω ότι δεν πρέπει να περάσει απαρατήρητη, ιδίως από την κυρία Berès η οποία από καιρού συνηγορεί υπέρ της περισσότερης διακυβέρνησης και της απόδοσης λογαριασμών του συγκεκριμένου ΟΔΛΠ. " ιδιομορφία του συνίσταται στο ότι το ψήφισμα θα περιλαμβάνει αυτά που στην πραγματικότητα επιθυμεί το διοικητικό συμβούλιο και θα αναστρέψει αυτό που προσπαθούμε να κάνουμε προς την κατεύθυνση της επίτευξης περισσότερης διακυβέρνησης. Αυτή είναι η ιδιομορφία, αλλά το θέμα του ψηφίσματος αφορά αποκλειστικά το Ευρωπαϊκό Κοινοβούλιο, δεν αφορά εμένα. Ήθελα απλώς να κάνω αυτό το συγκεκριμένο σχόλιο εν παρόδω, διότι υπάρχουν κάποιοι στο διοικητικό συμβούλιο του ΟΔΛΠ που δεν ανυπομονούν να υιοθετήσουν κάποιες από τις πολύ μεγαλύτερης εμβέλειας ρυθμίσεις διακυβέρνησης που τους προτείνουμε. Θα υπάρξει αντίσταση. Βασιζόμαστε στα υφιστάμενα μέλη του διοικητικού συμβουλίου ώστε να λάβουν υπόψη τους προβληματισμούς μας και να βελτιώσουν τις εν λόγω ρυθμίσεις διακυβέρνησης σύμφωνα με τις απόψεις μας. Δεν είμαστε σε θέση, επειδή υποβάλουμε τις εν λόγω προτάσεις και μόνο, να επιβάλουμε τις απαιτήσεις μας και να πούμε ότι έτσι πρέπει να γίνει, αλλά ήλθαμε σε επαφή και γνωρίζουν τι θα προτείνουμε. Δεν είναι ικανοποιημένοι με κάποιες από τις προτάσεις μας. Έχω επίγνωση αυτού του γεγονότος, αλλά συνεχίζουμε να προσπαθούμε να επιτύχουμε τη βελτιωμένη διακυβέρνηση.
<P>
Δεν εκπλήσσομαι με όσα συμβαίνουν στην πολιτική σκηνή, δεδομένου ότι πολιτεύομαι για πολύ περισσότερο από 30 χρόνια, αλλά θα ήταν ειρωνικό εάν, αφού φθάσαμε τόσο μακριά στο να επιτύχουμε δύο πράγματα - δηλαδή ότι τα ΔΠΧΑ έγιναν διεθνές πρότυπο και ότι, τώρα, όπως γνωρίζουν οι άνθρωποι αυτού του Κοινοβουλίου, οι "νωμένες Πολιτείες προτείνουν να καταστούν διαθέσιμα τα ΔΠΧΑ στις αμερικανικές εταιρείες (κάτι που προέβλεψα ότι θα συνέβαινε πριν από δύο χρόνια στα σχετικά μέλη της σχετικής επιτροπής του Κοινοβουλίου και για το οποίο γέλασαν λιγότερο ή περισσότερο ότι θα συνέβαινε ποτέ, και συνέβη) - αυτός ο φορέας ο οποίος απαιτεί από εμάς και μας πιέζει να επιτύχουμε περισσότερη διακυβέρνηση και απόδοση λογαριασμών από το συγκεκριμένο οργανισμό πράξει, στο συγκεκριμένο στάδιο και σύμφωνα με κάποιους, στην πραγματικότητα, το αντίθετο. Απλώς θεωρώ ότι είναι κάπως ειρωνικό, αλλά ελπίζω ότι εξήγησα την άποψή μου όσο καλύτερα μπορούσα.
<SPEAKER ID="461" NAME="Πρόεδρος">
Έλαβα μία πρόταση ψηφίσματος δυνάμει του άρθρου 108, παράγραφος 5, του κανονισμού.
<P>
" συζήτηση έληξε.
<P>
" ψηφοφορία θα διεξαχθεί την Πέμπτη, 25 Σεπτεμβρίου 2008.

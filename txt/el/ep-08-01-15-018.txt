<CHAPTER ID="018">
Εκπαίδευση ενηλίκων: ποτέ δεν είναι αργά για μάθηση (συζήτηση) 
<SPEAKER ID="317" NAME="Πρόεδρος">
" ημερήσια διάταξη προβλέπει την έκθεση της Doris Pack, εξ ονόματος της Επιτροπής Πολιτισμού και Παιδείας, με τίτλο "Εκπαίδευση ενηλίκων: ποτέ δεν είναι αργά για μάθηση".
<SPEAKER ID="318" NAME="Doris Pack">
εισηγήτρια. - (DE) Κύριε Πρόεδρε, κύριε Επίτροπε, οι τίτλοι της ανακοίνωσης και του σχεδίου δράσης της Επιτροπής για το θέμα της εκπαίδευσης ενηλίκων "ποτέ δεν είναι αργά για μάθηση" και στα γερμανικά "Man lernt nie aus" ("όσο ζω, μαθαίνω") είναι γνωστές ρήσεις που ωστόσο αν τις διαβάσει κανείς προσεκτικά, βλέπει ότι στην προκειμένη περίπτωση είναι βασικά και μία ομολογία παλιότερων παραλείψεων της ευρωπαϊκής πολιτικής για την παιδεία. Παρόλα αυτά χαιρόμαστε γιατί με την ανακοίνωση και το σχέδιο δράσης της, η Επιτροπή περνάει σε μια εποχή αυξανόμενης συνειδητοποίησης της ανάγκης για διά βίου μάθηση, μία εποχή κατά την οποία πρέπει να αντιμετωπιστούν νέες δημογραφικές προκλήσεις.
<P>
Οι οικονομικές και κοινωνικές μεταβολές στην ΕΕ απαιτούν σημαντική προσαρμογή των επαγγελματικών δεξιοτήτων και προσόντων. Πρέπει να αντιμετωπιστούν οι προκλήσεις της αγοράς εργασίας, δηλαδή η απασχολησιμότητα του ατόμου πρέπει να γίνει ένας από τους σημαντικότερους στόχους της εκπαίδευσης ενηλίκων.
<P>
" εκπαίδευση και ιδίως η εκπαίδευση ενηλίκων είναι όμως και ένας παράγοντας της προσωπικής ανάπτυξης, του αυτοσεβασμού, της ενεργού συμμετοχής στα κοινά, της κοινωνικής ένταξης και του διαπολιτισμικού διαλόγου. Αρκετά αποτελέσματα ερευνών έδειξαν ότι η μάθηση έχει σημαντικά μη οικονομικά οφέλη π.χ. για την υγεία του ατόμου, τη μεγαλύτερη συμμετοχή όλων των ηλικιακών ομάδων στην κοινωνική ζωή και φυσικά τον περιορισμό της εγκληματικότητας.
<P>
Γι' αυτό, πολιτική μου προτεραιότητα είναι η αύξηση των κινήτρων του ατόμου για συμμετοχή στη διά βίου μάθηση. Μεγάλη σημασία έχουν οι εκστρατείες στα μέσα ενημέρωσης, τα κέντρα παροχής συμβουλών και οι προσαρμοσμένες μορφές επικοινωνίας για τις μειονεκτούσες ομάδες. Σε ορισμένα κράτη μέλη αποδείχθηκαν επίσης πολύ αποτελεσματικές οι ειδικές τηλεφωνικές γραμμές και ιστοσελίδες.
<P>
Σε αυτό το πλαίσιο μεγάλη σημασία έχουν επίσης οι προσπάθειες συμβιβασμού της εργασιακής και οικογενειακής ζωής με τη διά βίου μάθηση. Αναφέρω ενδεικτικά ορισμένα μέσα που εξυπηρετούν αυτό τον σκοπό: την προσαρμογή του ωραρίου εργασίας, το ελαστικό ωράριο, τα προγράμματα εξ αποστάσεως μάθησης και τις άτυπες μορφές μάθησης. " χρήση νέων τεχνολογιών πρέπει να τελειοποιείται διαρκώς, ειδικά με την επέκταση της πρόσβασης στο διαδίκτυο, για να δοθεί ώθηση σε αυτές τις νέες μεθόδους μάθησης. Ακόμα, πρέπει να αυξηθεί ο αριθμός των δημόσιων και ιδιωτικών παιδικών σταθμών και των παιδικών σταθμών των επιχειρήσεων.
<P>
Σημαντική μου φαίνεται όμως και η αλληλεγγύη μεταξύ των γενεών και η διαπολιτισμική αλληλεγγύη. " μετάδοση γνώσεων και τεχνογνωσίας από ενήλικες και ηλικιωμένους σε νεότερους ενήλικες -ειδικά και στον τομέα των τεχνιτών και των επιχειρήσεων- μπορεί να δράσει υποστηρικτικά. Μπορούν να μεταδοθούν πρακτικές γνώσεις, και πρέπει να υπάρχει περιθώριο δημιουργίας δικτύων για τον σκοπό αυτόν. Έτσι πιστεύω ότι εδώ μπορεί ο ένας να μαθαίνει από τον άλλον.
<P>
Υπάρχει όμως και η προσέγγιση της μάθησης μέσω της οικογένειας. Οι γονείς έχουν κίνητρα για να επιστρέψουν στην εκπαίδευση προκειμένου να μπορούν να βοηθούν τα παιδιά τους στο σχολείο. Επίσης, η εκπαίδευση ενηλίκων εξαρτάται και από τους εθελοντές βοηθούς που την εμπλουτίζουν προσφέροντας την πείρα τους και εξειδικευμένη διδασκαλία.
<P>
Ακόμη, πρέπει να ληφθούν υπόψη οι ιδιαίτερες ανάγκες των μεταναστών. Θα αναφερθώ εδώ μόνο στα γλωσσικά μαθήματα, που τα χρειαζόμαστε για να μάθουν οι μετανάστες τη γλώσσα της χώρας υποδοχής. Χρειαζόμαστε όμως και μαθήματα γλώσσας για ενήλικες προκειμένου να μάθουν τη γλώσσα μίας γειτονικής χώρας ή κάποια άλλη ξένη γλώσσα, όπως υποστηρίζαμε ανέκαθεν.
<P>
Πρέπει επίσης να διευκολυνθεί η πρόσβαση ενηλίκων με πρακτική εργασιακή πείρα στα πανεπιστημιακά ιδρύματα. Πολύ σημαντικό είναι όμως να βελτιωθεί η ποιότητα και η εκπαίδευση που προσφέρουν τα υφιστάμενα ιδρύματα εκπαίδευσης ενηλίκων. Χρειάζονται εκπαιδευτικοί ειδικευμένοι στην εκπαίδευση ενηλίκων και ειδικά προγράμματα για τον τομέα αυτόν. Μπορώ να μιλήσω μόνο για τη Γερμανία, όπου υπάρχει πανεπιστημιακό πτυχίο που οδηγεί σε δίπλωμα για την εκπαίδευση ενηλίκων. Πιστεύω ότι πρέπει να υπενθυμίσουμε σε όλους τους διοργανωτές προγραμμάτων σπουδών ότι η χρηματοδότηση των προτεινόμενων προγραμμάτων μπορεί να γίνει π.χ. μέσω του Ευρωπαϊκού Κοινωνικού Ταμείου ή όλων των διαρθρωτικών ταμείων. Φυσικά περιμένω από την Επιτροπή να προσφέρει το τρέχον πρόγραμμα για τη διά βίου μάθηση τόσο στο πρόγραμμα Grundvig όσο και στο πρόγραμμα Leonardo, για να εξασφαλίσουμε ότι μπορούμε να συμβάλουμε και εμείς στην εφαρμογή του σχεδίου δράσης.
<P>
Πιστεύω ότι υπάρχουν πολλές δυνατότητες για να προσφέρουμε εδώ κάτι καλό, και πρέπει να το κάνουμε πολύ γρήγορα.
<P>
Θα ήθελα να υπογραμμίσω ακόμη ότι τα αποτελέσματα της εκπαίδευσης ενηλίκων πρέπει να γίνουν μετρήσιμα, γιατί διαφορετικά κανείς δεν γνωρίζει ποιος κάνει τι. Στον τομέα αυτό εμπλέκονται πάρα πολλοί φορείς και πρέπει να ληφθούν όλοι υπόψη, ανεξαρτήτως εάν πρόκειται για ιδιωτικά, πανεπιστημιακά ή δημόσια εκπαιδευτικά ιδρύματα. Έχουμε λοιπόν πολλά να κάνουμε, και προτείνω να στρωθούμε στη δουλειά.
<SPEAKER ID="319" NAME="Ján Figeľ">
Μέλος της Επιτροπής.- (EN) Κύριε Πρόεδρε, θα ήθελα να εκφράσω την εκτίμησή μου για την έκθεση αυτή και να συγχαρώ την εισηγήτριά της, κ. Pack, για την αφοσίωση, τις προσπάθειες και τη συνεισφορά της, όπως και τον κ. Andersson από την Επιτροπή Απασχόλησης και Κοινωνικών Υποθέσεων και την κ. Flasarová από την Επιτροπή Δικαιωμάτων των Γυναικών και Ισότητας των Φύλων.
<P>
Χαίρομαι ιδιαίτερα που οι δύο ανακοινώσεις μας του 2006 και του 2007 έλαβαν μία πολύ συγκεκριμένη και ισχυρή απάντηση από το Ευρωπαϊκό Κοινοβούλιο. " πρώτη αφορούσε την εκπαίδευση των ενηλίκων και η δεύτερη, που αφορούσε το ευρωπαϊκό σχέδιο δράσης για το παραπάνω ζήτημα, εγκρίθηκε τον Σεπτέμβριο. Όπως αναγνωρίσατε, η σημασία της εκπαίδευσης των ενηλίκων είναι σαφές ότι αυξάνεται. Καταρχήν, ο παγκόσμιος ανταγωνισμός αποτελεί πραγματικότητα. Πρέπει να επενδύσουμε στην εκπαίδευση σε όλα τα στάδια της ζωής και σε όλα τα επίπεδα, και οι δεξιότητες και οι ικανότητες των ενηλίκων πρέπει να αναβαθμίζονται συνεχώς. Δεύτερον, οι δημογραφικές αλλαγές σημαίνουν ότι οι άνθρωποι πρέπει να δουλεύουν τουλάχιστον ορισμένα χρόνια περισσότερο και ότι πρέπει να διατηρούν το επίπεδο των προσόντων τους για να το επιτύχουν. Κατά τρίτον, η εκπαίδευση των ενηλίκων βοηθά στην καταπολέμηση του κοινωνικού αποκλεισμού. Πολλοί ενήλικες με χαμηλό μορφωτικό επίπεδο αντιμετωπίζουν τον κίνδυνο να αποκλεισθούν από την αγορά εργασίας.
<P>
Επομένως, η εκπαίδευση των ενηλίκων διαδραματίζει ζωτικό ρόλο στις στρατηγικές διά βίου μάθησης. Επικροτώ τη στήριξή σας για πολλούς λόγους, κυρίως για τη βελτίωση της ποιότητας και της δυνατότητας πρόσβασης στην εκπαίδευση των ενηλίκων, μεταξύ άλλων και μέσω καλύτερης παιδικής μέριμνας και ηλεκτρονικής εκπαίδευσης, και ιδίως όσον αφορά ομάδες ατόμων με ειδικές ανάγκες καθώς και για την επιτάχυνση της αξιολόγησης των προσόντων και της εκτίμησης της άτυπης μάθησης, για μεγαλύτερες επενδύσεις γενικότερα και για την προσαρμογή στις ανάγκες των γυναικών, των μεταναστών και του ηλικιωμένου πληθυσμού. Τέλος, για την ανάπτυξη αξιόπιστων και συγκριτικών στοιχείων για τη μέτρηση της εκπαίδευσης των ενηλίκων, όπως ανέφερε η κ. Pack. Θα εξετάσουμε όλα αυτά τα στοιχεία κατά την εφαρμογή του ευρωπαϊκού σχεδίου δράσης.
<P>
Όπως αναφέρατε, όλα τα παραπάνω αποτελούν καλές πρακτικές που εφαρμόζουν τα κράτη μέλη, τις οποίες θα αξιοποιήσουμε στη συνεργασία μας. Θα στηρίξουμε αυτές τις βέλτιστες πρακτικές μέσω δραστηριοτήτων μάθησης από ομότιμους και μελετών, μέσω του προγράμματος διά βίου μάθησης και του ευρωπαϊκού κοινωνικού ταμείου που αναφέρθηκε νωρίτερα, με σκοπό να μοιραστούμε τη γνώση και την εμπειρία. Κατά την υλοποίηση του σχεδίου δράσης με τη συνεργασία των κρατών μελών, θα αναλύσουμε την επίδραση των εθνικών μεταρρυθμίσεων στην εκπαίδευση των ενηλίκων, ιδίως με γνώμονα το πρόσφατα εγκεκριμένο ευρωπαϊκό πλαίσιο επαγγελματικών προσόντων. Θα αναπτύξουμε επίσης πρότυπα για τους επαγγελματίες της εκπαίδευσης ενηλίκων και μηχανισμούς διασφάλισης της ποιότητας που θα βασίζονται σε υπάρχουσες καλές πρακτικές. Θέλουμε να ενθαρρύνουμε τα κράτη μέλη να θέσουν στόχους όσον αφορά την αύξηση των δεξιοτήτων των ενηλίκων και να επιταχύνουμε τη διαδικασία αξιολόγησης και αναγνώρισης της μη τυπικής και της άτυπης εκπαίδευσης για τις ομάδες ατόμων σε κίνδυνο. Τέλος, θα προτείνουμε μια σειρά βασικών δεδομένων για τη βελτίωση της παρακολούθησης του τομέα. Αναμένω με ανυπομονησία τη συζήτηση αλλά κυρίως τη διαρκή στήριξη προς την κατεύθυνση αυτή.
<SPEAKER ID="320" NAME="Jan Andersson">
συντάκτης της γνωμοδότησης της Επιτροπής Απασχόλησης και Κοινωνικών Υποθέσεων. - (SV) Κύριε Πρόεδρε, κύριε Επίτροπε, ευχαριστώ την εισηγήτρια για την εξαιρετική της έκθεση. Από ολόκληρη τη στρατηγική που έχουμε στην ΕΕ και από το σύνολο των διαδικασιών της Λισαβόνας προκύπτει ότι η εκπαίδευση πρέπει να αποτελέσει το κλειδί, όχι μόνο της εξασφάλισης της ανάπτυξης και της απασχόλησης στο μέλλον, αλλά και της καταπολέμησης του κοινωνικού αποκλεισμού. Για να μπορέσουν οι χώρες της ΕΕ να διατηρήσουν τη θέση τους στον παγκόσμιο ανταγωνισμό, η κατάρτιση και η δημιουργία όχι μόνο περισσότερων, αλλά και καλύτερων θέσεων εργασίας, καθώς και τα άτομα με υψηλό επίπεδο δεξιοτήτων διαδραματίζουν σημαντικό ρόλο. Ως εκ τούτου, επικροτούμε την παρούσα έκθεση.
<P>
Έχω να κάνω μερικά ακόμη σχόλια. Είναι σημαντικό να χρησιμοποιήσουμε όλους τους διαθέσιμους πόρους για να διευκολύνουμε την κατάρτιση διαφορετικών ομάδων. Ένα σχετικό παράδειγμα είναι η φροντίδα των παιδιών. Θα πρέπει να είναι εφικτό τόσο για τους άνδρες όσο και για τις γυναίκες που είναι γονείς μικρών παιδιών να συμμετέχουν στην κατάρτιση. Επομένως, θα πρέπει επίσης να δημιουργηθεί μια στρατηγική για τη φροντίδα των παιδιών. Είναι σημαντικό να δώσουμε προσοχή σε ειδικές ομάδες, όπως για παράδειγμα οι ηλικιωμένοι. Υπάρχουν πολύ λίγοι ηλικιωμένοι μεταξύ του εργατικού δυναμικού σήμερα. Αυτό οφείλεται σε μεγάλο βαθμό στο γεγονός ότι δεν έχουν πρόσβαση στη συνεχιζόμενη κατάρτιση και την εκπαίδευση ενηλίκων. Πρέπει να επικεντρωθούμε στην ομάδα αυτή. Μία άλλη ομάδα είναι εκείνη των ανθρώπων που ξεκινούν από χαμηλό επίπεδο εκπαίδευσης. Εάν εξετάσουμε τη σημερινή εκπαιδευτική κατάσταση, τη συνεχιζόμενη κατάρτιση και την εκπαίδευση ενηλίκων, θα προσέξουμε ότι αυτοί ακριβώς που ήδη διαθέτουν καλή μόρφωση είναι εκείνοι που θα λάβουν και την περισσότερη κατάρτιση. Είναι σημαντικό να ληφθεί υπόψη η πτυχή της ισότητας και στην κατάρτιση. Εφόσον διαθέτω περιορισμένο χρόνο αγόρευσης, θα επισημάνω απλώς κλείνοντας ότι είναι σημαντικό να υπάρξει καλή συνεργασία και να συμπεριληφθούν στη διαδικασία και οι κοινωνικοί εταίροι.
<SPEAKER ID="321" NAME="Věra Flasarová">
συντάκτρια της Επιτροπής Δικαιωμάτων των Γυναικών και Ισότητας των Φύλων. - (CS) Κυρίες και κύριοι, επικροτώ την έκθεση της συναδέλφου μου, κ. Pack, και τη συγχαίρω για τον τρόπο με τον οποίο χειρίσθηκε το θέμα. Θα ήθελα να τονίσω την ανάγκη να δοθεί προσοχή στην εκπαίδευση των γυναικών, των κοινωνικά ευάλωτων ομάδων, των μεταναστών και των μειονοτήτων. Θα ήθελα να αναφέρω μία ακόμη πτυχή της εκπαίδευσης. Σε έναν κόσμο όπου τα περισσότερα πράγματα υποτάσσονται στο χρήμα, το εμπόριο, τη διαφήμιση, την καριέρα και τον ανταγωνισμό στην αγορά εργασίας, η εκπαίδευση μοιάζει συχνά να αποτελεί απλώς ένα σκαλοπάτι για μια καλύτερη κοινωνική θέση. Εάν η εκπαίδευση επιτύχει τον πρακτικό αυτό στόχο και προετοιμάσει καλύτερα το άτομο για την εργασία, και εάν το άτομο μπορεί να αντεπεξέλθει στο ανταγωνιστικό περιβάλλον, αυτό είναι σίγουρα καλό. Ωστόσο, η σημαντικότερη πτυχή της εκπαίδευσης είναι ότι πλουτίζει εσωτερικά τον άνθρωπο και του δίνει τα εφόδια να διακρίνει το καλό από το κακό. " κοινωνία βιώνει μία κρίση αξιών. Αντί για παραδόσεις και αρχές, διαθέτουμε την ατομική ελευθερία για την οποία παλέψαμε καθ' όλη τη σύγχρονη ιστορία μας. Ωστόσο, υπάρχει επίσης η ελευθερία της γνώσης ή της μη γνώσης, η ελευθερία να βλέπει κανείς ή να κρατά τα μάτια του κλειστά, η ελευθερία να διαμορφώνει τις δικές του απόψεις και η ελευθερία να αποδέχεται τις ιδέες των άλλων. " εκπαίδευση από μόνη της δεν θα λύσει τα προβλήματά μας, αλλά μπορεί να μας ενθαρρύνει να τα σκεφτούμε.
<SPEAKER ID="322" NAME="Pál Schmitt">
εξ ονόματος της Ομάδας PPE-DE. - (HU) Σας ευχαριστώ, κύριε Πρόεδρε. Κύριε Επίτροπε, η ευρωπαϊκή δημογραφική κατάσταση καθιστά αναγκαία την εκ νέου οργάνωση των συνταξιοδοτικών συστημάτων και την αύξηση του ορίου ηλικίας, ενώ ακούμε ολοένα περισσότερο να γίνεται λόγος για ελεγχόμενη μετανάστευση, αντί να αξιοποιούμε το κρυμμένο δυναμικό των δικών μας ανθρώπων άνω των 50 ετών.
<P>
" καλά οργανωμένη εκπαίδευση ενηλίκων επιτρέπει στους ειδικούς που έχουν εργασθεί επί αρκετές δεκαετίες να φρεσκάρουν τις γνώσεις τους και να προσαρμοστούν στις μεταβαλλόμενες συνθήκες. Επιτρέπει επίσης στους ενηλίκους, που αποκλείονται από την αγορά εργασίας αλλά δεν έχουν φτάσει σε ηλικία συνταξιοδότησης, να απασχοληθούν και να αναλάβουν εργασία, μέσω επανακατάρτισης, εκμάθησης ξένων γλωσσών, πληροφορικής και άλλου είδους επαγγελματικής κατάρτισης. " λειτουργία αυτή της εκπαίδευσης ενηλίκων έχει ιδιαίτερα επίκαιρο χαρακτήρα στις χώρες της Κεντρικής και της Ανατολικής Ευρώπης, όπου οι δείκτες απασχόλησης βρίσκονται πολύ κάτω του μέσου όρου της ΕΕ των 15.
<P>
Εκτός των οφελών της για την αγορά εργασίας, η εκπαίδευση ενηλίκων διαθέτει και μια τρίτη, κοινωνική και προσωπική διάσταση, εφόσον τα διαδικτυακά μαθήματα ξένων γλωσσών, τα μαθήματα χορού ή μαγειρικής που οργανώνονται για τους ηλικιωμένους συμβάλλουν στη βελτίωση της ποιότητας ζωής τους και στη θετική τους στάση.
<P>
Υπάρχουν δύο πράγματα, τα οποία θεωρώ ιδιαίτερα σημαντικά για την αποτελεσματική εκπαίδευση των ενηλίκων: αφενός, τις βελτιώσεις στην πληροφόρηση και την πρόσβαση, την παρουσίαση επιτυχημένων προγραμμάτων και την ανταλλαγή εμπειριών με τα ενδιαφερόμενα μέρη. Ας μην ξεχνούμε ότι μια πολύ μικρή μερίδα ηλικιωμένων στα νέα κράτη μέλη χρησιμοποιεί το διαδίκτυο, και πρέπει να στραφούμε σε συντηρητικές, παραδοσιακές μεθόδους, στις οποίες μπορούν να έχουν πρόσβαση. Εξέχοντα ρόλο σε αυτό έχουν οι τοπικές αρχές, που γνωρίζουν επακριβώς τις τοπικές συνθήκες και ανάγκες.
<P>
Αφετέρου, η αξιολόγηση των αναγκών είναι ένα σημαντικό καθήκον, διότι τα κράτη μέλη πρέπει να έρθουν σε συμφωνία με τους οικονομικούς φορείς, τις επιχειρήσεις και τους εργοδότες κατά τον σχεδιασμό των προγραμμάτων τους για εκπαίδευση ενηλίκων. Οι οικονομικές ανάγκες της εν λόγω χώρας πρέπει να ληφθούν υπόψη, ούτως ώστε το ποσό που θα δαπανηθεί για την εκπαίδευση ενηλίκων να μην κατασπαταληθεί, αλλά να έχει ορατά οφέλη για το άτομο, την κοινωνία και την οικονομία.
<P>
Θα ήθελα να συγχαρώ την κ. Pack για την σημαντική και επίκαιρη έκθεσή της. Σας ευχαριστώ για την προσοχή σας.
<SPEAKER ID="323" NAME="Maria Badia i Cutchet">
εξ ονόματος της Ομάδας PSE. - (ES) Κύριε Πρόεδρε, κύριε Επίτροπε, κυρίες και κύριοι, καταρχάς θέλω να συγχαρώ την εισηγήτρια, κ. Pack, για μια εξαιρετική εργασία και επίσης για το πνεύμα συνεργασίας που επέδειξε ως προς τις προτάσεις μας.
<P>
Θέλω να επισημάνω την επίκαιρη συγκυρία αυτής της έκθεσης σε μια χρονική στιγμή που η κλίμακα των κοινωνικοοικονομικών αλλαγών, η ταχεία μετάβαση προς μια κοινωνία της πληροφορίας και η δημογραφική τάση που συνδέεται με τη γήρανση του ευρωπαϊκού πληθυσμού απαιτούν σημαντικές προσπάθειες στην εκπαίδευση και κατάρτιση των ενηλίκων και στη διά βίου μάθηση. Αποτελούν βασικά στοιχεία για να επιτύχουμε αυτό που αποκαλούμε στόχους της στρατηγικής της Λισαβόνας.
<P>
Αναφορικά με την έκθεση θέλω να επιστήσω την προσοχή στην ανάγκη αύξησης των κινήτρων για να συνεχίσουν οι ενήλικες τη μάθηση. Πιστεύω, ωστόσο, ότι, προκειμένου να είναι αποτελεσματικά, πρέπει να συνοδεύονται από ενεργές πολιτικές που επιτρέπουν πάνω απ' όλα να είναι συμβατή η μάθηση με την οικογενειακή και την εργασιακή ζωή, ιδιαίτερα για τις γυναίκες.
<P>
Αυτά τα μέτρα πρέπει να λάβουν τη μορφή κινήτρων για τη συμμετοχή σε προγράμματα κατάρτισης και κυρίως για τη διεύρυνση των δημόσιων υπηρεσιών παιδικής μέριμνας και εκπαίδευσης, καθώς και φροντίδας για τους ηλικιωμένους, εν ολίγοις για τα εξαρτώμενα άτομα, ούτως ώστε να ελευθερώσουν τις οικογένειες από βάρη τα οποία σε πολλές περιπτώσεις εξακολουθούν να επωμίζονται οι γυναίκες.
<P>
Επιπλέον, είμαι πεπεισμένη ότι είναι απαραίτητο να προωθηθεί μια νοοτροπία μάθησης η οποία θα αναγνωρίζει την αξία και θα βελτιώνει τις προοπτικές απασχόλησης ατόμων με χαμηλά προσόντα, θα συμβάλλει στην αύξηση της κοινωνικής ένταξης και της προσωπικής εξέλιξης. Αυτή η προσέγγιση είναι ιδιαίτερα σημαντική για τις ομάδες κινδύνου.
<P>
Θεωρώ επίσης ότι είναι σημαντικό να εκσυγχρονιστούν τα συστήματα ανώτερης εκπαίδευσης και να γίνουν πιο ευέλικτα προκειμένου να ανταποκρίνονται καλύτερα στις αυξανόμενες και ποικίλες κοινωνικές ανάγκες του πληθυσμού, βελτιώνοντας παράλληλα την ποιότητα της εκπαίδευσης και διευρύνοντας την προσφορά της.
<P>
Τέλος, επιθυμώ να αναφερθώ στη σημασία διεύρυνσης της προσφοράς κατάρτισης σε ψηφιακές τεχνολογίες προκειμένου να μειωθεί το ψηφιακό χάσμα που υπάρχει επίσης στις κοινωνίες μας μεταξύ φύλων, μεταξύ γενεών και μεταξύ πληθυσμών διαφορετικών γεωγραφικών περιοχών.
<P>
Εν κατακλείδι, χαιρετίζω την πρόταση της Επιτροπής και ελπίζω ότι θα λάβει υπόψη τις προτάσεις του Κοινοβουλίου ούτως ώστε να μπορέσουμε να συμβάλλουμε από κοινού στην ευαισθητοποίηση των κρατών μελών για την ανάγκη να ενεργήσουν το συντομότερο δυνατό σε αυτό το πεδίο, όχι μόνο για να άρουν τα εμπόδια στην συμμετοχή των ενηλίκων στη μάθηση, αλλά και για να ενθαρρύνουν, να αναγνωρίσουν την οικονομική, κοινωνική και πολιτιστική της αξία σε όλες τις χώρες και να ανταλλάξουν εθνικά δεδομένα που επιτρέπουν τη σύγκριση και μέτρηση της προόδου που επιτυγχάνεται.
<SPEAKER ID="324" NAME="Jolanta Dičkutė" LANGUAGE="LT">
" διά βίου μάθηση αποκτά ολοένα μεγαλύτερη σημασία στη σύγχρονη κοινωνία. Προκαλεί ικανοποίηση το γεγονός ότι η σημασία και η αναγκαιότητα της εκπαίδευσης ενηλίκων αναλύεται περισσότερο και πιο ενεργά και αναγνωρίζεται περισσότερο σε όλα τα κράτη μέλη της ΕΕ και από τα βασικά θεσμικά όργανα. Οι ειδικοί στην εκπαίδευση ενηλίκων στη Λιθουανία υποβάλλουν επίσης ενεργά προτάσεις για την παρούσα ανακοίνωση. Το κυβερνητικό πρόγραμμα σχεδιάζει να επεκτείνει την παροχή υπηρεσιών άτυπης εκπαίδευσης ενηλίκων σε δημοτικά εκπαιδευτικά ιδρύματα, να προσπαθήσει να διασφαλίσει ότι τα κτίρια των εκπαιδευτικών ιδρυμάτων και το περιβάλλον εκπαίδευσης ενηλίκων είναι σύγχρονα και ελκυστικά και ότι παρέχονται κέντρα με σύγχρονα διδακτικά βοηθήματα. Θα ήθελα επίσης να δώσω έμφαση στο ότι οι εκπαιδευτές ενηλίκων και οι διοργανωτές των προγραμμάτων χρειάζεται να έχουν πιο δυνατή φωνή και οι πολιτικοί πρέπει να την ακούν και να τη στηρίζουν, ούτως ώστε να επιτευχθεί πρόοδος στον τομέα των ποιοτικών αλλαγών στην εκπαίδευση ενηλίκων. Όχι μόνο πρέπει να συζητούμε τα προβλήματα που προκύπτουν, αλλά πρέπει επίσης να τα επιλύουμε με κατάλληλο τρόπο, διότι αυτό θα καθορίσει την εξέλιξη της εκπαίδευσης ενηλίκων κατά τα ερχόμενα χρόνια.
<P>
Το πρόβλημα στη Λιθουανία είναι συναφές στο περιεχόμενό του - ένταξη των ευάλωτων ομάδων στην κοινωνία, και ιδίως των ατόμων με αναπηρία. Επιπλέον, το ζήτημα της δυνατότητας των ενηλίκων με παιδιά σε προεφηβική ηλικία να διδαχθούν μετά το τέλος του ωραρίου τους δεν έχει ακόμα επιλυθεί. Συχνά, οι γονείς δεν μπορούν να διδαχθούν, απλώς και μόνο επειδή δεν έχουν πού να αφήσουν τα παιδιά τους. Το σύστημα εκπαίδευσης ενηλίκων πάσχει επίσης από έλλειψη ευελιξίας. Μερικές φορές, άνθρωποι που δεν έχουν ολοκληρώσει τη δευτεροβάθμια εκπαίδευση και είναι ακόμη κάτω των 18 ετών επιθυμούν να συνεχίσουν τις σπουδές τους μέσω προγραμμάτων εκπαίδευσης ενηλίκων, αλλά δεν μπορούν επειδή η εκπαίδευση αυτή απευθύνεται μόνο σε άτομα άνω των 18 ετών. Σίγουρα, η ανεπαρκής χρηματοδότηση αποτελεί επίσης σημαντικό πρόβλημα. Θα συμφωνήσω με τον Πρόεδρο της Λιθουανίας, τον Valdas Adamkus, ο οποίος δήλωσε ότι ολοένα περισσότερα άτομα στη Λιθουανία κατανοούν ότι η μάθηση δεν αποτελεί απλά καθήκον των νέων. Σήμερα, η διά βίου μάθηση μετατρέπεται σε πρόκληση για τη χώρα μας και τους πολίτες της. Πρέπει να εκμεταλλευτούμε αυτή την ευκαιρία για να μπορέσουμε να δείξουμε στον γοργά μεταβαλλόμενο κόσμο ότι η Λιθουανία είναι δημιουργική, ανοιχτή στην καινοτομία και ότι δεν φοβάται να θέσει φιλόδοξους στόχους προσφέροντας ευκαιρίες και τρόπους μάθησης.
<SPEAKER ID="325" NAME="Mikel Irujo Amezaga">
εξ ονόματος της Ομάδας Verts/ALE. - (ES) Κύριε Πρόεδρε, και εγώ επίσης θέλω να ξεκινήσω ευχαριστώντας την κ. Pack και συγχαίροντάς την για την έκθεσή της - διότι χάρη στην πρόθυμη στάση της οι περισσότερες από τις τροπολογίες που υπέβαλε η Ομάδα μας ενσωματώθηκαν σε αυτή. Θέλω να πω ότι η εκπαίδευση των ενηλίκων ήταν πάντα ένας από τους καλύτερους τρόπους για την επίτευξη τόσο κοινωνικής όσο και οικονομικής ανάπτυξης και συμβολής σε μια καλύτερη κατανομή του πλούτου.
<P>
Τώρα, σε αυτή την κοινωνία της πληροφορίας που αλλάζει στην οποία πρέπει να αναβαθμίζουμε συνεχώς τις γνώσεις μας, η αρχική βασική εκπαίδευση των ενηλίκων και η μετέπειτα συνεχιζόμενη κατάρτιση, αποτελεί μια πρωταρχική ανάγκη. Οι ενήλικες πρέπει να προσαρμόζονται στις συνεχείς αλλαγές που επιβάλλει η παγκοσμιοποίηση και να λαμβάνουν αποφάσεις για να είναι σε θέση να επιβιώσουν διατηρώντας μια ικανοποιητική ποιότητα ζωής.
<P>
Ωστόσο, τα περισσότερα εκπαιδευτικά συστήματα δεν ανταποκρίνονται επαρκώς στις απαιτήσεις των ανθρώπων ούτως ώστε να είναι σε θέση να συμβαδίζουν με την κοινωνία στην οποία ζουν που αλλάζει συνεχώς. Σε αντίθεση με προηγούμενες εποχές, ο ρόλος της εκπαίδευσης δεν είναι να παρέχει γνώσεις που θα εφαρμοστούν σ' ένα γνωστό κόσμο , αλλά σ' έναν κόσμο συνεχούς αλλαγής η οποία μπορεί να δημιουργήσει απρόβλεπτες συνθήκες.
<P>
Επομένως το ζητούμενο είναι ένα σύστημα εκπαίδευσης που θα μπορεί να ανταποκρίνεται στις ανάγκες των ενηλίκων σε μια κοινωνία που διέρχεται μια διαρκή αλλαγή. Συνοπτικά, η εκπαίδευση πρέπει να προετοιμάζει τους ανθρώπους για το μέλλον και για την καινοτομία και δεν πρέπει να είναι πλέον μια εκπαίδευση μόνο για την προσαρμογή στην κοινωνία.
<P>
Διανύουμε μια μεταβατική περίοδο ανάμεσα σε μια βιομηχανική και μεταβιομηχανική κοινωνία, και το είδος της κοινωνίας προς την οποία κατευθυνόμαστε θα διαμορφώσει το πλαίσιο για την εκπαίδευση των ενηλίκων· για αυτός ακριβώς συγχάρηκα την εισηγήτρια και θέλω επίσης να συγχαρώ την Επιτροπή διότι πιστεύω ότι η παρούσα έκθεση είναι προς αυτή την κατεύθυνση.
<SPEAKER ID="326" NAME="Thomas Wise">
εξ ονόματος της Ομάδας IND/DEM. - (EN) Κύριε Πρόεδρε, η διά βίου μάθηση είναι κάτι στο οποίο το "νωμένο Βασίλειο ανέκαθεν διαπρέπει. Το Ανοιχτό μας Πανεπιστήμιο ήταν το πρώτο ίδρυμα του είδους αυτού στον κόσμο, ιδρύθηκε την δεκαετία του 1960 και βασίστηκε σε μία ιδέα που είχε τις καταβολές της στη δεκαετία του 1920. Εκατοντάδες χιλιάδες αποκαλούμενοι "ώριμοι φοιτητές" αποφοίτησαν από το Ανοιχτό Πανεπιστήμιο, πολλοί από αυτούς πτυχιούχοι που συνέχιζαν τις σπουδές τους. Επομένως, θεωρώ ότι το "νωμένο Βασίλειο βρίσκεται σε καλό στάδιο όσον αφορά τη διά βίου μάθηση και, με όλο το σεβασμό, δεν νομίζω ότι χρειάζεται να δεχτούμε περισσότερες παρεμβάσεις από εδώ όσον αφορά την εκπαίδευση, η οποία εξακολουθεί να εμπίπτει στην εθνική μας αρμοδιότητα.
<P>
Ωστόσο, το να προσφέρεται κάτι δεν είναι ποτέ αρκετό εδώ. Το επόμενο βήμα είναι, ασφαλώς, πάντα η επιβολή του. Άλλωστε, ποιος ο σκοπός να παρέχεται κάτι, αν δεν χρησιμοποιείται; Αλλά, από την άλλη, έχετε ένα σχετικό ιστορικό δισεκατομμυρίων ευρώ και άλλων νομισμάτων που κατασπαταλήθηκαν από τα θεσμικά όργανα της ΕΕ, και το να ακολουθούν τα εθνικά κράτη μακαρίως τις διαταγές σας είναι κάτι αναμενόμενο.
<P>
Όμως, για να έρθω πιο κοντά στα δικά μας -ιδίως όσον αφορά τους γραφειοκράτες και τους πολιτικούς στο παρόν Κοινοβούλιο- είναι πλέον προφανές σε μένα ότι όσα χρόνια κι αν ζήσετε, απλώς δεν θα μάθετε ποτέ! Δεν θέλετε καν να ακούσετε. Συνεχίζετε απλώς τα προγράμματά σας και αδιαφορείτε για όποιον δεν συμφωνεί ή έχει διαφορετική άποψη. Θυμάμαι το παλιό γνωμικό που αποδίδεται στον Σουν Τζου αλλά έγινε γνωστό όταν χρησιμοποιήθηκε από τον Κένεντυ: όσοι καθιστούν την ειρηνική διαμαρτυρία αδύνατη, κάνουν τη βίαιη διαμαρτυρία αναπόφευκτη. Εάν δεν διδαχθείτε από τα λάθη σας, μοιραία θα τα επαναλάβετε.
<SPEAKER ID="327" NAME="Milan Gaľa" AFFILIATION="PPE-DE">
(SK) Καταρχήν, επιτρέψτε μου να ευχαριστήσω την κ. Doris Pack για όλη την ενέργεια που διοχέτευσε στην προετοιμασία της παρούσας έκθεσης. Θα ήθελα επίσης να ευχαριστήσω τους εκπροσώπους της Ευρωπαϊκής Επιτροπής για τις πρωτοβουλίες τους που οδηγούν στη βελτίωση της υπάρχουσας κατάστασης.
<P>
Ως συντάκτης της γνωμοδότησης της Επιτροπής Πολιτισμού και Παιδείας για το ευρωπαϊκό πλαίσιο επαγγελματικών προσόντων, θεωρώ ότι το ζήτημα της διά βίου εκπαίδευσης είναι πολύ σημαντικό, κυρίως από δύο απόψεις. " πρώτη είναι η βελτίωση των επαγγελματικών προσόντων, η αύξηση της ικανότητας εύρεσης εργασίας και η υπέρβαση των ανισοτήτων στην αγορά εργασίας, καθώς και η βελτίωση της γεωγραφικής και επαγγελματικής κινητικότητας. " δεύτερη είναι η αναζήτηση διά βίου προσωπικής ανάπτυξης και ένταξης στην κοινωνία.
<P>
Πολύ λίγοι ενήλικες συμμετέχουν στην εκπαίδευση και την επαγγελματική κατάρτιση. Θεωρώ ότι η επικέντρωση στη βελτίωση των κινήτρων των πολιτών όσον αφορά τη διά βίου μάθηση αποτελεί θετικό βήμα. Είναι θεμελιώδους σημασίας κατά τη διαδικασία αυτή να ληφθεί υπόψη η βελτίωση των συνθηκών για τον συμβιβασμό επαγγελματικής και οικογενειακής ζωής, η αλληλεγγύη ανάμεσα στις γενιές και τους πολιτισμούς, η εκμάθηση γλωσσών και η βελτίωση της ποιότητας της εκπαίδευσης και των προοπτικών της. Εκείνο που χρήζει ειδικής μνείας είναι η αναγνώριση και εκτίμηση της μη τυπικής και της άτυπης εκπαίδευσης. Οι σημαντικοί στόχοι είναι η βελτίωση των προσόντων των εργαζομένων χωρίς πολλά προσόντα, οι οποίοι αποτελούν το ένα τρίτο του ευρωπαϊκού εργατικού δυναμικού -μέχρι και 72 εκατομμύρια άνθρωποι- και η εκπαίδευση των μεταναστών.
<P>
Εάν θέλουμε να επιτύχουμε μέχρι το 2010 τον στόχο της συμμετοχής στην εκπαίδευση ενηλίκων που θα ανέρχεται στο όριο αναφοράς 12,5%, που σημαίνει συμμετοχή 4 εκατομμυρίων περισσότερων ανθρώπων, μία από τις προϋποθέσεις είναι η εδραίωση συνδέσμου μεταξύ των εκπαιδευτικών συστημάτων σε ευρωπαϊκό επίπεδο και των εθνικών πλαισίων επαγγελματικών προσόντων.
<SPEAKER ID="328" NAME="Πρόεδρος">
Θα ήθελα να διαβεβαιώσω την κ. Pack ότι οι ευχαριστίες του προεδρείου αποτελούν έκφραση του δέοντος και θεσμοθετημένου σεβασμού προς τους εισηγητές και τις γνώμες που εκφράζουν, ακόμα κι όταν διαφωνούμε απολύτως με το περιεχόμενο αυτών.
<SPEAKER ID="329" NAME="Gyula Hegyi" AFFILIATION="PSE">
(EN) Κύριε Πρόεδρε, "ο καλός ιερέας μαθαίνει μέχρι να πεθάνει", λέει μια ουγγρική παροιμία. Στις μέρες μας, όχι μόνο ο ιερέας αλλά και όλοι οι ενήλικες πρέπει να μαθαίνουν κατά την ενήλικη ζωή τους. Χαιρετίζω την έκθεση της κ. Pack καθώς και το σχέδιο δράσης για την εκπαίδευση των ενηλίκων της Επιτροπής. Ασφαλώς, είναι πολύ λυπηρό το ότι μόλις 9,6% των ενήλικων πολιτών μας συμμετέχουν στην διά βίου μάθηση. Δεν είναι εύκολο να αρχίσει κανείς να διδάσκεται όταν έχει πια μεγαλώσει. " εναρμόνιση της οικογενειακής και της επαγγελματικής ζωής με την εκπαίδευση είναι δύσκολη υπόθεση, αλλά μακροπρόθεσμα τόσο η οικογένεια όσο και η επαγγελματική σταδιοδρομία μπορούν να ωφεληθούν από την εκπαίδευση των ενηλίκων.
<P>
Στην Ευρώπη, υπάρχουν εκατομμύρια άνεργοι και ταυτόχρονα εκατομμύρια κενές θέσεις εργασίας που απαιτούν καταρτισμένους εργαζόμενους. Το χαμηλό επίπεδο επαγγελματικών προσόντων σημαίνει υψηλό κίνδυνο ανεργίας, αλλά η συνεχιζόμενη κατάρτιση και εκπαίδευση μπορούν να βοηθήσουν τόσο το ίδιο το άτομο όσο και την οικονομία. Συμφωνώ με την κ. Pack ότι όχι μόνο πρέπει να προωθηθεί η διά βίου μάθηση, αλλά ότι απαιτούνται και οικονομικά εργαλεία που θα ενθαρρύνουν τους εργοδότες να προσλάβουν μεγαλύτερους σε ηλικία εργαζόμενους. Υπάρχει μόνο μία λύση για την πρόκληση που θέτει η γήρανση της κοινωνίας μας: να σεβόμαστε τους μεγαλύτερους σε ηλικία εργαζόμενους και να παρέχουμε αξιοπρεπείς θέσεις εργασίας και στη μεγαλύτερη γενιά. Ασφαλώς, για αυτά απαιτείται η διά βίου μάθηση καθώς και η διά βίου επαγγελματική κατάρτιση.
<SPEAKER ID="330" NAME="Ramona Nicole Mănescu" AFFILIATION="ALDE">
(RO) Γνωρίζουμε ότι τα κράτη μέλη αναγνωρίζουν τον εξαιρετικά σημαντικό ρόλο της διά βίου μάθησης, η οποία συμβάλλει στην ευημερία των πολιτών, την αυτοπεποίθησή τους, την κοινωνική ένταξη και τον διαπολιτισμικό διάλογο. Εντούτοις, η πρόσβαση των ενηλίκων σε προγράμματα διά βίου μάθησης παραμένει περιορισμένη, παρά τον στόχο της Ευρωπαϊκής Ένωσης για επίτευξη συμμετοχής σε ποσοστό 12,5% μέχρι το 2010.
<P>
Αυτός είναι ο λόγος για τον οποίο η υλοποίηση και προώθηση από τα κράτη μέλη αποτελεσματικών ευρωπαϊκών προγραμμάτων για την εκπαίδευση και κατάρτιση των ενηλίκων, ιδίως των ηλικιωμένων, των ατόμων με αναπηρία και των μεταναστών, μπορεί να οδηγήσει στην περισσότερο επιτυχημένη ένταξή τους στην κοινωνία και σε αυξημένη κινητικότητα στην αγορά εργασίας.
<P>
Ως μέλος της Επιτροπής Πολιτισμού και Παιδείας, θεωρώ ότι η δημιουργία εθελοντικών προγραμμάτων που αφορούν την αλληλεγγύη ανάμεσα στις γενιές και τη συμμετοχή του κράτους, των ιδιωτικών επιχειρήσεων και των ατόμων αποτελεί βασικό στοιχείο για την αντιμετώπιση των νέων προκλήσεων που θέτουν οι δημογραφικές αλλαγές, η φτώχεια και ο κοινωνικός αποκλεισμός.
<P>
Δυνάμει του δικαιώματος στη γνώση και την εκπαίδευση, και της υποχρέωσης των κρατών μελών για παροχή ποιοτικής κατάρτισης στους ενήλικους πολίτες τους, πιστεύω, κύριε Πρόεδρε, ότι είμαστε και εμείς υπεύθυνοι για την ανάπτυξη βιώσιμων εργαλείων χρηματοδότησης και ενίσχυσης της διά βίου εκπαίδευσης και κατάρτισης.
<SPEAKER ID="331" NAME="Kathy Sinnott" AFFILIATION="IND/DEM">
(ΕΝ) Κύριε Πρόεδρε, εάν ο κ. Επίτροπος ρωτούσε πολίτες πού αποκτούν γνώσεις, εκείνοι θα του απαντούσαν πού πήγαν σχολείο. Ωστόσο, το μεγαλύτερο μέρος γνώσεών μας προέρχεται από πηγές εκτός της εμπειρίας της τυπικής εκπαίδευσης.
<P>
" πρόκληση όσον αφορά τη διά βίου μάθηση δεν είναι μόνο να δοθούν ευκαιρίες σε ενήλικες να αποκτήσουν νέα και περισσότερα επαγγελματικά προσόντα, αλλά και να βρεθεί ένας τρόπος αναγνώρισης και κεφαλαιοποίησης της πολύ πολύτιμης εκπαίδευσης που έχουν αποκτήσει πολλοί ενήλικες ανεπίσημα, μέσω της ζωής τους και της επαγγελματικής τους πείρας. Ένας πολίτης από την εκλογική μου περιφέρειας έχει καινοτομήσει στην επιτυχημένη επεξεργασία των πιο δύσκολων ποικιλιών ψαριών καθώς και στις φιλικές προς το περιβάλλον τεχνικές ιχθυοκαλλιέργειας που αυτά απαιτούν. Δεν διαθέτει πτυχίο πανεπιστημίου, επομένως, όταν η Επιτροπή χορηγεί επιχορηγήσεις στον τομέα αυτό, εκείνος δεν μπορεί να λάβει. Αντιθέτως, οι επιχορηγήσεις δίδονται σε ακαδημαϊκούς χωρίς καθόλου εμπειρία, που στη συνέχεια στρέφονται σε αυτόν για να μάθουν πώς κάνει αυτά που κάνει. Ο ίδιος έχει κουραστεί από αυτή την κατάσταση, από την οποία ζημιώνεται και ο κλάδος της αλιείας.
<P>
Προτρέπω τον κ. Επίτροπο να εξετάσει αυτό το ζήτημα, καθώς σίγουρα θα υπάρχει και κάποιος καλύτερος τρόπος.
<SPEAKER ID="332" NAME="Tomáš Zatloukal" AFFILIATION="PPE-DE">
(CS) Κύριε Πρόεδρε, κύριε Επίτροπε, τα μεγαλύτερα εμπόδια που αποτρέπουν του ενηλίκους να συμμετάσχουν στην εκπαίδευση είναι η έλλειψη χρόνου εξαιτίας επαγγελματικών ή οικογενειακών υποχρεώσεων. Ένας άλλος αρνητικός παράγων είναι η έλλειψη πληροφόρησης και κινήτρων: σύμφωνα με την κοινή γνώμη, η εκπαίδευση σε μεταγενέστερο στάδιο της ζωής δεν εκτιμάται και δεν επιβραβεύεται αρκετά. Μια σημαντική πτυχή της εκπαίδευσης ενηλίκων είναι η αποτελεσματικότητά της και οι ίσες ευκαιρίες παροχής της. Τα εκπαιδευτικά συστήματα των κρατών μελών της ΕΕ εστιάζουν κυρίως στην εκπαίδευση και την επαγγελματική κατάρτιση των νέων. Ελάχιστη πρόοδος έχει επιτευχθεί για την αλλαγή αυτής της κατάστασης και η πρόοδος αυτή δεν είχε μέχρι στιγμής μεγάλη σημασία. Ο γενικός στόχος πρέπει επομένως να είναι η μέγιστη αξιοποίηση των διαφόρων παρόχων εκπαίδευσης στο σύστημα εκπαίδευσης ενηλίκων. Στόχος μας είναι να διευκολύνουμε την πρόσβαση στην καλή και έγκαιρη πληροφόρηση σχετικά με τις δυνατότητες της εκπαίδευσης ενηλίκων και να εξηγήσουμε τις προϋποθέσεις και το κόστος συμμετοχής σε αυτήν, όπως επίσης και τα πλεονεκτήματα της ολοκλήρωσης μιας τέτοιου είδους εκπαίδευσης.
<P>
Συμφωνώ με την άποψη της εισηγήτριας ότι τα κράτη μέλη πρέπει να εισαγάγουν συστήματα ποιοτικής διαβούλευσης και οικονομικά κίνητρα εστιασμένα στο άτομο. Πρέπει επίσης να ενισχύσουν τη δημιουργία τοπικών συνεργασιών. Επιπλέον, είναι σημαντική η δημιουργία συστήματος για την αναγνώριση και επιβεβαίωση των αποτελεσμάτων μιας εκπαίδευσης αυτού του είδους στο πλαίσιο των εθνικών επαγγελματικών προσόντων, λαμβάνοντας υπόψη το ευρωπαϊκό πλαίσιο επαγγελματικών προσόντων. Τα πλεονεκτήματα της επένδυσης στην εκπαίδευση ενηλίκων επιβεβαιώνονται επίσης από την έρευνα που διεξήγαγε ο ΟΟΣΑ. Τα δημόσια και ιδιωτικά οφέλη περιλαμβάνουν μεγαλύτερη απασχολησιμότητα, αυξημένη παραγωγικότητα από την εργασία, χαμηλότερες δαπάνες για επιδόματα ανεργίας, χαμηλότερες δαπάνες για κοινωνικά επιδόματα και λιγότερες πρόωρες συντάξεις. " έκθεση αυτή μας καλεί να επανεξετάσουμε τις δεδηλωμένες πολιτικές προτεραιότητες στον τομέα της εκπαίδευσης ενηλίκων και να προβούμε να συγκεκριμένα βήματα. Συγχαίρω την εισηγήτριά μας.
<SPEAKER ID="333" NAME="Marianne Mikko" AFFILIATION="PSE">
(ET) Κυρίες και κύριοι. " διεύρυνση του 2004 αύξησε την οικονομική ανάπτυξη στην Ευρωπαϊκή Ένωση κατά ένα ποσοστό που δημιούργησε αδικαιολόγητη σιγουριά. Ωστόσο, σήμερα, το πάγωμα της οικονομίας προκαλεί κοινωνικές εντάσεις ακόμα και στα νέα κράτη μέλη.
<P>
Αναφέρομαι στο νομοσχέδιο για τις συμβάσεις εργασίας και προκαλεί σήμερα διαμάχες στην πατρίδα μου, την Εσθονία. Εν αναμονή απολύσεων, οι εσθονοί επιχειρηματίες προσπαθούν να μετακυλίσουν το βάρος των κοινωνικών επιπτώσεων της απώλειας θέσεων εργασίας στους ανθρώπους που πρόκειται να απολυθούν. Ίσως εκείνοι που είναι πιο ευάλωτοι, δηλαδή οι εργαζόμενοι που έχασαν τη δουλειά τους, να αναρωτιούνται και πάλι γιατί τιμωρούνται.
<P>
Απουσία αποτελεσματικών δράσεων, τόσο ο συνδυασμός ευελιξίας και ασφάλειας όσο και η διά βίου μάθηση δεν είναι παρά κενό γράμμα, στη σκιά του οποίου οι πιο ευάλωτες κοινωνικές ομάδες μένουν χωρίς τη στήριξη που χρειάζονται. " αύξηση του ορίου συνταξιοδότησης παράλληλα με την αύξηση του μέσου προσδόκιμου ζωής σημαίνει ότι ένας εργαζόμενος ηλικίας 45 ετών δεν έχει ακόμα φτάσει στο μέσον της σταδιοδρομίας του. Σημαίνει ένα νέο ξεκίνημα στη μέση ηλικία.
<P>
Ωστόσο, οι διακρίσεις λόγω ηλικίας και φύλου αποτελούν αδιαμφισβήτητη πραγματικότητα στους χώρους εργασίας σε ολόκληρο τον κόσμο, συμπεριλαμβανομένης της Ευρωπαϊκής Ένωσης. " τάση για τεκνοποίηση σε μεγαλύτερη ηλικία σημαίνει ότι οι γυναίκες δυσκολεύονται διπλά να επιστρέψουν στην αγορά εργασίας.
<P>
Το πρόγραμμα διά βίου μάθησης αποτελεί ευκαιρία σε κάποιον τουλάχιστον βαθμό για αντιστάθμιση της αδικίας που επικρατεί σήμερα. Παρομοίως, οι εργοδότες πρέπει να ενθαρρύνονται να επενδύουν σε ανθρώπους με εμπειρία από τη ζωή. Οι εργοδότες πρέπει να πεισθούν ότι οι γνώσεις και οι δεξιότητες που αποκτήθηκαν σε άλλους τομείς του βίου, ακόμα και μέσω της οικιακής οικονομίας, είναι εξαιρετικά πολύτιμες.
<P>
Θα ήθελα να τονίσω για μία ακόμα φορά ότι το σύστημα διά βίου μάθησης αποτελεί απλώς συμπλήρωμα των κοινωνικών δεσμεύσεων, όχι υποκατάστατό τους. Οι οδηγοί, όσο έμπειροι κι αν είναι, πρέπει πάντα να δένουν τη ζώνη ασφαλείας τους.
<P>
Ευχαριστώ και συγχαίρω την εισηγήτρια για το πολύ καλό έργο της. Σας ευχαριστώ, κ. Pack!
<SPEAKER ID="334" NAME="Ljudmila Novak" AFFILIATION="PPE-DE">
(SL) Ο άνθρωπος είναι ένα πολύ ευπροσάρμοστο πλάσμα, και αυτός είναι ο λόγος που πολλοί ενήλικες έχουν ήδη αποδεχθεί το γεγονός ότι πρέπει κανείς να συνεχίσει να αποκτά γνώσεις ακόμη και κατά τα χρόνια της ωριμότητάς του και στα γηρατειά του. Στο μέλλον, εκείνοι που δεν σταμάτησαν ποτέ να μαθαίνουν, θα έχουν σίγουρα προβάδισμα στην προσαρμογή στις ταχείες αλλαγές με τις οποίες ερχόμαστε καθημερινά αντιμέτωποι.
<P>
Σημαντικό επίσης για την ευημερία των ηλικιωμένων είναι να συνεχίσουν να συμμετέχουν στη διαμόρφωση της κοινωνίας χρησιμοποιώντας τις γνώσεις και την πείρα τους. Αυτό τους προσφέρει την ικανοποίηση της επίγνωσης ότι είναι χρήσιμοι και απαραίτητοι στην κοινωνία. Εξαιτίας της γήρανσης του πληθυσμού, πρέπει να δημιουργηθούν νέα επαγγέλματα, καλύτερα προσαρμοσμένα στις ανάγκες των ηλικιωμένων.
<P>
Φίλη μου που έχει δέκα παιδιά και καμία γιαγιά για να τη βοηθήσει στην ανατροφή τους με ρώτησε: "Μήπως ξέρεις πού μπορώ να αγοράσω μια γιαγιά για τα παιδιά μου;" Συχνά θυμάμαι την ιστορία ενός γιατρού που ζήτησε από μια συνταξιούχο καθηγήτρια να διδάξει ένα αγόρι που βρισκόταν στο νοσοκομείο με σοβαρά εγκαύματα. Το αγόρι δεν αναμενόταν να επιζήσει. Εξαιτίας της επιμονής, της υπομονής και της εμπειρίας της καθηγήτριας, το αγόρι άρχισε να αντιδρά στις ερωτήσεις της. Άρχισε να πιστεύει στη ζωή. Για ποιον λόγο να στείλουν οι γιατροί μια καθηγήτρια να δουλέψει τόσο σκληρά με ένα αγόρι που δεν πίστευαν ότι θα επιβίωνε; Οι γνώσεις ενός ηλικιωμένου ατόμου έσωσαν τη ζωή ενός νέου.
<P>
Οι νέοι έχουν πολλές ικανότητες και πλεονεκτήματα στη μάθηση, τα οποία μερικές φορές δεν εκμεταλλεύονται πλήρως, αλλά οι μεγαλύτεροι σε ηλικία πρέπει να βρουν τη θέληση και να ενθαρρυνθούν, διότι ποτέ δεν είναι αργά για να αποκτήσει κανείς γνώση και μπορούν να κάνουν τώρα πράγματα που, ίσως, δεν είχαν τον χρόνο ή τα χρήματα να κάνουν όταν ήταν νέοι. " απόκτηση γνώσεων σημαίνει μεγαλύτερη απόλαυση της ζωής.
<SPEAKER ID="335" NAME="Rolf Berend" AFFILIATION="PPE-DE">
(DE) Κύριε Πρόεδρε, κύριε Επίτροπε, κυρίες και κύριοι, ασφαλώς δεν χρειάζονται προσπάθειες για να πειστεί κανείς σε αυτόν τον αιώνα ότι η γενική και επαγγελματική παιδεία δεν μπορεί πια να περιορίζεται στα σχολεία και τα χρόνια που ακολουθούν άμεσα τη σχολική φοίτηση, παρά πρέπει να συνεχίζεται και να επεκτείνεται σε όλη τη διάρκεια της επαγγελματικής ζωής. Για παράδειγμα, η δημογραφική αλλαγή αποτελεί επαρκή απόδειξη για την ανάγκη αυτή.
<P>
" εξαίρετη έκθεση της κ. Pack προτείνει εδώ πολλές καλές ιδέες και καταδεικνύει με επιτυχία στην ανάγκη για δημιουργία μιας νοοτροπίας εκπαίδευσης, ιδίως στους ενήλικες. Έτσι, παρουσιάζει μια σειρά μέτρων που πρέπει να ληφθούν σε διαφορετικά επίπεδα. Φυσικά, η εκπαίδευση ενηλίκων είναι πρωταρχικά καθήκον των κρατών μελών και έτσι δεν μπορούμε να δώσουμε εντολές από την πλευρά της ΕΕ. Αντίθετα, πρέπει να κάνουμε συστάσεις, να ζητήσουμε από τα κράτη μέλη, να τα καλέσουμε και να τα ενθαρρύνουμε να προσφέρουν σειρά μέτρων στον τομέα της εκπαίδευσης ενηλίκων για να προσελκύσουν περισσότερα άτομα σε αυτήν.
<P>
Πιστεύω κι εγώ όπως η εισηγήτρια -και μιλώ ως αντιπρόεδρος της Επιτροπής Περιφερειακής Ανάπτυξης- ότι πολλά κράτη μέλη δεν έχουν ακόμα συνειδητοποιήσει πλήρως τη σημασία και τη χρησιμοποίηση του Ευρωπαϊκού Κοινωνικού Ταμείου και άλλων διαρθρωτικών ταμείων για την επίτευξη του στόχου της διά βίου μάθησης. Πρέπει να παρακολουθήσουν τα διαρθρωτικά ταμεία με αυτόν τον σκοπό και να εξασφαλίσουν ότι θα διατεθούν περισσότεροι πόροι για εκείνους που έχουν μεγαλύτερη ανάγκη τη διά βίου μάθηση. Με δυο λόγια, η έκθεση ζητά ξεκάθαρα την ενεργή χρησιμοποίηση μέσων όπως το Ευρωπαϊκό Κοινωνικό Ταμείο από τα κράτη μέλη και ζητά από την Επιτροπή να ενισχύσει τα ειδικά προγράμματα στον τομέα της εκπαίδευσης ενηλίκων.
<SPEAKER ID="336" NAME="Carlo Fatuzzo" AFFILIATION="PPE-DE">
(IT) Κύριε Πρόεδρε, κυρίες και κύριοι, χαίρομαι ιδιαίτερα που μιλώ απόψε σε ένα Κοινοβούλιο με αρκετή, θα έλεγα, συμμετοχή.
<P>
" έκθεση για την εκπαίδευση των ενηλίκων με τίτλο "Ποτέ δεν είναι αργά για μάθηση" μας παρουσιάσθηκε σήμερα από την κ. Pack με τη συνήθη ευφυΐα και εμπειρία της. Χαίρομαι που βλέπω εδώ τους εκπροσώπους της Επιτροπής, συμπεριλαμβανομένου του κ. Figel', ο οποίος είναι από τους πλέον ενεργούς και ενθουσιώδεις στο έργο του, διότι υπάρχει πραγματική ανάγκη για δέσμευση, εφόσον το ζήτημα αυτό -δηλαδή, η εκπαίδευση και η μάθηση των νεότερων, των εργαζόμενων ή των μεγαλύτερης ηλικίας ανθρώπων- θα μπορούσε να φέρει τους πολίτες πιο κοντά στην Ευρώπη.
<P>
Θα ήθελα να μιλήσω σχετικά με μια ομάδα ενηλίκων που θα μπορούσαν να ωφεληθούν από τη μάθηση αυτή: διότι υπάρχουν ενήλικες πρώτης, δεύτερης και τρίτης ηλικίας. Με τον όρο ενήλικες τρίτης ηλικίας εννοώ εκείνους που έχουν σταματήσει να εργάζονται, έχουν συνταξιοδοτηθεί και μπορούν επιτέλους να σπουδάσουν με την ησυχία τους το αντικείμενο που πάντα ήθελαν, αλλά δεν είχαν ποτέ τον χρόνο να το μελετήσουν εις βάθος. Εγώ, για παράδειγμα, θα σπούδαζα αστρονομία, άλλοι μπορεί να σπούδαζαν φυσική ή γεωγραφία.
<P>
Κατά την άποψή μου, είναι σωστό και σημαντικό για την Ευρώπη να διευκολυνθεί η μετάβαση από την εργασία και την ηλικία εργασίας στην ηλικία συνταξιοδότησης, κατά την οποία οι άνθρωποι δικαιούνται επίσης να μαθαίνουν και να μορφώνονται. Για τον λόγο αυτό, είμαι πολύ ικανοποιημένος με την παρούσα έκθεση και την παρούσα πρωτοβουλία του Ευρωπαϊκού Κοινοβουλίου για προώθηση της εκπαίδευσης και μεταξύ των ηλικιωμένων.
<SPEAKER ID="337" NAME="Zuzana Roithová" AFFILIATION="PPE-DE">
- (CS) Κυρίες και κύριοι, στο πλαίσιο της προσπάθειας καταπολέμησης της ανεργίας, ο στόχος που βρίσκεται στο επίκεντρο της στρατηγικής είναι να διευκολυνθεί η προσαρμογή των εργαζόμενων στην αγορά εργασίας, και αυτό μπορεί να επιτευχθεί μέσω της διά βίου μάθησης. Ο στόχος ήταν μέχρι το 2010 τουλάχιστον 12% των πολιτών να συμμετέχουν στην εκπαίδευση ενηλίκων. Γνωρίζουμε πλέον ότι δεν θα επιτύχουμε αυτό τον στόχο. Θα ήθελα ωστόσο να σημειώσω ότι υπάρχουν χώρες, όπως η Ολλανδία και η Αυστρία, που έχουν ήδη επιτύχει τους στόχους της Λισαβόνας χάρη σε σημαντικά κίνητρα, όπως ο επιμερισμός του χρόνου και των δαπανών μεταξύ των εργαζομένων, των εταιρειών και του κράτους. " εμπειρία της Δανίας είναι επίσης πολύτιμη. Εδώ, η εναλλαγή των εργαζομένων διευκολύνει την ανάπτυξη επαγγελματικών δεξιοτήτων. Όταν ένας εργαζόμενος συμμετέχει σε πρόγραμμα κατάρτισης, η θέση του καταλαμβάνεται από κάποιον που τη δεδομένη στιγμή είναι άνεργος. Οι χώρες αυτές, και άλλες, αποδεικνύουν ότι είναι εφικτό, ότι η ευελιξία της αγοράς εργασίας αποτελεί την οδό προς την καινοτομία που δημιουργεί νέες θέσεις εργασίας. Αποτέλεσμα των παραπάνω είναι το χαμηλότερο επίπεδο μακροχρόνιας ανεργίας: η μακροχρόνια ανεργία στη Δανία ανέρχεται μόλις σε 0,8%. Θα ήθελα να πιστέψω ότι η κατάσταση θα αλλάξει εκ βάθρων ακόμα και στις νέες χώρες ενθαρρυμένη από τα παραδείγματα και τα τεράστια κίνητρα που παρέχει το Ευρωπαϊκό Κοινωνικό Ταμείο. Χαιρετίζω την ανακοίνωση της Επιτροπής και την έκθεση της κ. Pack.
<SPEAKER ID="338" NAME="Mihaela Popa" AFFILIATION="PPE-DE">
(RO) Πράγματι, ποτέ δεν είναι αργά για μάθηση. Θα ήθελα να συγχαρώ την εισηγήτρια για τον χειρισμό του ζητήματος αυτού, το οποίο είναι ουσιώδες σε ευρωπαϊκό και ευρύτερο επίπεδο. Δυστυχώς, πολλοί πολίτες εξακολουθούν να θεωρούν ότι η εκπαίδευση είναι κάτι που κανείς αποκτά κατά τα πρώτα χρόνια της ζωής του.
<P>
Πρέπει να ενθαρρύνουμε την πρόσβαση στα ευρωπαϊκά κεφάλαια που διατίθενται για την εκπαίδευση ενηλίκων, ιδίως στα κράτη που έγιναν πρόσφατα μέλη της Ένωσης. Ο βαθμός απορρόφησης των πόρων είναι σχετικά χαμηλός στα κράτη αυτά, και ο αριθμός των ανθρώπων που συμμετέχουν στην επαγγελματική επανακατάρτιση και τη διά βίου μάθηση είναι πολύ χαμηλός.
<P>
Θεωρώ ότι είναι ουσιώδες να αλλάξει η νοοτροπία των νέων ανθρώπων που βρίσκονται ακόμη σε αρχικό στάδιο της εκπαίδευσής τους, και να προετοιμασθούν για μια Ευρώπη που εξελίσσεται. Δημιουργώντας νέα προγράμματα σε ευρωπαϊκό επίπεδο, θα μπορέσουμε να τους ενσταλάξουμε την ιδέα ότι η κατάρτιση δεν τελειώνει μόλις αποκτήσει κανείς το πρώτο του επαγγελματικό προσόν. Είναι σημαντικό να γνωρίζουμε ότι οποιοσδήποτε, οποτεδήποτε, μπορεί να αποκτήσει νέα προσόντα και νέες ικανότητες, ανεξάρτητα από την ηλικία, την εθνικότητα, το φύλο ή τον τόπο διαμονής του. Λαμβάνοντας υπόψη όλα τα παραπάνω, προκύπτει ένα θεμελιώδες δίδαγμα: πρέπει να είμαστε ικανοί να μαθαίνουμε.
<SPEAKER ID="339" NAME="Zita Pleštinská" AFFILIATION="PPE-DE">
(SK) Κυρίες και κύριοι, οι ταχύτατες αλλαγές στη δομή της αγοράς εργασίας απαιτούν ιδιαίτερα ικανούς εργαζόμενους. Οι άνθρωποι που διαθέτουν λίγα επαγγελματικά προσόντα παραμένουν στις παρυφές της κοινωνικής και οικονομικής προόδου.
<P>
" δημιουργικότητα και η καινοτομία αποτελούν βασικούς παράγοντες στη σύγχρονη εποχή. Όσο πιο εφευρετικός είναι ο άνθρωπος, τόσο πιο δημιουργική πηγή για την οικονομία αποτελεί. Ευημερούσες οικονομίες είναι εκείνες που επενδύουν στους ανθρώπους (και αυτό σημαίνει στην εκπαίδευση), στις βασικές τεχνολογικές και γλωσσικές δεξιότητες που απαιτεί η αγορά εργασίας. Είναι σημαντικό να αφυπνισθούν, μέσω της διά βίου μάθησης, οι ικανότητες που υποβόσκουν σε ανθρώπους όλων των ηλικιών που περιμένουν να χρησιμοποιηθούν.
<P>
Θεωρώ ότι η παρούσα θαυμάσια έκθεση της εισηγήτριας Doris Pack, "Εκπαίδευση ενηλίκων: ποτέ δεν είναι αργά για μάθηση", δεν θα μείνει απλώς στα λόγια, πιστεύω ότι θα επιτύχουμε να την κάνουμε πράξη. Επίτροπε Figeľ, σας ευχαριστώ για την προσωπική σας συμμετοχή στον τομέα της διά βίου μάθησης.
<SPEAKER ID="340" NAME="Roberta Alma Anastase" AFFILIATION="PPE-DE">
(RO) Συγχαίρω κι εγώ με τη σειρά μου την κ. Doris Pack για το έργο της ως εισηγήτρια. Το θέμα είναι πολύ σημαντικό για τη σημερινή και ιδίως για την αυριανή Ευρώπη.
<P>
" ανάπτυξη μιας νέας κοινωνίας, καθώς και κοινωνικής συνοχής, συνδέονται στενά με την εκπαίδευση, και με τον όρο εκπαίδευση δεν εννοούμε μόνο την τυπική εκπαίδευση, αλλά πρέπει να ενθαρρύνουμε επίσης και τη μη τυπική και την άτυπη εκπαίδευση που εστιάζεται στο άτομο.
<P>
Θα ήθελα να επιστήσω την προσοχή στη σημασία της εκπαίδευσης των μεταναστών. Θεωρώ ότι έχουμε διαπιστώσει έμπρακτα ότι η εκπαίδευση των μεταναστών είναι αναγκαία για την κοινωνική τους ένταξη, για την ανοχή, τη σταθερότητα, την απόδοση και για τη γενικότερη ανάπτυξη της Ευρώπης.
<SPEAKER ID="341" NAME="Jerzy Buzek" AFFILIATION="PPE-DE">
(PL) Κύριε Πρόεδρε, θα ήθελα να συγχαρώ την εισηγήτρια, κ. Pack, αλλά και τον Επίτροπο, που εκτελεί τα καθήκοντά του με εξαιρετικό τρόπο, όπως και για το έργο του για το Ευρωπαϊκό Ινστιτούτο Τεχνολογίας. Σήμερα, ωστόσο, συζητούμε κάτι άλλο. Θα ήθελα να επιστήσω την προσοχή σε ένα συγκεκριμένο ζήτημα.
<P>
Στις αρχές του 20ού αιώνα, η Ευρώπη αγωνιζόταν να καταπολεμήσει τον αναλφαβητισμό, αλλά κατά το δεύτερο μισό του 20ού αιώνα, όλοι οι Ευρωπαίοι ήξεραν να γράφουν και να διαβάζουν. Ο αναλφαβητισμός της εποχής μας είναι η έλλειψη δεξιοτήτων όσον αφορά τους ηλεκτρονικούς υπολογιστές και η έλλειψη πρόσβασης στο διαδίκτυο. Θα ήθελα να προτείνω να δοθεί μεγαλύτερη έμφαση στο εν λόγω ζήτημα.
<P>
Το ψηφιακό χάσμα επηρεάζει επίσης το χάσμα γενεών. Το ζήτημα είναι ότι θα έπρεπε να γνωρίζουμε σε πόσα χρόνια, σε πέντε ή σε δέκα, κάθε Ευρωπαίος θα μπορεί να χειρίζεται ηλεκτρονικό υπολογιστή, όποια κι αν είναι η ηλικία του και θα έχει πρόσβαση στο διαδίκτυο. Τα ίντερνετ καφέ θα μπορούσαν να χρησιμοποιούνται για τον σκοπό αυτό σε πολύ απομακρυσμένα σημεία της Ευρώπης, με την τοποθέτηση αρκετών υπολογιστών σε ένα δωμάτιο, τους οποίους θα μπορούν να χρησιμοποιούν όλοι οι κάτοικοι της περιοχής. Αυτή είναι η πρόκληση του 21ου αιώνα.
<SPEAKER ID="342" NAME="Ján Figeľ">
Μέλος της Επιτροπής. - (SK) Θεωρώ ότι πολλές από τις συνεισφορές των ομιλητών αποτελούν πράγματι κίνητρο για ενασχόληση με το ζήτημα της εκπαίδευσης ενηλίκων.
<P>
Ακολουθώντας αυτή τη συλλογιστική και, όπως ήδη επισημάνθηκε, ποτέ δεν είναι αργά για μάθηση. Το δεύτερο έγγραφο υποστηρίζει ότι πάντα υπάρχει ένας καλός λόγος ή μια καλή στιγμή για μάθηση. Θα ήθελα να πω ότι θεωρώ την έκθεση της Doris Pack, και τις πολυάριθμες πρωτοβουλίες που αναφέρθηκαν εδώ, ως συμπλήρωμα ή προσθήκη σε όσα συνέστησε η ίδια η Επιτροπή. Αυτή η συλλογιστική είναι επομένως ιδιαίτερα πολύτιμη και ευπρόσδεκτη. Θα ήθελα να αναφερθώ σε ορισμένα από τα ειδικά μέτρα, διότι βοηθούν και βελτιώνουν τα σημαντικά στοιχεία της προσέγγισης στο σύνολό της: τη σημασία της παροχής κινήτρων στους ενηλίκους να συμμετάσχουν στην εκπαίδευση, την ανάγκη καλύτερου συμβιβασμού εργασίας, οικογένειας και διά βίου μάθησης, την ανάγκη αλληλεγγύης μεταξύ γενεών και πολιτισμών, τη σημασία της εκμάθησης ή της διδασκαλίας των γλωσσών, τον σεβασμό για τις συγκεκριμένες απαιτήσεων των ευάλωτων ομάδων και τη σημασία της ύπαρξης καθηγητών υψηλής ποιότητας, που συζητήθηκε πρόσφατα και αποτελεί έναν από τους βασικούς παράγοντες για την εκπαιδευτική επιτυχία, καθώς και την καλύτερη προσέγγιση στην ανώτερη εκπαίδευση και τη δημιουργία συγκριτικών στατιστικών στοιχείων ή πληροφοριών.
<P>
" Επιτροπή θα εξετάσει επίσης την πρόσκλησή σας για αξιολόγηση των επαγγελματικών προοπτικών που συνδέονται με την εκπαίδευση ενηλίκων και το ζήτημα της χρηματοδότησής της. Αυτά είναι πολύ συγκεκριμένα ζητήματα που εμπίπτουν επίσης στο πεδίο αρμοδιότητας των κρατών μελών.
<P>
Τέλος, ένα από τα αποτελέσματα όχι μόνο της παρούσας έκθεσης αλλά και των εγγράφων της Επιτροπής θα είναι η συζήτηση των κρατών μελών και τα συμπεράσματα του Συμβουλίου των Υπουργών τον Φεβρουάριο. Θεωρώ ότι θα είναι ειλικρινή και θα υποστηρίξουν την προσιτή και υψηλής ποιότητας εκπαίδευση ενηλίκων. Επιτρέψτε μου κλείνοντας να εκφράσω μία σκέψη: δεν πρόκειται μόνο για έκφραση εκτίμησης και ευγνωμοσύνης, αλλά και για εκτίμηση της έμπνευσης. Ως Επίτροπος, πολιτικός και πατέρας, είμαι πεπεισμένος ότι η εκπαίδευση -και αναφέρομαι στην προσιτή και υψηλής ποιότητας εκπαίδευσης- αποτελεί τον σημαντικότερο παράγοντα για την πολιτική, οικονομική, κοινωνική και πολιτιστική εξέλιξη των ατόμων και των κοινωνιών στο σύνολό τους. Επιπλέον, η εκπαίδευση έχει μεγάλο εξισορροπητικό ρόλο για τα ζητήματα εκείνα που είναι αναγκαία για την ισότητα μεταξύ όλων. Σας ευχαριστώ πάρα πολύ και ανυπομονώ να συνεργαστώ μαζί σας.
<SPEAKER ID="343" NAME="Doris Pack">
εισηγήτρια. - (DE) Κύριε Πρόεδρε, ευχαριστώ καταρχάς όλους εκείνους που μου προσέφεραν λουλούδια και θα δώσω ευχαρίστως μερικά από αυτό το μπουκέτο στον Jan Figeľ. Ξεκίνησα να αγωνίζομαι για την εκπαίδευση των ενηλίκων το 1993 και, έχοντας δρέψει τους πρώτους καρπούς των προσπαθειών αυτών, βλέπω τώρα με ικανοποίηση ότι επιτύχαμε να θεωρείται η εκπαίδευση ενηλίκων σημαντική σε όλους τους τομείς της πολιτικής.
<P>
Με ενδιαφέρει ιδιαίτερα να δημιουργηθούν όλα τα δυνατά κίνητρα για να παρακινηθούν οι ενήλικες να επανενταχθούν στην εκπαιδευτική διαδικασία. Πολλοί δεν είχαν ποτέ την ευκαιρία και πολλοί πρέπει να παρακινηθούν. Επίσης, πρέπει να τους βοηθήσουμε να ξεπεράσουν τις αναστολές τους, να απομακρύνουμε τα εμπόδια. Γι' αυτό άλλωστε πιστεύω ότι πρέπει να υποστηρίζονται τα πολυάριθμα κέντρα εκπαίδευσης ενηλίκων, τα ιδρύματα και οι φιλανθρωπικοί οργανισμοί που διακρίνονται ήδη σήμερα σε αυτό το έργο, και ότι πρέπει να διατηρηθεί το υψηλό επίπεδο στους τομείς αυτούς -δεν θα με πείραζε βέβαια να γίνει ακόμα υψηλότερο. Όπως είπα προηγουμένως, πρέπει να φροντίσουμε να βελτιωθεί κι άλλο η ποιότητα της εκπαίδευσης ενηλίκων.
<P>
Άκουσα με χαρά ότι έχει ήδη συγκροτηθεί ομάδα εργασίας στον τομέα σας στην Επιτροπή, κύριε Figeľ. Χαίρομαι γιατί ίσως να μπορέσει να συνδεθεί αυτό και με το πρόγραμμα Grundvig και να καταφέρουμε να δώσουμε έτσι το έναυσμα για να ξεκινήσουν οι εθνικές κυβερνήσεις.
<P>
Ας αρχίσουμε λοιπόν. Τώρα πρέπει πραγματικά τα πολλά ωραία λόγια να δώσουν τη θέση τους σε πράξεις και πρέπει να αποδείξουμε πως δεν ισχύει η παλιά παροιμία "γέρικο άλογο καινούργια περπατησιά δε βάνει" Δεν υπάρχει μεγαλύτερο λάθος από αυτό όσον αφορά την εκπαίδευση ενηλίκων και γι' αυτό ελπίζω πως με τη δική μας και τη δική σας βοήθεια μπορούμε τώρα να επιχειρήσουμε να "σελώσουμε" τις εθνικές κυβερνήσεις ώστε να αρχίσουν να βαδίζουν, γιατί σίγουρα θα περάσει αρκετός καιρός μέχρι να αρχίσουν να καλπάζουν.
<SPEAKER ID="344" NAME="Πρόεδρος">
" συζήτηση έληξε.
<P>
" ψηφοφορία θα διεξαχθεί την Τετάρτη, 16 Ιανουαρίου 2008 στις 12 το μεσημέρι.
<P>
Γραπτές δηλώσεις (άρθρο 142)
<SPEAKER ID="346" NAME="Edit Herczog " AFFILIATION="PSE">
γραπτώς. - (HU) Θα ήθελα να συγχαρώ την εισηγήτρια και τις επιτροπές για το επιτυχημένο και εξόχως κοινωνικό έργο τους. Ταυτόχρονα, με λύπη παρατηρώ ότι στην έκθεση δεν γίνεται η παραμικρή αναφορά στο ζήτημα της ανάπτυξης δεξιοτήτων πληροφοριών και επικοινωνιών. Αρκεί μόνο να σκεφτούμε πόση νομοθεσία θεσπίσαμε με την πάροδο του χρόνου που αναγνωρίζει νέα δικαιώματα στους ευρωπαίους πολίτες και σε πόσες περιπτώσεις αναφέραμε ότι οι εργαζόμενοι, οι καταναλωτές, οι συνταξιούχοι ή ακόμα και οι τουρίστες πρέπει να διαθέτουν αντίστοιχες πληροφορίες και πρόσβαση στο διαδίκτυο.
<P>
Όλα αυτά έχουν νόημα, εάν οι δικαιούχοι τους έχουν πρόσβαση στις πληροφορίες. " ανάπτυξη "ηλεκτρονικών δεξιοτήτων" μέσω της διά βίου μάθησης και της γενικής βασικής εκπαίδευσης θα αποκτήσει μεγάλη σημασία και θα αποτελέσει τον θεμέλιο λίθο σε μια κοινωνία της πληροφορίας που θα βασίζεται στη γνώση. Ένα άλλο βασικό καθήκον των κρατών μελών θα είναι η προώθηση των ίσων ευκαιριών στην πληροφορική και την ηλεκτρονική ένταξη. Χαίρομαι ιδιαίτερα που όλα τα ουγγρικά κόμματα συμφωνούν ως προς αυτό, ακόμα κι αν δεν συμφωνούν σε πολλά άλλα.
<P>
Οι σύγχρονες τεχνολογίες πληροφοριών και επικοινωνιών αποτελούν από μόνες τους μία δίχως προηγούμενο δυνατότητα για πραγματική προώθηση της συνοχής και των ίσων ευκαιριών, αλλά για να μπορέσουμε να κάνουμε χρήση της δυνατότητας αυτής, πρέπει να εγγυηθούμε τις συνθήκες που θα συμπεριλαμβάνουν τους πάντες καθ' όλη τη διάρκεια της ζωής τους, ούτως ώστε, ακόμα και όσον αφορά τις "ηλεκτρονικές δεξιότητες", ο τίτλος της γνωμοδότησης της επιτροπής να αποδειχθεί αληθινός: "Ποτέ δεν είναι αργά". Σας ευχαριστώ για την προσοχή σας.

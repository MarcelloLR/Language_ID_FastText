<CHAPTER ID="015">
Ο ρόλος των γυναικών στην κοινωνική, οικονομική και πολιτική ζωή στην Τουρκία (συζήτηση) 
<SPEAKER ID="134" NAME="Πρόεδρος">
" ημερήσια διάταξη προβλέπει τη συζήτηση της έκθεσης της κ. Bozkurt, εξ ονόματος της Επιτροπής Δικαιωμάτων των Γυναικών και Ισότητας των Φύλων, σχετικά με τον ρόλο των γυναικών στην κοινωνική, οικονομική και πολιτική ζωή στην Τουρκία.
<SPEAKER ID="135" NAME="Emine Bozkurt " AFFILIATION="PSE">
εισηγήτρια. - (NL) Κύριε Πρόεδρε, κυρία Επίτροπε, κυρίες και κύριοι, σε δύο ημέρες θα είναι του Αγίου Βαλεντίνου, ημέρα αγάπης και τρυφερότητας. Δεν θα μπορούσα να φανταστώ καλύτερο δώρο για τις γυναίκες στην Τουρκία από την αυριανή έγκριση της έκθεσης για τα δικαιώματα των γυναικών.
<P>
Σαράντα εκατομμύρια γυναίκες ζουν στην Τουρκία. Επιθυμούν να τους δοθεί η ευκαιρία να αναπτύξουν και να βελτιώσουν τις συνθήκες διαβίωσής τους. " έκθεσή μου από μόνη της δεν μπορεί να το καταφέρει αυτό, αλλά για τις γυναίκες και το γυναικείο κίνημα της Τουρκίας είναι ένα μέσο διεκδίκησης των δικαιωμάτων τους όσον αφορά τους συζύγους και τους πατέρες τους, την κυβέρνηση της Τουρκίας αλλά και την Ευρωπαϊκή Ένωση.
<P>
" έκθεσή μου βασίζεται στα πορίσματα του προηγούμενου έτους. Έχω λάβει υπόψη μου όσα έχουν επιτευχθεί έκτοτε και όσα όχι. " νομοθεσία, σε γενικές γραμμές, είναι επί του παρόντος όπως θα έπρεπε να είναι, παρόλο που πρέπει να γίνουν ακόμη ορισμένα πράγματα σε αυτόν τον τομέα. Το δεύτερο βήμα είναι η δημιουργία ενός πλαισίου εντός του οποίου μπορεί να εφαρμοστεί η νομοθεσία, ήτοι επαρκή κονδύλια και ένας σωστά καταρτισμένος κυβερνητικός μηχανισμός, με μια κυβέρνηση που θα επιδεικνύει επαρκή προσήλωση και δεν θα φοβάται να εκφράσει δημόσια αυτήν την προσήλωση. Μόνο εάν γίνει το δεύτερο βήμα μπορούμε να προχωρήσουμε σωστά προς το τρίτο βήμα, όταν οι γυναίκες θα διαπιστώσουν βελτίωση στην καθημερινή τους ζωή - ένα βήμα το οποίο δεν έχουμε κάνει ακόμη. Καταβάλλονται εξαιρετικά μεγάλες προσπάθειες όσον αφορά το δεύτερο βήμα, και αυτός είναι ο λόγος για τον οποίο οι γυναίκες εξακολουθούν να διαπιστώνουν μέχρι σήμερα λίγα πράγματα όσον αφορά τις πρακτικές βελτιώσεις, παρόλο που η κυβέρνηση έχει δεσμευθεί. Ενώ πριν από δύο χρόνια τα δικαιώματα των γυναικών δεν είχαν ακόμη καταστεί σοβαρό ζήτημα, σήμερα ο πρωθυπουργός Ερντογάν ξεκινάει σχεδόν κάθε ομιλία του με αυτό. Τα διάφορα υπουργεία επίσης αφιερώνουν περισσότερη προσοχή στα δικαιώματα των γυναικών. " έκθεση που υποβάλαμε το προηγούμενο έτος συνέβαλε σε αυτό και είμαστε, ως εκ τούτου, υπερήφανοι στο Κοινοβούλιο.
<P>
Δίδονται επίσης καλύτερες κυβερνητικές οδηγίες στα όργανα και την αστυνομία σχετικά με τον τρόπο αντιμετώπισης των δικαιωμάτων των γυναικών. " αστυνομία και ο στρατός εκπαιδεύονται και τα υπομνήματα περιλαμβάνουν σαφείς οδηγίες για τα υπουργεία και τους δήμους. Οι οδηγίες αυτές, οι οποίες είναι απολύτως αναγκαίες, επικεντρώνονται στις πράξεις βίας για λόγους εκδίκησης και στη βία κατά των γυναικών. Πράγματι, ο αριθμός των ποινών που επιβλήθηκαν όσον αφορά τις πράξεις βίας για λόγους εκδίκησης εξακολουθεί να παρέχει μια συγκεχυμένη εικόνα. Ορισμένοι δικαστές είναι σκληρότεροι όσον αφορά την επιβολή ποινών, ενώ άλλοι είναι πιο επιεικείς. Αυτό πρέπει να σταματήσει.
<P>
" έκθεση περιλαμβάνει επίσης άλλα σημεία που απαιτούν προσοχή. " καταπολέμηση της βίας κατά των γυναικών πρέπει να αποτελέσει πρώτη προτεραιότητα της κυβερνητικής πολιτικής για τις γυναίκες. Πρέπει να δημιουργηθούν περισσότερα κέντρα υποδοχής τα οποία σκοπεύω να επισκεφθώ προκειμένου να ελέγξω αν αυτοί οι χώροι ασφαλείας εκπληρώνουν τις απαιτήσεις ποιότητας. Φέτος, πρέπει να συσταθεί μια επιτροπή για τα δικαιώματα των γυναικών και την ισότητα των φύλων στο κοινοβούλιο της Τουρκίας. Μια τέτοιου είδους επιτροπή είναι απαραίτητη προκειμένου η νομοθεσία να λάβει σοβαρά υπόψη της τα θέματα φύλου, και είναι επίσης ένας σημαντικός και απαραίτητος συνομιλητής για το Ευρωπαϊκό Κοινοβούλιο και την Κοινοβουλευτική Συνέλευση του Συμβουλίου της Ευρώπης. Απαιτούνται πιο αντικειμενικά και ακριβή δεδομένα όσον αφορά την κατάσταση των γυναικών στην Τουρκία, κυρίως σε σχέση με τη βία, τον αναλφαβητισμό και τις διακρίσεις. Ευτυχώς, πρόκειται για έναν τομέα που αντιμετωπίζεται από κοινού από την Τουρκία και την Επιτροπή. Τέλος, είναι αναγκαία μια σωστή πολιτική κατά των διακρίσεων προκειμένου να δοθεί στις γυναίκες πλήρης πρόσβαση στην εκπαίδευση και στην αγορά εργασίας.
<P>
Θα ήθελα να κάνω ένα σύντομο σχόλιο σχετικά με τη συμβιβαστική τροπολογία που υποβλήθηκε από κοινού από την Ομάδα του Ευρωπαϊκού Λαϊκού Κόμματος, τους Σοσιαλιστές, τους Φιλελεύθερους και την Ευρωπαϊκή Ενωτική Αριστερά, και για την οποία είμαι σίγουρη πως έχετε λάβει τεράστιο αριθμό επιστολών. Πρόκειται για τη χρήση της φράσης "κουρδική μειονότητα" στην έκθεση. Οι ίδιοι οι Κούρδοι, καθώς και η κυβέρνηση της Τουρκίας, επεσήμαναν ότι αντιμετωπίζουν δυσκολία ως προς την αποδοχή αυτών των λέξεων. Προκειμένου να αποφευχθεί η σύγχυση, αποφασίσαμε επί του παρόντος να λέμε ότι όλες οι γυναίκες, ανεξαρτήτως φυλής, γλώσσας, καταγωγής, θρησκεύματος ή πολιτικών πεποιθήσεων, πρέπει να έχουν πρόσβαση στα προγράμματα για τα δικαιώματα των γυναικών. Υπό το πρίσμα αυτό, σας ζητώ να στηρίξετε τη συμβιβαστική τροπολογία.
<P>
Κυρίες και κύριοι, το 2007 θα αποτελέσει σημαντικό κριτήριο για την Τουρκία, προκειμένου να διαπιστωθεί πόσο σοβαρά λαμβάνει υπόψη της η χώρα αυτή τη χειραφέτηση των γυναικών. Τον Νοέμβριο, θα διεξαχθούν στη χώρα βουλευτικές εκλογές. Πολύ λίγες γυναίκες συμμετέχουν στην πολιτική επί του παρόντος. Δεν είναι το ότι δεν βρίσκονται εκεί. Μόλις πριν από δύο εβδομάδες, μίλησα με γυναίκες όλων σχεδόν των πολιτικών κομμάτων, αλλά τα ονόματά τους δεν έχουν ακόμη συμπεριληφθεί στους εκλογικούς καταλόγους. Το πώς η Τουρκία θα το επιλύσει αυτό εξαρτάται από την ίδια την Τουρκία. Αν, ωστόσο, η πολιτική συμμετοχή των γυναικών δεν αυξηθεί, τότε η Τουρκία δεν θα μπορέσει να πει ότι δεν ήξερε τι να κάνει. " έκθεση περιλαμβάνει συστάσεις, συμπεριλαμβανόμενων των προσωρινών μέτρων θετικής διάκρισης. Προσωρινά, επειδή είμαι πεπεισμένη ότι, από τη στιγμή που οι γυναίκες θα κάνουν πιο αισθητή την παρουσία τους στην πολιτική, θα υπάρξουν ραγδαίες εξελίξεις. Οι νεαρές γυναίκες χρειάζονται πρότυπα προς μίμηση προκειμένου να αντιληφθούν ότι και οι ίδιες μπορούν να χαράξουν μια πολιτική σταδιοδρομία.
<P>
Είμαι αισιόδοξη για τις γυναίκες στην Τουρκία. " χώρα προσανατολίζεται προς τη σωστή κατεύθυνση, αλλά δεν πρέπει να υπαναχωρήσει. Αυτός είναι ο λόγος για τον οποίο απευθύνω έκκληση για την επιτάχυνση της έγκρισης των μεταρρυθμίσεων, καθώς και για την εφαρμογή τους. Οι ενταξιακές διαπραγματεύσεις με την ΕΕ μπορούν, ως εκ τούτου, να λειτουργήσουν ως καταλύτης. Ελπίζω πως η έκθεσή μας θα καταφέρει να εκπληρώσει το χρέος της. Θα ήθελα να σας ευχαριστήσω όλους εκ των προτέρων για τη στήριξή σας. Είμαι πεπεισμένη πως οι γυναίκες στην Τουρκία θα σας είναι επίσης υπόχρεες.
<SPEAKER ID="136" NAME="Meglena Kuneva">
Μέλος της Επιτροπής. (EN) Κύριε Πρόεδρε, πρώτον, θα ήθελα να συγχαρώ το Κοινοβούλιο και εσάς κυρία Bozkurt για την έκθεση. Αποτελεί μια ακριβή και επιμελώς ισορροπημένη περιγραφή της κατάστασης όσον αφορά τα δικαιώματα των γυναικών στην Τουρκία, καθώς και πολύτιμη συνεισφορά στη συζήτηση για τον ρόλο των γυναικών στον κοινωνικό, πολιτικό και οικονομικό βίο της χώρας.
<P>
Έχει πράγματι σημειωθεί πρόοδος στον τομέα των δικαιωμάτων των γυναικών: έχει ψηφιστεί νομοθεσία· έχει συσταθεί συμβουλευτική επιτροπή για την κατάσταση των γυναικών· έχει εκδοθεί επίσημη εγκύκλιος από τον πρωθυπουργό, η οποία παρέχει οδηγίες στη διοίκηση για την αντιμετώπιση της ενδοοικογενειακής βίας· ένα κοινό σχέδιο της ΕΕ και της Τουρκίας για τη σύσταση βάσης δεδομένων για τη βία κατά των γυναικών· και η εκστρατεία "Κορίτσια, πάμε σχολείο" είχε ως αποτέλεσμα την εγγραφή 177 000 κοριτσιών στο σχολείο. Όλα αυτά είναι θετικά και αναγνωρίζονται στην έκθεση.
<P>
Εντούτοις, συμμεριζόμαστε επίσης σε πολύ μεγάλο βαθμό τις ανησυχίες σας όσον αφορά τα δικαιώματα των γυναικών στην Τουρκία. " συμμετοχή των γυναικών στην αγορά εργασίας, η πολιτική εκπροσώπηση των γυναικών, η εκπαίδευση των κοριτσιών και η βία κατά των γυναικών είναι τομείς μεγάλης ανησυχίας, και συμφωνούμε με την ουσία της ανάλυσης και των συστάσεων της έκθεσης.
<P>
Χαμηλά επίπεδα συμμετοχής των γυναικών και χαμηλά ποσοστά απασχόλησης, σε συνδυασμό με το μεγάλο μέγεθος της άτυπης οικονομίας, αποτελούν σημαντική πρόκληση για την πολιτική απασχόλησης.
<P>
Συμφωνούμε επίσης ότι η πολιτική συμμετοχή των γυναικών στην Τουρκία είναι δραματικά χαμηλή και ότι πρέπει να καταβληθούν σημαντικές προσπάθειες για την αντιμετώπιση του θέματος. Επιπλέον, συμφωνούμε απόλυτα με τη σημασία που έχει η εκπαίδευση για την οικονομική ανεξαρτησία των γυναικών.
<P>
Γνωρίζετε ασφαλώς ότι η ισότητα των φύλων αποτελεί σημαντικό θέμα στο πλαίσιο των πολιτικών κριτηρίων. Αυτός είναι ο λόγος για τον οποίο η Επιτροπή παρακολουθεί στενά όλα αυτά τα θέματα ως μέρος της τακτικής παρακολούθησής της. Τα καλύπτουμε επίσης στο πλαίσιο των διαπραγματεύσεων.
<P>
Στο πλαίσιο των ετήσιων εκθέσεων προόδου αναφερόμαστε τακτικά στην επικρατούσα κατάσταση. Οι ανεπάρκειες θίγονται επίσης στις διμερείς συνεδριάσεις παρακολούθησης με τις τουρκικές αρχές.
<P>
Στο πλαίσιο της προενταξιακής βοήθειάς μας, η Επιτροπή χρηματοδοτεί και αρκετά σχέδια με στόχο την προώθηση των δικαιωμάτων των γυναικών. Ιδιαίτερη έμφαση δίνεται στη βία κατά των γυναικών. Το 2007 θα στηρίξουμε την ίδρυση οκτώ κέντρων περίθαλψης γυναικών που έχουν υποστεί ενδοοικογενειακή βία.
<P>
Υψηλή προτεραιότητα δίνεται επίσης στην ισότητα των φύλων στο πλαίσιο του διαλόγου της κοινωνίας των πολιτών μεταξύ της ΕΕ και της Τουρκίας. Αυτός ο διάλογος έχει ως στόχο τη βελτίωση της αμοιβαίας γνώσης και κατανόησης. Αρκετά σχέδια έχουν ήδη χρηματοδοτηθεί, συμπεριλαμβανομένων ορισμένων στα οποία συμμετέχουν ΜΚΟ γυναικών.
<P>
" Επιτροπή θα συνεχίσει να προωθεί ενεργά την απαγόρευση των διακρίσεων εις βάρος των γυναικών σε όλους τους τομείς της ζωής. Αυτή θα περιλαμβάνει μελλοντικά σχέδια. Θα συνεχίσουμε επίσης να ενθαρρύνουμε πρωτοβουλίες της κοινωνίας των πολιτών που αποσκοπούν στην αύξηση της ευαισθητοποίησης της κοινής γνώμης, όπως η εκστρατεία "Σταματήστε τη βία κατά των γυναικών".
<SPEAKER ID="137" NAME="Anna Záborská">
εξ ονόματος της Ομάδας PPE-DE. - (FR) Κύριε Πρόεδρε, κυρία Επίτροπε, κυρίες και κύριοι, εκφράζω την ευγνωμοσύνη μου προς την εισηγήτριά μας για το έργο της, καθώς και την ικανοποίησή μου για τη ζωηρή και εποικοδομητική συζήτηση που διεξήχθη στο πλαίσιο της αρμόδιας επιτροπής για τον ρόλο των γυναικών στην κοινωνική, οικονομική και πολιτική ζωή στην Τουρκία.
<P>
Σε σχέση με αυτήν τη συζήτηση, θα ήθελα να τονίσω τρία σημεία. Πρώτον, εξακολουθεί να υπάρχει μια παρανόηση όσον αφορά τη διαφορά μεταξύ της διεξαγωγής μιας συζήτησης και μόνον για τον ρόλο των γυναικών στην Τουρκία και της εξαγωγής συμπεράσματος από τη συζήτηση σχετικά με το αν η Τουρκία μπορεί να προσχωρήσει στην Ευρωπαϊκή Ένωση ή όχι. " σύγχυση αυτών των δύο δεν μας βοηθά να εστιάσουμε στον ρόλο των γυναικών στην Τουρκία, που αποτελεί από μόνο του ένα ζήτημα. Στο Κοινοβούλιο, συζητάμε τακτικά για τον ρόλο των γυναικών στο Αφγανιστάν, στο Μαγκρέμπ ή στην Αφρική, χωρίς το Αφγανιστάν, το Μαγκρέμπ ή η Αφρική να έχουν απαραιτήτως κληθεί να προσχωρήσουν στην Ευρωπαϊκή Ένωση. Το ίδιο ισχύει και για την Τουρκία.
<P>
Βάσει αυτής της άποψης, καλώ επίσης τον ομόλογό μου από το Συμβούλιο της Ευρώπης να επιδείξει υπευθυνότητα και να συνεχίσει τον διάλογο με την Τουρκία ως κράτος μέλος του Συμβουλίου της Ευρώπης. Καλώ τους συναδέλφους μου βουλευτές να συνεχίσουν να επικεντρώνονται στον ρόλο των γυναικών στην Τουρκία.
<P>
Εμείς, ως γυναίκες, αντιπροσωπεύουμε μια προστιθέμενη αξία για το κοινό συμφέρον της κοινωνίας· προάγουμε την ειρήνη, διαθέτουμε γνώση που μπορούμε να μοιραστούμε και ένα ιδιαίτερο είδος φρόνησης που μπορούμε να μεταδώσουμε, όπου και αν βρισκόμαστε, συμπεριλαμβανόμενης και της Τουρκίας.
<P>
Δεύτερον, η συζήτηση σχετικά με τον ρόλο της γυναίκας στην Τουρκία υπενθυμίζει στα κράτη μέλη της ΕΕ τις δικές τους ευθύνες. Πώς μπορούμε να παραδίδουμε μαθήματα στην Τουρκία, τη στιγμή που είμαστε ανίκανοι να εκπληρώσουμε τις υποχρεώσεις μας στις ίδιες μας τις χώρες; Θα είμαστε σε θέση να ασκήσουμε κριτική στην Τουρκία μόνον όταν θα είμαστε έτοιμοι να ασκήσουμε κριτική στους εαυτούς μας. Ας μην εμφανιζόμαστε, λοιπόν, ως ηθικολόγοι.
<P>
Τρίτον, δεν μπορούμε να αντιμετωπίσουμε την κατάσταση των γυναικών χωρίς να λάβουμε υπόψη τον ρόλο των ανδρών. Γεγονός είναι ότι κανείς δεν τολμάει να αναφέρει αυτό το προφανές γεγονός το οποίο, μιλώντας με πολιτικούς όρους, είναι εξαιρετικά ορθό, ωστόσο και οι άνδρες οφείλουν να διαδραματίσουν έναν εξαιρετικά σημαντικό ρόλο όσον αφορά την ισότητα των φύλων.
<P>
Στο πλαίσιο της συνάντησής μας στην Κωνσταντινούπολη, ο πρωθυπουργός κ. Ερντογάν εξέφρασε ρητά την αντίθεσή του στη βία σε βάρος των γυναικών. Τον κάλεσα να διατυπώσει δημόσια την άποψή του επί του ζητήματος αυτού και να αποτελέσει ένα καλό παράδειγμα για τον τουρκικό ανδρικό πληθυσμό. Δεν αρκεί το ότι είναι βαθιά πεπεισμένος πως η βία δεν αποτελεί λύση· πρέπει να το εκφράσει ανοιχτά, ωθούμενος από το πολιτικό κύρος που διαθέτει.
<P>
Αυτός είναι λόγος που επαναλαμβάνω την έκκλησή μου προς τον κ. Ερντογάν από αυτήν την Αίθουσα. Πάρτε δημόσια θέση κατά της βίας σε βάρος των γυναικών, και στη χώρα σας. Κύριε Ερντογάν, δώστε το καλό παράδειγμα για το οποίο ο ανδρικός πληθυσμός θα μπορεί να είναι υπερήφανος· έτσι μπορούμε να κάνουμε από κοινού ένα βήμα προς τα εμπρός για τη βελτίωση της κατάστασης των γυναικών στη χώρα σας.
<SPEAKER ID="138" NAME="Lissy Gröner">
εξ ονόματος της Ομάδας PSE. - (DE) Κύριε Πρόεδρε, κυρία Επίτροπε, κυρίες και κύριοι, θα ήθελα να πω ένα ευχαριστώ στην κ. Bozkurt για το ότι παρουσίασε σήμερα τη δεύτερη έκθεση εξ ονόματος της Επιτροπής Γυναικών, καθώς και για την εξαιρετικά συνετή και εμπεριστατωμένη προσέγγισή της στο θέμα αυτό. " πιθανότητα ένταξης της Τουρκίας στην Ευρωπαϊκή Ένωση σημαίνει ότι εμείς σε αυτό το Σώμα πρέπει να παραχωρήσουμε εξέχουσα θέση στον σεβασμό των ανθρωπίνων δικαιωμάτων -και μάλιστα στην προκειμένη περίπτωση ειδικά στα δικαιώματα των γυναικών ως ένα αναπόσπαστο στοιχείο αυτών- ως μια απαραίτητη προϋπόθεση για την προσχώρησή της.
<P>
Μιλώντας ως μέλος της Σοσιαλιστικής Ομάδας στο Ευρωπαϊκό Κοινοβούλιο, θεωρώ ότι υπάρχουν τρία μεγάλα θέματα στα οποία πρέπει επειγόντως να εργαστούμε. Το πρώτο είναι η εκπαίδευση και ο κόσμος της εργασίας· είναι λυπηρό το γεγονός ότι η συμμετοχή των γυναικών στην αγορά εργασίας μειώθηκε από 35% το 1998 σε 25% σήμερα, μολονότι σε ορισμένους τομείς υπάρχουν ελπιδοφόρα μηνύματα -όσον αφορά τον αριθμό των γυναικών που ασκούνται ως δικηγόροι και ιατροί, για παράδειγμα- ωστόσο, εάν θέλουμε να επιτευχθούν οι στόχοι της στρατηγικής της Λισαβόνας, οι οποίοι προβλέπουν 60% συμμετοχή των γυναικών στην αγορά εργασίας, τότε όλα αυτά δεν ταιριάζουν μεταξύ τους, και, εάν η Τουρκία θέλει να είναι υποψήφια, πρέπει να το αντιληφθεί αυτό. " εκπαίδευση είναι το κλειδί για να υπάρξει ανάπτυξη και αλλαγή· δυστυχώς, ιδιαίτερα στην Ανατολική Τουρκία, πάρα πολλές γυναίκες συνεχίζουν να είναι αποκλεισμένες από αυτήν, ενώ το 25% από αυτές εξακολουθούν να είναι αναλφάβητες.
<P>
Πολλά επίσης πρέπει να γίνουν ακόμα -και μάλιστα επειγόντως- όσον αφορά την καταπολέμηση της βίας. Ο ίδιος ο κ. Ερντογάν δεσμεύτηκε ότι θα γίνουν περισσότερα σε αυτό το θέμα, αλλά αυτό επ' ουδενί δεν αρκεί· η δημιουργία καταφυγίων για γυναίκες θα ήταν ένα περαιτέρω βήμα προς τη σωστή κατεύθυνση, ενώ η δημόσια συζήτηση για τη βία κατά των γυναικών και τα "εγκλήματα τιμής" πρέπει να συνεχιστεί.
<P>
Τέλος, θα ήθελα να απευθύνω έκκληση σε σχέση με τις εκλογές στην Τουρκία· πρέπει να υπάρξει συζήτηση για τις ποσοστώσεις, εάν η Τουρκία θέλει να συνεχίσει να σημειώνει πρόοδο. Το υφιστάμενο ποσοστό συμμετοχής των γυναικών στην κοινοβουλευτική ζωή -4% σε εθνικό επίπεδο και 1% στους δήμους- δεν είναι αποδεκτό, επομένως για την αντιμετώπισή του πρέπει να αναληφθεί επειγόντως δράση, συμπεριλαμβανομένων πραγμάτων όπως ένα σύστημα ποσοστώσεων, γεγονός που θα ωφελήσει όχι μόνο τις γυναίκες αλλά επίσης τη συνεργασία ανάμεσα στην Ευρώπη και την Τουρκία.
<SPEAKER ID="139" NAME="Karin Resetarits">
εξ ονόματος της Ομάδας ALDE. - (DE) Κύριε Πρόεδρε, σήμερα συζητούμε την κατάσταση των γυναικών στην Τουρκία, κάνοντας συστάσεις και δίνοντας συμβουλές στην Τουρκία, θέτοντας απαιτήσεις σε αυτήν και επιμένοντας να προβεί σε αλλαγές. Αυτή η έκθεση της κ. Bozkurt είναι καλή· θα προωθήσει τη δημοκρατία και θα συμβάλει στη βελτίωση των συνθηκών διαβίωσης των γυναικών στην Τουρκία, ωστόσο όλα τα πράγματα που ζητούμε, αυτήν την εβδομάδα, από την Τουρκία, η οποία έχει υποβάλει υποψηφιότητα για ένταξη, είναι πράγματα που καλό θα ήταν να τα κάνουμε πράξη πρώτα εμείς οι ίδιοι. Ας πάψουμε, λοιπόν, επιτέλους να αρνούμαστε εδώ στην Ευρώπη τα θεμελιώδη δικαιώματα σε μια εθνοτική ομάδα. Ας τους δώσουμε τη δυνατότητα να παρουσιάσουν τις απαιτήσεις και τις διεκδικήσεις τους εδώ σε αυτό το Σώμα. Ας τους επιτρέψουμε επιτέλους να αποκτήσουν εμπορικές σχέσεις με την ΕΕ και τον υπόλοιπο κόσμο. Ας τους επιτρέψουμε να επισκέπτονται σχολεία και πανεπιστήμια νομίμως και ας τους αναγνωρίσουμε τους τίτλους σπουδών τους. Ας τους επιτρέψουμε να συμμετάσχουν σε ευρωπαϊκές αθλητικές διοργανώσεις. Ας θέσουμε ένα τέρμα σε αυτήν τη διάκριση εντός της ΕΕ.
<P>
Θα έχετε αντιληφθεί σε ποιον αναφέρομαι· αναφέρομαι σε μια εθνοτική ομάδα που το 2004, με μια συντριπτική πλειοψηφία, τάχθηκε υπέρ της Ευρωπαϊκής Ένωσης και επεδίωξε την επανένωση με την άλλη εθνοτική ομάδα στα πάτρια εδάφη τους, και της οποίας την απομόνωση υποσχεθήκαμε να τερματίσουμε μετά από αυτό. Αναφέρομαι στους Τούρκους της Κύπρου. Ποιος είναι άραγε ο άσσος στο μανίκι της Ευρωπαϊκής Ένωσης; Ποιο είναι αυτό το πράγμα για το οποίο δικαιούμαστε να είμαστε ιδιαιτέρως υπερήφανοι; Είναι ότι η Ευρωπαϊκή Κοινότητα είναι ένας θεσμός που συμβάλει στην οικοδόμηση της ειρήνης. Πώς μπορούμε να είμαστε τόσο απαθείς και να παραβλέπουμε όταν ένα κράτος μέλος της ΕΕ έχει μεγάλα προβλήματα στο να επιτρέψει σε δύο εθνοτικές ομάδες να ζήσουν ειρηνικά μαζί, όταν χρειάζεται στρατεύματα του Ο"Ε και είναι υπερβολικά στρατιωτικοποιημένο και γεμάτο από στρατιώτες και όπλα; Εάν ο χριστιανικός και ο μουσουλμανικός πολιτισμός δεν καταφέρουν να συμβιώσουν στην Κύπρο, πώς θα καταστεί αυτό δυνατόν στην πολύ πιο σύνθετη μορφή της Ευρωπαϊκής Ένωσης; " ΕΕ χάνει την αξιοπιστία της, διότι δεν αναλαμβάνει την υποχρέωση να αντιμετωπίσει τα εσωτερικά της προβλήματα. Δεν πρόκειται να υπάρξει ειρηνική ένωση όσο διάστημα η Κύπρος παραμένει ένα διαιρεμένο νησί. Ας μην βοηθήσουμε μόνο τις τουρκάλες γυναίκες στην Τουρκία αλλά και τις τουρκάλες γυναίκες στην Κύπρο να επωφεληθούν από τα δικαιώματά τους.
<SPEAKER ID="141" NAME="Sebastiano  Musumeci" AFFILIATION="Nello">
εξ ονόματος της Ομάδας UEN. - (IT) Κύριε Πρόεδρε, κυρίες και κύριοι, καταρχάς πρέπει να συγχαρώ την εισηγήτρια για την καλά δομημένη έκθεση που μας παρουσίασε. Πρόκειται για ένα έγγραφο που πραγματεύεται θέματα πρωταρχικής σημασίας και επισημαίνει τη θέση των γυναικών στην Τουρκία και, κατά συνέπεια, στην Ευρωπαϊκή Ένωση.
<P>
Πολλοί λένε ότι η πρόοδος που έχει πραγματοποιήσει η εν λόγω χώρα κατά την πορεία της προς την ένταξη στην Ευρωπαϊκή Ένωση θα πρέπει να αξιολογηθεί, καταρχάς, από την πλευρά του σεβασμού των ανθρωπίνων δικαιωμάτων και, κατόπιν, από την πλευρά των ίσων δικαιωμάτων για άνδρες και γυναίκες. Συμφωνούμε με αυτό, πιστεύω όμως ότι οι γυναίκες θα πρέπει να αποκτήσουν ίσα δικαιώματα στην Τουρκία, ανεξάρτητα από οποιαδήποτε φιλοδοξία της να προσχωρήσει στην Ευρωπαϊκή Ένωση. Πρόκειται για ένα ζήτημα που βρίσκεται στη βάση κάθε σύγχρονης, δημοκρατικής χώρας, δυστυχώς όμως, από την άποψη αυτή, η Ευρωπαϊκή Ένωση δεν είναι η πλέον αρμόδια να εμφανίζεται ως υπέρμαχος εγγυήσεων και δικαιωμάτων.
<P>
" εισηγήτρια τονίζει συγκεκριμένα την ελλιπέστατη παρουσία τούρκων γυναικών σε θέσεις εξουσίας και το σημείο 41 προτείνει ότι ένα βραχυπρόθεσμο διορθωτικό μέτρο θα μπορούσε να είναι η υιοθέτηση ενός υποχρεωτικού συστήματος ποσοστώσεων. Παραμένω επιφυλακτικός, διότι, αν το σύστημα των ποσοστώσεων έχει αποδειχθεί αναποτελεσματικό για εμάς στην Ευρωπαϊκή Ένωση, για ποιον λόγο θα πρέπει να λειτουργήσει ποτέ στην Τουρκία;
<P>
" προσέγγιση που ακολουθεί η έκθεση μου προκαλεί δύο αντιφατικές αντιδράσεις: από τη μία πλευρά, χαίρομαι που διαπιστώνω ότι δεν γίνεται αναφορά σε περιστατικά βασανιστηρίων ή υπερβολικής αστυνόμευσης κατά τη διάρκεια διαδηλώσεων, από την άλλη πλευρά όμως με ανησυχεί το γεγονός ότι παρατηρώ ότι πάρα πολλά προβλήματα, όπως ο γυναικείος αναλφαβητισμός και τα εγκλήματα τιμής, εξακολουθούν να συνηθίζονται σε ανησυχητικό βαθμό. Φοβάμαι ότι ο καιρός που θα κατορθώσουμε να τα διορθώσουμε αργεί ακόμη, πολύ περισσότερο από κάθε αισιόδοξη πρόβλεψη.
<SPEAKER ID="142" NAME="Feleknas Uca">
εξ ονόματος της Ομάδας GUE/NGL. - (DE) Κύριε Πρόεδρε, κυρίες και κύριοι, θα ήθελα να ευχαριστήσω την κ. Bozkurt για την έκθεσή της, η οποία περιγράφει πολύ καλά την κατάσταση των γυναικών στην Τουρκία. Σχεδόν δύο χρόνια μετά την πρώτη της δημοσίευση, και παρά τα μικρά βήματα προόδου που σημειώθηκαν, διαπιστώνω ότι εξακολουθούν να υπάρχουν σοβαρές ελλείψεις όσον αφορά την ισότητα γυναικών και ανδρών στην Τουρκία. Το πρόβλημα έγκειται κατά κύριο λόγο στο υψηλό ποσοστό αναλφαβητισμού, που φτάνει το 25%, ενώ σε ορισμένες περιοχές ανέρχεται έως και το 40% - καθώς και στον ακόμα πολύ μικρό αριθμό γυναικών που κατέχουν επιτελικές θέσεις σε τοπικό και εθνικό επίπεδο.
<P>
Εκείνο, όμως, που θεωρώ ακόμα πιο συγκλονιστικό είναι η συνεχιζόμενη βία κατά των γυναικών. " κ. Bozkurt ορθά τηρεί μια κριτική στάση στην έκθεσή της σχετικά με τη θλιβερή και συνεχιζόμενη έλλειψη ακριβών στοιχείων επ' αυτού, ενώ εκείνο που θεωρώ ανησυχητικό σε σχέση με αυτό είναι το γεγονός ότι στην Τουρκία, η οποία έχει πληθυσμό 70 εκατομμυρίων ανθρώπων, δεν υπάρχουν περισσότερα από τριάντα καταφύγια για γυναίκες, μολονότι ο τουρκικός νόμος απαιτεί την ανέγερση καταφυγίων για θύματα βίας σε κοινότητες με περισσότερους από 50 000 κατοίκους.
<P>
Όσον αφορά τα εγκλήματα τιμής, δημιουργείται η εντύπωση ότι ο αριθμός τους μειώθηκε από τότε που η ποινή έγινε αυστηρότερη, αλλά αυτό δεν μπορεί να διασκεδάσει τις ανησυχίες μου για το ότι ο αυξημένος αριθμός αυτοκτονιών σε ορισμένες περιοχές μπορεί κάλλιστα να συγκαλύπτει εγκλήματα τιμής. " τουρκική κυβέρνηση δεν μπορεί -και δεν πρέπει- να παραμείνει αδρανής και να επιτρέψει να συμβαίνουν αυτά τα πράγματα. Πρέπει να συλλέξει αξιόπιστα δεδομένα και να ιδρύσει κέντρα για γυναίκες που θα προσφέρουν στις γυναίκες που αντιμετωπίζουν την απειλή της βίας όχι μόνο προστασία αλλά επίσης ψυχολογική στήριξη. Αυτός είναι ο μόνος τρόπος για να προσφερθεί σε γυναίκες και κορίτσια, εξ αρχής, η προοπτική να εξέλθουν, κυρίως, αβλαβείς από μια κατάσταση που φαίνεται να είναι απελπιστική.
<SPEAKER ID="143" NAME="Urszula Krupa">
εξ ονόματος της Ομάδας IND/DEM. - (PL) Κύριε Πρόεδρε, η έκθεση σχετικά με τον ρόλο των γυναικών στην κοινωνική, οικονομική και πολιτική ζωή στην Τουρκία απαιτεί πιο αποτελεσματική εφαρμογή των κοινοτικών εννοιών όσον αφορά την ισότητα και τα δικαιώματα των γυναικών. Στο παρόν στάδιο, ωστόσο, είναι προφανές ότι η μεγάλη πολυμορφία της Ευρωπαϊκής Ένωσης σημαίνει ότι πολλές από τις συστάσεις της δεν είχαν το επιθυμητό αποτέλεσμα και δημιουργούν διάφορες διαμάχες, αποτελώντας επίσης -σε αντίθεση με τα συνθήματα- μια άρνηση ελευθερίας.
<P>
Υπάρχουν τεράστιες πολιτισμικές, καθώς και θρησκευτικές και ηθικές διαφορές μεταξύ των δύο κοινωνιών, και αυτός είναι ο λόγος για τον οποίο θα ήταν πιο σωστό να δοθούν στις γυναίκες της Τουρκίας τα μέσα επίλυσης των προβλημάτων τους με τον δικό τους τρόπο, παρά να τους επιβληθούν ένας τρόπος σκέψης και λύσεις οι οποίες είναι ξένες προς τις παραδόσεις και τον πολιτισμό τους. " Κοινότητά μας βασίζεται στις αρχές της αξιοπρέπειας και της ελευθερίας των εθνών, όπως ορίζονται σε αναρίθμητα έγγραφα, και στόχος μας θα είναι η παροχή στήριξης για την καταπολέμηση της φτώχειας και την προαγωγή της εκπαίδευσης και όχι η επιβολή μιας ξένης για τους Τούρκους προοπτικής, η οποία αποτελεί από μόνη της ένα είδος καταναγκασμού τον οποίο υποτίθεται πως δεν ανέχεται η Ευρωπαϊκή Ένωση.
<SPEAKER ID="144" NAME="Andreas Mölzer">
εξ ονόματος της Ομάδας ITS. - (DE) Κύριε Πρόεδρε, μολονότι το νομικό καθεστώς των γυναικών στην Τουρκία βελτιώθηκε σε κάποιο βαθμό, απέχουμε πάρα πολύ από το να μιλήσουμε για επιτυχία. Εάν αναλογιστεί κανείς πώς λειτουργούν τα πράγματα στην πράξη, καθώς και τις συμπεριφορές της μεγάλης πλειονότητας του πληθυσμού, θα καταστεί αμέσως σαφές ότι οι περισσότερες από αυτές τις βελτιώσεις επιτεύχθηκαν μόνο στα χαρτιά.
<P>
Θεωρητικά, για παράδειγμα, η ενδοοικογενειακή βία -για την οποία οι στατιστικές δείχνουν ότι χρησιμοποιείται συχνά- αποτελεί πλέον αιτία διαζυγίου, παρά το ότι η συχνότητα εμφάνισης των διαζυγίων είναι μικρότερη στην Τουρκία από ό,τι σε πολλές άλλες αναπτυσσόμενες χώρες. Με ποια λογική μπορεί να ισχυριστεί κανείς ότι εφαρμόζεται το κράτος δικαίου, όταν το κράτος διακόπτει τις διώξεις σε περίπτωση που ο ύποπτος αντιτίθεται σε αυτές και όταν οι γυναίκες που απειλούνται προστατεύονται μόνο σε σπάνιες περιπτώσεις από την αστυνομία; Ποιο είναι άραγε το νόημα του να γίνονται βελτιώσεις σε νόμους, όταν οι αποφάσεις των δικαστηρίων τούς οδηγούν σε παράλογα αποτελέσματα;
<P>
Πιστεύω επίσης ότι το υψηλό ποσοστό αναλφαβητισμού μεταξύ των γυναικών και το συχνό φαινόμενο των αναγκαστικών γάμων, καθώς και ο αυξανόμενος αριθμός εγκλημάτων τιμής που συγκαλύπτονται ως αυτοκτονίες, αποδεικνύουν του λόγου το αληθές. Επίσης, περιπτώσεις γυναικών με χαμηλό επίπεδο εκπαίδευσης που χάνουν τη δουλειά τους -στην οποία μπορεί να εργάζονται υπό συνθήκες που προσομοιάζουν με εκείνες της σκλαβιάς- δεν εμφανίζονται καν στις επίσημες στατιστικές.
<P>
" παραποίηση του ποσοστού της ανεργίας και η συνεπακόλουθη απειλή μετανάστευσης μεγάλης κλίμακας είναι επαρκής λόγος για πατήσει η ΕΕ το φρένο έκτακτης ανάγκης, διότι ο τρόπος που αντιμετωπίζονται οι γυναίκες στην τουρκική κοινωνία και η θέση τους σε αυτήν αποτελούν, κατά την άποψή μου, ακόμη μεγαλύτερη απόδειξη ότι η Τουρκία δεν είναι μια ευρωπαϊκή χώρα και ούτε πρόκειται ποτέ να γίνει.
<SPEAKER ID="145" NAME="Heide Rühle">
εξ ονόματος της Ομάδας Verts/ALE. - (DE) Κύριε Πρόεδρε, θα ήθελα να ξεκινήσω ζητώντας συγνώμη για την καθυστερημένη άφιξή μου, αφού ήμουν σε μια συνεδρίαση των συντονιστών της Επιτροπής Εσωτερικής Αγοράς και Προστασίας των Καταναλωτών. Χαιρετίζω θερμά την έκθεση που κατατέθηκε από την Επιτροπή Δικαιωμάτων των Γυναικών και Ισότητας των Φύλων υπό την καθοδήγηση της κ. Bozkurt, διότι είναι αμερόληπτη και εποικοδομητική, ενώ εξάρει όχι μόνο την επιτευχθείσα πρόοδο στα ζητήματα των γυναικών αλλά επίσης τις ελλείψεις που εξακολουθούν να υπάρχουν και εκφράζει με απλά λόγια την ανάγκη για συνεχή και συνεπή πρόοδο στον δρόμο των μεταρρυθμίσεων όπου έχει εισέλθει η Τουρκία.
<P>
Για τον λόγο αυτόν, ο πρωθυπουργός της Τουρκίας, κ. Ερντογάν, καλό θα ήταν -παρά το ότι έχει να αντιμετωπίσει πολλές εκλογές- να προωθήσει την πολιτική της ισότητας των φύλων και να ενθαρρύνει τις γυναίκες να εργαστούν ανεξάρτητα. " έκθεση παρέχει μια καλή επισκόπηση του ρόλου των γυναικών της Τουρκίας στην κοινωνική, οικονομική και πολιτική ζωή της χώρας τους. Είναι ενθαρρυντικό ότι σχεδιάζονται μέτρα για την καταπολέμηση της βίας κατά των γυναικών, μεταξύ άλλων και η πρωτοβουλία για την πρόληψη της βίας κατά τη διάρκεια της στρατιωτικής θητείας ή της εκπαίδευσης στην αστυνομία. Κύριος εκφραστής αυτής της προσέγγισης είναι η τούρκος Υπουργός για τις Γυναίκες, και πρόκειται για σημαντική και σωστή προσέγγιση, διότι μόνο μέσω τέτοιων πρωτοβουλιών μπορούν να αλλάξουν συμπεριφορές - και είναι απαραίτητο να αλλάξουν. Ο νόμος του κ. Ερντογάν, σε απάντηση της έκθεσης του τουρκικού κοινοβουλίου σχετικά με τη βία κατά των γυναικών και τα εγκλήματα για δήθεν λόγους τιμής και ηθικής, είναι μία ακόμα κίνηση προς τη σωστή κατεύθυνση. Σε αυτόν ενσωματώνονται πολλές διαφορετικές πτυχές της πολιτικής για ζητήματα γυναικών, ενώ υποδεικνύει σε όλα τα υπουργεία, τους δημόσιους φορείς και τις τοπικές διοικητικές αρχές να είναι συνεπείς στην αντιμετώπιση της βίας κατά των γυναικών. Ωστόσο, πρέπει να ειπωθεί ότι είναι ανάγκη τώρα να συμπληρωθεί με δεσμευτικές και συγκεκριμένες οδηγίες για το πώς θα εφαρμοστεί, κάτι που δεν έχει συμβεί ακόμη. " εγκύκλιός του θα είναι ένας ξεδοντιασμένος τίγρης όσο διάστημα δεν υπάρχουν συγκεκριμένες λεπτομέρειες για το πώς θα εφαρμοστούν τα απαραίτητα μέτρα ή οι κατάλληλες κυρώσεις σε περίπτωση που αυτά δεν τεθούν σε ισχύ.
<P>
" πιο πρόσφατη εμπειρία που αποκτήθηκε στην καταπολέμηση της βίας κατά των γυναικών δείχνει ακριβώς πόσο σημαντικό είναι να εμπλακούν σε αυτό τέτοιου είδους δημόσιοι φορείς όπως τα δικαστήρια, η διοίκηση, η αστυνομία ή οι υγειονομικές αρχές, διότι και εδώ χρειάζεται επειγόντως αλλαγή στον τρόπο σκέψης· είναι πολύ συχνό το φαινόμενο γυναίκες που αναζητούν προστασία να απορρίπτονται από τις αρχές και να πέφτουν θύματα της ενδοοικογενειακής βίας και, για τον λόγο αυτόν, απευθύνουμε επείγουσα έκκληση στην τουρκική κυβέρνηση να παράσχει στις γυναίκες που έχουν πληγεί από τη βία όλη την προστασία που χρειάζονται και, σε περιπτώσεις που οι δημόσιοι φορείς δεν καταφέρνουν να προστατέψουν τα θύματά τους, να διενεργήσουν δικαστική έρευνα και να διωχθούν ποινικά οι υπεύθυνοι. Επίσης, οι κρατικοί φορείς πρέπει να συνεργαστούν στενότερα με τις ανεξάρτητες οργανώσεις γυναικών και να τους παράσχουν χρηματοδοτική στήριξη.
<SPEAKER ID="146" NAME="Daniel Hannan" AFFILIATION="PPE-DE">
(EN) Κύριε Πρόεδρε, αυτή η συζήτηση δεν αφορά στην πραγματικότητα τις γυναίκες στην Τουρκία. " Τουρκία είχε γυναίκα πρωθυπουργό πριν από 14 χρόνια. Δεκαοχτώ από τα 27 μέλη της ΕΕ δεν έχουν επιτύχει ακόμη αυτό το ορόσημο. Εντούτοις, αυτό δεν εμποδίζει το παρόν Κοινοβούλιο να απειλεί την Άγκυρα για την πολιτική εκπροσώπηση των γυναικών.
<P>
Όχι, αυτή η έκθεση αφορά στην πραγματικότητα την προσπάθεια προσχώρησης της Τουρκίας. Ζητεί, για παράδειγμα, οι κουρδικές ομάδες γυναικών να αναγνωριστούν ρητά ως τέτοιες: μια εσκεμμένη πρόκληση προς την Άγκυρα, η οποία υποστηρίζει επί μακρόν ότι όλοι οι τούρκοι πολίτες είναι ίσοι ενώπιον του Συντάγματος. Για μία ακόμη φορά ο πήχης για την Τουρκία τοποθετείται υψηλότερα από ό,τι για οποιονδήποτε υποψήφιο στο παρελθόν. Απειλούμε τους Τούρκους με τον πιο φορτικό τρόπο για την Κύπρο, για την κατάσταση των μειονοτήτων, για τη σφαγή των Αρμενίων. Τους καταδικάζουμε ούτως ή άλλως. Εάν καταστέλλουν σημάδια ισλαμικής αφοσίωσης, τους αποκαλούμε απολυταρχικούς. Εάν δεν το πράττουν, τους αποκαλούμε φονταμενταλιστές. " αλήθεια είναι ότι υπάρχουν πολλοί σε αυτήν την Αίθουσα οι οποίοι είναι αποφασισμένοι, κατά τη διαβόητη ρήση του Gladstone να "εκδιώξουμε τους Τούρκους από την Ευρώπη με όλα τους τα συμπράγκαλα". Πραγματικό μέλημά τους δεν είναι τα ανθρώπινα δικαιώματα. Είναι ότι η προσχώρηση μιας πολυπληθούς, υπερήφανης και ισχυρής μωαμεθανικής χώρας θα καθυστερήσει το όνειρό τους για μια ομοσπονδία, μια χώρα αποκαλούμενη Ευρώπη.
<P>
Παρόλο που δεν συμμερίζομαι τη θέση τους, αναγνωρίζω ότι πρόκειται για μια θεμιτή άποψη. Θα ήταν, όμως, καλύτερα για όλους τους ενδιαφερόμενους εάν οι Βρυξέλλες επεδείκνυαν ειλικρίνεια, εάν είχαν πει "όχι" στην αρχή και, στη συνέχεια, είχαν επιδοθεί στο να επιτύχουν μια φιλική διμερή σχέση. Αντίθετα, θα εμπαίζουμε τους Τούρκους ενδεχομένως για ακόμη δέκα ή δεκαπέντε χρόνια, θα αποσπούμε οδυνηρές παραχωρήσεις εκ μέρους τους για την εξωτερική και εσωτερική πολιτική, θα τους εξαναγκάζουμε να αφομοιώσουν δεκάδες χιλιάδες σελίδες του κοινοτικού κεκτημένου και τότε, μόνο τότε, θα εμποδίσουμε την είσοδό τους.
<P>
Δεν είναι αυτός τρόπος αντιμετώπισης ενός σύμμαχου έθνους, κύριοι συνάδελφοι, ενός έθνους που διαφύλαττε τις σημαίες της Ευρώπης επί μισό αιώνα από τον ολοκληρωτισμό της Σοβιετικής Ένωσης και στο οποίο θα στραφούμε ενδεχομένως μία ημέρα προκειμένου να πράξουν το ίδιο και εναντίον του ολοκληρωτισμού των θρησκευτικών φανατικών. Οι Τούρκοι έχουν το ίδιο δικαίωμα υπερηφάνειας με οποιονδήποτε άλλο λαό. Με το να τους εκμεταλλευόμαστε κατ' αυτόν τον τρόπο, η ΕΕ διατρέχει τον κίνδυνο να δημιουργήσει αυτό ακριβώς το οποίο παριστάνει ότι φοβάται: την αύξηση του αντιδυτικού αισθήματος μεταξύ ενός λαού που υπήρξε επί μακρόν φίλος μας.
<SPEAKER ID="147" NAME="Zita Gurmai" AFFILIATION="PSE">
(HU) Είναι απολύτως απαραίτητη η περαιτέρω ενδυνάμωση του συστήματος δημοκρατικών θεσμών της Τουρκίας, επιτυγχάνοντας τις μεταρρυθμίσεις που προωθούν την ευρωπαϊκή ολοκλήρωση. Μια έκθεση του Ευρωπαϊκού Κοινοβουλίου στα τέλη του προηγούμενου έτους, επεσήμανε την καθυστέρηση της μεταρρυθμιστικής διαδικασίας και έδωσε ειδική έμφαση στο γεγονός ότι δεν έχει επιτευχθεί επαρκής πρόοδος όσον αφορά τη διασφάλιση των δικαιωμάτων των γυναικών.
<P>
Είναι απαράδεκτο να πέφτουν θύματα διακρίσεων οι γυναίκες της Τουρκίας σχεδόν σε κάθε τομέα της καθημερινής ζωής: στην αγορά εργασίας, στη λήψη αποφάσεων και στην εκπαίδευση, και να αντιμετωπίζουν σημαντικά μειονεκτήματα σε σχέση με τους άνδρες. Τα δικαιώματα που διασφαλίζονται διά νόμου δεν έχουν καμία χρησιμότητα αν δεν διασφαλίζεται η πρακτική τήρησή τους.
<P>
" πολιτική βούληση της κυβέρνησης της Τουρκίας μπορεί να διασφαλίσει με τον καλύτερο τρόπο την τήρηση αυτών των δικαιωμάτων. Για να συμβεί αυτό, είναι απαραίτητος ο κοινωνικός διάλογος με τη συμμετοχή των οργανώσεων της κοινωνίας των πολιτών. Οι εκστρατείες ενημέρωσης θα είναι ο πιο αποτελεσματικός τρόπος προκειμένου να επικεντρωθεί η προσοχή της κοινωνίας στη διασφάλιση των δικαιωμάτων των γυναικών.
<P>
" συνεχιζόμενη βία κατά των γυναικών συγκλονίζει και είναι απαράδεκτο να συμβαίνει σε μια χώρα η οποία προσπαθεί να υιοθετήσει τις βασικές αρχές της ευρωπαϊκής ολοκλήρωσης. Αποτελεί στόχο της τουρκικής κυβέρνησης να αναζητήσει τα κατάλληλα μέσα για την επίλυση αυτού του επονείδιστου προβλήματος και για τη σταδιακή αντιμετώπισή του. Για αυτόν τον σκοπό, η Ευρωπαϊκή Ένωση μπορεί να παράσχει βοήθεια μέσω της ανταλλαγής εμπειριών των προγραμμάτων της και των βέλτιστων πρακτικών της.
<P>
Ελπίζω ότι η Τουρκία θα θελήσει να αποδεχτεί τη βοήθεια αυτή και θα αναλάβει πραγματικά δράση για την αντιμετώπιση αυτού του προβλήματος. Ευχαριστώ τη συνάδελφό μου βουλευτή κ. Bozkurt για το έργο της, γιατί η έκθεση είναι άριστη και συστήνω την έγκρισή της.
<SPEAKER ID="148" NAME="Μάριος Ματσάκης" AFFILIATION="ALDE">
(EN) Κύριε Πρόεδρε, θα ήθελα να συγχαρώ ολόθερμα την κ. Bozkurt για την εξαιρετική και σημαντική έκθεσή της, μια έκθεση η οποία θεωρώ ότι είναι ακόμη σημαντικότερη επειδή προέρχεται από μια γενναία ευρωπαία τουρκικής καταγωγής η οποία γνωρίζει και κατανοεί τις ιδιαίτερες συνθήκες και τους κανόνες μιας τουρκικής, ισλαμικής, εν μέρει κοσμικής και εν μέρει φονταμενταλιστικής κοινωνίας.
<P>
Ανατρέχοντας πολλά χρόνια πίσω, οι γυναίκες στην τουρκική κοινωνία θεωρούνταν περισσότερο ως αντικείμενα παρά ως ανθρώπινα όντα. Έχουν υποφέρει πάρα πολύ και μόνο τα τελευταία χρόνια αυτή η θλιβερή κατάσταση αρχίζει να αποκαθίσταται. Παρόλο, όμως, που έχουν σημειωθεί βήματα προς την ορθή κατεύθυνση, πρέπει να γίνουν πολλά ακόμη. Κατά τη γνώμη μου, μάλιστα, η πρόοδος δεν είναι η αναμενόμενη. Στην πραγματικότητα, σε μεγάλα τμήματα της Τουρκίας, ειδικά στα νοτιοανατολικά, οι γυναίκες εξακολουθούν να αντιμετωπίζονται ως πολίτες δεύτερης κατηγορίας και υφίστανται κατάφωρες διακρίσεις. Ο αναλφαβητισμός μεταξύ των γυναικών της Τουρκίας βρίσκεται σε επίπεδα ρεκόρ για μια χώρα με ευρωπαϊκό προσανατολισμό. Επιπλέον, ο βαθμός και η έκταση της βίας εις βάρος των γυναικών εξακολουθεί να είναι απαράδεκτα υψηλός και, δυστυχώς, σε πολλές περιπτώσεις γίνεται δεκτός από μεγάλα τμήματα της τουρκικής κοινωνίας ως ο κανόνας. " αχαρακτήριστη εγκληματική και παραβατική δραστηριότητα των εγκλημάτων τιμής εξακολουθεί να συμβαίνει πολύ συχνά στα χωριά και στις πόλεις της Τουρκίας.
<P>
Αληθεύει ότι η τουρκική κυβέρνηση καταβάλλει ορισμένες προσπάθειες να διορθώσει τα πράγματα. Για παράδειγμα, έχει τελευταία δοθεί πολύ προσοχή στην καλύτερη εκπαίδευση των γυναικών και στην εκπαίδευση της αστυνομίας και του δικαστικού σώματος, προκειμένου να αντιμετωπισθεί με περισσότερο πρόσφορο τρόπο η βία εις βάρος των γυναικών. Διεξάγεται μια πανεθνική ενημερωτική εκστρατεία και αυστηρότερη εφαρμογή της νομοθεσίας, αλλά δεν υπάρχουν τα επιθυμητά αποτελέσματα, επειδή πρέπει να σημειωθούν επίσης δραστικές αλλαγές σε κεντρικό πολιτικό επίπεδο.
<P>
Ο ίδιος ο πρωθυπουργός Ερντογάν επέστησε πρόσφατα την προσοχή στο "βαθύ κράτος" στην Τουρκία, το οποίο αντιτίθεται στις μεταρρυθμίσεις της κυβέρνησής του και αντιμάχεται την κοινοβουλευτική δημοκρατία. Αυτό το βαθύ κράτος, το οποίο υποστηρίζεται κυρίως από τον στρατό και άλλα ακραία εθνικιστικά στοιχεία, παρεμποδίζει την πρόοδο στην Τουρκία -και παρεμπιπτόντως, κυρία Resetarits- κρατά τους Τουρκοκύπριους απομονωμένους και την Κύπρο διαιρεμένη. Τέτοιες δυνάμεις δεν θέλουν απελευθερωμένες γυναίκες, ίσες με τους άνδρες από κάθε άποψη. Είναι καθήκον μας να υποστηρίξουμε αυτήν την έκθεση και να απελευθερώσουμε τις γυναίκες της Τουρκίας.
<SPEAKER ID="149" NAME="Lydia Schenardi" AFFILIATION="NI">
(FR) Κύριε Πρόεδρε, κυρίες και κύριοι, εκτός από σαφήνεια, η έκθεση της συναδέλφου μου βουλευτή, κ. Bozkurt, διαθέτει το μεγάλο προτέρημα ότι συνοψίζει τη θλιβερή πραγματικότητα των δικαιωμάτων των γυναικών στην Τουρκία.
<P>
Πράγματι, παρά τις δηλώσεις προθέσεως εκ μέρους των τουρκικών αρχών και τις ψευτομεταρρυθμίσεις που πραγματοποιήθηκαν στον τομέα των ανθρωπίνων δικαιωμάτων, η αλήθεια είναι ότι η οικογενειακή βία, τα εγκλήματα τιμής και οι υποχρεωτικοί γάμοι εξακολουθούν να αυξάνονται και ότι οι διακρίσεις σε βάρος των γυναικών στον εργασιακό χώρο και στην εκπαίδευση εξακολουθούν να υφίστανται .
<P>
Ωστόσο, αυτή η διαπίστωση δεν πρέπει να μας κάνει να λησμονούμε ότι, παρότι ισχύει ότι αυτές οι παραβιάσεις των δικαιωμάτων των γυναικών δεν συνάδουν με την έννοια των ανθρωπίνων δικαιωμάτων, όπως ορίζονται για παράδειγμα στον Χάρτη Θεμελιωδών Δικαιωμάτων, παραμένει το γεγονός ότι η Τουρκία δεν είναι ευρωπαϊκή και ότι το μέλλον της δεν θα πρέπει να βρίσκεται στην Ευρωπαϊκή Ένωση.
<P>
Πράγματι, παρόλο που, όπως φαίνεται, έχουν ικανοποιηθεί όλα τα οικονομικά, νομικά και κοινωνικά κριτήρια που ορίστηκαν στη Διάσκεψη Κορυφής της Κοπεγχάγης, η Τουρκία, με πληθυσμό που αποτελείται κατά 99% από μουσουλμάνους και με έδαφος που βρίσκεται κατά 94% στην Ασία, θα εξακολουθήσει να μην συμμερίζεται τις αξίες μας, οι οποίες φέρουν τη σφραγίδα του Χριστιανισμού και του ανθρωπισμού.
<P>
" Τουρκία είναι μια όμορφη χώρα, μια μεγάλη χώρα, με έναν γενναίο, υπερήφανο και φιλόξενο λαό . Ασφαλώς και πρέπει να διαφυλάξουμε τις προνομιακές σχέσεις που διατηρούμε ήδη με την Τουρκία στο πλαίσιο της τελωνιακής ένωσης, αλλά σε καμία περίπτωση δεν μπορεί και ούτε πρέπει να προσχωρήσει η Τουρκία στην Ευρωπαϊκή Ένωση.
<SPEAKER ID="150" NAME="Joel Hasse Ferreira" AFFILIATION="PSE">
(PT) Κύριε Πρόεδρε, η διαδικασία αξιολόγησης της συμμόρφωσης της Τουρκίας με τα κριτήρια προσχώρησης στην ΕΕ αφορά τη συχνή αποτίμηση της προόδου που έχει επιτευχθεί, κυρίως για τα ανθρώπινα δικαιώματα.
<P>
Σε αυτό το πλαίσιο, η άριστη έκθεση της κ. Bozkurt δίνει μεγάλη έμφαση στον τρόπο εξέλιξης της κατάστασης των γυναικών στην Τουρκία, γεγονός για το οποίο αξίζει να επαινεθεί. Θα ήθελα να τονίσω ορισμένες από τις συστάσεις της έκθεσης: κίνητρα για τους κοινωνικούς εταίρους για την προώθηση της συμμετοχής των γυναικών στον κοινωνικό διάλογο, έκκληση στις τουρκικές αρχές για την καθιέρωση ενός συστήματος παρακολούθησης για την παραμονή των γυναικών στο εκπαιδευτικό σύστημα, σύστημα ποσοστώσεων που ισχύει σε διάφορες χώρες -από την Ιβηρική Χερσόνησο έως την Σκανδιναβία- για τη διασφάλιση της ισότιμης εκπροσώπησης των γυναικών στους εκλογικούς καταλόγους, συμβουλές προς τους δικαστές για την επιβολή αυστηρών ποινών για "εγκλήματα τιμής" και υποχρεωτικούς γάμους, μια εκστρατεία προώθησης της εικόνας των γυναικών ως φορέων προώθησης της οικονομικής και κοινωνικής εξέλιξης, και την ένταξη των κοινωνικών εταίρων και ορισμένων ΜΚΟ στη Συμβουλευτική Επιτροπή για την Κατάσταση των Γυναικών.
<P>
" έκθεση της κ. Bozkurt αποτελεί, επομένως, μια εξαιρετική συμβολή στην πρόοδο της αξιολόγησης της κατάστασης των γυναικών στην Τουρκία. Κυρίες και κύριοι, θα ήθελα να αδράξω την ευκαιρία αυτή για να σας πληροφορήσω ότι μπορεί να επιτευχθεί πρόοδος όσον αφορά την κατάσταση των γυναικών σε όλη την Ευρώπη. Χθες στην Πορτογαλία, οι πολίτες της Πορτογαλίας συμμετείχαν σε δημοψήφισμα όσον αφορά την αποποινικοποίηση της εθελούσιας διακοπής της κύησης. Ήταν μια σημαντική ημέρα για την Πορτογαλία και μια θαυμάσια ημέρα για τις γυναίκες.
<SPEAKER ID="151" NAME="Frank Vanhecke" AFFILIATION="ITS">
(NL) Κύριε Πρόεδρε, κυρίες και κύριοι, δεν ήταν πιθανότατα πρόθεση της εισηγήτριας, αλλά δεν υπάρχει καμία αμφιβολία σήμερα ότι η έκθεση Bozkurt αποτελεί άλλη μία απεικόνιση του γεγονότος ότι η Τουρκία απλώς δεν ανήκει στην Ευρώπη. Πράγματι, είναι λάθος να σκεφτόμαστε ότι η Τουρκία είναι απλώς μια χώρα όπου ορισμένα πράγματα πρέπει να διορθωθούν και ότι όλα μπορούν να επιλυθούν με λίγους νέους νόμους και κανόνες ή με την απορρόφηση μερικών εκατοντάδων σελίδων του κοινοτικού κεκτημένου, κατόπιν δε τούτου υποτίθεται ότι δημιουργείται ένα νέο κράτος μέλος. Αυτό είναι απαράδεκτο. Πρώτον, οι Ευρωπαίοι είναι άνθρωποι οι οποίοι ζουν σε ένα πολύ συγκεκριμένο ευρωπαϊκό γεωγραφικό πλαίσιο και αυτό το πλαίσιο δεν συμπεριλαμβάνει την Τουρκία. Επιπλέον, οι Ευρωπαίοι είναι επίσης άνθρωποι οι οποίοι αποτελούν μέρος μιας εξαιρετικά καθορισμένης κοινωνίας νόμων και κοινωνίας αξιών, η οποία περιλαμβάνει, μεταξύ άλλων, την ισότητα των φύλων. Άλλοι τομείς που διαδραματίζουν ρόλο είναι ο πολιτισμός, η νοοτροπία, ακόμη και η θρησκεία, όταν αυτή η θρησκεία, όπως στην περίπτωση του Ισλάμ, δεν περιορίζεται σε εσωτερική αντίληψη, αλλά θέλει να επιβάλει τους απαρχαιωμένους και, σε αρκετές περιπτώσεις, τους απόλυτα αξιοκατάκριτους κανόνες όσον αφορά το σύνολο της κοινότητας. Επιστρέφοντας στο θέμα αυτής της έκθεσης, θα έλεγα ότι η Τουρκία είναι αναμφίβολα η πιο σύγχρονη ισλαμική χώρα, αλλά παραμένει, όσον αφορά τα δικαιώματα των γυναικών, οπισθοδρομική. Πράγματι, είναι μια ισλαμική χώρα όπου οι γυναίκες θεωρούνται κατώτερες, γεγονός που δεν θα βελτιωθεί όσο ο εξισλαμισμός κερδίζει έδαφος· μάλλον το αντίθετο. Ας σταματήσουμε, επομένως, να αντιμετωπίζουμε τα συμπτώματα αλλά την αιτία, η οποία είναι το γεγονός ότι η Τουρκία μπορεί να είναι μια γειτονική χώρα, αλλά δεν μπορεί ποτέ να γίνει ευρωπαϊκή.
<SPEAKER ID="152" NAME="Lidia Joanna Geringer de Oedenberg" AFFILIATION="PSE">
(PL) Κύριε Πρόεδρε, η έλλειψη συμμετοχής των γυναικών στην κοινωνική, οικονομική και πολιτική ζωή της Τουρκίας, αποτελεί κυρίως το αποτέλεσμα της έλλειψης σωστής πρόσβασης στην εκπαίδευση. Ενώ εκτιμώνται οι αλλαγές που έχουν γίνει, πρέπει να τονιστεί ότι εξακολουθεί να υπάρχει μεγάλο ποσοστό αναλφαβητισμού μεταξύ κοριτσιών και γυναικών στην Τουρκία. Εκτιμήσεις που παρέσχε η UNICEF αποδεικνύουν ότι κάθε χρόνο 600 000 - 800 000 κορίτσια από την Τουρκία δεν πηγαίνουν στο σχολείο γιατί οι οικογένειές τους το απαγορεύουν ή απλά γιατί η πρόσβασή τους στο σχολείο είναι δύσκολη.
<P>
Ωστόσο, οι γυναίκες στην Τουρκία αντιμετωπίζουν επίσης και άλλα προβλήματα. " βία κατά των γυναικών είναι συνηθισμένη και τα εγκλήματα τιμής, καθώς και οι υποχρεωτικοί γάμοι παραβιάζουν το θεμελιώδες ανθρώπινο δικαίωμα να λαμβάνει ο καθένας τις δικές του αποφάσεις για τη ζωή του. Σε ορισμένα τμήματα της Νοτιοανατολικής Τουρκίας, τα κορίτσια δεν εγγράφονται καν στο ληξιαρχείο κατά τη γέννησή τους, κάτι που έχει ως αποτέλεσμα να στερούνται δικαιωμάτων, καθώς και πρόσβασης στην εκπαίδευση και τις υπηρεσίες υγείας.
<P>
Οι γυναίκες διαδραματίζουν έναν πολύ μικρό ρόλο στην πολιτική ζωή της Τουρκίας, και το κοινοβούλιο της Τουρκίας δεν διαθέτει μόνιμη επιτροπή για τα δικαιώματα των γυναικών και την ισότητα. " τουρκική κυβέρνηση πρέπει να εφαρμόσει τη νομοθεσία για τα δικαιώματα των γυναικών το συντομότερο δυνατό, ώστε αυτά τα δικαιώματα να μπορούν να εφαρμοστούν αποτελεσματικά στην πράξη. Δημόσια όργανα όπως τα δικαστήρια, η αστυνομία και το σύστημα υγείας πρέπει να διασφαλίζουν την προστασία και να παρέχουν κάθε δυνατή βοήθεια στις γυναίκες οι οποίες καταγγέλλουν την άσκηση βίας εις βάρος τους. Οι κοινωνικοί εταίροι πρέπει επίσης να διαδραματίσουν σημαντικό ρόλο προωθώντας τα δικαιώματα των γυναικών και οργανώνοντας συζητήσεις ή μαθήματα για την προαγωγή της εικόνας των γυναικών ως ισότιμων πολιτών της Τουρκίας που μπορούν να διαδραματίσουν σημαντικό ρόλο στην οικονομική και πολιτική ζωή της χώρας τους.
<P>
Τέλος, θα ήθελα να συγχαρώ την κ. Bozkurt για τη σημαντική της έκθεση, η οποία ελπίζω πως θα συμβάλει στις περαιτέρω θετικές αλλαγές όσον αφορά την κατάσταση των γυναικών στην Τουρκία.
<SPEAKER ID="153" NAME="Teresa Riera Madurell" AFFILIATION="PSE">
(ES) Θα ήθελα να ξεκινήσω συγχαίροντας την κ. Bozkurt για το έργο της και για την παρακολούθηση της κατάστασης των γυναικών στην Τουρκία. Χάρη στην καλή εργασία της, το θέμα των δικαιωμάτων των γυναικών εξετάζεται ισότιμα με άλλες πολιτικές. Πιστεύω ότι γράφετε ιστορία από αυτήν την άποψη, κυρία Bozkurt. Συγχαρητήρια!
<P>
Έχοντας παρακολουθήσει στενά αυτήν τη διαδικασία, την πρώτη σας έκθεση, τις εξαιρετικά ενδιαφέρουσες συναντήσεις εργασίας που είχε μια αντιπροσωπεία της Επιτροπής Δικαιωμάτων των Γυναικών και Ισότητας των Φύλων στην Κωνσταντινούπολη και στην Άγκυρα, και τώρα αυτήν τη δεύτερη έκθεση, πρέπει να πω ότι συμφωνώ μαζί σας ότι πρέπει να διασφαλίσουμε τώρα ότι η νομοθεσία σχετικά με τα δικαιώματα των γυναικών δε θα ανακληθεί.
<P>
Αν και η βελτίωση της νομοθεσίας σε αυτό το πεδίο ήταν, σε γενικές γραμμές, επιτυχής, είναι επείγον να δημιουργήσουμε το κατάλληλο περιβάλλον για να καταστήσουμε δυνατή την εφαρμογή των νομοθετικών μεταρρυθμίσεων. Είναι πολύ δύσκολο να συνεχίσουμε να σημειώνουμε πρόοδο αν οι σημαντικές αλλαγές που έχουν εισαχθεί στη νομοθεσία δεν εφαρμόζονται στην πράξη. Οι γυναίκες πρέπει να είναι σε θέση να βλέπουν τη βελτίωση της κατάστασής τους στην καθημερινή τους ζωή. Το θέμα δεν είναι να έχουν απλώς δικαιώματα, αλλά και να είναι σε θέση να διαμαρτύρονται στην πράξη όταν αυτά δεν γίνονται σεβαστά. Μόνο επιταχύνοντας την πρακτική εφαρμογή των νομοθετικών μεταρρυθμίσεων σε όλη την επικράτεια θα είμαστε σε θέση να διασφαλίσουμε τη διατήρηση της νέας νομοθεσίας σχετικά με τα δικαιώματα των γυναικών.
<P>
Θα ήθελα επίσης να υπογραμμίσω ότι είναι ιδιαίτερα σημαντική η προθυμία των τουρκικών αρχών να αντιμετωπίσουν περιπτώσεις βίας κατά των γυναικών και να δεχτούν τη χρήση μέτρων θετικής δράσης προκειμένου να καταπολεμηθούν οι ανισότητες των φύλων.
<P>
Θα ήθελα, τέλος, να επισημάνω την προθυμία της κυβέρνησης να διεξάγει διάλογο και να συντονιστεί καλύτερα με γυναικείες οργανώσεις που δραστηριοποιούνται στον τομέα της ισότητας των φύλων, και επομένως θεωρώ ότι είναι πολύ ενδεδειγμένο το αίτημα της εισηγήτριας να παράσχει η Ευρωπαϊκή Επιτροπή στήριξη προκειμένου να διευκολυνθεί αυτή η συνεργασία. Συγχαρητήρια και πάλι, κυρία Bozkurt.
<SPEAKER ID="154" NAME="Meglena Kuneva">
Μέλος της Επιτροπής. (EN) Κύριε Πρόεδρε, θα ήθελα να ευχαριστήσω το Κοινοβούλιο για αυτήν τη συζήτηση και τους βουλευτές για τις παρατηρήσεις τους. Πιστεύω ότι μπορούμε να συμφωνήσουμε όλοι ότι, παρά τις πρόσφατες θετικές εξελίξεις, η κατάσταση όσον αφορά τα δικαιώματα των γυναικών στην Τουρκία πρέπει να βελτιωθεί. Ενώ έχει σημειωθεί πρόοδος προς την κατεύθυνση της βελτίωσης της νομοθεσίας, η εφαρμογή παραμένει μια πρόκληση και πρέπει να επισπευσθεί.
<P>
Προσβλέπουμε τώρα σε περαιτέρω θετικές εξελίξεις και ελπίζουμε ότι το έργο του Ευρωπαϊκού Κοινοβουλίου και της Επιτροπής θα συμβάλει σε αυτήν τη διαδικασία. Τελευταίο αλλά όχι έσχατο, θα ήθελα να υπογραμμίσω τη σημασία της συμμετοχής της κοινωνίας των πολιτών σε αυτήν την προσπάθεια.
<P>
Θα ήθελα να αναφέρω εν συντομία ορισμένα αριθμητικά στοιχεία τα οποία ίσως σας ενδιαφέρουν. Αφορούν τα κονδύλια που διαθέτει η Επιτροπή. Καταπολέμηση της ενδοοικογενειακής βίας κατά των γυναικών: 2,968 εκατομμύρια ευρώ. Ενίσχυση της κοινωνίας των πολιτών κατά την προενταξιακή διαδικασία: 2,5 εκατομμύρια ευρώ. Ίδρυση κέντρων περίθαλψης γυναικών θυμάτων ενδοοικογενειακής βίας: 8,5 εκατομμύρια ευρώ. Μέσω αυτών και πολλών άλλων δραστηριοτήτων, η Επιτροπή θα συνεχίσει να υποστηρίζει αυτό στο οποίο επικεντρώνεται η παρούσα έκθεση.
<P>
Επιτρέψτε μου να εκφράσω ακόμη μία φορά την ευγνωμοσύνη μου στην εισηγήτρια για την εξαιρετική δουλειά που έχει γίνει.
<SPEAKER ID="155" NAME="Πρόεδρος">
" συζήτηση έληξε.
<P>
" ψηφοφορία θα διεξαχθεί αύριο, στις 12.00.

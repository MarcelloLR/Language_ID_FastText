<CHAPTER ID="007">
Αιτιολογήσεις ψήφου
<SPEAKER ID="139" NAME="Bernat Joan i Marí" AFFILIATION="Verts/ALE">
(EN) Κύριε Πρόεδρε, δυστυχώς, η ψηφοφορία σχετικά με την ειρηνευτική διαδικασία στη Χώρα των Βάσκων δυναμιτίστηκε κατά κάποιον τρόπο από τα διαδικαστικά μέτρα, όμως φρονώ ότι η σημερινή ημέρα είναι θετική για την εν λόγω διαδικασία διότι το Ευρωπαϊκό Κοινοβούλιο την στηρίζει και μετέχει σε αυτήν. Αυτό είναι αναγκαίο για την επίλυση της πολιτικής σύγκρουσης που διαδραματίζεται επί του παρόντος στη Χώρα των Βάσκων και στο ισπανικό κράτος.
<P>
Πρέπει τώρα να ληφθούν μέτρα για την επίλυση των προβλημάτων στη Χώρα των Βάσκων. Είναι μεν αναγκαία η κατάπαυση όλων των ενόπλων δραστηριοτήτων και η εξάρθρωση της τρομοκρατικής οργάνωσης ΕΤΑ, όμως η πολιτική σύγκρουση πρέπει επίσης να αντιμετωπιστεί και να επιλυθεί. Αν δεν ασκηθούν πιέσεις για την επίλυση του πολιτικού ζητήματος, η κατάσταση στο μέλλον ενδέχεται να εξελιχθεί πολύ άσχημα.
<P>
" συμμετοχή του Ευρωπαϊκού Κοινοβουλίου είναι πολύ σημαντική, διότι τώρα διαθέτουμε έναν συγκεκριμένο στίβο για την επίλυση της σύγκρουσης, και αυτή είναι μάλλον η μόνη δυνατή διέξοδος. " Ευρώπη είναι το πλαίσιο στο οποίο πρέπει να επιλυθεί αυτό το ζήτημα. Βρήκαμε πράγματι τον κατάλληλο στίβο.
<P>
" βασκική κοινότητα, μαζί με τα πολιτικά κόμματα, τα συνδικάτα και την Ευρωπαϊκή Ένωση, πρέπει επίσης να μετέχει στη διαδικασία επίλυσης.
<SPEAKER ID="140" NAME="Josu Ortuondo Larrea" AFFILIATION="ALDE">
(ES) Κύριε Πρόεδρε, ως βάσκος πολιτικός αντιπρόσωπος, δεν πιστεύω ότι κάνω λάθος λέγοντας ότι, για τη μεγάλη πλειονότητα των βάσκων πολιτών, του Euskadi ή του Euskal Herria, σήμερα είναι μια μεγάλη ημέρα, μια ιστορική ημέρα, κατά την οποία το Κοινοβούλιο, το θεσμικό όργανο που εκπροσωπεί όλους τους Ευρωπαίους, συμφωνεί επιτέλους να στρέψει την προσοχή του σε ένα μέρος της εσωτερικής του επικράτειας που πλήττεται από μια σύγκρουση εδώ και πάρα πολύ καιρό, μια σύγκρουση η οποία, επειδή δεν αντιμετωπίστηκε σωστά ή έγκαιρα, οδήγησε μια ομάδα εξτρεμιστών να καταφύγει στη βία τα τελευταία χρόνια, σκορπίζοντας θάνατο και πόνο.
<P>
Σήμερα, η βασκική κοινωνία έχει απορρίψει τη χρήση της βίας για την επίτευξη πολιτικών στόχων και ευτυχώς φαίνεται ότι υποστηρίζει πραγματικά μια δημοκρατική λύση στη σύγκρουση.
<P>
Καλώ όσους δεν ήθελαν να δώσουν μια ευκαιρία να μιλήσουν οι πολίτες και όχι οι βόμβες, να αναλογιστούν και να κοιτάξουν στο μέλλον, και, εφόσον έλαβε την πλειοψηφία αυτού του Κοινοβουλίου, να δεχτούν δημοκρατικά το ψήφισμα που εγκρίθηκε και να επιτρέψουν την πρόοδο της διαδικασίας.
<P>
Τέλος, εξ ονόματος της πλειοψηφίας του βασκικού λαού, θα ήθελα να ευχαριστήσω όλους τους βουλευτές του Ευρωπαϊκού Κοινοβουλίου, το οποίο, ψηφίζοντας με πλειοψηφία υπέρ αυτής της πρότασης ψηφίσματος, μας δίνει την ευκαιρία να επιτύχουμε την ειρήνη.
<P>
Ελπίζω ότι δεν θα σας απογοητεύσουμε.
<SPEAKER ID="141" NAME="Gérard Onesta" AFFILIATION="Verts/ALE">
(FR) Κύριε Πρόεδρε, παρεμβαίνω εδώ ως μέλος του ΕΚ που εκπροσωπεί τη Χώρα των Βάσκων, δεδομένου ότι η εκλογική μου περιφέρεια καλύπτει το Ipar Euskadi, το βόρειο δηλαδή τμήμα της. Είναι μια πολύ σημαντική μέρα για το Ευρωπαϊκό Κοινοβούλιο, αφού αποφασίσαμε, ως καλοί Ευρωπαίοι, να εφαρμόσουμε την ευρωπαϊκή μέθοδο, που καθιστά τον διάλογο τη μόνη λύση στη βία.
<P>
Τα συστατικά της διαδικασίας που ακολουθείται στη Χώρα των Βάσκων είναι τα ακόλουθα: καταρχάς, η παύση της βίας· δεύτερον, η έναρξη μιας συζήτησης χωρίς αποκλεισμούς, δεδομένου ότι κάνουμε ειρήνη με εχθρούς μας και όχι με τους φίλους μας· τρίτον, η κατάλληλη διεξαγωγή μιας τίμιας συζήτησης, της οποίας η έκβαση δεν είναι προκαθορισμένη· τέλος, το αποτέλεσμα της διαδικασίας, το οποίο, όποιο και αν είναι, πρέπει να επικυρωθεί από τους πολίτες.
<P>
Προτρέπω τη Γαλλία να εμπλακεί στη διαδικασία. Πρέπει πράγματι να σταματήσουμε να είμαστε υποκριτές: η Χώρα των Βάσκων βρίσκεται κι από τις δύο πλευρές των Πυρηναίων. Τελειώνω με μια πολύ όμορφη φράση που διάβασα σε έναν τοίχο στη Χώρα των Βάσκων, η οποία αποδίδεται στον Γκάντι, νομίζω: "Δεν υπάρχει δρόμος της ειρήνης. " ειρήνη είναι ο δρόμος".
<SPEAKER ID="142" NAME="Raül Romeva i Rueda" AFFILIATION="Verts/ALE">
(ES) Όπως και προηγούμενοι ομιλητές, θα ήθελα να συγχαρώ το Ευρωπαϊκό Κοινοβούλιο που δημιούργησε ένα νέο ορόσημο στον δρόμο για την ειρήνη στη Χώρα των Βάσκων.
<P>
Δεν ήταν εύκολο έργο· το έχουμε δει αυτό και το έχουμε υποστεί, αλλά τα πράγματα δεν είναι ποτέ απλά όταν πρόκειται για ειρηνευτικές διαδικασίες. Τις τελευταίες ημέρες είδαμε ορισμένες κινήσεις και στάσεις που δεν βοηθούν καθόλου στην επίλυση της βασκικής σύγκρουσης, αλλά αυτός δεν πρέπει να είναι λόγος να σταματήσουμε τις προσπάθειές μας την εξεύρεση μιας λογικής λύσης που θα οδηγήσει μια περίπλοκη κατάσταση προς ένα πλαίσιο πολιτικού διαλόγου, στο οποίο δεν υπάρχει περιθώριο για κανένα είδος βίας.
<P>
Ουσιαστικά, αυτό ψηφίσαμε και εγκρίναμε σήμερα: καταδίκη της βίας, αλληλεγγύη προς όλα τα θύματα και υποστήριξη της ειρήνης. Είναι λυπηρό να διαπιστώνουμε ότι δεν είναι όλοι πρόθυμοι να αναλάβουν αυτό το έργο, αλλά είμαστε αρκετοί για να δείξουμε ότι είμαστε πραγματικά στην αρχή του τέλους.
<P>
Ελπίζω ότι εκείνοι που δεν μας υποστήριξαν σε αυτό το ψήφισμα θα συνειδητοποιήσουν τελικά ότι αυτή είναι η σωστή κατεύθυνση που πρέπει να ακολουθήσουμε.
<SPEAKER ID="143" NAME="Pál Schmitt" AFFILIATION="PPE-DE">
(HU) Θέλω να επισημάνω ότι οι προσπάθειες της ισπανικής κυβέρνησης να ξεκινήσει διάλογο με την τρομοκρατική οργάνωση ΕΤΑ δεν είναι κάτι το νέο. Όταν ήμουν πρεσβευτής της Ουγγαρίας, διαπίστωσα ότι όλες οι δημοκρατικές κυβερνήσεις διεξήγαν διαπραγματεύσεις με εκπροσώπους της εν λόγω οργάνωσης. Αυτό το έπραξαν η κυβέρνηση Suárez, διάφορες κυβερνήσεις με πρωθυπουργό τον Felipe González, καθώς και η κυβέρνηση του José María Aznar. Γιατί έλαβα αρχικά τον λόγο και γιατί λαμβάνω και τώρα τον λόγο εξ ονόματος των 13 ούγγρων βουλευτών του Ευρωπαϊκού Λαϊκού Κόμματος; Διότι, κατά τη γνώμη μας, το ζήτημα του σεβασμού των δικαιωμάτων των μειονοτήτων είναι εξαιρετικά σημαντικό. Πολλοί ούγγροι συμπατριώτες μας ζουν ως μειονότητες εκτός των συνόρων της Ουγγαρίας. Οφείλουμε να καταστήσουμε σαφές το εξής: τα δικαιώματα των μειονοτήτων πρέπει να προστατεύονται βάσει των αρχών του κράτους δικαίου και των ευρωπαϊκών κανόνων. Θέλω δε να υπογραμμίσω ότι, ανεξάρτητα από το πώς ψήφισε ο καθένας μας, θα συνεχίσουμε να υπερασπιζόμαστε τα ανθρώπινα και μειονοτικά δικαιώματα, ενώ καταδικάζουμε τη χρήση βίας και τρομοκρατίας σε κάθε μορφή τους.
<SPEAKER ID="144" NAME="Frank Vanhecke" AFFILIATION="NI">
(NL) Κύριε Πρόεδρε, ως μη εγγεγραμμένοι βουλευτές του ΕΚ, δεν είχαμε την ευκαιρία να ασκήσουμε κριτική ή να προσθέσουμε οτιδήποτε στα κείμενα, και γι' αυτό δεν μπορέσαμε να υπερψηφίσουμε καμία από τις προτάσεις ψηφίσματος. Όσον αφορά το ένα κείμενο, δεν μπορούσαμε να ταχθούμε υπέρ, καθότι δεν είναι δυνατόν να συμφωνήσουμε με ένα ψήφισμα σύμφωνα με το οποίο η Χώρα των Βάσκων δεν μπορεί, καταρχήν, να είναι ανεξάρτητη. Στην περίπτωση του άλλου κειμένου, δεν μπορούσαμε επίσης να ψηφίσουμε υπέρ, διότι θεωρούμε ότι, σε ομαλές πολιτικές συνθήκες, η διεξαγωγή συνομιλιών είναι δυνατή μόνο μεταξύ πλευρών οι οποίες αποκηρύσσουν πλήρως τη βία -η οποία συχνά ταυτίζεται με το κοινό έγκλημα- ή τουλάχιστον την καταδικάζουν.
<P>
" ουσία του ζητήματος, ωστόσο, είναι ότι η ίδια η Ευρωπαϊκή Ένωση, ή τα θεσμικά της όργανα, δεν πρέπει να παρεμβαίνουν στις εσωτερικές υποθέσεις της Ισπανίας ή της Χώρας των Βάσκων, ώστε να μην καταστεί η απόσχιση ή η παραμονή της Χώρας των Βάσκων στην Ισπανία, ακόμη πιο περίπλοκη απ' όσο, μέσω δημοκρατικών διαδικασιών, επιθυμεί το εκλογικό σώμα. Πρέπει να αφήσουμε την Ισπανία και τη Χώρα των Βάσκων να λάβουν οι ίδιες τις σχετικές αποφάσεις μέσω ειρηνικών διαπραγματεύσεων και κατά τρόπο δημοκρατικό.
<SPEAKER ID="145" NAME="Rosa Díez González" AFFILIATION="PSE">
(ES) Κύριε Πρόεδρε, είμαι κι εγώ βάσκα πολιτική αντιπρόσωπος. Βάσκα και Ισπανίδα.
<P>
Θα ήθελα να δηλώσω στο Κοινοβούλιο ότι η βασκική κοινωνία ήταν ανέκαθεν κατά της τρομοκρατίας, όχι μόνο τώρα. Θα ήθελα να δηλώσω στο Κοινοβούλιο ότι η τρομοκρατική ομάδα ETA δεν είναι μια εξτρεμιστική οργάνωση, είναι μια τρομοκρατική οργάνωση, η οποία για σαράντα χρόνια δολοφονεί παραβιάζοντας την ισπανική δημοκρατία. Θα ήθελα να δηλώσω στο Κοινοβούλιο ότι δεν υπάρχει καμία πολιτική σύγκρουση στην Ισπανία διαφορετική από αυτές οποιασδήποτε άλλης δημοκρατικής χώρας στην Ευρωπαϊκή Ένωση. Αυτές είναι πολιτικές συγκρούσεις που ενυπάρχουν στη δημοκρατία. Αυτό που υπάρχει στην Ισπανία, στη Χώρα των Βάσκων, είναι μια τρομοκρατική οργάνωση, που λέγεται ETA, η οποία δολοφονεί παραβιάζοντας τη δημοκρατία εδώ και σαράντα χρόνια.
<P>
Κύριε Πρόεδρε, δεν ψήφισα για κανένα από τα ψηφίσματα σε μια πολιτική κίνηση που δηλώνει την αντίθεσή μου προς μια συζήτηση με τίτλο "σχετικά με την ειρηνευτική διαδικασία στην Ισπανία" επειδή είμαι πενήντα τεσσάρων ετών, κύριε Πρόεδρε, και δεν έχω ζήσει ποτέ τον πόλεμο, έχω ζήσει όλη μου τη ζωή στη Χώρα των Βάσκων και στη Χώρα των Βάσκων δεν μας λείπει η ειρήνη, μας λείπει η ελευθερία.
<P>
" πρόκληση είναι επομένως η ελευθερία, και το να μιλάμε για μια ειρηνευτική διαδικασία μπορεί να ενθαρρύνει ορισμένους ανθρώπους να έχουν το θράσος να ισχυριστούν ότι η τρομοκρατία είναι προϊόν πολιτικής σύγκρουσης, και δεν υπάρχει καμία πολιτική σύγκρουση στη χώρα μας.
<SPEAKER ID="450" NAME="Jean-Pierre Audy " AFFILIATION="PPE-DE">
γραπτώς. - (FR) Υπερψήφισα την πρόταση ψηφίσματος που κατέθεσε η συνάδελφός μου, η κ. Grossetête, εξ ονόματος της Ομάδας του Ευρωπαϊκού Λαϊκού Κόμματος (Χριστιανοδημοκράτες) και των Ευρωπαίων Δημοκρατών σε σχέση με την ειρηνευτική διαδικασία στην Ισπανία σε ό,τι αφορά τα προβλήματα που υπάρχουν στη Χώρα των Βάσκων. Χαιρετίζω το γεγονός ότι το Ευρωπαϊκό Κοινοβούλιο καταδίκασε μια μία φωνή τη χρήση βίας, απέτισε φόρο τιμής στα θύματα της τρομοκρατίας και απηύθυνε έκκληση για την πλήρη αποκατάσταση της ειρήνης. Λυπούμαι που οι πολιτικές ομάδες δεν κατάφεραν να συμφωνήσουν επί ενός κοινού κειμένου σε ένα τόσο σοβαρό θέμα, λαμβάνοντας βεβαίως υπόψη ότι η αντιμετώπιση αυτού του ζητήματος εμπίπτει πρωτίστως στην αρμοδιότητα των ενεχόμενων κρατών μελών, ήτοι της Ισπανίας και της Γαλλίας και των πολιτικών δυνάμεων σε αυτές τις χώρες. Ελπίζω να υπερισχύσει η λογική και είμαι ευτυχής που συνένωσα τη φωνή μου με τις φωνές όλων αυτών που έχουν την πεποίθηση ότι αυτή η κατάσταση πρέπει να διευθετηθεί ειρηνικά, μέσω της δημοκρατίας.
<SPEAKER ID="146" NAME="Frieda Brepoels " AFFILIATION="PPE-DE">
γραπτώς. - (NL) Εκφράζουμε τη λύπη μας για το γεγονός ότι δεν κατέστη δυνατή η έγκριση κοινού ψηφίσματος επειδή οι πολιτικές διαφορές μεταξύ των ισπανικών κομμάτων είναι πολύ μεγάλες σε αυτό το θέμα. Παρ' όλα αυτά, όλοι συμφωνούμε ως προς το ότι ο διάλογος είναι ο μόνος τρόπος επίτευξης ειρηνικής λύσης. Για να συμβεί αυτό, όλες οι δημοκρατικές δυνάμεις πρέπει να ενωθούν και να διευκολύνουν την αναζήτηση πολιτικής λύσης μεταξύ όλων των εθνοτήτων της Ισπανίας. Είναι, συνεπώς, απαράδεκτο να καταδικάζεται εκ των προτέρων κάθε δημοκρατική διαδικασία η οποία, βάσει του δικαιώματος της αυτοδιάθεσης, συνεπάγεται μεταβολή των εσωτερικών συνόρων της ΕΕ. Έτσι καταδικάζεται αμέσως κάθε δημοκρατική και ειρηνική διαδικασία η οποία οδηγεί σε μεγαλύτερη αυτονομία και ανεξαρτησία σε άλλα ευρωπαϊκά κράτη μέλη. Στο Βέλγιο, για παράδειγμα, το αίτημα για ανεξαρτησία της Φλάνδρας γίνεται όλο και πιο έντονο. Φρονώ ότι η περιφερειοποίηση και ο εξευρωπαϊσμός μπορούν να συνδυαστούν αρμονικά.
<P>
Το κόμμα μου, το N-VA -Νέα Φλαμανδική Συμμαχία- τάσσεται υπέρ μιας ειρηνικής Ευρώπης στην οποία όλοι οι λαοί έχουν την ευκαιρία να αναπτυχθούν, βάσει του δικαιώματος της αυτοδιάθεσης και σύμφωνα με το πνεύμα της "ενότητας στη διαφορετικότητα". Γι' αυτό η σημερινή συζήτηση για μια πιθανή ειρηνευτική λύση δεν μπορεί να εστιάζεται αποκλειστικά στο θέμα της τρομοκρατίας.
<SPEAKER ID="147" NAME="Bairbre de Brún " AFFILIATION="GUE/NGL">
γραπτώς. - (EN) Μετά την ανακοίνωση της εκεχειρίας από την ΕΤΑ τον Μάρτιο του τρέχοντος έτους, το Sinn Féin υποστήριξε ότι δημιουργείται μια μοναδική ευκαιρία για τη διευθέτηση της σύγκρουσης στη Χώρα των Βάσκων. Όλες οι πολιτικές δυνάμεις, περιλαμβανομένης της Ευρωπαϊκής Ένωσης, οι οποίες θεωρούν ότι αυτό αποτελεί σημαντικό πολιτικό στόχο πρέπει να καταβάλουν κάθε δυνατή προσπάθεια ώστε να διασφαλίσουν την εκμετάλλευση αυτής της ευκαιρίας.
<P>
Είναι λυπηρό το γεγονός ότι και τα δύο ψηφίσματα που κατατέθηκαν σήμερα στο Σώμα δεν θίγουν τα κεντρικά ζητήματα ή το στάδιο στο οποίο βρίσκεται σήμερα η ειρηνευτική διαδικασία. Το ψήφισμα της Ομάδας ΕΛΚ-ΕΔ τασσόταν κατά της ειρηνευτικής διαδικασίας. Το κοινό ψήφισμα, ενώ ήταν καλύτερο από αυτό της Ομάδας ΕΛΚ-ΕΔ, αποτελεί σαφώς μια χαμένη ευκαιρία. Με αυτό το σκεπτικό καταψηφίσαμε το κείμενο της Ομάδας ΕΛΚ-ΕΔ και απείχαμε από την ψηφοφορία επί του κοινού ψηφίσματος.
<P>
Επιβάλλεται η άμεση διεξαγωγή συνομιλιών με τη συμμετοχή όλων των κομμάτων, ο σεβασμός όλων των μορφών δημοκρατικής νομιμοποίησης, περιλαμβανομένης της πολιτικής εντολής του Batasuna, καθώς και ο τερματισμός των πολιτικών δικών για τη δημιουργία εντυπώσεων που βρίσκονται σε εξέλιξη εις βάρος βάσκων πολιτικών αγωνιστών της εθνικιστικής αριστεράς.
<P>
Το Sinn Féin υποστηρίζει αταλάντευτα την ειρηνευτική διαδικασία στη Χώρα των Βάσκων, θα συνεχίσει τις επαφές με όλα τα πολιτικά κόμματα στην περιοχή και θα προσφέρει κάθε είδους βοήθεια που θα θεωρηθεί ενδεδειγμένη από τα εν λόγω κόμματα.
<SPEAKER ID="148" NAME="Christine De Veyrac " AFFILIATION="PPE-DE">
γραπτώς. - (FR) Χωρίς να προδικάσω τη βάση και την εγκυρότητα της προσέγγισης που ακολούθησε η κυβέρνηση του κ. Zapatero, τα ευρωπαϊκά θεσμικά όργανα δεν μπορούν να παίρνουν θέση σε ένα θέμα που εκ φύσεως -καθότι αναφέρεται στο καθεστώς και το μέλλον μιας επαρχίας- εμπίπτει στο πεδίο της εσωτερικής πολιτικής ενός κράτους μέλους. Αυτό αληθεύει ιδιαίτερα όταν στο πλαίσιο μιας εσωτερικής συζήτησης συγκρούονται τόσο έντονα μια πλειοψηφία και μια αντιπολίτευση. Το κοινό ψήφισμα ενέχει έναν προφανή κίνδυνο παρέκκλισης, αφού ζητεί από το Συμβούλιο και από την Επιτροπή να λάβουν τα ενδεδειγμένα μέτρα. " λογική ορισμένων πολιτικών ομάδων, οι οποίες υπογράφουν το ψήφισμα και φιλοδοξούν να διεθνοποιήσουν τη σύγκρουση, είναι επικίνδυνη και αντιπαραγωγική. Ας αφήσουμε τους Ισπανούς να διαχειριστούν και να ρυθμίσουν μεταξύ τους αυτή τη σύγκρουση.
<P>
Υπ' αυτές τις συνθήκες, ένα εναλλακτικό ψήφισμα του Ευρωπαϊκού Λαϊκού Κόμματος (Χριστιανοδημοκράτες) και των Ευρωπαίων Δημοκρατών ήταν απολύτως δικαιολογημένο. Θα ευχόμουν, ωστόσο, η επιχειρηματολογία να διατυπωθεί στη βάση της καταρχήν απόρριψης της εξέτασης μιας εσωτερικής υπόθεσης ενός κράτους μέλους. Αυτός είναι ο λόγος που απείχα από την ψηφοφορία για αμφότερα τα ψηφίσματα.
<SPEAKER ID="149" NAME="Gérard Deprez " AFFILIATION="ALDE), Frédérique Ries (ALDE">
γραπτώς. - (FR) Επειδή το Ευρωπαϊκό Κοινοβούλιο έχει σήμερα περιέλθει πραγματικά σε κατάσταση ομηρίας από τους ισπανούς σοσιαλιστές, που ξεκίνησαν αυτή τη συζήτηση, σκεφθήκαμε αρχικά να απόσχουμε από την ψηφοφορία για αμφότερα τα ψηφίσματα που υποβλήθηκαν σήμερα.
<P>
Το γεγονός ότι τελικά υποστηρίξαμε το ψήφισμα του Ευρωπαϊκού Λαϊκού Κόμματος (Χριστιανοδημοκράτες) και των Ευρωπαίων Δημοκρατών οφείλεται στο ότι υπενθυμίζει αυτό που αποτελεί πεποίθησή μας, ότι δηλαδή η ETA δεν έχει εκπληρώσει τις προϋποθέσεις για να καταστεί αξιόπιστος εταίρος στη διαπραγμάτευση. Πρέπει, άραγε, να υπενθυμίσουμε ότι η ETA δεν εξέφρασε καμία συγνώμη στις οικογένειες των 1 000 θυμάτων των επιθέσεων και ότι ουδέποτε αποκήρυξε τη βία; Ακόμη και πρόσφατα, στις 23 Σεπτεμβρίου, δεσμεύτηκε να συνεχίσει τον ένοπλο αγώνα, γραμμένο με αίμα.
<P>
Καταψηφίσαμε το ψήφισμα της Σοσιαλιστικής Ομάδας στο Ευρωπαϊκό Κοινοβούλιο και άλλων Ομάδων, όχι λόγω του περιεχομένου του -το οποίο είναι ανώδυνο και περιττό- αλλά επειδή υπαγορεύεται στην ουσία από το κόμμα Batasuna. " ETA ανέκαθεν επιζητούσε τη διεθνοποίηση της ειρηνευτικής διαδικασίας. Μέσω των προσπαθειών της πολιτικής της πτέρυγας και χάρη στους ισπανούς σοσιαλιστές, σήμερα πλέον το έχει πετύχει σε ένα Ευρωπαϊκό Κοινοβούλιο βαθιά διχασμένο από μια συζήτηση, η οποία δεν θα έπρεπε σε καμία περίπτωση να έχει πραγματοποιηθεί εδώ και τώρα.
<P>
Όσο η ETA δεν αποκηρύσσει τη βία, θα παραμένει μια τρομοκρατική οργάνωση που θα πρέπει να καταπολεμηθεί και όχι πολιτικός συνομιλητής.
<SPEAKER ID="150" NAME="Mathieu Grosch " AFFILIATION="γραπτώς" LANGUAGE="DE">
Δεν είναι καλό να θέτει το Ευρωπαϊκό Κοινοβούλιο στην ημερήσια διάταξη τέτοιου είδους προβλήματα, γιατί πρόκειται για εσωτερικές υποθέσεις ενός κράτους μέλους. Με εξαίρεση τους ισπανούς συναδέλφους, δεν μας δίδεται η δυνατότητα να διεξαγάγουμε μια ευρύτερη συζήτηση για το θέμα αυτό. Έτσι, το οπωσδήποτε σημαντικό αυτό θέμα υποβαθμίζεται σε μία κομματική πολιτική αντιπαράθεση γιατί θα ήταν παράλογο για βουλευτές από άλλες χώρες να μην εμπιστεύονται απόλυτα τους ισπανούς συναδέλφους των Ομάδων τους για το ζήτημα αυτό.
<P>
Καταρχήν, όμως, θεωρώ επίσης ότι κανένα αυτονομιστικό κίνημα μιας περιφέρειας ή μειονότητας δεν πρέπει να καταφεύγει στη βία γιατί ένας τέτοιος τρόπος δράσης είναι αντίθετος με τις ευρωπαϊκές αξίες που υπερασπιζόμαστε εδώ και περισσότερα από 60 χρόνια. Αυτό το λέω συνειδητά ως εκπρόσωπος της γερμανόφωνης μειονότητας του Βελγίου.
<SPEAKER ID="151" NAME="Kartika Tamara Liotard και Erik Meijer " AFFILIATION="GUE/NGL">
γραπτώς. - (NL) Οι Βάσκοι βρίσκονται σε ιδιαίτερη θέση σε σύγκριση με τους περισσότερους άλλους ευρωπαϊκούς λαούς. Στις αρχές του δεκάτου ενάτου αιώνα, η Ευρώπη χωρίστηκε σε ελάχιστα μεγάλα, πολυεθνικά κράτη. Στο Συνέδριο της Βιέννης του 1815 επικράτησε η αντίληψη ότι ήταν δυνατόν να διατηρηθεί για πάντα αυτή η κατάτμηση των κρατών και των συνόρων τους. Μετά το 1830, δημιουργήθηκαν τα δύο τρίτα των σημερινών ευρωπαϊκών κρατών, είτε με βίαια είτε με ειρηνικά μέσα, ως αποτέλεσμα του δημοκρατικού αγώνα για διακυβέρνηση και παιδεία στη γλώσσα του λαού. Από τα εναπομείναντα πολύγλωσσα κράτη, η Ισπανία και το Βέλγιο έχουν επιλέξει μια ομοσπονδιακή μορφή διακυβέρνησης στην οποία αναγνωρίζονται οι γλωσσικές και πολιτισμικές διαφορές. Δυστυχώς, στην Ισπανία, η Χώρα των Βάσκων παραμένει διαιρεμένη μεταξύ τριών μεγάλων βασκικών επαρχιών οι οποίες αποτελούν μία μεγάλη περιφέρεια, μαζί με την περιφέρεια της Ναβάρας, της οποίας μόνο το δυτικό τμήμα κατοικείται από βασκική πλειονότητα.
<P>
Τα αιτήματα των Βάσκων είναι παρόμοια με αυτά της Καταλονίας, τα οποία έχουν πλέον ικανοποιηθεί σε μεγάλο βαθμό. " αντίδραση στα αιτήματά τους δεν πρέπει να είναι η στρατιωτική ή νομική καταστολή τις οποίες επέλεξαν προηγούμενες ισπανικές κυβερνήσεις και τις οποίες υποστηρίζει η σημερινή δεξιά αντιπολίτευση. Με ικανοποίηση διαπιστώνουμε ότι το κίνημα ανεξαρτησίας και το ισπανικό κράτος αναζητούν επιτέλους μια ειρηνική λύση από κοινού και ότι οι περισσότερες Ομάδες στο παρόν Σώμα στηρίζουν αυτή τη διαδικασία.
<SPEAKER ID="153" NAME="Gerard Batten, Graham Booth, Nigel Farage, Roger Knapman, Jeffrey Titford, John Whittaker και Thomas Wise " AFFILIATION="IND/DEM">
γραπτώς. - (EN) Το Κόμμα Ανεξαρτησίας του "νωμένου Βασιλείου απείχε από την ψηφοφορία επί του ψηφίσματος Β6-0526/2006 βάσει της αρχής ότι αφορά ένα θέμα το οποίο εμπίπτει στις αρμοδιότητες των εθνικών κρατών και, ως εκ τούτου, τυχόν παρέμβαση ή κρίση εκ μέρους της ΕΕ είναι εντελώς απαράδεκτη. " εδαφική ακεραιότητα ενός κράτους μέλους και η στάση του όσον αφορά την καταπολέμηση της τρομοκρατίας πρέπει να επαφίενται στη διακριτική ευχέρεια του εν λόγω κράτους, το οποίο εκπροσωπεί και είναι υπόλογο έναντι των πολιτών του, τους οποίους επηρεάζουν άμεσα οι αποφάσεις του. Το Κόμμα Ανεξαρτησίας του "νωμένου Βασιλείου απεχθάνεται και αντιτίθεται σε κάθε μορφή τρομοκρατίας.
<SPEAKER ID="154" NAME="Proinsias De Rossa " AFFILIATION="PSE">
γραπτώς. - (EN) Τάσσομαι κατά αυτού του ψηφίσματος της Ομάδας ΕΛΚ, στο οποίο επικρίνονται οι προσπάθειες της ισπανικής κυβέρνησης για διενέργεια ειρηνευτικών διαπραγματεύσεων.
<P>
Αν τα κριτήρια που επιθυμεί να εφαρμόσει το ΕΛΚ είχαν ισχύσει αρχικά στην ιρλανδική διαδικασία, ο ΙΡΑ θα συνέχιζε ακόμη και σήμερα τη δολοφονική του εκστρατεία.
<P>
Όπως γνωρίζουμε, συνέχισαν να υπάρχουν αμφιβολίες σχετικά με την προσήλωση του ΙΡΑ στην ειρηνευτική διαδικασία, ακόμα και μετά από 10 χρόνια. Ωστόσο, έχουν αναπτυχθεί μηχανισμοί άσκησης πίεσης και παρακολούθησης των δραστηριοτήτων του ώστε να διασφαλιστεί ο αφοπλισμός του και η απαρέγκλιτη προσήλωσή του στην πολιτική διαδικασία. Μπορεί να υποστηριχθεί ότι, χωρίς την ειρηνευτική διαδικασία, δεν αποκλείεται να είχαν σημειωθεί μέχρι και 1 000 επιπλέον θάνατοι κατά τη διάρκεια αυτής της περιόδου στη Βόρεια Ιρλανδία.
<P>
" ισπανική κυβέρνηση είναι αντιμέτωπη με ένα από τα δυσκολότερα εγχειρήματα - τον τερματισμό της εσωτερικής βίας η οποία οφείλεται σε πολιτικούς λόγους. " άποψη την οποία καλούμαστε να ενστερνιστούμε είναι αυτή του κόμματος της αντιπολίτευσης στην Ισπανία. Αυτή η άποψη είναι αντίθετη με τη θέση της σημερινής δημοκρατικά εκλεγμένης κυβέρνησης του ισπανικού λαού. Στο "νωμένο Βασίλειο και την Ιρλανδία έχει επιτευχθεί διακομματική στήριξη της ειρηνευτικής διαδικασίας, παρότι ορισμένα κόμματα εκφράζουν ενίοτε επικρίσεις σχετικά με επιμέρους λεπτομέρειες. Αυτός είναι ένας από τους λόγους για τους οποίους η διαδικασία αυτή υπήρξε μέχρι στιγμής επιτυχής.
<SPEAKER ID="155" NAME="Avril Doyle " AFFILIATION="PPE-DE">
γραπτώς. - (EN) " ψηφοφορία επί αυτού του κειμένου έχει φέρει σε δύσκολη θέση την ιρλανδική αντιπροσωπεία στο ΕΛΚ-ΕΔ. " ειρηνευτική διαδικασία στην Ιρλανδία υπήρξε επιτυχημένη και αναγνωρίζουμε τη στήριξη που προσέφερε η ΕΕ στην εν λόγω διαδικασία. Μετά από μια περίοδο τρομοκρατίας, βίας και συγκρούσεων η οποία διήρκεσε περισσότερα από 40 χρόνια, όλες οι πλευρές συνεργάζονται τώρα με σκοπό την επίτευξη διαρκούς ειρήνης στην Ιρλανδία.
<P>
Επιθυμούμε μια επιτυχημένη ειρηνευτική διαδικασία και για την Ισπανία, καθώς και τον τερματισμό της βίας για πολιτικούς λόγους. Ωστόσο, η αναζήτηση αντιστοιχιών μεταξύ της ειρηνευτικής διαδικασίας στην Ιρλανδία και της κατάστασης που έχει διαμορφωθεί στην Ισπανία δημιουργεί ορισμένους κινδύνους. Καταρχάς, η ειρηνευτική διαδικασία στην Ιρλανδία είχε τη στήριξη δύο κυρίαρχων κυβερνήσεων, καθώς και τη στήριξη της συντριπτικής πλειονότητας των πολιτικών κομμάτων και στα δύο νησιά. Στην Ισπανία συνεχίζει να υφίσταται βαθύ πολιτικό χάσμα όσον αφορά το τι δέον γενέσθαι.
<P>
Είναι λυπηρό το γεγονός ότι το Ευρωπαϊκό Κοινοβούλιο εμφανίζεται διχασμένο σε αυτό το σημαντικότατο θέμα για την Ισπανία. Ωστόσο, δεδομένου ότι οι ίδιοι οι ισπανοί βουλευτές είναι τόσο βαθιά διχασμένοι όσον αφορά το ψήφισμα που μας έχει υποβληθεί, οι υπόλοιποι βουλευτές του ΕΚ είναι αδύνατον να σχηματίσουν ενιαία άποψη για ένα θέμα ως προς το οποίο πραγματικά δεν έπρεπε να είμαστε διαιρεμένοι.
<P>
Κατά βάση, όλοι θέλουμε να υποστηρίξουμε τον τερματισμό της πολιτικής βίας στην Ισπανία.
<P>
(" αιτιολόγηση ψήφου συντομεύτηκε κατ' εφαρμογή του άρθρου 163, παράγραφος 1, του Κανονισμού)
<SPEAKER ID="156" NAME="David Martin " AFFILIATION="PSE">
γραπτώς. - (EN) Χαιρετίζω αυτό το ψήφισμα σχετικά με την ειρηνευτική διαδικασία στην Ισπανία και λυπούμαι πολύ διότι η δεξιά πτέρυγα του Κοινοβουλίου δεν μετείχε στη συμμαχία για τη στήριξη της ειρηνευτικής διαδικασίας. Είναι λυπηρό το γεγονός ότι λησμόνησαν ακόμη και τα πολύ σοφά λόγια του πρώην πρωθυπουργού τους, του José María Aznar, ο οποίος το 1998 είχε δηλώσει: "Για την ειρήνη, και τη δικαίωσή της, πρέπει να ανοίξουμε τις καρδιές μας στην ελπίδα και τη συγχώρηση. Στον αγώνα μας υπέρ της ειρήνης, θα κάνουμε ό,τι καλύτερο μπορούμε, με τη βοήθεια και τις ελπίδες όλων." Τι κρίμα που το ΕΛΚ δεν μπόρεσε να ακολουθήσει αυτό το πνεύμα στη σημερινή συζήτηση.
<SPEAKER ID="158" NAME="Alexander Lambsdorff" AFFILIATION="ALDE">
(DE) Κύριε Πρόεδρε, οι βουλευτές του Ελεύθερου Δημοκρατικού Κόμματος της Γερμανίας δεν συμμετείχαν στην ψηφοφορία για την πρόταση ψηφίσματος. " πρόταση ψηφίσματος φέρει τον τίτλο "ψήφισμα του Ευρωπαϊκού Κοινοβουλίου για την ειρηνευτική διαδικασία στην Ισπανία". Εμείς θεωρούμε ότι το θέμα αυτό πρέπει να λυθεί σε εθνικό επίπεδο. Κατά τη γνώμη μας, η Ευρωπαϊκή Ένωση δεν πρέπει να ασχολείται με θέματα για τα οποία δεν έχει εξουσία και αρμοδιότητα. Σε αυτό το πλαίσιο, επικρίνουμε ιδίως την παράγραφο 3 του ψηφίσματος, όπου το Συμβούλιο και η Επιτροπή καλούνται να λάβουν κατάλληλα μέτρα. Αυτό θεωρούμε ότι είναι αντίθετο με την αρχή της επικουρικότητας. Για τον λόγο αυτόν, δεν συμμετείχαμε στην ψηφοφορία.
<SPEAKER ID="159" NAME="Koenraad Dillen" AFFILIATION="NI">
(NL) Κύριε Πρόεδρε, καταψήφισα τη σοσιαλιστικής έμπνευσης κοινή πρόταση ψηφίσματος σχετικά με τη λεγόμενη ειρηνευτική διαδικασία στην Ισπανία. Είχα την αφέλεια να πιστεύω ότι οι ευρωπαϊκές συνθήκες είχαν κατοχυρώσει την αρχή της επικουρικότητας· όμως, όχι, η Ευρώπη θέλει να παρέμβει σε μια αμιγώς εσωτερική υπόθεση της Ισπανίας. Είχα την αφέλεια να πιστεύω ότι οι δημοκράτες δεν θα κάθονταν στο ίδιο τραπέζι με δολοφόνους και τρομοκράτες υποκύπτοντας στους εκβιασμούς τους· όμως, όχι, φαίνεται ότι αυτή είναι η πρακτική την οποία σκοπεύει να ενθαρρύνει εφεξής η Ευρώπη.
<P>
Έτσι δημιουργείται, βεβαίως, ένα επικίνδυνο προηγούμενο. Φαίνεται ότι οι αριστεροί στο Σώμα, ακολουθούμενοι από πολλούς "χρήσιμους ηλίθιους" της Ομάδας της Συμμαχίας Φιλελευθέρων και Δημοκρατών για την Ευρώπη, θεωρούν ότι είναι φυσικό η κυβέρνηση ενός κράτους μέλους να διαπραγματεύεται με μια τρομοκρατική οργάνωση η οποία δεν είναι καν διατεθειμένη να ζητήσει συγγνώμη από τις οικογένειες των ανθρώπων τους οποίους δολοφόνησε χωρίς λόγο όλα αυτά τα χρόνια.
<P>
Αν, όμως, λάβετε υπόψη ότι ορισμένοι από τους επικεφαλής των Ομάδων του Ευρωπαϊκού Κοινοβουλίου που καταθέτουν σήμερα αυτό το ψήφισμα προσέφεραν στο παρελθόν καταφύγιο σε καταζητούμενους τρομοκράτες, όπως ο Hans-Joachim Klein από τη Φράξια Κόκκινος Στρατός, δεν πρέπει να σας εκπλήσσει καμία από τις προτάσεις της αριστεράς και της άκρας αριστεράς, οι οποίες είναι πάντα διατεθειμένες να εμφανιστούν ως υπερασπιστές του δικαίου σε κάθε θέμα. "Chassez le naturel, il revient au galop".
<SPEAKER ID="160" NAME="Jean-Louis Bourlanges" AFFILIATION="ALDE">
(FR) Κύριε Πρόεδρε, θέλω να παρέμβω επί προσωπικού και να ζητήσω από τον βουλευτή που μόλις μίλησε να ζητήσει συγνώμη. Δεν πρέπει να χαρακτηρίζονται ηλίθιοι οι βουλευτές που δεν ψηφίζουν όπως εσείς.
<P>
(Απαντώντας στον κ. Martinez που τον διακόπτει με αποδοκιμασίες)
<P>
Είτε ειπώθηκε "χρήσιμος" είτε "άχρηστος" ηλίθιος, μικρή σημασία έχει. Γνωρίζω. Έχω διαβάσει όσο Λένιν έχετε διαβάσει και εσείς, κύριε Martinez.
<P>
Τούτου λεχθέντος, σας παρακαλώ, κύριε Πρόεδρε, να ζητήσετε από τον βουλευτή στον οποίον αναφέρθηκα να ζητήσει συγνώμη. Έπειτα, θα προβώ στην αιτιολόγηση της ψήφου μου.
<P>
(Χειροκροτήματα)
<P>
(Απαντώντας στον κ. Martinez, που τον εγκαλεί εκ νέου)
<P>
Γνωρίζω τον Λένιν. Όχι επειδή ο Λένιν υβρίζει να υβρίζετε και εσείς ...
<SPEAKER ID="161" NAME="Πρόεδρος">
Kύριε Dillen, μισό λεπτό σας παρακαλώ. Φαντάζομαι ότι δεν θα θέλατε να χαρακτηρίσετε τους συναδέλφους σας, τους ευρωβουλευτές, ως ανόητους. Σας παρακαλώ πολύ, λοιπόν, να διορθώσετε ή να διευκρινίσετε τι ακριβώς είπατε.
<SPEAKER ID="162" NAME="Koenraad Dillen" AFFILIATION="NI">
(NL) Κύριε Πρόεδρε, δεν χρησιμοποίησα τη λέξη "ηλίθιοι", αλλά τη φράση "χρήσιμοι ηλίθιοι", η οποία χρησιμοποιείται συχνά στην πολιτική για πάνω από έναν αιώνα και την οποία, όπως υπενθύμισε προ ολίγου ο κ. Martinez, επινόησε ο Λένιν. Πρόκειται για μια χαρακτηριστική πολιτική έκφραση η οποία χρησιμοποιείται συχνά στον πολιτικό διάλογο και η οποία ασφαλώς δεν στρεφόταν κατά οιουδήποτε προσώπου. Αν αυτό νόμισε ο κ. συνάδελφος, τότε βεβαίως ζητώ συγγνώμη. Επρόκειτο πάντως για πολιτική, και όχι προσωπική, επίθεση.
<SPEAKER ID="163" NAME="Jean-Louis Bourlanges" AFFILIATION="ALDE">
(FR) Κύριε Πρόεδρε, δέχομαι τη συγνώμη του, δεν πιστεύω όμως ότι η προσθήκη ενός επιθέτου μειώνει τη βαρύτητα του ουσιαστικού το οποίο προσδιορίζει. Ένας "μέγας" βλαξ παραμένει βλαξ, έτσι δεν είναι;
<P>
Έρχομαι τώρα στην αιτιολόγηση της ψήφου μου. Όπως οι συνάδελφοί μου στην Ένωση για τη Γαλλική Δημοκρατία (UDF), υπερψήφισα το ψήφισμα υπέρ της στήριξης της ειρηνευτικής πρωτοβουλίας στη Χώρα των Βάσκων, το οποίο ενέκρινε το ισπανικό κοινοβούλιο. Μέσω αυτής της ψηφοφορίας, θέλαμε να εκφράσουμε την αλληλεγγύη μας στις δημοκρατικές αρχές στην Ισπανία σε μια στιγμή που εισερχόμαστε σε μια λεπτή διαδικασία για την εξάλειψη της βίας και την αποκατάσταση της πολιτικής τάξης στη Χώρα των Βάσκων. Ωστόσο, ψηφίσαμε υπέρ αυτού του ψηφίσματος μόνο και μόνο επειδή η νέα διατύπωση της παραγράφου 6 -την οποία ο κ. Vidal-Quadras ορθώς ονόμασε ουσιαστική τροποποίηση του αρχικού κειμένου- επισημαίνει ξεκάθαρα ότι αυτό το θέμα εμπίπτει στην αποκλειστική αρμοδιότητα της Ισπανίας. Δεν θα ήταν σωστό το Ευρωπαϊκό Κοινοβούλιο να αυτοαναγορευτεί εποπτική αρχή του ισπανικού κοινοβουλίου σε ένα θέμα, το οποίο άπτεται της εθνικής κυριαρχίας.
<P>
Το Ευρωπαϊκό Κοινοβούλιο και το Ευρωπαϊκό Συμβούλιο επιτελούν, ωστόσο, πλήρως τον ρόλο που τους αναλογεί παρέχοντας στις ισπανικές αρχές την ηθική και πολιτική στήριξη την οποία αυτές δικαιούνται να προσδοκούν. Σε σχέση με αυτό, φαίνεται παράλογο -για να μην πούμε κάτι βαρύτερο- στα μάτια του Ευρωπαϊκού Κοινοβουλίου, το ισπανικό Λαϊκό Κόμμα να καταγγέλλει διεθνή ανάμειξη στα εσωτερικά της χώρας του ενώ ταυτόχρονα προτείνει ένα ψήφισμα το οποίο καταδικάζει ξεκάθαρα και απερίφραστα την ψηφοφορία στην ισπανική βουλή. Στηρίζοντας τις αποφάσεις που έλαβαν οι νόμιμες ισπανικές αρχές, το Ευρωπαϊκό Κοινοβούλιο επιδεικνύει βεβαίως περισσότερο σεβασμό για την ισπανική κυριαρχία σε σύγκριση με ό,τι θα συνέβαινε αν είχε καταδικάσει αυτές τις αποφάσεις, όπως του ζητήθηκε από την ισπανική αντιπολίτευση να πράξει. Αντί να επιχειρεί να εκφοβίσει τους γάλλους ευρωβουλευτές που κινούνται στο κέντρο του πολιτικού φάσματος, όπως έπραξε στη σημερινή Le Figaro, καλά θα έκανε ο κ. Rajoy να αναρωτηθεί για τη συνεκτικότητα της δικής του προσέγγισης και της προσέγγισης του κόμματός του στο Στρασβούργο.
<SPEAKER ID="164" NAME="Proinsias De Rossa " AFFILIATION="PSE">
γραπτώς. - (EN) " ειρηνευτική διαδικασία στην Ισπανία αποτελεί μια γενναία και αναγκαία πρωτοβουλία. Καθώς η ισπανική κυβέρνηση προσπαθεί να τερματίσει την αιματοχυσία της ΕΤΑ μέσω διαλόγου και διαπραγματεύσεων, όλα τα δημοκρατικά κόμματα, εντός και εκτός της Ισπανίας, επιβάλλεται να στηρίξουν τη διαδικασία. Αυτό δεν σημαίνει ότι δεν μπορούμε να τηρούμε κριτική στάση όσον αφορά την αξιοπιστία της δέσμευσης της οργάνωσης ΕΤΑ να προβεί στους αναγκαίους συμβιβασμούς.
<P>
Περιστατικά όπως η απαγωγή στη νοτιοδυτική Γαλλία από μέλη της οργάνωσης ΕΤΑ δοκιμάζουν τη διαδικασία. Δεν αποκλείεται να εκδηλωθούν περισσότερα τέτοια περιστατικά πριν από την ολοκλήρωση της διαδικασίας. Υπό τις συνθήκες αυτές, επαφίεται στην κρίση της ισπανικής κυβέρνησης να αποφασίσει κατά πόσον αυτά τα περιστατικά συνιστούν σκόπιμη παραβίαση της εκεχειρίας από την ΕΤΑ και να πράξει αναλόγως.
<P>
Επιβάλλεται να λαμβάνονται υπόψη οι ευαισθησίες των θυμάτων της τρομοκρατίας και των οικογενειών τους κατά τη διάρκεια της διαδικασίας, καθώς και κατά την ολοκλήρωσή της. " διαδικασία, όμως, αποσκοπεί πρωτίστως στην αποτροπή περαιτέρω δολοφονιών και καταστροφών. Οφείλουμε δε να συγχαρούμε για τη γενναιοδωρία και το θάρρος τους τα θύματα της τρομοκρατίας τα οποία στηρίζουν την τρέχουσα ειρηνευτική διαδικασία. Παρά τον πόνο που έχουν υποστεί, επέλεξαν να συμβάλουν ώστε να μην βιώσουν και άλλοι στο μέλλον παρόμοιες τραυματικές εμπειρίες.
<SPEAKER ID="165" NAME="Hélène Goudin " AFFILIATION="IND/DEM">
γραπτώς. - (SV) " τρομοκρατία, σε όλες τις μορφές της, είναι ένα απαράδεκτο φαινόμενο το οποίο, συνήθως, έχει ως θύματα αθώους πολίτες. Κάθε γνήσιος δημοκράτης οφείλει, σε όλες τις περιπτώσεις, να απορρίπτει και να καταδικάζει τέτοιου είδους ενέργειες.
<P>
Το Κοινοβούλιο συζήτησε σήμερα προτάσεις ψηφίσματος από την πλειονότητα των πολιτικών ομάδων σχετικά με την ειρηνευτική διαδικασία στην Ισπανία. " απόρριψη της τρομοκρατίας και η υποστήριξη της ειρηνευτικής διαδικασίας έχουν, δυστυχώς, διαποτιστεί από μια κομματική αντιπαράθεση η οποία αφορά ουσιαστικά την ισπανική πολιτική αρένα.
<P>
Το υπό συζήτηση θέμα οφείλει, εν τέλει, να επιλυθεί στο εσωτερικό του Βασιλείου της Ισπανίας, ως κυρίαρχου κράτους. Προκαλεί, λοιπόν, ιδιαίτερη θλίψη ο καιροσκοπισμός με τον οποίο διάφορες πολιτικές δυνάμεις στο Ευρωπαϊκό Κοινοβούλιο επιχειρούν να εκμεταλλευτούν αυτό το τραγικό κεφάλαιο της ισπανικής ιστορίας.
<P>
Βάσει αυτού του σκεπτικού, απείχα σήμερα από τις ψηφοφορίες για το σύνολο των προτάσεων ψηφίσματος σχετικά με την ειρηνευτική διαδικασία στην Ισπανία.
<SPEAKER ID="166" NAME="Willy Meyer Pleite " AFFILIATION="GUE/NGL">
γραπτώς. (ES) Αποφαινόμαστε σήμερα σχετικά με μια πρόταση ψηφίσματος που υποστηρίζει την ειρηνευτική διαδικασία στην Ισπανία. Το περιεχόμενο αυτού του ψηφίσματος αποτελεί ανεπιφύλακτη υποστήριξη για την ειρηνευτική διαδικασία και την καταπολέμηση της τρομοκρατικής βίας στη χώρα μας με τους όρους που θεσπίστηκαν από το Κογκρέσο των Αντιπροσώπων τον Μάιο του 2005. Σε εκείνη τη δήλωση, το Κογκρέσο εξέφρασε την υποστήριξή του στα σχέδια της κυβέρνησης Θαπατέρο να ξεκινήσει διαδικασίες διαλόγου με εκείνους που επιθυμούν να αποκηρύξουν τη βία, σεβόμενοι πάντα τη νομιμότητα και τις δημοκρατικές αρχές.
<SPEAKER ID="167" NAME="Luís Queiró " AFFILIATION="PPE-DE">
γραπτώς. - (PT) Καταψήφισα το εγκριθέν ψήφισμα για διάφορους λόγους.
<P>
Καταρχάς, είναι απαράδεκτο, κατά τη γνώμη μου, το γεγονός ότι μια διαδικασία (αυτή ή οιαδήποτε άλλη) η οποία αποβλέπει στον τερματισμό της τρομοκρατικής δραστηριότητας της ΕΤΑ αποκαλείται "ειρηνευτική διαδικασία". Αυτή η διατύπωση είναι προκατειλημμένη και παραπειστική. Δεν υφίσταται πόλεμος. Υπάρχει, αφενός, μια ελεύθερη, δημοκρατική χώρα η οποία σέβεται τις τοπικές αυτονομίες και, αφετέρου, ένας λαός ο οποίος πλήττεται από την αδιάκριτη και αδικαιολόγητη βία μιας τρομοκρατικής ομάδας.
<P>
Δεύτερον, δεν μπορώ να υπερψηφίσω μια πρόταση ψηφίσματος στην οποία δεν αναγνωρίζεται σαφώς ότι είναι αδύνατη η διαπραγμάτευση με μια τρομοκρατική ομάδα η οποία αρνείται, πριν από την έναρξη αυτών των διαπραγματεύσεων, να αποκηρύξει ρητώς τη βία.
<P>
Τέλος, θεωρώ ότι εναπόκειται στην Ισπανία και στον ισπανικό λαό να επιλύσουν το θέμα της βασκικής τρομοκρατίας κατά τον τρόπο που θεωρούν ενδεδειγμένο, όμως αρνούμαι να στηρίξω στο Κοινοβούλιο ένα ψήφισμα γι' αυτό το θέμα στο οποίο δεν γίνεται αναφορά στα αστήρικτα και αδικαιολόγητα κίνητρα της ΕΤΑ. Εκτός των μεθόδων τις οποίες χρησιμοποιεί, δηλαδή την τρομοκρατία, η εν λόγω οργάνωση είναι άξια της πλήρους και ανεπιφύλακτης καταδίκης μας. Εν προκειμένω, οφείλουμε να καταδικάσουμε την ουσία των ισχυρισμών των τρομοκρατών, και όχι να τους ενισχύουμε μέσω μιας δημοκρατικής ψηφοφορίας.
<SPEAKER ID="168" NAME="José Ribeiro e Castro " AFFILIATION="PPE-DE">
γραπτώς. - (PT) Ο τρόπος με τον οποίο κατατέθηκε προς συζήτηση αυτή η πρόταση ψηφίσματος προσβάλλει την πλειονότητα του ισπανικού λαού και ειδικότερα τα θύματα της τρομοκρατίας στην Ισπανία. Αυτό το κατέστησε απολύτως σαφές η οργάνωση η οποία εκπροσωπεί τη συντριπτική πλειονότητα των θυμάτων, η οποία χαρακτήρισε συνθηκολόγηση τη διαδικασία που έχει ξεκινήσει με πρωτοβουλία της ισπανικής κυβέρνησης.
<P>
Ο ίδιος ο τίτλος του ψηφίσματος υπονοεί ανακριβώς ότι υπάρχουν δύο νόμιμες πλευρές οι οποίες μετέχουν σε μια ειρηνευτική διαδικασία, ενώ στην πραγματικότητα πρόκειται για συνομιλίες μεταξύ μιας κυβέρνησης και μιας τρομοκρατικής ομάδας η οποία ευθύνεται για δολοφονίες, επιθέσεις και εκβιασμούς με θύματα εκατοντάδες ισπανούς πολίτες.
<P>
Δεν πρέπει να λησμονείται ότι, μετά την κήρυξη εκεχειρίας από την ΕΤΑ, τα μέλη της έχουν εκτοξεύσει απειλές, δεν έχουν παραδώσει τον οπλισμό τους, ενώ έχουν έλθει στο φως της δημοσιότητας απόπειρες επανεξοπλισμού.
<P>
" άνευ όρων έναρξη διαλόγου με τρομοκράτες οι οποίοι όχι απλώς δεν καταδικάζουν, αλλά ουσιαστικά δικαιολογούν τον ένοπλο αγώνα και δεν επιδεικνύουν καν μεταμέλεια για τους αθώους πολίτες που δολοφονούν συνιστά απαράδεκτη συνθηκολόγηση εκ μέρους των πολιτικών αρχών μιας δημοκρατικής χώρας. Κάτι τέτοιο δεν μπορεί να προξενεί σε κανέναν ικανοποίηση.
<P>
Μου προξενεί φρίκη ο καιροσκοπισμός που επιδεικνύει η κυβέρνηση Zapatero, η οποία επιδιώκει να πείσει διεθνώς για μια επιλογή για την οποία δεν κατάφερε να πείσει τους πολίτες της.
<SPEAKER ID="169" NAME="Marc Tarabella " AFFILIATION="PSE">
γραπτώς. - (FR) Αποφάσισα να υπερψηφίσω αυτό το ψήφισμα, το οποίο υποβλήθηκε από τέσσερις πολιτικές ομάδες, συμπεριλαμβανομένης της Σοσιαλιστικής Ομάδας στο Ευρωπαϊκό Κοινοβούλιο, σχετικά με την ειρηνευτική διαδικασία στην Ισπανία. Με αυτό το ψήφισμα, το Ευρωπαϊκό Κοινοβούλιο στηρίζει τον αγώνα ενάντια στην τρομοκρατία, καθώς και την ειρηνευτική πρωτοβουλία που ανέλαβε η ισπανική κυβέρνηση στη Χώρα των Βάσκων.
<P>
Πιστεύω, πράγματι, ότι είναι σημαντικό για το Ευρωπαϊκό Κοινοβούλιο να διατυπώσει τη γνώμη του επί του θέματος αυτού. Το πρόβλημα της τρομοκρατίας δεν περιορίζεται στην Ισπανία και, ως μέλη του Ευρωπαϊκού Κοινοβουλίου, έχουμε υποχρέωση να στηρίξουμε αυτή τη διαδικασία - μια διαδικασία ικανή να παράσχει λύσεις σε μια σύγκρουση, η οποία προκάλεσε πολλά βάσανα στον ισπανικό λαό.
<P>
Θέλω, ωστόσο, να τονίσω με έμφαση ότι αναγνωρίζοντας και χαιρετίζοντας την ειρηνευτική διαδικασία που ξεκίνησε στην Ισπανία, δεν λησμονούμε τα 800 θύματα της τρομοκρατίας της ETA. Ενώ ενθαρρύνουμε αυτή την πρωτοβουλία, εξακολουθώ να καταδικάζω απερίφραστα κάθε πράξη βίας εκ μέρους της ETA. Εν προκειμένω, εκτιμώ το προαναφερθέν ψήφισμα και προσεύχομαι να αποτελέσει χρήσιμη συμβολή στη συνέχιση της διαδικασίας που έχει δρομολογηθεί τώρα.
<SPEAKER ID="171" NAME="Mairead McGuinness " AFFILIATION="PPE-DE">
γραπτώς. - (EN) Ψήφισα σύμφωνα με τη γραμμή του ΕΛΚ και της εισηγήτριας επί του κειμένου αυτού· θέλω, όμως, να επιστήσω την προσοχή στην περίπτωση της εταιρείας "European City Guides", οι ενέργειες της οποίας έχουν οδηγήσει στην εξαπάτηση ατόμων, μικρών επιχειρήσεων, ακόμη και σχολείων, χωρίς να έχουν στη διάθεσή τους σαφή μέσα διεκδίκησης αποζημιώσεων. Παρότι πιστεύω ότι αυτή η έκθεση θα ωφελήσει εν γένει τις ευρωπαϊκές επιχειρήσεις, πρέπει επίσης να επισημανθεί ότι υπάρχει ο κίνδυνος να δημιουργήσει τις προϋποθέσεις για μεγαλύτερη διάδοση πρακτικών όπως αυτές που χρησιμοποιούνται από τη "European City Guides".
<SPEAKER ID="173" NAME="Hélène Goudin " AFFILIATION="IND/DEM">
γραπτώς. - (SV) Το περιεχόμενο του προγράμματος είναι αμφισβητήσιμο. Στην αιτιολογική της έκθεση κατά την πρώτη ανάγνωση, η εισηγήτρια έγραψε ότι "αποτελεί σημαντική συμβολή στην ενεργό άσκηση της ιδιότητας του πολίτη μεταξύ των νέων στην κοινωνία καθώς και στην εμβάθυνση της συνείδησής τους ότι ανήκουν στην Ευρώπη και κατά συνέπεια προσφέρει σημαντική υπηρεσία στην Ευρώπη". Αμφισβητούμε το κατά πόσον το εν λόγω πρόγραμμα συμβάλλει όντως σημαντικά στην επίτευξη αυτού του στόχου. Οι ανταλλαγές νέων σε διεθνές επίπεδο είναι θετικές, όμως πρέπει να χρηματοδοτούνται μέσω των προσπαθειών της κοινωνίας των πολιτών ή από τα κράτη μέλη. Δεν θεωρούμε ότι η ΕΕ πρέπει να παρεμβαίνει σε τέτοιου είδους δραστηριότητες.
<SPEAKER ID="174" NAME="Sérgio Marques " AFFILIATION="PPE-DE">
γραπτώς. - (PT) Στήριξα την έκθεση Gröner, επί της οποίας ψήφισε σήμερα το Κοινοβούλιο, σχετικά με το πρόγραμμα "Νεολαία εν δράσει" για την περίοδο 2007-2013. Χαιρετίζω ειδικότερα την πρόταση να διασφαλιστεί η χρηματοδότηση δραστηριοτήτων που σχετίζονται με τη νεολαία στο σύνολο της Ευρώπης.
<P>
Αυτό το νέο πρόγραμμα προβλέπει πέντε κατηγορίες δράσεων: "Νεολαία για την Ευρώπη", "Ευρωπαϊκή Εθελοντική Υπηρεσία", "Νεολαία για τον κόσμο", "Οργανωτές κοινωνικο-μορφωτικών δραστηριοτήτων και συστήματα υποστήριξης" και "Υποστήριξη της πολιτικής συνεργασίας".
<P>
Κατά τον τρόπο αυτόν, η Ευρώπη θα συνεχίσει να επενδύει σε μια πολιτική για τη νεολαία ως μέθοδο ενίσχυσης της συνείδησης των πολιτών ότι ανήκουν στην Ευρώπη και ανάπτυξης της ιδιότητας του πολίτη στη νεολαία, βάσει της αλληλεγγύης και της αμοιβαίας κατανόησης μεταξύ των λαών.
<SPEAKER ID="175" NAME="David Martin " AFFILIATION="PSE">
γραπτώς. - (EN) Χαιρετίζω το πρόγραμμα "Νεολαία εν δράσει", το οποίο προωθεί εμπειρίες ευρωπαϊκής ιθαγένειας για νέους. Αποσκοπεί στην ανάπτυξη σχέσεων αλληλεγγύης και αλληλοκατανόησης μεταξύ των νέων στο σύνολο της Ευρωπαϊκής Ένωσης. Ως προς τα επιμέρους άτομα, το πρόγραμμα αναμένεται να συμβάλει στη δημιουργία πνεύματος πρωτοβουλίας, δημιουργικότητας και επιχειρηματικότητας. Αναμένεται, τέλος, ότι θα συμβάλει στην ενίσχυση οργανώσεων νεολαίας και συναφών δραστηριοτήτων σε όλα τα κράτη μέλη.
<SPEAKER ID="176" NAME="Catherine Stihler " AFFILIATION="PSE">
γραπτώς. - (EN) Θέλω να καταγραφεί στα πρακτικά το γεγονός ότι στηρίζω αυτή την έκθεση.
<SPEAKER ID="178" NAME="Proinsias De Rossa " AFFILIATION="PSE">
γραπτώς. - (EN) Χαιρετίζω αυτές τις προτάσεις, οι οποίες συνδυάζουν τα υφιστάμενα προγράμματα εσωτερικής εκπαίδευσης και κατάρτισης, ενισχύουν τη συνεκτικότητα και τη συμπληρωματικότητα των κοινοτικών προγραμμάτων και αναμένεται να συμβάλουν στην ενίσχυση της αποτελεσματικότητας και της ευελιξίας των κοινοτικών παρεμβάσεων σε αυτόν τον τομέα.
<P>
Τα προγράμματα αυτά οδήγησαν σε απτές επιτυχίες κατά την περίοδο εφαρμογής τους και συνέβαλαν στον εκσυγχρονισμό των συστημάτων εκπαίδευσης και κατάρτισης στην Ευρώπη. Δεδομένου ότι το νέο ολοκληρωμένο πρόγραμμα επιτρέπει τη συμμετοχή ορισμένων τρίτων χωρών (Ισλανδία, Λιχτενστάιν, Νορβηγία, Βουλγαρία, Ρουμανία, Αλβανία, Βοσνία-Ερζεγοβίνη, Κροατία, πρώην Γιουγκοσλαβική Δημοκρατία της Μακεδονίας, Σερβία και Μαυροβούνιο, Ελβετία), μπορεί να συμβάλει σε μεγάλο βαθμό στη διαπολιτισμική κατανόηση.
<P>
Δυστυχώς, όμως, το ολοκληρωμένο πρόγραμμα δεν είναι ανοικτό σε όλες τις γειτονικές της Ένωσης χώρες. Φρονώ ότι η δημιουργία και καλλιέργεια επαφών με τους λαούς των νοτίων και ανατολικών γειτόνων της Ένωσης μέσω δραστηριοτήτων εκπαίδευσης και κατάρτισης είναι κρίσιμης σημασίας. Ζητώ, συνεπώς, το σταδιακό άνοιγμα του προγράμματος σε όλες τις χώρες οι οποίες εντάσσονται στην πολιτική γειτονίας της ΕΕ. Επιθυμώ επίσης την ένταξη του προγράμματος Erasmus Mundus στο ολοκληρωμένο πρόγραμμα, αρχής γενομένης από το 2009, όταν θα έχει ολοκληρωθεί η περίοδος εφαρμογής του τρέχοντος προγράμματος.
<SPEAKER ID="179" NAME="Hélène Goudin " AFFILIATION="IND/DEM">
γραπτώς. - (SV) Θέλω, με αυτή την ευκαιρία, να υπενθυμίσω ότι η Λίστα του Ιουνίου απέρριψε αυτή την πρόταση κατά την πρώτη ανάγνωση τον Οκτώβριο του 2005.
<P>
Είναι γεγονός ότι η Λίστα του Ιουνίου υποστηρίζει, για παράδειγμα, το πρόγραμμα Erasmus, όμως υπάρχουν άλλες πτυχές των σχεδιαζόμενων υποπρογραμμάτων τις οποίες πρέπει να εξετάσουμε προσεκτικά προκειμένου να διαπιστώσουμε κατά πόσον είναι δικαιολογημένες ενόψει του ότι, σύμφωνα με τις διατάξεις της Συνθήκης, κάθε κράτος μέλος είναι υπεύθυνο για την οργάνωση και το περιεχόμενο του συστήματος εκπαίδευσης και επαγγελματικής κατάρτισης που εφαρμόζει.
<P>
Γενικώς, έχουν διατεθεί υπερβολικοί πόροι για υπερβολικό αριθμό προγραμμάτων. Αμφισβητούμε την αναγκαιότητα και τη χρηματοδότηση ορισμένων από αυτά τα προγράμματα μέσω της ΕΕ.
<SPEAKER ID="180" NAME="David Martin " AFFILIATION="PSE">
γραπτώς. - (EN) Υπερψήφισα αυτή την έκθεση και χαιρετίζω την πρόθεση να αντικατασταθούν τα υπάρχοντα προγράμματα "Socrates", "Leonardo da Vinci", "ηλεκτρονική μάθηση" και άλλα παρόμοια (η περίοδος εφαρμογής των οποίων λήγει στα τέλη του 2006) από ένα νέο ολοκληρωμένο πρόγραμμα διά βίου μάθησης για την περίοδο 2007-2013. Στηρίζω τη δημιουργία τεσσάρων κλάδων - Comenius για δραστηριότητες γενικής εκπαίδευσης στα σχολεία, Erasmus για την ανώτατη εκπαίδευση, Leonardo da Vinci για την επαγγελματική εκπαίδευση και επιμόρφωση και Grundvig για την εκπαίδευση ενηλίκων. Φρονώ ότι το πρόγραμμα αυτό καλύπτει σημαντικές ανάγκες όσον αφορά τον εκσυγχρονισμό και την προσαρμογή των συστημάτων εκπαίδευσης και κατάρτισης ενόψει των στόχων της Λισαβόνας.
<SPEAKER ID="182" NAME="Philip Claeys" AFFILIATION="NI">
(NL) Κύριε Πρόεδρε, καταψήφισα τις τροπολογίες που κατατέθηκαν στην έκθεση σχετικά με το πρόγραμμα "" Ευρώπη για τους Πολίτες", καθότι το εν λόγω πρόγραμμα, όπως και τα αντίστοιχα προγράμματα που προηγήθηκαν, είναι εξίσου χρήσιμο με την τοποθέτηση γύψου σε ξύλινο πόδι. Γίνονται προσπάθειες να έλθουν οι πολίτες πιο κοντά στα ευρωπαϊκά θεσμικά όργανα, όμως αυτές οι προσπάθειες δεν πρόκειται ποτέ να ευοδωθούν ενόσω εφαρμόζονται πολιτικές οι οποίες, σε ορισμένους τομείς, είναι διαμετρικά αντίθετες από τις πραγματικές επιθυμίες της συντριπτικής πλειονότητας των πολιτών. Ένα παράδειγμα είναι η πολιτική διεύρυνσης και, ειδικότερα, το ενδεχόμενο ένταξης της Τουρκίας. Ένα πρόγραμμα όπως "" Ευρώπη για τους Πολίτες" δεν μπορεί να είναι αξιόπιστο όσο η Ευρωπαϊκή Ένωση δεν καταβάλλει καμία προσπάθεια αντιμετώπισης του δημοκρατικού ελλείμματος και της έλλειψης λογοδοσίας έναντι των ευρωπαίων πολιτών. Το κείμενο που εγκρίθηκε σήμερα από το Κοινοβούλιο δεν μεταβάλλει επ' ουδενί την ουσία του προβλήματος και αποτελεί, ως εκ τούτου, έναν ακόμη τρόπο κατασπατάλησης πόρων.
<SPEAKER ID="183" NAME="Ilda Figueiredo " AFFILIATION="GUE/NGL">
γραπτώς. - (PT) Ακόμα και αυτό το πρόγραμμα μαρτυρεί τη σχεδόν πλήρη αδιαφορία της ΕΕ έναντι των πολιτών της. Καταρχάς, τα ποσά χρηματοδότησης που προτείνονται είναι πολύ χαμηλά, ορισμένα μάλιστα έχουν μειωθεί κατά 60% έναντι των ποσών που είχαν αρχικά προβλεφθεί. Είναι επίσης αλήθεια ότι το πρόγραμμα είναι αμφιλεγόμενο. Παρότι υπάρχουν ορισμένοι αξιόλογοι στόχοι -λόγου χάρη, η αδελφοποίηση πόλεων, πολιτικά προγράμματα, διάφορες έρευνες και μελέτες, πολιτιστικές εκδηλώσεις και διασκέψεις- υπάρχουν και άλλοι οι οποίοι μαρτυρούν απαράδεκτες πολιτικές επιρροές, όπως η εξαίρεση των φασιστικών εγκλημάτων από τη στήριξη που χορηγείται υπό τη νέα δράση 4 - Ενεργός Ευρωπαϊκή Μνήμη.
<P>
Όσον αφορά την τροποποίηση των δημοσιονομικών πιστώσεων στο πλαίσιο του προγράμματος, η ενίσχυση των μέτρων που σχετίζονται με την εκπαίδευση είναι ευπρόσδεκτη, παρότι ευελπιστούμε ότι τα εν λόγω προγράμματα θα διαρθρωθούν κατά τρόπο που να διασφαλίζεται η εκπροσώπηση όλων των απόψεων σχετικά με την ΕΕ και τις πολιτικές της, και να μην μετατραπούν σε ένα ακόμη μέσο προπαγάνδας.
<P>
Χαιρετίζουμε επίσης τη συμπερίληψη των ερασιτεχνικών αθλητικών συλλόγων και ευελπιστούμε ότι το πρόγραμμα θα εφαρμοστεί ευρέως.
<SPEAKER ID="184" NAME="Hélène Goudin " AFFILIATION="IND/DEM">
γραπτώς. - (SV) Θέλω, με αυτή την ευκαιρία, να υπενθυμίσω ότι η Λίστα του Ιουνίου απέρριψε αυτή την πρόταση κατά την πρώτη ανάγνωση τον Απρίλιο του 2006.
<P>
Απορρίπτουμε πολλές από τις θέσεις τις οποίες ενέκρινε η Επιτροπή Πολιτισμού και Παιδείας του Κοινοβουλίου σχετικά με το συγκεκριμένο πρόγραμμα.
<P>
Οι προσπάθειες σε αυτόν τον τομέα απορρέουν κυρίως από την αδυναμία κατανόησης της χαμηλής προσέλευσης στις εκλογές του 2004 για το Ευρωπαϊκό Κοινοβούλιο και της απόρριψης της Συνταγματικής Συνθήκης στα δημοψηφίσματα που διενεργήθηκαν στη Γαλλία και στις Κάτω Χώρες. Το πρόγραμμα "" Ευρώπη για τους Πολίτες" δεν έχει να προσφέρει τίποτε για την αλλαγή της πολιτικής κατάστασης.
<P>
Οι δραστηριότητες με τη συμμετοχή τοπικών ερασιτεχνικών αθλητικών συλλόγων στο πλαίσιο αυτού του προγράμματος αποπνέουν περιφρόνηση για τους Ευρωπαίους. Υπογραμμίζουμε επίσης ότι είναι σημαντικό να μην λησμονούν οι λαοί της Ευρώπης τις δικτατορίες και τις τραγωδίες στην ιστορία των χωρών τους. Αυτό, όμως, πρέπει να γίνεται σε εθνικό επίπεδο. Δεν είναι κάτι που αφορά τους ευρωκράτες των Βρυξελλών.
<P>
Συνεπώς, η Λίστα του Ιουνίου καταψήφισε τις τροπολογίες τις οποίες κατέθεσε η Επιτροπή Πολιτισμού και Παιδείας μετά τις συζητήσεις του Κοινοβουλίου επί του θέματος.
<SPEAKER ID="185" NAME="Carl Lang " AFFILIATION="NI">
γραπτώς. - (FR) Από την πρώτη κιόλας ανάγνωση, τον Απρίλιο του 2006, αντιταχθήκαμε σε αυτή την έκθεση· τόσο έντονος ήταν ο παραλογισμός που τη χαρακτήριζε. Αυτή η πρόταση σε δεύτερη ανάγνωση δεν είναι χειρότερη. Είναι απλώς απαράδεκτη.
<P>
Με συνολικό προϋπολογισμό 190 εκατομμύρια ευρώ, αυτό το πρόγραμμα είναι όντως ένα νέα προπαγανδιστικό μέσο στην υπηρεσία της Ευρωπαϊκής Ένωσης. Μπορούμε, αναμφίβολα, να βρούμε καλύτερες χρήσεις γι' αυτό το ποσό -αναφέρομαι, συγκεκριμένα, στον κοινωνικό τομέα, στις γεωργικές ενισχύσεις και στη δημιουργία επιχειρήσεων- αντί να το κατανέμουμε σε αυτή την αόριστη και τεχνητή έννοια της ευρωπαϊκής ιθαγένειας.
<P>
Διατυπωμένο αποκλειστικά σε όρους μαύρου-άσπρου, το εν λόγω έγγραφο μας επισημαίνει ευφυώς τι είναι ευκταίο, το να είμαστε δηλαδή θιασώτες ενεργών ευρωπαϊκών αξιών· τι είναι κακό, το να είναι δηλαδή κάποιος παθητικός πολίτης· και τι είναι ακόμη χειρότερο, να είναι δηλαδή ευρωσκεπτικιστής.
<P>
Ό,τι και αν συμβεί μετά την αναπόφευκτη έγκριση αυτής της έκθεσης και την σπατάλη όλων αυτών των χρημάτων από διάφορες ενώσεις, θα παραμείνουμε πρωτίστως υπήκοοι της μιας ή της άλλης χώρας και θα είμαστε υπερήφανοι γι' αυτό.
<SPEAKER ID="186" NAME="Sérgio Marques " AFFILIATION="PPE-DE">
γραπτώς. - (PT) Το πρόγραμμα "" Ευρώπη για τους Πολίτες" αποβλέπει στη γεφύρωση του χάσματος μεταξύ των πολιτών και της ΕΕ, και η υλοποίησή του θα στηριχθεί σε μέσα προώθησης της ενεργού συμμετοχής του ευρωπαίου πολίτη στα κοινά. Προάγει τη συνεργασία μεταξύ των πολιτών και των οργανώσεών τους από διάφορες χώρες, επιτρέποντάς τους να συναντηθούν, να δράσουν μαζί και να αναπτύξουν τις δικές τους ιδέες σε ένα ευρωπαϊκό περιβάλλον που υπερβαίνει την εθνική προσέγγιση, ενώ παράλληλα σέβεται την πολυμορφία τους.
<P>
Υπερψήφισα αυτή την έκθεση, η οποία θα συμβάλει στη βελτίωση του προγράμματος "" Ευρώπη για τους Πολίτες", με τις εξής δύο τροποποιήσεις:
<P>
Πρώτον, η μείωση του κονδυλίου που διατίθεται για την Ενέργεια 1 "Ενεργοί πολίτες για την Ευρώπη" από 47% σε 45% καθιστά δυνατή την αύξηση του κονδυλίου για την Ενέργεια 2 "" ενεργός κοινωνία των πολιτών στην Ευρώπη", η οποία είναι κατάλληλη για τη χρηματοδότηση προγραμμάτων για την Ευρώπη, τις αξίες και τους πολιτισμούς της.
<P>
Τέλος, όσον αφορά τη συνολική στόχευση του προγράμματος, χαιρετίζω την ιδέα του εισηγητή να προστεθεί η έννοια της βελτίωσης της ανοχής, προκειμένου να διασφαλιστεί ότι τα έργα που χρηματοδοτούνται μέσω αυτού του προγράμματος θα συμβάλλουν στην ενεργοποίηση του πολίτη κατά τρόπο που να προωθεί τον αμοιβαίο σεβασμό και τον διαπολιτισμικό διάλογο και να καταπολεμά τον ρατσισμό, την ξενοφοβία και τις διακρίσεις.
<SPEAKER ID="187" NAME="David Martin " AFFILIATION="PSE">
γραπτώς. - (EN) Υπερψήφισα την έκθεση αυτή, με την οποία επιχειρείται να αντιμετωπιστεί μια σοβαρή πρόκληση ενώπιον της οποίας βρίσκεται η ΕΕ: το πώς θα προσεγγίσει η ΕΕ τους πολίτες της. Το πρόγραμμα "" Ευρώπη για τους Πολίτες" διασφαλίζει τη συνέχεια του προγράμματος συμμετοχής του πολίτη που θεσπίστηκε για την περίοδο 2004-2006. Το πρόγραμμα προσφέρει στην Ένωση ένα μέσο για την προαγωγή της ενεργού ευρωπαϊκής ιθαγένειας. Ανταποκρίνεται στην ανάγκη ενίσχυσης της συμμετοχής των πολιτών στην οικοδόμηση της Ευρώπης και ενθαρρύνει τη συνεργασία μεταξύ πολιτών και οργανώσεών τους από διαφορετικές χώρες με σκοπό τη συνάντησή τους, την από κοινού δραστηριοποίησή τους και την ανάπτυξη των ιδεών τους σε ένα ευρωπαϊκό περιβάλλον το οποίο υπερβαίνει το εθνικό πλαίσιο, γεγονός το οποίο χαιρετίζω.
<SPEAKER ID="188" NAME="Catherine Stihler " AFFILIATION="PSE">
γραπτώς. - (EN) Θέλω να καταγραφεί στα πρακτικά το γεγονός ότι στηρίζω αυτή την πρωτοβουλία.
<SPEAKER ID="190" NAME="Vasco Graça Moura " AFFILIATION="PPE-DE">
γραπτώς. - (PT) Τα σουλφονικά υπερφθοροοκτάνια (PFOS) είναι τοξικές, ανθεκτικές και βιοσυσσωρευτικές ουσίες οι οποίες χρησιμοποιούνται σε εφαρμογές όπως η επιχρωμίωση, η στεγανοποίηση και η αντιπυρική προστασία.
<P>
Σε αυτή την έκθεση, σε αντίθεση με την αρχική πρόταση της Επιτροπής, προτείνεται η σταδιακή απόσυρση των PFOS από την αγορά, με απώτερο στόχο τον τερματισμό της χρήσης τους. Επιπλέον, ορισμένες αποκλίσεις που προβλέπονταν αρχικά -όσον αφορά την επιχρωμίωση μετάλλων και τους αφρούς κατάσβεσης, για τα οποία υπάρχουν τώρα ασφαλείς εναλλακτικές λύσεις- πρόκειται να καταργηθούν.
<P>
Μέσω μιας συμβιβαστικής τροπολογίας, το διοικητικό όριο έχει μειωθεί από το 0,1% που πρότεινε η Επιτροπή στο νέο όριο του 0,005%.
<P>
Στην έκθεση προτείνεται επίσης να καταρτίζει κάθε κράτος μέλος καταλόγους όλων των προϊόντων στα οποία χρησιμοποιούνται PFOS προκειμένου να αποτραπεί η απελευθέρωση αυτών των ουσιών στο περιβάλλον.
<P>
Χαιρετίζω ιδιαιτέρως την τροπολογία με την οποία προτείνεται η διατήρηση των τρεχουσών εξαιρέσεων μόνο στις περιπτώσεις στις οποίες δεν υπάρχουν ασφαλέστερες ουσίες ή τεχνολογίες οι οποίες να είναι τεχνικά και οικονομικά βιώσιμες, ενώ χρησιμοποιούνται συγχρόνως οι βέλτιστες διαθέσιμες τεχνικές για την ελαχιστοποίηση των εκπομπών PFOS.
<P>
Οι πορτογάλοι σοσιαλδημοκράτες βουλευτές του ΕΚ χαιρετίζουν τις τροπολογίες οι οποίες αποβλέπουν στην προστασία της ποιότητας του περιβάλλοντος και, ως εκ τούτου, επικροτούν την έκθεση του κ. Schlyter.
<SPEAKER ID="191" NAME="David Martin " AFFILIATION="PSE">
γραπτώς. - (EN) Υπερψήφισα αυτή την πρόταση, η οποία αφορά περιορισμούς κυκλοφορίας στην αγορά και χρήσης σουλφονικών υπερφθοροοκτανίων (PFOS), ουσιών οι οποίες χρησιμοποιούνται σε υλικά όπως υφάσματα, χαλιά, χαρτί και επιστρώσεις. Σύμφωνα με στοιχεία που προέκυψαν από μελέτες τις οποίες διενήργησαν ο ΟΟΣΑ, οι αρχές του "νωμένου Βασιλείου και η επιστημονική επιτροπή για την υγεία και τους περιβαλλοντικούς κινδύνους, τα σουλφονικά υπερφθοροοκτάνια είναι ανθεκτικά, βιοσυσσωρευτικά και τοξικά. Είναι εύλογο να δράσει η ΕΕ, ώστε να απαλλαγεί από μια ακόμη ουσία υψηλού κινδύνου.
<SPEAKER ID="193" NAME="Oldřich Vlasák" AFFILIATION="PPE-DE">
(CS) Κύριε Πρόεδρε, κυρίες και κύριοι, έχουν περάσει πάνω από δύο χρόνια αφότου ενταχθήκαμε στην ΕΕ. Εντούτοις, οι έλεγχοι των εσωτερικών συνόρων στην ΕΕ παραμένουν, και αυτό μας προξενεί ιδιαίτερη δυσαρέσκεια.
<P>
Ως εκπρόσωπος του τσεχικού λαού, δεν ενδιαφέρομαι ιδιαιτέρως για τα τεχνικά και νομικά προβλήματα που σχετίζονται με την εφαρμογή του συστήματος SIS II, στα οποία αναφέρθηκε προσφάτως η Επιτροπή. Τα νέα κράτη μέλη και οι πολίτες τους πρέπει να καταστούν πλήρη μέλη της ΕΕ, με ίσα δικαιώματα, το ταχύτερο δυνατόν. Σε αυτό το πλαίσιο, οποιαδήποτε καθυστέρηση της εισόδου μας στη ζώνη Σένγκεν είναι απολύτως αδικαιολόγητη.
<P>
Συνεπώς, υπερψήφισα την έκθεση Coelho σχετικά με το Σύστημα Πληροφοριών Σένγκεν, διότι η ομαλή, ταχεία έγκρισή της θα οδηγήσει στην υλοποίηση των τεσσάρων θεμελιωδών ελευθεριών οι οποίες αποτελούν τη βάση της ΕΕ.
<SPEAKER ID="194" NAME="Andreas Mölzer" AFFILIATION="NI">
(DE) Κύριε Πρόεδρε, εγώ θα επιδοκίμαζα τη βελτίωση του συστήματος πληροφοριών Σένγκεν. Παρ' όλ' αυτά, καταψήφισα την έκθεση Coelho διότι κατά τη γνώμη μου πρέπει να απορριφθεί κατηγορηματικά μια λύση ανάγκης αναφορικά με την επιδιωκόμενη από τα νέα κράτη μέλη της ΕΕ άμεση επέκταση του χώρου Σένγκεν.
<P>
" ασφάλεια των πολιτών πρέπει να προηγείται των ενδεχομένων ευαισθησιών της Ουγγαρίας, της Πολωνίας και της Δημοκρατίας της Τσεχίας που, όπως ξέρουμε, ασκούν εδώ μεγάλη πίεση, γιατί το αν οι νέες χώρες είναι πραγματικά σε θέση να διασφαλίσουν τα ανατολικά εξωτερικά σύνορα της ΕΕ είναι ήδη αμφίβολο ενόψει του μεγάλου αριθμού παράνομων μεταναστών που συνελήφθησαν στα ανατολικά σύνορα της πατρίδας μου, της Αυστρίας. " πρόωρη συμμετοχή των νέων κρατών μελών της ΕΕ θα προωθούσε τη μαζική παράνομη μετανάστευση και τον εγκληματικό τουρισμό και, ως εκ τούτου, πρέπει κατά τη γνώμη μου να απορριφθεί.
<SPEAKER ID="195" NAME="David Martin " AFFILIATION="PSE">
γραπτώς. - (EN) Παρότι το "νωμένο Βασίλειο δεν μετέχει στο Σύστημα Πληροφοριών Σένγκεν (SIS), χαιρετίζω αυτή τη δέσμη τριών εκθέσεων για δύο λόγους. Πρώτον, η ύπαρξη και μόνον του Συστήματος Πληροφοριών Σένγκεν επέτρεψε την κατάργηση των εσωτερικών συνόρων στον χώρο Σένγκεν, και αυτό το νέο σύστημα SIS II θα επιτρέψει στα νέα κράτη μέλη να συνδεθούν στο σύστημα και, συνεπώς, να καταργήσουν τα εσωτερικά τους σύνορα, προσφέροντας στους πολίτες τους τα οφέλη της απολύτως ελεύθερης κυκλοφορίας. Δεύτερον, χαιρετίζω αυτή την εξέλιξη ως πολίτης του "νωμένου Βασιλείου καθότι, ενώ δεν μετέχει στον κανονισμό, ευελπιστώ ότι το "νωμένο Βασίλειο θα αποκτήσει εν τέλει πρόσβαση στις πληροφορίες του συστήματος για λόγους ασφάλειας.
<SPEAKER ID="196" NAME="Hubert Pirker " AFFILIATION="γραπτώς" LANGUAGE="DE">
Με την έγκριση των εκθέσεων Coelho καθορίστηκε η νομική βάση για την πρακτική εφαρμογή του συστήματος πληροφοριών Σένγκεν δεύτερης γενιάς. Το SIS II φέρνει περισσότερη ασφάλεια για την ΕΕ μέσω ενός νέου ηλεκτρονικού δικτύου παρακολούθησης στα νέα σύνορα προς τ' ανατολικά. Το SIS II έχει νέες δυνατότητες: η ικανότητα αποθήκευσης διευρύνεται για να συμπεριλάβει 27 κράτη μέλη, το σύστημα διευκολύνει την αποθήκευση βιομετρικών στοιχείων και το ευρωπαϊκό ένταλμα σύλληψης και καθιστά δυνατό τον συσχετισμό δεδομένων και προσώπων, ενώ επιπροσθέτως βελτιώθηκαν και οι προδιαγραφές προστασίας δεδομένων.
<P>
Το SIS II δίνει νέες δυνατότητες στην αστυνομία και τη δικαιοσύνη όσον αφορά την αναζήτηση καταζητούμενων και δημιουργεί τις προϋποθέσεις για την ελεύθερη κυκλοφορία των ευρωπαίων πολιτών μέσα σε ένα μεγαλύτερο χώρο ασφάλειας και δικαίου. Για όλους αυτούς τους λόγους ενέκρινα τις εκθέσεις του κ. Coelho.
<SPEAKER ID="197" NAME="Luís Queiró " AFFILIATION="PPE-DE">
γραπτώς. - (PT) Υπερψήφισα τις εκθέσεις του κ. Coelho διότι θεωρώ ότι έχουν τεράστια σημασία για την προστασία των συμφερόντων και της ασφάλειας των πολιτών μας.
<P>
Το σύστημα SIS II θα καταστήσει δυνατή τη διεύρυνση της ζώνης Σένγκεν, ώστε να συμπεριληφθούν σε αυτή το ταχύτερο δυνατόν τα νέα κράτη μέλη, μέσω του εκσυγχρονισμού του, της ενίσχυσης των ικανοτήτων του και της ενσωμάτωσης των νέων δυνατοτήτων που προσφέρουν οι πιο πρόσφατες τεχνολογικές εξελίξεις.
<P>
" ουσία είναι, ωστόσο, ότι το σύστημα αυτό προσφέρει μεγαλύτερη ασφάλεια ως προς τη διαχείριση και τον έλεγχο των προσωπικών δεδομένων, χωρίς να παραγνωρίζονται τα θεμελιώδη δικαιώματα των πολιτών, και κατ' αυτόν τον τρόπο εγγυάται στους πολίτες μας τη λήψη αποτελεσματικών μέτρων για την καταπολέμηση του οργανωμένου εγκλήματος, της παράνομης μετανάστευσης και άλλων εγκλημάτων τα οποία υπονομεύουν την ασφάλεια και τα συμφέροντά τους.
<SPEAKER ID="199" NAME="Bruno Gollnisch " AFFILIATION="NI">
γραπτώς. - (FR) Το Σύστημα Πληροφοριών Σένγκεν (SIS) είναι ένα μέσο αστυνομικής συνεργασίας, στόχος του οποίου είναι να συγκεντρώνει και να διευκολύνει την ανταλλαγή πληροφοριών σχετικά με άτομα και οχήματα ή άλλα στοιχεία, τα οποία αναζητούνται από κοινού από αστυνομικές υπηρεσίες κρατών μελών.
<P>
Περίπου 13 εκατομμύρια δεδομένα πληροφοριών είναι καταχωρημένα στην παρούσα φάση στο τρέχον σύστημα. Προτείνεται η δημιουργία ενός SIS δεύτερης γενιάς -SIS II- το οποίο θα επεκταθεί στα νέα κράτη μέλη. Αυτό είναι κάτι το οποίο δεν μπορούμε να προσυπογράψουμε, όπως δεν προσυπογράψαμε το Σένγκεν I, με το οποίο θεσπιζόταν η ελεύθερη κυκλοφορία προσώπων μέσω της άρσης των εσωτερικών συνόρων των κρατών μελών.
<P>
Το πρόβλημα δεν συνίσταται στην κατοχή ενός υπερυπολογιστή, ικανού να καταγράφει όλα τα άτομα ή αγαθά, τα οποία καταζητούνται από την αστυνομία. Συνίσταται στην ανάγκη διασφάλισης ότι κάθε έθνος κράτος είναι ικανό να ορίσει μια περιοχή στην οποία επικρατεί ασφάλεια. Κάθε μέρα, οι μετανάστες που φθάνουν κατά κύματα στις ακτές της Ευρώπης αποδεικνύουν ότι χρειάζεται να προστατεύσουμε τα σύνορά μας και ότι εξαιτίας του γεγονότος ότι είναι τόσο πορώδη αντιμετωπίζουμε το πρόβλημα της λαθρομετανάστευσης και της έλλειψης ασφάλειας.
<P>
Αυτό σημαίνει ότι όλοι οι υπολογιστές του κόσμου θα μπορούσαν να συλλέγουν όλα τα προσωπικά δεδομένα που είναι διαθέσιμα, αυτό όμως δεν αλλάζει το γεγονός ότι η κύρια πηγή των προβλημάτων της παράνομης μετανάστευσης, της έλλειψης ασφάλειας και της παράνομης διακίνησης κάθε μορφής είναι η έλλειψη αποτελεσματικού ελέγχου των εσωτερικών και εξωτερικών συνόρων της Ευρωπαϊκής Ένωσης.
<SPEAKER ID="201" NAME="Pedro Guerreiro " AFFILIATION="GUE/NGL">
γραπτώς. - (PT) Σκοπός αυτής της έκθεσης είναι η επέκταση των χαρακτηριστικών του SIS πέρα από τις αρχικές προβλέψεις του συστήματος. Αποσκοπεί στην ανάπτυξη νέων χαρακτηριστικών, στην επέκταση της πρόσβασης σε νέες αρχές, στη διασύνδεση των καταχωρήσεων μεταξύ αυτών των αρχών και στη συμπερίληψη νέων κατηγοριών δεδομένων, όπως το ένταλμα σύλληψης και βιομετρικά δεδομένα, καθώς και το σύστημα πληροφοριών για τις θεωρήσεις, ένα τεχνικό σύστημα ανταλλαγής πληροφοριών. Αυτή η επέκταση του προηγούμενου συστήματος δημιουργεί πρόσθετους κινδύνους για τα δικαιώματα, τις ελευθερίες και τις εγγυήσεις που απολαμβάνουν οι πολίτες, δεδομένου ότι προστίθενται περαιτέρω στοιχεία σε μια βάση δεδομένων στην οποία μάλιστα έχουν πρόσβαση περισσότερα όργανα και πρόσωπα, χωρίς να διασφαλίζεται η διατήρηση της εμπιστευτικότητας των εν λόγω δεδομένων.
<P>
Υπάρχουν και άλλες ανησυχητικές πτυχές σε αυτή την πρόταση. Για παράδειγμα, το μητρώο "μπορεί να διατηρείται για μεγαλύτερο χρονικό διάστημα, εφόσον αυτό κρίνεται αναγκαίο για διαδικασίες παρακολούθησης που έχουν ήδη αρχίσει". Το ζήτημα που προκύπτει, λοιπόν, είναι ποιος ορίζει τι είναι "αναγκαίο", καθώς και την αόριστη έννοια των "διαδικασιών παρακολούθησης που έχουν ήδη αρχίσει". Ένας άλλος εξίσου αόριστος τομέας είναι η ανταλλαγή δεδομένων με τρίτες χώρες, όπως προβλέπεται στην πρόταση.
<P>
Ο βασικός στόχος είναι να προσαρμοστεί το σύστημα SIS στις νέες καταστάσεις που δημιουργεί η διεύρυνση και στις επικίνδυνες και απαράδεκτες επιδιώξεις της σταυροφορίας για την ασφάλεια που έχει εξαπολύσει η ΕΕ.
<SPEAKER ID="202" NAME="Αθανάσιος Παφίλης " AFFILIATION="GUE/NGL">
γραπτώς. - " έκθεση, όπως διαμορφώθηκε με τη συμφωνία των πολιτικών εκφραστών του κεφαλαίου (Λαϊκού Κόμματος, Σοσιαλδημοκρατών, Φιλελευθέρων), θεσμοθετεί ως "κοινοτικό κεκτημένο" την δημιουργία ενός γιγαντιαίου μηχανισμού παρακολούθησης και φακελώματος κάθε ευρωπαίου ή αλλοδαπού πολίτη εντός ή εκτός συνόρων της Ε.Ε.
<P>
Το Σύστημα SIS II καταργεί κάθε εγγύηση προστασίας των προσωπικών δεδομένων των πολιτών, αφού δίνει το δικαίωμα να καταχωρούνται τα προσωπικά δεδομένα, ακόμη και τα βιομετρικά (φωτογραφίες, δακτυλικά αποτυπώματα, σωματικά χαρακτηριστικά) και να τίθεται σε διακριτική παρακολούθηση κάθε πρόσωπο, που, κατά την αυθαίρετη και ανεξέλεγκτη κρίση των κατασταλτικών μηχανισμών, θεωρείται ύποπτο να διαπράξει αξιόποινες πράξεις ή -κατόπιν πληροφοριών των μυστικών υπηρεσιών- απειλεί την εθνική ασφάλεια!! Τα προσωπικά αυτά δεδομένα μπορούν να φυλάσσονται για απροσδιόριστο χρονικό διάστημα κατά την κρίση των διωκτικών αρχών, ενώ πρόσβαση σ' αυτά, εκτός από τις αστυνομικές και δικαστικές αρχές, έχουν οι μυστικές υπηρεσίες, η Europol και η Eurojust, έχοντας μάλιστα το δικαίωμα να τα διαβιβάζουν σε τρίτες χώρες ή οργανισμούς (όπως η CIA κλπ ).
<P>
Ο περιβόητος χώρος ελευθερίας και ασφάλειας της Ε.Ε. αποκαλύπτει πλέον την αποκρουστική και εφιαλτική μορφή του σαν χώρος στραγγαλισμού βασικών ανθρωπίνων δικαιωμάτων και θεμελιωδών ελευθεριών, ανεξέλεγκτης δράσης των μηχανισμών καταστολής για την προστασία της εξουσίας των ευρωενωσιακών μονοπωλίων από τις αντιστάσεις των λαών, το εργατικό και λαϊκό κίνημα.
<SPEAKER ID="204" NAME="Hélène Goudin " AFFILIATION="IND/DEM">
γραπτώς. - (SV) Οι δυνάμεις οι οποίες τηρούν κριτική στάση έναντι της ΕΕ θεωρούν ότι η δημιουργία του SIS II αποτελεί περαιτέρω βήμα προς την κατεύθυνση της δημιουργίας ενός κοινού αστυνομικού σώματος της ΕΕ και εντάσσεται στην προσπάθεια μετατροπής της ΕΕ σε κράτος, μέσω της παρέμβασης σε διαδοχικούς επιμέρους τομείς. " ΕΕ εξελίσσεται σταδιακά στο απόλυτο κλειστό κράτος με χαρακτηριστικά "μεγάλου αδελφού", όπως πολλοί Σουηδοί φοβόντουσαν ότι θα συμβεί ήδη από την περίοδο της ένταξης της Σουηδίας. Αυτό συμβαίνει με τις ευλογίες πολιτικών τόσο της αριστεράς όσο και της δεξιάς, οι οποίοι, με λαϊκίστικα επιχειρήματα σχετικά, για παράδειγμα, με τον έλεγχο των εξωτερικών συνόρων και την καταπολέμηση του εγκλήματος, συμβάλλουν στη δημιουργία μιας πραγματικής οργουελιανής κοινωνίας.
<P>
" Λίστα του Ιουνίου υποστηρίζει τη διασυνοριακή αστυνομική συνεργασία. Είναι επιβεβλημένη για την αντιμετώπιση του σύγχρονου διεθνούς εγκλήματος, όμως αυτό συμβαίνει με επιτυχία επί σειρά δεκαετιών μέσω ενός διεθνούς αστυνομικού οργάνου, της Interpol. Συνεπώς, η αναζήτηση πόρων για ένα νέο σύστημα πληροφοριών, το οποίο μάλιστα ισχύει μόνο στο εσωτερικό της Ευρωπαϊκής Ένωσης, είναι περιττή.
<P>
" Λίστα του Ιουνίου αντιμετωπίζει με ιδιαίτερο σκεπτικισμό την προοπτική να δοθεί στις υπηρεσίες των κρατών μελών οι οποίες είναι αρμόδιες για την έκδοση αδειών κυκλοφορίας οχημάτων πρόσβαση σε εξαιρετικά ευαίσθητα προσωπικά δεδομένα. Τα δεδομένα αυτού του είδους πρέπει να βρίσκονται υπό τον έλεγχο των επιμέρους εθνικών κρατών. Όλα τα κράτη μέλη πρέπει να έχουν τη δυνατότητα να εγγυηθούν την προστασία των πολιτών τους έναντι της παράνομης πρόσβασης στα προσωπικά τους δεδομένα.
<P>
Συνεπώς, η Λίστα του Ιουνίου καταψηφίζει και τις τρεις εκθέσεις σχετικά με το σύστημα SIS II και την πρόσβαση σε αυτό.
<SPEAKER ID="206" NAME="David Martin " AFFILIATION="PSE">
γραπτώς. - (EN) " δολοφονία της Anna Politkovskaya ντροπιάζει τη Ρωσία και ευελπιστώ ότι οι ρωσικές αρχές, σε όλα τα επίπεδα, δεν θα φεισθούν προσπαθειών ώστε να οδηγήσουν τους υπευθύνους στη δικαιοσύνη.
<SPEAKER ID="207" NAME="Catherine Stihler " AFFILIATION="PSE">
γραπτώς. - (EN) " δολοφονία της Anna Politkovskaya πρέπει να καταδικαστεί, όπως και όλες οι δολοφονίες δημοσιογράφων, αγωνιστών για τα ανθρώπινα δικαιώματα και άλλων ατόμων τα οποία προσπαθούν να αποκαλύψουν την αλήθεια. " "ελευθερία έκφρασης" συνεχίζει να τιμωρείται με θάνατο σε πάρα πολλές περιοχές του κόσμου μας. " Ρωσία εξακολουθεί να είναι μια χώρα στην οποία η ελευθερία έκφρασης αποτελεί μύθο. Οι ρωσικές αρχές πρέπει να οδηγήσουν τους δράστες αυτού του εγκλήματος στη δικαιοσύνη. Πρέπει να ασκηθούν περισσότερες πιέσεις στις ρωσικές αρχές προκειμένου να εγγυηθούν την ελευθερία των μέσων ενημέρωσης και των οργανώσεων ανθρωπίνων δικαιωμάτων στη ρωσική επικράτεια.
<SPEAKER ID="209" NAME="Proinsias De Rossa " AFFILIATION="PSE">
γραπτώς. - (EN) Στηρίζω πλήρως αυτή την πρόταση ψηφίσματος και εκφράζω τον αποτροπιασμό μου για το γεγονός ότι, ενώ οι κατευθυντήριες γραμμές της ΕΕ για τον μαστογραφικό έλεγχο ανίχνευσης εκδόθηκαν για πρώτη φορά το 1992, μέχρι σήμερα μόνο σε 11 κράτη μέλη (Βέλγιο, Γαλλία, Εσθονία, "νωμένο Βασίλειο, Ισπανία, Κάτω Χώρες, Λουξεμβούργο, Ουγγαρία, Σουηδία, Τσεχική Δημοκρατία και Φινλανδία) παρέχεται μαστογραφικός έλεγχος ανίχνευσης σε πανεθνική κλίμακα. Θεωρώ δε ιδιαιτέρως απαράδεκτο το γεγονός ότι στην Ιρλανδία, στην οποία έχουν καταγραφεί οι υψηλότεροι ρυθμοί οικονομικής ανάπτυξης των τελευταίων ετών, 600 περίπου γυναίκες πέφτουν κάθε χρόνο θύματα του καρκίνου του μαστού, ενώ μεγάλος αριθμός αυτών των θανάτων μπορούσε να έχει αποτραπεί εάν το πρόβλημα είχε εντοπιστεί εγκαίρως μέσω περιοδικού ελέγχου ανίχνευσης και διάγνωσης.
<P>
Αποτελεί αίσχος για την Ιρλανδία το γεγονός ότι περιμένουμε ακόμη τα αποτελέσματα εθνικού προγράμματος μαστογραφικού ελέγχου ανίχνευσης. Αναμένουμε, ωστόσο, την ολοκλήρωση του εν λόγω προγράμματος το 2007, ενώ το πρόγραμμα ελέγχου ανίχνευσης του καρκίνου του τραχήλου της μήτρας δεν θα έχει ολοκληρωθεί πριν από το 2008 το νωρίτερο - περί τα 15 χρόνια μετά!
<P>
Όλα τα κράτη μέλη πρέπει να προσφέρουν -επειγόντως- μαστογραφικό έλεγχο ανίχνευσης σε πανεθνική κλίμακα. " Επιτροπή πρέπει τώρα να συνεργαστεί με τα νέα κράτη μέλη και τις υπό ένταξη χώρες προκειμένου να τις βοηθήσει να χρησιμοποιήσουν το Ευρωπαϊκό Ταμείο Περιφερειακής Ανάπτυξης και τα προενταξιακά ταμεία για τη δημιουργία ολοκληρωμένων υποδομών υγειονομικής περίθαλψης.
<SPEAKER ID="210" NAME="Nigel Farage, Roger Knapman, Jeffrey Titford, John Whittaker και Thomas Wise " AFFILIATION="IND/DEM">
γραπτώς. - (EN) Τα μέλη της αντιπροσωπείας του Κόμματος Ανεξαρτησίας του "νωμένου Βασιλείου θεωρούν ότι όλες οι πρωτοβουλίες της ΕΕ συνιστούν αντιδημοκρατική κατάχρηση εξουσίας και δεν είναι διατεθειμένα να τις υπερψηφίσουν σε καμία περίπτωση, ακόμη και όταν μοιάζουν καλοπροαίρετες. Στην προκειμένη περίπτωση, η ΕΕ επιχειρεί να παρέμβει και να ασκήσει επιρροή στον τομέα της παροχής υπηρεσιών υγειονομικής περίθαλψης, ο οποίος, όπως όλοι οι τομείς στους οποίους παρεμβαίνει η ΕΕ, πρέπει να παραμείνει υπό τον έλεγχο δημοκρατικά εκλεγμένων κυβερνήσεων, τις οποίες μόνο εθνικά κράτη μπορούν να προσφέρουν.
<SPEAKER ID="211" NAME="Hélène Goudin " AFFILIATION="IND/DEM">
γραπτώς. - (SV) Είναι μήπως πιο αποτελεσματικά τα μέτρα της ΕΕ για την καταπολέμηση του καρκίνου του στήθους από τα αντίστοιχα μέτρα που λαμβάνονται στο πλαίσιο καθιερωμένων, διεθνώς αναγνωρισμένων οργανισμών με μεγάλη πείρα, όπως η Παγκόσμια Οργάνωση Υγείας (ΠΟΥ); " απάντηση της Λίστας του Ιουνίου σε αυτό το ερώτημα είναι "όχι".
<P>
Το Ευρωπαϊκό Κοινοβούλιο δεν πρέπει να υπαγορεύει τον τρόπο κατά τον οποίο τα κράτη μέλη εφαρμόζουν σοβαρά μέτρα όπως οι μαστογραφικοί έλεγχοι, οι εκστρατείες ενημέρωσης για τον καρκίνο του στήθους, η έρευνα σχετικά με τον καρκίνο του στήθους, η δημιουργία μητρώων, καθώς και κέντρων πληροφόρησης για τον καρκίνο του στήθους. Είναι προτιμότερο να επιδιωχθεί άμεσος συντονισμός και διασυνοριακή συνεργασία στο πλαίσιο ενός οργανισμού όπως η ΠΟΥ, και όχι η Ευρωπαϊκή Ένωση.
<P>
Συνεπώς, καταψήφισα το υπό εξέταση κείμενο.
<SPEAKER ID="212" NAME="David Martin " AFFILIATION="PSE">
γραπτώς. - (EN) Κάθε έτος 275 000 γυναίκες στην ΕΕ διαγιγνώσκεται ότι πάσχουν από καρκίνο του στήθους και οι μεγάλες ανισότητες που υφίστανται όσον αφορά τα πρότυπα περίθαλψης και θεραπείας τους είναι, απλούστατα, απαράδεκτες.
<P>
Γι' αυτό υπερψήφισα αυτό το κείμενο, στο οποίο ζητείται η θέσπιση πανευρωπαϊκών προτύπων έγκαιρης διάγνωσης και θεραπείας της νόσου. Οι ασθενείς που πάσχουν από καρκίνο του στήθους υφίστανται συχνά διακρίσεις στον χώρο εργασίας· ως εκ τούτου, ευελπιστώ ότι, μετά την έγκριση του κειμένου από τη συντριπτική πλειοψηφία των μελών του Κοινοβουλίου, η Επιτροπή θα καταρτίσει έναν χάρτη για την προστασία των ασθενών που πάσχουν από καρκίνο του στήθους στον χώρο εργασίας.
<P>
Φρονώ ότι, εάν εφαρμοστεί πλήρως αυτή η έκθεση, μπορούμε να βελτιώσουμε την ποιότητα ζωής των επιζώντων ασθενών και να μειώσουμε σημαντικά τον εκτιμώμενο αριθμό των 88 000 θανάτων από καρκίνο του στήθους ετησίως στην ΕΕ σε ποσοστό μέχρι και 35%, σώζοντας έτσι 30 000 γυναίκες ετησίως.
<SPEAKER ID="213" NAME="Catherine Stihler " AFFILIATION="PSE">
γραπτώς. - (EN) Ο καρκίνος του στήθους είναι η κυριότερη αιτία θανάτου για γυναίκες ηλικίας 35 έως 59 ετών. Όσο νωρίτερα γίνεται η διάγνωση, τόσο μεγαλύτερες είναι οι πιθανότητες επιβίωσης. Οι περισσότερες γυναίκες με καρκίνο του στήθους δεν θέλουν λόγια παρηγοριάς, αλλά συντονισμένη δράση για τη βελτίωση της θεραπείας και την αντιμετώπιση των αιτίων. Ένα απλό μέτρο που μπορεί να ληφθεί είναι η ελαχιστοποίηση του χρόνου αναμονής μεταξύ εξέτασης και διάγνωσης. Έχοντας μιλήσει με γυναίκες που πάσχουν από καρκίνο του στήθους, το πιο ανησυχητικό είναι ο χρόνος αναμονής. Πρέπει όλοι να καταβάλουμε κάθε δυνατή προσπάθεια ώστε να συμβάλουμε στη βελτίωση της φροντίδας των γυναικών σε αυτό ακριβώς το στάδιο. Τα κράτη μέλη πρέπει να μεριμνήσουν περισσότερο για την ανταλλαγή βέλτιστων πρακτικών. Το έργο της οργάνωσης Europa Donna προσφέρει ζωτικής σημασίας βοήθεια σε όλες τις Ευρωπαίες, και γι' αυτό θέλω να εκφράσω από τούτο το βήμα τη στήριξή μου προς την εν λόγω πανευρωπαϊκή οργάνωση.
<SPEAKER ID="215" NAME="Andreas Mölzer" AFFILIATION="NI">
(DE) Κύριε Πρόεδρε, οπωσδήποτε αποτελεί πρωτόγνωρη εμπειρία για μένα η αιτιολόγηση ψήφου σε μία εντελώς άδεια αίθουσα. Παρ' όλ' αυτά θα ήθελα να εξηγήσω γιατί απείχα από την ψηφοφορία για την έκθεση Muscardini.
<P>
Μετά την κατάργηση του συστήματος ποσοστώσεων, που ήταν σε εφαρμογή δέκα χρόνια, σημειώθηκε από το έτος 2005 σημαντική αύξηση στην ποσότητα κινέζικων δερμάτινων υποδημάτων που εισάγονται στην Ευρώπη - αυτό το ξέρουμε. Φυσικά, τώρα η Κίνα και οι επιχειρήσεις που κερδίζουν από τις κινέζικες παραλαβές μας βομβαρδίζουν με κριτική για τις δασμολογικές κυρώσεις.
<P>
Ασφαλώς μπορεί, όπως ισχυρίζονται οι επικριτές των κυρώσεων, να χάσουμε για πάντα την ευρωπαϊκή βιομηχανία παπουτσιών που εδώ και χρόνια μειώνει τον αριθμό των προσλήψεων και προβαίνει σε ολοένα περισσότερες μετεγκαταστάσεις μονάδων σε χώρες εκτός ΕΕ. Ωστόσο, δεν μπορούμε ασφαλώς να παρακολουθούμε άπραγοι έναν ολόκληρο βιομηχανικό κλάδο να βαδίζει προς την καταστροφή.
<P>
Ως εκ τούτου, πρέπει να αξιοποιήσουμε τα δύο χρόνια ισχύος των κυρώσεων για να αναζητήσουμε λύσεις για το μεγάλο αυτό πρόβλημα για τις ευρωπαϊκές θέσεις εργασίας.
<SPEAKER ID="216" NAME="Πρόεδρος">
Βρισκόμαστε εδώ για να σας ακούσουμε, καθόσον οι αιτιολογήσεις ψήφου προσφέρουν την ευκαιρία στους βουλευτές να εξηγήσουν κάτι που δεν μπορούν να εξηγήσουν με ένα "ναι" ή ένα "όχι". " ομιλία σας καταγράφεται στα πρακτικά και δεν απευθύνεται ουσιαστικά στους υπόλοιπους βουλευτές. Είναι κατανοητό, αλλά βρισκόμαστε εδώ για να ακούμε τους βουλευτές οι οποίοι επιθυμούν να καταθέσουν αιτιολόγηση ψήφου.
<SPEAKER ID="217" NAME="Andreas Mölzer" AFFILIATION="NI">
(DE) Κύριε Πρόεδρε, συμφωνώ απόλυτα μαζί σας και σας ευχαριστώ για την προσοχή σας.
<SPEAKER ID="218" NAME="Bruno Gollnisch " AFFILIATION="NI">
γραπτώς. - (FR) " παγκοσμιοποίηση επιβλήθηκε στους λαούς της Ευρώπης με τη βεβαιότητα ότι, στο τέλος, αυτοί θα είναι οι νικητές, διότι αυτή προωθεί τις εξαγωγές και ανοίγει τις αγορές των ανταγωνιστών μας όσο ανοίγει και τις δικές μας. Είναι πάντως, σαφές, ότι αυτή η παγκοσμιοποίηση απέχει μακράν μιας κατάστασης όπου όλοι βγαίνουν κερδισμένοι και ότι η λεγόμενη "Ευρώπη-Φρούριο" είναι διάτρητη, αλλά ότι επιτρέπει την οικοδόμηση πραγματικών φρουρίων σε ολόκληρο τον κόσμο, ιδίως στις πλέον υποσχόμενες αγορές.
<P>
Το πρόβλημα, όπως εξηγεί η έκθεση της κ. Muscardini, είναι ότι οι απαντήσεις της Ευρωπαϊκής Ένωσης στις αθέμιτες πρακτικές προστασίας του εμπορίου, τις οποίες ακολουθούν ορισμένες τρίτες χώρες έναντι της ΕΕ και οι οποίες δεν είναι τίποτε άλλο από συγκεκαλυμμένος, αθέμιτος προστατευτισμός, είναι ισχνές, ακατάλληλες ή απουσιάζουν παντελώς.
<P>
" κ. Muscardini τονίζει, και ορθώς, την ανάγκη ενίσχυσης της εμπορικής άμυνας της ΕΕ, αλλά οι συγκεκριμένες λύσεις που προτείνονται δεν αίρονται στο ύψος των προκλήσεων. Τόσο αταλάντευτα δογματική είναι η πίστη του λαού στα οφέλη της άκρως φιλελεύθερης παγκοσμιοποίησης και στις αρετές της πολυμερούς συνεργασίας. Αυτό το σύστημα έφθασε πλέον στα όριά του: ο ΠΟΕ δεν αποτελεί πλέον τη λύση, αλλά το πρόβλημα.
<P>
Ακριβώς επειδή οι προτάσεις δεν αντικατοπτρίζουν την ακρίβεια της ανάλυσης θα απόσχουμε από την ψηφοφορία επί της έκθεσης αυτής.
<SPEAKER ID="219" NAME="Hélène Goudin " AFFILIATION="IND/DEM">
γραπτώς. - (SV) " Λίστα του Ιουνίου θεωρεί ότι το ελεύθερο εμπόριο είναι θετικό καθόσον οδηγεί σε βελτίωση της ευημερίας όλων των εμπλεκομένων. Αξίζει δε να σημειωθεί ότι, μέχρι την ένταξή της στην ΕΕ, η Σουηδία ήταν μια από τις πιο φιλικές προς το ελεύθερο εμπόριο χώρες του κόσμου.
<P>
" ΕΕ ασκεί συχνά πολύ προστατευτικές πολιτικές προκειμένου να προστατεύσει τους τομείς οι οποίοι δεν είναι ανταγωνιστικοί στη διεθνή αγορά. Ένα παράδειγμα αυτής της προσέγγισης είναι οι γεωργικές ενισχύσεις, οι οποίες χορηγούνται για γεωργικά προϊόντα, με αποτέλεσμα να μην μπορούν να πωληθούν στην αγορά της ΕΕ παρόμοια προϊόντα από άλλες χώρες - σε πολλές περιπτώσεις από αναπτυσσόμενες χώρες.
<P>
" ύπαρξη ενός αποτελεσματικού συστήματος διεθνούς εμπορίου είναι εξαιρετικά σημαντική προκειμένου να γίνει κάποτε πραγματικότητα το ελεύθερο εμπόριο. " έκθεση Muscardini, ωστόσο, αποπνέει προστατευτισμό, οπότε την καταψήφισα στη σημερινή ψηφοφορία.
<SPEAKER ID="220" NAME="Pedro Guerreiro " AFFILIATION="GUE/NGL">
γραπτώς. - (PT) Σε αυτή την έκθεση προωθείται η ελευθέρωση του εμπορίου και η αρχή της αμοιβαιότητας, ενώ προτείνεται η επιβολή αντισταθμιστικών μέτρων. Το βασικό της χαρακτηριστικό είναι η μάχη για την εξασφάλιση μεριδίων της αγοράς στο όνομα του ανταγωνισμού, και όχι η συνεργασία, στο πλαίσιο της οποίας το εμπόριο διαδραματίζει μεν ρόλο υπέρ της ανάπτυξης αλλά δεν είναι το παν.
<P>
Τα μέτρα αντιντάμπινγκ και αντεπιδοτήσεων συνιστούν παρέμβαση στις εσωτερικές αποφάσεις των χωρών και απειλές οι οποίες μπορούν να επιβληθούν από τον ΠΟΕ. Οι χαμένοι είναι οι αναπτυσσόμενες και οι λιγότερο ανεπτυγμένες χώρες.
<P>
" έκθεση υπερασπίζεται επίσης τον ΠΟΕ και τον μηχανισμό επίλυσης διαφορών, ενώ επιδιώκει την επιτάχυνση των πιο επιθετικών (αντιντάμπινγκ) και αμυντικών (διασφαλίσεις) μηχανισμών προστασίας του εμπορίου. " επιτάχυνση του μηχανισμού επίλυσης διαφορών και η ενίσχυση των αρμοδιοτήτων του θα οδηγήσει σε ενίσχυση της επιρροής των μεγάλων δυνάμεων στον ΠΟΕ, καθόσον αυτές έχουν τη δυνατότητα να επιβάλλουν τους κανόνες.
<P>
" ουσία του θέματος είναι ότι η ελευθέρωση του εμπορίου έρχεται σε αντίθεση με την έννοια της δίκαιης ανάπτυξης. Κάθε κράτος μέλος πρέπει να έχει το δικαίωμα να αποφασίζει σχετικά με το πρότυπο οικονομικής και κοινωνικής του ανάπτυξης, να εκβιομηχανίζεται και να προστατεύει τις βιομηχανίες του. Πρόκειται για αναφαίρετο, κυρίαρχο δικαίωμα, το οποίο θέτει υπό αμφισβήτηση την προσέγγιση της προώθησης των εξαγωγών και του ελευθέρου εμπορίου.
<SPEAKER ID="221" NAME="Carl Lang " AFFILIATION="NI">
γραπτώς. - (FR) " Ευρωπαϊκή Ένωση ανησυχεί ότι οι βιομηχανικές δυνάμεις της Κίνας και της Ινδίας λαμβάνουν προστατευτικά μέτρα κατά των εξαγωγών μας, χρησιμοποιώντας μέσα προστασίας του εμπορίου. Οι "νωμένες Πολιτείες, ως εκ τούτου, δεν είναι πλέον ο μοναδικός οικονομικός ανταγωνιστής της Ευρώπης - έχουμε να αντιμετωπίσουμε επίσης τη Βραζιλία, άλλες χώρες στη Νότια Αμερική και στην Αυστραλία. Ο ΠΟΕ, ο οποίος πρέπει να ενεργεί ως παγκόσμια ρυθμιστική αρχή, δεν είναι μόνον ανίσχυρος αλλά και συνένοχος.
<P>
Συνεπώς, η φούσκα της ακραιφνώς φιλελεύθερης παγκοσμιοποίησης είναι έτοιμη να σκάσει. " απεριόριστη, ασύδοτη κερδοσκοπία σε αγαθά, εμπορεύματα και ανθρώπους άγγιξε πλέον τα όριά της. Έχοντας επιτύχει θεαματική οικονομική μεγέθυνση, οι αναδυόμενες οικονομίες εδραιώνονται τώρα και αυτοπροστατεύονται με στόχο να μας ξεπεράσουν μία των ημερών αν δεν καταφέρουμε να αντιδράσουμε αρκετά γρήγορα.
<P>
Την ίδια ώρα, οι ακραιφνώς ευρωπαϊστές στις Βρυξέλλες συστήνουν να ανοίγουμε τα σύνορά μας ολοένα και περισσότερο και να συνεχίσουμε να βοηθάμε όλον τον κόσμο τυφλά και χωρίς μηχανισμούς ελέγχου και εξισορρόπησης, λησμονώντας τους συμπολίτες μας. Πρέπει να ακολουθήσουμε το παράδειγμα των νέων παγκόσμιων δυνάμεων θεσπίζοντας την προστασία και την κοινοτική προτίμηση στην Ευρώπη και την προστασία και την εθνική προτίμηση στη Γαλλία.
<SPEAKER ID="222" NAME="David Martin " AFFILIATION="PSE">
γραπτώς. - (EN) Υπερψήφισα την έκθεση αυτή, στην οποία αναλύεται η χρήση μέτρων προστασίας του εμπορίου κατά της ΕΕ από τρίτες χώρες και διατυπώνονται εύλογες προτάσεις σχετικά με τον ενδεδειγμένο τρόπο αντίδρασης της Κοινότητας, ιδίως σε περιπτώσεις στις οποίες τα μέτρα αυτά αποτελούν συγκαλυμμένη μορφή προστατευτισμού με σκοπό τον παράνομο περιορισμό της πρόσβασης κοινοτικών προϊόντων σε αγορές του εξωτερικού.

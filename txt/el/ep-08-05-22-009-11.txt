<CHAPTER ID="009-11">
11. Μια νέα στρατηγική σχετικά με την υγεία των ζώων για την Ευρωπαϊκή Ένωση 2007-2013 (
<P>
- Πριν από την ψηφοφορία επί της τροπολογίας 12:
<SPEAKER ID="118" NAME="Lutz Goepel">
, εξ ονόματος της Ομάδας PPE-DE. - (DE) Κύριε Πρόεδρε, επιτρέψτε μου να διαβάσω τη διατύπωση: "επισημαίνει τους ενδεχομένως αυξημένους κινδύνους που συνεπάγεται η μεταφορά ζώντων ζώων σε μεγάλες αποστάσεις και, στο πλαίσιο αυτό, υιοθετεί την άποψη ότι πρέπει να διενεργούνται πιο συχνοί αυστηροί έλεγχοι προκειμένου να διασφαλίσουν ότι μεταφέρονται μόνο απολύτως υγιή ζώα και πιστεύει ότι πρέπει να δοθεί προσοχή στο ζήτημα αν η μεταφορά των ζώων για σφαγή ή πάχυνση" -και αυτή είναι η διαφορά- "μπορεί να περιοριστεί σε έναν μέγιστο χρόνο ταξιδιού εννέα ωρών".
<P>
(Το Σώμα απορρίπτει την προφορική τροπολογία)
<SPEAKER ID="120" NAME="Zbigniew Zaleski" AFFILIATION="PPE-DE">
(FR) Κύριε Πρόεδρε, δεν μπορείτε να παίρνετε θέσεις· δεν μπορείτε να ενθαρρύνετε άτομα να σηκώνονται· γνωρίζουν οι ίδιοι αν πρέπει να το κάνουν ή όχι.
<P>
(Χειροκροτήματα από την Ομάδα ΕΛΚ-ΕΔ)
<SPEAKER ID="121" NAME="Πρόεδρος">
Απλά επεσήμανα -και εσείς σημειώσατε τη θέση της Ομάδας μου, οπότε σε καμία περίπτωση δεν έχω πάρει θέση εδώ- ότι οι βουλευτές πρέπει να σηκώνονται και να παραμένουν όρθιοι, διότι αν σηκώνονται για κλάσματα του δευτερολέπτου και μετά κάθονται ξανά είναι αδύνατο να τους καταμετρήσουμε. Επομένως, δεν τους πρότεινα να σηκωθούν, αλλά μόνο να παραμείνουν όρθιοι εφόσον έχουν σηκωθεί.
<P>
Ενέργησα με τον ίδιο ακριβώς τρόπο για την άλλη καταμέτρηση πριν από λίγο, για την άλλη πλευρά της Αίθουσας.

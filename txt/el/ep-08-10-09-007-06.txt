<CHAPTER ID="007-06">
6. Συμφωνία ΕΚ/Ουκρανίας για τη διατήρηση των δεσμεύσεων για τις συναλλαγές στον τομέα των υπηρεσιών που αναφέρονται στη συμφωνία εταιρικής σχέσης και συνεργασίας (
<P>
- Πριν από την ψηφοφορία:
<SPEAKER ID="091" NAME="Zbigniew Zaleski">
εισηγητής. - (FR) Κύριε Πρόεδρε, εφόσον η κατάσταση στην Ουκρανία είναι αρκετά σοβαρή, θα ήθελα να κάνω ένα σχόλιο επί αυτής της έκθεσης. Πρόκειται για μια αμιγώς οικονομική έκθεση, αλλά χρειαζόμαστε μια ευρύτερη στρατηγική, η οποία, ακολουθώντας το παράδειγμα του Euromed, αφήνει περιθώριο για το EURO-NEST, μια άλλη ένωση, που θα εδρεύει στο Lublin της Πολωνίας.
<P>
Πρέπει να μάθουμε από την κρίση στη Γεωργία και να εξασφαλίσουμε ότι δεν θα ξυπνήσουμε μια ημέρα έξω από την πολιτική σκηνή, έχοντας επιτρέψει σε άλλον παράγοντα να πάρει τη θέση μας.
<P>
Για να ολοκληρώσω την ομιλία μου, θα ήθελα να καλέσω όλους τους συναδέλφους μέλη να υποστηρίξουν αυτή την έκθεση, προκειμένου να στείλουμε ένα ισχυρό μήνυμα προς τους Ουκρανούς, οι οποίοι προσβλέπουν στην Ευρώπη και τώρα βρίσκονται εν μέσω μιας πολύ δύσκολης κρίσης.

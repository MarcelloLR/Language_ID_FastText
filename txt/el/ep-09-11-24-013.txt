<CHAPTER ID="013">
Κινητοποίηση του Ευρωπαϊκού Ταμείου Προσαρμογής στην Παγκοσμιοποίηση : Βέλγιο - τομέας κλωστοϋφαντουργίας και Ιρλανδία - Dell - Επανεγκατάσταση επιχειρήσεων στην ΕΕ και ρόλος των χρηματοοικονομικών μέσων της ΕΕ (συζήτηση) 
<SPEAKER ID="436" NAME="Πρόεδρος">
" ημερήσια διάταξη προβλέπει την κοινή συζήτηση σχετικά με:
<P>
την έκθεση του κ. Boge, εξ ονόματος της Επιτροπής Προϋπολογισμών, σχετικά με την πρόταση απόφασης του Ευρωπαϊκού Κοινοβουλίου και του Συμβουλίου για την κινητοποίηση του Ευρωπαϊκού Ταμείου Προσαρμογής στην Παγκοσμιοποίηση, κατ' εφαρμογή του άρθρου 28 της διοργανικής συμφωνίας της 17ης Μαΐου 2006 μεταξύ του Ευρωπαϊκού Κοινοβουλίου, του Συμβουλίου και της Επιτροπής, για τη δημοσιονομική πειθαρχία και τη χρηστή δημοσιονομική διαχείριση
<P>
την προφορική ερώτηση της κ. Beres, εξ ονόματος της Επιτροπής Απασχόλησης και Κοινωνικών Υποθέσεων προς την Επιτροπή σχετικά με την επανεγκατάσταση επιχειρήσεων στην ΕΕ και τον ρόλο των χρηματοοικονομικών μέσων της ΕΕ - B7-0226/2009)
<SPEAKER ID="437" NAME="Reimer Böge" LANGUAGE="DE">
Κύριε Πρόεδρε, κύριε Επίτροπε, κυρίες και κύριοι, ως εισηγητής της Επιτροπής Προϋπολογισμών σας παρουσιάζω σήμερα την πρόταση απόφασης του Ευρωπαϊκού Κοινοβουλίου και του Συμβουλίου για την κινητοποίηση του Ευρωπαϊκού Ταμείου Προσαρμογής στην Παγκοσμιοποίηση σε συνάρτηση με δύο συγκεκριμένες περιπτώσεις, μία βασισμένη σε αιτήσεις από το Βέλγιο και μία βασισμένη σε αιτήσεις από την Ιρλανδία. Θα ήθελα όμως να αρχίσω υπογραμμίζοντας άλλη μια φορά ότι είναι καθήκον της Επιτροπής Προϋπολογισμών να εξετάζει εάν πληρούνται οι προϋποθέσεις για την κινητοποίηση του Ευρωπαϊκού Ταμείου Προσαρμογής στην Παγκοσμιοποίηση και στο σημείο αυτό θα ήθελα να τονίσω ότι τους τελευταίους μήνες υπήρξε πάντα εξαίρετη συνεργασία, και για παρόμοιες περιπτώσεις, μεταξύ της Επιτροπής Προϋπολογισμών και της Επιτροπής Απασχόλησης και Κοινωνικών Υποθέσεων. Προσπαθήσαμε επίσης να λάβουμε δεόντως υπόψη τα σχόλια και τις κριτικές προτάσεις της Επιτροπής Απασχόλησης και Κοινωνικών Υποθέσεων, ενόψει δε αυτού είναι επίσης σωστό να ασχοληθούμε με την προφορική ερώτηση της Επιτροπής Απασχόλησης και Κοινωνικών Υποθέσεων δεδομένου ότι επείγουν οι έρευνες για το θέμα αυτό.
<P>
Ασφαλώς γνωρίζετε ότι το Ευρωπαϊκό Ταμείο Προσαρμογής στην Παγκοσμιοποίηση δεν μπορεί να υπερβεί ένα ανώτατο ποσόν 500 εκατομμυρίων ευρώ ετησίως και ότι δημιουργήθηκε αποκλειστικά για τον σκοπό παροχής πρόσθετης στήριξης στους εργαζομένους που πλήττονται από την παγκοσμιοποίηση, που έχασαν τη δουλειά τους και πλήττονται από τις συνέπειες των μεγάλων διαρθρωτικών αλλαγών της δομής του παγκόσμιου εμπορίου. Στο ψήφισμα καταστήσαμε άλλη μια φορά σαφές ότι εξακολουθούμε να αμφισβητούμε την επανειλημμένη χρησιμοποίηση πόρων από το Ευρωπαϊκό Κοινωνικό Ταμείο για τη χρηματοδότηση του Ταμείου Προσαρμογής στην Παγκοσμιοποίηση και εμμένω, κύριε Επίτροπε, να επιβεβαιώσετε και πάλι σήμερα ότι αυτό δεν θα αποβεί τελικά σε βάρος των πληρωμών από το Ευρωπαϊκό Κοινωνικό Ταμείο.
<P>
Θα ήθελα να απευθύνω και πάλι έκκληση προς την Επιτροπή να επαναλάβει σήμερα την υπόσχεση που μας έδωσε στην Επιτροπή Προϋπολογισμών, ότι δηλαδή στο μέλλον θα αποφεύγει να καταθέτει τις αιτήσεις κινητοποίησης του ταμείου όλες μαζί, αλλά αντίθετα, θα τις καταθέτει χωριστά, διότι η κάθε περίπτωση έχει λίγο- πολύ διαφορετική βάση και το ενδεχόμενο μια πολύπλοκη υπόθεση να καθυστερεί την έγκριση κάποιας άλλης πρέπει να αποφεύγεται. Ελπίζω ότι θα μπορέσετε να το επιβεβαιώσετε σήμερα αυτό γι' άλλη μια φορά.
<P>
Όσον αφορά την τρέχουσα κατάσταση για τις δύο αυτές περιπτώσεις, ακόμα και βάσει των τροποποιημένων κανόνων - δεδομένου ότι αυτές οι δύο αιτήσεις υποβλήθηκαν μετά από την 1η Μαΐου 2009 - μιλάμε για την κινητοποίηση συνολικού ποσού περίπου 24 εκατ. ευρώ. Σκοπός είναι να καλυφθούν σε κάποιο βαθμό οι απώλειες θέσεων εργασίας στον τομέα της κλωστοϋφαντουργίας στο Βέλγιο και στον τομέα της παραγωγής υπολογιστών στην Ιρλανδία. Στο Βέλγιο χάθηκαν συνολικά 2 199 θέσεις εργασίας σε 46 επιχειρήσεις κλωστοϋφαντουργίας, που βρίσκονται όλες σε δύο όμορες περιφέρειες επιπέδου NUTS II της Ανατολικής και της Δυτικής Φλάνδρας και στην περιφέρεια επιπέδου NUTS II του Limburg. Οι βελγικές αρχές ζήτησαν από το ταμείο 9,2 εκατ. ευρώ για τον σκοπό αυτόν. Όσον αφορά την αίτηση της Ιρλανδίας, η Επιτροπή Απασχόλησης και Κοινωνικών Υποθέσεων ασχολήθηκε, και πολύ σωστά, με μια σειρά συμπληρωματικών ερωτήσεων που συζητούνται ή έχουν ήδη εν μέρει διευκρινιστεί βάσει συμπληρωματικών πληροφοριών. " αίτηση αφορά 2 840 απολύσεις στην επιχείρηση Dell στις κομητείες του Limerick, Clare και North Tipperary, καθώς και την πόλη του Limerick, για 2 400 από τις οποίες ζητείται ενίσχυση. Για τον σκοπό αυτόν ζητήθηκαν συνολικά 14,8 εκατ. ευρώ. Μετά από εντατική συζήτηση στην Επιτροπή Προϋπολογισμών εγκρίναμε την κινητοποίηση του ταμείου και για τις δύο περιπτώσεις. Θα ήθελα ωστόσο να σας υπενθυμίσω την εισαγωγική μου παρατήρηση, στην οποία ζήτησα να λάβει και πάλι σαφή θέση γι' αυτό η Επιτροπή και εκφράζω τη μεγάλη μου ικανοποίηση για το γεγονός ότι η Επιτροπή Προϋπολογισμών περιέλαβε στη σημερινή ημερήσια διάταξη τα πολύ βασικά ζητήματα της κινητοποίησης των χρηματοδοτικών μέσων από τον ευρωπαϊκό προϋπολογισμό.
<P>
Θα ήθελα να ζητήσω από την Ολομέλεια να υποστηρίξει την παρούσα έκθεση.
<SPEAKER ID="438" NAME="Pervenche Berès" LANGUAGE="FR">
Κύριε Πρόεδρε, κύριε Επίτροπε, η Επιτροπή Απασχόλησης και Κοινωνικών Υποθέσεων ήθελε να συνδυάσει μια προφορική ερώτηση για το θέμα της επανεγκατάστασης των επιχειρήσεων, κυρίως των πολυεθνικών, με την εξέταση αυτών των δύο αιτήσεων για κινητοποίηση του Ταμείου Προσαρμογής στην Παγκοσμιοποίηση, διότι στην περίπτωση της Ιρλανδίας αναγνωρίσαμε τις δυσκολίες και τις αντιφάσεις που θα μπορούσαν να προκύψουν από τη χρησιμοποίηση του συγκεκριμένου ταμείου. Κανένα από τα μέλη της Επιτροπής Απασχόλησης και Κοινωνικών Υποθέσεων δεν επιδίωξε ποτέ να κρατήσει σε ομηρία ή να απειλήσει ότι δεν θα βοηθήσει τους ιρλανδούς εργάτες που βρίσκονται σήμερα σε κρίσιμη κατάσταση εξαιτίας της βιομηχανικής στρατηγικής και της μετεγκατάστασης της Dell.
<P>
Απλά παρατηρήσαμε ότι στη συγκεκριμένη περίπτωση, μολονότι ο Πρόεδρος Barroso εξήγγειλε στις 19 Σεπτεμβρίου τη χορήγηση δέσμης ενίσχυσης ύψους 19 εκατ. ευρώ - για την οποία συζητούμε απόψε - για τη Dell ή μάλλον για τους εργάτες που απολύθηκαν από τη Dell προκειμένου να τους βοηθήσουμε να αντεπεξέλθουν στην επερχόμενη περίοδο επανακατάρτισης, την ίδια ημέρα η Dell εξαγόρασε στη Νέα Υόρκη την Perot Systems, πράγμα που της επέτρεψε να αυξήσει την τιμή των μετοχών της. Μετά από λίγες ημέρες, στις 23 Σεπτεμβρίου, η Επίτροπος Kroes ενέκρινε κρατική ενίσχυση ύψους 54 και πλέον εκατομμυρίων ευρώ για τη δημιουργία ενός εργοστασίου Dell στην Πολωνία.
<P>
Για το θέμα αυτό απευθυνθήκαμε και στον Επίτροπο Špidla και στην Επίτροπο Kroes. Σε μια μακροσκελή επιστολή, μας είπαν ότι και οι δύο εκτιμούσαν ότι η θα έπρεπε να έχει δύο μονάδες παραγωγής προκειμένου για τον εφοδιασμό της ευρωπαϊκής αγοράς. Ωστόσο από τη δική μου σκοπιά, από τη στιγμή που η Dell εγκατέλειψε μία από αυτές τις εγκαταστάσεις παραγωγής, δεν αλλάξαμε τίποτα όσον αφορά τη γενική αξιολόγηση της στρατηγικής της επιχείρησης.
<P>
Ποια συμπεράσματα μπορούν να συναχθούν; Ότι η Dell δεν τηρεί κανένα από εκείνους τους ευρωπαϊκούς νόμους για τους οποίους συζητάμε καθημερινά και αφορούν τα δικαιώματα των εργαζομένων ή των συνδικαλιστικών οργανώσεων. Ως εκ τούτου είναι πραγματικά δύσκολο να βλέπει κανείς να έχει τελικά η χρησιμοποίηση του κοινοτικού προϋπολογισμού ως αποτέλεσμα -σε μια περίοδο όπου συνειδητοποιούμε πόσο δύσκολη είναι η διαδικασία κατάρτισης του προϋπολογισμού και η χρηματοδότηση του σχεδίου ανάκαμψης - αυτήν την παράδοξη κατάσταση όπου βοηθάμε να αυξηθεί το ποσοστό απόδοσης των επενδύσεων των αμερικανών μετόχων, ενώ εξωθούμε τους ιρλανδούς εργαζομένους στη θέση των πολωνών εργατών μέσα στην Ευρωπαϊκή Ένωση. Ασφαλώς δεν είναι αυτή η φιλοσοφία που υποστηρίζαμε όταν μιλούσαμε υπέρ της εφαρμογής του Ταμείου Προσαρμογής στην Παγκοσμιοποίηση.
<P>
Στην προκειμένη περίπτωση ασφαλώς και ο Επίτροπος Spidla δεν είναι ο μόνος υπεύθυνος, ωστόσο πιστεύω ότι η συγκεκριμένη περίπτωση μας υποχρεώνει να εξετάσουμε με μεγάλη προσοχή όλες τις προϋποθέσεις υπό τις οποίες κινητοποιείται ο κοινοτικός προϋπολογισμός για την υποστήριξη των στρατηγικών μεγάλων επιχειρήσεων. Πολύ δε περισσότερο που στο σχέδιο ανάκαμψης που εκπονήθηκε υπό τον σημερινό Πρόεδρο της Επιτροπής κ. Barroso, ένα από τα κεντρικά μέτρα που ανακοινώθηκε αναφορικά με την απασχόληση ήταν να εξασφαλιστεί κατά προτεραιότητα πως οι εργαζόμενοι που έχουν θέσεις εργασίας θα τις διατηρήσουν.
<P>
Εφόσον η Επιτροπή ήταν ενήμερη για τη στρατηγική της Dell αναφορικά με την ύπαρξη δύο μονάδων, όταν παρουσιάστηκε η προοπτική της επιλογής μεταξύ των δύο, θεωρώ ότι μια πιο ενεργή στρατηγική εκ μέρους της Επιτροπής θα έπρεπε να έχει οδηγήσει σε διαπραγμάτευση με την Dell με σκοπό τον μετασχηματισμό της ιρλανδικής μονάδας, δεδομένου ότι η στρατηγική της εταιρείας ήταν να μετατρέψει μια μονάδα κατασκευής σταθερών υπολογιστών όπως αυτή που υπήρχε στην Ιρλανδία σε μια μονάδα κατασκευής φορητών υπολογιστών σαν αυτή που υπάρχει σήμερα στην Πολωνία. Άποψή μας είναι πως σε τέτοιες περιπτώσεις, όταν η Επιτροπή βοηθάει πολυεθνικές, θα πρέπει να έχουμε ένα πιο σταθερό δικαίωμα λόγου.
<P>
Θεωρώ ότι, συνολικά, αυτοί οι προβληματισμοί θα πρέπει να οδηγήσουν την επόμενη Επιτροπή -και ιδίως τον κ. Monti στο πλαίσιο της αποστολής που του έχει ανατεθεί - στη διατύπωση πολύ πιο ενεργών προτάσεων για τον τρόπο με τον οποίο χρησιμοποιούμε τους κοινοτικούς πόρους σε μια περίοδο όπου έχουμε να αντιμετωπίσουμε μετεγκαταστάσεις που στρέφουν γι' άλλη μια φορά εργαζομένους, υπαλλήλους ενός κράτους μέλους κατά εργαζομένων άλλου κράτους μέλους, και όλα αυτά στο πλαίσιο μιας πολυεθνικής στρατηγικής που δεν σέβεται το πνεύμα του κοινωνικού δικαίου με τη μορφή που θέλουμε να το εφαρμόσουμε, γύρω από την έννοια της κοινωνικής οικονομίας της αγοράς.
<SPEAKER ID="439" NAME="Vladimir Spidla" LANGUAGE="CS">
Κύριε Πρόεδρε, κύριε Επίτροπε, κυρίες και κύριοι, θα ήθελα αρχικά να ευχαριστήσω τον εισηγητή για την υποστήριξη της πρότασης της Επιτροπής να κινητοποιήσει το Ευρωπαϊκό Ταμείο Προσαρμογής στην Παγκοσμιοποίηση ως απάντηση στις απολύσεις του κλωστοϋφαντουργικού τομέα στο Βέλγιο και της παραγωγής ηλεκτρονικών υπολογιστών στην Ιρλανδία. " υποστήριξη του εισηγητή συνοδεύεται από μια σειρά παρατηρήσεων και θα ήθελα να περιοριστώ εδώ σε ερωτήσεις δημοσιονομικής φύσης, αφού θα έχουμε αργότερα την ευκαιρία να συζητήσουμε τα άλλα σημεία που θίγετε στην έκθεση.
<P>
Το πρώτο δημοσιονομικό σημείο που θίγετε αφορά τις πηγές χρηματοδότησης. Μας λέτε ότι το Ευρωπαϊκό Κοινωνικό Ταμείο δεν μπορεί να είναι η μόνη πηγή χρηματοδότησης. Το Ευρωπαϊκό Ταμείο Προσαρμογής στην Παγκοσμιοποίηση είναι από δημοσιονομική σκοπιά ένα ειδικό μέσον, καθώς δεν διαθέτει τους δικούς του πόρους. Κινητοποιείται κατά τη διάρκεια των λογιστικών χρήσεων, μολονότι αφορά κυρίως τον χαρακτηρισμό διαθέσιμων θέσεων του προϋπολογισμού και έχει δευτερευόντως το καθήκον να προτείνει στη δημοσιονομική αρχή την κινητοποίηση χρηματικών ποσών μέσω αναθεωρήσεων του προϋπολογισμού. Το έργο αυτό επιτελείται κατά περίπτωση, ανάλογα με τις ανάγκες. Είναι αλήθεια πως το Ευρωπαϊκό Κοινωνικό Ταμείο υπήρξε από τεχνική άποψη η κύρια πηγή χρηματοδότησης μέχρι σήμερα. Στο σημείο αυτό θα ήθελα να δώσω σαφή έμφαση στη διατύπωση "από τεχνική άποψη" διότι το Ευρωπαϊκό Κοινωνικό Ταμείο δεν θα μειωθεί κατά κανένα τρόπο στο τέλος της λογιστικής χρήσης. Αυτό είναι το βασικότερο ζήτημα.
<P>
Το δεύτερο σημείο που θίγετε δεν είναι αποκλειστικά δημοσιονομικής φύσης, αλλά αφορά μάλλον τη λήψη αποφάσεων, εφόσον ζητάτε να παρουσιάζει η Επιτροπή τις προτάσεις της για την κινητοποίηση του Ευρωπαϊκού Ταμείου Προσαρμογής στην Παγκοσμιοποίηση σε χωριστά έγγραφα. " Επιτροπή γνωρίζει καλά τα πλεονεκτήματα αυτής της ατομικής προσέγγισης που εξαλείφει εντελώς τον κίνδυνο σύγκρουσης ή χρησιμοποίησης του ταμείου ως εγγυητή.
<P>
Ωστόσο είναι ανάγκη να ληφθούν υπόψη τα νέα κριτήρια επιλεξιμότητας τα οποία συζητήσαμε εφέτος και τα οποία εγκρίνατε. Με τα νέα αυτά κριτήρια, τους επόμενους μήνες θα πρέπει να περιμένουμε σημαντική αύξηση του αριθμού των αιτήσεων και δεν είναι βέβαιο ότι η διαπραγμάτευση για τα αντίστοιχα έγγραφα θα γίνεται πιο γρήγορα εάν υποβάλλονται ατομικά. Οπωσδήποτε όμως η Επιτροπή θα ήθελε να δηλώσει ότι η προσέγγιση με τα περισσότερα πλεονεκτήματα, με την οποία παρακάμπτεται ο κίνδυνος ορισμένων τεχνικών επιπλοκών σε αυτήν τη διαδικασία, είναι η κατά περίπτωση προσέγγιση που προσφέρει καλύτερη ποιότητα. Για τον λόγο αυτόν η Επιτροπή καταγράφει το ενδιαφέρον σας και συμφωνεί πλήρως να προσαρμόσει τις διαδικασίες της στις επόμενες λογιστικές χρήσεις. Επομένως, πιστεύω ότι τοποθετήθηκα με σαφήνεια και για τις δύο αυτές περιπτώσεις.
<P>
Όσον αφορά τη δεύτερη ερώτηση, η Επιτροπή χαίρεται ιδιαίτερα που το Κοινοβούλιο ενέκρινε την απόφαση για την κινητοποίηση του Ευρωπαϊκού Ταμείου Προσαρμογής στην Παγκοσμιοποίηση προκειμένου για την ενίσχυση εργαζομένων που απολύθηκαν εξαιτίας της πλεονάζουσας παραγωγικής ικανότητας στον τομέα της κλωστοϋφαντουργίας στο Βέλγιο και στον τομέα των υπολογιστών στην Ιρλανδία. Σε συνάρτηση με αυτά τα γεγονότα τέθηκε ένα ερώτημα για πιθανή σύνδεση μεταξύ της μετεγκατάστασης επιχειρήσεων εντός της ΕΕ, του ρόλου των κοινοτικών χρηματοδοτικών μέσων και των ελέγχων που διεξάγει η Επιτροπή σχετικά με τις κρατικές ενισχύσεις.
<P>
Πρώτον, πρέπει να πούμε ότι η Επιτροπή γνωρίζει και παρακολουθεί με προσοχή τις αρνητικές συνέπειες που έχουν οι μετεγκαταστάσεις επιχειρήσεων για τους εργαζομένους, τις οικογένειες και τις περιφέρειές τους. Όμως η Επιτροπή δεν έχει το δικαίωμα να παρεμβαίνει στη λήψη αποφάσεων των εταιρειών όταν δεν έχει σημειωθεί παραβίαση της κοινοτικής νομοθεσίας. " Επιτροπή επισημαίνει επίσης ότι δεν έχει αρμοδιότητα να παρακωλύει τις αποφάσεις επιμέρους εταιρειών ή να τις καθυστερεί και ότι οι εταιρείες δεν έχουν καμία γενική υποχρέωση να ενημερώνουν την Επιτροπή για τη νομιμότητα των αποφάσεών τους. Σε αυτό το πλαίσιο η Επιτροπή γνωρίζει επίσης την ανησυχία όσον αφορά το γεγονός ότι η περιφερειακή κρατική ενίσχυση, συμπεριλαμβανομένων πιθανών συνεισφορών από τα διαρθρωτικά ταμεία, μπορεί να χρησιμοποιηθεί ως μέσο δελεασμού και απομάκρυνσης εμπορικών επενδύσεων από άλλες περιφέρειες.
<P>
" Επιτροπή σημειώνει ότι στόχος των κοινοτικών κανονισμών για τις κρατικές ενισχύσεις είναι μεταξύ άλλων να διασφαλιστεί ότι η ενίσχυση, προκειμένου να επηρεάζονται οι αποφάσεις των επιχειρήσεων σχετικά με τον τόπο των επενδύσεων τους, θα πρέπει να χορηγείται μόνο σε μειονεκτούσες περιφέρειες και ότι η ενίσχυση αυτή δεν θα πρέπει να χρησιμοποιείται σε βάρος άλλων περιφερειών. Με το πρόβλημα αυτό ασχολείται και ο κανονισμός που θεσπίζει τις γενικές διατάξεις για τη λειτουργία των διαρθρωτικών ταμείων και του Ταμείου Συνοχής και οι κατευθυντήριες γραμμές για την περιφερειακή στήριξη κατά την περίοδο 2007-2013 που έχουν ως στόχο να εξασφαλιστεί ότι αυτές οι επενδύσεις θα έχουν μια πραγματική και βιώσιμη συμβολή στην περιφερειακή ανάπτυξη.
<P>
Σύμφωνα με το άρθρο 57 του γενικού κανονισμού για τα διαρθρωτικά ταμεία, τα κράτη μέλη πρέπει να εξασφαλίσουν ότι τα έργα θα διατηρούν την επένδυση για την οποία χορηγείται δάνειο για περίοδο πέντε ετών μετά από την ολοκλήρωσή τους και για περίοδο τριών ετών στην περίπτωση μικρών και μεσαίων επιχειρήσεων. Το δάνειο πρέπει να επιστρέφεται σε περίπτωση που ένα έργο μεταβληθεί συνεπεία αλλαγών στη φύση της κυριότητας στοιχείου υποδομής ή παύσης της παραγωγικής δραστηριότητας και η αλλαγή αυτή επηρεάζει τη φύση του έργου ή τους όρους υλοποίησής του, ή εάν οι μεταβολές παρέχουν στην επιχείρηση ή στον δημόσιο φορέα αθέμιτο πλεονέκτημα. Από τα κράτη μέλη απαιτείται να ενημερώνουν κάθε χρόνο την Επιτροπή στις εκθέσεις τους για την εφαρμογή των επιχειρησιακών προγραμμάτων για τέτοιες θεμελιώδεις μεταβολές. " Επιτροπή πρέπει να ενημερώνει τα άλλα κράτη μέλη.
<P>
Επιπροσθέτως, στην προγραμματική περίοδο 2007-2013 θεσπίστηκε μια ειδική νομική διάταξη με σκοπό να εξασφαλίζεται ότι δεν θα μπορούν να λαμβάνουν ενίσχυση από τα ταμεία οι εταιρείες στις οποίες εφαρμόζεται η διαδικασία επιστροφής χρηματικών ποσών που καταβλήθηκαν αχρεωστήτως μετά από μετεγκατάσταση παραγωγικών δραστηριοτήτων εντός ενός κράτους μέλους ή σε ένα άλλο κράτος μέλος. Παρόμοια, το σημείο 40 των οδηγιών για την περιφερειακή στήριξη ορίζει ότι η ενίσχυση πρέπει να εξαρτάται από τη διατήρηση μιας δεδομένης επένδυσης στην αντίστοιχη περιφέρεια για περίοδο τουλάχιστον πέντε ετών από την ημερομηνία ολοκλήρωσης. Επιπλέον, εάν η ενίσχυση υπολογίζεται βάσει του μισθολογικού κόστους, οι θέσεις εργασίας πρέπει να διατηρούνται για περίοδο τριών ετών από την ημερομηνία ολοκλήρωσης του έργου. Όλες οι θέσεις εργασίας που δημιουργήθηκαν με την επένδυση πρέπει να διατηρηθούν στην εν λόγω περιοχή για περίοδο πέντε ετών από την ημερομηνία που πρωτοδημιουργήθηκε η εκάστοτε θέση εργασίας. Αν πρόκειται για μικρές και μεσαίες επιχειρήσεις τα κράτη μέλη μπορούν να μειώσουν την περίοδο αυτή στα τρία έτη.
<P>
Στόχος της διάταξης είναι να αποφεύγεται ο συνωστισμός για την είσπραξη επιδοτήσεων και το κλείσιμο εργοστασίων αποκλειστικά και μόνο λόγω των υψηλότερων επιπέδων δημόσιας ενίσχυσης σε κάποιο άλλο μέρος, λαμβανομένου υπόψη ότι η κρατική ενίσχυση είναι ένας μόνο από τους παράγοντες που επηρεάζουν τις αποφάσεις των επιχειρήσεων αναφορικά με τις μετεγκαταστάσεις και ότι συχνά άλλοι παράγοντες διαδραματίζουν σημαντικότερο ρόλο όπως για παράδειγμα οι μισθοί, οι δεξιότητες, οι φόροι και η γεωγραφική θέση.
<P>
Κυρίες και κύριοι, κατά τη γνώμη μου είναι αναντίρρητα σωστό και φυσικό να συζητώνται θέματα που αφορούν τη χρησιμοποίηση ευρωπαϊκών πόρων σε στρατηγικό επίπεδο, γι' αυτό δεν μπορεί να υπάρξει καμία αμφιβολία. Τελειώνοντας θα ήθελα να πω ότι οι πόροι που χρησιμοποιήθηκαν ή θα χρησιμοποιηθούν στο πλαίσιο του Ευρωπαϊκού Ταμείου Προσαρμογής στην Παγκοσμιοποίηση ωφελούν πρόσωπα που επλήγησαν σοβαρά ή επιμέρους εργαζομένους όπως εκείνοι του Βελγίου ή της Ιρλανδίας ή οποιασδήποτε άλλης ευρωπαϊκής χώρας, και σε καμία περίπτωση τις επιχειρήσεις. Πρόκειται για πόρους που προορίζονται για την υποστήριξη ατόμων, μεμονωμένων ατόμων, και όχι επιχειρήσεων.
<SPEAKER ID="440" NAME="Elisabeth Morin-Chartier" LANGUAGE="FR">
Κύριε Πρόεδρε, κύριε Επίτροπε, κυρίες και κύριοι, θα ήθελα να επανέλθω στις περιπτώσεις που αντιμετωπίζουμε σε σχέση με το Ταμείο Προσαρμογής στην Παγκοσμιοποίηση. Ως προς αυτό, εργαζόμαστε, φυσικά, για το συμφέρον των εργαζομένων προκειμένου αυτοί να αποκτήσουν περισσότερες δυνατότητες απασχόλησης εάν πληγούν από την ανεργία στον οικονομικό τους τομέα.
<P>
Ας επανέλθουμε όμως στην περίπτωση της Dell, για την οποία αναγκάστηκε να μιλήσει η κ. Berès. Το εργοστάσιο στην Ιρλανδία επικεντρώνεται στην παραγωγή σταθερών υπολογιστών. Ήταν ακριβώς όταν η Επιτροπή στήριξε την κατασκευή ενός εργοστασίου της ίδιας εταιρείας στην Πολωνία, το οποίο επικεντρώνεται στην παραγωγή φορητών υπολογιστών, που αναγγέλθηκε και η κατάρρευση της ιρλανδικής μονάδας παραγωγής - επειδή έτσι λειτουργεί η αγορά και επειδή η ζήτηση φορητών υπολογιστών είναι πολύ μεγαλύτερη.
<P>
" επιλογή μιας εκ των δύο μονάδων παραγωγής είναι ενδεικτική για τις δυσκολίες που θα αντιμετωπίζαμε από την πλευρά των ιρλανδών εργαζομένων. Για τον λόγο αυτόν, αφού μελετήσαμε και τις δύο αυτές μεμονωμένες περιπτώσεις στην ομάδα εργασίας μας για το Ταμείο Προσαρμογής στην Παγκοσμιοποίηση, ζητήσαμε από την Επιτροπή να παρακολουθεί προσεκτικά όλες τις ενισχύσεις που χορηγούνται σε καθεμιά από τις εγκαταστάσεις, είτε σε επίπεδο ευρωπαϊκής είτε σε επίπεδο περιφερειακής ενίσχυσης, διότι οι ευρωπαϊκές πολιτικές στήριξης που αναπτύσσουμε δεν πρέπει να χρησιμοποιούνται με μη ισορροπημένο τρόπο και δεν πρέπει να πλήττουν τους εργαζομένους.
<P>
Θέλουμε επομένως να δίδεται εγκαίρως μεγαλύτερη προσοχή σε αυτά προβλήματα έτσι ώστε να μην υποχρεώνονται να τα αντιμετωπίσουν οι εργαζόμενοι.
<SPEAKER ID="441" NAME="Alan Kelly">
εξ ονόματος της Ομάδας S&D. - (EN) Κύριε Πρόεδρε, στις 8 Ιανουαρίου 2009, η κεντροδυτική Ιρλανδία και ειδικά το Limerick, το Tipperary και το βόρειο Kerry υπέστησαν ένα πρωτόγνωρο οικονομικό χτύπημα. " ανακοίνωση της Dell ότι περισσότερες από 2 000 θέσεις εργασίας φεύγουν από την περιοχή μαζί με χιλιάδες άλλες βοηθητικές θέσεις συνιστά ένα πλήγμα ιστορικών διαστάσεων.
<P>
" ΕΕ διέθεσε μέσω του Ταμείου Προσαρμογής στην Παγκοσμιοποίηση πόρους που θα βοηθήσουν άμεσα τους οικονομικά ευάλωτους της περιοχής. Κατά την αυριανή ψηφοφορία τα 14,8 εκατ. ευρώ θα είναι μια χείρα βοηθείας, και όχι ελεημοσύνη, σε περισσότερους από 2 400 ανθρώπους για να τους βοηθήσουμε να ξαναρχίσουν τη ζωή τους. " κίνηση θα είναι πολύ ευπρόσδεκτη.
<P>
Τα χρήματα θα χρησιμοποιηθούν για την επανακατάρτιση εργαζομένων, θα βοηθήσουν στη σύσταση επιχειρήσεων και θα προσφέρουν στους ανθρώπους θέσεις εργασίας που είναι πολύ αναγκαίες. Το ίδιο το γεγονός ότι έχουμε εδώ μαζί μας απόψε εκπρόσωπους της επιτροπής εργαζομένων της Dell που παρακολουθούν τη συζήτηση δείχνει πόσο βαθιά έχει αγγίξει αυτό το ταμείο τους εργαζομένους της Dell και πόσο πολύ το επικροτούν.
<P>
Πρέπει ωστόσο να υπογραμμίσω ότι στο ζήτημα αυτό βρισκόμαστε ακόμα στα μισά του δρόμου. Έχουμε 18 μήνες για να διαθέσουμε τους συγκεκριμένους πόρους και απευθύνω απόψε έκκληση προς τον τοπικό μας υπουργό στην Ιρλανδία, τον υπουργό Επιχειρήσεων Coughlan, να παρέμβει προσωπικά και να φροντίσει ώστε να υπάρξει κάποιο σχέδιο για την αξιοποίηση των χρημάτων. Είναι ένα εφάπαξ ποσό για τους απλούς εργαζομένους οι οποίοι δεν θα έχουν ποτέ ξανά ανάλογη ευκαιρία. Κύριε Coughlan, σας θερμοπαρακαλώ να οργανώσετε και να εκμεταλλευτείτε αυτήν τη μοναδική ευκαιρία για την κεντροδυτική Ιρλανδία.
<P>
Θα ήθελα να ευχαριστήσω τους βουλευτές και ιδίως τους συναδέλφους μου για την υποστήριξή τους στην αίτηση της Dell και να τους ζητήσω να υποστηρίξουν και τις άλλες αιτήσεις που θα έρθουν από τη Waterford Crystal και τη SR Technics οι οποίες βρίσκονται υπό ανάλογες συνθήκες.
<SPEAKER ID="442" NAME="Marian Harkin">
εξ ονόματος της Ομάδας ALDE. - (EN) Κύριε Πρόεδρε, η πρώτη μου παρατήρηση είναι ότι το Ευρωπαϊκό Ταμείο Προσαρμογής στην Παγκοσμιοποίηση συνιστά μια πραγματική έκφραση αλληλεγγύης μεταξύ πολιτών και κρατών μελών της ΕΕ. Δεύτερον, ως βουλευτής από την Ιρλανδία χαίρομαι πραγματικά πάρα πολύ διότι οι εργαζόμενοι της Dell που απολύθηκαν έχουν τώρα τουλάχιστον μια ευκαιρία να κοιτάξουν μπροστά και να κάνουν σχέδια για το μέλλον. Όπως όμως είπε ο κ. Kelly, είναι πολύ σημαντικό να εξασφαλιστεί ότι τα προγράμματα ή οι κύκλοι εκπαίδευσης που θα εφαρμοστούν θα καλύπτουν ακριβώς τις ανάγκες των εργαζομένων και ότι σαφής στόχος κάθε ενίσχυσης θα πρέπει να είναι η δυνατότητα επιστροφής στην αγορά εργασίας ή δημιουργίας μιας ιδιόκτητης επιχείρησης.
<P>
Τέλος, θα ήθελα να αναγνωρίσω τον ρόλο του Κοινοβουλίου στην έγκριση των πόρων για τους εργαζομένους της Dell. Παρά το γεγονός ότι απόψε εθίγησαν εδώ ορισμένα πολύ σοβαρά ζητήματα, δεν κρατήσαμε τους εργαζομένους σε ομηρία και εγκρίναμε την αίτηση για τα 14,8 εκατ. ευρώ. " Επιτροπή πρέπει όμως να εξασφαλίσει ότι θα υπάρχει συνοχή στην κοινοτική βιομηχανική πολιτική και ότι ο κοινοτικός προϋπολογισμός δεν θα χρησιμοποιείται για να αυξάνεται η αξία των μετοχών σε ορισμένες εταιρείες τη στιγμή που θα την πληρώνουν οι εργαζόμενοι της ΕΕ.
<SPEAKER ID="443" NAME="Marije Cornelissen" LANGUAGE="NL">
" αίτηση της Ιρλανδίας για ευρωπαϊκούς πόρους για όσους έμειναν άνεργοι αφότου η εταιρεία Dell έκλεισε το εργοστάσιό της στην Ιρλανδία έθεσε ορισμένα ζητήματα στα οποία πρέπει να δοθεί απάντηση.
<P>
Το γεγονός ότι μια εταιρεία σαν τη Dell έκλεισε ένα εργοστάσιό της σε μια χώρα και άνοιξε ένα άλλο σε μια άλλη είναι καταρχήν αποτέλεσμα των φυσιολογικών δυνάμεων της αγοράς. Όμως τα διάφορα είδη κρατικής ενίσχυσης που εμπλέκονται εδώ, αλλάζουν τα πράγματα. " Dell εγκαταστάθηκε πριν από μερικά χρόνια στην Ιρλανδία με τη βοήθεια κρατικών ενισχύσεων. Τώρα κατεβάζει ρολά και ανοίγει μια μονάδα στην Πολωνία, αλλά και πάλι με τη βοήθεια κρατικών ενισχύσεων. Στο μεταξύ, αντί να υπάρχει ένα κοινωνικό πρόγραμμα για τους ιρλανδούς εργαζομένους που θα το χρηματοδοτήσει η Dell, οι άνθρωποι αυτοί καταφεύγουν στο Ευρωπαϊκό Ταμείο Προσαρμογής στην Παγκοσμιοποίηση. Κατά τη γνώμη μου αυτό δείχνει μια σοβαρή ασυνέπεια στη βιομηχανική πολιτική και την πολιτική για την απασχόληση. Σε τελευταία ανάλυση, πόσες θέσεις εργασίας δημιουργήθηκαν με όλη αυτήν την κρατική ενίσχυση που η Ιρλανδία, η Πολωνία και η Ευρωπαϊκή Ένωση προσέφερε στη Dell;
<P>
Το ερώτημα είναι, επομένως, πώς θα εξασφαλίσουν από κοινού η Επιτροπή και τα κράτη μέλη τη συνέπεια της πολιτικής τους; Ακόμα, πώς μπορούμε να εξασφαλίσουμε ότι το Ταμείο Προσαρμογής στην Παγκοσμιοποίηση θα υποστηρίζει τις προσπάθειες που κάνει μια επιχείρηση για το καλό των εργαζομένων της και όχι τη μαζική αντικατάστασή τους;
<SPEAKER ID="444" NAME="Ilda Figueiredo" LANGUAGE="PT">
Κύριε Πρόεδρε, ανέκαθεν υποστηρίζαμε ότι η πολιτική της ΕΕ σχετικά με τη μετεγκατάσταση των επιχειρήσεων πρέπει να αναθεωρηθεί και ανέκαθεν πιστεύαμε ότι το Ταμείο Προσαρμογής στην Παγκοσμιοποίηση είναι απλά μια παρηγοριά για τους εργαζομένους, που είναι τα θύματα των στρατηγικών των πολυεθνικών ή της απουσίας μιας κατάλληλης βιομηχανικής πολιτικής που θα εστιάζει στην παραγωγή και σε καλές θέσεις εργασίας με δικαιώματα. Ως εκ τούτου συνηγορούμε υπέρ νέων πολιτικών για την κοινωνική ανάπτυξη και πρόοδο.
<P>
Πιστεύουμε όμως επίσης ότι οι ιρλανδοί εργαζόμενοι δεν πρέπει να δεχτούν διπλό χτύπημα από τη στρατηγική του κέρδους και του κοινωνικού ντάμπιγκ που εφαρμόζει η πολυεθνική εταιρεία Dell, η οποία έκλεισε στην Ιρλανδία και έλαβε ενίσχυση για να εγκατασταθεί στην Πολωνία.
<P>
Για τον λόγο αυτόν υποστηρίζουμε την παρούσα έκθεση.
<P>
Θέλουμε ωστόσο ορισμένες απαντήσεις από την Ευρωπαϊκή Επιτροπή όσον αφορά το μέλλον. Θέλουμε ριζική αλλαγή των πολιτικών, αποτελεσματικό έλεγχο των ενισχύσεων που δίδονται σε πολυεθνικές εταιρείες, μια πραγματική βιομηχανική πολιτική και σταθερές επενδύσεις για τη δημιουργία θέσεων εργασίας με δικαιώματα.
<SPEAKER ID="445" NAME="Seán Kelly" AFFILIATION="PPE">
(GA) Κύριε Πρόεδρε, θα ήθελα πρώτα απ' όλα να εκφράσω τις ειλικρινείς ευχαριστίες μου προς την Επιτροπή για την παροχή αυτών των γενναιόδωρων πόρων για τους ανέργους της Dell. Ειδικότερα, θα ήθελα να καλωσορίσω τον Gerry και τον Denis που βρίσκονται απόψε μαζί μας.
<P>
(EN) Χωρίς αμφιβολία, πρέπει να αναγνωρίσουμε στην Ευρωπαϊκή Ένωση και ειδικά στην Επιτροπή τη στήριξη που παρέχει στους εργαζομένους της Dell και θα ήθελα της εκφράσω την εκτίμησή μου, όπως και σε πρώην συναδέλφους, δύο εκ των οποίων, η Marian Harkin και ο Brian Crowley, βρίσκονται απόψε εδώ, καθώς και στον άμεσο προκάτοχό μου Colm Burke που εισηγήθηκε τον περασμένο Μάιο αυτό το ποσόν.
<P>
" Επιτροπή προέβη σε δύο μεγάλες αλλαγές που είναι πολύ σημαντικές για εμάς: τη μείωση της χρηματοδότησης 50/50 σε 35 για την εθνική κυβέρνηση και 65 από την Επιτροπή και τη μείωση των μεγεθών από 1 000 σε 500, πράγμα που ελπίζουμε ότι θα επιτρέψει σε εύθετο χρόνο και τη χρηματοδότηση για τους εργαζόμενους της Waterford Crystal και της SR Technics.
<P>
Υπάρχουν δύο περιοριστικοί όροι που θα ήθελα να προσθέσω. Ο ένας είναι πως το χρονικό διάστημα των δύο ετών πρέπει να αυξηθεί στα τρία διότι πολλοί άνθρωποι θα κάνουν μαθήματα για πτυχίο του τρίτου επιπέδου εκπαίδευσης που συνήθως διαρκούν τρία έτη. Ο δεύτερος είναι ότι η ημερομηνία έναρξης δεν πρέπει να είναι η ημερομηνία υποβολής της αίτησης, αλλά η ημερομηνία υπογραφής εδώ στο Κοινοβούλιο και στο Συμβούλιο.
<P>
Εκτός από τα παραπάνω, υπάρχουν δύο ακόμα σημεία στα οποία θέλω να αναφερθώ. Οι άνθρωποι αισθάνονται μεγάλη ευγνωμοσύνη γι' αυτά που έγιναν. Προσφέρατε ελπίδα εκεί που υπήρχε απελπισία. Δείξατε αλληλεγγύη και όχι αδιαφορία και τα κονδύλια αυτά θα χρησιμοποιηθούν σωστά, και δεν έχω καμία αμφιβολία ότι ασφαλώς είναι τα καλύτερα κονδύλια και η καλύτερη χρηματοδότηση που δόθηκε ποτέ από την Ευρωπαϊκή Επιτροπή. Σας ευχαριστώ πραγματικά πάρα πολύ.
<SPEAKER ID="447" NAME="Frédéric Daerden" AFFILIATION="S&amp;D">
(FR) Κύριε Πρόεδρε, κύριε Επίτροπε, κυρίες και κύριοι, τέθηκαν πολλά ζητήματα, αλλά η χρησιμοποίηση του Ευρωπαϊκού Ταμείου Προσαρμογής στην Παγκοσμιοποίηση μου δημιουργεί δύο συναισθήματα.
<P>
Πρώτον, χαίρομαι για την ύπαρξή του. Οι ευρωπαίοι εργαζόμενοι πρέπει να ξέρουν πως η Ευρώπη είναι εδώ γι' αυτούς σε δύσκολους καιρούς σαν αυτούς που περνάμε σήμερα. Δεύτερον, χαίρομαι διότι επαινέθηκε το Βέλγιο για την ποιότητα της συνεργασίας μεταξύ των κοινωνικών εταίρων του κατά την προετοιμασία του θέματος αυτού.
<P>
Δυστυχώς έχω και ορισμένες ανησυχίες για τον τρόπο λειτουργίας του EGAF. Πρώτον, η επιτυχία του αντικατοπτρίζει μια δύσκολη οικονομική κατάσταση στην Ευρώπη με συνέπειες για την κοινωνία που μας είναι περισσότερο από οικείες.
<P>
Δεύτερον, στην περίπτωση της Dell τέθηκε υπό αμφισβήτηση η συνεκτικότητα του ταμείου με άλλα μέσα ενίσχυσης. Ως προς αυτό υποστηρίζω πλήρως όσα είπε προηγουμένως η συνάδελφος κ. Berès.
<P>
Τέλος, όσον αφορά τον προϋπολογισμό, οι πιστώσεις πληρωμών για την εκτέλεση των χορηγήσεων από το ταμείο αυτό πρέπει να μεταφέρονται από άλλες θέσεις του προϋπολογισμού και από όσα γνωρίζω, πρέπει να μεταφέρονται συστηματικά από το Ευρωπαϊκό Κοινωνικό Ταμείο. Μολονότι αυτό κατέστη δυνατό εξαιτίας της αναλογίας πληρωμών των διαρθρωτικών ταμείων που δεν είναι τόσο υψηλή όσο θα θέλαμε, τα διαρθρωτικά ταμεία πρέπει να χρησιμοποιούνται για τον σκοπό για τον οποίο δημιουργήθηκαν.
<P>
Τελειώνοντας ζητώ να εξεταστεί με προσοχή η χρηματοδότηση του EGAF και έχω την αίσθηση ότι η Επιτροπή κάνει μια παραχώρηση, αν όχι για να δώσει άμεσα στο EGAF μια πλήρη χρηματοδοτική βάση ίση με αυτή των άλλων ταμείων, τουλάχιστον όμως για να εξασφαλίσει ότι αυτό δεν θα χρηματοδοτείται πλέον μόνο σε βάρος των κοινωνικών διαρθρωτικών ταμείων.
<SPEAKER ID="448" NAME="Ivo Belet" AFFILIATION="PPE">
(NL) Θα ήθελα να κάνω μια σύντομη εποικοδομητική παρατήρηση για τα διαρθρωτικά αποτελέσματα του ταμείου. Φυσικά, είμαστε ιδιαίτερα ευτυχείς για τα σχέδια που συζητούνται σήμερα και αναμένεται να εγκριθούν αύριο. Σε όλα όμως υπάρχουν περιθώρια βελτίωσης και αυτός είναι ο λόγος για τη σύντομη παρατήρησή μου.
<P>
Κυρίες και κύριοι, ορισμένες φορές το ταμείο ξεπερνάει τα όρια για τον απλό λόγο ότι η διαδικασία είναι υπερβολικά πολύπλοκη, κύριε Επίτροπε. Βασικά ο κύριος σκοπός του ταμείου είναι να λαμβάνουν γρήγορα υποστήριξη και βοήθεια για να βρουν μια νέα θέση εργασίας οι εργαζόμενοι που πλήττονται και χάνουν τη δουλειά τους. Αυτό δεν λειτουργεί πάντα σήμερα, καθώς δεν είμαστε σε θέση να ενεργήσουμε αρκετά γρήγορα, και αυτό είναι ιδιαίτερα ενοχλητικό ιδίως για τους πιο ηλικιωμένους εργαζομένους. Πράγματι, η στήριξη και η ανακούφιση των ατόμων που χάνουν τη δουλειά τους απαιτούν μια ταχεία και σταθερή προσέγγιση που αυτή τη στιγμή λείπει εντελώς.
<P>
Επιπροσθέτως, το Ταμείο Προσαρμογής στην Παγκοσμιοποίηση πάσχει από έλλειψη ευελιξίας και αν κάποιος έχει απολυθεί και είναι αρκετά άτυχος ώστε να προέρχεται από επιχείρηση που δεν περιλαμβάνεται στον κατάλογο, απλά δεν θα είναι επιλέξιμος για ενίσχυση. Καθημερινά αντιμετωπίζουμε τέτοιες ιστορίες εργαζομένων που αν και πληγεί, δεν είναι επιλέξιμοι, και καταβάλλουμε μεγάλες προσπάθειες - εφόσον είναι τόσο πολύπλοκο - για να τους εξηγήσουμε γιατί δεν γίνεται αυτό.
<P>
Κατά την άποψή μου πρέπει να βρεθεί το συντομότερο δυνατό μια πρακτική λύση γι' αυτό, κύριε Επίτροπε, και χρειαζόμαστε μια πολύ πιο γρήγορη προσέγγιση, καθώς και - αν είναι δυνατόν - ένα σχήμα που θα μας δώσει τη δυνατότητα να υιοθετήσουμε μια μέθοδο εργασίας με επίκεντρο τα κονδύλια. Κατά τη γνώμη μου πρέπει να γίνουν ενέργειες για το θέμα αυτό κατά τις εβδομάδες και τους μήνες που θα ακολουθήσουν.
<SPEAKER ID="449" NAME="Markus Pieper" AFFILIATION="PPE">
(DE) Κύριε Πρόεδρε, κύριε Επίτροπε, κυρίες και κύριοι, το Ταμείο Προσαρμογής στην Παγκοσμιοποίηση βοηθάει ανθρώπους να αποκτήσουν περαιτέρω εκπαίδευση και προσόντα. Αυτή είναι η κοινωνική πλευρά της Ευρώπης, και είναι μια καλή πλευρά. Όμως η Επιτροπή εξέτασε και τις ενισχύσεις που δόθηκαν στη Dell στην Πολωνία ως προς τη συμμόρφωσή τους με τους κανόνες για τις κρατικές ενισχύσεις. Ενέκρινε κρατική ενίσχυση από την Πολωνία προς τη Dell ύψους 54 εκατ. ευρώ, καθώς η βοήθεια αυτή υποτίθεται ότι εξυπηρετεί και την περιφερειακή οικονομική στήριξη.
<P>
Αυτό εγείρει το αρχικό ερώτημα αν πρέπει πραγματικά να έχουμε ανταγωνισμό μεταξύ μας στην Ευρώπη όσον αφορά το δημόσιο χρήμα. " απάντηση είναι "όχι"! Πρέπει να τροποποιήσουμε τους κανόνες για τις κρατικές ενισχύσεις έτσι ώστε να μην καταβάλλονται πλέον επιδοτήσεις για μετεγκαταστάσεις, ούτε και από τα κράτη μέλη.
<P>
Θέλω να απευθύνω άλλη μία ερώτηση απευθείας στον Επίτροπο: Περιλαμβάνονται στα 54 εκατ. ευρώ της Πολωνίας για τη Dell και χρήματα από τα ευρωπαϊκά διαρθρωτικά ταμεία; Κύριε Επίτροπε, γιατί η Επιτροπή δεν τοποθετήθηκε με σαφήνεια για το συγκεκριμένο θέμα; Καλώ την Επιτροπή να πάρει πραγματικά σοβαρά το καθήκον της να διεξάγει ελέγχους σύμφωνα με τους κανονισμούς των διαρθρωτικών ταμείων. Δεν πρέπει να καταβάλλονται ευρωπαϊκοί πόροι για μετεγκαταστάσεις επιχειρήσεων εντός της Ευρωπαϊκής Ένωσης. " απάντηση που μας δώσατε σήμερα, κύριε Επίτροπε, ήταν μια υπεκφυγή. Κρύβεστε πίσω από τις εκθέσεις της πολωνικής κυβέρνησης. Όμως δεν εξετάσατε άμεσα εάν τηρήθηκε πραγματικά ο κανονισμός των ευρωπαϊκών διαρθρωτικών ταμείων.
<P>
Ας αποκτήσουμε επιτέλους διαφάνεια και ας δημοσιοποιούμε κάθε επιμέρους επιδότηση από τα διαρθρωτικά ταμεία όπως γίνεται στη γεωργική πολιτική. Αυτός είναι ο μόνος τρόπος με τον οποίο θα μπορέσουμε πραγματικά να αποκτήσουμε εμπιστοσύνη στη διαρθρωτική πολιτική της Ευρώπης. <BRK>
<SPEAKER ID="450" NAME="Csaba Őry" AFFILIATION="PPE">
(HU) Θυμάμαι πολύ καλά την περίοδο κατά την οποία συστήσαμε αυτό το Ταμείο Προσαρμογής στην Παγκοσμιοποίηση, και ακόμα και τότε κάναμε ατέρμονες συζητήσεις λέγοντας ότι αυτό θα ήταν καλή ιδέα εάν, αντί να μετριάζει τις απώλειες, η βοήθεια του ταμείου αξιοποιούταν για να βοηθήσει τους απολυμένους εργαζομένους ενθαρρύνοντας έτσι τρόπον τινά τις επιχειρήσεις να επωφελούνται δεόντως από τη διευκόλυνση της μετεγκατάστασης, έτσι ώστε το ταμείο να καλύπτει τις δαπάνες των χαμένων μερών.
<P>
" περίπτωση της Dell είναι χαρακτηριστική γι' αυτό διότι η εμπειρία μας δείχνει ότι αυτό, αντί να μετριάζει τις απώλειες και να δείχνει αλληλεγγύη, φαίνεται να λειτουργεί ως κίνητρο, αφού η Dell λαμβάνει ενίσχυση και για να κάνει απολύσεις και για τη μετεγκατάστασή της. Επομένως εδώ έχουμε απλά να κάνουμε με έλλειψη σωστού συντονισμού των ευρωπαϊκών ταμείων. Το Ταμείο Προσαρμογής στην Παγκοσμιοποίηση είναι μέρος της πολιτικής ανταγωνισμού και των διαρθρωτικών ταμείων. Δεν έχει νόημα και δεν έχει κανένα απολύτως όφελος, για να μη μιλήσουμε για το ότι είναι αντίθετο προς τους σκοπούς του ταμείου, το να χρησιμοποιούμε αυτούς τους πόρους με μη συμβατό τρόπο, χωρίς κανενός είδους συντονισμό. Ως εκ τούτου θα ήθελα να επιστήσω την προσοχή της Επιτροπής στο γεγονός ότι πρέπει να εξετάσει πώς θα αξιοποιεί τους ευρωπαϊκούς δημόσιους πόρους με συντονισμένο τρόπο σε αντίστοιχες περιπτώσεις προκειμένου να αποφευχθεί ανάλογη σύγχυση στο μέλλον.
<SPEAKER ID="451" NAME="Silvia-Adriana Ţicău" AFFILIATION="S&amp;D">
(RO) Κύριε Πρόεδρε, κύριε Επίτροπε, η οικονομική και χρηματοπιστωτική κρίση έπληξε και θα συνεχίσει να πλήττει σοβαρά και τη βιομηχανία σιδήρου και χάλυβα και τη ναυπηγική βιομηχανία. " Galaţi, η πόλη από την οποία κατάγομαι, επλήγη από την απώλεια χιλιάδων θέσεων εργασίας στη μεταλλουργία και στα ναυπηγεία.
<P>
" χρησιμοποίηση του Ταμείου Προσαρμογής στην Παγκοσμιοποίηση είναι μια βραχυπρόθεσμη και μεσοπρόθεσμη λύση για την υποστήριξη των εργαζομένων που βρίσκονται σε δύσκολη κατάσταση αφού έχασαν τις θέσεις εργασίας τους. Θα ήθελα να υπογραμμίσω την ανάγκη πραγματοποίησης επενδύσεων για τον εκσυγχρονισμό των επιχειρήσεων του τομέα της βαριάς βιομηχανίας προκειμένου αυτές να μπορέσουν να μειώσουν μελλοντικά τα επίπεδα της μόλυνσης που προκαλούν. Αυτό θα μας επιτρέψει να διατηρήσουμε θέσεις εργασίας προστατεύοντας έτσι μακροπρόθεσμα τους εργαζομένους.
<SPEAKER ID="452" NAME="Brian Crowley" AFFILIATION="ALDE">
(EN) Κύριε Πρόεδρε, όπως και οι συνάδελφοί μου θέλω και εγώ να ευχαριστήσω τον Επίτροπο και τον εισηγητή για το έργο τους στο ζήτημα αυτό. " Επιτροπή ασφαλώς θα θυμάται ότι τον Ιανουάριο εγώ και ένας πρώην συνάδελφός μου, ο Colm Burke, συναντηθήκαμε για να προσπαθήσουμε να δρομολογήσουμε την κινητοποίηση του Ταμείου Προσαρμογής στην Παγκοσμιοποίηση για τους εργαζομένους της Dell.
<P>
Πιστεύω ότι οι κινήσεις αυτές αποτελούν σαφή ένδειξη των προσπαθειών μας σε επίπεδο Ευρωπαϊκής Ένωσης όσον αφορά την προτεραιότητα που δίνουμε στους ανθρώπους, διασφαλίζοντας ότι οι άνθρωποι βρίσκονται στο επίκεντρο των πολιτικών, προσπαθώντας να εξασφαλίσουμε ότι προστατεύονται οι ζωές τους, καθώς και ότι η Ευρωπαϊκή Ένωση μπορεί να αντιδρά γρήγορα όταν υπάρχουν προβλήματα ή δυσκολίες.
<P>
Σε προσωπικό επίπεδο θα ήθελα να ευχαριστήσω τον Επίτροπο προσωπικά για την ενεργό ενασχόλησή του με το θέμα όχι μόνο εδώ στο Κοινοβούλιο ή μαζί με εμένα προσωπικά, αλλά και για το γεγονός ότι πήγε στο Limerick και συνάντησε τους εργαζομένους.
<P>
Και θα ήθελα να πω σε άλλους συναδέλφους που κατά καιρούς επιχειρούν να δημιουργήσουν μια εσφαλμένη αντίληψη για άλλα ζητήματα ότι το Ταμείο Προσαρμογής στην Παγκοσμιοποίηση, παρ' όλα τα ελαττώματά του, είναι ένα από τα θετικά της Ευρωπαϊκής Ένωσης και θα πρέπει να ενθαρρύνουμε την ανάπτυξη και την ευημερία του και, το σημαντικότερο, να καταφύγουμε στην παλιά ρήση: αν δώσεις ένα ψάρι σε έναν άνθρωπο, του προσφέρεις φαγητό για μια ημέρα· αν του μάθεις να ψαρεύει, θα μπορεί να φροντίζει ο ίδιος για το φαγητό του για ολόκληρη τη ζωή του. Το Ταμείο Προσαρμογής στην Παγκοσμιοποίηση μας επιτρέπει να κάνουμε ακριβώς αυτό.
<SPEAKER ID="453" NAME="Elisabeth Schroedter" AFFILIATION="Verts/ALE">
(DE) Κύριε Πρόεδρε, θα ήθελα να επιστρέψω στη δεύτερη δήλωση του Επιτρόπου Špidla. Είπε ότι δεν μπορούμε να επηρεάσουμε τις αποφάσεις των επιχειρήσεων. Αυτό απλά δεν είναι αλήθεια. Ασφαλώς και επηρεάζουμε τις αποφάσεις των επιχειρήσεων, καταβάλλοντας επιδοτήσεις, παρέχοντας πληρωμές από τα ευρωπαϊκά διαρθρωτικά ταμεία και καταβάλλοντας ενισχύσεις.
<P>
Γι' αυτόν ακριβώς τον λόγο συζήτησε το Κοινοβούλιο το θέμα των μετεγκαταστάσεων στο πλαίσιο των διαπραγματεύσεων για τον κανονισμό. Τελικά όμως το Κοινοβούλιο υποχώρησε με την Ομάδα του Ευρωπαϊκού Λαϊκού Κόμματος (Χριστιανοδημοκράτες) δυστυχώς να ψηφίζει και αυτή υπέρ, κύριε Pieper, και θέσπισε μόνο πέντε χρόνια στον κανονισμό των διαρθρωτικών ταμείων, διάστημα που είναι σίγουρα κάθε άλλο παρά αρκετό δεδομένης της κλίμακας των επιδοτήσεων. " Ομάδα των Πρασίνων/Ευρωπαϊκή Ελεύθερη Συμμαχία ήταν η μόνη Ομάδα που είχε πει τότε ότι χρειαζόμαστε τουλάχιστον δέκα χρόνια για το τμήμα του κανονισμού που ανέφερε ο Επίτροπος και αφορά την επιστροφή εκ μέρους των εταιρειών που φεύγουν. Το μόνο που μπορώ να πω εδώ είναι πως η περίπτωση αυτή δείχνει ότι η Ομάδα των Πρασίνων/Ευρωπαϊκή Ελεύθερη Συμμαχία είχε δίκιο.
<SPEAKER ID="454" NAME="Joanna Katarzyna Skrzydlewska" AFFILIATION="PPE">
(PL) Κύριε Πρόεδρε, με την κινητοποίηση του Ταμείου Προσαρμογής στην Παγκοσμιοποίηση η Ευρωπαϊκή Ένωση αντιμετωπίζει για άλλη μια φορά από κοινού οικονομικές δυσκολίες. Αυτή τη φορά πρόκειται για δυσκολίες που οφείλονται σε διαρθρωτικές αλλαγές στο παγκόσμιο εμπόριο. Όπως και στη χρηματοπιστωτική κρίση, μόνο η ενιαία δράση μπορεί να είναι αποτελεσματική για την καταπολέμηση των αποτελεσμάτων της παγκοσμιοποίησης.
<P>
Χάρη στους χρηματοδοτικούς πόρους που χορηγήθηκαν σε ανθρώπους που έχασαν τη δουλειά τους, δόθηκε τόσο στους βέλγους εργάτες της κλωστοϋφαντουργίας όσο και στους εργαζομένους στο εργοστάσιο της Dell στην Ιρλανδία μια άμεση ευκαιρία επανακατάρτισης και ανεύρεσης νέας εργασίας. Σκοπός του ταμείου είναι επίσης η προώθηση της επιχειρηματικότητας και της αυτοαπασχόλησης. " στήριξη αυτή σε συγκεκριμένους κλάδους σε διάφορες χώρες είναι η κατεξοχήν έκφραση της κοινωνικής αλληλεγγύης εντός της ΕΕ.
<P>
Είναι γεγονός ότι η Dell, που δικαιολόγησε τη μεταφορά της παραγωγής της από την Ιρλανδία με την ανάγκη να βρει μια χώρα με μικρότερο κόστος παραγωγής, βρήκε μια τέτοια χώρα, που βρίσκεται όμως εντός των συνόρων της ΕΕ, αφού η Dell βρήκε μια τοποθεσία στην Πολωνία, στην πόλη Łódź. " περιοχή του Łódź βρίσκεται σε δύσκολη κατάσταση όσον αφορά τα επίπεδα της απασχόλησης και το εργοστάσιο της Dell δημιούργησε περίπου 2 000 νέες θέσεις εργασίας. " επένδυση αυτή θα έχει αξιοσημείωτη επίδραση στη βελτίωση της κατάστασης στο Łódź και τα περίχωρά του και θα αυξήσει τον ρυθμό ανάπτυξης σε ολόκληρο το βοεβοδάτο.
<SPEAKER ID="455" NAME="Pervenche Berès" LANGUAGE="FR">
Κύριε Πρόεδρε, θα ήθελα να καθησυχάσω τον συνάδελφο κ. Crowley. Κανένα μέλος της Επιτροπής Απασχόλησης και Κοινωνικών Υποθέσεων δεν αμφισβήτησε την αποτελεσματικότητα και τη χρησιμότητα του Ταμείου Προσαρμογής στην Παγκοσμιοποίηση. Απλά πιστεύουμε ότι μπορεί να χρησιμοποιηθεί καλύτερα.
<P>
Θα ήθελα επίσης να επανέλθω σε ένα από τα σχόλια του Επιτρόπου, που μας είπε προ ολίγου ότι πρέπει να αποφευχθεί η "αγορά χορήγησης πόρων". Αυτό ακριβώς είναι το πρόβλημα που αντιμετωπίζουμε σήμερα.
<P>
Καθώς, όπως φαντάζομαι, θα προετοιμάζεστε για την μεταβίβαση της ευθύνης για το ζήτημα αυτό, τι θα πείτε στον επόμενο Επίτροπο που θα είναι αρμόδιος για το Ταμείο Προσαρμογής στην Παγκοσμιοποίηση; Διότι μπορούμε να δούμε καθαρά στην περίπτωση της Dell ότι υπάρχει κίνδυνος στρέβλωσης της διαδικασίας και κατάχρησης κοινοτικών πόρων και των αδειών που εκχωρούνται στο πλαίσιο της πολιτικής του ανταγωνισμού. <BRK>
<SPEAKER ID="456" NAME="Vladimír Špidla" LANGUAGE="CS">
Κυρίες και κύριοι, κατά τη γνώμη μου η συζήτηση μπορεί καταρχήν να χωριστεί σε δύο παράλληλα μέρη. Το πρώτο λέει πως το Ευρωπαϊκό Ταμείο Προσαρμογής στην Παγκοσμιοποίηση ναι μεν λειτουργεί, αλλά υπάρχουν λόγοι βελτιστοποίησης της χρησιμοποίησής του. Αναφέρθηκε το θέμα του χρόνου, μολονότι κατά τη γνώμη μου το θέμα διογκώθηκε κάπως εξαιτίας του γεγονότος ότι τα κράτη μέλη μπορούν να αντιδράσουν άμεσα και να πάρουν πίσω τις δαπάνες. Παρ' όλα αυτά πιστεύω ότι πρόκειται για ένα ζήτημα που απαιτεί διάλογο και ότι είναι επίσης ανάγκη να αναζητήσουμε μια λύση προς την κατεύθυνση αυτή.
<P>
Τέθηκε επίσης το θέμα των επιμέρους θέσεων του προϋπολογισμού. Είναι αλήθεια ότι όταν δημιουργήθηκε το ταμείο, αυτό δεν ήταν εκ των πραγμάτων δυνατό. Ωστόσο το ταμείο μπορεί να λειτουργήσει κατ' αυτόν τον τρόπο. Κατά τη γνώμη μου είναι, επομένως, ανάγκη να υποβάλλονται όλα τα ερωτήματα που μπορούν να υποβάλλονται και όπου είναι ενδεδειγμένο, να βρεθεί μια καλύτερη λύση γι' αυτά από εκείνες που έχουμε βρει μέχρι τώρα. Ωστόσο κανένα από τα επιχειρήματα αυτά δεν θέτει υπό αμφισβήτηση τη θεμελιώδη αρχή ότι σε καιρούς κρίσεων το ταμείο λειτουργεί και προσφέρει πραγματική βοήθεια.
<P>
Το δεύτερο θέμα που τέθηκε στη συζήτηση είναι πολύ πιο περίπλοκο. Πρόκειται για το θέμα της μετεγκατάστασης, το θέμα των ενδεχομένως ανταγωνιστικών επιδοτήσεων και μια σειρά άλλων ζητημάτων που σχετίζονται με αυτές και είναι εξαιρετικά πολύπλοκα. Κατά τη γνώμη μου είναι σωστό να τίθενται αυτά τα θέματα και μάλιστα βάσει μιας ενδελεχούς κατανόησης των γεγονότων, θα ήθελα δε να αναφέρω μερικά στοιχεία που αφορούν την περίπτωση της Dell, καθώς και ορισμένες από τις σκέψεις μας για το όλο πρόβλημα.
<P>
Το πρώτο στοιχείο είναι ότι, αντίθετα με την κρατούσα άποψη, το μισθολογικό κόστος ανά μονάδα παραγωγής είναι, σύμφωνα με τον ΟΟΣΑ, σημαντικά υψηλότερο στην Πολωνία από ό,τι στην Ιρλανδία. Επομένως το μισθολογικό κόστος στην Πολωνία δεν είναι χαμηλότερο, αλλά υψηλότερο από ό,τι στην Ιρλανδία. Αυτό είναι ένα στοιχείο που πρέπει να λάβουμε υπόψη διότι η συναγωγή συμπερασμάτων από άμεσες συγκρίσεις δεν αποτελεί αξιόπιστη μέθοδο για πολύπλοκες καταστάσεις. Θα ήθελα να υπογραμμίσω ότι αν θέλουμε να συζητούμε τα ζητήματα αυτά, πρέπει να εμβαθύνουμε πολύ περισσότερο, τουλάχιστον όσον αφορά ορισμένες πτυχές των ζητημάτων.
<P>
Το δεύτερο θέμα είναι η ίδια η περίπτωση της Dell. Είναι αλήθεια ότι η Dell άρχισε τις δραστηριότητές της στο Limerick το 1991, δηλαδή πριν από 18 χρόνια. Είναι επίσης αλήθεια ότι δεν έχει καταγραφεί η χορήγηση κάποιου είδους ενίσχυσης για τη λειτουργία της από κάποιο ευρωπαϊκό ταμείο. Δεν υπάρχουν πληροφορίες γι' αυτό, μολονότι δεν μπορώ να αποκλείσω την πιθανότητα να έλαβε η επιχείρηση αυτή ενίσχυση από τα περιφερειακά ταμεία γιατί εκείνη την εποχή, το 1990, δεν υπήρχαν υποχρεώσεις ή μέθοδοι που θα μας έδιναν τη δυνατότητα να λάβουμε αυτές τις πληροφορίες. Είναι επίσης γεγονός ότι η απόφαση μετεγκατάστασης στο Łódź ελήφθη από την Dell το 2007. Είναι επίσης γεγονός ότι τα χρήματα που χρησιμοποιήθηκαν ως κρατική ενίσχυση είναι χρήματα της Πολωνίας και ότι η ενίσχυση αυτή κοινοποιήθηκε τον Δεκέμβριο του 2007. Ως εκ τούτου δεν συμπεριλαμβάνονται πόροι από τα ευρωπαϊκά διαρθρωτικά ταμεία. Στην προκειμένη περίπτωση - και αυτό δεν ισχύει για όλες τις περιπτώσεις αλλά για εκείνες που ξεπερνούν τα 50 εκατ. ευρώ, πράγμα που συμβαίνει εδώ - διεξάγεται μια πολύ διεξοδική αξιολόγηση που λαμβάνει υπόψη και θέματα της αγοράς εργασίας. Το συμπέρασμα της Επιτροπής ήταν ότι δεν συνδέονται αυτές οι δύο λειτουργίες, που απέχουν τόσο πολύ χρονικά μεταξύ τους. Αυτό όμως δεν σημαίνει τίποτα και δεν θέτει με κατά κανένα τρόπο υπό αμφισβήτηση το γεγονός ότι τα θέματα που αφορούν τη χρήση ευρωπαϊκών πόρων πρέπει να συζητούνται επανειλημμένως και διεξοδικά επί τη βάσει των νέων πληροφοριών μας και ότι είναι αναμφίβολα σωστό να εξασφαλιστεί ένα υψηλότερο επίπεδο συνοχής. Κατά τη γνώμη μου, η περίπτωση της Dell υπήρξε μια καλή αφετηρία και θα πρέπει σίγουρα να συνεχίσουμε αυτήν τη συζήτηση.
<P>
Κυρίες και κύριοι, θα ήθελα να σας ευχαριστήσω για τη συζήτηση αυτή και για την ευκαιρία να εξετάσω μαζί σας ορισμένες πτυχές που αφορούν τη χρησιμοποίηση του Ταμείου Προσαρμογής στην Παγκοσμιοποίηση. Τελειώνοντας θα ήθελα απλά να δηλώσω ότι στο πλαίσιο των πολιτικών μας υπάρχει ασφαλώς κίνδυνος να χρησιμοποιούνται πόροι με τρόπους που δεν είναι κατάλληλοι ή δεν είναι οι καλύτεροι και ότι αυτός ο εγγενής κίνδυνος θα υπάρχει πάντα στις πολιτικές μας καθώς αυτές εξελίσσονται. Επομένως εναπόκειται σε μας να το θυμόμαστε αυτό και να έχουμε το θάρρος να εξετάζουμε από νέα σκοπιά αρχές που έχουν εδραιωθεί εδώ και καιρό, και να αλλάζουμε αυτές τις παλαιές, καθιερωμένες εδώ και καιρό, και ίσως και απαρχαιωμένες, μεθόδους όταν βρίσκουμε θεωρητικές και τεχνικές λύσεις και πολιτική συναίνεση. <BRK>
<SPEAKER ID="457" NAME="Reimer Böge" LANGUAGE="DE">
Κύριε Πρόεδρε, θα ήθελα να επαναλάβω ότι στη συνεργασία μεταξύ της Επιτροπής Προϋπολογισμών και της Επιτροπής Απασχόλησης και Κοινωνικών Υποθέσεων κατά τους τελευταίους μήνες προσπαθήσαμε να θέσουμε όσο γίνεται πιο γρήγορα σε λειτουργία τις διαδικασίες βάσει μιας γνωμοδότησης της Επιτροπής Απασχόλησης - που ως γνωστόν συνέστησε ειδική ομάδα εργασίας για τον σκοπό αυτόν - προκειμένου να διαθέσουμε το συντομότερο, μετά από προσεκτική εξέταση, τους πόρους προς το συμφέρον των εν λόγω εργαζομένων και των μελών των οικογενειών τους.
<P>
Δεύτερον, θα ήθελα να πω ότι στο πλαίσιο της εξέτασης του πολυετούς δημοσιονομικού πλαισίου και των νέων μέσων, στο πλαίσιο της επανεξέτασης και αναθεώρησης του προϋπολογισμού, πρέπει να εξετάσουμε και τη λειτουργία και την προστιθέμενη αξία του Ευρωπαϊκού Ταμείου Προσαρμογής στην Παγκοσμιοποίηση, όπως όλα τα άλλα μέσα, ιδίως δε όσον αφορά τα αποτελέσματά του στη διαχείριση και την αλληλεπίδραση των θεσμικών οργάνων σε εθνικό και ευρωπαϊκό επίπεδο. Πρέπει να αναλογιστούμε πώς μπορεί ενδεχομένως να διαμορφωθεί καλύτερα αυτή η αλληλεπίδραση με το Ευρωπαϊκό Κοινωνικό Ταμείο (ΕΚΤ). Για τον λόγο αυτόν πρέπει να είμαστε ανοιχτοί σε οποιαδήποτε συζήτηση που θα μπορούσε να επιφέρει κάποια βελτίωση.
<P>
Όσον αφορά τις πηγές της χρηματοδότησης, κύριε Επίτροπε, ασφαλώς είχατε απόλυτο δίκιο από καθαρά τεχνική άποψη σε όσα είπατε για τις πιστώσεις πληρωμών. Τελικά όμως θα ήθελα η γενική εικόνα των υποχρεώσεων και των πληρωμών βάσει του πολυετούς δημοσιονομικού πλαισίου να αυτή που συμφωνήσαμε όσον αφορά τα συνολικά αριθμητικά μεγέθη, τόσο για τα διαρθρωτικά ταμεία όσο και για το ΕΚΤ. Δεν είναι δυνατό να παραμένουν ενδεχομένως αναξιοποίητοι κάποιοι πόροι εξαιτίας της ελλιπούς εφαρμογής, προβλημάτων στα συστήματα ελέγχου και διαχείρισης και της καθυστερημένης υλοποίησης αυτών των ταμείων, και να παίρνουμε στη συνέχεια κάθε χρόνο μέρος αυτών των χρημάτων για να χρηματοδοτήσουμε πρόσθετα προγράμματα σαν αυτό. Αυτό δεν είναι προς το συμφέρον του εντολέα.
<P>
Για την ώρα θα λάβουμε υπόψη αυτά που είπατε για τα θέματα που αφορούν τους κανόνες κρατικής ενίσχυσης. Ασφαλώς έχουμε θέσει παρόμοιες ερωτήσεις σε άλλο πλαίσιο, σχετικά με τη Nokia στο Bochum και τη μετεγκατάστασή της στη Ρουμανία. Παρ' όλα αυτά πρέπει να πω ότι εδώ είναι αναγκαίο να εξετάσουμε πολύ προσεκτικά ποια είναι η αλληλεπίδραση μεταξύ της Επιτροπής και των υποχρεώσεων αναφοράς των κρατών μελών. Μερικές φορές έχω την εντύπωση ότι όταν πρόκειται για τα θέματα αυτά, τα πράγματα εξελίσσονται όπως περίπου όταν ελέγχουμε τις αλιευτικές ποσοστώσεις: η κάθε πλευρά επιρρίπτει σε κάποιο βαθμό την ευθύνη στην άλλη και τελικά δεν προκύπτει ένα αποτελεσματικό σύστημα. Θα συνεχίσουμε τις ενέργειές μας και θα παρακολουθούμε επίσης με προσοχή αυτά τα θέματα σε παρόμοιες καταστάσεις και θα επιμείνουμε ώστε η Επιτροπή να ενεργεί σύμφωνα με τους κανονισμούς και τους κανόνες που θεσπίσαμε το 2007.
<P>
Τελειώνοντας σας παρακαλώ όλους να ψηφίσετε αύριο υπέρ αυτής της κινητοποίησης του Ταμείου Προσαρμογής στην Παγκοσμιοποίηση.
<SPEAKER ID="458" NAME="Πρόεδρος">
" συζήτηση έληξε. " ψηφοφορία θα διεξαχθεί την Τετάρτη 25 Nοεμβρίου 2009.
<P>
Γραπτές δηλώσεις (άρθρο 149)
<SPEAKER ID="459" NAME="Iosif Matula  " AFFILIATION="PPE">
γραπτώς. - (RO) Κύριε Πρόεδρε, υποστηρίζω την έκθεση του συναδέλφου μου κ. Boge διότι πιστεύω ότι πολλοί ευρωπαίοι εργαζόμενοι που έχασαν τις θέσεις τους χρειάζονται βοήθεια, και από τα κοινοτικά ταμεία. Το 2009 δόθηκαν περισσότερα από 37 εκατ. ευρώ σε 10 275 εργαζομένους, ποσόν που πόρρω απέχει από το ανώτατο όριο των 500 εκατ. ευρώ που προβλέπεται ετησίως γι' αυτό το ευρωπαϊκό ταμείο. Πρέπει να υπογραμμίσω ότι αυτοί οι πόροι προορίζονται για άνεργους εργαζομένους και όχι για εταιρείες. " ΕΕ δεν πρέπει να υποστηρίζει οικονομικά τη στρατηγική εταιρειών που μετεγκαθίστανται οδηγώντας τους εργαζομένους στην ανεργία, ιδίως δε εάν η εταιρεία μεταφέρεται εκτός ΕΕ ή λαμβάνει ταυτόχρονα ενίσχυση από άλλο κράτος μέλος.
<P>
Είναι ζωτικής σημασίας να παρακολουθούμε πολύ στενά τον τρόπο με τον οποίο πραγματοποιούνται οι μετεγκαταστάσεις εταιρειών. Το βάρος του κοινωνικού κόστους εξαιτίας του κλεισίματος ή της μετεγκατάστασης εργοστασίων δεν πρέπει να μετακυλίεται στους ευρωπαίους φορολογουμένους. Ας μην ξεχνάμε ότι το ταμείο δημιουργήθηκε για να παρέχει συμπληρωματική στήριξη σε εργαζομένους που έμειναν άνεργοι συνεπεία μεγάλων διαρθρωτικών αλλαγών στον παγκόσμιο επιχειρηματικό τομέα, και μάλιστα μετά την 1η Μαΐου 2009, δηλαδή σε εκείνους που έμειναν άνεργοι συνεπεία της παγκόσμιας χρηματοπιστωτικής και οικονομικής κρίσης. Πιστεύω ότι η πρόσβαση σε ευρωπαϊκούς πόρους μπορεί να προσφέρει σημαντική βοήθεια και στα νέα κράτη μέλη δίνοντάς τους τη δυνατότητα να ξεπεράσουν δυσκολίες που προκαλούνται από την οικονομική κρίση και την προσαρμογή στην ανταγωνιστική δομή της ενιαίας ευρωπαϊκής αγοράς.

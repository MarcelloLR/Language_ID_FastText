<CHAPTER ID="014">
Επιτροπή: Δημοσιονομικό πλαίσιο και προτεραιότητες του προϋπολογισμού για το 2009 (συζήτηση)
<SPEAKER ID="066" NAME="Πρόεδρος">
" ημερήσια διάταξη προβλέπει τη συζήτηση της έκθεσης της κ. Jutta Haug, εξ ονόματος της Επιτροπής Προϋπολογισμών για τον Προϋπολογισμό 2009: Τμήμα ΙΙΙ - Επιτροπή: πλαίσιο και προτεραιότητες του προϋπολογισμού για το 2009.
<SPEAKER ID="067" NAME="Jutta Haug">
εισηγήτρια. - (DE) Κύριε Πρόεδρε, Επίτροπε Hübner, κυρίες και κύριοι, η φετινή διαδικασία του προϋπολογισμού είναι ιδιαίτερη διότι είναι η τελευταία που υπακούει στους κανόνες που ίσχυαν στο παρελθόν. Από τον επόμενο χρόνο θα καταρτίζουμε τον προϋπολογισμό μας σύμφωνα με τη διαδικασία που ορίζεται στη Συνθήκη της Λισαβόνας.
<P>
Αυτό σημαίνει ότι το Κοινοβούλιό μας θα πρέπει να εστιάσει περισσότερο την προσοχή του διότι θα πρέπει να εκφράσουμε την πολιτική μας βούληση σχετικά με τις θέσεις και τα στοιχεία του προϋπολογισμού σε μία μόνο ανάγνωση. Δεν θα μπορούμε πλέον να διορθώσουμε, να τροποποιήσουμε συμβιβασμούς που πετύχαμε ή να επανορθώσουμε λάθη σε δεύτερη ανάγνωση.
<P>
" πρώτη και πραγματικά μοναδική ανάγνωση πρέπει να παραμείνει και πρέπει να εξυπηρετεί ως μια εκμεταλλεύσιμη βάση για διαπραγματεύσεις με το Συμβούλιο μέχρι το τέλος του έτους. Επομένως είναι σημαντικό για εμάς να τονίσουμε ότι παράλληλα με τη διαδικασία του προϋπολογισμού για το 2009 αναμένουμε να προβούμε στις προπαρασκευαστικές εργασίες από κοινού με το Συμβούλιο και την Επιτροπή προκειμένου να διασφαλίσουμε ότι η διαδικασία του προϋπολογισμού θα διεξαχθεί σύμφωνα με τη Συνθήκη της Λισαβόνας.
<P>
Ωστόσο, η σημερινή μας διαδικασία προϋπολογισμού είναι ήδη κάπως διαφορετική. Κατά την πρόταση της ομάδας εργασίας για τη μεταρρύθμιση του ΕΚ, η Επιτροπή των Προϋπολογισμών αποφάσισε ότι δεν θα υποβάλλει πλέον τις συνήθεις κατευθυντήριες γραμμές μας σε σχέση με την Ετήσια Στρατηγική Πολιτική της Επιτροπής με τη μορφή μιας αρχικής πρότασης ψηφίσματος στην Ολομέλεια, αλλά αντίθετα θα παρουσιάσει την πρότασή μας σχετικά με το πλαίσιο και τις προτεραιότητες του προϋπολογισμού για το 2009. Οι πολιτικές ομάδες είναι υπεύθυνες για το ψήφισμα ΕΣΠ, το οποίο θίγει όλους τους τομείς πολιτικής. Εμείς στην Επιτροπή Προϋπολογισμών έχουμε επικεντρωθεί στις βασικότερες ανησυχίες για τον προϋπολογισμό που θεωρούμε ιδιαίτερα σημαντικές και τις έχουμε παρουσιάσει σε 11 παραγράφους.
<P>
Θέλω να επιστήσω ιδιαίτερη προσοχή σε τρεις πτυχές. Πρώτον, είναι σαφές το ένδυμα του προϋπολογισμού έχει κοπεί ίσα ίσα, δηλαδή έχει πολύ στενή εφαρμογή. Τα περιθώρια για τις επιμέρους κατηγορίες είναι πολύ μικρά. Δεν μπορούμε να χρηματοδοτήσουμε πολιτικές προτεραιότητες που θα έχρηζαν επειγόντως δημοσιονομικών παράπλευρων μέτρων, όπως να διαδραματίσουμε πρακτικό ρόλο στην κλιματική πολιτική, χωρίς να θέσουμε προηγούμενες προτεραιότητες σε κίνδυνο. Το ίδιο ισχύει για τη χρηματοδότηση της ανάπτυξης και της απασχόλησης ή μιας αειφόρου Ευρώπης.
<P>
Αν πάρουμε, για παράδειγμα, την ενότητα 1α, διαπιστώνουμε ότι σε καμία περίπτωση δεν μπορούμε να χρηματοδοτήσουμε νέες υπηρεσίες με τα κεφάλαια που έχουμε στη διάθεσή μας. Θα πρέπει να τηρήσουμε την παλιά, αλλά απλή και κατεξοχήν λογική αρχή "νέα έργα, νέα χρήματα".
<P>
Δεύτερον, είναι σαφής διαπίστωση ότι η ενότητα 4 μονίμως υποχρηματοδοτείται. " εικόνα εκεί παραμένει η ίδια χρόνο με το χρόνο. Αναμένουμε από την Επιτροπή να μας παρουσιάσει ένα προσχέδιο προϋπολογισμού που θα αναλύει επακριβώς τις απαιτήσεις και θα είναι ρεαλιστικό. Θέλουμε επιτέλους να χρησιμοποιήσουμε το μέσο ευελιξίας για τον σκοπό για τον οποίο θεσπίστηκε, δηλαδή για τις απροσδόκητες ανάγκες. Δεν θέλουμε να έχει απορροφηθεί, εν μέρει ή ακόμα και εν όλω, μέχρι το τέλος του έτους.
<P>
Τρίτον, είμαστε αποφασισμένοι να ενημερώσουμε την Επιτροπή πριν από τις θερινές διακοπές του Κοινοβουλίου για τις προθέσεις μας σε ό,τι αφορά τα πιλοτικά έργα και τις προπαρασκευαστικές δράσεις. Προσδοκούμε από την Επιτροπή να μας αφήσει στο προσχέδιο του προϋπολογισμού αρκετό περιθώριο για ελιγμούς στο συγκεκριμένου κοινοβουλευτικό μέσο και να πράξει το ίδιο για όλες τις ενότητες.
<P>
Βεβαίως παρατηρήσαμε ότι δεν έχει συμπεριλάβει τα πιλοτικά έργα και τις προπαρασκευαστικές δράσεις στους πίνακες που επισυνάπτονται στην Ετήσια Στρατηγική Πολιτική για το 2009.
<P>
Εν κατακλείδι, είμαστε αποφασισμένοι να μην υπερβούμε το δημοσιονομικό πλαίσιο ενώ γνωρίζουμε σαφέστατα τους περιορισμούς και τα προβλήματα και, κατά συνέπεια, ελπίζουμε σε καλή συνεργασία με το Συμβούλιο και την Επιτροπή.
<SPEAKER ID="069" NAME="Danuta ">
μέλος της Επιτροπής. - Κύριε Πρόεδρε, θα ήθελα να ξεκινήσω ενημερώνοντας την κ. Haug και τα υπόλοιπα μέλη αυτού του Σώματος ότι η Επιτροπή όχι μόνο έχει εξετάσει αυτό το ψήφισμα, αλλά επιπλέον συμφωνεί σε πολλά σημεία, ιδιαίτερα δε με ό,τι αφορά τις αρχές της δημοσιονομικής πειθαρχίας και της σωστής οικονομικής διαχείρισης.
<P>
Αναγνωρίζουμε τη σημασία αυτής της ευκαιρίας που μας δίνεται για να ανταλλάξουμε απόψεις σε ένα πρώιμο στάδιο κατά τη διάρκεια της ετήσιας διαδικασίας προϋπολογισμού του 2009. Υπό αυτό το πνεύμα συμφωνώ απόλυτα με την άποψη που διατυπώθηκε στο προσχέδιο ψηφίσματος σας, ότι δηλαδή θα πρέπει να αρχίσουμε να εξετάζουμε προσεκτικά τις συνέπειες που θα έχει η Συνθήκη της Λισαβόνας στη διαδικασία του προϋπολογισμού.
<P>
" Επιτροπή έχει επίσης ενημερωθεί σχετικά με τη συνεχή στήριξη του Κοινοβουλίου για την κατάρτιση του προϋπολογισμού βάσει δραστηριοτήτων καθώς και για το γεγονός ότι σχεδιάζει να προτείνει ιδέες για πιλοτικά έργα και προπαρασκευαστικές ενέργειες πριν το καλοκαίρι. Αυτό θα ενισχύσει χωρίς αμφιβολία την πιθανότητα αρμονικής και έγκαιρης εφαρμογής.
<P>
" Επιτροπή αναγνωρίζει επίσης την αξία της λεπτομερούς εξέτασης της ΕΣΠ του 2009 από το Κοινοβούλιο, η οποία υπήρξε το αντικείμενο έντονης συζήτησης τον περασμένο Μάρτιο. " ΕΣΠ χρησιμεύει ως σταθερό πλαίσιο αναφοράς για την προετοιμασία του προσχεδίου του προϋπολογισμού, του νομοθετικού προγράμματος και του προγράμματος εργασίας της Επιτροπής, παρόλο που δεν προκαθορίζει το τελικό αποτέλεσμα το οποίο θα λάβει υπόψη του τις προτεραιότητες του Ευρωπαϊκού Κοινοβουλίου και του Συμβουλίου.
<P>
Σε αυτή τη βάση η Επιτροπή θα υιοθετήσει το προσχέδιο προϋπολογισμού για το 2009. Όσον αφορά την αναπτυξιακή πολιτική και την εφαρμογή του προγραμματισμού, το 2009 είναι η τρίτη χρονιά της τρέχουσας περιόδου προγραμματισμού και θα πρέπει να αποτελέσει μια χρονιά εξυγίανσης. Συνεπώς, η Επιτροπή δεν έχει προτείνει στα πλαίσια της ΕΣΠ σπουδαίες αλλαγές στον δημοσιονομικό προγραμματισμό. Εντούτοις έχει προτείνει τρεις κύριες πρωτοβουλίες με περιορισμένο αντίκτυπο στην κατανομή των χρηματοδοτικών πόρων κατά το 2009.
<P>
Πρώτον, ως μέρος της πολιτικής μας σχετικά με την ολοκληρωμένη διαχείριση των εξωτερικών συνόρων, υπάρχει μια ενδυνάμωση της Frontex στον προϋπολογισμό, όπως έχει ήδη αποφασίσει το 2008 η αρμόδια για τον προϋπολογισμό αρχή. Δεύτερον, προκειμένου να δώσει συνέχεια στη νέα στρατηγική της ΕΕ στην Κεντρική Ασία που υιοθετήθηκε από το Συμβούλιο τον Ιούνιο του 2007, η Επιτροπή προτείνει την έγκαιρη παροχή βοήθειας σε αυτήν την περιοχή το 2009 ενώ θα διατηρήσει τη συνολική κατανομή κατά τη διάρκεια της περιόδου στα ίδια επίπεδα. Τρίτον, σε συμφωνία με τον οδικό χάρτη του Μπαλί, έχει προτείνει την ενίσχυση της στήριξης για το περιβάλλον και τη βιώσιμη διαχείριση των φυσικών πηγών στις ανεπτυγμένες χώρες. Με αυτές τις προτάσεις, η Επιτροπή έχει φροντίσει να περιορίσει με προσεκτικό τρόπο τον αντίκτυπο στα διαθέσιμα περιθώρια και θα εξακολουθήσει να το κάνει όταν θα παρουσιάσει το προσχέδιο του προϋπολογισμού της.
<P>
Θα ολοκληρώσω την ομιλία μου τονίζοντας ένα σημαντικό σημείο. Κατά την πορεία της διαδικασίας του προϋπολογισμού του 2008, εγκρίθηκε ένας αριθμός κοινών δηλώσεων όσον αφορά τους οργανισμούς, τόσο τους εκτελεστικούς όσο και τους κεντρικούς, και οι λεπτομερείς πληροφορίες θα πρέπει να είναι στη διάθεση της αρμόδιας για τον προϋπολογισμό αρχής. " Επιτροπή θα εφαρμόσει αυτές τις διατάξεις κατά τη διάρκεια της διαδικασίας του προϋπολογισμού του 2009 και είμαι σίγουρη ότι με τον τρόπο αυτό θα προσφέρει στο Κοινοβούλιο μια σαφέστερη εικόνα των διαθέσιμων πόρων.
<SPEAKER ID="070" NAME="László Surján">
εξ ονόματος της Ομάδας PPE-DE. - (HU) Σας ευχαριστώ που μου δίνετε το λόγο, κύριε Πρόεδρε. Είμαι σίγουρος ότι η έκθεση της Jutta Haug θα τύχει της υποστήριξης του Κοινοβουλίου και τη συγχαίρω για το έργο της. Θα ήθελα τώρα να εκφράσω μερικές σκέψεις.
<P>
" πρώτη είναι ότι το Κοινοβούλιο προσπαθεί, με δεμένα χέρια, να επεξεργαστεί τον προϋπολογισμό έτσι ώστε να ανταποκριθεί στις νέες προκλήσεις. Ακούσαμε για αυτές μόλις προηγουμένως. Στηρίζουμε τον ενισχυμένο ρόλο για ανάπτυξη και δημιουργία θέσεων εργασίας, αφού αυτό θα αποτελεί ή θα πρέπει να αποτελεί ένα από τα βασικά στοιχεία ανάπτυξης των υπανάπτυκτων περιφερειών. Με χαροποιεί το γεγονός ότι η Επιτροπή βρίσκεται στα ασφαλή χέρια της εκπροσώπου της που είναι αρμόδια για την περιφερειακή ανάπτυξη.
<P>
Ένα πολύ σημαντικό σημείο της έκθεσης είναι ότι οι ευρωπαίοι πολίτες πρέπει να ενημερωθούν για τον τρόπο με τον οποίο ξοδεύονται τα χρήματά τους και για το πώς δεσμευόμαστε εμείς να ξοδέψουμε τα χρήματά τους έτσι ώστε αυτά να αποκτήσουν όσο το δυνατόν μεγαλύτερη αξία.
<P>
Αναμένουμε την επικύρωση της Συνθήκης της Λισαβόνας και έτσι δεν μπορούμε να ενεργήσουμε έτσι όπως ελπίζαμε, στο τέλος της χρονιάς, όταν εντελώς ξαφνικά, για να χρησιμοποιήσω έναν νεολογισμό, όπως ακριβώς βγαίνει ο λαγός μέσα από το καπέλο, θα εμφανιστεί με μαγικό τρόπο η συμφωνία που θα ρυθμίζει το έργο μας. Πρέπει να εργαστούμε προς αυτήν την κατεύθυνση. Το Ευρωπαϊκό Λαϊκό Κόμμα υπερψηφίζει αυτήν την έκθεση και ελπίζει ότι θα υποστηριχθούν οι τροποποιημένες προτάσεις, ειδικά εκείνες που αφορούν τις μικρές και τις μεσαίες επιχειρήσεις.
<P>
Εντούτοις, δεν συμφωνώ απόλυτα με την κ. Haug για το ότι πραγματοποιούμε έγκαιρες διαπραγματεύσεις. Ο προηγούμενος προϋπολογισμός θα πρέπει να κατατεθεί και μπορεί να υπάρξει συμφωνία μόνο στην ευτυχή περίπτωση που έχουμε ζητήσει εκ των προτέρων τα κονδύλια τα οποία επίσης στηρίζει η Επιτροπή. Θα πρέπει να σκεφτούμε σωστά για το πώς μπορούμε να πραγματοποιήσουμε κάτι τέτοιο στο μέλλον έτσι ώστε το Κοινοβούλιο να μπορεί να διαβιβάζει πιο νωρίς το δικό του μήνυμα στην Επιτροπή. Σας ευχαριστώ για την προσοχή σας.
<SPEAKER ID="071" NAME="Göran Färm">
εξ ονόματος της Ομάδας PSE. - (SV) Κύριε Πρόεδρε, όπως ανέφερε η κ. Haug, αυτή είναι η τελευταία φορά που ο προϋπολογισμός ακολουθεί το παλιό μοντέλο, τουλάχιστον εάν επικυρωθεί η καινούρια συνθήκη, αλλά είναι επίσης και ένας προϋπολογισμός που αποτελεί το προοίμιο μιας πιο μακροπρόθεσμης δημοσιονομικής μεταρρύθμισης. Την ίδια στιγμή βεβαίως οδεύουμε προς την ενδιάμεση αναθεώρηση. Επομένως, είναι φυσιολογικό να εξετάσουμε τα δημοσιονομικά ζητήματα από μια πιο μακροπρόθεσμη προοπτική.
<P>
Θεωρούμε, και αυτό είναι σημαντικό στο ψήφισμα, ότι πρέπει να αναδειχθούν, μέσω του προϋπολογισμού, σημαντικές νέες πολιτικές προτεραιότητες. Για παράδειγμα, αυτή τη στιγμή σαφώς διαθέτουμε ανεπαρκή κεφάλαια στον τομέα 1, αειφόρο ανάπτυξη, κλπ. και στον τομέα 4. Συνεπώς, περιμένουμε μια γενναία πρόταση από την Επιτροπή για την ενδιάμεση αναθεώρηση αλλά θα πρέπει επίσης να αρχίσουμε ήδη από τον προϋπολογισμό της επόμενης χρονιάς.
<P>
Θέλουμε επίσης να θίξουμε ορισμένα σημεία τα οποία είναι ιδιαίτερα σημαντικά. Πρώτον, σκέφτομαι την κλιματική και ενεργειακή πολιτική. Είμαι εισηγητής της Επιτροπής Βιομηχανίας, Έρευνας και Ενέργειας για τον προϋπολογισμό και διαθέτουμε, για παράδειγμα, το μείζον στρατηγικό σχέδιο ενεργειακών τεχνολογιών, το λεγόμενο σχέδιο ΣΕΤ, διαθέτουμε μέτρα για ενεργειακή απόδοση και ούτω καθεξής, όμως όλα αυτά έχουν ανεπαρκείς δημοσιονομικούς πόρους.
<P>
Το δεύτερο σημείο το οποίο λαμβάνω υπόψη είναι ο τομέας 4, συγκεκριμένα όλα όσα διαδραματίζονται στα Βαλκάνια. Τον περασμένο χρόνο είχαμε μια σοβαρή συζήτηση σχετικά με τις επενδύσεις στο Κοσσυφοπέδιο. " επένδυση αυτή πρέπει να συνεχιστεί και να είναι μακροπρόθεσμη. Επιπλέον, θα πρέπει να πραγματοποιηθεί την ίδια στιγμή, καθώς η ανεύρεση πρόσθετης στήριξης για την παροχή βοήθειας στη Σερβία και τη Βοσνία επαφίεται περισσότερο στην ΕΕ.
<P>
Το τρίτο σημείο στο οποίο θα θέλαμε να επικεντρωθούμε είναι η ποιότητα του προϋπολογισμού. Για παράδειγμα, μερικές φορές είχαμε μάλλον πολλά πιλοτικά σχέδια και προπαρασκευαστικές ενέργειες. Τώρα θα πρέπει να επικεντρωθούμε περισσότερο στη διασφάλιση της πραγματικά επιτυχούς εφαρμογής αυτών των μέτρων. Ένα από τα πράγματα που σκέφτομαι είναι το τι έχω προτείνει εγώ σχετικά με τη διατήρηση της πολιτιστικής κληρονομιάς των κατακερματισμένων από τον πόλεμο Βαλκανίων. Πρέπει τώρα να διασφαλίσουμε ότι αυτό πράγματι πρόκειται για μια μόνιμη επένδυση.
<P>
Ο τέταρτος τομέας ο οποίος με απασχολεί είναι η επισιτιστική κρίση. Βρισκόμαστε τώρα σε μια κατάσταση όπου η αυξανόμενη τιμή των τροφίμων ενδέχεται πραγματικά να έχει έναν αντίκτυπο στον προϋπολογισμό της ΕΕ. Δεν θα πρέπει να το αγνοήσουμε αυτό.
<P>
Το δικό μου συμπέρασμα είναι ότι σε μια κοινωνία που αλλάζει, θα πρέπει να είμαστε προετοιμασμένοι κι εμείς να αλλάξουμε τον προϋπολογισμό της ΕΕ.
<SPEAKER ID="072" NAME="Anne E. Jensen">
εξ ονόματος της Ομάδας ALDE. - (DA) Κύριε Πρόεδρε, όπως έχουν αναφέρει πολλοί, το 2009 θα είναι μια συναρπαστική χρονιά για την ΕΕ από πολλές απόψεις. Οι εκλογές του Ευρωπαϊκού Κοινοβουλίου και ο εκ νέου διορισμός της Επιτροπής, μαζί με την αναμενόμενη έναρξη ισχύος της Συνθήκης της Λισαβόνας, θα καταστήσουν το πρακτικό έργο σε σχέση με τον προϋπολογισμό του 2009 αρκετά δύσκολο. Για τον λόγο αυτό αποφασίσαμε ο προϋπολογισμός αυτής της χρονιάς να αποτελέσει μια γενική δοκιμασία των καινούργιων κανόνων έτσι ώστε να αποκτήσουμε εμπειρία. Στο μέλλον, θα πρέπει να ξεκινήσουμε τη διαδικασία νωρίτερα μέσα στη χρονιά και οι τεχνικές επιτροπές θα πρέπει συμμετέχουν με πιο σωστό τρόπο. Επιπλέον, θα ήθελα να ευχαριστήσω την εισηγήτρια, κ. Haug, για τις εξαιρετικές της πρωτοβουλίες σε σχέση με αυτό.
<P>
Σήμερα συζητάμε τις πρώτες ανακοινώσεις που αφορούν τον προϋπολογισμό της ΕΕ για το 2009. Είναι βεβαίως σημαντικό να υπάρχει μια σαφής σύνδεση μεταξύ των πολιτικών προτεραιοτήτων, τόσο πριν όσο και μετά την εφαρμογή τους στο ετήσιο νομοθετικό πρόγραμμα της Επιτροπής, έτσι ώστε ο προϋπολογισμός της ΕΕ να εμφανίζεται σαν ένα ολοκληρωμένο πολιτικό μέσο. Εδώ αντιμετωπίζουμε πρόβλημα, καθώς το πολυετές δημοσιονομικό πλαίσιο είναι πολύ περιορισμένο σε πολλά σημεία. " ΕΕ διαθέτει, επί του παρόντος, μια κοινή ενεργειακή και κλιματική πολιτική, ωστόσο δεν υπάρχει κοινή χρηματοδότηση για τη στήριξη αυτής της πολιτικής. " συνιστώσα του προϋπολογισμού που χρηματοδοτεί την έρευνα, την καινοτομία, την εκπαίδευση και τις μεταφορές σαφώς είναι ανεπαρκής. Παρομοίως, τα πλαίσια για τη νομική πολιτική και την πολιτική ασύλου, καθώς και για την πολιτιστική πολιτική και την πολιτική υγείας είναι πάρα πολύ περιορισμένα. Επιπλέον, η εξωτερική πολιτική της ΕΕ μονίμως υποχρηματοδοτείται - προτεραιότητες όπως το Κοσσυφοπέδιο και η Παλαιστίνη καταδεικνύουν τις προκλήσεις που αντιμετωπίζουμε. Συνεπώς, είναι σημαντικό το γεγονός ότι τώρα συζητάμε την επερχόμενη ενδιάμεση αναθεώρηση του προϋπολογισμού έτσι ώστε να διασφαλίσουμε ότι η ΕΕ μπορεί να συνεχίσει να χρηματοδοτεί σημαντικές πολιτικές προτεραιότητες μετά το 2009. Χρειαζόμαστε ευελιξία και καλύτερες ευκαιρίες για την εκ νέου ιεράρχηση των προτεραιοτήτων εντός του πλαισίου.
<SPEAKER ID="073" NAME="Zbigniew Krzysztof Kuźmiuk">
εξ ονόματος της Ομάδας UEN. - (PL) Κύριε Πρόεδρε, κυρία Επίτροπε, εξ ονόματος της Ομάδας ΕΕΕ θέλω να επιστήσω την προσοχή σας στα παρακάτω ζητήματα που αφορούν τη συζήτηση σχετικά με τις δημοσιονομικές προτεραιότητες του 2009.
<P>
Καταρχάς, αν επικυρωθεί η Συνθήκη της Λισαβόνας από όλα τα κράτη μέλη, το 2009 οι εξουσίες θα μετατοπιστούν από τα κράτη μέλη στην ΕΕ, κι έτσι η Ευρωπαϊκή Ένωση θα αποκτήσει νέους τομείς ευθύνης. Αυτό, κατά τη γνώμη μου, θα έχει σημαντικό αντίκτυπο στις δαπάνες του προϋπολογισμού της Ένωσης.
<P>
Δεύτερον, το 2009 - σύμφωνα με τις προβλέψεις των ειδικών - θα είναι κατά πάσα πιθανότητα η πέμπτη συνεχής χρονιά κατά την οποία θα υπάρχει μια σταθερή αύξηση στις τιμές των τροφίμων. Αυτό θα προκαλέσει αυξημένα κοινωνικά προβλήματα μεταξύ των φτωχότερων κρατών μελών, και επίσης στις χώρες στις οποίες η Ευρωπαϊκή Ένωση παρέχει επισιτιστική βοήθεια. Ο προϋπολογισμός της Ένωσης για το 2009 θα πρέπει να επιτρέπει μεγαλύτερη στήριξη τόσο για την αύξηση της γεωργικής παραγωγής στην Ευρώπη όσο και για την εξαγωγή των γεωργικών προϊόντων που παράγονται στην Ένωση.
<P>
Εν τέλει, η τρίτη μου παρατήρηση αφορά την πρόληψη της κλιματικής αλλαγής, κάτι που αποτελεί μια από τις δημοσιονομικές προτεραιότητες του 2009. Αυτό θα δημιουργήσει περισσότερα εμπόδια στις οικονομίες των κρατών μελών χωρίς δυστυχώς να απαλλάσσονται για την καθυστέρηση στην ανάπτυξή τους. Κάτι τέτοιο θα τοποθετήσει σε ιδιαίτερα δύσκολη κατάσταση τα νέα κράτη μέλη και ενδέχεται να οδηγήσει σε σοβαρές και αρνητικές οικονομικές και κοινωνικές συνέπειες γι' αυτές τις χώρες.
<SPEAKER ID="074" NAME="Esko Seppänen">
εξ ονόματος της Ομάδας GUE/NGL. - (FI) Κύριε Πρόεδρε, κύρια Επίτροπε, το έργο της εισηγήτριας, της κ. Haug, χαρακτηρίζεται από τεχνική δεξιότητα και επαγγελματισμό. " ομάδα μας υποστηρίζει την έκκληση της έκθεσης για αλληλεγγύη μέσα στην Ένωση και για ισορροπία στην περιφερειακή ανάπτυξη και επιθυμεί να υπάρχει μεγαλύτερη διαφάνεια και σαφήνεια στον προϋπολογισμό.
<P>
Είναι σημαντικό να δώσουμε προσοχή στην ενδιάμεση αναθεώρηση του δημοσιονομικού πλαισίου για τα επόμενα χρόνια μέσα στο 2009, παρόλο που το αποτέλεσμα των νέων διαπραγματεύσεων δεν θα έχει αντίκτυπο στον προϋπολογισμό της επόμενης χρονιάς. " ομάδα μας ανέκαθεν σχολίαζε το γεγονός ότι ο προϋπολογισμός της Ένωσης δεν διαθέτει τα μέσα για την οικοδόμηση της κοινωνικής διάστασης της ΕΕ. Αυτός είναι ένας από τους λόγους για τους οποίους δεν θα μπορούσαμε να δεχτούμε τις τελικές προτάσεις του προσχέδιου του προϋπολογισμού τον Δεκέμβριο.
<P>
Ακόμη, η ομάδα μας θεωρεί ότι η τάση της Ένωσης προς την στρατιωτικοποίηση θα συνεχιστεί αν υιοθετηθεί η Συνθήκη της Λισαβόνας. Θα προσθέσει νέα στοιχεία στο έργο της Ένωσης: πολιτική ασφάλειας και άμυνας και μόνιμη διαρθρωτική συνεργασία. Παρατηρούμε τώρα με ποιο τρόπο το Συμβούλιο προτείνει συνεχώς νέες πιστώσεις για τον προϋπολογισμό της Ένωσης και πώς το Κοινοβούλιο είναι έτοιμο να τις αποδεχτεί. Μια απόπειρα να συμπεριληφθεί ο χρηματοδοτικός μηχανισμός της Αθήνας στον κοινό προϋπολογισμό είναι το συμπέρασμα στο οποίο καταλήγει κανείς λόγω της αποφασιστικότητας με την οποία το Συμβούλιο προχωρά προς την στρατιωτικοποίηση της Ένωσης και των συνεχών εκκλήσεών του για περισσότερες στρατιωτικές πιστώσεις.
<P>
Ας σημειωθεί επίσης ότι ο προϋπολογισμός της επόμενης χρονιάς δεν ακολουθεί σαφή δημοσιονομική πολιτική σχετικά με τα έξοδα τα οποία θα πραγματοποιήσει η Ένωση για το Κοσσυφοπέδιο και με τον τρόπο που αυτά θα πληρωθούν. Υπάρχουν απρόβλεπτα έξοδα που προκύπτουν για τις υποχρεώσεις κάποιων κρατών μελών. Έτσι προωθείται η εθνική ανεξαρτησία μιας εθνοτικής κοινότητας, η οποία είναι μοναδική στο ευρωπαϊκό πλαίσιο.
<SPEAKER ID="075" NAME="Μαργαρίτης Σχοινάς" AFFILIATION="PPE-DE">
Κύριε Πρόεδρε, δίνουμε σήμερα το εναρκτήριο λάκτισμα για τον προϋπολογισμό του 2009 που έχει μερικές ιδιαιτερότητες. Είναι ο τελευταίος προϋπολογισμός για την τρέχουσα κοινοβουλευτική θητεία, είναι ο τελευταίος προϋπολογισμός της Επιτροπής Barroso και, κατά πάσα πιθανότητα, θα είναι και ο πρώτος προϋπολογισμός ο οποίος θα γίνει ανάμεσα στα δύο νομοθετικά πλαίσια, το ισχύον και το νέο. -που θα φέρει η Συνθήκη της Λισαβόνας- και το οποίο, όπως ξέρετε, συνεπάγεται πολλές και σημαντικές αρμοδιότητες για το Ευρωπαϊκό Κοινοβούλιο.
<P>
Συνήθως, όπου υπάρχουν πολλές αρμοδιότητες υπάρχουν και πολλές ευθύνες· και -μέσα σ' αυτό το πλαίσιο- θα ήθελα να τονίσω τέσσερα σημεία τα οποία πρέπει να προσέξουμε στον προϋπολογισμό του 2009. Το πρώτο σημείο είναι ότι πρέπει να είναι ένας προϋπολογισμός με προστιθέμενη κοινοτική αξία και όχι ένας προϋπολογισμός που θα δίνει το μήνυμα τέλους εποχής. Και χαίρομαι απ' αυτό που άκουσα από την κυρία Επίτροπο ότι η ενίσχυση του Frontex, π.χ. είναι ένα ποιοτικό στοιχείο το οποίο δείχνει ότι ακόμα και στην τελευταία χρονιά του πενταετούς κύκλου της Επιτροπής και του Κοινοβουλίου μπορούμε να αντιμετωπίζουμε νέες προκλήσεις.
<P>
Το δεύτερο σημείο είναι ότι πρέπει να είναι ένας προϋπολογισμός αναπτυξιακός. Όχι ένας προϋπολογισμός που θα χρηματοδοτεί μικρο-προγράμματα και μικρο-προτεραιότητες. Πρέπει να δώσουμε έμφαση, σ' αυτή την περιρρέουσα ατμόσφαιρα οικονομικής κρίσης που μας περιβάλλει, σε προβλήματα που ζητούν αναπτυξιακές απαντήσεις.
<P>
Το τρίτο σημείο είναι ότι για οποιαδήποτε νέα πολιτική προτεραιότητα πρέπει να έχουμε και νέες χρηματοδοτικές δυνατότητες. Για να το πω πιο απλά, νέοι στόχοι σημαίνουν νέα χρήματα.
<P>
Και, τέλος, επειδή το 2009 θα είναι χρονιά εκλογών, κάνω μια έκκληση στην Επιτροπή όταν μας παρουσιάσει το προσχέδιο, να το κάνει με έναν απλό και κατανοητό τρόπο. Είναι καιρός και οι πολίτες στην Ευρώπη να μπορούν να καταλαβαίνουν, να προσλαμβάνουν εύληπτα, τον προϋπολογισμό που τους αφορά.
<SPEAKER ID="076" NAME="Κώστας Μποτόπουλος" AFFILIATION="PSE">
- Κύριε Πρόεδρε, κύριοι συνάδελφοι, με τη σημερινή συζήτηση, αλλά και με την έκθεση της κυρίας Jutta Haug, κάνουμε, νομίζω, ένα πρώτο σημαντικό και απαραίτητο βήμα στην πολιτικοποίηση της διαδικασίας του προϋπολογισμού. Το 2009, ούτως ή άλλως, είναι μια πολύ φορτισμένη πολιτικά χρονιά για την Ευρώπη και το Κοινοβούλιό μας: θα έχουμε τις εκλογές για την ανανέωση του Κοινοβουλίου, θα έχουμε -ελπίζω- τη θέση σε εφαρμογή της νέας Συνθήκης της Λισαβόνας και θα έχουμε και αρκετές αλλαγές στη λειτουργία του ίδιου του Κοινοβουλίου μας. Επίσης, θα έχουμε, μέσα απ' όλες αυτές τις εξελίξεις, και βαθιές αλλαγές στη διαδικασία του προϋπολογισμού. Και αυτό προσπαθούμε, με πολιτικό τρόπο, να προετοιμάσουμε μ' αυτή την έκθεση.
<P>
Θα ήθελα και εγώ να σταθώ σε τέσσερα σημαντικά σημεία αυτής της διαδικασίας και αυτής της έκθεσης: το πρώτο είναι η σημασία του να αντιδράσουμε έγκαιρα για την προετοιμασία της νέας κατάστασης. Θα πρέπει ο επόμενος προϋπολογισμός, που -όπως όλοι είπαμε- θα είναι ο πρώτος προϋπολογισμός με τη νέα διαδικασία, να μπει σε βάσεις έτοιμες ώστε να μπορέσει να λειτουργήσει σωστά.
<P>
Το δεύτερο γεγονός -και θέλω να το τονίσω γιατί αυτό ήταν κάτι που η Σοσιαλιστική Ομάδα το ζητούσε από αρκετά χρόνια- είναι το άνοιγμα της διαδικασίας και στις άλλες επιτροπές. Και εδώ, η πρωτοβουλία της ίδιας της εισηγήτριας είναι πολύ σημαντική. Συζητάμε όχι μόνο στην Επιτροπή Προϋπολογισμών, αλλά και σε άλλες επιτροπές για τις πολιτικές προτεραιότητες.
<P>
Και το τρίτο ζήτημα είναι ακριβώς αυτό: ότι θα πρέπει να οδηγηθούμε -και να οδηγούμαστε όλα τα χρόνια- προς μια κατεύθυνση αντανάκλασης των πολιτικών προτεραιοτήτων αυτού του Κοινοβουλίου σε σχέση με αυτά που λέει ο προϋπολογισμός. Και εδώ, νομίζω, ότι το πρώτο και κύριο θέμα είναι το τεράστιο θέμα της φτώχειας, καθώς και αυτά της γεωργίας, της ανάπτυξης και της τεχνολογίας.
<P>
Και τέταρτον και τελευταίο, τελειώνοντας κύριε Πρόεδρε, είναι η σημασία των πιλοτικών προγραμμάτων που μας δίνουν μια σημαντική "ματιά" στο τί θα γίνει τα επόμενα χρόνια στην Ευρωπαϊκή Ένωση.
<SPEAKER ID="077" NAME="Pedro Guerreiro" AFFILIATION="GUE/NGL">
(PT) Κύριε Πρόεδρε, μεταξύ των σημαντικών στοιχείων που επηρεάζουν τον προϋπολογισμό του 2009 συγκαταλέγεται η προγραμματισμένη αναθεώρηση του προϋπολογισμού της Κοινότητας. " ακριβής μορφή αυτής της αναθεώρησης μένει να καθοριστεί αλλά προβληματιζόμαστε για κάποιους από τους στόχους που ήδη έχει υποδείξει η αναθεώρηση.
<P>
Επιπλέον, λαμβάνοντας υπόψη τις κατευθυντήριες γραμμές που υιοθετήθηκαν από την Επιτροπή και το Συμβούλιο, είναι προφανές ότι θα επαναληφθούν όσα έγιναν το 2007 και το 2008, δηλαδή αυτές οι δαπάνες για άλλη μια φορά δεν θα ξεπεράσουν τα όρια τα οποία είχαν τεθεί στο πολυετές δημοσιονομικό πλαίσιο, και ήδη δεν επαρκούν για να ανταποκριθούν στις ανάγκες της πραγματικής κοινωνικής συνοχής μέσα στη Ευρωπαϊκή Ένωση. Επιπλέον, αυξάνονται οι ενδείξεις ότι το κονδύλι για "δαπάνες" που αφορούν την κοινωνική συνοχή δεν θα χρησιμοποιηθεί. Την ίδια στιγμή υπάρχει μια αύξηση των κονδυλίων για την εξωτερική δράση της ΕΕ, δηλαδή την επέμβαση στα θέατρα του πολέμου κάτι το οποίο απορρίπτουμε.
<P>
Συνοπτικά, ανεπαρκής χρηματοδότηση για τις προτεραιότητες που εγκρίνουμε και περισσότερα κεφάλαια για προτεραιότητες που απορρίπτουμε.
<SPEAKER ID="078" NAME="Reimer Böge" AFFILIATION="PPE-DE">
(DE) Κύριε Πρόεδρε, κυρίες και κύριοι συνάδελφοι, θα ήθελα να ξεκινήσω εκφράζοντας την έντονη υποστήριξή μου στα λεγόμενα της εισηγήτριας και κάνοντας έκκληση στις ειδικές επιτροπές του Κοινοβουλίου να επικεντρωθούν πραγματικά σε σχέδια με μεγάλη ευρωπαϊκή αξία στο πλαίσιο της άμεσης ελπίζω εξέτασης των πιλοτικών προγραμμάτων και των προπαρασκευαστικών ενεργειών.
<P>
Απευθυνόμενος στην Επιτροπή και στο Συμβούλιο επιτρέψτε μου να προσθέσω ότι κατά τη διάρκεια της συζήτησης αναζητούμε εν τέλει μια απάντηση στην ερώτηση πώς μπορούμε τελικά να εξυγιάνουμε την εξωτερική μας πολιτική και την πολιτική ασφάλειας η οποία για πολλά χρόνια υποφέρει από υποχρηματοδότηση, έτσι ώστε να δώσουμε ένα τέλος στις ετήσιες συζητήσεις στον τομέα αυτό, οι οποίες δεν ωφελούν κανέναν και επιπλέον κοστίζουν στην Επιτροπή και στο Συμβούλιο.
<P>
" Επίτροπος είπε πως θα ανταποκρινόταν στο αποτέλεσμα της συνόδου του Μπαλί στο προσχέδιο προϋπολογισμού, στις γραμμές διαμόρφωσης μιας νέας στρατηγικής για την Ασία. Αλλά θα ήθελα να ξέρω πότε σκοπεύει η Επιτροπή να παρουσιάσει προτάσεις για τις δημοσιονομικές επιπτώσεις της Μεταρρυθμιστικής Συνθήκης για την περίοδο μέχρι το 2013. Ή μήπως υποτίθεται ότι θα πρέπει να περιμένουμε την επόμενη περίοδο δημοσιονομικού προγραμματισμού; Εξάλλου, εδώ μας απασχολούν νέα στοιχεία της μεταναστευτικής πολιτικής, της κλιματικής αλλαγής, της ενεργειακής πολιτικής, της δικαστικής συνεργασίας και της εξωτερικής πολιτικής και της πολιτικής ασφάλειας. Δεν έχουμε ακούσει τίποτα σχετικά με αυτά τα θέματα.
<P>
Θα ήθελα να προσθέσω ότι ως μέρος της διαδικασίας του προϋπολογισμού θα πρέπει να δημιουργήσουμε ένα πλαίσιο για την εφαρμογή της νέας συνθήκης μόλις αυτή επικυρωθεί, πράγμα που σημαίνει ότι θα πρέπει - προχωρώντας με τη δέουσα επιμέλεια και ευαισθησία - να λάβουμε υπόψη μας την ανάγκη να προσαρμόσουμε τις συμφωνίες, σε σχέση τόσο με την διαδικασία επικύρωσης όσο και με τη νομική βάση. Αυτό είναι το πιο σημαντικό. Υπάρχουν τρεις πτυχές εδώ. Πού χρειαζόμαστε προπαρασκευαστικές συμφωνίες για να διασφαλίσουμε την κατάλληλη μετάβαση από την παλιά στη νέα συνθήκη; Πού χρειαζόμαστε μεταβατικές συμφωνίες για να διασφαλίσουμε ασφάλεια δικαίου; Και πού χρειαζόμαστε λίγο περισσότερο χρόνο για να τεθούν σε εφαρμογή επακόλουθες συμφωνίες στη βάση των αναγκαίων νομοθετικών διαδικασιών;
<P>
Θέλω να ξεκαθαρίσω - και στην επερχόμενη γαλλική Προεδρία - ότι τυχόν συμφωνίες στις οποίες ενδεχομένως καταλήξουμε όσον αφορά τις τρεις αυτές πτυχές, θα εξαρτηθούν από τα αποτελέσματα, και θα πρέπει να διατηρήσουμε ένα επίπεδο ευελιξίας έτσι ώστε να μην παίρνουμε εξαρχής αμετάκλητες αποφάσεις τις οποίες μετά δεν μπορούμε να ανακαλέσουμε.
<SPEAKER ID="079" NAME="Jan Mulder" AFFILIATION="ALDE">
(NL) Κύριε Πρόεδρε, πρώτα απ' όλα εύχομαι στην Jutta Haug καλό κουράγιο σε αυτό το σημαντικό έργο, το οποίο αναλαμβάνει για δεύτερη φορά. Τελικά το 2008 θα είναι μια πολύ σημαντική χρονιά, όχι μόνο διότι θα πρέπει να καταρτίσουμε τον συνηθισμένο προϋπολογισμό για το 2009 - όπως ανέφεραν ήδη πολλοί ομιλητές - αλλά επίσης διότι θα πρέπει να επεξεργαστούμε μια διαδικασία συμφωνίας του προϋπολογισμού του 2010 υπό τη νέα συνθήκη. Αυτή την χρονιά θα πρέπει να δείξουμε ακριβώς τι μπορεί να κάνει το Κοινοβούλιο και τι όχι.
<P>
Υπάρχει ακόμα μια σημαντική έλλειψη σαφήνειας όσον αφορά τη γεωργία. Από μια προσεκτική ανάγνωση της Συνθήκης προκύπτει ότι το Συμβούλιο μπορεί, αυτή τη φορά, να ορίσει τις τιμές και τις ποσοστώσεις μονομερώς. Πώς αυτό συνδυάζεται με τις νέες αρμοδιότητες επί του προϋπολογισμού σχετικά με την γεωργία για την κατηγορία II; Υποτίθεται ότι έχουμε ίδια εξουσία. " επίλυση αυτού του θέματος θα πρέπει να αποτελεί προτεραιότητα. " επισιτιστική και ενεργειακή πολιτική παραμένουν σημαντικές και θα πρέπει ίσως να το επιλύσουμε αυτό εντός του περιθωρίου του 5% που μας παρέχει η διοργανική συμφωνία. Προτρέπω την Επιτροπή να το σκεφτεί.
<SPEAKER ID="080" NAME="Ville Itälä" AFFILIATION="PPE-DE">
(FI) Κύριε Πρόεδρε, κυρία Επίτροπε, θα ήθελα να ευχαριστήσω την εισηγήτρια, κ. Haug, για το έξοχο έργο της και για τη συνεργασία της. Δείχνει πράγματι επαγγελματισμό και σε αυτό το κρίσιμο στάδιο το αποτέλεσμα του προϋπολογισμού στο τέλος του χρόνου σίγουρα προδιαγράφεται αίσιο αν συνεχιστεί αυτή η συνεργασία.
<P>
Είναι ο προϋπολογισμός μας επαρκώς διαφανής ώστε να κερδίσουμε την εμπιστοσύνη του κοινού όταν πραγματοποιηθούν οι εκλογές το 2009; Εντούτοις, την ίδια στιγμή προετοιμαζόμαστε για την περίοδο που θα ακολουθήσει μετά τη Λισαβόνα, και αυτό για παράδειγμα αληθεύει ιδιαιτέρως για την εξωτερική πολιτική, και θα πρέπει να προετοιμαστούμε για τη στιγμή που το Κοινοβούλιο θα δείξει ότι έχει τη θέληση να συνεισφέρει σε αυτήν τη νέα προσέγγιση της εξωτερικής πολιτικής.
<P>
Θα ήθελα να αναφέρω κάτι σημαντικό ενώ ακόμη καταρτίζεται το προσχέδιο του προϋπολογισμού. Ελπίζω ότι η Επιτροπή θα διατυπώσει μια πρωτοβουλία την οποία αργότερα μπορεί να αναπτύξει η εισηγήτρια. Έχει σχέση με την Στρατηγική για τη Βαλτική Θάλασσα. Πληροφορήθηκα ότι η Επιτροπή εργάζεται πάνω σε αυτήν την στρατηγική και επίσης ότι η Σουηδία, όταν αναλάβει την Προεδρία, σκοπεύει να θέσει σε πρώτη προτεραιότητα τη Βαλτική Θάλασσα.
<P>
" στρατηγική αυτή δεν θα έχει καμία σημασία αν δεν υπάρχουν τα αναγκαία χρήματα. Προς το παρόν έχουμε πολλά διαφορετικά πιλοτικά προγράμματα εδώ κι εκεί. Ολόκληρη η πολιτική για τη Βαλτική είναι ένα μωσαϊκό, όσον αφορά τόσο το οικονομικό της σύστημα όσο και την πολιτική της. Γι' αυτό το λόγο χρειαζόμαστε μια διαφορετική ενότητα για τη Στρατηγική στη Βαλτική Θάλασσα ούτως ώστε να εφαρμόσουμε τη σωστή περιβαλλοντική πολιτική, τη σωστή πολιτική μεταφορών και ακόμα τη σωστή ενεργειακή πολιτική, καθώς γνωρίζουμε ότι ένας αγωγός φυσικού αερίου θα περάσει μέσα από τη Βαλτική Θάλασσα από τη Ρωσία στη Γερμανία. Αυτός είναι ο λόγος που χρειαζόμαστε αυτήν την πρωτοβουλία, και ελπίζω ότι η Επιτροπή σε αυτήν την περίπτωση θα αναλάβει μερικές πρωτοβουλίες.
<SPEAKER ID="081" NAME="Valdis Dombrovskis" AFFILIATION="PPE-DE">
(LV) Κύριε Πρόεδρε, κυρίες και κύριοι συνάδελφοι, από διαδικαστική άποψη ο προϋπολογισμός της ΕΕ για το 2009 μπορεί να θεωρηθεί ως προετοιμασία για δύο σημαντικά ζητήματα. Πρώτον, με την επικύρωση της Συνθήκης της Λισαβόνας η διαδικασία του προϋπολογισμού της ΕΕ έχει αλλάξει σημαντικά και πρέπει να κάνουμε την απαραίτητη προπαρασκευαστική εργασία ώστε να διασφαλίσουμε τη σαφήνεια και το επιτυχές έργο επί του προϋπολογισμού για το 2010. Δεύτερον, θα πρέπει να επισπεύσουμε την αναθεώρηση του προϋπολογισμού της ΕΕ, συμπεριλαμβανομένων και ζητημάτων που αφορούν τη μεταρρύθμιση της κοινής γεωργικής πολιτικής και την επιστροφή του "νωμένου Βασιλείου με σκοπό τη διασφάλιση μιας επιτυχημένης ενδιάμεσης έκθεσης για τη δημοσιονομική προοπτική. Οι προτεραιότητες πολιτικής που διατυπώθηκαν από την Ευρωπαϊκή Επιτροπή για το 2009 - προώθηση της οικονομικής ανάπτυξης και της απασχόλησης, καταπολέμηση της κλιματικής αλλαγής και ενίσχυση της αειφόρου ανάπτυξης - πρόκειται να εγκριθούν αλλά θα πρέπει να εφαρμοστούν με την απαραίτητη υποστήριξη από τον προϋπολογισμό της ΕΕ. Δυστυχώς, το περιορισμένο ποσό του προϋπολογισμού που κυμαίνεται εντός του ανώτατου ορίου του δημοσιονομικού πλαισίου σημαίνει ότι οι πόροι που ήταν αναγκαίοι για τη χρηματοδότηση των νέων προτεραιοτήτων πρέπει να αναζητηθούν μέσα στα όρια του υπάρχοντος προϋπολογισμού και θα πρέπει να αναδιανείμουμε πόρους. Είναι πιθανό ότι θα χρειαστεί να αλλάξουμε τους περιορισμούς για την απόκτηση επιμέρους πόρων από τον προϋπολογισμό της ΕΕ. Για παράδειγμα, ο περιορισμός που ισχύει τώρα για τα Διαρθρωτικά Ταμεία, ότι μόνο το 3% των πόρων από το σχετικό επιχειρησιακό πρόγραμμα μπορεί να χρησιμοποιείται για μέτρα ενεργειακής αποδοτικότητας, απαγορεύει στα νέα κράτη μέλη να αναθεωρήσουν τις προτεραιότητές τους για την απόκτηση Διαρθρωτικών Ταμείων σε συμφωνία με τις νέες προτεραιότητες σχετικά με την ενεργειακή πολιτική της Ευρώπης και την κλιματική αλλαγή. Σας ευχαριστώ για την προσοχή σας.
<SPEAKER ID="082" NAME="Ingeborg Gräßle" AFFILIATION="PPE-DE">
(DE) Κύριε Πρόεδρε, κυρία Επίτροπε, κυρίες και κύριοι συνάδελφοι, θα ήθελα να εκφράσω τις απόψεις μου σχετικά με δύο από τα σημεία προτεραιότητας, ήτοι την κριτική του εισηγητή μας για την έλλειψη διαφάνειας του προϋπολογισμού της ΕΕ, και την πολιτική προσωπικού της Επιτροπής.
<P>
Ως εισηγήτρια για τον προϋπολογισμό ζητώ από την Επιτροπή να θίξει το στοιχείο της δημοσιονομικής διαφάνειας και να προωθήσει προτάσεις για την επόμενη προγραμματισμένη μεταρρύθμιση του δημοσιονομικού συστήματος. Οι πληροφορίες που περιέχει ο υπάρχων προϋπολογισμός είναι απόλυτα ανεπαρκείς και αυτές οι λίστες με τους αριθμούς δεν μας χρησιμεύουν σε τίποτα απολύτως. Μέχρι τώρα η Επιτροπή έχει δημιουργήσει πολλά συνοδευτικά έγγραφα, τα οποία μονάχα υποτιμούν τον ίδιο τον προϋπολογισμό. Γιατί να μην συμπεριλαμβάνονται περισσότερες πληροφορίες εντός του ίδιου του προϋπολογισμού εξ αρχής, κάτι το οποίο θα ήρε την ανάγκη ύπαρξης κάποιων εκθέσεων που είχαν ζητηθεί και θα ικανοποιούσε τόσο την Επιτροπή όσο και το Κοινοβούλιο. Θα εργαστώ πάνω σε αυτές τις βάσεις για την επόμενη δημοσιονομική μεταρρύθμιση και θα ζητούσα από τους συναδέλφους μου βουλευτές, ακόμη και σε αυτό το στάδιο, να στηρίξουν τις προπαρασκευαστικές ενέργειες, διότι θα ήθελα να διεξαχθούν αρκετές μελέτες σχετικά με το θέμα.
<P>
Το δεύτερο σημείο το οποίο θα ήθελα να θίξω είναι το εξής: στο ψήφισμά του του Δεκεμβρίου για τον προϋπολογισμό του 2007, το Κοινοβούλιο ζήτησε μια έκθεση προόδου σχετικά με την αξιολόγηση προσωπικού την οποία ήθελε μέχρι τις 30 Απριλίου 2008. Υποθέτω ότι θα έχουμε αυτήν την έκθεση εντός λίγων ημερών. " διαλογή αυτή για την οποία έκανε έκκληση το Κοινοβούλιο έχει μετατραπεί τώρα σε μια από τις μεγαλύτερες ιστορίες επιτυχίας της Επιτροπής Barroso. Ο Πρόεδρος της Επιτροπής παρουσιάζεται ως μεταρρυθμιστής, αλλά μπορεί να συνεχίσει να θεωρείται μεταρρυθμιστής μόνο αν καταλήξει σε συμπεράσματα από τη διαλογή πριν το τέλος της θητείας αυτής της Επιτροπής. Αυτό σημαίνει ότι θα πρέπει να προβεί σε μια σοβαρή αναθεώρηση της αποκέντρωσης και να κάνει τα πρώτα βήματα προς αυτήν την κατεύθυνση.
<P>
Το οφείλει αυτό όχι μόνο στον φορολογούμενο και το Κοινοβούλιο αλλά επίσης και στο προσωπικό του, το οποίο επί του παρόντος σπαταλά το χρόνο και τις δεξιότητές του στην υπερβολικά μεγάλη εσωτερική διοίκηση και τη γραφειοκρατία. " Επιτροπή το οφείλει επίσης στον εαυτό της, δεδομένων των προκλήσεων που αντιμετωπίζει η ΕΕ και των σημαντικών έργων διαχείρισης που αναλαμβάνει, θεωρούμε ότι - ενόψει επίσης του προϋπολογισμού του 2009, ο οποίος όπως θα γνωρίζετε δεν προβλέπει νέες θέσεις - μπορεί να φέρει εις πέρας αυτά τα έργα μόνο εάν θεσπίσει κατάλληλα μέτρα και προβεί σε αλλαγές εντός της διοίκησης.
<SPEAKER ID="083" NAME="Péter Olajos" AFFILIATION="PPE-DE">
(HU) Σας ευχαριστώ, κύριε Πρόεδρε. Όντας μεταξύ εκείνων που κατάρτισαν τον προϋπολογισμό του 2009, θα ήθελα να ευχαριστήσω την Jutta Haug και τον László Surján για το σωστό προπαρασκευαστικό έργο τους. Για να είμαστε σε θέση να δημιουργήσουμε ένα θετικό τελικό αποτέλεσμα θα έπρεπε το έργο μας να χαρακτηρίζεται από πειθαρχία και εναρμόνιση εφόσον συχνά έπρεπε να ανακαλύψουμε νέους δρόμους. Και μπορούμε να είμαστε βέβαιοι για τις ανησυχίες που αφορούν την περιβαλλοντική προστασία στα τμήματα της ΕΣΠ (Ετήσια Στρατηγική Πολιτικής) που είναι γνωστά. Χαιρετίζω και τις τρεις πρωτοβουλίες της Επιτροπής. Ως μέλος της Αντιπροσωπείας για την Κεντρική Ασία, χαιρετίζω ιδιαίτερα τη νέα Στρατηγική για την Κεντρική Ασία της Ευρωπαϊκής Ένωσης και την αυξανόμενη υποστήριξη. Χαιρετίζω επίσης την πρόθεσή της να προωθήσει πρακτικές αειφόρου ανάπτυξης σε αναπτυγμένες χώρες ειδικά σε σχέση με τη βιοποικιλότητα και την ενέργεια. Αυτό δεν είναι απλά ηθική μας υποχρέωση. Αφορά τα συμφέροντά μας. Μαζί με τους συναδέλφους μου βουλευτές, είμαι βέβαιος ότι θα είμαστε σε θέση να προωθήσουμε τη στήριξη πολλών ερευνητικών σχεδίων, εφόσον αυτό επιθυμούν οι πολίτες μας. Σας ευχαριστώ πολύ.
<SPEAKER ID="084" NAME="Danuta Hübner">
μέλος της Επιτροπής. - Κύριε Πρόεδρε, θα ήθελα για άλλη μια φορά να ευχαριστήσω την κ. Haug για την έκθεση καθώς επίσης και όλους τους ομιλητές για τα σχόλιά τους: όχι μόνο για αυτά που σχετίζονται άμεσα με τον προϋπολογισμό του 2009, αλλά και για αυτά που αφορούν την περίοδο μετά το 2009, τα οποία είναι πολύ χρήσιμα στο πλαίσιο τoυ συλλογισμού μας σχετικά με το πολιτικό πρόγραμμα και τη μελλοντική μεταρρύθμιση του προϋπολογισμού.
<P>
Όσον αφορά την στρατηγική για τη Βαλτική Θάλασσα, θα ήθελα απαντήσω για δύο πολύ συγκεκριμένα ζητήματα που τέθηκαν. Πρώτον, όσον αφορά τη στρατηγική για τη Βαλτική Θάλασσα: η Επιτροπή επεξεργάζεται αυτή την στρατηγική, και έχουμε τη χαρά να προεδρεύουμε του διυπηρεσιακού έργου για αυτή την στρατηγική. Θεωρείται ότι αυτό θα περιλαμβάνεται στο πρόγραμμα της σουηδικής Προεδρίας, που σημαίνει το δεύτερο εξάμηνο του 2009. Εντούτοις, είμαστε στο στάδιο διαβουλεύσεων και εξέτασης της κατάστασης που επικρατεί στην περιοχή καθώς επίσης και μελέτης ιδεών γι' αυτή την στρατηγική. Σήμερα είναι πολύ νωρίς να μιλούμε για οποιαδήποτε δημοσιονομική συνέπεια.
<P>
Όσον αφορά τη νέα συνθήκη και τις συνέπειες για τον πολιτικό προγραμματισμό, ένα ζήτημα είναι οι συνέπειες της Συνθήκης της Λισαβόνας στη θεσμική αλλαγή και στα νέα νομοθετικά πλαίσια.
<P>
Το άλλο ζήτημα είναι ο πολιτικός προγραμματισμός και, όπως γνωρίζετε, τόσο το Συμβούλιο όσο και η Επιτροπή ασχολούνται επί του παρόντος με τη μελέτη και με πολύ συγκεκριμένο έργο, κυρίως σχετικά με τα νομοθετικά πλαίσια και τις νέες προκλήσεις. Εντούτοις, μελέτη σχετικά με τον πολιτικό προγραμματισμό, πραγματοποιείται όπως ξέρετε, και ως αποτέλεσμα της απαίτησης για αναθεώρηση του προϋπολογισμού. Πιστεύω ότι προς το τέλος αυτού του χρόνου - ή στις αρχές του 2009 - η Επιτροπή θα προτείνει τον νέο πολιτικό προγραμματισμό, και μόνο τότε μπορούν να ληφθούν υπόψη και να εξεταστούν με εύλογο τρόπο και εύλογη υπευθυνότητα οι δημοσιονομικές συνέπειες.
<P>
Όσον αφορά τη διαφάνεια, έχω λάβει υπόψη όλες τις παρατηρήσεις σας σχετικά με τα αποτελέσματα της αξιολόγησης και θα τις προωθήσω, ειδικά στην Επίτροπο Grybauskaitė, αλλά νομίζω και σε ολόκληρη την Επιτροπή, και θα ήθελα να επιβεβαιώσω αυτά που μόλις είπατε.
<P>
Όσον αφορά το 2009, κατανοώ ότι τώρα γνωρίζουμε τις κατευθυντήριες γραμμές τις οποίες διατύπωσαν και τα δύο σκέλη της δημοσιονομικής αρχής. Αυτό το προσχέδιο του προϋπολογισμού θα βασίζεται σε σωστές εκτιμήσεις της ανάγκης να επιτευχθούν όλες εκείνες οι προτεραιότητες που έχουν ήδη συμφωνηθεί και οι οποίες βρίσκονται ενώπιόν μας. Δεν υπάρχει αμφιβολία ότι η Επιτροπή θα χρειαστεί τη συνεχή συνεργασία σας για να επιτύχει αυτά τα αποτελέσματα. Θα ήθελα επίσης να πω ότι η σωστή συνεργασία θα είναι επίσης σημαντική στο πλαίσιο μακροπρόθεσμων προκλήσεων, τόσο θεσμικών όσο και αυτών που σχετίζονται με τον πολιτικό προγραμματισμό. Σας ευχαριστώ πολύ για τη συζήτηση.
<SPEAKER ID="085" NAME="Jutta Haug">
εισηγήτρια. - (DE) Κύριε Πρόεδρε, ευχαριστώ όλους τους ομιλητές που έλαβαν μέρος στη συζήτηση. Είμαι ευγνώμων, φυσικά, για τις όμορφες ευχές και τους επαίνους που έλαβα. Επιτρέψτε μου ακόμη να ευχαριστήσω την Επίτροπο.
<P>
Αν έχω καταλάβει καλά, η Επιτροπή μας υποστηρίζει με κάθε τρόπο και υπόσχεται ένα προσχέδιο προϋπολογισμού που θα λαμβάνει υπόψη όλα όσα θέλουμε να ληφθούν υπόψη. Για άλλη μια φορά έχουμε καταστήσει σαφείς τις προτεραιότητές μας. Δεν είναι ούτε λίγες ούτε μικρές: αντιμετώπιση της κλιματικής αλλαγής, ανάπτυξη και δημιουργία θέσεων εργασίας, κοινωνική Ευρώπη, έρευνα, κατάρτιση, εκπαίδευση, βοήθεια προς τις φτωχότερες χώρες του κόσμου, εκπλήρωση των αποστολών μας ανά τον κόσμο. Στην πραγματικότητα δεν είναι εύκολο να χρηματοδοτήσει κανείς όλα αυτά.
<P>
Εύχομαι το Συμβούλιο να άκουγε, τότε θα έβλεπε ότι - δόξα τω Θεώ! - όλες, ή τουλάχιστον σχεδόν όλες οι κοινοβουλευτικές ομάδες είναι ενωμένες εδώ. Για αυτό, ευχαριστώ θερμά όλους τους ενδιαφερόμενους.
<SPEAKER ID="086" NAME="Reimer Böge" AFFILIATION="PPE-DE">
(DE) Κύριε Πρόεδρε, η Επίτροπος Hübner μόλις ανέφερε ότι η Επιτροπή και το Συμβούλιο επεξεργάζονται ήδη θέματα που αφορούν τη μεταφορά της Συνθήκης της Λισαβόνας. Αυτό είναι θαυμάσιο! Ωστόσο, ως Πρόεδρος της Επιτροπής Προϋπολογισμών θα ήθελα να επιμείνω εξ ονόματος, πιστεύω όλων των συνάδελφων βουλευτών, το Κοινοβούλιο να αντιμετωπίζεται ως ίσο, μεταξύ άλλων και σε σχέση με την προώθηση εγγράφων και ανεπίσημων σημειωμάτων όσον αφορά καθετί που πρέπει να συζητηθεί και να αποτελέσει αντικείμενο από κοινού διαπραγματεύσεων τους επόμενους μήνες, παρά σαν ως θεσμικό όργανο δεύτερης κατηγορίας. Αν δεν είμαστε βέβαιοι γι' αυτό, θα αντιμετωπίσουμε μεγάλα προβλήματα στο τέλος της διαδικασίας, στο τέλος της χρονιάς.
<P>
Είναι προς το συμφέρον της Επιτροπής και του Συμβουλίου να διασφαλίσουν απολύτως ίση μεταχείριση και όσον αφορά την πολιτική της πληροφόρησης, σε σχέση με τα έγγραφα και τα θέματα υπό εξέταση.
<SPEAKER ID="087" NAME="Danuta Hübner">
μέλος της Επιτροπής. - (EN) Κύριε Πρόεδρε, θα ήθελα απλώς να καταστήσω απολύτως σαφές ότι δεν μπορώ να φανταστώ ότι τα τρία όργανα δεν θα μπορέσουν να συνεργαστούν. Υποθέτω ότι αληθεύει το ίδιο, όταν πρόκειται το Κοινοβούλιο να συνεργαστεί με την Επιτροπή και το Συμβούλιο.
<P>
Πρόκειται για την κοινή μας Συνθήκη, το κοινό μας επίτευγμα και την κοινή μας αποστολή. Μπορώ μόνο να μεταφέρω τα λόγια σας στον Πρόεδρο Barroso, αλλά είμαι σίγουρη ότι όλοι γνωρίζουν τι σημαίνει αυτή η ευθύνη.
<SPEAKER ID="088" NAME="Πρόεδρος">
" συζήτηση έληξε.
<P>
" ψηφοφορία θα διεξαχθεί την Τρίτη 22 Απριλίου 2008.
<P>
Γραπτές δηλώσεις (άρθρο 142 του Κανονισμού)
<SPEAKER ID="999" NAME="Nathalie Griesbeck  " AFFILIATION="ALDE">
γραπτώς. - (FR) " Συνθήκη της Λισαβόνας η οποία αναμένεται να τεθεί σε ισχύ την 1η του επόμενου Ιανουαρίου, θα επιφέρει μια άνευ προηγουμένου ενίσχυση των προνομιών του Κοινοβουλίου. Πριν το τέλος αυτού του χρόνου, θα πρέπει να υπογράψουμε μια διοργανική συμφωνία λαμβάνοντας υπόψη την επέκταση της διαδικασίας της συναπόφασης και το τέλος της διάκρισης μεταξύ των υποχρεωτικών και μη υποχρεωτικών δαπανών.
<P>
Σε αυτό το πλαίσιο, θα πρέπει να τονίσουμε ότι είμαστε αποφασισμένοι να ασκήσουμε πιέσεις κατά την ενδιάμεση επαναδιαπραγμάτευση του δημοσιονομικού πλαισίου για το 2007-2013 και μέσω της πολιτικής επαναπροσανατολισμού που θέλουμε να πραγματοποιήσουμε, βάσει ενός προϋπολογισμού που αντιστοιχεί πλήρως στις φιλοδοξίες μας και δεν υπονομεύει την αρχή της αλληλεγγύης την οποία θέλουμε να διαφυλάξουμε. Αν και στόχος μας θα πρέπει πάντα να είναι η μεγαλύτερη αποτελεσματικότητα των πολιτικών μας, θα πρέπει να επαγρυπνούμε ενάντια σε κάθε προσπάθεια επανεθνικοποίησης της ΚΓΠ και των περιφερειακών πολιτικών.
<P>
Είναι επίσης σημαντικό να μπορούμε να διευκολύνουμε την εμφάνιση νέων και χρήσιμων πολιτικών μέσω των δημοσιονομικών εργαλείων που έχει το Κοινοβούλιο στη διάθεσή του υπό τη μορφή του μέσου ευελιξίας, των πιλοτικών σχεδίων και των προπαρασκευαστικών ενεργειών.
<P>
Επιπλέον, η Ευρωπαϊκή Επιτροπή πρέπει να βελτιώσει τη δημοσιονομική διαφάνεια έτσι ώστε να μπορούμε να ελέγχουμε με σωστό τρόπο τη χρήση των δημόσιων κεφαλαίων.
<SPEAKER ID="089" NAME="Gábor Harangozó  " AFFILIATION="PSE">
γραπτώς.. - (EN) Πρέπει να προετοιμαστούμε για τις αλλαγές που πρόκειται να λάβουν χώρα το 2009 με την έναρξη ισχύος της Συνθήκης της Λισαβόνας και τις ευρωπαϊκές εκλογές, καθώς θα αυτές θα έχουν μεγάλο αντίκτυπο στον προϋπολογισμό. Το Κοινοβούλιο που θα εκλεγεί και η Επιτροπή που θα διοριστεί θα πρέπει πράγματι να χειριστούν τις νέες διαδικασίες του προϋπολογισμού.
<P>
Επομένως είναι απαραίτητο να παρουσιάσουμε για το 2009 ένα διαφανές και βιώσιμο πλαίσιο, διαφανείς και βιώσιμες προτεραιότητες. Μεταξύ άλλων, είναι σημαντικό να διασφαλίσουμε ότι ο προϋπολογισμός ανταποκρίνεται στις προτεραιότητες με επαρκείς πόρους. Ως προς αυτό το σημείο, με χαρά παρατηρώ ότι η εισηγήτρια μας, η κ. HAUG, δίνει έμφαση στη σημασία της αρχής της αλληλεγγύης ως έναν από τους ακρογωνιαίους λίθους των ευρωπαϊκών πολιτικών ειδικά σε σχέση με τη συνοχή και τις διαρθρωτικές πολιτικές.
<P>
Με τις επερχόμενες νέες προκλήσεις και τη νέα διοργανική ισορροπία εντός του θεσμικού τριγώνου είναι ακόμη πιο σημαντική η διασφάλιση της συνοχής μεταξύ των πολιτικών προτεραιοτήτων και των διαθέσιμων δημοσιονομικών πόρων. Αυξάνονται οι ανησυχίες ότι η εκ νέου προτεραιοποίηση της ανταγωνιστικότητας, της κλιματικής αλλαγής ή της αειφόρου ανάπτυξης θα πραγματοποιηθεί εις βάρος άλλων προτεραιοτήτων του προϋπολογισμού. Οι νέες προτεραιότητες που θα τεθούν στο μέλλον δεν θα πρέπει σε καμία περίπτωση να παρεμποδίσουν την επίτευξη άλλων πολιτικών προτεραιοτήτων όπως η αλληλεγγύη.
<SPEAKER ID="090" NAME="Monica Maria Iacob-Ridzi  " AFFILIATION="PPE-DE">
γραπτώς. - (RO) Θα ήθελα να τονίσω ορισμένες πτυχές που έχουν σχέση με το άρθρο το οποίο επιβεβαιώνει τη σημασία της αρχής της αλληλεγγύης σε αυτήν την έκθεση.
<P>
" πολιτική συνοχής συνεχίζει να αντλεί το ένα τρίτο του ετησίου προϋπολογισμού της Ευρωπαϊκής Ένωσης. Μολαταύτα, δεν μπορούμε να αγνοήσουμε το γεγονός ότι το πεδίο αυτό σταδιακά χάνει τη σημασία του, συγκρινόμενο με τις αυξήσεις που καταγράφηκαν στην πολιτική ανταγωνιστικότητας για την οικονομική ανάπτυξη και την απασχόληση. Για παράδειγμα, σε σύγκριση με το 2007, η γραμμή προϋπολογισμού 1α - για την ανταγωνιστικότητα - κατέγραψε μια αύξηση 18,4%, ενώ η 1β - η οποία καλύπτει το πεδίο της συνοχής - μόνο 3,1%.
<P>
Επιπλέον, πρέπει να λάβουμε υπόψη μας τις επιπτώσεις της εφαρμογής της Συνθήκης της Λισαβόνας στην πολιτική συνοχής. Τα διαρθρωτικά ταμεία - τα οποία για την ώρα αποτελούν μη υποχρεωτικές δαπάνες και για τα οποία τον τελευταίο λόγο κατά την διαδικασία του προϋπολογισμού τον έχει το Κοινοβούλιο - θα αποτελέσουν το αντικείμενο κοινής απόφασης του Συμβουλίου των Υπουργών και του Κοινοβουλίου. Παρόλα αυτά, είναι γνωστό ότι κάθε χρόνο, το Συμβούλιο πραγματοποιεί σημαντικές μειώσεις των ευρωπαϊκών ποσών που προορίζονται για την πολιτική συνοχής.
<P>
Για το λόγο αυτό, πιστεύω πως είναι πολύ σημαντικό να επιτευχθούν οι στόχοι της στρατηγικής της Λισαβόνας, ωστόσο χωρίς να αγνοούνται οι διαφορές που συνεχίζουν να υφίστανται μεταξύ των ευρωπαϊκών περιφερειών.

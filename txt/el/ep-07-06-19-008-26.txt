<CHAPTER ID="008-26">
26. Πολιτική ανταγωνισμού για το 2005 (ψηφοφορία) 
<P>
- Έκθεση Ferreira
<P>
-Πριν από την ψηφοφορία
<SPEAKER ID="158" NAME="Elisa Ferreira " AFFILIATION="PSE">
εισηγήτρια. - (PT) Κυρίες και κύριοι, δεδομένου ότι απρόβλεπτες δυσκολίες μεταφοράς εμπόδισαν εμένα και άλλους συναδέλφους βουλευτές του ΕΚ να λάβουμε μέρος στη χθεσινή συζήτηση, θέλω με την ευκαιρία αυτή να ευχαριστήσω τους σκιώδεις εισηγητές για το κλίμα συνεργασίας και συμβιβασμού που μας επέτρεψε να καταλήξουμε σε ευρεία συναίνεση.
<P>
Θέλω επίσης να ευχαριστήσω τις υπηρεσίες της Επιτροπής και, ειδικότερα, την κ. Kroes για τη θετική της διάθεση, το προσωπικό ενδιαφέρον που επέδειξε για το θέμα και την προθυμία της να συμμετάσχει στον διάλογο. Είναι ιδιαίτερα σημαντικό πλέον σήμερα να υπάρχει συνεργασία μεταξύ των ευρωπαϊκών θεσμικών οργάνων και ενεργός συμμετοχή του Κοινοβουλίου, σε μια περίοδο κατά την οποία η ευρωπαϊκή πολιτική ανταγωνισμού καλύπτει στρατηγικούς τομείς όπως η ενέργεια και οι υπηρεσίες γενικού οικονομικού ενδιαφέροντος, ενώ περιλαμβάνει επίσης νέους τομείς όπως το περιβάλλον και ο ευρύς ανταγωνισμός έχει λάβει παγκόσμιες διαστάσεις.
<P>
Συνεπώς, πρέπει να συνεχίσουμε να ανανεώνουμε την πολιτική ανταγωνισμού και να διατηρήσουμε το πνεύμα συνεργασίας που ήταν εμφανές κατά τη διαδικασία σύνταξης αυτής της έκθεσης, προς όφελος των πολιτών της Ευρώπης.

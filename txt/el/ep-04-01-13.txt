<CHAPTER ID="1">
<SPEAKER ID="1" LANGUAGE="" NAME="" AFFILIATION="Αντιπροέδρου">
<SPEAKER ID="2" LANGUAGE="" NAME="Πρόεδρος." AFFILIATION="">
<SPEAKER ID="3" LANGUAGE="FR" NAME="Sudre (PPE-DE )." AFFILIATION="">
<P>
   – Κύριε Πρόεδρε, σας ευχαριστώ που μου επιτρέπετε να λάβω τον λόγο για να υποστηρίξω την έγκριση της αίτησης για εφαρμογή της διαδικασίας κατεπείγοντος όσον αφορά την εν λόγω πρόταση απόφασης. Στο κείμενο προβλέπεται η διατήρηση του καθεστώτος που διέπει την εισφορά θαλάσσης, με έναν μηχανισμό απαλλαγής για ορισμένα τοπικά προϊόντα στα τέσσερα υπερπόντια γαλλικά διαμερίσματα –τη Γουαδελούπη, τη Γουιάνα, τη Μαρτινίκα και τη Ρεϋνιόν– για περίοδο δέκα ετών αρχής γενομένης από την 1η Ιουλίου 2004. Η πρόταση προβλέπει επίσης την παράταση της ισχύος του τρέχοντος καθεστώτος για περίοδο έξι μηνών μεταξύ 1ης Ιανουαρίου και 30ής Ιουνίου 2004, προκειμένου να καλυφθεί το νομοθετικό κενό που υφίσταται μετά την 31η Δεκεμβρίου 2003, ημερομηνία εκπνοής της προηγούμενης ρύθμισης.
<P>
Χαιρετίζω το περιεχόμενο αυτής της πρότασης, το οποίο αποτελεί καρπό εντατικών συζητήσεων μεταξύ της Επιτροπής, της γαλλικής κυβέρνησης και των εκπροσώπων των εν λόγω άκρως απομακρυσμένων γαλλικών περιφερειών. Διατηρώ μόνο μια επιφύλαξη όσον αφορά την έλλειψη ευελιξίας της διάταξης σχετικά με την απαλλαγή στις περιπτώσεις νέων προϊόντων ή δραστηριοτήτων. Εν πάση περιπτώσει, η εν λόγω πρόταση θα επιτρέψει τη διατήρηση μιας απαραίτητης πηγής εσόδων για τις τοπικές μας αρχές, και κυρίως για τις μικρότερες από αυτές. Θα συμβάλει επίσης στη διατήρηση των τρεχουσών προσπαθειών οικονομικής ανάπτυξης όπως προβλέπεται στο άρθρο 299, παράγραφος 2, της Συνθήκης.
<P>
Εκφράζω τη λύπη μου διότι το Κοινοβούλιό μας δεν μπόρεσε να αφιερώσει επαρκή χρόνο για την εκπόνηση μιας εμπεριστατωμένης έκθεσης σχετικά με το εν λόγω κείμενο, το οποίο είναι ζωτικής σημασίας για το μέλλον των άκρως απομακρυσμένων περιφερειών μας. Θα ήθελα, παρόλα αυτά, να ενθαρρύνω τους συναδέλφους να υπερψηφίσουν το αίτημα για την υιοθέτηση της διαδικασίας κατεπείγοντος, προκειμένου να καλυφθεί το υφιστάμενο νομικό κενό, το οποίο ενδέχεται να αποβεί πολύ επιζήμιο για τις περιφέρειές μας, και να καταστεί έτσι δυνατή η ταχεία έγκριση αυτού του νέου καθεστώτος για την προσεχή δεκαετία, προσφέροντας στις γαλλικές αρχές τον αναγκαίο χρόνο για τη μεταφορά αυτής της απόφασης στο εθνικό δίκαιο πριν από την 1η Ιουλίου. 
<SPEAKER ID="4" LANGUAGE="" NAME="Πρόεδρος." AFFILIATION="">
<P>
   Κυρία Sudre, από καθαρά νομική άποψη το ζητούμενο είναι αν μπορεί την Πέμπτη να γίνει ψηφοφορία επί της ουσίας.
<P>
Προχωρούμε τώρα στην ψηφοφορία για την αίτηση κατεπείγοντος.(1) 
<SPEAKER ID="5" LANGUAGE="" NAME="" AFFILIATION="Κατάθεση"/>
<SPEAKER ID="6" LANGUAGE="" NAME="Πρόεδρος." AFFILIATION="">
<P>
   Η ημερήσια διάταξη προβλέπει τη συζήτηση της έκθεσης (A5-0484/2003) του κ. Herzog εξ ονόματος της Επιτροπής Οικονομικής και Νομισματικής Πολιτικής σχετικά με το Πράσινο Βιβλίο για τις υπηρεσίες κοινής ωφέλειας (COM(2003) 270 – 2003/2152(INI)). 
<SPEAKER ID="7" LANGUAGE="FR" NAME="Herzog (GUE/NGL )," AFFILIATION="εισηγητής">
<P>
Τρίτον, πρέπει να αποσαφηνιστούν οι αρχές της χρηματοδότησης και της οργάνωσης των επιχειρήσεων. Η απόφαση Altmark σχετικά με τις κρατικές ενισχύσεις είναι θετική, αλλά αφήνει σοβαρά ερωτηματικά όσον αφορά τον υπολογισμό των δαπανών, ενώ πρέπει να ληφθεί μέριμνα ώστε να μην ποινικοποιούνται οι δημόσιοι φορείς. Τέταρτον, επιθυμούμε την εφαρμογή μιας πλουραλιστικής και ανεξάρτητης μεθόδου αξιολόγησης. Η άρνηση μιας τέτοιας μεθόδου θα συνιστούσε άρνηση της δημοκρατίας. Προσθέτω δε ότι, ασφαλώς, μια οδηγία πλαίσιο είναι συμβατή με τις τομεακές οδηγίες.
<P>
Απαιτούμε, συνεπώς, από την Επιτροπή να δώσει άμεσα συνέχεια στη διαβούλευση που ξεκίνησε και στο ψήφισμα του παρόντος Σώματος, απαντώντας στο ερώτημα ποιες θα είναι οι δεσμεύσεις όσον αφορά το νομικό πλαίσιο, τη χρηματοδότηση ή την αξιολόγηση. Αντιτασσόμαστε επίσης στο να δοθεί συνέχεια στην απόφαση Altmark μέσω της χρήσης του άρθρου 86, παράγραφος 3, ήτοι χωρίς να ακολουθηθεί η διαδικασία συναπόφασης.
<P>
Θα ήθελα να ευχαριστήσω θερμότατα τις πολυάριθμες οργανώσεις, τις ΜΚΟ, τα συνδικάτα, τα δίκτυα κοινοτήτων, καθώς και τις επιχειρήσεις με τις οποίες διαβουλευτήκαμε, οι απόψεις των οποίων με διαφώτισαν και με στήριξαν. Όπως και οι εκλεγμένοι πολιτικοί, εύλογα επιθυμούν να έχουν τη δυνατότητα να εκφράζουν περισσότερο τις απόψεις τους σχετικά με τις πολιτικές και τους κανονισμούς της Ένωσης. Επιθυμώ επίσης να ευχαριστήσω τους συναδέλφους μου στην Επιτροπή Οικονομικής και Νομισματικής Πολιτικής, οι οποίοι ασχολήθηκαν έντονα με το θέμα, και κυρίως όσους κατέβαλαν προσπάθειες για την επίτευξη συμβιβασμών. Δυστυχώς, η πλειοψηφία απέρριψε μια οδηγία πλαίσιο, απέρριψε μια δημοκρατική αξιολόγηση. Κατ’ αυτόν τον τρόπο, το μόνο που κατάφερε ήταν να απορρίψει τις προτάσεις μου και τις συμβιβαστικές θέσεις. Απλούστατα, ακύρωσε το ψήφισμα αυτού του Σώματος, το οποίο είχε εγκριθεί το 2001. Αύριο, θα έχετε τη δυνατότητα να επαναβεβαιώσετε τη δέσμευσή σας.
<SPEAKER ID="8" LANGUAGE="FR" NAME="Lamy," AFFILIATION="Επιτροπή">
<P>
   . – Κύριε Πρόεδρε, θα ήθελα καταρχάς να ευχαριστήσω το Ευρωπαϊκό Κοινοβούλιο, και ιδίως τον κ. Herzog, τον εισηγητή σας, για τις αξιόλογες προσπάθειες που έχετε καταβάλει σε αυτό το σύνθετο και ευαίσθητο ζήτημα, το οποίο έθιξε η Επιτροπή στο Πράσινο Βιβλίο της για τις υπηρεσίες κοινής ωφέλειας. Η Επιτροπή θεωρεί ότι οι δημόσιες υπηρεσίες βρίσκονται στο επίκεντρο του διαλόγου σχετικά με το μέλλον της διαδικασίας της ευρωπαϊκής ολοκλήρωσης. Όλες οι χώρες της Ένωσης έχουν δημόσιες υπηρεσίες, οι οποίες έχουν τις ρίζες τους σε μοναδικές παραδόσεις και καταστάσεις, τοπικής, κυρίως, φύσεως.
<P>
Στο Πράσινο Βιβλίο της του περασμένου Μαΐου, η Επιτροπή ξεκίνησε την πρώτη της πλήρη αναθεώρηση των κοινοτικών πολιτικών για τις υπηρεσίες κοινής ωφέλειας. Η εν λόγω αναθεώρηση ήταν ουσιαστική, κυρίως ενόψει του αιτήματός σας, το οποίο περιλαμβανόταν στην έκθεση Langen του 2001, η οποία είχε εγκαινιάσει μια συζήτηση σχετικά με το ερώτημα κατά πόσον πρέπει να δημιουργηθεί ένα γενικό νομικό πλαίσιο σε κοινοτικό επίπεδο για τις υπηρεσίες κοινής ωφέλειας.
<P>
Αυτήν την περίοδο βρισκόμαστε στο στάδιο της περάτωσης της ανάλυσης των συνεισφορών που λάβαμε κατά τη διάρκεια της δημόσιας διαβούλευσης. Έχουμε ήδη λάβει σχεδόν 300 συνεισφορές, πολλές από τις οποίες είναι πολύ ουσιαστικές, και προφανώς χρήζουν εμπεριστατωμένης μελέτης. Επομένως, θα ήταν πρόωρο κατά το παρόν στάδιο να συναγάγουμε ακριβή συμπεράσματα από αυτήν τη διαδικασία. Εντούτοις, σκοπεύουμε να διατυπώσουμε πολιτικά συμπεράσματα πριν από τη λήξη της τρέχουσας νομοθετικής περιόδου, ανταποκρινόμενοι, ουσιαστικά, κατ’ αυτόν τον τρόπο σε ένα ομόφωνο αίτημα της Επιτροπής Οικονομικής και Νομισματικής Πολιτικής του Ευρωπαϊκού Κοινοβουλίου.
<P>
Συμπληρώνοντας αυτές τις προσπάθειες, συνεχίζουμε τις εργασίες μας για άλλα θέματα τα οποία σχετίζονται με τις υπηρεσίες κοινής ωφέλειας, συγκεκριμένα δε για την εφαρμογή των κανόνων που διέπουν τις κρατικές ενισχύσεις, κατόπιν και της απόφασης Altmark. Επ’ αυτού, τα μηνύματα που έχουν προκύψει από τη δημόσια διαβούλευση είναι σαφή. Χρειαζόμαστε μεγαλύτερη νομική βεβαιότητα στον τομέα των κρατικών ενισχύσεων και, κυρίως, έναν μηχανισμό για την εξαίρεση από την υποχρέωση ανακοίνωσης με επαρκή κάλυψη, δεδομένου του αριθμού των περιπτώσεων που θα μπορούσαν ενδεχομένως να επηρεαστούν από την εφαρμογή της απόφασης Altmark.
<SPEAKER ID="9" LANGUAGE="" NAME="Κουκιάδης (PSE )" AFFILIATION="Εισηγητής της γνωμοδότησης της Επιτροπής Νομικών Θεμάτων και Εσωτερικής Αγοράς">
<P>
    Κύριε Πρόεδρε, πρώτα απ’ όλα θα ήθελα να ευχαριστήσω τον εισηγητή κ. Herzog για την αγαστή συνεργασία που είχαμε κατά την προετοιμασία της υπό ψήφιση έκθεσης, η οποία έγινε με ενισχυμένη συνεργασία της Οικονομικής και της Νομικής Επιτροπής. Θα ήθελα όμως να εκφράσω τη λύπη μου για το αποτέλεσμα της ψηφοφορίας στην Οικονομική Επιτροπή, που ανέτρεψε τις βασικές προτάσεις της Νομικής Επιτροπής.
<SPEAKER ID="10" LANGUAGE="DE" NAME="Langen (PPE-DE )," AFFILIATION="συντάκτης γνωμοδότησης της Επιτροπής Βιομηχανίας, Εξωτερικού Εμπορίου, Έρευνας και Ενέργειας">
<P>
    Κύριε Πρόεδρε, θα ήθελα καταρχάς να ευχαριστήσω θερμά τον κ. Herzog. Το έργο του ως εισηγητής ήταν δύσκολο και δεν ήταν πάντα εύκολο γι’ αυτόν να τοποθετηθεί έχοντας σαφή αριστερό πολιτικό προσανατολισμό. Φάνηκε εξαιρετικά συνεργάσιμος, και θέλω να το πω αυτό από την αρχή, διότι ως προς το περιεχόμενο των βασικών θεμάτων οι απόψεις μας διαφέρουν πάρα πολύ.
<P>
Τρίτον, συζητήσαμε για το νομικό πλαίσιο. Στις 13 Νοεμβρίου 2001, απαιτήσαμε οδηγία πλαίσιο επί τη βάσει του άρθρου για την εσωτερική αγορά. Μέχρι τώρα δεν υπάρχει καμία ένδειξη για το ότι αυτό είναι δυνατόν και γι’ αυτό η πλειοψηφία της Ομάδας μας άλλαξε στάση στο εν λόγω θέμα.
<P>
Επίτροπε Lamy, μόλις προ ολίγου απαριθμήσατε θαυμάσια τις δυνατότητες που υπάρχουν –την οδηγία πλαίσιο, τη Λευκή Βίβλο, τις κατευθυντήριες γραμμές, την απαλλαγή από την υποχρέωση ειδοποίησης κλπ– αλλά όλα αυτά πρέπει να έχουν συνοχή. Συζητάμε για το θέμα αυτό εδώ και περισσότερα από τρία χρόνια και η Επιτροπή δεν ήταν μέχρι τώρα σε θέση να μας ενημερώσει τεκμηριωμένα για τις διάφορες νομικές δυνατότητες που διαθέτουμε. Όσο ωραία κι αν ήταν τα σημερινά σας λόγια, εγώ δεν πιστεύω ότι η Επιτροπή επιτέλεσε το έργο της. Ένας λόγος για τον οποίο συζητάμε τόσο πολύ καιρό είναι, άλλωστε, και το γεγονός ότι μέχρι τώρα υπήρχαν μόνο κατάλογοι ερωτήσεων και καμία λύση.
<P>
Ένα τελευταίο σημείο που θέλω να θίξω είναι ότι: υπάρχουν επίμαχα ζητήματα όπως η προμήθεια ύδατος και οι επιμέρους περιφέρειες. Φυσικά υπάρχουν τοπικές υπηρεσίες που θα προσφέρονται και μελλοντικά από τους κατά τόπους υπευθύνους. Άλλωστε, εμάς δεν μας ενδιαφέρει να ελευθερώσουμε αγορές που δεν είναι κατάλληλες γι’ αυτό: αυτό που λέμε είναι ότι ο καθένας μπορεί να αποφασίσει αν θα τα κάνει αυτά μόνος του ή θα τα αναθέσει σε εξωτερικούς φορείς. Αν όμως τα αναθέσει σε τρίτους, πρέπει να προκηρύξει διαγωνισμούς, έτσι ώστε η ανάθεση να γίνει ανοιχτά και με διαφάνεια. Αυτή είναι η συμφωνία στην οποία καταλήξαμε και ελπίζω ότι αφού διαμορφώσουμε σήμερα γνώμη, θα μπορέσουμε αύριο να εγκρίνουμε την έκθεση Herzog στο σύνολό της.
<SPEAKER ID="11" LANGUAGE="FR" NAME="Flautre (Verts/ALE )," AFFILIATION="συντάκτρια γνωμοδότησης της Επιτροπής Απασχόλησης και Κοινωνικών Υποθέσεων">
<P>
   . – Κύριε Πρόεδρε, δεν πρέπει να λησμονούμε ότι η σημερινή συζήτηση σχετικά με το μέλλον των υπηρεσιών κοινής ωφέλειας πραγματοποιείται σε μια ιδιαίτερα σημαντική στιγμή στην ιστορία της Ευρώπης, σε μια περίοδο κατά την οποία η Ευρώπη συζητά το μέλλον της, το σύνταγμά της, ενώ προετοιμαζόμαστε να υποδεχθούμε ένα πλήθος νέων πολιτών της Ένωσης από τις χώρες της Ανατολικής Ευρώπης. Υπενθυμίζω στο Σώμα το γεγονός διότι φρονώ ότι οι δυσκολίες που αντιμετωπίσαμε κατά τη συζήτηση σχετικά με το σχέδιο Συντάγματος, για την επίτευξη συμφωνίας όσον αφορά την αναγνώριση ενός θετικού δικαιώματος στην παροχή υπηρεσιών κοινής ωφέλειας και την ένταξή του στο ευρωπαϊκό δίκαιο, σχετίζονται με τα σοβαρά εμπόδια που αντιμετωπίσαμε –και τα οποία ο άριστος εισηγητής μας, ο κ. Herzog, χρειάστηκε ασφαλώς να αντιμετωπίσει στην Επιτροπή Οικονομικής και Νομισματικής Πολιτικής– στην προσπάθεια προώθησης αυτής της αρχής.
<P>
Εν ολίγοις, όλοι –έτσι ελπίζω τουλάχιστον– είμαστε πεπεισμένοι ότι αυτές οι υπηρεσίες είναι ζωτικής σημασίας· έχω, όμως, την εντύπωση ότι ορισμένοι συνάδελφοι σε αυτήν την Αίθουσα είναι αποφασισμένοι να εμμείνουν πεισματικά στην επαναφορά επαίσχυντων παραγράφων, οι οποίες ουσιαστικά υποβαθμίζουν το άριστο έργο του κ. Herzog. Για παράδειγμα, τονίζουν τα ανεκτίμητα οφέλη της ελευθέρωσης, αλλά δεν είναι δυνατόν να μας πείσουν, γιατί η αγορά δεν μπορεί να προσφέρει όλες αυτές τις υπηρεσίες σύμφωνα με τις αρχές της ισότιμης πρόσβασης και της καθολικότητας – ως εκ τούτου, είναι απολύτως αναγκαία η θέσπιση ενός αναγνωρισμένου θετικού δικαιώματος πρόσβασης στις υπηρεσίες κοινής ωφέλειας. Συνεπώς, ευελπιστώ ότι οι τροπολογίες που επιλέγετε να υπερψηφίσετε αύριο θα μας απαλλάξουν από ένα έγγραφο το οποίο, στην παρούσα του μορφή, εκθέτει σοβαρά το Ευρωπαϊκό μας Κοινοβούλιο και θα υπονομεύσει σημαντικά τον διάλογο τον οποίο προτιθέμεθα να ξεκινήσουμε κατά τους προσεχείς μήνες με τους λαούς όλων των ευρωπαϊκών χωρών. 
<SPEAKER ID="12" LANGUAGE="DE" NAME="Swoboda (PSE )," AFFILIATION="συντάκτης γνωμοδότησης της Επιτροπής Περιφερειακής Πολιτικής, Μεταφορών και Τουρισμού.">
<P>
    Κύριε Πρόεδρε, κυρίες και κύριοι, θα ήθελα να πω, σε αντίθεση με όσα είπε ο συνάδελφος Langen, ότι η επιτροπή μας σκιαγράφησε μία πιο λεπτομερειακή εικόνα από αυτήν που δυστυχώς δίνει τώρα η έκθεση εξαιτίας της συμβολής της Επιτροπής Βιομηχανίας, Εξωτερικού Εμπορίου, Έρευνας και Ενέργειας και της Επιτροπής Οικονομικής και Νομισματικής Πολιτικής. Επ’ ευκαιρία θέλω να ευχαριστήσω θερμά τον συνάδελφο Herzog. Δυστυχώς, στο παρόν σχέδιο δεν περιλαμβάνονται αρκετές από τις καλές του ιδέες. Ίσως να μπορούμε να διορθώσουμε ακόμη ορισμένα πράγματα.
<P>
Ή ας πάρουμε τις αστικές συγκοινωνίες. Η πλειοψηφία στο Σώμα απέρριψε τις προτάσεις ελευθέρωσης της Επιτροπής, τις οποίες θα χαρακτήριζα ξεροκέφαλες. Τώρα είναι εξαιρετικά δύσκολο να υποβάλει η Επιτροπή νέες σχετικές προτάσεις, διότι η άποψή μας ήταν πως οι δημόσιες αστικές συγκοινωνίες δεν πρέπει να αντιμετωπίζονται έτσι απλά σαν τις εμπορευματικές μεταφορές στην Ευρώπη ή τις εναέριες συγκοινωνίες και πως εδώ υπάρχουν ιδιαίτερα συμφέροντα, και σε επίπεδο περιφερειών. Γι’ αυτό, η Επιτροπή Περιφερειακής Πολιτικής, Μεταφορών και Τουρισμού είναι επίσης της γνώμης ότι ειδικά οι οργανισμοί τοπικής και περιφερειακής αυτοδιοίκησης πρέπει να διαθέτουν μεγαλύτερο μέτρο ελευθερίας προσδιορισμού. Αυτό, άλλωστε, παίζει επίσης ρόλο στη δημοκρατική πολιτική, διότι οι πολίτες μπορούν να αντιδράσουν ανάλογα όταν δεν είναι ικανοποιημένοι με τις υπηρεσίες. Μπορούν να καταψηφίσουν ορισμένες δημοτικές αρχές και να φέρουν άλλα κόμματα εκεί. Δεν θα πρέπει να παραβλέψουμε αυτό το δημοκρατικό στοιχείο ειδικά κατά την παροχή δημοσίων υπηρεσιών και για τον λόγο αυτόν ελπίζω ότι με την έκθεση Herzog θα γίνουν ακόμη περισσότερα προκειμένου να ενισχύσουμε την κοινωνική συνοχή στην Ευρώπη.
<SPEAKER ID="13" LANGUAGE="DE" NAME="Radwan (PPE-DE )." AFFILIATION="">
<P>
    Κύριε Πρόεδρε, κυρίες και κύριοι, θα ήθελα κι εγώ να ευχαριστήσω τον κ. Herzog για τη συνεργασία, η οποία υπήρξε βέβαια δύσκολη επειδή είχαμε διαφορετικές πολιτικές απόψεις, παρόλ’ αυτά όμως δρομολογήσαμε μαζί την έκθεση.
<P>
Οπωσδήποτε όμως πρέπει κατά τη συζήτηση για την οδηγία πλαίσιο να θέσουμε και θέματα ουσίας. Μπορούμε να λύσουμε τα προβλήματα που αφορούν το δίκαιο του ανταγωνισμού; Η Ομάδα του Ευρωπαϊκού Λαϊκού Κόμματος (Χριστιανοδημοκράτες) και των Ευρωπαίων Δημοκρατών κατέληξε στο συμπέρασμα ότι η οδηγία δεν είναι αυτή καθεαυτή κατάλληλη γι’ αυτό. Η ουσία είναι ότι οι υπερασπιστές της πρέπει διαρκώς να αναρωτιούνται τι οφείλει να περιλαμβάνει μια τέτοια οδηγία πλαίσιο. Η βάση της συζήτησης για τις υπηρεσίες κοινής ωφελείας είναι, αφενός, το ευρωπαϊκό δίκαιο του ανταγωνισμού στην εσωτερική αγορά και, αφετέρου, ο τρόπος που ορίζονται οι “υπηρεσίες κοινής ωφελείας”, μέσω της αρχής της επικουρικότητας, στα κράτη μέλη ακόμη δε και στις περιφέρειες και τις κοινότητες. Δεν θέλουμε σε καμία περίπτωση να ορίζεται μελλοντικά σε ευρωπαϊκό επίπεδο η υπηρεσία κοινής ωφελείας, ούτε σε κάποια οδηγία πλαίσιο ούτε στη Συνταγματική Συνθήκη. Είμαστε υπέρ της αρμοδιότητας και της ευθύνης των τοπικών αρχών και ο ανταγωνισμός μπορεί να παρουσιαστεί στο πλαίσιο των διαγωνισμών σε συνεργασία με ιδιωτικούς φορείς. Αλλά η μελλοντική Ευρώπη των 25 θα είναι πολύ διαφοροποιημένη για να θέλουμε να ορίσουμε σε ευρωπαϊκό επίπεδο την έννοια αυτήν. Γι’ αυτό λέμε “όχι” σε μία οδηγία πλαίσιο και “ναι” στην αρμοδιότητα των τοπικών αρχών. Αυτό ισχύει ιδίως για την προμήθεια ύδατος. Εδώ η Επιτροπή πρέπει πρώτα να μας αποδείξει ότι ο ανταγωνισμός είναι θετικός για τους τομείς των ταχυδρομείων, των δημόσιων αστικών συγκοινωνιών και για άλλους τομείς όπως η ενέργεια. Ειδικά βλέποντας τη Γαλλία, διαπιστώνουμε ότι πρέπει να επανορθώσουμε ακόμη πολλά και εσείς, κύριε Lamy, πρέπει να λύσετε πρώτα αυτά τα προβλήματα και μετά αναλαμβάνετε νέα σχέδια! 
<SPEAKER ID="14" LANGUAGE="DE" NAME="Rapkay (PSE )." AFFILIATION="(Χειροκροτήματα)">
<P>
Αυτή η αλληλεπίδραση υπογραμμίζει την ανάγκη για περισσότερη νομική σαφήνεια. Γι’ αυτό η Ομάδα μας υποστηρίζει τις απόψεις του εισηγητή, τον οποίο θα ήθελα να ευχαριστήσω εδώ. Ο κ. Herzog έκανε πραγματικά τα πάντα για την επίτευξη ενός συμβιβασμού, απομακρύνθηκε σε ουσιώδεις τομείς από τις θέσεις του ως εισηγητής, και θεωρώ ότι είναι κρίμα που αυτή η προσπάθεια να καταλήξουμε σε συναίνεση απλώς δεν εκτιμήθηκε από κάποιους στο Σώμα.
<P>
Υποστηρίζουμε την έκθεση επειδή την χρειαζόμαστε εάν θέλουμε νομική ασφάλεια και ένα κοινό νομοθετικό πλαίσιο για τα εν λόγω ζητήματα. Αυτό όμως που θέλουμε πρωτίστως είναι η συμμετοχή του Ευρωπαϊκού Κοινοβουλίου. Και εδώ θέλω να πω κάτι στον συνάδελφο Langen, ο οποίος δήλωσε πως η Ομάδα του Ευρωπαϊκού Λαϊκού Κόμματος (Χριστιανοδημοκράτες) και των Ευρωπαίων Δημοκρατών έχει στο μεταξύ συμφωνήσει ότι τελικά δεν θέλει οδηγία πλαίσιο επειδή αυτό δεν είναι δυνατόν σύμφωνα με το άρθρο 95. Εγώ δεν το βλέπω καθόλου έτσι! Εσείς αποφασίσατε ότι δεν το θέλετε, επειδή οι περισσότεροι από εσάς δεν το θεωρούσαν πλέον πολιτικά αποδεκτό. Όποιοι και να είναι οι λόγοι, μπορούμε να τους καταλάβουμε και να τους δεχθούμε, μην έρχεστε να μου πείτε ότι δεν έχουμε νομική βάση και γι’ αυτό δεν μπορούμε να το κάνουμε. Ποτέ δεν μας ενόχλησε αυτό, και δικαιολογημένα μάλιστα. Όταν θέλαμε να επιβάλουμε μία πολιτική απόφαση, βρίσκαμε την κατάλληλη νομική βάση. Η Επιτροπή μάλιστα είναι άσσος σε αυτό και τώρα είναι καιρός να την υποστηρίξουμε στην ανεύρεση κατάλληλης νομικής βάσης. Δεν υπάρχει καμία αμφιβολία ότι το θέλουμε, αλλά πρέπει να διασφαλιστεί ότι θα υπάρξει συναπόφαση του Κοινοβουλίου.
<SPEAKER ID="15" LANGUAGE="DA" NAME="Riis-Jørgensen (ELDR )." AFFILIATION="">
<P>
Στην Ομάδα των Φιλελευθέρων, είμαστε, όπως έχω αναφέρει, πεπεισμένοι ότι δεν είναι ούτε δυνατόν ούτε επιθυμητό να θεσπιστούν σε μια οδηγία πλαίσιο λειτουργικοί ορισμοί πολύ διαφορετικών μεταξύ τους υπηρεσιών –οι οποίες αποτελούν το αντικείμενο της συζήτησής μας στο παρόν Σώμα– λαμβάνοντας υπόψη συγχρόνως τις μεγάλες περιφερειακές και εθνικές διαφορές που υφίστανται στον τομέα των υπηρεσιών κοινής ωφέλειας. Αναγνωρίζουμε, εντούτοις, τις αμφιβολίες και την αβεβαιότητα στις οποίες έχει οδηγήσει η λεγόμενη απόφαση Altmark, η οποία αφορά τη χρηματοδότηση των τοπικών υπηρεσιών κοινής ωφέλειας. Επομένως, στηρίζουμε ολόψυχα τις σκέψεις της Επιτροπής σχετικά με μια νομική πρωτοβουλία για τη διευκρίνιση αυτού του θέματος. Εξάλλου, δεν θεωρούμε επίσης, όπως προανέφερα, ότι μια οδηγία πλαίσιο θα συνέβαλλε καθ’ οιονδήποτε τρόπο σε αυτό το πλαίσιο. Εάν το θέμα αφορούσε μια νομική πρωτοβουλία, ωστόσο, μάλλον θα έπρεπε να λυπούμαστε ιδιαιτέρως για το γεγονός ότι η ισχύουσα Συνθήκη δεν προσφέρει στο Ευρωπαϊκό Κοινοβούλιο τη δυνατότητα συναπόφασης σχετικά με μια τέτοια πρωτοβουλία.
<SPEAKER ID="16" LANGUAGE="FR" NAME="Ainardi (GUE/NGL )." AFFILIATION="">
<P>
   – Κύριε Πρόεδρε, παρά τις τεράστιες προσπάθειες που κατέβαλε ο κ. Herzog για την εκπόνηση αυτής της έκθεσης, οφείλω να δηλώσω εξαρχής ότι η εν λόγω έκθεση, στη μορφή υπό την οποία εγκρίθηκε από την Επιτροπής Οικονομικής και Νομισματικής Πολιτικής, απέχει πολύ από τις ελπίδες και τις προσδοκίες μας για ένα δυναμικό ευρωπαϊκό όργανο σχετικά με τις υπηρεσίες κοινής ωφέλειας. Η Ομάδα μου δεν μπορεί να την δεχτεί.
<P>
Το κείμενο έχει μετατραπεί σε ύμνο στην ελευθέρωση με έναν και μόνο στόχο, συγκεκριμένα να καταστήσει τις ανταγωνιστικές δυνάμεις της αγοράς τον μόνο ρυθμιστή της παροχής υπηρεσιών. Στην αιτιολογική σκέψη Η, για παράδειγμα, υπογραμμίζεται ότι η ελευθέρωση σημαντικών τομέων στην εσωτερική αγορά αποτελεί παράγοντα τεχνολογικής προόδου και οικονομικής αποτελεσματικότητας, ενώ στην παράγραφο 13 χαιρετίζεται η ελευθέρωση των κλάδων των τηλεπικοινωνιών, των ταχυδρομικών υπηρεσιών, των μεταφορών και της ενέργειας.
<P>
Στην προκειμένη έκθεση δεν γίνεται δεκτή ούτε καν η μετριοπαθής πρόταση που καλεί την Επιτροπή να πραγματοποιήσει χωρίς καθυστέρηση μια ακριβή και συγκριτική αξιολόγηση του πραγματικού αντίκτυπου της πολιτικής ελευθέρωσης των υπηρεσιών κοινής ωφέλειας πριν προχωρήσουμε σε περαιτέρω διαδικασίες ελευθέρωσης, πρόταση η οποία περιλαμβάνεται στην έκθεση Langen την οποία ενέκρινε το ίδιο το Κοινοβούλιο.
<SPEAKER ID="17" LANGUAGE="FR" NAME="Jonckheer (Verts/ALE )." AFFILIATION="">
<P>
   – Κύριε Πρόεδρε, εξ ονόματος της Ομάδας των Οικολόγων, θα ήθελα και εγώ να αποδώσω στον κ. Herzog εύσημα για τα πολιτικά και διανοητικά του επιτεύγματα στην παρούσα συνέλευση κατά τη διάρκεια πολλών ετών, και ιδίως όσον αφορά το έργο του για την εκπόνηση της υπό συζήτηση έκθεσης. Όπως έχουν ήδη αναφέρει διάφοροι ομιλητές, η εν λόγω έκθεση, η οποία εκπονείται κατόπιν πρωτοβουλίας της Επιτροπής Οικονομικής και Νομισματικής Πολιτικής, ουσιαστικά έχει σχεδιαστεί προκειμένου να διευκρινιστούν οι όροι της συζήτησης, και κυρίως για να εξασφαλιστεί ότι το άνοιγμα των επιμέρους τομέων της οικονομίας στον ανταγωνισμό στην Ευρωπαϊκή Ένωση θα συνοδεύεται από μεγαλύτερη νομική βεβαιότητα και θα υπόκειται σε εγγυήσεις ως προς τη χρηματοδότηση και στην απαίτηση αξιολόγησης. Επιτρέψτε μου να δηλώσω ότι οι Πράσινοι θα στηρίξουν τις τροπολογίες που έχουν κατατεθεί εκ νέου στην Ολομέλεια προκειμένου να επιστρέψουμε στο πνεύμα της αρχικής πρότασης του κ. Herzog. Θα ήθελα να προσθέσω δύο στοιχεία στη συζήτηση. Καταρχάς, οφείλω να υπενθυμίσω στο Σώμα ότι η Συνέλευση συζήτησε επίσης αυτό το θέμα και κατέληξε στην άποψη ότι είναι αναγκαία η διαμόρφωση μιας νομικής βάσης διαφορετικής από αυτήν που προβλέπεται ήδη από τις συνθήκες. Συνεπώς, εάν το Ευρωπαϊκό Κοινοβούλιο, κατά την αυριανή ψηφοφορία, επιλέξει να αντιταχθεί στη θέση της Συνέλευσης, ενδέχεται να οδηγηθούμε σε μια ενδιαφέρουσα σύγκρουση ως προς την πολιτική νομιμοποίηση των δύο σωμάτων.
<P>
Δεύτερον, θα ήθελα να προσθέσω ότι, κατά τη διάρκεια αυτής της συζήτησης, εμείς οι οικολόγοι διαπιστώνουμε ότι υπάρχει μια παράξενη υφέρπουσα συμμαχία μεταξύ των υπερασπιστών της μέγιστης επικουρικότητας –αρχή η οποία υποστηρίζεται επίσης από τον κ. Herzog και την Ομάδα μας– και όσων θεωρούν ότι δεν πρέπει να υπάρχει κανένας απολύτως φραγμός στον ελεύθερο ανταγωνισμό. Εξαιτίας αυτής της συμμαχίας, κατά βάση, δεν υπάρχει συμφωνία εντός του Ευρωπαϊκού Κοινοβουλίου, ακριβώς όπως δεν υπάρχει συμφωνία μεταξύ των μελών του Συμβουλίου, ως προς την ανάγκη έγκρισης νομοθεσίας πλαισίου.
<SPEAKER ID="18" LANGUAGE="NL" NAME="Blokland (EDD )." AFFILIATION="">
<P>
   – Κύριε Πρόεδρε, θυμούμαι ακόμη πολύ ζωηρά τη στιγμή, κατά τη σύνοδό μας τον Νοέμβριο του 2002, της έγκρισης της έκθεσης του κ. Herzog σχετικά με τις κρατικές ενισχύσεις με πλειοψηφία μιας ψήφου. Ωστόσο, η έκθεση που εγκρίθηκε είχε τροποποιηθεί σε τέτοιο βαθμό ώστε τίποτα δεν παρέμενε από την αρχική πρόταση. Είναι πολύ πιθανόν ότι ο κ. Herzog θα αντιμετωπίσει πρόβλημα και τώρα με την άποψη της πλειοψηφίας του Σώματος, η οποία ορθώς αντιτάσσεται στη θέσπιση μιας οδηγίας πλαισίου για τις υπηρεσίες κοινής ωφέλειας. Πριν ακόμη παρουσιαστεί το Πράσινο Βιβλίο της Ευρωπαϊκής Επιτροπής τον Μάιο του 2003, ο εισηγητής είχε παρουσιάσει ένα έγγραφο εργασίας το οποίο περιείχε τις απόψεις του. Αυτό ερχόταν υπερβολικά πρόωρα και σε πολύ σύντομο διάστημα ώστε να μπορεί να απαντήσει στα ερωτήματα που έθετε η Επιτροπή στο Κοινοβούλιο μέσω του Πράσινου Βιβλίου της. Είναι λυπηρό το γεγονός ότι το εν λόγω Πράσινο Βιβλίο δεν ήταν ένα έγγραφο υψηλών οραμάτων, αλλά το γεγονός ότι έχει ήδη σχηματίσει άποψη ο εισηγητής σχετικά με την πρόταση της Επιτροπής, πριν από την κατάθεσή της, είναι απόλυτα πρόωρο.
<SPEAKER ID="19" LANGUAGE="IT" NAME="Della Vedova (NI )." AFFILIATION="">
<P>
   Κύριε Πρόεδρε, θα ήθελα και εγώ να συγχαρώ τον κ. Herzog για το έργο που επιτέλεσε με ενθουσιασμό και σοβαρότητα. Θεωρώ, ωστόσο, ότι το κείμενο που εκπόνησε η Επιτροπή Οικονομικής και Νομισματικής Πολιτικής φωτογραφίζει με σαφήνεια και με τον καταλληλότερο για την εποχή τρόπο την κατάσταση και τις προοπτικές όσον αφορά τις υπηρεσίες κοινής ωφέλειας.
<P>
Οι υπηρεσίες κοινής ωφέλειας αποτελούν σημαντικό μέρος της ευρωπαϊκής οικονομίας που καθίσταται ολοένα και περισσότερο μια οικονομία υπηρεσιών· η ελευθέρωση και ο ανταγωνισμός, στο πλαίσιο αυτού του τόσο σημαντικού τομέα, είναι θεμελιώδη στοιχεία για τη δυναμική της ευρωπαϊκής οικονομίας και την ικανότητά της να αναπτύσσεται και να δημιουργεί θέσεις απασχόλησης. Πιστεύω πως θα ήταν λανθασμένη η ιδέα ότι μπορεί να αποκρυσταλλωθεί η κατάσταση της παροχής υπηρεσιών κοινής ωφέλειας στο πλαίσιο μιας οδηγίας πλαισίου και μιας νέας ad hoc νομοθεσίας. Οι τομείς δεν καθορίζονται εύκολα, και είναι τομείς με σημαντική εξέλιξη: αυτό που σήμερα αποτελεί υπηρεσία κοινής ωφέλειας, αύριο μπορεί να είναι ένας τομέας στον οποίο η παροχή προϊόντων και υπηρεσιών μπορεί να εξασφαλίζεται εξ ολοκλήρου από την αγορά. Ένας τέτοιος ορισμός και μια τέτοια αποκρυστάλλωση θα ήταν λάθος.
<P>
Όπως αναφέρει η έκθεση στο άρθρο 19, πιστεύω ότι οι ισχύουσες διατάξεις για την εσωτερική αγορά και τον ανταγωνισμό διασφαλίζουν ότι οι κρατικές παρεμβάσεις, όπου αυτές είναι αναγκαίες, πραγματοποιούνται στο πλαίσιο των κανόνων που καθορίζουν οι Συνθήκες, διασφαλίζοντας ανταγωνιστικότητα και δυναμικότητα στην οικονομία της παροχής υπηρεσιών κοινής ωφέλειας. Διαφορετικά, θα είχαμε στασιμότητα και η ευρωπαϊκή οικονομία θα κινδύνευε. 
<SPEAKER ID="20" LANGUAGE="SV" NAME="Grönfeldt Bergman (PPE-DE )." AFFILIATION="">
<P>
   – Κύριε Πρόεδρε, θα ήθελα καταρχάς να ευχαριστήσω τον εισηγητή, τον κ. Herzog, για το εξαιρετικά εμπεριστατωμένο έργο του και για πολλές εποικοδομητικές συζητήσεις, αν και δεν συμφωνούμε σε όλα τα θέματα. Επιθυμώ επίσης να ευχαριστήσω τα μέλη της Επιτροπής Οικονομικής και Νομισματικής Πολιτικής τα οποία συνεισέφεραν μέσω πολλών συζητήσεων και πολλών ορθών τροπολογιών έτσι ώστε, εν τέλει, να καταλήξουμε σε ένα αποτέλεσμα από την Επιτροπή Οικονομικής και Νομισματικής Πολιτικής το οποίο θεωρώ πολύ θετικό.
<P>
Θα ήθελα, επομένως, να ζητήσω από το Κοινοβούλιο να αποδεχτεί την πρόταση της Επιτροπής Οικονομικής και Νομισματικής Πολιτικής, όπως περιγράφεται στην έκθεση του κ. Herzog, και να μην υπερψηφίσει τις τροπολογίες της Αριστεράς. Εάν εγκρίνουμε τη θέση της Επιτροπής Οικονομικής και Νομισματικής Πολιτικής, τονώνουμε τον ανταγωνισμό και την ανάπτυξη προϊόντων και δημιουργούμε ευκαιρίες για την προσφορά στους καταναλωτές και φτηνότερων και καλύτερων εναλλακτικών λύσεων. 
<SPEAKER ID="21" LANGUAGE="EN" NAME="De Rossa (PSE )." AFFILIATION="ancien régime">
<P>
    Κύριε Πρόεδρε, συγχαίρω τον κ. Herzog για την εξαίσια έκθεσή του. Ελπίζω ότι το Κοινοβούλιο αύριο θα επανορθώσει ανατρέποντας την απόρριψη της πρότασης οδηγίας πλαισίου που υπέβαλε η Επιτροπή Οικονομικής και Νομισματικής Πολιτικής. Αυτό δεν είναι το τέλος της συζήτησης: είναι μια συζήτηση για ένα Πράσινο Βιβλίο και η αρχή μιας αρκετά μακράς, πιστεύω, συζήτησης. Το Κοινοβούλιο επιζητά, τουλάχιστον σε αυτή τη συζήτηση, να δώσει κάποια καθοδήγηση στην Επιτροπή ως προς το πώς πρέπει να προχωρήσει σε σχέση με τις υπηρεσίες κοινής ωφέλειας, τόσο τις οικονομικές όσο και τις μη οικονομικές υπηρεσίες. Για εμένα, το ζήτημα των υπηρεσιών κοινής ωφέλειας –των οικονομικών αλλά και των μη οικονομικών– είναι μια διαχωριστική γραμμή μεταξύ αυτών που ευνοούν το μοντέλο της κοινωνικής οικονομίας της αγοράς και αυτών που ευνοούν μια νεοφιλελεύθερη οικονομία της αγοράς. Δεν είναι δεκτό το ότι πρέπει να κινηθούμε στα κρυφά αρνούμενοι στους πολίτες τα δικαιώματά τους ως πολίτες, τα οποία τους παρέχει η ιδιότητα του πολίτη στην Ένωση, κάνοντας τον ανταγωνισμό το μόνο μέτρο παροχής υπηρεσιών.
<P>
Ο ΟΟΣΑ εκτιμά ότι στη δεκαετία του ’90 οι κυβερνήσεις στην Ευρώπη μετέφεραν περίπου 300 δισ. ευρώ από την ιδιοκτησία των δημοσίων υπηρεσιών σε ιδιωτικούς φορείς εκμετάλλευσης, σε ορισμένες περιπτώσεις δε με καταστροφικά αποτελέσματα τόσο όσον αφορά την παροχή υπηρεσιών και, μάλιστα, και την απώλεια ανθρώπινων ζωών. Ως Ευρωπαϊκή Ένωση και Κοινοβούλιο, πρέπει να υποστηρίξουμε την πρόσβαση για όλους σε υπηρεσίες υψηλής ποιότητας με προσιτό κόστος, και πρέπει να αναγνωρίσουμε ότι οι υπηρεσίες αυτές υπαγορεύουν την ποιότητα ζωής των πολιτών μας.
<SPEAKER ID="22" LANGUAGE="NL" NAME="De Clercq (ELDR )." AFFILIATION="">
<P>
   – Κύριε Πρόεδρε, η ενιαία αγορά είναι αναμφισβήτητα το σημαντικότερο επίτευγμα της διαδικασίας της ευρωπαϊκής ολοκλήρωσης σε οικονομικό επίπεδο. Η Ευρώπη μάς έχει προσφέρει έναν μεγάλο ενιαίο χώρο εμπορικών συναλλαγών χωρίς φραγμούς, με 375 εκατομμύρια καταναλωτές επί του παρόντος, οι οποίοι σύντομα θα αυξηθούν σε 450 εκατομμύρια.
<SPEAKER ID="23" LANGUAGE="SV" NAME="Schmid, Herman (GUE/NGL )." AFFILIATION="">
<P>
   – Κύριε Πρόεδρε, ο κ. Herzog ανέλαβε πραγματικά ένα άχαρο έργο. Εάν υπάρχει ένας τομέας στον οποίο οι απόψεις στο παρόν Σώμα, αλλά και οι απόψεις του κοινού σε ολόκληρη την ΕΕ, διίστανται έντονα, είναι ακριβώς αυτός τον οποίο συζητούμε. Το πρόβλημα είναι ότι για την εσωτερική αγορά διαθέτουμε νομοθεσία η οποία αποτελεί πραγματική πρόσκληση στον ανεξέλεγκτο και απεριόριστο ανταγωνισμό τόσο για τα αγαθά όσο και για τις υπηρεσίες. Αυτό είναι κάτι που δεν μπορούμε να δεχτούμε. Λέγεται ότι το θέμα αφορά κυρίως τις υπηρεσίες οικονομικού συμφέροντος. Ποιες υπηρεσίες δεν είναι οικονομικού συμφέροντος; Δεν είναι ο τομέας της εκπαίδευσης οικονομικού συμφέροντος; Δεν είναι ο τομέας της υγείας οικονομικού συμφέροντος; Δεν είναι όλες οι κοινωνικές υπηρεσίες μεγάλου οικονομικού συμφέροντος; Μιλάμε για πολιτική πρόνοιας συνολικά και για κάτι που αποτελεί πραγματικό πολιτικό δυναμίτη.
<SPEAKER ID="24" LANGUAGE="" NAME="" AFFILIATION="Αντιπροέδρου">
<SPEAKER ID="25" LANGUAGE="EN" NAME="Lambert (Verts/ALE )." AFFILIATION="">
<P>
Η Ομάδα μου δεν πιστεύει ότι οι υπηρεσίες κοινής ωφέλειας μπορούν να έχουν την ίδια μεταχείριση με τις εταιρείες που παράγουν, για παράδειγμα, πλαστικούς κρίκους κλειδιών. Δεν είναι ένας τομέας που πρέπει να υπόκειται στη γενική πολιτική ανταγωνισμού και καταθέσαμε τροπολογίες σχετικά με αυτό. Πιστεύουμε ότι οι υπηρεσίες κοινής ωφέλειας πρέπει να υπερισχύουν των κανόνων περί ανταγωνισμού, και όχι το αντίθετο. Συμφωνούμε απολύτως με την Επιτροπή για την ανάγκη νομικής σαφήνειας. Πρόκειται για ένα ζήτημα που εγείραμε συχνά σε σχέση με τη Γενική Συμφωνία για τις Εμπορικές Συναλλαγές Υπηρεσιών (GATS), και είναι επίσης το θέμα μιας τροπολογίας που καταθέσαμε και για την οποία ελπίζουμε να κερδίσουμε την υποστήριξη του Κοινοβουλίου. 
<SPEAKER ID="26" LANGUAGE="FR" NAME="Butel (EDD )." AFFILIATION="">
<SPEAKER ID="27" LANGUAGE="FR" NAME="Berthu (NI )." AFFILIATION="">
<P>
   – Κύριε Πρόεδρε, ο εισηγητής, ο κ. Herzog, είναι δυσαρεστημένος από την τροποποιημένη εκδοχή της έκθεσής του σχετικά με τις υπηρεσίες κοινής ωφέλειας, η οποία υιοθετήθηκε στην κοινοβουλευτική επιτροπή, και αυτό είναι κατανοητό μέχρις ενός βαθμού, διότι, ανεξαρτήτως πολιτικών θέσεων, το κείμενο της έκθεσης δεν είναι ιδιαιτέρως συνεκτικό. Πολλές παράγραφοι είναι αντιφατικές. Παραδείγματος χάριν, ενώ στην παράγραφο 36 ζητείται η έγκριση μιας οδηγίας πλαισίου η οποία να θεσπίζει κοινούς ευρωπαϊκούς κανόνες, στην παράγραφο 20 καταδικάζεται έντονα η ίδια ακριβώς προσέγγιση.
<P>
Για τον ίδιο λόγο αντιτασσόμαστε στο άρθρο ΙΙΙ-6 του σχεδίου ευρωπαϊκού Συντάγματος, βάσει του οποίου η ευρωπαϊκή νομοθεσία, με άλλα λόγια οι νομοθετικές αποφάσεις της πλειοψηφίας του Συμβουλίου και της πλειοψηφίας του Κοινοβουλίου, θα μπορούν να καθορίζουν τις αρχές και τους όρους που θα ισχύουν για τις υπηρεσίες γενικού οικονομικού συμφέροντος. Εάν εγκριθεί αυτό το άρθρο, πολύ σύντομα θα έχει δυσμενείς επιπτώσεις στην ελευθερία επιλογής των εθνικών δημοκρατιών μας και στην επικουρικότητα. 
<SPEAKER ID="28" LANGUAGE="DE" NAME="Karas (PPE-DE )." AFFILIATION="">
<P>
    Κύριε Πρόεδρε, κυρίες και κύριοι, πρώτον, πρέπει να θυμόμαστε ότι δεν πρόκειται για νομοθετική διαδικασία, αλλά συζητάμε τη θέση μας για το Πράσινο Βιβλίο της Επιτροπής. Εμείς είχαμε ζητήσει κάτι άλλο, η Επιτροπή όμως υπέβαλε ως απάντηση στην έκθεση Langen το παρόν Πράσινο Βιβλίο.
<P>
Καθοριστική υπήρξε για μένα η τήρηση της αρχής της επικουρικότητας. Μπορώ να εγκρίνω την τροπολογία αριθ. 18 των σοσιαλδημοκρατών. Επιδοκιμάζω την διατύπωση ότι τα ελεύθερα επαγγέλματα θα αναλαμβάνουν παροχή υπηρεσιών κοινής ωφελείας για το δημόσιο συμφέρον και επικροτώ το γεγονός ότι φροντίσαμε ο ορισμός και η ευθύνη για την παροχή υπηρεσιών κοινής ωφελείας να είναι θέμα των κρατών μελών και όχι της Ευρωπαϊκής Κοινότητας. 
<SPEAKER ID="29" LANGUAGE="FR" NAME="Zrihen (PSE )." AFFILIATION="">
<P>
   – Κύριε Πρόεδρε, κύριε Επίτροπε, κυρίες και κύριοι, καταρχάς, ασφαλώς, ευχαριστώ θερμά τον εισηγητή, τον κ. Herzog, για την ποιότητα του έργου του και τη δυνατότητα που μας προσφέρει σήμερα να συζητήσουμε το θέμα των υπηρεσιών κοινής ωφέλειας.
<SPEAKER ID="30" LANGUAGE="FR" NAME="Caudron (GUE/NGL )." AFFILIATION="">
<P>
   – Κύριε Πρόεδρε, παρόλο που χαιρετίζω και εγώ τη μεγάλη προσπάθεια του κ. Herzog, καθώς και τη σκληρή του εργασία, οφείλω να δηλώσω με κάθε σαφήνεια ότι σε καμία περίπτωση δεν μπορώ να υπερψηφίσω αύριο την υπό συζήτηση έκθεση, όπως τροποποιήθηκε και εγκρίθηκε από την Επιτροπή Οικονομικής και Νομισματικής Πολιτικής.
<SPEAKER ID="31" LANGUAGE="DE" NAME="Schroedter (Verts/ALE )." AFFILIATION="">
<P>
    Κύριε Πρόεδρε, κυρίες και κύριοι, υποστηρίζω όλους εκείνους που πιστεύουν όπως εγώ πως οι υπηρεσίες κοινής ωφελείας έχουν ως πρωταρχικό στόχο το κοινό καλό. Είναι υπηρεσίες που πρέπει να τις εγγυηθούμε στους πολίτες. Αυτή είναι η εικόνα μας για το ευρωπαϊκό κοινωνικό πρότυπο. Για τον λόγο αυτόν, οι εν λόγω υπηρεσίες δεν αποτελούν πρωτίστως πολιτικό καθήκον της Επιτροπής, αλλά είναι υπόθεση των αρχών της τοπικής και περιφερειακής αυτοδιοίκησης. Καθήκον της Επιτροπής είναι να διασφαλίσει ότι θα διευκολυνθούν, θα εξασφαλιστούν στις κοινότητες. Η Επιτροπή πρέπει να υπεραμυνθεί των υπηρεσιών κοινής ωφελείας στις διαπραγματεύσεις της GATS και να εξασφαλίσει στις κοινότητες το περιθώριο χειρισμών, ώστε να μπορούν να παρέχονται οι υπηρεσίες αυτές στους πολίτες στο πλαίσιο της κοινωνικής δικαιοσύνης, της αλληλεγγύης και της εδαφικής συνοχής. Είναι καθήκον της Επιτροπής να ορίσει ένα τέτοιο πλαίσιο, ώστε να προστατεύονται οι υπηρεσίες κοινής ωφελείας. 
<SPEAKER ID="32" LANGUAGE="FR" NAME="Bourlanges (PPE-DE )." AFFILIATION="(Χειροκροτήματα)">
<P>
   – Κύριε Πρόεδρε, η έκθεση του κ. Herzog, δεδομένου ότι παγιδεύτηκε μεταξύ των φιλοδοξιών του εισηγητή και των επιφυλάξεων –οι οποίες, κατά τη γνώμη μου, ήταν υπερβολικές– της κοινοβουλευτικής επιτροπής, καταδεικνύει πόσο πολύ δυσκολευόμαστε να συζητήσουμε και να καθορίσουμε από κοινού ένα πρότυπο για την ευρωπαϊκή κοινωνία. Φρονώ ότι πρέπει να ξεπεράσουμε αυτό το δίλημμα, αλλά πρέπει να το ξεπεράσουμε με συγκροτημένο και νηφάλιο τρόπο. Καταρχάς, είναι αναγκαίο να επιβεβαιωθεί η θεμελιώδης νομιμότητα των υπηρεσιών κοινής ωφέλειας. Υπάρχει μια σειρά δημοσίων αγαθών τα οποία πρέπει να οργανωθούν σε μικρότερο ή μεγαλύτερο βαθμό υπό τη μορφή εξαιρέσεων από τους κανόνες της αγοράς, είτε επειδή πρέπει να επιχορηγούνται από τις δημόσιες αρχές προκειμένου να διασφαλίζεται η ισότιμη πρόσβαση όλων σε αυτές είτε επειδή η αρχή της ισότητας δεν συμβιβάζεται με τις υπερβολικές διακυμάνσεις των τιμών. Κατά συνέπεια, είναι αναγκαίο να επιβεβαιωθεί το αξίωμα ότι ζούμε σε μια οικονομία της αγοράς, και όχι σε μια κοινωνία της αγοράς.
<SPEAKER ID="33" LANGUAGE="FR" NAME="Poignant (PSE )." AFFILIATION="">
<P>
Καλή είναι η αγορά, αλλά δεν είμαστε διατεθειμένοι να αντικαταστήσουμε τη δικτατορία του προλεταριάτου με τη δικτατορία των μετόχων. Δεν είμαστε διατεθειμένοι να κατοχυρώσουμε την αρχή μιας παντοδύναμης αγοράς η οποία είναι γνωστή σε όσους ζουν στη χώρα των Βραχωδών Ορέων, ούτε είμαστε διατεθειμένοι να επιστρέψουμε σε ένα παντοδύναμο κράτος, το οποίο ήταν πολύ γνωστό στις χώρες των Ουραλίων. Η έκθεση και οι προτάσεις του κ. Herzog επιτυγχάνουν μια ορθή ισορροπία.
<P>
Πρέπει να ανακαλύψουμε εκ νέου αυτήν την αρμονία, αυτόν τον συνετό συμβιβασμό, κυρίως προς όφελος των ευρωπαίων συμπολιτών μας. Υπάρχουν ισχυρά σημεία τα οποία πρέπει να χρησιμοποιήσουμε ως βάση: οι διατάξεις του σχεδίου Συνταγματικής Συνθήκης, η πρόοδος την οποία υπόσχεται η οδηγία πλαίσιο και τα αποτελέσματα της εγγυημένης και επαρκούς χρηματοδότησης των υπηρεσιών κοινής ωφέλειας. Είναι ανάγκη να επανέλθουμε στο πνεύμα που ενέπνευσε την αρχική έκθεση του κ. Herzog, προτού ξεκινήσει η επιτροπή να αφαιρεί σταδιακά ένα μέρος από την ουσία της. Πρέπει να επανέλθουμε σε αυτό το πνεύμα, κυρίως προς όφελος των συμπολιτών μας. 
<SPEAKER ID="34" LANGUAGE="" NAME="Πατάκης (GUE/NGL )." AFFILIATION="">
<SPEAKER ID="35" LANGUAGE="FR" NAME="Lamy," AFFILIATION="Επιτροπή">
<P>
   . – Κύριε Πρόεδρε, παρακολούθησα με μεγάλη προσοχή, ως εκπρόσωπος της Επιτροπής, όλους τους ομιλητές. Η ποικιλομορφία, αν μη τι άλλο, των απόψεων που εξέφρασαν δεν με εξέπληξε, και δεν θα είχα παρέμβει εάν δεν είχα αντιληφθεί στην παρέμβαση του κ. Langen μια κάπως επικριτική στάση έναντι της Επιτροπής σε αυτό το ζήτημα, τον ισχυρισμό ότι η Επιτροπή έθεσε πολλά ερωτήματα αλλά δεν έδωσε σαφείς απαντήσεις ή, για να είμαι πιο ακριβής, ότι καθυστέρησε στη διατύπωση σαφών νομικών απαντήσεων. Αυτό είναι, επομένως, το σημείο που θα ήθελα να ξεκαθαρίσω με την παρέμβασή μου.
<P>
Όπως είπα στις εισαγωγικές μου παρατηρήσεις, η Επιτροπή εξετάζει διάφορες επιλογές. Για να καθησυχάσω τον κ. Langen, επαναλαμβάνω ότι, ιδίως λαμβάνοντας υπόψη τη συζήτηση η οποία θα ολοκληρωθεί με την αυριανή ψηφοφορία, η Επιτροπή θα ανακοινώσει τις θέσεις της πριν από το τέλος της τρέχουσας νομοθετικής περιόδου. Ανεξάρτητα από το εάν θα καταλήξουμε να υποστηρίξουμε ένα όργανο στο οποίο θα συμμετέχει το Ευρωπαϊκό Κοινοβούλιο μέσω της διαδικασίας συναπόφασης ή εάν τα συμπεράσματά μας θα ευνοούν μια διαφορετική προσέγγιση, οφείλω να τονίσω εξ ονόματος της Επιτροπής ότι στο παρόν στάδιο παραμένουμε ανοικτοί σε όλες τις επιλογές. 
<SPEAKER ID="36" LANGUAGE="" NAME="Πρόεδρος." AFFILIATION="">
<P>
Η ψηφοφορία θα διεξαχθεί αύριο στις 11.30.
<SPEAKER ID="37" LANGUAGE="PT" NAME="Figueiredo (GUE/NGL )," AFFILIATION="γραπτώς">
<P>
   . – Στη σημερινή συζήτηση της έκθεσης Herzog σχετικά με το “Πράσινο Βιβλίο για τις υπηρεσίες κοινής ωφέλειας”, την οποία τροποποίησε ουσιωδώς η Επιτροπή Οικονομικής και Νομισματικής Πολιτικής, επαναλαμβάνουμε την ανάγκη να εγκρίνουμε προτάσεις οι οποίες αναγνωρίζουν τη σπουδαιότητα της ύπαρξης δημοσίων υπηρεσιών υψηλής ποιότητας, οι οποίες εγγυώνται σε όλους τους πολίτες το δικαίωμα της πρόσβασης σε αυτές, με παράλληλο σεβασμό των συγκεκριμένων χαρακτηριστικών κάθε χώρας.
<SPEAKER ID="38" LANGUAGE="" NAME="Πρόεδρος." AFFILIATION="">
<P>
   Η ημερήσια διάταξη προβλέπει τη συζήτηση της έκθεσης (A5-0471/2003) της κ. Almeida Garrett, εξ ονόματος της Επιτροπής Συνταγματικών Υποθέσεων, σχετικά με την ανακοίνωση της Επιτροπής: “Το πλαίσιο λειτουργίας των ευρωπαϊκών ρυθμιστικών οργανισμών” (CΟΜ(2002) 718 – 2003/2089(INI)) 
<SPEAKER ID="39" LANGUAGE="PT" NAME="Almeida Garrett (PPE-DE )," AFFILIATION="εισηγήτρια">
<SPEAKER ID="40" LANGUAGE="FR" NAME="Lamy," AFFILIATION="Επιτροπή">
<P>
   . – Κύριε Πρόεδρε, η Επιτροπή επιθυμεί καταρχάς να ευχαριστήσει την κ. Almeida Garrett για το άριστο έργο της σχετικά με την ανακοίνωση της Επιτροπής για το υφιστάμενο πλαίσιο για τους ρυθμιστικούς οργανισμούς. Ας ξεκινήσουμε με μια αναφορά στα δεδομένα: επί του παρόντος διαθέτουμε 16 οργανισμούς οι οποίοι δημιουργήθηκαν από τις Συνθήκες σε διαδοχικά κύματα προκειμένου να καλύψουν συγκεκριμένες κατά περίπτωση ανάγκες. Το χαρακτηριστικό αυτών των 16 οργανισμών σήμερα είναι πράγματι η ποικιλομορφία τους, από την άποψη του τρόπου λειτουργίας, των καθηκόντων που τους έχουν ανατεθεί και της ονομασίας τους.
<P>
Όπως τονίσαμε το 2001, θεωρούμε ότι η δημιουργία νέων ρυθμιστικών οργανισμών συμβάλλει στη βελτίωση της εφαρμογής των κοινοτικών κανόνων. Στο Λευκό Βιβλίο του 2001 προτείνεται να καθορίζει η Επιτροπή τις παραμέτρους, τα ειδικότερα κριτήρια, για τη δημιουργία, τη λειτουργία και την επίβλεψη αυτών των οργανισμών. Συνεπώς, η ανακοίνωσή μας, η οποία αποτελεί αντικείμενο της σημερινής σας συζήτησης, αποσκοπεί πρωτίστως στην προώθηση μιας διαδικασίας μελέτης σε συνεργασία με το Κοινοβούλιο, καθώς και με το Συμβούλιο, σε ένα κοινό πλαίσιο, των διαδικασιών δημιουργίας, λειτουργίας και επίβλεψης τυχόν μελλοντικών ρυθμιστικών οργανισμών, οι οποίοι εξ ορισμού εμπλέκονται ενεργά στην άσκηση της εκτελεστικής λειτουργίας σε κοινοτικό επίπεδο.
<P>
Εν συντομία, ποια είναι η συλλογιστική στην οποία στηρίζεται η πρόταση της Επιτροπής; Είναι η ισορροπία μεταξύ, αφενός, της ενίσχυσης της ακεραιότητας και της ενότητας της εκτελεστικής λειτουργίας –και γνωρίζουμε ότι αυτό είναι επιβεβλημένο πρωτίστως στην περίπτωση της Επιτροπής– και, αφετέρου, της αυτονομίας της οποίας πρέπει να απολαύουν οι εν λόγω οργανισμοί, εάν επιθυμούμε να έχουν τη δυνατότητα να προγραμματίζουν τις εργασίες τους μακροπρόθεσμα. Το ζήτημα είναι να επιτευχθεί αυτή η ευαίσθητη ισορροπία. Σκοπός των οργανισμών είναι, αφενός, να απαλλάσσουν την Επιτροπή από άκρως τεχνικής φύσεως καθήκοντα, έτσι ώστε να μπορεί να επικεντρώσει τις προσπάθειές της στις βασικές πολιτικές. Παρόλα αυτά –και αυτό είναι κάτι που μας υπενθυμίσατε, κυρία Almeida Garrett– η Επιτροπή οφείλει να διατηρεί την τελική πολιτική ευθύνη για την εφαρμογή των κανονισμών, καθόσον αυτό αποτελεί μια ιδιαίτερη ευθύνη την οποία έχουμε απέναντί σας, καθώς και επειδή πρέπει να παρουσιάζουμε άτομα με σαφώς προσδιορισμένες ευθύνες ενώπιον του Κοινοβουλίου σας.
<SPEAKER ID="41" LANGUAGE="ES" NAME="Medina Ortega (PSE )," AFFILIATION="συντάκτης γνωμοδότησης της Επιτροπής Νομικών Θεμάτων και Εσωτερικής Αγοράς">
<P>
    Κύριε Πρόεδρε, θα ήθελα καταρχάς να ευχαριστήσω την Επιτροπή για την παρουσίαση αυτή της ανακοίνωσης και την κ. Almeida Garrett για την έκθεσή της.
<P>
Η Επιτροπή θα διαπιστώσει ότι η γνωμοδότηση της Επιτροπής Νομικών Θεμάτων και Εσωτερικής Αγοράς συμφωνεί στα περισσότερα σημεία με το κείμενο που παρουσίασε η κ. Almeida Garrett. Στο θέμα των ευρωπαϊκών ρυθμιστικών οργανισμών, υπάρχει ο κίνδυνος να υποπέσουμε στο αμερικανικό ελάττωμα του πολλαπλασιασμού των οργανισμών, που λειτουργούν με έναν εντελώς αυτόνομο χαρακτήρα και χωρίς πραγματικό έλεγχο εκ μέρους της νομοθετικής εξουσίας.
<P>
Οι παράγραφοι 2 και 3 του ψηφίσματος που συμπεριλαμβάνεται στην έκθεση της κ. Garrett είναι πολύ σημαντικές. Συγκεκριμένα, όταν αναφερόμαστε σε αυστηρά ρυθμιστικά θέματα, μιλάμε για νομοθετική και όχι για εκτελεστική εξουσία. Επομένως, θα ζητούσα από την Επιτροπή, κατά την σύνταξη ενός κειμένου με συγκεκριμένες προτάσεις, να αποφύγει οποιαδήποτε αναφορά που θα μπορούσε να συνεπάγεται την ανάληψη νομοθετικών εξουσιών από αυτούς τους οργανισμούς. Δηλαδή, θα πρέπει να διασφαλίσουμε ότι, για οποιοδήποτε είδος νομοθετικής εντολής, υπάρχει διοργανική συμφωνία, με το Συμβούλιο και το Κοινοβούλιο ως νομοθετική αρχή.
<P>
Όσον αφορά την νομική βάση και την τάση προσφυγής στο άρθρο 308, οι ρυθμιστικοί οργανισμοί θα είχαν νόημα μόνο εάν υπήρχε μια συγκεκριμένη αρμοδιότητα της Ευρωπαϊκής Ένωσης σε αυτό το θέμα, αλλά όχι μέσω της δημιουργίας ειδικών μέσων προκειμένου να αιτιολογηθεί αυτό το είδος δημιουργίας.
<SPEAKER ID="42" LANGUAGE="NL" NAME="Van den Berg (PSE )." AFFILIATION="">
<P>
   – Κύριε Πρόεδρε, η νομοθεσία για τους ευρωπαϊκούς οργανισμούς, η άποψή μας επί της οποίας περιλαμβάνεται στην έκθεση της κ. Almeida Garrett, είναι ένα θέμα που αγγίζει τον πυρήνα της συζήτησης σχετικά με το μέλλον της Ευρώπης, ήτοι τον αγώνα ενάντια στην ευρωπαϊκή γραφειοκρατία. Τώρα, περισσότερο από ποτέ, τη στιγμή που η Ευρώπη διέρχεται μια κρίση από την οποία πρέπει να απεγκλωβιστούμε μαζί, είναι σημαντικό να αναρωτηθούμε με ποιον τρόπο τα διάφορα ευρωπαϊκά όργανα, συμπεριλαμβανομένων των υφιστάμενων και μελλοντικών οργανισμών, μπορούν να ενσωματωθούν στη δημοκρατική διάρθρωση της Ευρώπης: μιας δημοκρατικής, διαφανούς και αποτελεσματικής Ευρώπης.
<P>
Θα ήθελα απλώς να επαναλάβω ότι το 2004 είναι ένα αποφασιστικό έτος για την Ευρώπη. Είναι ένα έτος κατά το οποίο είναι άκρως σημαντικό να ξανακερδίσουμε την εμπιστοσύνη του ευρωπαϊκού εκλογικού σώματος. Αυτό το εκλογικό σώμα μάς παρακολουθεί και θεωρεί ότι το ευρωπαϊκό σύστημα είναι δυσκίνητο και γραφειοκρατικό. Παρεμπιπτόντως, οι αρχηγοί κρατών ή κυβερνήσεων, που πολύ συχνά εμφανίζονται κατώτεροι των περιστάσεων, φέρουν μεγάλο μέρος της ευθύνης γι’ αυτό. Οι πολίτες, οι οποίοι βλέπουν κυρίως τις διαμάχες μεταξύ των αρχηγών κρατών ή κυβερνήσεων για τη διανομή ισχύος και χρημάτων, αδυνατούν, φυσικά, όλο και περισσότερο να αντιληφθούν τι σημαίνει πραγματικά αυτή η ευρωπαϊκή συνεργασία. Δεν μιλάμε αδίκως για ένα δημοκρατικό έλλειμμα στην Ευρωπαϊκή Ένωση το οποίο πρέπει να καλυφθεί. Η Ευρώπη είναι εξαιρετικά δυσκίνητη, συχνά αναποτελεσματική και ακατανόητη για τους πολίτες της, και συνεπώς επιτυγχάνει επίσης ελάχιστα. Αυτό πρέπει να αλλάξει, ιδιαίτερα ενόψει της διεύρυνσης της ΕΕ με δέκα νέα κράτη μέλη την 1η Μαΐου. Γι’ αυτό πρέπει να καταστήσουμε την Ευρώπη αποτελεσματικότερη, δημοκρατικότερη. Πρέπει να εξαλείψουμε τη βραδυκίνητη γραφειοκρατία. Σε πρώτο στάδιο, αυτό ασφαλώς θα συμβεί μέσω προτάσεων στο ευρωπαϊκό Σύνταγμα, το οποίο ευελπιστούμε ότι θα αποτελεί πολύ σύντομα πραγματικότητα. Εντούτοις, θα συμβεί επίσης στην περίπτωση θεμάτων όπως το σημερινό –η διαμόρφωση ενός πλαισίου για τους ευρωπαϊκούς οργανισμούς– τα οποία δεν εξετάζονται στο ευρωπαϊκό Σύνταγμα. Το ζήτημα στο οποίο επικεντρωνόμαστε είναι η εκτέλεση σημαντικών λειτουργιών οι οποίες χρηματοδοτούνται με ευρωπαϊκούς πόρους.
<P>
Θα ήθελα να αναφερθώ σε ορισμένα ζητήματα τα οποία θεωρώ σημαντικά σε αυτό το πλαίσιο. Πρώτον, ο άμεσος έλεγχος από την Ευρωπαϊκή Επιτροπή και η ανάληψη της πολιτικής ευθύνης από το Συμβούλιο και το Κοινοβούλιο πρέπει να διασφαλίζονται κατά τη δημιουργία ευρωπαϊκών οργανισμών, και εννοείται ότι οι εν λόγω οργανισμοί πρέπει να διαθέτουν μια διοίκηση η οποία, επί ποινή απόλυσης, θα ενημερώνει άμεσα τον πολιτικά υπεύθυνο Επίτροπο για όλα τα προβλήματα πραγματικά πολιτικής φύσης. Είμαι βέβαιος ότι όλοι θυμόμαστε την περίπτωση της EUROSTAT. Δεύτερον, η συγκεχυμένη κατάσταση την οποία αντιμετωπίζουμε επί του παρόντος, καθόσον διαθέτουμε τουλάχιστον δώδεκα διαφορετικά συστήματα, πρέπει να αντικατασταθεί από ένα ομοιόμορφο σύστημα το οποίο θα μπορεί να ελεγχθεί και να είναι κατανοητό σε όλους. Τρίτον, η έδρα ενός οργανισμού πρέπει να υπόκειται σε κριτήρια όπως οι αναλύσεις αποδοτικότητας και κόστους-ωφέλειας. Αυτό σημαίνει ότι πρέπει να πάψουν οι διαπληκτισμοί για το ζαμπόν της Πάρμας και τα σουηδικά πρότυπα.
<P>
Αυτή η προσέγγιση δεν ισχύει μόνο για τους νέους, αλλά και για τους υφιστάμενους οργανισμούς. Μόνον έτσι θα αντιμετωπίσουμε σοβαρά τη γραφειοκρατία. Προσφέρουμε την πλήρη στήριξή μας στην έκθεση της κ. Almeida Garrett. 
<SPEAKER ID="43" LANGUAGE="DA" NAME="Jensen (ELDR )." AFFILIATION="">
<P>
   – Κύριε Πρόεδρε, στη Σύνοδο Κορυφής των Βρυξελλών τον Δεκέμβριο του 2003, οι αρχηγοί κρατών ή κυβερνήσεων συμφώνησαν επί των εδρών δέκα νέων οργανισμών, συμπεριλαμβανομένου ενός οργανισμού για την ασφάλεια της τεχνολογίας των πληροφοριών. Στην περιοχή Øresund, πανεπιστήμια και εμπορικές επιχειρήσεις τόσο στη δανική όσο και στη σουηδική πλευρά συγκρότησαν μια κοινοπραξία και υπέβαλαν προτάσεις σχετικά με τον βαθμό στον οποίο θα μπορούσαν να διαμορφωθούν στην πράξη κατάλληλες συνθήκες για την ακριβή τοποθεσία αυτού του οργανισμού για την ασφάλεια της τεχνολογίας των πληροφοριών στην περιοχή.
<P>
Η περιοχή Øresund διαθέτει υγιείς υποδομές, καλές συνδέσεις διεθνών μεταφορών, εκτενέστατες εγκαταστάσεις τεχνολογίας των πληροφοριών και ισχυρά περιβάλλοντα για την έρευνα και την ανάπτυξη της τεχνολογίας των πληροφοριών. Τα πανεπιστήμια θα διέθεταν εγκαταστάσεις προκειμένου να μπορούν οι εργαζόμενοι στον οργανισμό να έχουν στενές επαφές με τα ερευνητικά περιβάλλοντα, ενώ εκδηλώθηκε η επιθυμία να δημιουργηθούν κτήρια τα οποία θα είχαν τη δυνατότητα να καλύψουν τις απαιτήσεις του οργανισμού. Εν ολίγοις, υπήρχε μια συγκεκριμένη προσφορά, από την άποψη της τοποθεσίας, η οποία θα μπορούσε να εγγυηθεί την ταχεία έναρξη της λειτουργίας του οργανισμού σε μια περιοχή η οποία θα μπορούσε εύκολα να προσελκύσει καταρτισμένο προσωπικό. Γνωρίζω ότι υπήρξαν άλλες ελκυστικές επιλογές θέσεων στις Κάτω Χώρες και τη Γερμανία. Τι προέκυψε, όμως, από αυτές τις προσπάθειες; Ήταν χάσιμο ενέργειας. Οι αρχηγοί κρατών ή κυβερνήσεων της ΕΕ συμφώνησαν ότι αυτός ο οργανισμός πρέπει να εγκατασταθεί σε μια κωμόπολη στην Ελλάδα. Δεν έχω τίποτε εναντίον της Ελλάδας, αλλά η διαδικασία λήψης αποφάσεων, απλούστατα, δεν μπορεί να θεωρηθεί σοβαρή. Δεν είναι ούτε διαφανής ούτε κατανοητή στο κοινό.
<P>
Συνεπώς, αισθάνομαι ιδιαίτερη ικανοποίηση για την έκθεση που συζητούμε σήμερα, διότι καταρτίζει έναν κατάλογο σημαντικών και σαφών αρχών για τον τρόπο με τον οποίο πρέπει να λαμβάνονται στο μέλλον οι αποφάσεις σχετικά με τις οργανισμούς, το πλαίσιο λειτουργίας τους και τη θέση τους σε σχέση με τα όργανα της ΕΕ, και επιθυμώ να συγχαρώ την κ. Garrett για το θετικό αποτέλεσμα. Η απόφαση σχετικά με έναν νέο οργανισμό πρέπει να είναι διαφανής και να βασίζεται στην ανάλυση των πλεονεκτημάτων και των μειονεκτημάτων. Πρέπει να βασίζεται σε αυστηρό επαγγελματισμό, ενώ η σύσταση ενός οργανισμού δεν πρέπει να αποτελεί μια εύκολη λύση για την αύξηση των διοικητικών δαπανών. Είναι σημαντικό να φέρει τη διαρκή ευθύνη η Επιτροπή, ενώ το Κοινοβούλιο πρέπει να έχει τον ρόλο της εποπτικής εξουσίας και όχι να κυβερνάται από τους οργανισμούς. Οι τροπολογίες της Ομάδας του Ευρωπαϊκού Κόμματος των Φιλελευθέρων, Δημοκρατών και Μεταρρυθμιστών αποσκοπούν στην υπογράμμιση αυτής της πτυχής, και ευελπιστώ ότι οι εν λόγω προτάσεις θα τύχουν ευρείας στήριξης. 
<SPEAKER ID="44" LANGUAGE="DE" NAME="Kuckelkorn (PSE )," AFFILIATION="συντάκτης γνωμοδότησης της Επιτροπής Προϋπολογισμών.">
<SPEAKER ID="45" LANGUAGE="DE" NAME="Leinen (PSE )." AFFILIATION="(Χειροκροτήματα)">
<P>
Πρέπει να μειώσουμε τον αριθμό των ειδών των οργανισμών. Δεν είναι δυνατόν να έχουμε 15 οργανισμούς που ανήκουν σε 12 διαφορετικούς τύπους. Οι οργανισμοί αυτοί υπάγονται στην Επιτροπή, η οποία θα πρέπει και να διορίζει τον διευθυντή τους.
<P>
Τελειώνοντας ευχαριστώ την κ. Almeida Garrett για την έκθεσή της και ελπίζω ότι θα εγκριθεί.
<SPEAKER ID="46" LANGUAGE="PT" NAME="Marinho (PSE )." AFFILIATION="">
<P>
   – Κύριε Πρόεδρε, συγχαίρω την κ. Almeida Garrett, η έκθεση της οποίας, κατά την άποψή μου, είναι σημαντική διότι προσφέρει μια σαφή και ολοκληρωμένη ανάλυση του συνόλου των ζητημάτων που άπτονται των οργανισμών, μεταξύ των οποίων θα ήθελα να επισημάνω εν συντομία τα εξής, λόγω της σπουδαιότητάς τους:
<P>
- την επείγουσα ανάγκη να διευκρινίσει η Επιτροπή το κατάλληλο νομικό μέσο για τον ορισμό του πλαισίου των γενικών όρων που θα διέπουν τη δημιουργία αυτών των οργανισμών, πράγμα που θα αποσοβούσε τους κινδύνους στους οποίους αναφέρθηκε ο κ. Medina Ortega·
<P>
Ευελπιστούμε ότι η Επιτροπή θα λάβει υπόψη τις προτάσεις που διατυπώνονται στην έκθεση της κ. Almeida Garrett, την οποία εκπόνησε εξ ονόματος της Επιτροπής Συνταγματικών Υποθέσεων, ενώ εκφράζω και πάλι τα συγχαρητήριά μου στην εισηγήτρια για το άριστο έργο που μας παρουσίασε. 
<SPEAKER ID="47" LANGUAGE="FR" NAME="Lamy," AFFILIATION="Επιτροπή">
<P>
Όσον αφορά το νομικό μέσο, δεν νομίζω ότι διαφωνούμε: απαιτείται ένας κανονισμός πλαίσιο, όπως ακριβώς προτείνετε. Αυτό είναι ένα δεσμευτικό νομικό μέσο για την εφαρμογή κοινών αρχών, και αυτό ακριβώς επιδιώκουμε στην προκειμένη περίπτωση. Το πλεονέκτημα της χρήσης ενός τέτοιου μέσου για τους ρυθμιστικούς οργανισμούς είναι ότι θα ισχύει παράλληλα με τον κανονισμό πλαίσιο σχετικά με το καθεστώς των εκτελεστικών οργανισμών, ο οποίος εγκρίθηκε από το Συμβούλιο τον Δεκέμβριο του 2002.
<SPEAKER ID="48" LANGUAGE="" NAME="Πρόεδρος." AFFILIATION="">
<P>
Η ψηφοφορία θα διεξαχθεί αύριο στις 11.30. 
<SPEAKER ID="49" LANGUAGE="" NAME="Πρόεδρος." AFFILIATION="">
<P>
   Η ημερήσια διάταξη προβλέπει την δήλωση της Επιτροπής για τις προοπτικές του Προγράμματος της Ντόχα μετά τη συνεδρίαση του Γενικού Συμβουλίου του ΠΟΕ στις 15 Δεκεμβρίου 2003. 
<SPEAKER ID="50" LANGUAGE="FR" NAME="Lamy," AFFILIATION="Επιτροπή">
<P>
   . – Κύριε Πρόεδρε, μας ζητήσατε για μια ακόμη φορά να προβούμε σε ανασκόπηση της προόδου των διαπραγματεύσεων στον ΠΟΕ όσον αφορά τη λεγόμενη ημερήσια διάταξη της Ντόχα για την ανάπτυξη, μετά την περίοδο μελέτης, εργασίας και διαβουλεύσεων της Επιτροπής μετά τη διακοπή των συζητήσεων στο Κανκούν. Είναι σαφές ότι, μετά την τελευταία φορά που είχαμε συζητήσει το θέμα, αμέσως μετά το Κανκούν, στις 24 Σεπτεμβρίου, η κατάσταση έχει αλλάξει, τόσο στην Ένωση όσο και στον ΠΟΕ.
<P>
Θα πραγματευθώ τρεις πτυχές της διαδικασίας μετά το Κανκούν: την πολιτική μας μετά την ανακοίνωση της Επιτροπής τον Νοέμβριο και το Συμβούλιο Γενικών Υποθέσεων, την κατάσταση στον ΠΟΕ την περίοδο μετά τις 15 Δεκεμβρίου και, τέλος, τις προοπτικές για το 2004.
<P>
Θα αναφερθώ τώρα εν συντομία στην κατάσταση που επικρατεί στον ΠΟΕ, ειδικότερα μετά την επανέναρξη των εργασιών στις 15 Δεκεμβρίου. Η ευχάριστη είδηση είναι ότι, παρά το γεγονός ότι το Κανκούν έφερε στην επιφάνεια κάποιες μικρές διαφορές απόψεων, ακόμη και ορισμένες ουσιαστικές διαφορές, σχετικά με την ανάγκη πραγματοποίησης αυτών των διαπραγματεύσεων, όλοι πλέον στον ΠΟΕ συμφωνούν ότι είναι σημαντική η επανέναρξή τους. Όλοι συμφωνούμε ότι ο κόσμος θα είναι μάλλον χειρότερος χωρίς κανόνες οι οποίοι θα έχουν προκύψει από διαπραγματεύσεις παρά εάν δεν υπάρχουν κανόνες, και αυτό είναι ένα σημαντικό πολιτικό κίνητρο. Αυτή είναι η ευχάριστη είδηση! Εντούτοις, μήπως αυτό συνεπάγεται ότι οι διαπραγματεύσεις θα προχωρήσουν με ρυθμούς που, κατά την άποψή μας, θα επιτρέψουν την επίτευξη φιλόδοξων στόχων το 2004; Είναι πολύ νωρίς ακόμη για να είμαστε σίγουροι.
<P>
Επιτρέψτε μου να προχωρήσω τώρα στην τρίτη πτυχή, τις προοπτικές για τις διαπραγματεύσεις το 2004. Η πραγματική πρόκληση δεν είναι, κατά την άποψή μου, η επανέναρξη των συζητήσεων. Υπάρχει συμφωνία ως προς αυτό το σημείο και η διαδικασία βρίσκεται σε εξέλιξη. Η πραγματική πρόκληση είναι να μπορέσουν να εξελιχθούν με ταχείς ρυθμούς και με τον αναγκαίο δυναμισμό και φιλοδοξία.
<P>
Αισθανόμαστε ικανοποίηση διότι, από τα τέλη της περασμένης εβδομάδας, βρίσκονται μαζί μας και οι Αμερικανοί, καθόσον ο αμερικανός ομόλογός μου έχει δηλώσει ότι επιθυμεί μια πραγματική επανέναρξη των εργασιών στη Γενεύη, ενώ πρόσθεσε, όπως είχαμε πράξει κι εμείς με τη σειρά μας, ότι υπάρχει δυνατότητα επίδειξης ευελιξίας σε ορισμένα σημεία. Αυτή είναι, κατά την άποψή μου, μια ευπρόσδεκτη πρωτοβουλία. Σημαίνει ότι μπορούμε να διορθώσουμε μια όλο και πιο διαδεδομένη εντύπωση ότι, επειδή το 2004 είναι έτος εκλογών στις Ηνωμένες Πολιτείες, οι διαπραγματεύσεις, κατά κάποιον τρόπο, τοποθετούνται στην κατάψυξη στο ενδιάμεσο διάστημα. Ευτυχώς, ο αμερικανός ομόλογός μου διέψευσε αυτές τις απαισιόδοξες σκέψεις.
<P>
Σε ποιες ενέργειες θα προβούμε κατά τις ερχόμενες εβδομάδες; Καταρχάς, θα συνεχίσουμε τον διάλογό μας με τις αναπτυσσόμενες χώρες, και ειδικότερα με τις χώρες των ομάδων G20 και G90. Ανέλαβα δε προσωπικά την πρωτοβουλία αυτή με το ταξίδι μου στη Λατινική Αμερική στα μέσα Δεκεμβρίου, και θα συνεχίσουμε τον διάλογο ο οποίος, κατά τη γνώμη μου, ξεκίνησε με καλούς οιωνούς στην προκειμένη περίπτωση. Το ίδιο ισχύει και για την ομάδα G90. Την προσεχή εβδομάδα θα βρίσκομαι στο Μπαγκλαντές, στην Ινδία και στην Ινδονησία για να συζητήσω αυτά τα ποικίλα θέματα με χώρες οι οποίες είναι σαφώς κρίσιμοι εταίροι στις διαπραγματεύσεις.
<P>
Εν πάση περιπτώσει, το μήνυμα επί του οποίου θα ήθελα να ακούσω τις απόψεις σας, το μήνυμα της Επιτροπής, είναι ότι ελπίζουμε ότι το 2004 θα μπορέσουμε να καλύψουμε μεγάλο μέρος του εδάφους που δεν καταφέραμε να καλύψουμε το 2003 στο Κανκούν, και θεωρούμε ότι έχουμε αυτήν τη δυνατότητα. 
<SPEAKER ID="51" LANGUAGE="DE" NAME="Fischler," AFFILIATION="Επιτροπή">
<P>
     Κύριε Πρόεδρε, αξιότιμοι βουλευτές, κυρίες και κύριοι, θα ήθελα απλώς να προβώ ορισμένες παρατηρήσεις από τη σκοπιά της γεωργικής πολιτικής σχετικά με όσα ήδη είπε ο συνάδελφός μου Lamy. Ακούσατε σε ποια βήματα προέβη η Επιτροπή προκειμένου να επιτύχει την επανάληψη των διαπραγματεύσεων και ασφαλώς ήταν απογοητευτικό ότι τα μέλη του ΠΟΕ δεν πέτυχαν την επανάληψη των διαπραγματεύσεων για την αναπτυξιακή ατζέντα ήδη τον Δεκέμβριο. Η δική μου εντύπωση σχετικά με την κατάσταση που επικράτησε πριν από την συνεδρίαση στη Γενεύη στις 15 Δεκεμβρίου είναι ότι εν μέρει ευθυνόταν γι’ αυτήν και το είδος της διαδικασίας. Τα μέλη του ΠΟΕ δεν διαπραγματεύθηκαν άμεσα το ένα με το άλλο, αλλά με τη μεσολάβηση του Προέδρου του Γενικού Συμβουλίου του ΠΟΕ. Ασφαλώς αυτό δεν βοήθησε ιδιαίτερα στην επίτευξη συμφωνίας. Ένας λόγος παραπάνω για να το πιστεύω αυτό είναι ότι λίγο αργότερα συνάντησα στο περιθώριο της διάσκεψης του FAO στη Ρώμη πολλούς υπουργούς που εξέφρασαν κι εκείνοι τη λύπη τους διότι δεν υπήρξαν άμεσες επαφές, τις οποίες είπαν ότι περίμεναν.
<P>
Το συμπέρασμά μου είναι ότι για να καταλήξουμε σε συμφωνία απαιτούνται οπωσδήποτε περισσότερες συνομιλίες και ακόμη πιο εντατικές προσπάθειες των μελών του ΠΟΕ. Όπως ήδη είπε ο κ. Lamy, εμείς από την πλευρά μας θα κάνουμε τα πάντα για να μην πάει χαμένο το 2004. Θα διαδραματίσουμε ιδιαίτερα ενεργό ρόλο σε αυτό.
<P>
Ως προς το περιεχόμενο των διαπραγματεύσεων, πρέπει να πω ότι δεν μπορούμε να δεχθούμε οποιοδήποτε πλαίσιο διαπραγματεύσεων με κάθε τίμημα. Για εμάς, βασική προϋπόθεση αποτελεί το πλαίσιο αυτό να αντικατοπτρίζει το πνεύμα και το περιεχόμενο της δήλωσης της Ντόχα. Εδώ συγκαταλέγεται μεταξύ άλλων: πρώτον, το να περιοριστούν περισσότερο τα μέτρα “amber-box” που προξενούν μεγαλύτερη στρέβλωση του ανταγωνισμού από τα μέτρα “blue-box”.
<P>
Δεύτερον, κατά την εξέταση του ανταγωνισμού ως προς τις εξαγωγές πρέπει να αντιμετωπιστούν εκ παραλλήλου όλες οι μορφές επιδοτήσεων των εξαγωγών. Όπως γνωρίζετε, κατά τη συζήτηση για τις επιδοτήσεις των εξαγωγών αντιδράσαμε επιθετικά προτείνοντας τη μη ανανέωση των επιδοτήσεων των εξαγωγών για μια σειρά προϊόντων που είναι σημαντικά για τις αναπτυσσόμενες χώρες. Ακόμη περιμένουμε μία απάντηση σε αυτήν την πρόταση. Ταυτόχρονα είμαστε υποχρεωμένοι να διαπιστώσουμε ότι εξακολουθεί να λείπει η προθυμία ανάληψης συγκρίσιμων υποχρεώσεων για άλλες μορφές επιδοτήσεων εξαγωγών. Από όσα ξέρω, το CanadianWheatBoard έλαβε από την καναδική κυβέρνηση αντιστάθμιση για τις πρόσφατες απώλειές του. Άλλο παράδειγμα είναι η Αργεντινή που χρησιμοποιεί τους διαφοροποιημένους δασμούς των εξαγωγών για σπόρους και αλεύρι σόγιας ως έμμεση επιδότηση της κατασκευής του μεγαλύτερου μύλου σόγιας. Οι ΗΠΑ εξακολουθούν να χρησιμοποιούν επιδοτήσεις τροφίμων για να περιορίσουν τα πλεονάσματά τους. Είχαμε διευκρινίσει από την αρχή ότι όλα τα μέτρα για τον ανταγωνισμό των εξαγωγών πρέπει να αντιμετωπιστούν εκ παραλλήλου και να εφαρμόζεται εδώ η ίδια πειθαρχία. Θα συνεχίσουμε να εργαζόμαστε προς αυτήν την κατεύθυνση.
<SPEAKER ID="52" LANGUAGE="NL" NAME="Van Velzen (PPE-DE )." AFFILIATION="">
<P>
   – Κύριε Πρόεδρε, καταρχάς, ευχαριστώ τους δύο Επιτρόπους για τις προσπάθειές τους και για τα θέματα που έθιξαν εδώ. Η Ομάδα του Ευρωπαϊκού Λαϊκού Κόμματος (Χριστιανοδημοκράτες) και των Ευρωπαίων Δημοκρατών εκτιμά πολύ την αφοσίωση και τις προσπάθειές σας, οι οποίες πρέπει να αποσκοπούν στο να είναι το 2004 πιο επιτυχημένο από το 2003.
<P>
Συμφωνώ με την άποψη του Επιτρόπου ότι πρέπει να δώσουμε περισσότερες πληροφορίες στα κράτη μέλη όσον αφορά την προσφορά που έκανε η Ευρωπαϊκή Ένωση στον τομέα της γεωργίας. Κατέστη ήδη εμφανές στο Κανκούν ότι το κοινό δεν την πίστεψε, και φρονώ ότι είναι χρήσιμο και αναγκαίο να καταβληθούν μεγαλύτερες προσπάθειες για την εξήγηση αυτής της προσφοράς. Με εκπλήσσει το γεγονός ότι, ενώ είναι αλήθεια ότι ο κ. Zoellick κάνει μια πολύ σημαντική χειρονομία, δεν είναι ακόμη σαφές τι ακριβώς προτείνει. Ασφαλώς χαιρετίζουμε την αυξημένη ευελιξία σε αυτό το θέμα την οποία επιδεικνύει τώρα η κυβέρνηση των ΗΠΑ, αλλά το ερώτημα που θα ήθελα να θέσω και στους δύο Επιτρόπους είναι το ακόλουθο: αυτό ισχύει και για το βαμβάκι, για παράδειγμα; Θέτω αυτό το ερώτημα επειδή, εξ όσων γνωρίζω, η στάση των Ηνωμένων Πολιτειών όσον αφορά το βαμβάκι εξακολουθεί να είναι μάλλον άκαμπτη. Θα μπορούσατε ίσως να μας πείτε περισσότερα επ’ αυτού;
<P>
Κάτι που τείνει να παραβλέπεται είναι η όλη συζήτηση σχετικά με ένα είδος μεταρρύθμισης του ΠΟΕ. Όλοι γνωρίζουμε ότι το Κανκούν αποκάλυψε επίσης ότι ο οργανισμός δεν μπορεί να συνεχίσει να λειτουργεί κατά τον ίδιο τρόπο. Ευελπιστώ, συνεπώς, ότι αυτό θα συμπεριληφθεί επίσης στη δέσμη μέτρων. Το ερώτημα που μας έθεσε ο Επίτροπος Lamy ήταν εάν θα του προσφέρουμε την ελευθερία κινήσεων να εισέλθει στις διαπραγματεύσεις με τη δέσμη μέτρων στη μορφή με την οποία την είχε προτείνει. Εξ ονόματος της Ομάδας του Ευρωπαϊκού Λαϊκού Κόμματος (Χριστιανοδημοκράτες) και των Ευρωπαίων Δημοκρατών, μπορώ να του δώσω μια ευθεία απάντηση: ναι, πιστεύουμε ότι μπορεί να το πράξει. 
<SPEAKER ID="53" LANGUAGE="NL" NAME="Van den Berg (PSE )." AFFILIATION="">
<P>
Όπως αναφέρατε και ο ίδιος, πρέπει να είμαστε σαφείς έναντι της ομάδας G-21. Χρειαζόμαστε αυτήν τη νέα, αναδυόμενη παγκόσμια δύναμη ως παράγοντα πολυμέρειας, αλλά η ομάδα G-21 πρέπει επίσης να γνωρίζει ότι, εάν προβάλλει απαιτήσεις από εμάς, πρέπει να είναι και η ίδια διατεθειμένη να προσφέρει κάτι. Πρέπει να εγγυηθούν το δικαίωμα των πολιτών τους στην ελεύθερη συνδικαλιστική δράση και να θέσουν τέρμα στην παιδική εργασία και την εκμετάλλευση των γυναικών. Γιατί να μην είναι οι πρώτοι που θα προσφέρουν δυνατότητες επιτυχίας σε αυτήν τη νέα συμμαχία, ακριβώς όπως κάναμε εμείς με την πρωτοβουλία “Τα Πάντα Εκτός από Όπλα”, και να επιτρέψουν την εισαγωγή αγαθών στις χώρες τους; Αυτό θα καθιστούσε αξιόπιστη την ημερήσια διάταξη του Προέδρου Λούλα.
<P>
Η δέσμευση της Ευρώπης για φθηνά φάρμακα κατά του AIDS απέδωσε τελικά καρπούς. Αυτό το σημείο καταδεικνύει ότι η Ευρώπη δεν επικεντρώνεται απλώς στο βραχυπρόθεσμο κέρδος καθεαυτό, αλλά στα ευρύτερα προβλήματα. Αυτή η προσέγγιση της παγκόσμιας ελεύθερης αγοράς, στην οποία θα ισχύουν κανόνες δικαιοσύνης, θα μας καταστήσει πολύ πιο αξιόπιστους. Φρονώ ότι η ταχεία εφαρμογή αυτής της προσέγγισης στα κράτη μέλη και την Ευρωπαϊκή Ένωση είναι η ορθότερη επιλογή. 
<SPEAKER ID="54" LANGUAGE="NL" NAME="Plooij-van Gorsel (ELDR )." AFFILIATION="">
<P>
Ήδη από τον Σεπτέμβριο, κατά τη διάρκεια της συζήτησης στο παρόν Σώμα σχετικά με την αποτυχία των διαπραγματεύσεων στο Κανκούν, εκδήλωσα στους Επιτρόπους κκ. Lamy και Fischler τη στήριξη της Ομάδας του Ευρωπαϊκού Κόμματος των Φιλελευθέρων, Δημοκρατών και Μεταρρυθμιστών, καθώς και την προσωπική μου στήριξη, προκειμένου να ξαναρχίσουν αμέσως τη διαδικασία όσο υπήρχε ακόμη ώθηση. Εν προκειμένω, η πολυμέρεια παραμένει η καλύτερη λύση για την παγκόσμια ελευθέρωση των συναλλαγών, ενώ η σύναψη διμερών συμφωνιών είναι καταστροφική για τις μικρότερες χώρες και τις αναπτυσσόμενες χώρες. Ουσιαστικά, οι χώρες αυτές ωφελούνται περισσότερο από την εφαρμογή γενικών προτύπων παγκοσμίως.
<P>
Η Επιτροπή θεωρεί τη μεταρρύθμιση του ΠΟΕ μια ακόμη προτεραιότητα, και συμφωνώ με τον Επίτροπο Lamy ως προς αυτό, διότι υπάρχουν περιθώρια βελτίωσης του σημερινού τρόπου λειτουργίας του οργανισμού, ο οποίος δεν είναι πλέον κατάλληλος εν έτει 2004. Πρέπει να λάβει υπόψη, ωστόσο, ότι τα ίδια τα μέλη του ευθύνονται για την αποτυχία των διαπραγματεύσεων. Το μείζον, επομένως, είναι να εξασφαλιστεί η εποικοδομητική στήριξη των μελών του ΠΟΕ για τη συνέχιση του αναπτυξιακού γύρου της Ντόχα. Αυτό, όμως, δεν θα είναι εύκολο ενόψει των αμερικανικών προεδρικών εκλογών κατά το τρέχον έτος, καθότι οι εκστρατείες πιθανώς θα κυριαρχούνται από συνθήματα υπέρ του προστατευτισμού.
<P>
Το περιεχόμενο της τρέχουσας ημερήσιας διάταξης πρέπει να μείνει το ίδιο, κατά την άποψή μου, και τα θέματα της Σιγκαπούρης και η πρόσβαση στην αγορά διαδραματίζουν καίριο ρόλο σε αυτήν. Οι ίδιες οι αναπτυσσόμενες χώρες είναι εκείνες που θα ωφεληθούν από ένα ευνοϊκό επενδυτικό κλίμα, από τη μείωση των εισαγωγικών δασμών και τη διαφανή νομοθεσία. Οι χώρες του Νότου θα ωφελούνταν από τις εμπορικές διευκολύνσεις· εξάλλου, το 80% των εισαγωγικών δασμών καταβάλλεται από το σύνολο των αναπτυσσόμενων χωρών. Ωστόσο, η Ευρωπαϊκή Ένωση πρέπει επίσης να προσφέρει καλύτερη πληροφόρηση στα υπόλοιπα μέλη, όπως ανέφερε ήδη ο συνάδελφος κ. van Velzen. Τέλος, η Ομάδα του Ευρωπαϊκού Κόμματος των Φιλελεύθερων, Δημοκρατών και Μεταρρυθμιστών προσφέρει στους Επιτρόπους Lamy και Fischler την ευχέρεια να προωθήσουν τη στρατηγική τους και την προτεινόμενη δέσμη μέτρων σε αυτό το πλαίσιο, καθώς και να συνεχίσουν τις προσπάθειές τους στο ίδιο πνεύμα. 
<SPEAKER ID="55" LANGUAGE="" NAME="Πρόεδρος." AFFILIATION="">
<P>
   Κυρία Plooij-van Gorsel, παλιά μου τέχνη κόσκινο! 
<SPEAKER ID="56" LANGUAGE="PT" NAME="Figueiredo (GUE/NGL )." AFFILIATION="">
<SPEAKER ID="57" LANGUAGE="FR" NAME="Lannoye (Verts/ALE )." AFFILIATION="">
<P>
   – Κύριε Πρόεδρε, είχα ήδη την ευκαιρία σε μια συνεδρίαση της αρμόδιας επιτροπής να εκφράσω στον Επίτροπο Lamy την απογοήτευσή μου από τις νέες προτάσεις της Επιτροπής και, εν τέλει, από τη θέση του Συμβουλίου η οποία τις επικυρώνει.
<P>
Ακούγοντας τα έντονα σχόλιά της μια ημέρα μετά τη διακοπή των συζητήσεων στο Κανκούν, ανέμενα πραγματικά ότι η Επιτροπή θα έκλινε περισσότερο να υποβάλει κάποια πρόταση ενδελεχούς εξέτασης του διεθνούς συστήματος εμπορικών συναλλαγών αντί για την υιοθέτηση μιας νέας τακτικής θέσης. Πράγματι, αυτό που συζητούμε σήμερα δεν συνιστά αλλαγή στρατηγικής αλλά είναι περισσότερο μια κίνηση τακτικής. Όσον αφορά, ειδικότερα, τα θέματα της Σιγκαπούρης, ο Επίτροπος Lamy αναφέρεται σε μεγαλύτερη ευελιξία εκ μέρους της Επιτροπής, την ευελιξία που προέκυψε αμέσως μετά τη λήξη της διαδικασίας του Κανκούν – πολύ αργά κατά την άποψή μου. Είναι, όμως, η ευελιξία, το ζήτημα που πρέπει να μας απασχολεί σήμερα;
<P>
Παρόλα αυτά, οφείλω να σας υπενθυμίσω ότι στη δήλωση της Ντόχα απαιτείτο ομόφωνη και ρητή συμφωνία σχετικά με τους διακανονισμούς της διαπραγμάτευσης για τα θέματα αυτά. Γνωρίζουμε δε ότι, όπως έχει η κατάσταση αυτήν την περίοδο, δεν υπάρχει καμία πιθανότητα επίτευξης μιας τέτοιας συμφωνίας. Οι χώρες της ομάδας G90, που είναι και οι φτωχότερες, επανέλαβαν την αντίθεσή τους στην έναρξη διαπραγματεύσεων για τα θέματα της Σιγκαπούρης. Φρονώ ότι είναι σαφές ότι οι εν λόγω χώρες δεν έχουν τίποτα να κερδίσουν για την ανάπτυξή τους από τέτοιες διαπραγματεύσεις: οι προτεραιότητές τους είναι διαφορετικές, κάτι που είναι κατανοητό. Τόσο από τεχνικής πλευράς όσο και από την άποψη των ανθρωπίνων πόρων, οι εν λόγω χώρες δεν διαθέτουν τα μέσα για να διαδραματίσουν αποτελεσματικό ρόλο σε διαπραγματεύσεις αυτού του είδους, οι οποίες απλώς θα ασκούσαν μεγαλύτερες πιέσεις σε ένα χρονοδιάγραμμα το οποίο όλοι αναγνωρίζουν ότι είναι ήδη πολύ στενό. Θεωρώ ότι με την εγκατάλειψη των θεμάτων της Σιγκαπούρης επί του παρόντος, ή έστω με το πάγωμά τους, η Ευρωπαϊκή Ένωση θα έστελνε ένα ισχυρό και σημαντικό μήνυμα στις χώρες της ομάδας G90, αποδεικνύοντάς τους ότι είμαστε ευαίσθητοι στις ανησυχίες τους. Μια τέτοια τοποθέτηση θα μπορούσε μάλιστα να αποδειχθεί και έξυπνη στρατηγική κίνηση, καθόσον θα βελτίωνε τη θέση της Ευρωπαϊκής Ένωσης στον τομέα της γεωργίας: θα είχαμε έτσι μεγαλύτερα περιθώρια ελιγμών.
<P>
Κατά τα λοιπά, ως προς τη γεωργία, ο Παγκόσμιος Οργανισμός Εμπορίου δεν είναι, κατά την άποψή μου, το κατάλληλο βήμα για την εξέταση των δικαιωμάτων και των υποχρεώσεων όλων μας. Θεωρώ ότι είναι μείζονος σημασίας και επείγον να ξαναρχίσει μια διαδικασία διαλόγου σε ένα όργανο όπως ο Οργανισμός Επισιτισμού και Γεωργίας των Ηνωμένων Εθνών (FAO), στο πλαίσιο του οποίου μπορούμε να διοργανώσουμε μια νηφάλια συζήτηση σχετικά με την επισιτιστική ασφάλεια και την προστασία και την ανάπτυξη της υπαίθρου. Ειδικότερα, θεωρώ ότι πρέπει να δοθεί άμεση προτεραιότητα από την Ευρωπαϊκή Ένωση σε ένα επείγον θέμα, όπως αυτό του βαμβακιού, το οποίο παρουσιάστηκε στο Κανκούν, και θα ήμουν ευγνώμων εάν οι Επίτροποι μπορέσουν να λάβουν υπόψη το ζήτημα. 
<SPEAKER ID="58" LANGUAGE="EN" NAME="Hyland (UEN )." AFFILIATION="">
<SPEAKER ID="59" LANGUAGE="NL" NAME="Belder (EDD )." AFFILIATION="">
<P>
Το πρώτο σχόλιο αφορά τη γεωργία. Η ΕΕ κατέληξε σε συμφωνία με τις Ηνωμένες Πολιτείες επί ενός πλαισίου πριν από το Κανκούν. Ο αμερικανός εμπορικός αντιπρόσωπος, κ. Zoellick, τάχθηκε πρόσφατα υπέρ της επανέναρξης των διαπραγματεύσεων στον υφιστάμενο εμπορικό γύρο. Υποθέτω ότι ο κ. Επίτροπος συζητά μαζί του με σκοπό να καταλήξουμε σε ένα πλαίσιο το οποίο θα περιλαμβάνει σαφείς δεσμεύσεις.
<SPEAKER ID="60" LANGUAGE="IT" NAME="Della Vedova (NI )." AFFILIATION="">
<P>
    Κύριε Πρόεδρε, Επίτροπε Lamy, Επίτροπε Fischler, εκτιμώ και στηρίζω τη στρατηγική της Επιτροπής με στόχο την πολυμέρεια. Η Ευρώπη, πολύ περισσότερο από τις Ηνωμένες Πολιτείες, έχει ανάγκη από βάσεις πολυμέρειας για την ανάπτυξη του διεθνούς εμπορίου.
<P>
Κύριε Πρόεδρε, κύριοι Επίτροποι, υπάρχει ένα σημείο με το οποίο διαφωνώ ριζικά. Ο Επίτροπος Lamy είπε ότι ξεκινάνε εκ νέου οι διαπραγματεύσεις όσον αφορά τη γεωργία, και ότι η Ευρωπαϊκή Ένωση έπαψε να βρίσκεται συνεχώς εν αμύνει. Σε πολιτικό επίπεδο, πιστεύω ότι αυτό δεν ανταποκρίνεται απόλυτα στην αλήθεια. Προβλήματα στη γεωργία από άποψη προστατευτισμού έχουν ασφαλώς και οι Ηνωμένες Πολιτείες, όπως και η Ιαπωνία· η Ευρώπη, ωστόσο, αποτελεί τον ακρογωνιαίο λίθο του παγκόσμιου συστήματος προστατευτισμού και κρατικών ενισχύσεων των αγροτών των πλούσιων χωρών. Η επονομαζόμενη μεταρρύθμιση δεν σημείωσε επαρκείς προόδου στον τομέα αυτό. Αρκεί να ρίξουμε μια ματιά στους προϋπολογισμούς της Ευρωπαϊκής Ένωσης: εξακολουθούμε να δαπανούμε το 40% του προϋπολογισμού της Ένωσης για τις επιχορηγήσεις και την προστασία των πλούσιων αγροτών, οι οποίοι αντιπροσωπεύουν έναν παρακμάζοντα τομέα της ευρωπαϊκής οικονομίας.
<P>
Πώς είναι δυνατόν να μην κατανοούν ορισμένοι ότι συζητάμε για το μέλλον του διεθνούς εμπορίου της Ευρώπης; Και θα πρέπει να το συζητήσουμε με τον Επίτροπο Lamy –και θα επρόκειτο για την τελευταία σταγόνα– και τον Επίτροπο Fischler; Δεν έχω τίποτα το προσωπικό κατά του Επιτρόπου Fischler, αλλά έχουμε τον εκπρόσωπο της Επιτροπής ή του Συμβουλίου για τη γεωργία – και όχι για την πληροφορική ή τη βιομηχανία. Πώς είναι δυνατόν;
<SPEAKER ID="61" LANGUAGE="DE" NAME="Schwaiger (PPE-DE )." AFFILIATION="">
<SPEAKER ID="62" LANGUAGE="FR" NAME="Désir (PSE )." AFFILIATION="">
<P>
   – Κύριε Πρόεδρε, θα ήθελα καταρχάς, απαντώντας στο σχόλιο που μόλις έκανε η κ. Plooij, η οποία επεσήμανε τον μεγάλο αριθμό των παρόντων βουλευτών από τις Κάτω Χώρες, ότι στη σημερινή συζήτηση δεν συμμετέχω απλώς επειδή το όνομά μου είναι ολλανδικής προέλευσης –πράγμα που ισχύει βεβαίως– αλλά επειδή πιστεύω ότι όλοι ενδιαφερόμαστε πολύ, ως εκλεγμένοι αντιπρόσωποι της Ευρωπαϊκής Ένωσης, για την επανέναρξη των πολυμερών εμπορικών διαπραγματεύσεων.
<P>
Πιστεύω, κύριοι Επίτροποι, ότι η πιο εντυπωσιακή πτυχή της ανακοίνωσης της 26ης Νοεμβρίου που παρουσιάσατε στο Συμβούλιο ήταν πράγματι η στροφή 180 μοιρών σχετικά με τα θέματα της Σιγκαπούρης. Είμαι ευτυχής διότι είμαι ένας από τους βουλευτές αυτού του Σώματος στους οποίους αναφέρθηκε ο Επίτροπος Lamy, και οι οποίοι σας είχαμε προειδοποιήσει για τον βαθμό στον οποίο οι διαπραγματεύσεις για τα θέματα της Σιγκαπούρης επιβάρυναν άσκοπα το σύνολο των προσπαθειών μας. Όπως ο κ. Lannoye, δεν θεωρώ ότι ο ΠΟΕ είναι το κατάλληλο βήμα για την εξέταση αρκετών από αυτά τα θέματα.
<P>
Αυτό αποτελεί μια ένδειξη του προβλήματος που μας δημιουργεί η ανάγνωση της ανακοίνωσής σας. Η αίσθηση που έχει δημιουργηθεί είναι ότι προσπαθείτε να αντλήσετε διδάγματα από την αποτυχία στο Κανκούν, αλλά, συγχρόνως, δημιουργείται η εντύπωση ότι δεν προχωράτε αρκετά, και μάλιστα ότι υπαναχωρείτε. Είναι σαν να προσπαθείτε να τα αλλάξετε όλα υπό τον όρο ότι θα μείνουν όλα τα ίδια, για να χρησιμοποιήσω την έκφραση του Lampedusa. Για παράδειγμα, επιδιώκετε να διατηρήσετε την εντολή διαπραγμάτευσής σας, η οποία χρονολογείται από την περίοδο πριν από το Σηάτλ, ζητώντας να περιοριστούν στο ελάχιστο οι τροποποιήσεις. Θέλετε να διατηρήσετε τις θέσεις σας στα θέματα της γεωργίας. Θέλετε να διατηρήσετε τους αρχικούς στόχους της Ευρωπαϊκής Ένωσης στα θέματα της ελευθέρωσης των αγορών των αναπτυσσόμενων χωρών και της ελευθέρωσης των υπηρεσιών, διατηρώντας παράλληλα, ως προς το δεύτερο αυτό θέμα, μια πολύ σημαντική ασάφεια στον τομέα των δημοσίων υπηρεσιών, όπως μας υπενθυμίστηκε. Ισχυρίζεστε, ουσιαστικά, ότι δεν πρέπει να επηρεαστούν, αλλά συγχρόνως δηλώνετε ότι θέλετε να ελευθερώσετε τις περιβαλλοντικές υπηρεσίες, οι οποίες συγκαταλέγονται μεταξύ των σημαντικότερων δημοσίων υπηρεσιών. Αναφέρομαι προφανώς στο νερό.
<P>
Από αυτήν την άποψη, η ανακοίνωση της Επιτροπής χαρακτηρίζεται από θέσεις οι οποίες δημιουργούν τον κίνδυνο καθυστέρησης της επανέναρξης του διαλόγου. Αναφέρομαι, για παράδειγμα, στην πολύ αυστηρή κριτική του συστήματος των προτιμήσεων ή του συστήματος της ειδικής και διαφοροποιημένης μεταχείρισης. Το 2004 δεν πρέπει να είναι ένα έτος που θα ξεχαστεί. Είμαι ευτυχής που έχετε ξεκινήσει περιοδείες σε διάφορες χώρες για την ανανέωση του διαλόγου με τις χώρες των ομάδων G20 και G90. Αυτή η συμπεριφορά έρχεται σε πλήρη αντίφαση με την ομιλία σας στο Κανκούν, την οποία ορισμένες από αυτές τις χώρες θεώρησαν πολύ περιφρονητική. Πρέπει να θεσπίσουμε μια νέα ημερήσια διάταξη· πρέπει να οικοδομήσουμε εκ νέου την εμπιστοσύνη για την ημερήσια διάταξη της Ντόχα –αλλά μια βελτιωμένη ημερήσια διάταξη της Ντόχα– και για μια ενδελεχή μεταρρύθμιση του ΠΟΕ, του τρόπου λειτουργίας του, των κανόνων και των δογμάτων του, έτσι ώστε ο εν λόγω οργανισμός να τεθεί πραγματικά στην υπηρεσία της ανάπτυξης για όλους. Επομένως, πρέπει να εξισορροπήσουμε αυτό το διεθνές σύστημα εμπορικών συναλλαγών και να πάψουμε να θεωρούμε την ελευθέρωση και τις ελεύθερες συναλλαγές ως μόνες μας προτεραιότητες, καθόσον δεν μπορούν παρά να είναι άδικες όταν οι διάφοροι παράγοντες είναι τόσο πολύ διαφορετικοί μεταξύ τους. 
<SPEAKER ID="63" LANGUAGE="NL" NAME="De Clercq (ELDR )." AFFILIATION="">
<P>
   – Κύριε Πρόεδρε, είναι γνωστό τοις πάσι ότι η τελευταία υπουργική διάσκεψη, στο Κανκούν, δυστυχώς, κατέληξε σε αποτυχία. Είναι θετικό, επομένως, το γεγονός ότι η Ευρωπαϊκή Επιτροπή προτίθεται τώρα να αναλάβει εκ νέου δράση προκειμένου να επαναληφθούν οι διαπραγματεύσεις. Ο προτεινόμενος αναπτυξιακός γύρος δεν πρέπει να αποτύχει· πρέπει να οδηγηθεί σε ευτυχή κατάληξη. Εξάλλου, τα όσα διακυβεύονται είναι πολύ σημαντικά. Υπάρχει ο ενδεχόμενος κίνδυνος πλήρους υπονόμευσης του Παγκοσμίου Οργανισμού Εμπορίου και του πολυμερούς συστήματος εμπορικών συναλλαγών. Οι διμερείς και περιφερειακές εμπορικές συμφωνίες δεν αποτελούν βιώσιμη εναλλακτική λύση σε έναν όλο και περισσότερο διεθνοποιημένο κόσμο, και σε ένα σύστημα το οποίο έχει συμβάλει στην επίτευξη σταθερής και διαρκούς οικονομικής ανάπτυξης σχεδόν επί 55 συναπτά έτη. Επομένως, είναι καιρός οι ευπρόσδεκτες επί της ουσίας συζητήσεις να συμπληρωθούν με βελτιώσεις στις μεθόδους εργασίας του ΠΟΕ.
<P>
Η διαπραγμάτευση και η λήψη αποφάσεων με συναίνεση σε ένα φόρουμ 148 μελών απαιτούν σύγχρονες διαδικασίες, απλές και αποδοτικές, αλλά, επί του παρόντος, αυτό δεν ισχύει σε καμία περίπτωση για τις διαδικασίες του ΠΟΕ. Διατηρώ τη σταθερή πεποίθηση ότι ο ΠΟΕ είναι πιο αναγκαίος από ποτέ, καθόσον, ιδίως όσον αφορά την Ευρωπαϊκή Ένωση, η περαιτέρω ελευθέρωση του παγκοσμίου εμπορίου και η άρση των εμπορικών φραγμών αποτελούν στοιχεία καίριας σημασίας για την επίτευξη αυξημένης οικονομικής ανάπτυξης και απασχόλησης. 
<SPEAKER ID="64" LANGUAGE="DE" NAME="Markov (GUE/NGL )." AFFILIATION="(Χειροκροτήματα)">
<P>
Τρίτον, πρέπει να σταματήσει η διαπραγμάτευση της GATS, που θα οδηγήσει σε κύκλους μαζικής ελευθέρωσης τομέων της κρατικής παροχής υπηρεσιών κοινής ωφελείας που μέχρι τώρα έχουν μείνει ανέπαφοι. Και εδώ πρέπει η Επιτροπή, αντί να εξαγγέλλει νέους γύρους ελευθέρωσης, να ασχοληθεί με την αξιολόγηση των μέχρι τώρα αποτελεσμάτων. Και σας λέω από τώρα ότι ο απολογισμός δεν θα είναι θετικός ούτε ως προς την ποιότητα ούτε ως προς την ασφάλεια της παροχής και τη σταθερότητα των τιμών.
<P>
Πέμπτον, πρέπει να εξεταστούν ο τρόπος λειτουργίας και οι δομές του ΠΟΕ. Ζητάμε τον εκδημοκρατισμό του ΠΟΕ, διαφάνεια σε όλες τις διαπραγματεύσεις, ισότιμη μεταχείριση όλων των μελών του ΠΟΕ και αναθεώρηση της διαδικασίας διαιτησίας και ιδίως τη δέσμευση του ΠΟΕ με διεθνείς συνθήκες του ΟΗΕ και της ILO.
<SPEAKER ID="65" LANGUAGE="FR" NAME="Souchet (NI )." AFFILIATION="">
<SPEAKER ID="66" LANGUAGE="" NAME="Πρόεδρος." AFFILIATION="">
<SPEAKER ID="67" LANGUAGE="" NAME="" AFFILIATION="Αντιπροέδρου">
<P>
- Κυρίες και κύριοι, πριν ξεκινήσουμε την ψηφοφορία δίνω τον λόγο στον κ. Zappalà για μια πρόταση σχετικά με ένα θέμα που δεν λύσαμε στην αρχή της χθεσινής συνεδρίασης, και συγκεκριμένα πότε θα ψηφίσουμε επί της εκθέσεώς του: την Πέμπτη, εδώ στο Στρασβούργο, ή στην περίοδο συνόδου των Βρυξελλών, λαμβάνοντας, ωστόσο, υπόψη ότι σε κάθε περίπτωση το πρόγραμμα των εργασιών μας προβλέπει για την Πέμπτη το πρωί τη συζήτηση επί του θέματος αυτού. 
<SPEAKER ID="68" LANGUAGE="IT" NAME="Zappalà (PPE-DE )," AFFILIATION="εισηγητής">
<P>
   Κύριε Πρόεδρε, εμείς –και κατά συνέπεια εγώ προσωπικά, ως εισηγητής– συμφωνούμε με την αίτηση της Ομάδας του Κόμματος των Ευρωπαίων Σοσιαλιστών, να διεξαγάγουμε, ει δυνατόν, τη συζήτηση την Πέμπτη το πρωί στις 10.00 και να αναβάλουμε την ψηφοφορία –η οποία ήταν καθοριστική σε πρώτη ανάγνωση– για την επόμενη σύνοδο, ήτοι για την περίοδο συνόδου των Βρυξελλών στο τέλος του μήνα. 
<SPEAKER ID="69" LANGUAGE="" NAME="" AFFILIATION="(Το Σώμα αποφασίζει την αναβολή της ψηφοφορίας)">
<SPEAKER ID="70" LANGUAGE="" NAME="" AFFILIATION="(Το Σώμα εγκρίνει την πρόταση)">
<SPEAKER ID="71" LANGUAGE="FR" NAME="Roure (PSE )," AFFILIATION="εισηγήτρια">
<SPEAKER ID="72" LANGUAGE="" NAME="" AFFILIATION="(Το Σώμα εγκρίνει τις προτάσεις)">
<SPEAKER ID="73" LANGUAGE="" NAME="" AFFILIATION="(Το Σώμα εγκρίνει το νομοθετικό ψήφισμα)">
<SPEAKER ID="74" LANGUAGE="FI" NAME="Pesälä (ELDR )," AFFILIATION="εισηγητής">
<SPEAKER ID="75" LANGUAGE="" NAME="" AFFILIATION="(Το Σώμα εγκρίνει το ψήφισμα)">
<SPEAKER ID="76" LANGUAGE="DE" NAME="Breyer (Verts/ALE )," AFFILIATION="εισηγήτρια">
<P>
    Κύριε Πρόεδρε, δυστυχώς άργησα να αντιδράσω. Θέλω να αφαιρεθεί το όνομά μου από την έκθεση Breyer, διότι η απόφαση της πλειοψηφίας του Κοινοβουλίου να στηρίξει και πυρηνικούς σταθμούς υπό κατασκευήν μέσα και έξω από την ΕΕ είναι διαμετρικά αντίθετη με τη δική μου θέση. Ως εκ τούτου, θα ήθελα να σας παρακαλέσω να σημειωθεί στα πρακτικά ότι θέλω να παραιτηθώ ως εισηγήτρια αυτής της έκθεσης. 
<SPEAKER ID="77" LANGUAGE="" NAME="Πρόεδρος." AFFILIATION="ΑΙΤΙΟΛΟΓΗΣΕΙΣ ΨΗΦΟΥ">
<P>
   Κυρία Breyer, συνήθως ο εισηγητής προβαίνει σε αυτήν την αιτιολόγηση πριν από την τελική ψηφοφορία, αλλά κατανοώ ότι ίσως προχωρήσαμε πολύ γρήγορα στις διαδικασίες της ψηφοφορίας. Η αιτιολόγησή σας θα τεθεί βεβαίως στα πρακτικά.
<SPEAKER ID="78" LANGUAGE="PT" NAME="Ribeiro e Castro (UEN )," AFFILIATION="γραπτώς">
<SPEAKER ID="79" LANGUAGE="" NAME="" AFFILIATION="">
<SPEAKER ID="80" LANGUAGE="PT" NAME="Piscarreta (PPE-DE )," AFFILIATION="γραπτώς">
<P>
   . – Οι παράνομες και χωρίς ρυθμίσεις και υποβολή εκθέσεων αλιευτικές δραστηριότητες (IUU) αποτελούν μια ιδιαιτέρως καταστροφική πρακτική, έναν τρόπο αλιείας ο οποίος βλάπτει τη διατήρηση και τη βιώσιμη διαχείριση των αλιευτικών αποθεμάτων. Η αλιεία τόνου είναι μια από τις μορφές αλιείας που επηρεάζονται περισσότερο από αυτές τις παράνομες πρακτικές. Πρέπει δε να προστεθεί ότι οι κοινοτικοί στόλοι είναι από τους μεγαλύτερους που εκμεταλλεύονται αυτά τα αποθέματα. Σε αυτό το πλαίσιο, η ΕΕ έχει διαδραματίσει κορυφαίο ρόλο στην καταπολέμηση αυτού του τύπου αλιείας, συγκεκριμένα με τον αγώνα εναντίον των σημαιών ευκαιρίας. Ωστόσο, αυτά τα μέτρα αποδεικνύονται σαφώς ανεπαρκή.
<P>
Συγχαίρω την κ. McKenna γι’ αυτήν την έκθεση, η οποία, όταν εφαρμοστεί, θα μπορούσε ουσιαστικά να λύσει προβλήματα τα οποία είναι σε όλους μας γνωστά, ακόμη και όταν δυσκολευόμαστε να τα αντιμετωπίσουμε. 
<SPEAKER ID="81" LANGUAGE="PT" NAME="Ribeiro e Castro (UEN )," AFFILIATION="γραπτώς">
<SPEAKER ID="82" LANGUAGE="" NAME="" AFFILIATION="">
<SPEAKER ID="83" LANGUAGE="PT" NAME="Coelho (PPE-DE )," AFFILIATION="γραπτώς">
<P>
   . – Στηρίζω αυτήν την άριστη έκθεση του κ. Pirker, στην οποία προτείνεται η αναδιαμόρφωση της κοινής δράσης του 1997, αποσκοπώντας στην ταχύτερη και αποτελεσματικότερη καταπολέμηση των νέων συνθετικών ναρκωτικών.
<P>
Ελπίζουμε ότι η κοινή δράση δεν περιορίζεται στο να λειτουργήσει απλώς ως μηχανισμός ταχείας αντιμετώπισης, αλλά θα χρησιμεύσει επίσης, στο μέλλον, στον μακροπρόθεσμο έλεγχο των συνθετικών ουσιών μέσω της συνεχούς ανταλλαγής πληροφοριών μεταξύ των κρατών μελών, της Europol και του ΕΚΠΝΤ. 
<SPEAKER ID="84" LANGUAGE="PT" NAME="Figueiredo (GUE/NGL )," AFFILIATION="γραπτώς">
<SPEAKER ID="85" LANGUAGE="PT" NAME="Ribeiro e Castro (UEN )," AFFILIATION="γραπτώς">
<P>
   . – Η πρόταση της Επιτροπής αποσκοπεί στον εκσυγχρονισμό, την ενίσχυση και την επέκταση του πεδίου εφαρμογής της κοινής δράσης του Ιουνίου του 1997, στους τομείς της ανταλλαγής πληροφοριών, της αξιολόγησης των κινδύνων και του ελέγχου των νέων συνθετικών ναρκωτικών με τη συνεργασία της Europol και του Ευρωπαϊκού Κέντρου Παρακολούθησης Ναρκωτικών και Τοξικομανίας (ΕΚΠΝΤ).
<SPEAKER ID="86" LANGUAGE="" NAME="" AFFILIATION="">
<SPEAKER ID="87" LANGUAGE="PT" NAME="Coelho (PPE-DE )," AFFILIATION="γραπτώς">
<SPEAKER ID="88" LANGUAGE="PT" NAME="Figueiredo (GUE/NGL )," AFFILIATION="γραπτώς">
<SPEAKER ID="89" LANGUAGE="EN" NAME="Kirkhope (PPE-DE )," AFFILIATION="γραπτώς">
<SPEAKER ID="90" LANGUAGE="PT" NAME="Ribeiro e Castro (UEN )," AFFILIATION="γραπτώς">
<P>
Πρέπει να σημειωθεί σε αυτό το πλαίσιο ότι προβλέπονται και μέτρα βοηθείας, τόσο νομικής όσο και υλικής, στα θύματα της εμπορίας. Έτσι, το άρθρο 6 επιβάλλει στα κράτη συμβαλλόμενα μέρη να μεριμνούν όχι μόνο για την παροχή πληροφοριών για τις δικαστικές και διοικητικές διαδικασίες που εφαρμόζονται, αλλά επίσης για τη λήψη μέτρων, ώστε να διασφαλίζεται η φυσική και ψυχολογική αποκατάσταση των θυμάτων της εμπορίας.
<SPEAKER ID="91" LANGUAGE="" NAME="" AFFILIATION="">
<SPEAKER ID="92" LANGUAGE="PT" NAME="Coelho (PPE-DE )," AFFILIATION="γραπτώς">
<P>
   . – Στηρίζω αυτήν την πρωτοβουλία και τονίζω την επείγουσα ανάγκη να εγκριθεί μια σειρά κανονισμών σχετικά με την προστασία του περιβάλλοντος μέσω του ποινικού δικαίου. Έχουν συμβεί πολλές περιβαλλοντικές καταστροφές, όπως η πρόσφατη βύθιση του πετρελαιοφόρου Prestige, στα ανοικτά των ακτών της Γαλικίας. Πρέπει να ληφθούν τα αναγκαία μέτρα για την αντιμετώπιση της ρύπανσης από πλοία, προκειμένου να αποτραπεί η επανάληψη καταστροφών αυτού του είδους.
<SPEAKER ID="93" LANGUAGE="EN" NAME="Kirkhope (PPE-DE )," AFFILIATION="γραπτώς">
<SPEAKER ID="94" LANGUAGE="PT" NAME="Queiró (UEN )," AFFILIATION="γραπτώς">
<P>
   . – Υπό το πρίσμα της καταστροφής που προκάλεσε η καταστροφή του πετρελαιοφόρου Prestige και της πρότασης την οποία ενέκρινε το παρόν Σώμα, κατόπιν πρωτοβουλίας του υποφαινομένου, για τη δημιουργία ενός κοινοτικού προγράμματος το οποίο θα στοχεύει αποκλειστικά στην ανάπτυξη μηχανισμών προστασίας των εξωτερικών συνόρων της ΕΕ, ειδικότερα των θαλασσίων της συνόρων, παρακολούθησα αυτήν τη συζήτηση με μεγάλο ενδιαφέρον.
<P>
Επομένως, υπερψήφισα τις εκθέσεις σχετικά με την ασφάλεια στη θάλασσα, με εξαίρεση την έκθεση Pex, δεδομένου ότι δεν συμφωνώ με την πρόταση του εισηγητή για τη δημιουργία μιας ευρωπαϊκής ακτοφυλακής.
<SPEAKER ID="95" LANGUAGE="" NAME="" AFFILIATION="">
<SPEAKER ID="96" LANGUAGE="SV" NAME="Andersson, Färm, Hedkvist Petersen, Karlsson, Sandberg-Fries και Theorin (PSE )," AFFILIATION="γραπτώς">
<P>
   . – Όσον αφορά την τροπολογία αριθ. 22, θεωρούμε ότι είναι εξαιρετικά σημαντικό να ληφθούν μέτρα κατά των παραβάσεων της περιβαλλοντικής νομοθεσίας στη θάλασσα. Χαιρετίζουμε την ενίσχυση της ευρωπαϊκής συνεργασίας μεταξύ των εθνικών ακτοφυλακών όσον αφορά τις κοινές επιχειρήσεις, τον κοινό προγραμματισμό και την ανάπτυξη ικανοτήτων. Επομένως, δεν θεωρούμε ότι υπάρχει οποιαδήποτε ανάγκη δημιουργίας ενός νέου, παράλληλου οργανισμού σε ευρωπαϊκό επίπεδο. Αναμένουμε δε με ενδιαφέρον το έργο του Ευρωπαϊκού Οργανισμού για την Ασφάλεια στη Ναυτιλία. 
<SPEAKER ID="97" LANGUAGE="FR" NAME="Esclopé (EDD )," AFFILIATION="γραπτώς">
<P>
   . – Υπερψήφισα την έκθεση Pex, η οποία αποτελεί ένα τεράστιο βήμα στην προσπάθεια ενίσχυσης της ασφάλειας στη θάλασσα.
<P>
Πρέπει μήπως να σας υπενθυμίσω ότι κάθε έτος πάνω από 6 εκατ. τόνοι αποβλήτων απορρίπτονται εσκεμμένα στη θάλασσα;
<SPEAKER ID="98" LANGUAGE="PT" NAME="Figueiredo (GUE/NGL )," AFFILIATION="γραπτώς">
<P>
   . – Η προκειμένη έκθεση αποτελεί τμήμα της δέσμης προτάσεων σχετικά με την ασφάλεια στη θάλασσα, η οποία προέκυψε μετά την καταστροφή του πετρελαιοφόρου Prestige. Πρέπει να σημειωθεί ότι η ρύπανση της θάλασσας από τα πετρελαιοφόρα δεν συμβαίνει μόνον εξαιτίας ατυχημάτων· προκαλείται επίσης από τις παράνομες απορρίψεις. Για τον λόγο αυτόν, η πρόταση αποσκοπεί στην ενσωμάτωση στο κοινοτικό δίκαιο των υφιστάμενων διεθνών κανόνων οι οποίοι διέπουν τις απορρίψεις –όπως η Διεθνής Σύμβαση για την πρόληψη της ρύπανσης από πλοία (MARPOL)– και στην παροχή οδηγιών σχετικά με το είδος των ποινικών κυρώσεων που πρέπει να επιβάλλονται. Δεν πρέπει να λησμονούμε, ωστόσο, ότι αυτόν τον αγώνα δεν θα τον κερδίσουμε μόνο μέσω της θέσπισης περαιτέρω νομοθεσίας· η νομοθεσία αυτή πρέπει να εφαρμόζεται και να ελέγχεται αποτελεσματικά, πράγμα που συνεπάγεται και χρήση των αντίστοιχων μέσων.
<P>
Απορρίπτω την πρόταση δημιουργίας μιας ευρωπαϊκής ακτοφυλακής (τροπολογία αριθ. 6), όχι μόνο λόγω των ζητημάτων εθνικής κυριαρχίας που εγείρει, αλλά και επειδή δεν αποτελεί τη βέλτιστη λύση για την εξασφάλιση της συμμόρφωσης με τους νόμους και τους ελέγχους, ούτε επιλύει το θεμελιώδες ζήτημα των πόρων. Η εν λόγω πρόταση περιλαμβάνει, συνεπώς, ευρύτερες ιδέες από την απλή καταπολέμηση της ρύπανσης. Το ζητούμενο είναι η αποτελεσματική συνεργασία και ανταλλαγή πληροφοριών μεταξύ των διαφόρων εθνικών σωμάτων ακτοφυλακής και η διασφάλιση ότι όλα τα κράτη μέλη θα προσφέρουν την αναγκαία χρηματοδότηση των πόρων που χρησιμοποιούνται για τον έλεγχο και την καταπολέμηση της θαλάσσιας ρύπανσης – και επ’ αυτού ο κοινοτικός προϋπολογισμός θα μπορούσε να συνεισφέρει σημαντικά. 
<SPEAKER ID="99" LANGUAGE="EN" NAME="Foster (PPE-DE )," AFFILIATION="γραπτώς">
<P>
Το Ηνωμένο Βασίλειο έχει ήδη θεσπίσει ποινικές κυρώσεις για τις παράνομες απορρίψεις, όπως ορίζεται στη Σύμβαση MARPOL, και επομένως, τα θέματα που σχετίζονται με το ποινικό δίκαιο πρέπει να υπάγονται στην αρμοδιότητα του κράτους μέλους και όχι της Κοινότητας.
<SPEAKER ID="100" LANGUAGE="PT" NAME="Queiró (UEN )," AFFILIATION="γραπτώς">
<P>
   . – Υπό το πρίσμα της καταστροφής που προκάλεσε η καταστροφή του πετρελαιοφόρου Prestige και της πρότασης την οποία ενέκρινε το παρόν Σώμα, κατόπιν πρωτοβουλίας του υποφαινομένου, για τη δημιουργία ενός κοινοτικού προγράμματος το οποίο θα στοχεύει αποκλειστικά στην ανάπτυξη μηχανισμών προστασίας των εξωτερικών συνόρων της ΕΕ, ειδικότερα των θαλασσίων της συνόρων, παρακολούθησα αυτήν τη συζήτηση με μεγάλο ενδιαφέρον.
<P>
Επομένως, υπερψήφισα τις εκθέσεις σχετικά με την ασφάλεια στη θάλασσα, με εξαίρεση την έκθεση Pex, δεδομένου ότι δεν συμφωνώ με την πρόταση του εισηγητή για τη δημιουργία μιας ευρωπαϊκής ακτοφυλακής.
<SPEAKER ID="101" LANGUAGE="PT" NAME="Ribeiro e Castro (UEN )," AFFILIATION="γραπτώς">
<P>
   . – Λαμβάνοντας υπόψη τις επιπτώσεις της οικολογικής καταστροφής που προκάλεσε η βύθιση του πετρελαιοφόρου Prestige τον Νοέμβριο του 2002, φρονώ ότι οι τραγικές ζημίες που προκαλούν οι παράνομες απορρίψεις πετρελαίου ή άλλων επιβλαβών υγρών, θέτουν σε κίνδυνο τις κοινωνίες και το περιβάλλον και πρέπει, συνεπώς, να υπόκεινται σε ποινικές κυρώσεις.
<P>
Από αυστηρά νομική άποψη, ωστόσο, φρονώ ότι αυτή η κατάσταση δεν είναι καθόλου απλή, δεδομένου ότι η προτεινόμενη οδηγία βασίζεται στο άρθρο 80 σχετικά με τις μεταφορές, αν και αφορά επίσης τον ορισμό ποινικού εγκλήματος. Είναι, επομένως, εύλογο να αμφισβητηθεί η καταλληλότητα της διαδικασίας.
<SPEAKER ID="102" LANGUAGE="SV" NAME="Sacrédeus (PPE-DE )," AFFILIATION="γραπτώς">
<P>
Για τον λόγο αυτόν, καταψήφισα τις τροπολογίες αριθ. 6 και 22, οι οποίες, εντούτοις, υιοθετήθηκαν (λαμβάνοντας, αντιστοίχως, 382 ψήφους υπέρ, 82 κατά και 20 αποχές και 392 ψήφους υπέρ, 71 κατά και 33 αποχές). 
<SPEAKER ID="103" LANGUAGE="" NAME="" AFFILIATION="">
<SPEAKER ID="104" LANGUAGE="EN" NAME="Hudghton (Verts/ALE )." AFFILIATION="">
<P>
    Κύριε Πρόεδρε, όσον αφορά την έκθεση του κ. Poignant, καταψήφισα την ιδέα ότι όλα τα πλοία που έχουν νηολογηθεί σε κάποιο κράτος μέλος της ΕΕ πρέπει να φέρουν πάντα τη σημαία της ΕΕ. Η ποικιλομορφία της Ευρωπαϊκής Ένωσης είναι κάτι το οποίο πρέπει να εξυμνούμε και όχι να περιορίζουμε. Προσβλέπω στην ημέρα που μια ανεξάρτητη Σκωτία θα έχει τη σημαία της στα πλοία της και σε πολλά άλλα μέρη, επιλέγοντας εάν και πότε χρειάζεται να φέρει δίπλα σε αυτήν και τη σημαία της ΕΕ. Δεν πιστεύω ότι στη συγκεκριμένη περίσταση κάτι τέτοιο είναι ενδεδειγμένο, αναγκαίο ή επιθυμητό. 
<SPEAKER ID="105" LANGUAGE="EN" NAME="Foster (PPE-DE )," AFFILIATION="γραπτώς">
<SPEAKER ID="106" LANGUAGE="FR" NAME="Krivine και Vachetta (GUE/NGL )," AFFILIATION="γραπτώς">
<P>
Τα δύο εν λόγω νησιωτικά κράτη πρέπει οπωσδήποτε να βελτιώσουν τα ηθικά πρότυπα των σημαιών τους, οι οποίες είναι πραγματικές σημαίες ευκαιρίας στην υπηρεσία των “ταραξιών της θάλασσας”. Πρέπει, όμως, να καταγγείλουμε επίσης χώρες οι οποίες, όπως η Γαλλία, έχουν δημιουργήσει μια “δεύτερη σημαία”. Οι γάλλοι πλοιοκτήτες τώρα χρησιμοποιούν μόνο τη σημαία των γαλλικών νοτίων και ανταρκτικών εδαφών. Τα πλοία τους εγγράφονται στα νηολόγια της Γαλλίας (γεγονός που τους καθιστά επιλέξιμους για τις σχετικές ενισχύσεις και επιχορηγήσεις), αλλά έως και 65% των πληρωμάτων τους είναι άτομα ξένης υπηκοότητας. Οι συνθήκες αμοιβής και εργασίας τους, καθώς και οι συνθήκες διαβίωσής τους εξαρτώνται προφανώς από τη χώρα προέλευσής τους και δεν έχουν καμία σχέση με τα προσόντα τους. Αυτή η εκμετάλλευση σημαίνει ότι αποκομίζονται τεράστια κέρδη εις βάρος της αξιοπρέπειας, των δικαιωμάτων, της υγείας και ορισμένες φορές ακόμη και της ζωής των μελών των πληρωμάτων που προέρχονται κυρίως από τις φτωχότερες χώρες του πλανήτη. Αυτό είναι το πραγματικό σκάνδαλο του νηολογίου. 
<SPEAKER ID="107" LANGUAGE="PT" NAME="Queiró (UEN )," AFFILIATION="γραπτώς">
<P>
   . – Υπό το πρίσμα της καταστροφής που προκάλεσε η καταστροφή του πετρελαιοφόρου Prestige και της πρότασης την οποία ενέκρινε το παρόν Σώμα, κατόπιν πρωτοβουλίας του υποφαινομένου, για τη δημιουργία ενός κοινοτικού προγράμματος το οποίο θα στοχεύει αποκλειστικά στην ανάπτυξη μηχανισμών προστασίας των εξωτερικών συνόρων της ΕΕ, ειδικότερα των θαλασσίων της συνόρων, παρακολούθησα αυτήν τη συζήτηση με μεγάλο ενδιαφέρον.
<P>
Επομένως, υπερψήφισα τις εκθέσεις σχετικά με την ασφάλεια στη θάλασσα, με εξαίρεση την έκθεση Pex, δεδομένου ότι δεν συμφωνώ με την πρόταση του εισηγητή για τη δημιουργία μιας ευρωπαϊκής ακτοφυλακής.
<SPEAKER ID="108" LANGUAGE="PT" NAME="Ribeiro e Castro (UEN )," AFFILIATION="γραπτώς">
<P>
Αν και ο κανονισμός του 1991 πέτυχε τον στόχο του για μείωση των διοικητικών βαρών κατά τις μετανηολογήσεις μεταξύ κρατών μελών, ο εισηγητής, καθώς και η Ευρωπαϊκή Επιτροπή με την πρότασή της, δεν παρέβλεψαν την αδήριτη ανάγκη για ασφάλεια, η οποία επιβεβαιώθηκε με τραγικό τρόπο από την καταστροφή του πετρελαιοφόρου Prestige το 2002.
<SPEAKER ID="109" LANGUAGE="" NAME="" AFFILIATION="">
<SPEAKER ID="110" LANGUAGE="EN" NAME="Hudghton (Verts/ALE )." AFFILIATION="">
<SPEAKER ID="111" LANGUAGE="FR" NAME="Bordes, Cauquil και Laguiller (GUE/NGL )," AFFILIATION="γραπτώς">
<P>
   . – Στην έκθεση Vidal-Quadras Roca σχετικά με τη διαχείριση αναλωμένου πυρηνικού καυσίμου και ραδιενεργών αποβλήτων και στην έκθεση Seppänen σχετικά με την ασφάλεια των πυρηνικών εγκαταστάσεων, στηρίξαμε όλες τις τροπολογίες οι οποίες αποσκοπούσαν στην επιβολή των αυστηρότερων απαιτήσεων ασφαλείας στη λειτουργία των εγκαταστάσεων, καθώς και στην επεξεργασία και την αποθήκευση ραδιενεργών αποβλήτων.
<SPEAKER ID="112" LANGUAGE="PT" NAME="Figueiredo (GUE/NGL )," AFFILIATION="γραπτώς">
<SPEAKER ID="113" LANGUAGE="" NAME="Κόρακας (GUE/NGL )," AFFILIATION="γραπτώς">
<P>
    Τριάντα σχεδόν χρόνια μετά τη δημοσίευση της Οδηγίας της ΕΟΚ (1975) για τη διαχείριση των στερεών αποβλήτων, τα όργανα της ΕΕ αποφάσισαν να ασχοληθούν επιτέλους με το θέμα της διαχείρισης του αναλωμένου πυρηνικού καυσίμου και των ραδιενεργών αποβλήτων.
<SPEAKER ID="114" LANGUAGE="FR" NAME="Krivine και Vachetta (GUE/NGL )," AFFILIATION="γραπτώς">
<P>
Σε αυτό το πλαίσιο, η έκθεση Vidal-Quadras Roca, όπως έχει τροποποιηθεί, ομολογουμένως υποστηρίζει ότι συμβάλλει στη βελτίωση του ελέγχου των πυρηνικών αποβλήτων· παρουσιάζει, όμως, σοβαρές ελλείψεις σε δύο τομείς: διατηρεί τη δυνατότητα των κρατών να εξάγουν τα απόβλητά τους σε τρίτες χώρες (αν και προβλέπει ότι πρέπει να έχουν δώσει “προηγουμένως και αφού έχουν πλήρως ενημερωθεί, τη συγκατάθεσή τους”, γεγονός που αποτελεί βελτίωση) και υποστηρίζει την ταφή σε μεγάλα βάθη των ραδιενεργών αποβλήτων, πρακτική στην οποία αντιτίθενται έντονα οι κάτοικοι των γειτονικών περιοχών και πολλοί επιστήμονες.
<P>
Γι’ αυτό καταψηφίσαμε την εν λόγω έκθεση. Ο πυρηνικός τομέας επιβεβαιώνει ότι είναι απαγορευτικά δαπανηρός και ωφελείται από σκανδαλωδώς συμφέροντες όρους έναντι των τομέων που παράγουν “καθαρή” ενέργεια. Πρέπει να αντιστρέψουμε αυτόν τον τρόπο σκέψης. Συνεπώς, εκφράζουμε την αλληλεγγύη μας προς την κοινή διαδήλωση που μας καλεί να εγκαταλείψουμε την πυρηνική ενέργεια και η οποία θα πραγματοποιηθεί το Σάββατο 17 Ιανουαρίου στο Παρίσι. 
<SPEAKER ID="115" LANGUAGE="NL" NAME="Meijer (GUE/NGL )," AFFILIATION="γραπτώς">
<P>
   . – Όταν, στις δεκαετίες του ’50 και του ’60, τον περασμένο αιώνα, η πυρηνική σχάση προωθήθηκε ως ανεξάντλητη πηγή ενέργειας για το μέλλον, σχεδόν καθόλου δεν εξετάστηκε το θέμα των αποβλήτων. Η ραδιενεργός δράση αυτών των υλικών εξασθενεί μετά από μεγάλα χρονικά διαστήματα και μπορεί να διαρκέσει για δεκάδες χιλιάδες έτη σε χαμηλότερο επίπεδο. Αυτό το ανεπίλυτο πρόβλημα των αποβλήτων πρέπει να αποτελεί ικανό λόγο να απόσχουμε από κάθε περαιτέρω χρήση της πυρηνικής σχάσης. Αντ’ αυτού, κορυφώνονται οι πιέσεις για την αύξηση της υπόγειας ικανότητας αποθήκευσης αυτών των επικίνδυνων υλικών, παραδείγματος χάριν στα υπόγεια σπήλαια άλατος στην ολλανδική επαρχία Drenthe. Τον Ιούνιο του 2003, ζήτησα από την Ευρωπαϊκή Επιτροπή διευκρινίσεις σχετικά με το θέμα των σχεδίων να καταστεί υποχρεωτική για τα κράτη μέλη της ΕΕ μετά το 2018 η μόνιμη εναπόθεση των πλέον επικίνδυνων μορφών ραδιενεργών αποβλήτων σε γεωλογικούς σχηματισμούς. Σε απάντηση της ερώτησής μου, μου δηλώθηκε ότι μια μελέτη για την αξιολόγηση της λειτουργίας των συστημάτων ταφής σε γεωλογικούς σχηματισμούς είχε καταδείξει ότι όλες οι ευρωπαϊκές χώρες διαθέτουν κατάλληλο υπέδαφος, με τον αναγκαίο γι’ αυτόν τον σκοπό άργιλο, ή στρώματα άλατος ή κρυσταλλικών πετρωμάτων. Επιπλέον, φαίνεται τώρα να αφήνεται ανοικτό το ενδεχόμενο να αντιμετωπίζονται αυτά τα απόβλητα ως προϊόντα η κυκλοφορία των οποίων πρέπει να επιτραπεί στο σύνολο των κρατών μελών της ΕΕ χωρίς άδειες εισαγωγής, δυνάμει της ελεύθερης κυκλοφορίας των εμπορευμάτων. Δεδομένου ότι το Κοινοβούλιο δεν έχει την εξουσία να απαγορεύσει μια τέτοια απόφαση, ο μόνος τρόπος που απομένει για την καταπολέμηση των εισαγωγών είναι η προσφυγή στο Δικαστήριο των Ευρωπαϊκών Κοινοτήτων. Κατά την προσωπική μου άποψη, αυτός ο λόγος είναι επαρκής για την καταψήφιση του συνόλου της οδηγίας. 
<SPEAKER ID="116" LANGUAGE="PT" NAME="Queiró (UEN )," AFFILIATION="γραπτώς">
<SPEAKER ID="117" LANGUAGE="PT" NAME="Ribeiro e Castro (UEN )," AFFILIATION="γραπτώς">
<P>
   . – Όλα τα κράτη μέλη και οι υποψήφιες χώρες παράγουν ραδιενεργά απόβλητα, ενώ οι πιο ραδιοτοξικές μορφές αυτών των υλικών τοποθετούνται σήμερα σε εγκαταστάσεις πρόσκαιρης αποθήκευσης. Κανένα κράτος μέλος δεν έχει πρόσβαση σε εγκαταστάσεις μόνιμης αποθήκευσης, ενώ κανένα κράτος μέλος δεν σχεδιάζει τη δημιουργία τέτοιων εγκαταστάσεων. Επομένως, είναι αδήριτη η ανάγκη να προσφέρουμε λειτουργικές λύσεις. Ορθώς ο εισηγητής τάχθηκε υπέρ μιας διαδικασίας δύο σταδίων, η οποία θα ήταν πιο εφικτή και αποτελεσματική από ένα ενιαίο χρονοδιάγραμμα. Καταρχάς, κάθε κράτος μέλος οφείλει να υποβάλει έως τις 31 Δεκεμβρίου 2006 λεπτομερές πρόγραμμα για τη μακροπρόθεσμη διάθεση όλων των τύπων ραδιενεργών αποβλήτων στην επικράτειά του σύμφωνα με τα διεθνή πρότυπα. Μετά την υποβολή του προγράμματός του, κάθε κράτος μέλος οφείλει να ορίσει τις προθεσμίες εντός των οποίων θα θέσει σε εφαρμογή το πρόγραμμά του, να επιλέξει μια θέση, να δημιουργήσει τις εγκαταστάσεις διάθεσης και να ξεκινήσει τη λειτουργία της. Κατ’ αυτόν τον τρόπο, καθίσταται δυνατή η επίτευξη του δεδηλωμένου στόχου, διασφαλίζοντας την ευελιξία που απαιτείται για την αντιμετώπιση των διαφορετικών συνθηκών που επικρατούν στην ΕΕ σε αυτόν τον τομέα.
<SPEAKER ID="118" LANGUAGE="" NAME="" AFFILIATION="">
<SPEAKER ID="119" LANGUAGE="SV" NAME="Arvidsson, Cederschiöld, Grönfeldt Bergman και Stenmarck (PPE-DE )," AFFILIATION="γραπτώς">
<P>
   . – Εμείς, οι Μετριοπαθείς, αποδίδουμε ύψιστη προτεραιότητα στο βέλτιστο δυνατό επίπεδο ασφάλειας στον τομέα της πυρηνικής ενέργειας. Θεωρούμε ότι ο σουηδικός οργανισμός για την ασφάλεια, σε συνδυασμό με το έργο που επιτελούν ο Διεθνής Οργανισμός Ατομικής Ενέργειας (ΔΟΑΕ), η WENRA και άλλες υπάρχουσες οργανώσεις καλύπτουν πλήρως τις απαιτήσεις για τη θέσπιση κανονισμών ασφαλείας και τη συμμόρφωση προς αυτούς. Αμφιβάλλουμε, ωστόσο, ως προς το εάν η ΕΕ διαθέτει την αναγκαία αρμοδιότητα βάσει των συνθηκών για να αποφασίζει την έγκριση οδηγιών σχετικά με την ασφάλεια των πυρηνικών εγκαταστάσεων, τουλάχιστον όσον αφορά την έκθεση Seppänen.
<SPEAKER ID="120" LANGUAGE="PT" NAME="Figueiredo (GUE/NGL )," AFFILIATION="γραπτώς">
<SPEAKER ID="121" LANGUAGE="PT" NAME="Queiró (UEN )," AFFILIATION="γραπτώς">
<SPEAKER ID="122" LANGUAGE="PT" NAME="Ribeiro e Castro (UEN )," AFFILIATION="γραπτώς">
<SPEAKER ID="123" LANGUAGE="SV" NAME="Sacrédeus (PPE-DE )," AFFILIATION="γραπτώς">
<P>
   . – Επέλεξα να υπερψηφίσω την τροπολογία αριθ. 29 της Ομάδας των Πρασίνων/Ευρωπαϊκής Ελεύθερης Συμμαχίας, η οποία αποσκοπεί να αποσαφηνίσει και να καταστήσει πιο αυστηρή τη διατύπωση σχετικά με την προστασία του κοινού κατά τον χειρισμό των ραδιενεργών υλικών.
<P>
Επιπλέον, ψήφισα επίσης υπέρ της τροπολογίας αριθ. 30 για την αποφυγή των εμποδίων στον θεμιτό ανταγωνισμό στην αγορά ενέργειας μεταξύ της πυρηνικής ενέργειας και άλλων πηγών ενέργειας. 
<SPEAKER ID="124" LANGUAGE="" NAME="" AFFILIATION="">
<SPEAKER ID="125" LANGUAGE="PT" NAME="Figueiredo (GUE/NGL )," AFFILIATION="γραπτώς">
<P>
   . – Το ζήτημα που εξετάζουμε είναι εάν η απόφαση 77/270/Euratom, με την οποία εξουσιοδοτείται η Επιτροπή να εκδίδει δάνεια Ευρατόμ με στόχο να συμβάλει στη χρηματοδότηση σταθμών πυρηνικής ενέργειας, πρέπει να προσαρμοστεί για να αντιστοιχεί στις καταστάσεις που ισχύουν σε ορισμένες τρίτες χώρες οι οποίες πρόκειται να ενταχθούν στην ΕΕ, στις οποίες αυτού του είδους οι επενδύσεις έχουν σαφώς ιδιαίτερη σπουδαιότητα.
<P>
Δεν φαίνεται να υπάρχει χώρος για τεχνικού χαρακτήρα ζητήματα σχετικά με την πυρηνική ενέργεια σε αυτήν την πρόταση τροποποίησης. Το εάν η αρχή στην οποία βασίζονται αυτά τα δάνεια είναι ή όχι αποδεκτή είναι ένα άλλο θέμα. Αυτό, όμως, είναι ένα θέμα το οποίο θα προέκυπτε ανεξάρτητα από την υπό εξέταση τροποποίηση. Πρέπει να σημειωθεί ότι ο μηχανισμός των δανείων θεσπίστηκε το 1977 και τότε κάλυπτε μόνο τα κράτη μέλη. Τροποποιήθηκε το 1994, όταν προέκυψε το ζήτημα της συμβολής της ΕΕ στην ενθάρρυνση των βελτιώσεων στις συνθήκες ασφαλείας των πυρηνικών εγκαταστάσεων σε τρίτες χώρες, ειδικότερα των αντιδραστήρων σοβιετικής κατασκευής σε χώρες του πρώην Ανατολικού Συνασπισμού. 
<SPEAKER ID="126" LANGUAGE="EN" NAME="Fitzsimons (UEN )," AFFILIATION="γραπτώς">
<P>
Ως αντιπρόσωπος του λαού της ανατολικής ακτής της Ιρλανδίας, έχω πάντοτε επίγνωση της απειλής που ενέχουν για τους ψηφοφόρους μου και για το περιβάλλον μας οι πυρηνικές εγκαταστάσεις στην άλλη πλευρά της Θάλασσας της Ιρλανδίας, και ιδίως η απαρχαιωμένη, ετοιμόρροπη και επιρρεπής στα ατυχήματα μονάδα του Sellafield στην Cumbria.
<P>
Το Ινστιτούτο Ακτινοπροστασίας της Ιρλανδίας δήλωσε πρόσφατα ότι τα τελευταία δύο χρόνια έχει γίνει δυσκολότερη η απόκτηση πληροφοριών σχετικά με το Sellafield από τις βρετανικές αρχές. Αυτό σίγουρα δεν είναι ούτε καλή γειτονία ούτε αντικατοπτρίζει κάποιο κοινοτικό πνεύμα.
<SPEAKER ID="127" LANGUAGE="NL" NAME="Meijer (GUE/NGL )," AFFILIATION="γραπτώς">
<P>
   . – Οι ευρωαισιόδοξοι διακηρύσσουν συχνά ότι κατά τη δεκαετία του 1990 υπήρξε μια τεράστια αύξηση των αρμοδιοτήτων του Ευρωπαϊκού Κοινοβουλίου. Αυτό ισχύει όσον αφορά τον αριθμό των θεμάτων στα οποία ισχύει η συναπόφαση, αλλά όχι ως προς τις τελικές αποφάσεις. Σε μια κανονική κοινοβουλευτική δημοκρατία, το Κοινοβούλιο έχει το δικαίωμα πρωτοβουλίας, καθώς και τον τελευταίο λόγο σε θέματα νομοθεσίας, προϋπολογισμού και διαμόρφωσης συνασπισμών. Αυτή η πρόταση αποκαλύπτει σαφώς για μια ακόμη φορά το δημοκρατικό έλλειμμα στο εσωτερικό της Ευρωπαϊκής Ένωσης, τη στιγμή που η αύξηση του ανωτάτου ορίου για τα δάνεια Ευρατόμ, από 4 δισ. ευρώ σε 6 δισ. ευρώ, φαίνεται ότι δεν εμπίπτει στις αρμοδιότητες του Κοινοβουλίου, αλλά μόνο στις αρμοδιότητες του Συμβουλίου. Το πλέον θετικό στοιχείο αυτής της πρότασης είναι η επέκταση της δράσης για τη βελτίωση της πυρηνικής ασφάλειας πέρα από τα κράτη μέλη της ΕΕ, στη Ρωσία, την Ουκρανία και την Αρμενία. Εξακολουθούν να υπάρχουν διαφορές όσον αφορά τη μορφή που πρέπει να λάβει αυτή η δράση. Ορισμένοι επιθυμούν πιο σύγχρονους σταθμούς πυρηνικής ενέργειας, ενώ άλλοι επιθυμούν το οριστικό τους κλείσιμο. Συμφωνώ με την εισηγήτρια, την κ. Breyer, ότι ο σκοπός των δανείων για τη χρηματοδότηση των σταθμών πυρηνικής ενέργειας δεν πρέπει πλέον να είναι η επέκταση της χρήσης της πυρηνικής ενέργειας, αλλά η κατάργησή της. Η ψηφοφορία στην ειδική επιτροπή αντέστρεψε ουσιαστικά τον προσανατολισμό αυτής της έκθεσης· συνεπώς, και εγώ, όπως και η ίδια η εισηγήτρια, δεν μπορώ πλέον να την στηρίξω. 
<SPEAKER ID="128" LANGUAGE="FR" NAME="Pasqua (UEN )," AFFILIATION="γραπτώς">
<P>
   . – Ας ελπίσουμε ότι η έκπληξη με την οποία αντέδρασε το παρόν Κοινοβούλιο στην έκθεση Breyer δεν θα αποτελέσει απλώς τον οριστικό τερματισμό της δογματικής εκστρατείας των Aγιατολάχ της αντίθεσης στην πυρηνική ενέργεια, αλλά θα εγκαινιάσει επίσης μια περίοδο νηφάλιας σκέψης η οποία θα σηματοδοτεί μια πραγματική αλλαγή πλεύσης.
<SPEAKER ID="129" LANGUAGE="PT" NAME="Queiró (UEN )," AFFILIATION="γραπτώς">
<SPEAKER ID="130" LANGUAGE="PT" NAME="Ribeiro e Castro (UEN )," AFFILIATION="γραπτώς">
<P>
   . – Συμφωνώ με την προκειμένη πρόταση απόφασης. Επίσης, θεωρώ ότι η αύξηση των πιστώσεων πρέπει να κατευθύνεται πρωτίστως στη βελτίωση της ασφάλειας των υφιστάμενων αντιδραστήρων. Σε αντίθεση με την εισηγήτρια, ωστόσο, θεωρώ ότι αυτό δεν πρέπει να αποκλείει τα προγράμματα χρηματοδότησης που στοχεύουν στην ασφάλεια ή τη βελτίωση του υπάρχοντος εξοπλισμού. Αυτό ισχύει για το δάνειο Ευρατόμ το οποίο χρησιμοποιείται ενεργά για την ολοκλήρωση ενός αντιδραστήρα που έχει σχεδιαστεί και κατασκευάζεται στη Ρουμανία από καναδικές, γαλλικές, ιταλικές και αμερικανικές επιχειρήσεις – του Cernavoda 2.
<P>
Αντιτίθεμαι, επομένως, σε παρόμοια περιοριστικά μέτρα τα οποία στοχεύουν απλώς στον παροπλισμό εγκαταστάσεων. Όπως όλοι οι ευρωπαίοι πολίτες, ανησυχώ για την ασφάλεια των εγκαταστάσεων –ιδίως μετά τις κοινωνικοπολιτικές αλλαγές στην Ανατολική Ευρώπη μετά τον Νοέμβριο του 1989– και για τα τρέχοντα προγράμματα παροπλισμού. Η στήριξη αυτής της πρότασης απόφασης προκύπτει από αυτές τις ανησυχίες και από την αντίληψη ότι η οικονομική και κοινωνική συνοχή στην Ευρώπη πρέπει επίσης να συνεισφέρει πιο ενεργά στην αναζωογόνηση των οικονομιών πολλών εκ των χωρών στις οποίες βρίσκονται αυτές οι εγκαταστάσεις, κάτι στο οποίο ασφαλώς θα συμβάλει σημαντικά η ενεργειακή ασφάλεια και επάρκεια. 
<SPEAKER ID="131" LANGUAGE="SV" NAME="Sacrédeus (PPE-DE )," AFFILIATION="γραπτώς">
<P>
   . – Υπερψήφισα την τροπολογία αριθ. 19 της Ομάδας των Πρασίνων/Ευρωπαϊκής Ελεύθερης Συμμαχίας (η οποία καταψηφίστηκε με 235 ψήφους κατά, 71 ψήφους υπέρ και 11 αποχές). Στην εν λόγω τροπολογία υπογραμμίζεται ότι οι κάτοικοι των δυνητικά επηρεαζόμενων περιοχών στις όμορες χώρες πρέπει να έχουν τα ίδια δικαιώματα με τους πολίτες της χώρας στην οποία βρίσκεται η εγκατάσταση, για παράδειγμα σε περίπτωση δημοσίων διαβουλεύσεων για την προσφορά δανείων από τον κοινοτικό προϋπολογισμό. Είναι επείγουσα η ανάγκη να εφαρμοστεί στην πράξη η Σύμβαση ESPOO. 
<SPEAKER ID="132" LANGUAGE="" NAME="" AFFILIATION="">
<SPEAKER ID="133" LANGUAGE="DE" NAME="Flemming και Rübig (PPE-DE )," AFFILIATION="γραπτώς">
<SPEAKER ID="134" LANGUAGE="" NAME="" AFFILIATION="">
<SPEAKER ID="135" LANGUAGE="DA" NAME="Lund και Thorning-Schmidt (PSE )," AFFILIATION="γραπτώς">
<SPEAKER ID="136" LANGUAGE="" NAME="" AFFILIATION="">
<SPEAKER ID="137" LANGUAGE="PT" NAME="Ribeiro e Castro (UEN )," AFFILIATION="γραπτώς">
<SPEAKER ID="138" LANGUAGE="" NAME="" AFFILIATION="">
<SPEAKER ID="139" LANGUAGE="PT" NAME="Ribeiro e Castro (UEN )," AFFILIATION="γραπτώς">
<SPEAKER ID="140" LANGUAGE="" NAME="Πρόεδρος." AFFILIATION="Η συνεδρίαση διακόπτεται στις 12.40 και επαναλαμβάνεται στις 15.00">
<SPEAKER ID="141" LANGUAGE="" NAME="" AFFILIATION="Αντιπροέδρου">
<SPEAKER ID="142" LANGUAGE="" NAME="Πρόεδρος. –" AFFILIATION="">
<P>
   Η ημερήσια διάταξη προβλέπει τη συνέχεια της συζήτησης επί της δήλωσης της Επιτροπής σχετικά με τις προοπτικές του προγράμματος της Ντόχα μετά τη συνεδρίαση του Γενικού Συμβουλίου του Παγκοσμίου Οργανισμού Εμπορίου στις 15 Δεκεμβρίου 2003.(1) 
<SPEAKER ID="143" LANGUAGE="DE" NAME="Rübig (PPE-DE )." AFFILIATION="">
<P>
    Κύριε Πρόεδρε, Επίτροπε Fischler, Επίτροπε Lamy, κυρίες και κύριοι, το παγκόσμιο διεθνές εμπόριο διαδραματίζει σημαντικό ρόλο στη διασφάλιση και κυρίως στη δημιουργία νέων θέσεων εργασίας στην Ευρώπη. Μόλις τελείωσε ένας αναπτυξιακός κύκλος που είχε ως βασικό καθήκον να επιφέρει στις εισαγωγές στην Ευρώπη τις κατάλληλες αλλαγές. Οι εισαγωγές είναι κατά βάση μία πολύ καλή και σημαντική υποστήριξη της αναπτυξιακής βοήθειας. Από την άλλη, δεν πρέπει να παραβλέψουμε ότι είναι ανάγκη να ενθαρρυνθούν οι μικρές και μεσαίες επιχειρήσεις μας ώστε να κάνουν με τη σειρά τους εξαγωγές. Εν όψει της ισοτιμίας μεταξύ δολαρίου και ευρώ και του γεγονότος ότι η Κίνα έχει σήμερα δυναμικό αύξησης μεγαλύτερο του 8% ετησίως, πρέπει να εξετάσουμε πώς θα διατηρήσουμε στο μέλλον την ισορροπία του εμπορικού μας ισοζυγίου. Γι’ αυτό απαιτείται φυσικά ανταγωνιστικότητα στις παγκόσμιες αγορές. Θεωρώ ότι είναι καλό και σημαντικό για το μέλλον της Ευρώπης να αναλάβουμε εδώ κάποιον ηγετικό ρόλο, να οργανώνουμε τακτικές διασκέψεις στην Ευρώπη για να επιβεβαιώσουμε την δέσμευσή μας σε αυτό και να υποβάλουμε το συντομότερο δυνατόν στρατηγικές και στόχους με συγκεκριμένο χρονοδιάγραμμα.
<SPEAKER ID="144" LANGUAGE="DE" NAME="Mann, Erika (PSE )." AFFILIATION="">
<P>
    Κύριε Πρόεδρε, κυρίες και κύριοι, Επίτροπε Lamy, Επίτροπε Fischler, θα ήθελα να αναφερθώ σε δύο σύντομα σχόλια που έκαναν οι Επίτροποι σήμερα το πρωί.
<P>
Ο Επίτροπος Lamy είπε ότι αυτήν την στιγμή περνάμε τρόπον τινά από την τεχνική στην πολιτική φάση της διαπραγματευτικής διαδικασίας, εφόσον μάλιστα σε επίπεδο υπαλλήλων επιτεύχθηκε τον Δεκέμβριο ένα είδος συμφωνίας για το πώς θα συνεχιστούν οι διαπραγματεύσεις, αλλά δεν είναι ακόμη σαφές πώς θα μπορέσουν οι πολιτικοί ηγέτες των διαπραγματεύσεων να το μετατρέψουν αυτό σε ένα ενεργό χρονοδιάγραμμα εργασίας.
<P>
Το δεύτερο σχόλιο που μου φάνηκε επίσης πολύ ενδιαφέρον το έκανε ο Επίτροπος Fischler. Είπε τι θα κάνουμε και ύστερα επεσήμανε “όχι με οποιοδήποτε τίμημα”. Αυτό φυσικά είναι υπαινιγμός για την ευρωπαϊκή ατζέντα και για το ζήτημα του τρόπου με τον οποίο μπορούμε να περάσουμε τις ιδέες μας στις διαπραγματεύσεις του ΠΟΕ.
<P>
Ας μου επιτραπεί όμως να ρωτήσω τους δύο Επιτρόπους τι σημαίνει τελικά συγκεκριμένα αυτό. Ο επόμενος χρόνος θα είναι ένας δύσκολος χρόνος εκλογών, εσάς θα σας έχουμε κοντά μας μόνο το πρώτο εξάμηνο και ύστερα η κατάσταση θα γίνει κρίσιμη, γιατί –ας πούμε– δεν θα είσαστε πια εδώ. Δεν ξέρουμε ποιος θα έρθει. Παρόμοια είναι και η κατάσταση για την αμερικανική πλευρά –ούτε ο Bob Zoellick θα επιστρέψει– ενώ και από γεωστρατηγική άποψη η κατάσταση δεν είναι απλή, αν στρέψουμε το βλέμμα στην κατάσταση στην Ινδία, στην Κίνα και στη Βραζιλία. Γι’ αυτό ερωτώ και τους δυο σας: τι περιμένετε να συμβεί τώρα; Και πώς προετοιμάζεστε γι’ αυτό; Πώς είναι το πρόγραμμά σας για τον Ιανουάριο, τον Φεβρουάριο και τον Μάρτιο και πότε πιστεύετε ότι θα αρχίσει πραγματικά αυτή η πολιτική φάση;
<P>
Η δεύτερη ερώτηση είναι πού βρίσκεται τελικά το όριό μας. Πού θεωρούμε στ’ αλήθεια ότι βρίσκεται; Σε τι αφορά το “όχι με οποιοδήποτε τίμημα”; Πρόκειται για τα ζητήματα της Σιγκαπούρης; Δεν το πιστεύω. Πρόκειται για τη γεωργία; Ίσως, αλλά είδα το σχέδιο του εγγράφου εργασίας για την οργάνωση αγοράς της ζάχαρης. Κύριε Επίτροπε, θα υποβάλετε τελικό σχέδιο πριν από τη λήξη της θητείας σας; Βλέπετε πού βρίσκεται το δικό μας όριο; Νομίζω ότι εάν μάθουμε λίγο περισσότερα γι’ αυτό, θα μπορούμε ίσως να κατευθύνουμε κάπως πιο ενεργά τη διαδικασία που όλοι εσείς και εμείς θέλουμε. Σε αυτό το πλαίσιο επιτρέψτε μου να απευθύνω και την τελευταία μου ερώτηση προς τους δύο Επιτρόπους: πώς αξιολογείτε πραγματικά την τελευταία ενέργεια του Bob Zoellick; Άκουσα σύντομα σχόλια ότι μάλλον την αξιολογείτε θετικά θα μπορούσατε όμως να μας αναλύσετε πόσο θετικά; 
<SPEAKER ID="145" LANGUAGE="FR" NAME="Abitbol (EDD )." AFFILIATION="">
<P>
   – Κύριε Πρόεδρε, μεταξύ των πολλών αποτυχιών που σημάδεψαν την ιστορία της Ευρωπαϊκής Ένωσης το 2003 –η διάσταση στο θέμα του Ιράκ, η απόρριψη του ευρώ από τη Σουηδία, η απαξίωση του Σύμφωνου Σταθερότητας και το φιάσκο του σχεδίου Συντάγματος– η άτακτη υποχώρηση της Επιτροπής στο Κανκούν, την οποία συζητήσαμε πολύ πρόσφατα στο παρόν Σώμα, θα μπορούσε τελικά να θεωρηθεί γεγονός δευτερεύουσας σημασίας. Η συντριπτική πλειονότητα των χωρών και των λαών ήταν πραγματικά ευτυχείς με την κατάρρευση της διάσκεψης στο Κανκούν. Το γεγονός δεν έκανε τη γη να σταματήσει να κινείται, ενώ, επιπλέον, το ίδιο ισχύει και για τον κόσμο του εμπορίου.
<P>
Θα μπορούσαμε να αφήσουμε το ζήτημα ως έχει, διατηρώντας έτσι τον τρόπο ζωής μας, καθόσον περί αυτού πρόκειται – περί της απληστίας των πολυεθνικών αγορών. Υπολογίζαμε, όμως, χωρίς τη δυναμική στάση της Επιτροπής· χωρίς εσάς, Επίτροπε Lamy, και τη δυναμική σας, τρόπον τινά, στάση. Μάλιστα, αυτή η δυναμική στάση δεν οφείλεται επ’ ουδενί σε κάποια οικονομική ή κοινωνική ανάγκη –δεν ακούσαμε να θρηνεί κανείς για την αποτυχία στο Κανκούν– αλλά οφείλεται πραγματικά εξ ολοκλήρου στην επιθυμία σας να ασκήσετε και να υπερασπιστείτε το μονοπώλιο της Επιτροπής στην εκπροσώπηση της ΕΕ και τη διαπραγμάτευση εξ ονόματός της στον τομέα των διεθνών επιχειρήσεων και του εξωτερικού εμπορίου.
<SPEAKER ID="146" LANGUAGE="EN" NAME="Sturdy (PPE-DE )." AFFILIATION="Oxfam">
<P>
Πού κατευθυνόμαστε από τη νέα μας θέση; Η κ. Mann είπε, πολύ σωστά, ότι θα έχουμε νέους ανθρώπους, τόσο από την Αμερική όσο και από την Ευρωπαϊκή Ένωση. Πρέπει να εξασφαλίσουμε ότι οι άνθρωποι κατανοούν τη θέση στην οποία η Ευρωπαϊκή Ένωση έχει θέσει τον εαυτό της. Ο Επίτροπος Lamy είπε στην ομιλία του ότι προβήκαμε σε σωστές μεταρρυθμίσεις προκειμένου να προχωρήσουμε, και όντως έχει δίκιο. Ένας από τους λόγους για την αποτυχία της συζήτησης στο Κανκούν ήταν η χρήση και κατάχρησή της, για παράδειγμα από τις ΜΚΟ. Έχω δύο ανακοινώσεις τύπου, η μία από την και η άλλη από την , και η μία από αυτές δηλώνει ότι η G21 αρνήθηκε σήμερα να δεχτεί τα ευρωπαϊκά σχέδια για την επέκταση του ΠΟΕ και να πραγματοποιήσει νέες διαπραγματεύσεις για την ελευθέρωση των επενδύσεων. Ο κ. Rübig μίλησε για μικρές και μεσαίες επιχειρήσεις, για τα ίδια πράγματα που είναι απαραίτητα τόσο στην Ευρωπαϊκή Ένωση όσο και στις αναπτυσσόμενες χώρες προκειμένου να τις βοηθήσουμε· αυτές είναι η ραχοκοκκαλιά του μέλλοντός τους.
<P>
Η άλλη ανακοίνωση τύπου αναφέρει τον εκφοβισμό. Μπορώ να ρωτήσω το σεβάσμιο Σώμα αν οι δύο Επίτροποι μας μοιάζουν με ψευτοπαλίκαρα; Χρησιμοποιούν το βάρος της επιρροής τους προσπαθώντας να εκφοβίσουν τις αναδυόμενες δημοκρατίες και να τις εξαναγκάσουν στην υποταγή; Όχι, καθόλου. Πραγματοποιήσαμε μεταρρυθμίσεις. Ο Επίτροπος Fischler εργάστηκε σκληρά για την αναμόρφωση της κοινής γεωργικής πολιτικής. Αυτός είναι ο δρόμος για να προχωρήσουμε. Πρέπει να κάνουμε σαφές το μήνυμα: η Ευρωπαϊκή Ένωση είναι εκεί για να διαπραγματεύεται. Ο Επίτροπος Lamy προώθησε την πρωτοβουλία “όλα εκτός από όπλα” στις νέες προτάσεις που βοηθούν αυτές τις υπανάπτυκτες χώρες. Πρέπει να κάνουμε σαφή αυτά τα σημεία και να εξασφαλίσουμε ότι θα πραγματοποιήσουμε πολυμερείς συζητήσεις με την ανάμιξη της ΕΕ.
<SPEAKER ID="147" LANGUAGE="NL" NAME="Corbey (PSE )." AFFILIATION="">
<P>
   – Κύριε Πρόεδρε, στις 30 Αυγούστου του περασμένου έτους ελήφθη μια σημαντική απόφαση. Την παραμονή του Κανκούν, οι Ηνωμένες Πολιτείες, η ΕΕ και οι αναπτυσσόμενες χώρες συμφώνησαν στη συμπλήρωση των κενών της παραγράφου 6 της δήλωσης της Ντόχα, η οποία αφορά την παραγωγή φαρμάκων για αναπτυσσόμενες χώρες οι οποίες διέρχονται σοβαρές υγειονομικές κρίσεις. Η συμφωνία δεν είναι εξαιρετική, αλλά είναι μια αρχή, παρόλο που τώρα πρέπει να εξετάσουμε τον τρόπο υλοποίησής της. Εν τω μεταξύ, σταχυολογώ από τον Τύπο ότι οι Ηνωμένες Πολιτείες υπαναχωρούν από αυτήν τη συμφωνία. Γι’ αυτό τώρα είναι η κατάλληλη ευκαιρία για να λάβει κάποια πειστικά μέτρα η Ευρωπαϊκή Ένωση. Μέχρι στιγμής, ωστόσο, η Ευρωπαϊκή Ένωση επιδεικνύει ελάχιστη πρωτοβουλία. Πρόσφατα, κατά την αναθεώρηση της νομοθεσίας για τα φαρμακευτικά προϊόντα, χάθηκε μια ευκαιρία για την πρακτική υλοποίηση της απόφασης της 30ής Αυγούστου. Η Επιτροπή φαίνεται επίσης να υποστηρίζει την άποψη ότι το εν λόγω θέμα εντάσσεται στην κοινοτική και την εθνική νομοθεσία που διέπει τα διπλώματα ευρεσιτεχνίας, η οποία, όμως, είναι ανεπαρκής. Το κοινοτικό δίπλωμα ευρεσιτεχνίας εξακολουθεί να αποτελεί κάπως μακρινή προοπτική, ενώ δεν περιλαμβάνει τα ισχύοντα διπλώματα ευρεσιτεχνίας. Επιπλέον, το κοινοτικό δίπλωμα ευρεσιτεχνίας δεν επηρεάζει με κανέναν τρόπο την προστασία των δεδομένων.
<P>
Η υγειονομική κρίση στην Αφρική είναι ένα επείγον πρόβλημα. Τον περασμένο μήνα έγινε γνωστό ότι το AIDS προκάλεσε πέντε εκατομμύρια θύματα κατά τη διάρκεια του περασμένου έτους. Δεν μπορώ να κατανοήσω γιατί η ΕΕ δεν έχει επιδείξει μέχρι στιγμής τη διάθεση να πράξει αυτά στα οποία συμφώνησε η ΕΕ πριν από τη διάσκεψη στο Κανκούν.
<SPEAKER ID="148" LANGUAGE="IT" NAME="Fiori (PPE-DE )." AFFILIATION="">
<P>
Ως διαπραγματευτική τακτική, θα έδινα έμφαση στο επιχείρημα υπέρ του κοινοτικού συστήματος, για να διασφαλίζονται οι μηχανισμοί σταθερότητας της παγκόσμιας αγοράς, γνωρίζοντας ότι η σταθερότητα των παγκόσμιων τιμών είναι ένα πλεονέκτημα για όλα τα μέλη του Παγκόσμιου Οργανισμού Εμπορίου. Για τον σκοπό αυτόν και για να μην οδηγηθεί ο γεωργικός τομέας σε διαρθρωτική κρίση, επιμένω να μην υπερβούν τα αποτελέσματα των διαπραγματεύσεων στον ΠΟΕ να μην υπερβούν τις αποφάσεις που ελήφθησαν στο Βερολίνο στο πλαίσιο της Ατζέντας 2000 και να παραμείνει η στήριξη των τιμών και των αγορών θεμελιώδες στοιχείο της κοινής γεωργικής πολιτικής.
<SPEAKER ID="149" LANGUAGE="ES" NAME="Ayuso González (PPE-DE )." AFFILIATION="">
<P>
Η καλλιέργεια του βαμβακιού στην Ευρώπη, στην πραγματικότητα, αποτελεί μόνο το 1 % της παγκοσμίως καλλιεργούμενης επιφάνειας και το 15 % των ευρωπαϊκών αναγκών. Το υπόλοιπο 85 % εισάγεται κυρίως από πιο φτωχές χώρες, χωρίς δασμούς.
<P>
Θα ήθελα να με ακούσει ο Επίτροπος Lamy: κύριε Επίτροπε, πιστεύω ότι αυτή η στάση μπορεί να ερμηνευθεί μόνο ως ένας ελιγμός ή μια κίνηση προσέγγισης της Γαλλίας προς αυτές τις χώρες και τα ισχυρά συμφέροντα του γαλλικού κεφαλαίου στον αφρικανικό τομέα του βαμβακιού μέσω της γαλλικής εταιρείας για την ανάπτυξη των κλωστοϋφαντουργικών ινών και των θυγατρικών της στην Αφρική, με το γαλλικό κράτος ως τον κύριο μέτοχό της.
<P>
Τέλος, όσον αφορά την ευρωπαϊκή γεωργία γενικά, θα ήθελα να επισημάνω ότι ο στόχος που συμφωνήθηκε κατά τη σύνοδο της ομάδας των 20 είναι να επιτευχθεί συμφωνία σχετικά με την αποσύνδεση των ενισχύσεων από τις εξαγωγές, όπως και σημαντική μείωση των δασμών και των άμεσων ενισχύσεων που στρεβλώνουν την αγορά. Ωστόσο, κατά τα φαινόμενα, κύριε Lamy, στη συνάντησή σας με τις χώρες του της ομάδας των 20 στην Μπραζίλια, η Ευρωπαϊκή Ένωση δέχτηκε την απαίτηση να αναπροσδιορίσει τα κριτήρια σχετικά με το πράσινο ταμείο με ένα πιο περιοριστικό τρόπο. Θα ήθελα να επιβεβαιώσετε ή να διαψεύσετε αυτήν την πληροφορία διότι, κύριε Επίτροπε, το γεγονός ότι δεχτήκατε να το συζητήσετε προχωρεί πιο μακριά από την εντολή που είχατε λάβει, αλλά, κυρίως, επηρεάζει άμεσα τις ίδιες τις αρχές της μεταρρύθμισης της ΚΓΠ που εγκρίναμε πριν από έξι μήνες και όχι μόνο αυτής του βαμβακιού που συζητάμε εδώ.
<SPEAKER ID="150" LANGUAGE="FR" NAME="Hansenne (PPE-DE )." AFFILIATION="">
<SPEAKER ID="151" LANGUAGE="ES" NAME="Ferrer (PPE-DE )." AFFILIATION="">
<P>
    Κύριε Πρόεδρε, κύριοι Επίτροποι, ο Επίτροπος Lamy είπε σήμερα το πρωί ότι, για να γίνει ο κόσμος καλύτερος, χρειαζόμαστε την Ντόχα. Συμφωνώ απόλυτα με αυτήν τη δήλωση και επομένως, όπως ακριβώς εξέφρασα τη λύπη μου για την αποτυχία του Κανκούν τότε, πρέπει σήμερα να εκφράσω τη λύπη μου για την έλλειψη προόδου στη διάσκεψη της Γενεύης τον Δεκέμβριο, αναγνωρίζοντας ωστόσο ότι και μόνο το γεγονός της επανέναρξης των συζητήσεων είναι θετικό, μολονότι, όπως αναγνώρισε ο Πρόεδρος του Γενικού Συμβουλίου, αυτές οι συζητήσεις χρησίμευσαν μόνο για να έχουμε μια πιο σαφή άποψη των βασικών ζητημάτων και για να γνωρίσουμε τις δυσκολίες που πρόκειται να αντιμετωπίσουμε, όπως και για να επιβεβαιώσουμε, από την πλευρά των μελών του ΠΟΕ, την προσήλωση στο πρόγραμμα της Ντόχα και, κυρίως, στο πολυμερές σύστημα εμπορίου, γεγονός το οποίο, από μόνο του, είναι πολύ σημαντικό.
<P>
Έχει έρθει πλέον η στιγμή να δείξουμε ευελιξία στις θέσεις μας, ώστε να μπορέσουμε να περάσουμε από τα λόγια στα έργα και επιπλέον, να το κάνουμε με τον ρυθμό που απαιτεί το χρονοδιάγραμμα το οποίο καθορίστηκε στην Ντόχα. Επομένως, πιστεύω ότι πρέπει να ευχαριστήσουμε τους Επιτρόπους Lamy και Fischler για τις προσπάθειές τους να ανοίξουν διόδους διαλόγου με όλους και μεταξύ όλων, όπως και για το έργο που επιτελέστηκε με τον σαφή στόχο να σημειωθεί πρόοδος στο πρόγραμμα της Ντόχα χωρίς να ξεχάσουμε τα νόμιμα συμφέροντα της Ευρωπαϊκής Ένωσης.
<P>
Από αυτήν την άποψη, συμφωνώ απόλυτα με την ανάλυση και τις προτάσεις που περιέχονται στην ανακοίνωση της Επιτροπής, ιδιαίτερα όσον αφορά τους βιομηχανικούς δασμούς και την ανάγκη να επιτευχθούν ορισμένα επίπεδα δέσμευσης, ιδιαίτερα από τις ανερχόμενες χώρες, πολύ πιο υψηλά από εκείνα που προτείνονταν στο έγγραφο Debray και, εν πάση περιπτώσει, ισότιμα με εκείνα της Ευρωπαϊκής Ένωσης.
<P>
Θα ήθελα να κάνω μια τελευταία ερώτηση, κύριε Πρόεδρε. Σήμερα το πρωί, ο κ. Lamy αναφέρθηκε επίσης στην ανάγκη ευελιξίας της Ευρωπαϊκής Ένωσης σε περιβαλλοντικά θέματα. Θα ήθελα να τον ρωτήσω πόσο μακριά σκοπεύει να φτάσει αυτήν την ευελιξία, διότι δεν υπάρχει αμφιβολία ότι το υψηλό κόστος σε περιβαλλοντικά θέματα είναι μία από τις αιτίες της μεταφοράς πολλών κοινοτικών επιχειρήσεων, αλλά υπάρχει μόνο ένας πλανήτης Γη, και η νομοθεσία που απαιτείται προκειμένου να επιτευχθεί περιβαλλοντική ανάπτυξη σε παγκόσμιο επίπεδο πρέπει να είναι επίσης παγκόσμια. 
<SPEAKER ID="152" LANGUAGE="DE" NAME="Fischler," AFFILIATION="Επιτροπή">
<P>
    Κύριε Πρόεδρε, αξιότιμοι βουλευτές, κυρίες και κύριοι, θα είμαι σύντομος. Θα ήθελα να εκφράσω τις ευχαριστίες μου για τις πολλές εποικοδομητικές συμβολές στη σημερινή συζήτηση. Θέλω να λάβω θέση μόνο ως προς τις ειδικές ερωτήσεις για τη γεωργία και ύστερα θα ολοκληρώσει ο συνάδελφός μου κ. Lamy.
<P>
Διατυπώθηκε το ερώτημα εάν διαφαίνεται ότι οι ΗΠΑ θα δείξουν τώρα μεγαλύτερη ευελιξία σχετικά με το θέμα του βάμβακα. Ασφαλώς γνωρίζετε ότι ο Bob Zoellick κοινοποίησε επιστολή σε όλα τα μέλη του ΠΟΕ, όπου αναφέρεται ειδικά στο θέμα του βάμβακα, στο οποίο αφιερώνει ένα ολόκληρο κεφάλαιο. Από τον τρόπο παρουσίασης του θέματος ασφαλώς και διακρίνεται ένα κάποιο άνοιγμα. Οπωσδήποτε, όχι μόνο φαίνεται να είναι ανοιχτός σε αλλαγές στον τομέα των επιστροφών κατά την εξαγωγή –στο να καταργηθούν, και όσον αφορά την ελευθέρωση της αγοράς και την υιοθέτηση ενός συστήματος εσωτερικής στήριξης που θα αλλοιώνει λιγότερο το εμπόριο– αλλά επισημαίνει επίσης ότι πρέπει να αναπτυχθούν μέσω της αναπτυξιακής βοήθειας τρόποι για την καλύτερη υποστήριξη των ιδιαίτερα φτωχών χωρών, που εξαρτώνται απόλυτα από τη βαμβακοπαραγωγή.
<P>
Θα σχολιάσω όσα είπε η κ. González για την καλλιέργεια του βαμβακιού και τη σημασία του για την Ευρώπη. Υπογραμμίζω και πάλι ότι είναι σωστό πως η ευρωπαϊκή παραγωγή αποτελεί μόνο περίπου 2% της παγκόσμιας αγοράς. Επίσης, είναι σωστό ότι δεν εφαρμόζουμε καμία ενίσχυση των εξαγωγών και ότι έχουμε ανοίξει πλήρως τις αγορές βάμβακος για τις λιγότερο ανεπτυγμένες χώρες του κόσμου στο πλαίσιο της απόφασης EBA. Όπως δε γνωρίζετε, υπάρχει μία πρόταση τροποποίησης της οργάνωσης αγοράς του βάμβακα που θα έχει ως αποτέλεσμα την μείωση των μέτρων που προξενούν στρέβλωση του ανταγωνισμού στον εν λόγω τομέα. Έχουμε δηλαδή ένα μίγμα μέτρων bluebox και greenbox. Επιδιώκω να επιτύχω να ληφθεί τον Μάρτιο απόφαση στο Συμβούλιο των Υπουργών Γεωργίας γι’ αυτό.
<P>
Η κ. Mann με ρώτησε τι γίνεται με την πρότασή μας για τη ζάχαρη. Εργαζόμαστε σκληρά για την προετοιμασία πρότασης και έχω ήδη εξαγγείλει ότι στόχος μου είναι να υποβάλω στα μέσα του χρόνου την πρόταση στην Επιτροπή και να την παρουσιάσω στη συνέχεια στο Κοινοβούλιο και το Συμβούλιο.
<SPEAKER ID="153" LANGUAGE="FR" NAME="Lamy," AFFILIATION="Επιτροπή">
<P>
   . – Κύριε Πρόεδρε, θα ήθελα με τη σειρά μου να ευχαριστήσω τους ομιλητές από τις Ομάδες του Ευρωπαϊκού Λαϊκού Κόμματος, του Κόμματος των Ευρωπαίων Σοσιαλιστών καθώς και των Φιλελευθέρων, οι οποίοι εξέφρασαν τη στήριξή τους για τις προτάσεις τις οποίες κατέθεσα μαζί με τον Franz Fischler και για το έγγραφο το οποίο καταθέσαμε στο Συμβούλιο και στο Ευρωπαϊκό Κοινοβούλιο.
<P>
Οι κύριοι στόχοι μας σε αυτές τις διαπραγματεύσεις παραμένουν οι ίδιοι: καταρχάς, μια πρόσθετη φάση ανοίγματος της αγοράς· στη συνέχεια, η βελτίωση των κανόνων οι οποίοι διέπουν τις πολυμερείς εμπορικές συναλλαγές και, τέλος, η καλύτερη ενσωμάτωση των αναπτυσσόμενων χωρών, οι οποίες μέχρι τώρα είχαν πολύ άνισο μερίδιο από τα οφέλη του αυξανόμενου διεθνούς εμπορίου. Ως εκ τούτου, η προσπάθεια να μεταφράσουμε όλα αυτά σε μια απάντηση στις ερωτήσεις σας –τι πρέπει να γίνει, ποιος πρέπει να είναι ο στόχος μας για το 2004– είναι απλούστατη. Ο στόχος μας για το 2004 είναι να επιτευχθούν πριν από το καλοκαίρι αυτά που δεν μπόρεσαν να γίνουν στο Κανκούν· με άλλα λόγια, η ολοκλήρωση των δύο τρίτων της διαδικασίας διαπραγμάτευσης. Αυτός είναι ο πολιτικός μας στόχος για το 2004.
<P>
Σε αυτήν την περίπτωση, θα μπορούσατε να πείτε, δεδομένης της εισαγωγικής σας ομιλίας στη συζήτηση σχετικά με τον τρόπο με τον οποίο προχωρούν οι εργασίες στη Γενεύη, ένας τέτοιος στόχος θα απαιτήσει αναμφίβολα δυναμισμό και επιτάχυνση. Οι σημερινοί ρυθμοί εργασίας και η πίεση στον λέβητα της Γενεύης θα πρέπει να αυξηθούν, οπότε, όπως και άλλα μέρη, σκοπεύουμε να τροφοδοτήσουμε τον λέβητα της Γενεύης για να αρχίσουν να επιταχύνονται οι διαδικασίες. Τούτου λεχθέντος –αυτό είναι κάτι που έχω δηλώσει ήδη και θα το επαναλάβω απαντώντας στο ερώτημα της κ. Mann– η επιστολή την οποία κυκλοφόρησε πρόσφατα ο αμερικανός ομόλογός μου και την οποία σχολίασε στον χθεσινό Τύπο αποτελεί ευχάριστη είδηση, καθότι διαψεύδει μια θεωρία που είχε αρχίσει να διαδίδεται και σύμφωνα με την οποία το 2004, ως έτος εκλογών στις Ηνωμένες Πολιτείες, επρόκειτο να είναι ένα χαμένο έτος. Ε λοιπόν δεν είναι! Το 2004 μπορεί θαυμάσια να μην αποτελέσει χαμένο έτος, και είναι σημαντικό ότι δύο από τους σημαντικότερους παράγοντες του παγκοσμίου εμπορίου, οι Ηνωμένες Πολιτείες και η Ευρώπη, στηρίζουν αυτήν την ιδέα. Για να το επιτύχουμε αυτό, θα χρειαστεί φυσικά να δραστηριοποιηθούμε άμεσα και πρόκειται να εργαστούμε –κάτι που έχουμε ήδη ξεκινήσει να κάνουμε μετά την ανανέωση της εντολής μας– με τις χώρες των ομάδων G20 και G90, τις Ηνωμένες Πολιτείες και την Ιαπωνία, για να αναφέρουμε μόνον τα κυριότερα μέρη επί του παρόντος, σε ένα σύστημα μεταβλητής γεωμετρίας το οποίο θα μας επιτρέψει να διατυπώσουμε τις θέσεις μας υπό τις βέλτιστες συνθήκες. Όπως ορθώς δήλωσε ο κ. Fischler, στην προσπάθειά μας να εργαστούμε στο πλαίσιο αυτής της διαδικασίας και να την προωθήσουμε, εφόσον πρόκειται να αυξήσουμε τη θερμοκρασία, θα χρειαστούμε τη βοήθειά σας και τις επαφές που διατηρείτε με τους συναδέλφους σας σε καθεμιά από τις σημαντικότερες ομάδες που μόλις ανέφερα. Αυτή είναι η απάντησή μου στην υποστήριξη που εξέφρασε η μεγάλη πλειονότητα των ομιλητών κατά τη διάρκεια αυτής της συζήτησης.
<P>
Θα απαντήσω τώρα εν συντομία σε ορισμένες επικρίσεις. Ο κ. Lannoye μάς επικρίνει, βασικά, από δύο απόψεις: αφενός, δεν μεταβάλαμε το περιεχόμενο της εντολής μας, αλλά απλώς την τοποθετήσαμε σε διαφορετικό πλαίσιο, και, αφετέρου, τα λεγόμενα θέματα της Σιγκαπούρης εξακολουθούν να εμφανίζονται σε αυτήν την εντολή. Πράγματι, ο κ. Lannoye ορθώς υποστηρίζει ότι δεν μεταβάλαμε το περιεχόμενο της εντολής μας και ότι το τοποθετήσαμε σε διαφορετικό πλαίσιο. Εάν υπάρχει δε ένα δίδαγμα που πρέπει να αντλήσουμε από όσα συνέβησαν κατά την περίοδο μετά το Κανκούν, πρέπει να έχουμε υπόψη ότι κανένας από όσους συμμετείχαν στις συζητήσεις του ΠΟΕ δεν ζήτησε την επαναδιαπραγμάτευση του προγράμματος των διαπραγματεύσεων που εγκρίθηκε στην Ντόχα. Αυτό είναι το πρόγραμμα των διαπραγματεύσεων και αυτό ακριβώς το πρόγραμμα πρέπει να συζητηθεί. Όσον αφορά τα θέματα της Σιγκαπούρης, είναι αλήθεια ότι έχουμε υιοθετήσει μια πιο ευέλικτη θέση. Θεωρούμε ότι οι προτεραιότητές μας είναι η διευκόλυνση του εμπορίου και η ενίσχυση της διαφάνειας στις δημόσιες συμβάσεις, για λόγους τους οποίους πρέπει να κατανοεί η Ομάδα των Πρασίνων/Ευρωπαϊκής Ελεύθερης Συμμαχίας, καθώς υπερασπίζεται με τόσο σθένος τη διαφάνεια. Σε αρκετές περιπτώσεις αυτό θα ήταν στην πραγματικότητα πολύ ευεργετικό για τη διευκόλυνση του εμπορίου, ειδικότερα για τις μικρές και μεσαίες επιχειρήσεις, οι οποίες συχνά, δυστυχώς, δεν έχουν τους πόρους για να πληρώσουν άτομα που είναι ειδικευμένα στην υπέρβαση προβλημάτων τα οποία οι μεγάλοι πολυεθνικοί όμιλοι έχουν την οικονομική δυνατότητα να χρησιμοποιήσουν προκειμένου να επιταχύνουν τη λήψη αποφάσεων και να εξασφαλίσουν την ομαλή διεκπεραίωση διαδικασιών και την εύκολη διέλευση μέσω των τελωνείων και άλλων δικτύων.
<P>
Στην κ. Figueiredo και τον κ. Désir, θα πω απλώς, για άλλη μια φορά, ότι οι φόβοι τους για τις δημόσιες υπηρεσίες είναι αβάσιμοι. Η εντολή μου σε αυτό το σημείο είναι σαφής και δεν επιδέχεται παρανοήσεις. Δεν έχω αποκλίνει ποτέ από αυτήν και, επιπλέον, δεν έχω καμία πρόθεση να το πράξω.
<P>
Στρέφομαι τώρα σε δύο συγκεκριμένα σημεία για να απαντήσω στα σχόλια της κ. Ferrer και της κ. Corbey. Κυρία Ferrer, στον τομέα των προϊόντων κλωστοϋφαντουργίας, είμαστε διατεθειμένοι να μειώσουμε τους δασμούς και, συνεπώς, ό,τι απομένει από την προστασία της βιομηχανίας μας, αλλά προφανώς υπό έναν όρο, και αυτός είναι ότι θα πράξουν το ίδιο και οι υπόλοιποι, πράγμα που αποτελεί τμήμα των διαπραγματεύσεων. Η κ. Corbey ρώτησε σε ποιο σημείο βρισκόμαστε όσον αφορά την πρόσβαση στα φάρμακα: εργαζόμαστε επί του θέματος και στα δύο φόρα στα οποία βρίσκονται σε εξέλιξη οι συναφείς συζητήσεις. Το πρώτο είναι αυτό της Γενεύης, όπου πρέπει να μεταφέρουμε τους όρους της συμφωνίας του Αυγούστου στη συμφωνία TRIPS, και ως προς αυτό καταβάλλουμε έντονες προσπάθειες. Αυτό, όμως, δεν είναι όσο απλό μπορεί να φαίνεται, καθόσον η ισορροπία που επιτεύχθηκε τον Αύγουστο μεταξύ των διαφόρων μερών και οι διάφορες απαιτήσεις πρέπει να αντικατοπτρίζονται πιστά σε ένα κείμενο το οποίο θα έχει πλέον νομικό χαρακτήρα και, σαφώς, αυτό απαιτεί κάποια εργασία. Εργαζόμαστε επίσης επί του θέματος εντός της Ευρωπαϊκής Ένωσης, επειδή θέλουμε, κατά κάποιον τρόπο προκαταβολικά, να τροποποιήσουμε τις διατάξεις μας για την υποχρεωτική χορήγηση αδειών στην ευρωπαϊκή νομοθεσία προκειμένου να τις εναρμονίσουμε με τη νέα συμφωνία του ΠΟΕ και ενδεχομένως να διευκολύνουμε την πρόσβαση σε διάφορες αναπτυσσόμενες χώρες. Αυτό θα το πράξουμε μέσω της υποβολής μιας πρότασης για μια σύσταση προς το Συμβούλιο των Υπουργών, καθόσον, εν αναμονή της έναρξης ισχύος της ευρωπαϊκής νομοθεσίας για τα διπλώματα ευρεσιτεχνίας, η οποία έχει εγκριθεί αλλά θα εφαρμοστεί σταδιακά κατά τη διάρκεια κάποιων ετών, ο μόνος τρόπος εφαρμογής αυτής της συμφωνίας για την πρόσβαση στα φάρμακα είναι να τροποποιηθούν μία προς μία οι ισχύουσες εθνικές νομοθεσίες. Κατά συνέπεια, θα ζητήσουμε από το Συμβούλιο να εγκρίνει μια σύσταση, εφόσον συμφωνήσει, και έχουμε κάθε λόγο να πιστεύουμε ότι θα το πράξει, ώστε να διασφαλιστεί η πραγματοποίηση των αναγκαίων τροποποιήσεων σε όλες τις εθνικές νομοθεσίες, εν αναμονή φυσικά της προσαρμογής τους στις ευρωπαϊκές διατάξεις, οι οποίες, οφείλω να σας υπενθυμίσω, θα τεθούν σε ισχύ μετά την πάροδο κάποιων ετών. Αυτές είναι οι απαντήσεις που ήθελα να δώσω σε αυτό το στάδιο και θα ήθελα να σας ευχαριστήσω για την προσοχή σας. 
<SPEAKER ID="154" LANGUAGE="" NAME="Πρόεδρος. –" AFFILIATION="ΓΡΑΠΤΕΣ ΔΗΛΩΣΕΙΣ (ΑΡΘΡΟ 120 ΤΟΥ ΚΑΝΟΝΙΣΜΟΥ)">
<SPEAKER ID="155" LANGUAGE="FR" NAME="Berthu (NI )," AFFILIATION="γραπτώς">
<SPEAKER ID="156" LANGUAGE="FR" NAME="Boudjenah (GUE/NGL )," AFFILIATION="γραπτώς">
<P>
   . – Έχει λάβει υπόψη της η Επιτροπή τη διάσκεψη του Κανκούν; Η ανάγνωση της ανακοίνωσής της, την οποία παρουσίασε ενόψει μιας ενδεχόμενης επανέναρξης των διαπραγματεύσεων στο πλαίσιο της ημερήσιας διάταξης για την ανάπτυξη που αποφασίστηκε το 2001, δύσκολα μπορεί να επιβεβαιώσει κάτι τέτοιο! Η υποτιθέμενη “ευελιξία” της ως προς τα θέματα της Σιγκαπούρης –απλό σουλούπωμα– η αναφορά στην “ισορροπία μεταξύ των δικαιωμάτων και της αγοράς”, η υποτιθέμενη επιθυμία “χαλάρωσης” των θέσεών της δεν αγγίζουν καθόλου τον νεοφιλελεύθερο προσανατολισμό της Ευρώπης. Η περιφρόνηση, η απουσία αυτοκριτικής ή/και αμφισβήτησης παραμένουν τα πιστεύω της Επιτροπής. Έναντι των διαβεβαιώσεων του Pascal Lamy –τις οποίες επικυρώνει το Συμβούλιο– οι πλέον φτωχές χώρες δεν προσφέρουν εν λευκώ την έγκρισή τους στις υποτιθέμενες νέες προτάσεις ούτε επικροτούν τις πολιτικές που έχουν εφαρμοστεί μετά το Σηάτλ. Τουναντίον, οι λαοί του Νότου οργανώνονται και δημιουργούν ένα μέτωπο έναντι των απαιτήσεων της Ευρώπης και του ΠΟΕ. Το άνοιγμα του εμπορίου υπηρεσιών που προβλέπεται από τη Γενική Συμφωνία για τις Εμπορικές Συναλλαγές Υπηρεσιών (GATS), το επίσης ιερό και απαραβίαστο άνοιγμα της αγοράς –το οποίο διατυμπανίζεται ως προφανές ευεργέτημα για τις αναπτυσσόμενες χώρες!– συνιστούν κινδύνους τους οποίους έχουν διαπιστώσει σαφώς οι χώρες του Νότου.
<SPEAKER ID="157" LANGUAGE="" NAME="" AFFILIATION="Έγκριση των"/>
<SPEAKER ID="158" LANGUAGE="" NAME="Πρόεδρος. –" AFFILIATION="">
<P>
   Η ημερήσια διάταξη προβλέπει τη συζήτηση της έκθεσης (Α5-0355/2003) του κ. De Rossa, εξ ονόματος της Επιτροπής Αναφορών, σχετικά με την αναφορά 461/2000 για την προστασία και διαφύλαξη των μεγάλων πιθήκων και άλλων απειλουμένων ειδών από το παράνομο εμπόριο κρέατος (2003/2078(ΙΝΙ)). 
<SPEAKER ID="159" LANGUAGE="EN" NAME="De Rossa (PSE )," AFFILIATION="εισηγητής">
<P>
    Κύριε Πρόεδρε, προφανώς δεν θα σταθεί δυνατόν σε πέντε λεπτά να φανώ δίκαιος με το θέμα αυτό. Θα ήθελα να ξεκινήσω ευχαριστώντας τους συναδέλφους μου στο Κοινοβούλιο για την ευκαιρία να πραγματοποιήσουμε αυτήν τη συζήτηση. Είναι σημαντικό να δοθεί η δυνατότητα ακρόασης στο Σώμα αυτό σε μια αναφορά που έχει υπογραφεί από 1,9 εκατομμύρια πολιτών. Κάποια στιγμή αυτό φαινόταν απίθανο, επομένως ευχαριστώ όσους εργάστηκαν σκληρά για να εξασφαλίσουν ότι θα πραγματοποιηθεί αυτή η συζήτηση. Θέλω να ευχαριστήσω ιδιαίτερα τον κ. Corrie, εισηγητή της Επιτροπής Ανάπτυξης και Συνεργασίας, που βοήθησε επίσης στην προετοιμασία αυτής της έκθεσης, διότι ήταν μια έκθεση που προέκυψε από την ενισχυμένη συνεργασία μεταξύ της Επιτροπής Αναφορών και της Επιτροπής Ανάπτυξης.
<P>
Ο όρος “bushmeat” ή “wild meat” (κρέας αγρίων θηραμάτων) περιγράφει τα τρόφιμα που προέρχονται από άγρια ζώα, είτε καταναλώνονται επιτόπια είτε προωθούνται στο εμπόριο. Παρότι η κατάχρηση του κρέατος θηραμάτων συνιστά ταχέως εντεινόμενο πρόβλημα σε όλα τα μέρη του κόσμου, η παρούσα έκθεση επικεντρώνεται στην Αφρική, επειδή εκεί το πρόβλημα είναι σημαντικότερο και έχει περιγραφεί καλύτερα.
<P>
Καταρχήν, κάθε άγριο ζώο μπορεί να χρησιμεύσει για να προμηθεύσει μια αγορά με κρέας θηραμάτων. Στην Αφρική πωλούνται στις αγορές και εστιατόρια πάνω από 50 είδη ζώων, μεταξύ των οποίων αντιλόπες, πίθηκοι, μαϊμούδες, παγκολίνοι, χοίροι, μεγάλα τρωκτικά, ελέφαντες, ερπετά (όπως φίδια, σαύρες και κροκόδειλοι), ασπόνδυλα (όπως σαλιγκάρια και έντομα) και πουλιά όπως τα καλάο. Το μεγαλύτερο όμως μέρος του εμπορίου συνίσταται από θηλαστικά, τα οποία ζυγίζουν συνήθως πάνω από ένα χιλιόγραμμο.
<P>
Σημερινές εκτιμήσεις καταδεικνύουν ότι το κρέας θηραμάτων καταναλώνεται σε τεράστια κλίμακα σε ολόκληρη την περιοχή των τροπικών, ιδίως στην Αφρική. Οι πλέον πρόσφατες εκτιμήσεις της ετήσιας συγκομιδής κρέατος αγρίων ζώων ανέρχονται σε 23 500 τόνους στο Sarawak, 67 000 έως 164 000 τόνους στην Αμαζονία της Βραζιλίας και 1 έως 5 εκατ. τόνους (χωρίς κόκαλα) στο Λεκανοπέδιο του Κονγκό.
<P>
Αποτέλεσμα όλων αυτών είναι η υπερεκμετάλλευση. Στην Αφρική τουλάχιστον ένα είδος του πιθήκου Red Colobus έχει ίσως εξαφανιστεί κατά το έτος 2000, εξαιτίας των κυνηγών, και πολλά άλλα είδη αναμένεται να εξαφανιστούν σύντομα.
<P>
Οι οικονομικοί πόροι πολλών ανθρώπων και η βιοποικιλότητα πλήττονται από την υπερεκμετάλλευση των αγρίων ζώων για διατροφή. Από το 1,2 δισ. ανθρώπων που υπολογίζεται ότι ζουν με λιγότερο από ένα ευρώ ημερησίως, περίπου 250 εκατομμύρια ζουν σε από γεωργικής απόψεως περιθωριακές περιοχές, ενώ άλλα 350 εκατομμύρια ζουν μέσα ή κοντά σε δάση· εξ αυτών περίπου 60 εκατομμύρια είναι αυτόχθονες πληθυσμοί που ζουν σε δάση. Πρόσφατη μελέτη της Υπηρεσίας Διεθνούς Ανάπτυξης του Ηνωμένου Βασιλείου υπολογίζει ότι 150 εκατομμύρια άνθρωποι –το ένα όγδοο των φτωχότερων ανθρώπων του κόσμου– θεωρούν τα άγρια ζώα ως σημαντικό πόρο επιβίωσης. Ως εκ τούτου, είναι σαφές ότι δεν πρόκειται για ένα εύκολο αντιμετωπίσιμο πρόβλημα.
<P>
Έχω συγκεντρώσει γύρω στα 20 θέματα που πρέπει να εξετάσει η Επιτροπή. Προφανώς απαιτούνται πόροι. Αποφύγαμε να δώσουμε ένα νούμερο για αυτούς τους πόρους, αλλά η Επιτροπή πρέπει να δεσμεύσει ένα συγκεκριμένο ποσό κονδυλίων για να εξασφαλίσει ότι αυτό το ζήτημα θα αντιμετωπιστεί αποτελεσματικά και ότι είναι δυνατόν να εργαστούμε με τις αρμόδιες οργανώσεις και με τους αυτόχθονες πληθυσμούς που εξαρτώνται από το κρέας αγρίων ζώων ως βασική πηγή πρωτεϊνών ή εισοδήματος. 
<SPEAKER ID="160" LANGUAGE="EN" NAME="Nielson," AFFILIATION="Επιτροπή">
<P>
Αυτό το ζήτημα προκαλεί σαφώς ανησυχία στο ευρύ κοινό, όπως καταδεικνύουν τα σχεδόν δύο εκατομμύρια υπογραφών της αναφοράς. Προκαλεί επίσης μεγάλη ανησυχία στην Επιτροπή, στο πλαίσιο της διεθνούς δέσμευσης για τον τερματισμό της απώλειας της βιοποικιλότητας μέχρι το 2010. Χαιρετίζουμε, ως εκ τούτου, την έκθεση του κ. De Rossa, την οποία βρίσκω ισορροπημένη και εύστοχη.
<P>
Πολλά κοινοτικά σχέδια στην Ανατολική, τη Νότια και τη Δυτική Αφρική αντιμετωπίζουν αυτήν την πρόκληση με πολύ πρακτικούς όρους. Αν και οι δαπάνες για το περιβάλλον ως ποσοστό του συνολικού προγράμματος ενισχύσεων είναι αρκετά χαμηλές, επενδύσαμε σημαντικά σε περιβαλλοντική προστασία και διαχείριση στις βασικές χώρες. Για παράδειγμα, στην Κεντρική Αφρική η Επιτροπή έχει επενδύσει από το 1992 μέχρι σήμερα περίπου 67 εκατ. ευρώ στο πρόγραμμα Ecofac για τα δασικά οικοσυστήματα της Κεντρικής Αφρικής, που ευθύνεται για την καινοτομική διαχείριση προστατευμένων περιοχών σε σημαντικούς οικοτόπους μεγάλων πιθήκων. Η Επιτροπή χρηματοδοτεί επίσης εργασίες για τον έλεγχο του κυνηγιού και της λαθροθηρίας σε ιδιωτικές δασικές εκμεταλλεύσεις, και για την προώθηση του οικοτουρισμού στην περιοχή, στο πλαίσιο της υπεύθυνης διαχείρισης της πρωτοβουλίας.
<P>
Επίσης, εργαζόμαστε σε πολιτικό επίπεδο για την αντιμετώπιση της κρίσης του κρέατος των αγρίων ζώων. Για παράδειγμα, παρείχαμε πρόσφατα μια επιχορήγηση ύψους 500 000 ευρώ για την ενίσχυση της διαδικασίας Επιβολής και Διακυβέρνησης της Νομοθεσίας για τα Αφρικανικά Δάση. Αν και ο πρωταρχικός στόχος αυτής της διαδικασίας είναι η βελτίωση της διακυβέρνησης του δασικού τομέα και η καταπολέμηση της παράνομης υλοτομίας, η συμπερίληψη αρκετών σημαντικών αναφορών στο κρέας των αγρίων ζώων και στην άγρια πανίδα στη δήλωση της διάσκεψης θα βοηθήσει στην ανάδειξη της σημασίας αυτού του ζητήματος.
<SPEAKER ID="161" LANGUAGE="EN" NAME="Corrie (PPE-DE )," AFFILIATION="συντάκτης γνωμοδότησης της Επιτροπής Ανάπτυξης και Συνεργασίας">
<P>
    Κύριε Πρόεδρε, οποιαδήποτε αναφορά λαμβάνει 1,9 εκατ. υπογραφές αξίζει σοβαρής μεταχείρισης. Συγχαίρω τον κ. De Rossa για την εξαιρετική έκθεσή του και τον τρόπο με τον οποίο την παρουσίασε σήμερα.
<P>
Η λογική δράση είναι ζωτικής σημασίας και επείγουσα για τρεις λόγους. Καταρχάς, όπως είπε ο κ. De Rossa, τουλάχιστον 150 εκατομμύρια από τους φτωχότερους ανθρώπους στον κόσμο θεωρούν τα άγρια ζώα ως σημαντικό πόρο επιβίωσης. Το εμπορικό κυνήγι, η εκμετάλλευση της ξυλείας και η διάνοιξη δρόμων μέσα από τα δάση καταστρέφουν την οικολογική ισορροπία και στερούν τους τοπικούς πληθυσμούς από την τροφή και τους πόρους επιβίωσής τους.
<P>
Υπάρχει ένα τρίτο ακόμη σημαντικότερο σημείο. Η παράνομη εξαγωγή κρέατος αγρίων ζώων σε όλες τις γωνιές της υφηλίου θα μπορούσε να έχει τόσο καταστροφικές συνέπειες για την υγεία, που θα έκαναν το σύνδρομο της άτυπης πνευμονίας SARS να φαίνεται σαν κοινό κρυολόγημα. Πολλοί γορίλες και χιμπατζήδες είναι φορείς του SIV, ζωικού ισοδυνάμου του ιού HIV, που μπορεί να μεταδοθεί στους ανθρώπους – και το έχει ήδη κάνει. Αυτό θα ήταν αρκετά κακό, εάν κρέας μολυσμένο με τον ιό Έμπολα φτάσει στην παγκόσμια αγορά, θα μπορούσαμε να δούμε μια καταστροφή πολύ χειρότερη από αυτή που προκάλεσε ο HIV. Πρόσφατα, 2 000 μύτες πιθήκων βρέθηκαν σε μια βαλίτσα στο αεροδρόμιο του Άμστερνταμ, αποδεικνύοντας ότι το παράνομο εμπόριο ανθεί.
<SPEAKER ID="162" LANGUAGE="EN" NAME="Stockton (PPE-DE )." AFFILIATION="">
<P>
    Κύριε Πρόεδρε, υποστηρίζω τις ιδέες στις οποίες βασίζονται οι προτάσεις της εξαιρετικής έκθεσης του κ. De Rossa και τον συγχαίρω για αυτήν. Ένα από τα ζητήματα που πρέπει να αντιμετωπίσουμε είναι ο ορισμός του κρέατος αγρίων ζώων. Δεν είναι αρκετά ακριβής. Γνωρίζουμε ή πιστεύουμε ότι μιλάμε όλοι για το ίδιο πράγμα: κυρίως, για τα είδη που κινδυνεύουν με εξαφάνιση, ειδικότερα τους μεγάλους πιθήκους. Υπάρχει, ωστόσο, ένα εμπόριο εδεσμάτων που προορίζεται για κατανάλωση κρέατος αγρίων ζώων εκτός της Αφρικής. Είναι σαφώς πάρα πολύ δύσκολο, τόσο στην Αφρική όσο και στη Νότια Αμερική, να εμποδίσουμε τους ανθρώπους που πεθαίνουν από την πείνα ή τους ανθρώπους που έχουν εξαιρετικά περιορισμένες ποσότητες τροφής να κυνηγήσουν “λαθραία” στη γειτονική τους ζούγκλα.
<P>
Ωστόσο, υπάρχουν είδη τόσο στη Νότια Αμερική όσο και στην Αφρική τα οποία μπορούμε να διαχειριστούμε και θα μπορούσαν να αποτελέσουν τη βάση ενός οργανωμένου εμπορίου, με τις κατάλληλες διαφυλάξεις. Η ανησυχία μου είναι ότι υπάρχει μια μεγάλη αγορά κρέατος αγρίων ζώων στην Ευρώπη. Κάθε χρόνο κατάσχεται μόνο στο αεροδρόμιο Χήθροου του Λονδίνου κρέας αγρίων ζώων που έχει εισαχθεί παράνομα, αξίας πολλών χιλιάδων στερλινών, το μεγαλύτερο μέρος του οποίου είναι σε τρομακτική κατάσταση. Υπάρχει ένας λογικά μεγάλος αριθμός κατοίκων και πολιτών της Ευρωπαϊκής Ένωσης, και των Αφρικανικών και Νοτιοαμερικανικών χωρών που, ίσως εύλογα, θέλουν να το καταναλώνουν, εάν μπορεί να τους παρασχεθεί σε μόνιμη βάση. Αυτή η ζήτηση δεν πρόκειται να εξαφανιστεί όπως δεν πρόκειται να εξαφανιστεί και η ζήτηση των ιρλανδών συμπατριωτών του κ. De Rossa για τη Guinness, όπου και αν βρίσκονται αυτοί. Ο κίνδυνος είναι ότι θα οδηγήσουμε το εμπόριο αυτό σε μεγαλύτερη παρανομία, απ’ ό,τι ήδη συμβαίνει.
<P>
Μία από τις επιλογές που πρέπει να εξετάσει η Επιτροπή με τη μεγαλύτερη σοβαρότητα είναι η κατάλληλη διαχείριση του εμπορίου, που θα περιλάμβανε εκτεταμένες και, δυστυχώς, δαπανηρές μελέτες των ζωικών πληθυσμών, έλεγχο της επιλεκτικής θανάτωσης και, όσον αφορά το εξαγωγικό εμπόριο, κατάλληλη ρύθμιση της δημόσιας υγείας. Όπως είπε ο κ. Corrie, οι συνέπειες αυτού του εμπορίου, που οδηγείται σε παράνομες οδούς, είναι τρομακτικές για τη δημόσια υγεία. Είναι σκάνδαλο το ότι, χάριν της διαχείρισης της γης, οι αμερικανοί πολυεκατομμυριούχοι μπορούν να θανατώσουν ελέφαντες των οποίων ο αριθμός πρέπει να μειωθεί, ενώ οι αφρικανικοί πληθυσμοί δεν έχουν τη δυνατότητα να αγοράσουν και να καταναλώσουν κρέας αγρίων ζώων στο πλαίσιο ενός ρυθμιζόμενου εμπορίου.
<P>
Ευχαριστώ τον κ. De Rossa για τη διαβεβαίωσή του ότι η έκθεση αυτή δεν μπορεί να αναφερθεί στη διαχείριση των ελαφιών στην Ευρώπη και δεν το κάνει. Θα ήθελα επίσης να επισημάνω ότι οποιεσδήποτε αναφορές στα όπλα υψηλής ισχύος είναι περιττές. Υπάρχουν περίπου 20 εκατομμύρια AK-47 στην Αφρική, και οποιοσδήποτε έλεγχος στα όπλα στην Ευρωπαϊκή Ένωση δεν θα κάνει καμία διαφορά. Ωστόσο, όπως και οι άλλοι συνάδελφοι, καλώ την Επιτροπή να αναλάβει δράση γρήγορα. 
<SPEAKER ID="163" LANGUAGE="EN" NAME="Ford (PSE )." AFFILIATION="">
<P>
    Κύριε Πρόεδρε, συγχαίρω τον κ. De Rossa για την έκθεσή του σχετικά με την προστασία και τη διαφύλαξη των μεγάλων πιθήκων και άλλων απειλούμενων ειδών από το παράνομο εμπόριο κρέατος αγρίων ζώων.
<P>
Η παρούσα έκθεση, όπως μας είπαν, προέκυψε από μια αναφορά την οποία υπέγραψαν 1,9 εκατομμύρια άνθρωποι σε όλη την Ευρωπαϊκή Ένωση, γεγονός που οδήγησε την Επιτροπή Αναφορών να παράγει την έκθεσή της. Αυτό δεν έγινε, θα ήθελα να πω, χωρίς την αντίσταση ορισμένων πολιτικών ομάδων σε αυτό το Σώμα. Οι Χριστιανοδημοκράτες, οι ανακοινώσεις τύπου πολλών εκ των οποίων, οι οποίες εξυμνούν τις αρετές της έκθεσης, είναι σήμερα σκορπισμένες στο κέντρο Τύπου στο Στρασβούργο, ψήφισαν αρχικά κατά της έκθεσης υπό εκπόνηση. Εμείς, στα κινήματα προστασίας και διαφύλαξης των ζώων χαιρετίζουμε αυτή την καθυστερημένη μεταστροφή των Βρετανών Συντηρητικών προς την πλευρά της προστασίας των ζώων. Το ίδιο ισχύει για τις Ομάδες των Πρασίνων και των Φιλελευθέρων, οι οποίες αρχικά ψήφισαν κατά της έκθεσης που υπό εκπόνηση.
<P>
Για το συμφέρον της δημόσιας υγείας, της δημόσιας ασφάλειας και της προστασίας των απειλούμενων ειδών, θα υποστηρίξουμε τα αιτήματα για τη χρήση τόσο της πειθούς όσο και μέσων πίεσης εκ μέρους της ΕΕ, προκειμένου να ενθαρρυνθεί η διαφύλαξη αυτών των απειλούμενων ειδών στους οικοτόπους τους, να δοθεί η δυνατότητα στις τοπικές κοινότητες να βρουν εναλλακτικές πηγές τροφής και να εμποδιστεί η παράνομη εισαγωγή κρέατος αγρίων ζώων στην ΕΕ. Η αναφορά του κ. Corrie στο γεγονός ότι πρόσφατα κατασχέθηκαν 2 000 μύτες πιθήκων στο Άμστερνταμ δείχνει επίσης πολύ καλά το μέγεθος του εμπορίου και τον πόνο και την καταστροφή που προκαλείται σε αυτά τα ζώα.
<P>
Δεν θα υποστηρίξουμε καμία από αυτές τις τρεις τροπολογίες, που πιστεύουμε ότι έχουν παρανοηθεί και είναι –σκοπίμως ή όχι– επιζήμιες. Η έκθεση του κ. De Rossa ασχολείται με το παράνομο κυνήγι απειλούμενων ειδών και δεν αποτελεί κατ’ ουδένα τρόπο απειλή για το κυνήγι στην Ευρωπαϊκή Ένωση, όπως ισχυρίζεται η Ομάδα ΕΔΔ. Εκτός από το Γιβραλτάρ, όπου η προστασία των πιθήκων ενδέχεται να είναι ένας ευπρόσδεκτος τρόπος για την απομάκρυνση της ισπανικής απειλής, η Ευρώπη δεν έχει μεγάλους πιθήκους. Επίσης, η τροπολογία της Ομάδας ΦΙΛ είναι αντιφατική στη διατύπωσή της: δεν υπάρχει βιώσιμο επίπεδου κυνηγιού για τα είδη που κινδυνεύουν σοβαρά με εξαφάνιση. 
<SPEAKER ID="164" LANGUAGE="EN" NAME="Lambert (Verts/ALE )." AFFILIATION="">
<P>
    Κύριε Πρόεδρε, θα ήθελα και εγώ με τη σειρά μου να ευχαριστήσω τον κ. De Rossa για την έκθεσή του. Σημειώστε παρακαλώ, κύριε Ford, ότι η επίσημη πρόταση στην επιτροπή για την εκπόνηση αυτής της έκθεσης προήλθε από εμένα. Δεν μπορεί να λέγεται συνεπώς ότι οι Πράσινοι αντιτίθενται σε αυτή.
<SPEAKER ID="165" LANGUAGE="FR" NAME="Mathieu (EDD )." AFFILIATION="">
<P>
   – Κύριε Πρόεδρε, προτού παρουσιάσω την τροπολογία την οποία κατέθεσα, οφείλω να δηλώσω ότι η Ομάδα μου στηρίζει την προστασία και τη διαφύλαξη των μεγάλων πιθήκων, κυρίως δε στην Αφρική. Παρόλο που εφεξής οι μεγάλοι πίθηκοι προστατεύονται από τη σύμβαση της Ουάσινγκτον, και, ως εκ τούτου, δεν επιτρέπεται το κυνήγι τους, πρέπει, εντούτοις, να αποτελέσουν αντικείμενο ενισχυμένης παρακολούθησης για την καταπολέμηση της λαθροθηρίας, κατά το παράδειγμα του σχεδίου “ABAC” (Alternatives au Braconnage en Afrique Centrale – Εναλλακτικές λύσεις για τη λαθροθηρία στην Κεντρική Αφρική). Ωστόσο, όπως εξηγεί ο εισηγητής, το κυνήγι δεν είναι σε καμία περίπτωση η μόνη αιτία εξαφάνισης αυτών των ειδών. Η εκτεταμένη αποψίλωση των δασών, με τη βοήθεια μηχανικών μέσων, στην Αφρική του Ισημερινού, καθώς και η δημογραφική έκρηξη στο σύνολο της αφρικανικής ηπείρου διαδραματίζουν πρωταρχικό ρόλο στην καταστροφή των βιοτόπων των μεγάλων πιθήκων, χωρίς να λησμονούμε ότι ο ιός Έμπολα έχει προκαλέσει πρωτοφανή όλεθρο τα τελευταία έτη.
<P>
Για τον λόγο αυτόν, πρέπει, κατά την άποψή μου, να αναθεωρήσουμε τον ορισμό της έννοιας της “κρίσης θηραμάτων” (bushmeat crisis), προκειμένου να μην την περιορίσουμε απλώς σε άμετρες δειγματοληψίες. Τα βαθύτερα αίτια της εξαφάνισης αυτών των ειδών είναι ποικίλες.
<P>
Όσον αφορά τον ορισμό του κρέατος αγρίων θηραμάτων (wild meat), κατά την άποψή μου, στην τρέχουσα μορφή του, δεν είναι ορθός. Δημιουργεί μάλιστα σύγχυση όσον αφορά την προέλευση του θηράματος. Φρονώ δε ότι, σε ένα νομοθετικό κείμενο, για να απαντήσω στον συνάδελφό μου κ. Ford, πάντα είναι χρήσιμο να υπάρχει ακρίβεια και, εν πάση περιπτώσει, φρονώ ότι είναι εξαιρετικά σημαντικός ο αυστηρός καθορισμός του εκάστοτε πλαισίου.
<SPEAKER ID="166" LANGUAGE="EN" NAME="Parish (PPE-DE )." AFFILIATION="εμπορική">
<P>
    Κύριε Πρόεδρε, θα ήθελα να ξεκινήσω ευχαριστώντας τον εισηγητή για αυτή την πολύ απαραίτητη έκθεση. Λυπάμαι που ο κ. Ford θέλει να το μετατρέψει σε πολιτικό ζήτημα, διότι πιστεύω ότι είναι κάτι για το οποίο θα μπορούσαμε να εργαστούμε όλα τα πολιτικά κόμματα για το γενικότερο καλό προκειμένου να θέσουμε τέρμα σε αυτό το φρικτό εμπόριο.
<P>
Ενώ εμείς συνεδριάζουμε εδώ στο Στρασβούργο, οι μεγάλοι πίθηκοι, οι γορίλες, οι χιμπατζήδες και οι πίθηκοι κυνηγιούνται μέχρι εξαφάνισης για την εκμετάλλευση του κρέατός τους. Με αυτόν τον ρυθμό, οι άνθρωποι πληρώνουν ένα επιπλέον ποσό για να φάνε περισσότερους μεγάλους πιθήκους κάθε χρόνο από αυτούς που ζουν σήμερα σε όλους τους ζωολογικούς κήπους και τα εργαστήρια σε όλο τον κόσμο. Τα τρομερά στατιστικά στοιχεία δείχνουν ότι εάν η σφαγή συνεχιστεί με τον σημερινό ρυθμό, οι εναπομείναντες μεγάλοι πίθηκοι στην Αφρική θα εξαφανιστούν μέσα στα επόμενα 15 με 20 χρόνια – μεγάλο χρονικό διάστημα, το οποίο όμως θα περάσει γρήγορα εάν δεν σταματήσουμε αυτό το εμπόριο.
<P>
Θέλω να αποτίσω φόρο τιμής στον Δρ Brian Carroll του Ζωολογικού Κήπου του Μπρίστολ που σε συνεργασία με όλους τους ζωολογικούς κήπους του ΗΒ εργάστηκε σκληρά προκειμένου να συγκεντρώσει τον εκπληκτικό αριθμό των 500 000 υπογραφών στο πλαίσιο της πανευρωπαϊκής εκστρατείας.
<SPEAKER ID="167" LANGUAGE="EN" NAME="Kinnock (PSE )." AFFILIATION="">
<P>
Πρέπει επίσης να ειπωθεί ότι το κρέας αγρίων ζώων αποτελεί σημαντική πηγή πρωτεϊνών. Σε κάποια μέρη της Νιγηρίας, ποσοστό μέχρι 84% των πρωτεϊνών προσλαμβάνεται από το κρέας αγρίων ζώων, που διαδραματίζει έναν σημαντικό ρόλο στις ζωές των ανθρώπων. Εκεί που η πρόσβαση στην άγρια πανίδα είναι περιορισμένη, οι άνθρωποι θα πρέπει να προσαρμοστούν και να συνεχίσουν να προσαρμόζονται με τρόπους που συνεπάγονται ακόμη μεγαλύτερους κινδύνους. Είναι πολύ καλύτερο να μιλάμε για τον έλεγχο του εμπορίου παρά να προτείνουμε την εξάλειψή του. Εάν μιλάμε για εξάλειψη του λαθρεμπορίου κρέατος αγρίων ζώων, το μόνο που κάνουμε είναι να το οδηγούμε σε παράνομη οδό και επομένως να δυσχεραίνουμε πολύ περισσότερο την αντιμετώπισή του.
<SPEAKER ID="168" LANGUAGE="EN" NAME="Wyn, Eurig (Verts/ALE )." AFFILIATION="">
<P>
    Κύριε Πρόεδρε, θα ήθελα και εγώ να ευχαριστήσω τον κ. De Rossa για αυτήν την πολύ σημαντική έκθεση. Το παράνομο εμπόριο κρέατος αγρίων ζώων καταστρέφει τα απειλούμενα είδη και τους οικότοπους σε πολλές αναπτυσσόμενες χώρες. Χαιρετίζω και προσυπογράφω ειδικότερα μια σύσταση: την επιτάχυνση των μέτρων για την ανίχνευση και την πρόληψη των παράνομων εισαγωγών κρέατος αγρίων ζώων στην Ευρώπη. Κατά έναν απίστευτο τρόπο, η παράνομη εισαγωγή κρέατος στην Ευρώπη μέσω των λιμένων και των αεροδρομίων είναι σχετικά εύκολη παρά το γεγονός ότι αυτό προξένησε σχεδόν σίγουρα την καταστροφική επιδημία του αφθώδους πυρετού το 2001, στην οποία αναφέρθηκε ο κ. Parish.
<SPEAKER ID="169" LANGUAGE="EN" NAME="Nielson," AFFILIATION="Επιτροπή">
<P>
    Κύριε Πρόεδρε, όταν ετοιμάζαμε τη δήλωσή μου, δεν φανταστήκαμε να συμπεριλάβουμε την πτυχή του κυνηγιού στην Ευρώπη. Θεωρώ ότι αυτό βρίσκεται εκτός του πεδίου που θα περίμενε κανείς φυσιολογικά να καλύψει αυτή η πρωτοβουλία και συμφωνώ πλήρως με τον κ. De Rossa, τον κ. Corrie και με άλλους που μίλησαν για αυτήν την παρανόηση.
<P>
Έχουμε αρκετά προβλήματα με τα οποία πρέπει να καταπιαστούμε. Είναι πολύ σημαντικό να έχουμε κατά νου τις παρατηρήσεις που έκανε η κ. Mathieu και άλλοι σχετικά με το ότι το κυνήγι δεν είναι η μοναδική απειλή για αυτά τα είδη. Υπάρχουν δύο διαφορετικές πτυχές: αυτή της εσκεμμένης απειλής, που κινείται από την απληστία, και αυτή της απειλής που κινείται από την ανάγκη επιβίωσης των ανθρώπων. Και οι δύο είναι εξίσου επικίνδυνες για τα είδη για τα οποία μιλάμε.
<SPEAKER ID="170" LANGUAGE="" NAME="Πρόεδρος. –" AFFILIATION="">
<P>
Η ψηφοφορία θα διεξαχθεί αύριο στις 12 το μεσημέρι.
<SPEAKER ID="171" LANGUAGE="" NAME="Πρόεδρος. –" AFFILIATION="">
<P>
   Τον λόγο έχει ο κ. Ford για ένα προσωπικό ζήτημα, σύμφωνα με το άρθρο 122 του Κανονισμού. 
<SPEAKER ID="172" LANGUAGE="EN" NAME="Ford (PSE )." AFFILIATION="">
<P>
    Κύριε Πρόεδρε, επί της διαδικασίας, υπονοήθηκε τόσο από την κ. Lambert όσο και από τον κ. Parish, με πιο έμμεσο τρόπο, ότι παραπλάνησα το Σώμα όταν ισχυρίστηκα ότι οι Ομάδες ΕΛΚ-ΕΔ, ΦΙΛ και ΠΡΣ/ΕΕΣ προσπάθησαν να μπλοκάρουν την έκθεση και να μην εμφανιστεί στην ημερήσια διάταξη. Ενώ δέχομαι τον προσωπικό ενθουσιασμό της κ. Lambert για την έκθεση αυτή και το γεγονός ότι εκείνη πρότεινε την εκπόνησή της, η κριτική μου αφορούσε τη στάση της Ομάδας της, καθώς και τη στάση των άλλων Ομάδων.
<P>
Το θέμα τέθηκε από τον Πρόεδρο της Επιτροπής Αναφορών σε μια συνεδρίαση της Διάσκεψης των Προέδρων κάποια στιγμή το προηγούμενο φθινόπωρο. Αντιτέθηκαν στο γεγονός ότι η Επιτροπή Αναφορών χρησιμοποίησε τον Κανονισμό για να συντάξει αυτήν την έκθεση. Το θέμα παραπέμφθηκε στη συνεδρίαση των προέδρων των πολιτικών ομάδων, όπου αρχικά η μόνη θετική ψήφος υπέρ της έκθεσης ήταν αυτή του κ. Barón Crespo από την Ομάδα ΕΣΚ. Χρειάστηκε πολύ μεγάλη παρασκηνιακή πίεση από τις άλλες Ομάδες για να πείσουν τους προέδρους τους να αλλάξουν γνώμη και να επιτρέψουν την εκπόνηση αυτής της έκθεσης για το σημαντικό ζήτημα που έχουμε ενώπιον μας σήμερα. 
<SPEAKER ID="173" LANGUAGE="" NAME="Πρόεδρος. –" AFFILIATION="">
<SPEAKER ID="174" LANGUAGE="EN" NAME="Nielson," AFFILIATION="Επιτροπή">
<P>
    Κύριε Πρόεδρε, η ισχύς του σεισμού στην πόλη Bam και οι καταστροφές που προκάλεσε ανάγκασαν τις ιρανικές αρχές να ζητήσουν αμέσως βοήθεια από τη διεθνή κοινότητα. Στο αίτημά τους ανταποκρίθηκαν μαζικά λίγες μόλις ώρες μετά την καταστροφή ολόκληρη η διεθνής κοινότητα και η Ευρώπη. Αυτήν τη στιγμή οι νεκροί ανέρχονται σε 30 000 ενώ άλλοι τόσοι περίπου είναι οι τραυματίες, οι άστεγοι ανέρχονται σε 45 000 και το 85% της πόλης Bam έχει καταστραφεί. Η Επιτροπή δραστηριοποιήθηκε άμεσα παρέχοντας επείγουσα ανθρωπιστική βοήθεια και συντονίζοντας τις προσπάθειες των σωστικών συνεργείων των κρατών μελών της ΕΕ και του ΕΟΧ, των υποψήφιων και υπό ένταξη χωρών.
<P>
Το Σάββατο 27 Δεκεμβρίου 2003, η Επιτροπή, μέσω της Υπηρεσίας Ανθρωπιστικής Βοήθειας ECHO, ενέκρινε μια πρώτη απόφαση για τη διάθεση επείγουσας βοήθειας ύψους 2,3 εκατ. ευρώ με σκοπό την αντιμετώπιση των πλέον έκτακτων αναγκών που προέκυψαν από τον σεισμό. Στις οργανώσεις του Ερυθρού Σταυρού –τη Διεθνή Ομοσπονδία των Εταιρειών του Ερυθρού Σταυρού και της Ερυθράς Ημισελήνου, στον φινλανδικό Ερυθρό Σταυρό και στον γερμανικό Ερυθρό Σταυρό– δόθηκαν 1 452 129 ευρώ για την ενίσχυση των προσπαθειών της ιρανικής Ερυθράς Ημισελήνου παρέχοντας δέματα με φαγητό, σκηνές, κουβέρτες, θερμάστρες, σκεύη κουζίνας και είδη υγιεινής, και για την ικανοποίηση των αναγκών στον τομέα της υγείας στήνοντας υπαίθριο νοσοκομείο και συστήνοντας μονάδες πρώτων βοηθειών. Άλλα 813 577 ευρώ διατέθηκαν στην Επιτροπή Ιατρικής Βοήθειαςκαι στους Γιατρούς του Κόσμουγια υγειονομική περίθαλψη και συναφείς δραστηριότητες, και τέλος, 34 294 ευρώ δόθηκαν στις Τηλεπικοινωνίες χωρίς σύνορα με σκοπό τη δημιουργία τηλεπικοινωνιακού δικτύου μέσω δορυφόρου, ώστε να διευκολυνθεί η επικοινωνία και ο συντονισμός μεταξύ των ανθρωπιστικών οργανώσεων που δραστηριοποιούνται στην περιοχή όπου συνέβη η καταστροφή.
<P>
Παράλληλα με την ανταπόκριση στον τομέα της ανθρωπιστικής βοήθειας, το κέντρο πολιτικής προστασίας, παρακολούθησης και πληροφόρησης της ΕΕ, που φιλοξενείται σε εγκαταστάσεις της Επιτροπής, προέβη, με τη συγκατάθεση των ιρανικών αρχών, στην αποστολή σωστικών συνεργείων. Αμέσως μετά τον σεισμό, το πρωί της 26ης Δεκεμβρίου, το κέντρο πολιτικής προστασίας, παρακολούθησης και πληροφόρησης της ΕΕ πρόσφερε τη βοήθειά του στο Ιράν και έθεσε σε ετοιμότητα τα 30 συνεργαζόμενα με αυτό γραφεία στις χώρες που συμμετέχουν στον μηχανισμό συνεργασίας για την παροχή πολιτικής προστασίας. Στις 26 Δεκεμβρίου, τα πρώτα συνεργεία αναχώρησαν από τις χώρες τους και στις 27 Δεκεμβρίου είχε ήδη πια αρχίσει στην πόλη Bam ο συντονισμός των κοινοτικών σωστικών συνεργείων, υπό την καθοδήγηση της μονάδας πολιτικής προστασίας της Ιταλίας. Στην κοινή αυτή προσπάθεια συμμετείχαν συνολικά 18 χώρες οι οποίες παρείχαν βοήθεια ποικιλοτρόπως – είτε στέλνοντας ομάδες έρευνας και διάσωσης (ειδικά εκπαιδευμένους σκύλους, πυροσβέστες και άλλους ειδικούς) είτε παρέχοντας υλική ανθρωπιστική βοήθεια (υπαίθρια νοσοκομεία και άλλον εξοπλισμό).
<P>
Όταν ολοκληρώθηκε το στάδιο έρευνας και διάσωσης, οι προσπάθειες επικεντρώθηκαν στην κάλυψη των βασικών αναγκών όσων επιβίωσαν από τον σεισμό κατά τη διάρκεια των προσεχών μηνών. Στις 8 Ιανουαρίου 2004, η Διεθνής Ομοσπονδία του Ερυθρού Σταυρού και της Ερυθράς Ημισελήνου και το Γραφείο Συντονισμού Ανθρωπιστικών Θεμάτων των Ηνωμένων Εθνών απηύθυναν έκκληση για παροχή βοήθειας με σκοπό την ανακούφιση και ανοικοδόμηση της πόλης Bam. Μετά από μία πρώτη αποστολή αξιολόγησης, η οποία έλαβε χώρα από τις 29 έως τις 31 Δεκεμβρίου, η ECHO προέβη σε δεύτερη αποστολή εμπειρογνωμόνων στην πόλη Bam από τις 5 έως τις 8 Ιανουαρίου για να επανεξετάσει την κατάσταση, να αξιολογήσει τις περαιτέρω ανάγκες και να συντονιστεί με τις άλλες οργανώσεις που ήδη δραστηριοποιούνται στη περιοχή. Σύμφωνα με τη δεύτερη αυτή αξιολόγηση, αρκετοί είναι οι τομείς στους οποίους απαιτούνται κατά προτεραιότητα παρεμβάσεις: υγεία, αποχέτευση και υγιεινή, ψυχοκοινωνική υποστήριξη και βοήθεια και επικέντρωση σε ευάλωτες ομάδες και κυρίως στα παιδιά και τους ηλικιωμένους.
<P>
Βάσει των δικών της αξιολογήσεων και των εκκλήσεων του ΟΗΕ και του Ερυθρού Σταυρού, η Επιτροπή εξετάζει το ενδεχόμενο έγκρισης μιας δεύτερης απόφασης για τη στήριξη των θυμάτων του σεισμού στην πόλη Bam μέσα στις επόμενες εβδομάδες.
<P>
Χάρη στον τρόπο με τον οποίο ανταποκριθήκαμε, μπορέσαμε να αξιοποιήσουμε τα πρώτα 2,3 εκατ. ευρώ για να καλύψουμε όλα τα αιτήματα που μας είχαν υποβληθεί εκείνη την περίοδο και είμαστε τώρα σε θέση να εξετάσουμε το ενδεχόμενο ικανοποίησης νέων αιτημάτων. Είναι ιδιαίτερα σημαντικό να μπορέσει η διεθνής κοινότητα να επιτύχει κάτι πέρα από την παροχή άμεσης βοήθειας που απαιτείται σε τέτοιες περιπτώσεις. 
<SPEAKER ID="175" LANGUAGE="DE" NAME="Gahler (PPE-DE )." AFFILIATION="">
<P>
    Κύριε Πρόεδρε, ο σεισμός της 26ης Δεκεμβρίου κατέστρεψε σχεδόν ολοκληρωτικά την πόλη Μπαμ. Η έκταση της καταστροφής και ο συνακόλουθος ανθρώπινος πόνος μάς συγκλόνισε όλους βαθύτατα. Υπάρχει όμως και κάτι θετικό που σημειώθηκε σε αυτήν την τραγωδία: ότι δόθηκε άμεση, γρήγορη και μεγάλης έκτασης βοήθεια από ολόκληρο τον κόσμο, και από την ΕΕ και τα κράτη μέλη της, ακόμη και από τις ΗΠΑ, την οποία δέχθηκε το Ιράν, με εξαίρεση τη βοήθεια από το Ισραήλ.
<P>
Το Σώμα ευχαριστεί την Επιτροπή που ενήργησε τόσο άμεσα στις 27 Δεκεμβρίου. Αυτό δείχνει στην κυβέρνηση και, κυρίως, στον πληθυσμό του Ιράν πόσο μεγάλη είναι η ανθρώπινη αλληλεγγύη απέναντί τους, ανεξάρτητα από τις πολιτικές σχέσεις με τη χώρα. Εγώ πιστεύω ακράδαντα ότι αυτό είναι και μία αντίδραση στο γεγονός ότι το Ιράν ανταποκρίθηκε στις προσδοκίες της διεθνούς κοινότητας με την υπογραφή του πρόσθετου πρωτοκόλλου για τη συμφωνία μη διάδοσης πυρηνικών όπλων.
<P>
Ασφαλώς υπάρχουν ακόμη από την πλευρά μας πολλές αφορμές για κριτική, όπως για παράδειγμα σε σχέση με την κατάσταση των ανθρωπίνων δικαιωμάτων, μολονότι επικροτούμε την έναρξη του διαλόγου με το Ιράν για τα ανθρώπινα δικαιώματα. Έλαβα μέρος στην τελευταία συνεδρίαση στις Βρυξέλλες. Ήταν ένας ανοιχτός διάλογος όχι μόνο μεταξύ της αντιπροσωπείας της ΕΕ και της ιρανικής πλευράς αλλά και μέσα στην ίδια την ιρανική αντιπροσωπεία. Ωστόσο, το Ευρωπαϊκό Κοινοβούλιο είχε εκφράσει ήδη από το περασμένο φθινόπωρο τις ανησυχίες του ότι θα μπορούσαν να ληφθούν πριν από τις εκλογές του Φεβρουαρίου μέτρα κατά των κοινοβουλευτικών που επιδιώκουν τη μεταρρύθμιση. Και δυστυχώς αυτό ακριβώς συνέβη αυτήν την εβδομάδα: περισσότεροι από 80 βουλευτές και εκατοντάδες υποψηφίων βουλευτών απορρίφθηκαν από το Συμβούλιο των Φυλάκων. Σε αυτούς συγκαταλέγονται ο κύριος συνομιλητής και οικοδεσπότης μίας αντιπροσωπείας του Ευρωπαϊκού Κοινοβουλίου στο Ιράν, ο πρόεδρος της επιτροπής εξωτερικών υποθέσεων Mirdamadi, ο οποίος μας είχε επισκεφθεί με μία αντιπροσωπεία τον περασμένο χρόνο.
<SPEAKER ID="176" LANGUAGE="DE" NAME="Swoboda (PSE )." AFFILIATION="">
<P>
Αυτή η φοβερή τραγωδία δεν κατέστρεψε μόνο μία περιοχή και μία πόλη αλλά έπληξε μία ολόκληρη χώρα και τον πληθυσμό της. Αισθάνομαι μεγάλη χαρά –και θέλω να το πω αυτό ξεκάθαρα στον κ. Επίτροπο Nielson– διότι η Επιτροπή και ολόκληρη η Ευρώπη αντέδρασε τόσο γρήγορα και δυναμικά δείχνοντας την αλληλεγγύη της.
<SPEAKER ID="177" LANGUAGE="" NAME="" AFFILIATION="Αντιπροέδρου">
<SPEAKER ID="178" LANGUAGE="SV" NAME="Malmström (ELDR )." AFFILIATION="">
<P>
   – Κυρία Πρόεδρε, Επίτροπε Nielson, με οδύνη πληροφορηθήκαμε την τραγική είδηση του σεισμού στην πόλη Bam. Στο μέσο ακριβώς των διακοπών των Χριστουγέννων, οι τηλεοπτικές οθόνες γέμισαν με τις φρικιαστικές εικόνες νεκρών και τραυματισμένων ανθρώπων και χιλιάδων ατόμων που έψαχναν απελπισμένα για τους συγγενείς τους σε μια ερειπωμένη πόλη. Εξ ονόματος της Ομάδας του Ευρωπαϊκού Κόμματος των Φιλελευθέρων, Δημοκρατών και Μεταρρυθμιστών, επιθυμώ να εκφράσω τα συλλυπητήριά μας, και την εγκάρδια συμπαράστασή μας προς τον ιρανικό λαό σε αυτήν τη δύσκολη περίοδο. Φυσικά, η ΕΕ πρέπει να συνεχίσει τη συνεργασία της με τις ιρανικές αρχές προκειμένου να καταστεί δυνατή η παροχή της αναγκαίας φροντίδας στους πληγέντες, η στέγασή τους και η κάλυψη των υπολοίπων αναγκών τους. Πρέπει επίσης να βοηθήσουμε στην ανοικοδόμηση της όμορφης ιστορικής πόλης.
<P>
Εάν το Ιράν θέλει να συγκαταλεχθεί κάποια στιγμή μεταξύ των δημοκρατικών κρατών, οφείλει να αποδεχθεί ότι η πολιτική νομιμοποίηση προκύπτει από τον λαό μέσω ελεύθερων εκλογών, και όχι μέσω της υποκειμενικής ερμηνείας που δίνουν οι Aγιατολάχ στη θέληση του Θεού.
<P>
Όπως όλοι οι λαοί, και ο ιρανικός λαός επιθυμεί τη δημοκρατία και τον σεβασμό των ανθρωπίνων δικαιωμάτων. Τα μέλη της Ομάδας των Φιλελευθέρων καλούν τους ηγέτες του Ιράν να μην παρέμβουν στις εκλογές, αλλά να επιτρέψουν στους υποψηφίους να συμμετάσχουν στις εκλογές, έτσι ώστε αυτές να είναι όσο το δυνατόν πιο δίκαιες και ανοικτές. Ως προς το ίδιο θέμα, επιθυμώ, όπως και οι υπόλοιποι συνάδελφοι βουλευτές, να ζητήσω από την Επιτροπή να εντείνει και να διευρύνει τον διάλογο με το Ιράν σχετικά με τα ανθρώπινα δικαιώματα. Πρέπει δε να είναι κάτι περισσότερο από απλή ανταλλαγή φιλοφρονήσεων. Εάν θέλουμε να είναι ουσιαστικός, ο διάλογος πρέπει να είναι σαφής, επίμονος και συνεπής, και να αξιολογείται επίσης σε τακτική βάση. Ελπίζω ότι εσείς, Επίτροπε Nielson, σε συνεργασία με τον Επίτροπο Patten και τον κ. Σολάνα, θα μπορέσετε να ενεργήσετε κατά τρόπο ώστε να αναζωογονηθούν αυτές οι συζητήσεις, εν μέρει ενόψει των προσπαθειών που καταβάλλονται προκειμένου να αποδεχθεί το Ιράν να κυρώσει και να εφαρμόσει τη συμφωνία μη διάδοσης των πυρηνικών. 
<SPEAKER ID="179" LANGUAGE="EN" NAME="Collins (UEN )." AFFILIATION="">
<P>
    Κυρία Πρόεδρε, την περασμένη Κυριακή επέστρεψα από το Ιράν όπου ιρλανδοί βουλευτές του Κοινοβουλίου πραγματοποίησαν πολιτική επίσκεψη στη χώρα. Κατά τη διάρκεια της επίσκεψης αυτής, συναντηθήκαμε με τον υπουργό Εξωτερικών του Ιράν, κ. Kharrazi, καθώς και με άλλα μέλη της κυβέρνησης και του κοινοβουλίου για να συζητήσουμε τις ευρύτερες σχέσεις μεταξύ της ΕΕ και του Ιράν.
<P>
Η κυβέρνηση και το κοινοβούλιο του Ιράν εξέφρασαν την ευγνωμοσύνη τους στην ΕΕ και στην ευρύτερη διεθνή κοινότητα για τη βοήθεια που προσέφεραν με στόχο την ανοικοδόμηση της πόλης Bam και τη στήριξη των χιλιάδων αστέγων στην περιοχή αυτή. Βασικά, η καταστροφή της πόλης Bam ήταν μια πραγματική τραγωδία, καθώς είχε ως αποτέλεσμα δεκάδες χιλιάδες νεκρούς και κατέστρεψε την υποδομή της ιστορικής αυτής πόλης.
<P>
Η Ευρωπαϊκή Ένωση έχει διαθέσει πάνω από 200 εκατομμύρια ευρώ τα τελευταία χρόνια για την ανοικοδόμηση του Αφγανιστάν. Πρέπει λοιπόν να λάβει την απόφαση να στηρίξει οικονομικά για αρκετά χρόνια και την κυβέρνηση του Ιράν, ώστε να διασφαλίσει ότι θα ικανοποιηθούν οι βασικές ανάγκες όσον αφορά τις κοινωνικές υποδομές και την εκπαίδευση στο πλαίσιο της διαδικασίας ανοικοδόμησης της πόλης Bam. Η παροχή βραχυπρόθεσμης οικονομικής βοήθειας δεν αρκεί. Απαιτείται μακροπρόθεσμη βοήθεια. Οι κυβερνήσεις της ΕΕ πρέπει να λάβουν τις πολιτικές αποφάσεις σχετικά με τη διάθεση μακροπρόθεσμης οικονομικής βοήθειας στην κυβέρνηση του Ιράν.
<P>
Στο πλαίσιο της ανάπτυξης στενών σχέσεων μεταξύ της Ένωσης και του Ιράν –το οποίο έχει πληθυσμό άνω των 70 εκατομμυρίων κατοίκων– είναι καλύτερο να προωθήσουμε τον διάλογο και τη διαβούλευση παρά να βασιστούμε σε πολιτικές υποθέσεις, πολιτικές προκαταλήψεις και πολιτικές πιέσεις.
<P>
Τέλος, στηρίζω πλήρως τις παραγράφους 6, 7, 8 και 9 του ψηφίσματος. Μου προκάλεσε δυσάρεστη έκπληξη το γεγονός ότι δεν επετράπη σε πολλούς ανθρώπους να συμμετάσχουν στις εκλογές ως υποψήφιοι. Δεν μπορούμε να το δεχτούμε αυτό. Εκφράζω την πεποίθηση ότι ο Αγιατολάχ Χομεϊνί θα αλλάξει την απόφαση –όπως πρέπει άλλωστε– προς όφελος εκείνων που προσπαθούν να εδραιώσουν την ειρήνη και τη μεταρρύθμιση στο Ιράν.
<SPEAKER ID="180" LANGUAGE="IT" NAME="Pannella (NI )." AFFILIATION="">
<P>
Θέλω να ξεκινήσω λέγοντας ότι είμαστε έκπληκτοι και συγκλονισμένοι και θέλουμε να αγωνισθούμε κατά μιας πλειοψηφίας εκλεγμένων στο σημερινό ιρανικό κοινοβούλιο που δεν είχαν –ούτως ειπείν– απαγορευθεί προηγουμένως και οι οποίοι εφήρμοσαν από το 1997 μια πραγματικά ελεεινή πολιτική, με το άλλοθι των ανεπαρκειών που οφείλονταν στη φονταμενταλιστική παντοδυναμία των Αγιατολάχ. Το πρόβλημα είναι ότι αυτό το Ιράν –των μη απαγορευμένων υποψηφίων και εκλεγμένων– είναι ένα Ιράν που υστερεί μόνον ως προς την Κίνα σε αριθμό εκτελέσεων. Το Ιράν του προέδρου Χαταμί είναι μια χώρα στην οποία, σύμφωνα με τα επίσημα στοιχεία, όχι μόνον εξακολουθούν οι μέχρι θανάτου λιθοβολισμοί γυναικών και ανδρών, αλλά όπου, στις 3 Φεβρουαρίου 2003, ο Αγιατολάχ Mahmoud Hashemi-Shahrudi είπε στον συνάδελφό σας Chris Patten ότι, επί του παρόντος, το Ιράν δεν προβλέπει εναλλακτική λύση για τους μέχρι θανάτου λιθοβολισμούς. Το είπε σε εμάς!
<P>
Θα ήθελα απλώς να παρακαλέσω τους εισηγητές αυτού του ψηφίσματος να αποδεχθούν ένα είδος προφορικής τροπολογίας, εισάγοντας τον αριθμό των καταδικασθέντων εις θάνατο και των εκτελεσθέντων, επικροτώντας το γεγονός ότι οι καταδικασθέντες δεν έχουν εκτελεσθεί. Ελπίζω αύριο να μπορέσουμε να συγκεντρώσουμε 32 υπογραφές ή να δεχθούμε την προφορική τροπολογία. 
<SPEAKER ID="181" LANGUAGE="FR" NAME="De Keyser (PSE )." AFFILIATION="">
<P>
   – Κυρία Πρόεδρε, κύριε Επίτροπε, το Ιράν υπέστη πρόσφατα, σε διάστημα λίγων μόλις εβδομάδων, δύο σεισμούς. Ο πρώτος, ο σεισμός που έπληξε την περιοχή Bam, είχε 40 000 θύματα. Ο δεύτερος, ο οποίος είχε πολιτικό χαρακτήρα, ακύρωσε περισσότερες από 3 000 υποψηφιότητες στις εκλογές της 20ής Φεβρουαρίου. Είναι μήπως απαράδεκτο να συγκρίνουμε αυτά τα δύο περιστατικά, το ένα εκ των οποίων είναι μια φυσική καταστροφή ενώ το άλλο, απλούστατα, ένα πολιτικοθρησκευτικό πραξικόπημα; Δεν το νομίζω.
<P>
Η καταστροφή στο Bam συγκίνησε ολόκληρο τον κόσμο. Η Ευρωπαϊκή Ένωση, από την πλευρά της, έχει ήδη προσφέρει ανθρωπιστική βοήθεια ύψους 2,3 εκατ. ευρώ, ενώ ετοιμάζει και συμπληρωματικές ενέργειες. Σε κάθε περίπτωση, στηρίζουμε ανεπιφύλακτα αυτές τις ενέργειες για την ανακούφιση του πόνου των θυμάτων, αλλά και ως επίδειξη αλληλεγγύης προς το σύνολο του ιρανικού λαού.
<P>
Η ακύρωση, όμως, των 3 000 υποψηφιοτήτων των μεταρρυθμιστών στις προσεχείς κοινοβουλευτικές εκλογές προξένησε κατάπληξη σε όλον τον κόσμο. Η Ευρώπη, επιδεικνύοντας εμπιστοσύνη στη διαδικασία εκδημοκρατισμού που είχε ξεκινήσει η ιρανική κυβέρνηση, είχε προχωρήσει σε διμερείς διαπραγματεύσεις, ενώ διαγραφόταν στον ορίζοντα η σύναψη συμφωνιών. Ασφαλώς, δεν έχουμε τη δυνατότητα να υποδείξουμε σε οποιαδήποτε χώρα την πολιτική που οφείλει να ακολουθήσει, και να αναμιχθούμε στις εσωτερικές της υποθέσεις, αλλά επιφυλασσόμαστε του δικαιώματός μας να επιλέγουμε τους φίλους μας, αυτούς με τους οποίους επιθυμούμε να συνεργαστούμε και τους οποίους περιβάλλουμε με την εμπιστοσύνη μας.
<SPEAKER ID="182" LANGUAGE="EN" NAME="Howitt (PSE )." AFFILIATION="">
<P>
    Κυρία Πρόεδρε, θα θέλαμε καταρχάς να συγχαρούμε τον κύριο Επίτροπο και την ECHO για τη βοήθεια που χορήγησαν. Οι επικρίσεις για την κοινοτική βοήθεια είναι συχνά άδικες και σύμφωνα με όλες οι εκθέσεις από το Ιράν το ποσό των 2,3 εκατομμυρίων ευρώ που διέθεσε η Ευρωπαϊκή Ένωση μέσα σε 72 μόλις ώρες βάσει της πρώτης απόφασης παροχής επείγουσας βοήθειας απορροφήθηκε σωστά και ήταν καλά στοχοθετημένο. Παρά τη σοβαρότητα των απωλειών, χιλιάδες ζωές σώθηκαν από περισσότερες από χίλιες διεθνείς ομάδες έρευνας και διάσωσης. Το Κοινοβούλιο δεν μπορεί παρά να συμφωνήσει με τον επικεφαλής της ομάδας των Ηνωμένων Εθνών στην πόλη ο οποίος δήλωσε ότι η ανταπόκριση στην καταστροφή αυτή ήταν η καλύτερη των τελευταίων 20 ετών. Μια και κάνουμε λόγο για βοήθεια από τον Νότο προς τον Νότο, δεν πρέπει να λησμονήσουμε να συγχαρούμε την ιρανική Ερυθρά Ημισέληνο η οποία κινητοποίησε περισσότερους από 8 000 διασώστες, και, παρά τα όσα λέει στο Ηνωμένο Βασίλειο ο Robert Kilroy-Silk, τις αραβικές χώρες, που πρόσφεραν 400 εκατομμύρια για την ανοικοδόμηση της πόλης Bam.
<P>
Δεν αποτελεί έκπληξη το γεγονός ότι ο κόσμος στην Ευρώπη ανταποκρίθηκε μαζικά στην ανθρωπιστική αυτή καταστροφή που συνέβη μέσα στα Χριστούγεννα, θα πρέπει όμως να επιστήσουμε την προσοχή στις παραμελημένες επείγουσες ανάγκες άλλων χωρών στις οποίες δεν δίδουν την ίδια σημασία τα μέσα μαζικής ενημέρωσης ή η κοινή γνώμη – στην Αγκόλα, για παράδειγμα, όπου παρά την έκκληση του ΟΗΕ συγκεντρώθηκαν μόνο τα μισά από τα 300 εκατομμύρια που απαιτούνταν, ή στη Μοζαμβίκη, όπου έχει συγκεντρωθεί μόνο το 12% του μόλις 1,6 εκατομμυρίου που απαιτείται, ή στη Ζάμπια, όπου έχει συγκεντρωθεί μόνο το 10% της απαιτούμενης οικονομικής βοήθειας. Το απλούστερο που θα μπορούσατε να κάνετε, κύριε Επίτροπε, είναι να μας διαβεβαιώσετε τουλάχιστον ότι δεν διατέθηκαν για το Ιράν χρήματα που προορίζονταν για τις χώρες αυτές, όπου οι ανθρώπινες ζωές διατρέχουν εξίσου σοβαρό κίνδυνο.
<SPEAKER ID="183" LANGUAGE="EN" NAME="Nielson," AFFILIATION="Επιτροπή">
<P>
    Κυρία Πρόεδρε, θα ήθελα καταρχάς να διαβεβαιώσω τον κ. Howitt ότι δεν διαθέσαμε στο Ιράν χρήματα που προορίζονταν για την Αγκόλα, τη Ζάμπια και τις άλλες χώρες που ανέφερε.
<P>
Για την ECHO, από διοικητικής άποψης, η κατάσταση αυτή στην οποία κλήθηκε να παρέμβει δεν ήταν δραματική ή δύσκολη.
<P>
Σας ευχαριστώ για τις παρατηρήσεις που διατυπώσατε κατά τη διάρκεια της συζήτησης. Τέλος, όπως πολύ σωστά τόνισε ο κ. Howitt, η περίπτωση αυτή απέδειξε περίτρανα την ικανότητα που έχουμε πλέον –δεδομένων των αλλαγών που επήλθαν τα τελευταία χρόνια στον τρόπο με τον οποίο η Επιτροπή διαχειρίζεται τα διοικητικά θέματα– να ανταποκρινόμαστε ταχύτατα σε επείγουσες καταστάσεις. 
<SPEAKER ID="184" LANGUAGE="" NAME="Πρόεδρος." AFFILIATION="">
<P>
Προς περάτωση της συζήτησης, έχω λάβει έξι προτάσεις ψηφίσματος.(1)
<SPEAKER ID="185" LANGUAGE="" NAME="" AFFILIATION="">
<SPEAKER ID="186" LANGUAGE="" NAME="Πρόεδρος. –" AFFILIATION="">
<P>
   Η ημερήσια διάταξη προβλέπει τη συζήτηση της έκθεσης (A5-0412/2003) του κ. Varela Suanzes-Carpegna, εξ ονόματος της Επιτροπής Αλιείας, σχετικά με τον τόνο: στόλος και βιομηχανία. Κατάσταση και μελλοντικές προοπτικές στην ΕΕ και στον κόσμο (2003/2017(INI)).
<P>
Πριν σας δώσω τον λόγο, κύριε Varela, θα ήθελα να σας επισημάνω ότι σύμφωνα με την ημερήσια διάταξη που καταρτίστηκε από τη Διάσκεψη των Προέδρων, η συζήτηση θα διακοπεί στις 17.00 ακριβώς, προκειμένου να δώσουμε τον λόγο στον εκπρόσωπο της Επιτροπής, ο οποίος θα προβεί σε ανακοίνωση σχετικά με τις υπηρεσίες στην εσωτερική αγορά.
<P>
Δεδομένου ότι το χρονοδιάγραμμα της συγκεκριμένης ημερήσιας διάταξης καταρτίστηκε με ακρίβεια και ότι η συγκεκριμένη ανακοίνωση πρέπει να πραγματοποιηθεί στις 17.00 ακριβώς, η συζήτηση σχετικά με την έκθεση του κ. Varela θα διακοπεί και θα επαναληφθεί αμέσως μετά την ανακοίνωση της Επιτροπής. 
<SPEAKER ID="187" LANGUAGE="ES" NAME="Varela Suanzes-Carpegna (PPE-DE )," AFFILIATION="εισηγητής">
<P>
    Κυρία Πρόεδρε, θα σας ζητήσω να μην υπολογίσετε όσα πρόκειται να πω τώρα στο χρόνο ομιλίας μου διότι θα ήθελα, εξ ονόματος όλων των συναδέλφων μου, να εκφράσω μια μικρή διαμαρτυρία για αυτήν την κατάσταση. Το ξέρω ότι δεν ευθύνεστε εσείς, κυρία Πρόεδρε, αλλά πρόκειται για μια ενοχλητική κατάσταση, διότι η συζήτηση είχε προγραμματιστεί αρχικά για το πρωί, έπειτα μετατέθηκε για νωρίς το απόγευμα και τώρα μεταφέρεται το βράδυ, και αυτό μας συμβαίνει συχνά με την αλιεία. Ζητώ να μην επαναληφθεί αυτό ποτέ ξανά, διότι προφανώς καταστρέφει εντελώς τη συζήτηση. Πρόκειται να μιλήσω μέχρι τις 17.00, και ελπίζω ότι θα δώσετε τουλάχιστον στον εισηγητή τον χρόνο να μιλήσει κανονικά, διότι δεν πιστεύω ότι ο Επίτροπος θα έχει τον χρόνο να μου απαντήσει. Θα πρέπει να το κάνει στις 21.00. Εν πάση περιπτώσει, τα μέλη της Επιτροπής Αλιείας πιστεύουμε ότι αυτό δεν είναι καλό και ελπίζουμε ότι δεν θα μας ξανασυμβεί στο μέλλον. Σας ευχαριστώ πολύ.
<P>
Στην περίπτωση του τόνου υπάρχει μια πολύ σαφής σχέση μεταξύ στόλου και βιομηχανίας, και ο ρόλος της Ευρωπαϊκής Ένωσης είναι θεμελιώδης, καθώς η αγορά μας είναι η μεγαλύτερη στον κόσμο για αυτό το είδος, και ο στόλος μας είναι επίσης ο μεγαλύτερος στον κόσμο, ενώ ο τόνος αποτελεί το 60 % της συνολικής παραγωγής κονσερβοποιημένων ιχθύων, καθώς αυτήν τη στιγμή η Ευρωπαϊκή Ένωση –με παραγωγή 400 000 τόνων κονσερβοποιημένου τόνου– είναι η πρώτη παραγωγός παγκοσμίως. Αυτό δημιουργεί ένα πολύ σημαντικό αριθμό θέσεων απασχόλησης –οι οποίες μάλιστα είναι συγκεντρωμένες σε συγκεκριμένες περιοχές– σε απόκεντρες θαλάσσιες περιφέρειες που εξαρτώνται από την αλιεία. Για συγκεκριμένα στοιχεία σας παραπέμπω στην έκθεσή μου.
<P>
Αρχίσαμε προσδιορίζοντας τα είδη στα οποία απευθύνεται η έκθεση, εστιάζοντας βασικά στον τροπικό τόνο, που αποτελεί το 90 % της ποσότητας που μεταποιείται από τη βιομηχανία κονσερβοποίησης. Ζητάμε την υποστήριξη μιας βιώσιμης και υπεύθυνης αλιείας, ως τη βάση για το μέλλον της. Υποστηρίζουμε μια αλιεία που θα σέβεται τα άλλα είδη, όπως τα δελφίνια. Επομένως υποστηρίζουμε την επισήμανση (Φιλικά προς τα δελφίνια) της APICD (Συμφωνία σχετικά με το διεθνές πρόγραμμα διατήρησης των δελφινιών), του διακυβερνητικού οργάνου του οποίου είναι μέλος η Ευρωπαϊκή Ένωση· ζητάμε διαφάνεια και σαφήνεια για τους καταναλωτές· καταδικάζουμε την παράνομη αλιεία –την παράνομη, αδήλωτη και αρρύθμιστη αλιεία– τις σημαίες ευκαιρίας που την υποθάλπουν και στηρίζουμε τους περιφερειακούς οργανισμούς αλιείας και τον ρόλο της Επιτροπής σε αυτούς, προτείνουμε τη δημιουργία και άλλων τέτοιων οργανισμών, ενώ επίσης ζητάμε τη διατήρηση και την επέκταση του δικτύου των διεθνών αλιευτικών συμφωνιών θυννοειδών, λόγω της μεγάλης μεταναστευτικής φύσης αυτών των ειδών και την εγγύηση που συνεπάγονται αυτές οι διεθνείς αλιευτικές συμφωνίες για μια υπεύθυνη αλιεία απέναντι στις ιδιωτικές συμφωνίες.
<SPEAKER ID="188" LANGUAGE="" NAME="Πρόεδρος. –" AFFILIATION="">
<P>
   Ευχαριστώ, κύριε Varela. Βεβαίως, έλαβα υπόψη τις διαμαρτυρίες σας σχετικά με την ανακοίνωση για τη διακοπή της συζήτησης. Θα ήθελα, ωστόσο, να σας καθησυχάσω ότι ο χρόνος που χρησιμοποιήσατε για να εκφράσετε τη νόμιμη διαμαρτυρία σας δεν θα συμπεριληφθεί στον χρόνο της ομιλίας σας· άρα, δεν τίθεται κανένα πρόβλημα ως προς αυτό. Επίσης, καθώς ο Επίτροπος Bolkestein δεν βρίσκεται ακόμη μαζί μας, θα ήθελα να δώσω τον λόγο στον Επίτροπο Fischler, προκειμένου να αποκριθεί άμεσα στα σχόλιά σας. 
<SPEAKER ID="189" LANGUAGE="DE" NAME="Fischler," AFFILIATION="Επιτροπή">
<P>
    Κυρία Πρόεδρε, αξιότιμοι βουλευτές, κυρίες και κύριοι, καταρχάς θέλω να ευχαριστήσω τον κ. Varela για την εξαίρετη έκθεση πρωτοβουλίας του. Συμφωνώ σε μεγάλο βαθμό με την ανάλυσή του για την κατάσταση στον τομέα του τόνου. Πιστεύω ότι όλοι οι φορείς, από τους αλιείς ως τη βιομηχανία μεταποίησης, αποτελούν μία αλυσίδα στον τομέα του τόνου και ως γνωστόν, μία αλυσίδα είναι τόσο γερή όσο είναι ο πιο αδύναμος κρίκος της.
<P>
Ακόμη, θέλω να σας υπενθυμίσω ότι ισχύει ιδιαίτερη τελωνειακή εξαίρεση για τις εισαγωγές τόνου που μεταποιείται από τη βιομηχανία της Κοινότητας. Αντίθετα, οι εισαγωγές κονσέρβας τόνου και ημιέτοιμων προϊόντων όπως για παράδειγμα τα φιλέτα τόνου έχουν δασμό 24%, τον μεγαλύτερο που υπάρχει στον τομέα της αλιείας, ο οποίος ισχύει εδώ και περισσότερα από 30 χρόνια. Πέραν τούτου οι κονσέρβες και τα φιλέτα τόνου κατατάσσονται στα ευαίσθητα προϊόντα σε διεθνείς διαπραγματεύσεις. Ως εκ τούτου, έχουν δοθεί λίγες άδειες εμπορίας. Η συνδυαστική επίδραση του κοινοτικού δασμού και των εμπορικών προτιμήσεων ενίσχυσε σημαντικά την ανταγωνιστικότητα στον τομέα του τόνου.
<SPEAKER ID="190" LANGUAGE="EN" NAME="Stevenson (PPE-DE )." AFFILIATION="">
<P>
    Κυρία Πρόεδρε, ελπίζω να μην με τιμωρήσετε μειώνοντας τον χρόνο ομιλίας μου εάν συμφωνήσω με τις διαμαρτυρίες του κ. Varela. Ως πρόεδρος της Επιτροπής Αλιείας, βαρέθηκα πια να βλέπω τα θέματα για τα οποία είναι αρμόδια η εν λόγω επιτροπή να αναβάλλονται διαρκώς από μέρα σε μέρα. Το θέμα ήταν στην ημερήσια διάταξη της πρωινής συνεδρίασης και τελικά φθάσαμε έως αυτήν την ώρα, με τα μισά μέλη της επιτροπής που ζήτησαν να παρέμβουν στη συζήτηση να είναι υποχρεωμένα να επιστρέψουν στην αίθουσα κατά την απογευματινή συζήτηση. Είναι τρόπος αυτός να οργανώνεται η ημερήσια διάταξη;
<P>
Πρώτον, συγχαίρω τον εισηγητή για την εξαίρετη έκθεση πρωτοβουλίας που συνέταξε. Ήταν ιδέα του κ. Varela να προβεί η Επιτροπή Αλιείας σε ενδελεχείς έρευνες για ορισμένα από τα κύρια είδη ιχθύων, και τι πιο κατάλληλο από το να αρχίσει με τον τόνο, ένα είδος παγκόσμιας σπουδαιότητας που αποφέρει σήμερα πάνω από 2 δισ. δολάρια ΗΠΑ τον χρόνο. Η παγκόσμια παραγωγή κονσερβών τόνου υπερβαίνει τα δύο εκατομμύρια τόνους τον χρόνο, ενώ ανθεί και το εμπόριο φρέσκου τόνου. Η επιτροπή μας πραγματοποίησε ειδική ακρόαση για το θέμα, στην οποία κατέθεσαν αποδείξεις πολλοί ειδικοί του κλάδου. Επιπλέον, η διακοινοβουλευτική ομάδα για την αειφόρο ανάπτυξη οργάνωσε σεμινάριο στις Βρυξέλλες τον περασμένο Νοέμβριο με θέμα “Ο στόλος αλιείας και η βιομηχανία τόνου: προσδοκίες για το μέλλον”, στο οποίο συμμετείχαν πολλοί ομιλητές από όλον τον κόσμο.
<P>
Θα ήθελα να επιστήσω την προσοχή σε μια σημαντική πτυχή της έκθεσης, και συγκεκριμένα στην APICD –τη συμφωνία του διεθνούς προγράμματος σχετικά με τη διατήρηση των δελφινιών– την οποία έχει υπογράψει η ΕΕ, όπως και οι Ηνωμένες Πολιτείες και οι περισσότερες χώρες παραγωγοί τόνου της Κεντρικής και Νότιας Αμερικής. Είναι η πλέον αξιόπιστη μέθοδος για να διασφαλίσουμε ότι η αλιεία τόνου δεν θίγει τα δελφίνια. Θέλω να ευχαριστήσω τον κ. Varela που τόνισε το θέμα αυτό στην έκθεσή του με τόσο θετικό τρόπο. Συγκεκριμένα, λέει στην έκθεσή του ότι “το σύστημα προστασίας των δελφινιών στην αλιεία με γρι-γρι που θέσπισε η APICD, ... δεν συγκρίνεται με κανένα άλλο ιδιωτικό σύστημα πιστοποίησης που έχει θεσπιστεί έως σήμερα.” Υποστηρίζω πλήρως την ανάλυσή του.
<P>
Ένα από αυτά τα ιδιωτικά συστήματα πιστοποίησης, που προώθησε η ΜΚΟ της Καλιφόρνιας Earth Island, κυριάρχησε στην αγορά κονσερβών τόνου για αρκετά χρόνια. Εκτιμάται ότι πάνω από το 97% όλων των κονσερβών τόνου στην Ευρώπη φέρουν ετικέτα με την ένδειξη “dolphin safe”. Ωστόσο, η ετικέτα αυτή δεν σημαίνει ότι προστατεύονται οι θαλάσσιες χελώνες ή οι καρχαρίες. Η αλιευτική μέθοδος που προτείνει η Earth Island, στη σημερινή μορφή της, ευθύνεται για τον θάνατο αμέτρητων θαλάσσιων χελωνών, καρχαριών και άλλων ειδών. Επίσης, σκοτώνει χιλιάδες νεαρούς κιτρινόπτερους τόνους, οι οποίοι απορρίπτονται και πάλι νεκροί στη θάλασσα επειδή δεν έχουν το βάρος που απαιτείται για εμπορία.
<P>
Συμφωνώ απολύτως με τη στήριξη που παρέχει η έκθεση του κ. Varela στην ετικέτα της APICD και ελπίζω η Επιτροπή να ασκήσει πιέσεις ώστε η ετικέτα αυτή να χρησιμοποιείται αποκλειστικά σε όλες τις κονσέρβες τόνου στην ΕΕ. 
<SPEAKER ID="191" LANGUAGE="ES" NAME="Miguélez Ramos (PSE )." AFFILIATION="Fischler">
<P>
Πιστεύω ότι είναι μια εξαίρετη παρουσίαση των προβλημάτων που πλήττουν τoν κοινοτικό στόλο αλιείας τόνου, όπως και τη μεταποιητική βιομηχανία του. Είναι αλήθεια, όπως έχουμε αναγνωρίσει πολλές φορές στην Επιτροπή Αλιείας, ότι ο τομέας του τόνου, είναι το πιο παγκοσμιοποιημένο κομμάτι του αλιευτικού τομέα, και ότι η κοινοτική αγορά απαιτεί περισσότερο προϊόν –τόσο φρέσκο τόνο όσο και μεταποιημένο– από αυτό που μπορεί να διαθέσει ο στόλος της και ο τομέας της κονσερβοποίησης.
<P>
Επομένως, πιστεύουμε ότι η δέσμευση που ανέλαβε ο κ. Fischler να υπερασπιστεί ανεπιφύλακτα τον τομέα της αλιείας τόνου, τον στόλο μας και τον τομέα κονσερβοποίησης και μεταποίησης είναι σημαντική, κατά τον ίδιο τρόπο που οι κυβερνήσεις τρίτων χωρών προωθούν δράσεις υπέρ των δικών τους αλιευτικών τομέων.
<P>
Ενεργώντας κατ’ αυτόν τον τρόπο, η Επιτροπή θα υπερασπιστεί το ευρωπαϊκό κοινωνικό μοντέλο και την οικονομική και κοινωνική συνοχή περιοχών όπως η δική μου που εξαρτώνται σε μεγάλο βαθμό από αυτήν τη βιομηχανία. Όπως και ο εισηγητής, κ. Varela, απευθύνουμε έκκληση στην Επιτροπή να σχεδιάσει μια στρατηγική αναφορικά με τον τόνο, τη διατήρηση των πιο απειλούμενων ειδών, όπως ο ερυθρός τόνος, και των πιο ευάλωτων αλιευτικών περιοχών. Θέλουμε η αλίευση και η εμπορικοποίηση να ανταποκρίνονται σε κριτήρια βιωσιμότητας και σε περιβαλλοντικά κριτήρια, όπως και στις αρχές ασφάλειας των τροφίμων και, επομένως, να θεσπιστούν μηχανισμοί ελέγχου στα σύνορα, ούτως ώστε τα εισαγόμενα προϊόντα να έχουν τις ίδιες φυτοϋγειονομικές εγγυήσεις με εκείνα που προέρχονται από τον δικό μας στόλο και τη δική μας βιομηχανία.
<P>
Ελπίζουμε επομένως ότι τα κριτήρια που μας παρουσίασε ο Επίτροπος Fischler σήμερα θα είναι εκείνα που θα επικρατήσουν. 
<SPEAKER ID="192" LANGUAGE="EN" NAME="McKenna (Verts/ALE )." AFFILIATION="">
<P>
    Κυρία Πρόεδρε, η έκθεση του κ. Varela αναφέρεται σε ένα πολύ σημαντικό και ενδιαφέρον θέμα – το θέμα της βιομηχανίας τόνου. Θα ήθελα να τον ευχαριστήσω διότι υιοθέτησε πολλές από τις προτάσεις της Ομάδας των Πρασίνων/Ευρωπαϊκής Ελεύθερης Συμμαχίας.
<P>
Μπορούμε να διδαχθούμε πολλά από τον τρόπο διαχείρισης της αλιείας τόνου. Για παράδειγμα, οι περιφερειακοί φορείς διαχείρισης της αλιείας τόνου όπως η ICAT (Διεθνής Επιτροπή για τη διατήρηση των θυννοειδών του Ατλαντικού) έχουν σημειώσει μεγάλη πρόοδο όσον αφορά τη μείωση της αλιείας τόνου από πλοία που φέρουν σημαίες ευκαιρίας. Ένα άλλο παράδειγμα έρχεται από τον Ειρηνικό Ωκεανό, όπου ο περιφερειακός φορέας, η IATTC (Διαμερικανική Επιτροπή για τον τροπικό τόνο), έχει κατορθώσει να μειώσει δραστικά την ποσότητα ορισμένων ειδών που αλιεύονται παρεμπιπτόντως, όπως είναι κυρίως τα δελφίνια. Τέλος, αρκετοί φορείς αλιείας τόνου έχουν ήδη αρχίσει να θεσπίζουν όρια για την αλιευτική ικανότητα των στόλων που δραστηριοποιούνται στον τομέα αυτόν.
<P>
Οι πρωτοβουλίες που αναφέρονται στην έκθεση του κ. Varela είναι πολύ καλές, όμως η έκθεση δεν επιλύει τα εναπομείναντα προβλήματα, κυρίως την υπερβολική αλιεία ορισμένων ειδών όπως ο μεγαλόφθαλμος τόνος και ο τόνος thunnus thynnus, καθώς και την απαράδεκτα μεγάλη ποσότητα των ιχθύων πολλών διαφορετικών ειδών που αλιεύονται παρεμπιπτόντως με τη λεγόμενη μέθοδο των διατάξεων συγκέντρωσης ιχθύων – τη μέθοδο που χρησιμοποιούν κατά προτίμηση τα πλοία της ΕΕ. Φρονώ ότι είναι αναγκαίο να αποσαφηνίσει η ΕΕ τις πτυχές αυτές της αλιευτικής της δραστηριότητας εάν επιθυμεί να έχει μια αειφόρο αλιευτική πολιτική. 
<SPEAKER ID="193" LANGUAGE="IT" NAME="Musumeci (UEN )." AFFILIATION=",">
<P>
    Κυρία Πρόεδρε, Επίτροπε Fischler, κυρίες και κύριοι, εξ ονόματος της Ομάδας Ένωση για την Ευρώπη των Εθνών, θα ήθελα καταρχάς να συγχαρώ τον κ. Varela για το εξαιρετικό έργο που επιτέλεσε. Η Ομάδα μου, ασφαλώς, υποστηρίζει το σύνολο της έκθεσής του.
<P>
Όλοι μας γνωρίζουμε πολύ καλά ότι ορθώς στις χώρες μας πρέπει να πληρούνται ποικίλες απαιτήσεις για την εμπορία προϊόντων αλιείας σε κονσέρβες που παράγονται στην Ευρώπηιδίως όσον αφορά τον υγειονομικό τομέα. Με σκοπό την αποτελεσματική προστασία της υγείας των καταναλωτών, οι ίδιες απαιτήσεις πρέπει να επεκταθούν και στα προϊόντα που προέρχονται από τρίτες χώρες, όπου δυστυχώς συχνά οι ισχύοντες υγειονομικοί κανόνες είναι τουλάχιστον ελαστικοί ή, σε πολλές περιπτώσεις, ακόμη και ανύπαρκτοι. Υποστηρίζουμε, συνεπώς, σθεναρά τα αιτήματα των σημείων 8 και 10 της πρότασης ψηφίσματος, όπου επισημαίνεται η ανάγκη ενίσχυσης των ελέγχων σε προϊόντα τρίτων χωρών –όπως εξάλλου προβλέπει η οδηγία 91/493/ΕΟΚ– και η ανάγκη δημιουργίας κοινοτικών εργαστηρίων για την προστασία της ποιότητας και της ασφάλειας των τροφίμων και των καταναλωτών κατά της επονομαζόμενης πειρατείας των τροφίμων.
<SPEAKER ID="194" LANGUAGE="FR" NAME="Souchet (NI )." AFFILIATION="">
<P>
    Κυρία Πρόεδρε, η εξαίρετη έκθεση πρωτοβουλίας του συναδέλφου μας κ. Varela θα αποτελεί στο εξής έγγραφο αναφοράς σχετικά με τη δραστηριότητα, τη σημασία της οποίας έχουν την τάση να υποτιμούν οι Ευρωπαίοι, παρότι διαθέτουμε τον μεγαλύτερο τομέα αλιείας παγκοσμίως. Η δραστηριότητα αυτή γεννά πολυάριθμες θέσεις απασχόλησης, είτε άμεσα είτε έμμεσα, τόσο στην Ευρώπη όσο και στις αναπτυσσόμενες χώρες, με τις οποίες μας δένουν διεθνείς συμφωνίες και στις οποίες οι βιομηχανίες μας έχουν πραγματοποιήσει σημαντικές επενδύσεις.
<SPEAKER ID="195" LANGUAGE="IT" NAME="Lisi (PPE-DE )." AFFILIATION="">
<P>
    Κυρία Πρόεδρε, Επίτροπε Fischler, πρέπει πράγματι να συγχαρούμε τον συνάδελφο Varela Suanzes-Carpegna για το εξαιρετικό έργο που επιτέλεσε, με το οποίο, τουλάχιστον σύμφωνα με τα λόγια του Επιτρόπου, θα συμφωνήσει και η Επιτροπή όσον αφορά τους σκοπούς και τους στόχους που θέσαμε. Αυτό είναι αναμφίβολα ένα γεγονός που μας χαροποιεί και μας ενθαρρύνει. Πράγματι, αντιμετωπίζονται με αποτελεσματικό τρόπο τα θέματα των αλιευτικών εργαλείων και της περιβαλλοντικής βιωσιμότητας αυτού του τόσο σημαντικού τομέα της αλιείας και υπάρχουν άλλα δύο θέματα, τα οποία –και εδώ απευθύνω έκκληση προς τους συναδέλφους– πρέπει να προσπαθήσουμε να διατηρήσουμε σε ισορροπία.
<SPEAKER ID="196" LANGUAGE="EN" NAME="Stihler (PSE )." AFFILIATION="">
<P>
    Κυρία Πρόεδρε, ο τόνος είναι ένα από τα πλέον δημοφιλή είδη ιχθύων στην ΕΕ και επίσης ένα από τα είδη με τη μεγαλύτερη εμπορική αξία. Οι περισσότεροι άνθρωποι τον γνωρίζουν κυρίως μέσα από τις κονσέρβες τόνου. Ωστόσο, ο φρέσκος τόνος έχει αρχίσει να γίνεται πολύ δημοφιλής και διατίθεται ήδη στους καταναλωτές της ιδιαίτερης πατρίδας μου, της Σκωτίας. Για αυτόν τον λόγο ακριβώς είναι πολύ σημαντική η παράγραφος 11 του ψηφίσματος που αναφέρει ότι απαιτείται ο προσδιορισμός της προέλευσης του προϊόντος και η πλήρης και ορθή ενημέρωση του καταναλωτή σχετικά με το είδος του συσκευασμένου τόνου και τα συστατικά του. Όπως είπαν πολλοί συνάδελφοι, η ακριβής επισήμανση του τόνου με ετικέτα που να πιστοποιεί την προστασία των δελφινιών είναι ζωτικής σημασίας προκειμένου να γνωρίζουν οι καταναλωτές ότι αυτό που τρώνε δεν αποτελεί κίνδυνο για ευάλωτα είδη. Αυτό συνδέεται άμεσα με την πρόσφατη πρόταση της Επιτροπής για τα παρεμπίπτοντα αλιεύματα κητοειδών και την προστασία αυτών των απειλούμενων ειδών.
<SPEAKER ID="197" LANGUAGE="EN" NAME="Parish (PPE-DE )." AFFILIATION="">
<P>
    Κυρία Πρόεδρε, επιτρέψτε μου καταρχάς να πω ότι, αν και δεν σας θεωρώ προσωπικά υπεύθυνη, πολλοί συνάδελφοι δεν μπόρεσαν να λάβουν τον λόγο στη συζήτηση αυτή διότι εγκατέλειψαν την αίθουσα ενώ περιμένουμε άλλον Επίτροπο. Ο Επίτροπος Fischler κάθεται υπομονετικά και ακούει τη συζήτησή μας στην οποία δεν μπόρεσαν να συμμετάσχουν οι μισοί από τους συναδέλφους μας. Δεν είναι σωστός αυτός ο τρόπος οργάνωσης των εργασιών. Η συζήτηση θα έπρεπε να έχει τελειώσει τώρα και να έχουν κληθεί να μιλήσουν όσοι είχαν ζητήσει τον λόγο. Προτού προχωρήσω, θα ήθελα να σας ζητήσω να αφαιρέσετε τα 38 αυτά δευτερόλεπτα που μόλις πέρασαν.
<P>
Ο Επίτροπος Fischler έκανε λόγο για συμφωνίες με τρίτες χώρες. Αυτές οι συμφωνίες μού προκαλούσαν πάντοτε ανησυχία διότι, παρόλο που πολλές νέες συμφωνίες προβλέπουν μέτρα διατήρησης των ιχθύων, στην πράξη τα μέτρα αυτά δεν τηρούνται. Αυτό που συμβαίνει στα ανοιχτά των ακτών της Αφρικής υπερβαίνει την απλή εκμετάλλευση των υδάτων. Φρονώ ότι απειλούμε τους γηγενείς αλιείς. Εάν πρόκειται να υπάρξουν συμφωνίες με τρίτες χώρες, πρέπει να παρακολουθούνται πολύ πιο προσεκτικά και πρέπει να διασφαλίσουμε ότι οι ιχθείς αλιεύονται με ασφαλή τρόπο και ότι τα χρήματά μας δαπανώνται συνετά.
<SPEAKER ID="198" LANGUAGE="PT" NAME="Piscarreta (PPE-DE )." AFFILIATION="">
<P>
   – Κυρία Πρόεδρε, κυρίες και οι κύριοι συνάδελφοι, ενόψει της κρίσιμης κατάστασης που απασχολεί τη βιομηχανία αλιείας τόνου, το Ευρωπαϊκό Κοινοβούλιο αποφάσισε να προχωρήσει στην εκπόνηση έκθεσης ιδίας πρωτοβουλίας προκειμένου να προστατευθούν τόσο ο στόλος της ΕΕ όσο και η βιομηχανία επεξεργασίας τόνου. Με την αφθονία των ειδών του, ο τόνος έχει καταστεί ένας σημαντικός αλιευτικός πόρος από εμπορική και κοινωνικοοικονομική σκοπιά, σημειώνοντας προσφάτως έντονα ανοδική πορεία. Για να αναφερθούμε σε συγκεκριμένα αριθμητικά στοιχεία, ο τόνος αντιστοιχεί σε περισσότερο από 60% της κονσερβοποιημένης παραγωγής ιχθύων στην ΕΕ, απασχολώντας περισσότερα από 40 000 άτομα άμεσα στη βιομηχανία. Με κορυφαίες την Ισπανία, την Ιταλία, τη Γαλλία και την Πορτογαλία, ο ευρωπαϊκός στόλος αλιείας τόνου είναι ο παραγωγικότερος στον κόσμο, καθόσον αντιστοιχεί σε περισσότερο από 20% των συνολικών αλιευμάτων.
<P>
Ομοίως, η Ευρωπαϊκή Ένωση ζητά για μια ακόμη φορά την αύξηση της συχνότητας των ελέγχων των προϊόντων προκειμένου να εξασφαλιστεί η πλήρης τήρηση των κανόνων για τη διατήρηση των πόρων. Όσον αφορά δε τη διατήρηση και τη διαχείριση των αλιευτικών πόρων, ο τόνος είναι ένα μεταναστευτικό είδος που είναι ιδιαίτερα ευαίσθητο στην παράνομη αλιεία σε διεθνή ύδατα. Συνεπώς, η ΕΕ πρέπει να αποτρέψει τη μεταφορά σκαφών ιδιοκτησίας ΕΕ σε χώρες οι οποίες προσφέρουν σημαίες ευκαιρίας. Η αλιευτική ικανότητα του στόλου πρέπει επίσης να προσαρμοστεί αποτελεσματικότερα στους διαθέσιμους πόρους. Τέλος, θα ήθελα με την ευκαιρία αυτήν να αποδώσω εύσημα στον εισηγητή, κ. Varela Suanzes-Carpegna, για το άριστο έργο του, το οποίο ασφαλώς θα συμβάλει θετικά στη διατήρηση των μελλοντικών προοπτικών σε αυτόν τον τομέα. 
<SPEAKER ID="199" LANGUAGE="EN" NAME="Nicholson (PPE-DE )." AFFILIATION="">
<P>
    Κυρία Πρόεδρε, υποθέτω ότι όσοι απομείναμε μπορούμε να ευχαριστήσουμε τον Επίτροπο Bolkestein για την αργοπορία του. Τουλάχιστον έτσι δεν χρειάστηκε να επιστρέψουμε μετά τις 9. Σίγουρα ο Επίτροπος Fischler είναι επίσης πολύ ευχαριστημένος. Ωστόσο, αυτά δεν θα έπρεπε να συμβαίνουν στο Σώμα. Πρέπει να οργανώνουμε τις συζητήσεις με περισσότερη προσοχή.
<P>
Χαιρετίζω την πολύ καλή αυτή έκθεση και συγχαίρω τον εισηγητή που την συνέταξε. Όπως είπαν και άλλοι συνάδελφοι, ο τόνος είναι τόσο σημαντικός στις νότιες περιοχές της Ευρώπης όσο ο γάδος και ο μπακαλιάρος για τις βόρειες. Επομένως, όσοι προερχόμαστε από τις βόρειες περιοχές μπορούμε να αντιληφθούμε τις ανησυχίες που διατυπώνονται για το θέμα. Πολύ μεγάλο ποσοστό των αλιευμάτων απορροφάται από τη μεταποιητική βιομηχανία, γεγονός που σημαίνει ότι από την αλιεία τόνου εξαρτώνται πολλές θέσεις εργασίας τόσο στη θάλασσα όσο και στη στεριά. Σχεδόν το 60% των αλιευμάτων τόνου κονσερβοποιείται, όπως είπε η κ. Stihler, και μεγάλο μέρος της ποσότητας αυτής καταναλώνεται από όλους εμάς στις βόρειες περιοχές. Μου αρέσει και εμένα πολύ ο τόνος, όπως και σε πολλούς άλλους. Ωστόσο, το θέμα αυτό έχει σοβαρές προεκτάσεις και με ανησυχεί. Δεν μπορούμε παρά να στηρίξουμε την ανάπτυξη βιώσιμης και υπεύθυνης αλιείας. Συμφωνώ με τον κ. Parish και άλλους που εξέφρασαν ανησυχίες για τα δελφίνια. Το θέμα αυτό ανησυχεί πολλούς πολίτες στην εκλογική μου περιφέρεια. Πάντως, μακροπρόθεσμα οι στόλοι μας πρέπει να εξακολουθήσουν να είναι ανταγωνιστικοί.
<SPEAKER ID="200" LANGUAGE="" NAME="Πρόεδρος. –" AFFILIATION="(Το Σώμα εγκρίνει την τροποποίηση)">
<P>
   Επίτροπε Fischler, θεωρώ ότι δεν επιθυμείτε να απαντήσετε.
<P>
Η ψηφοφορία θα διεξαχθεί αύριο στις 12.00.
<P>
Καθώς ο Επίτροπος Bolkestein δεν έχει έλθει ακόμη, η ανακοίνωση της Επιτροπής σχετικά με τις υπηρεσίες στην εσωτερική αγορά δεν μπορεί να πραγματοποιηθεί αυτήν τη στιγμή. Υπό τις συνθήκες αυτές, οφείλουμε να τροποποιήσουμε την ημερήσια διάταξη. Προτείνω λοιπόν η ανακοίνωση της Επιτροπής σχετικά με τις υπηρεσίες στην εσωτερική αγορά να μετατεθεί στις 21.00 το βράδυ. Προκειμένου να τροποποιηθεί η ημερήσια διάταξη, όπως καταρτίστηκε από τη Διάσκεψη των Προέδρων, είναι απαραίτητο να υποβάλω την συγκεκριμένη πρόταση προς έγκριση από την Ολομέλεια, κατ’ εφαρμογή του άρθρου 111, παράγραφος 2, του Κανονισμού.
<P>
Κύριε Varela, τελικά εκπληρώσαμε την επιθυμία σας. Θα προχωρήσουμε στην πλήρη εξέταση της έκθεσή σας, γεγονός που με ικανοποιεί.
<SPEAKER ID="201" LANGUAGE="DE" NAME="Langenhagen (PPE-DE )," AFFILIATION="γραπτώς">
<P>
   . Είναι γεγονός ότι ο τόνος είναι το σημαντικότερο προϊόν όχι μόνο της κοινοτικής αλλά και της παγκόσμιας βιομηχανίας κονσερβοποιίας. Ορισμένα κράτη μέλη της Κοινότητας κατέχουν παραδοσιακά ισχυρή θέση στον τομέα του τόνου και αντιδρούν με ευαισθησία στις αλλαγές της αγοράς. Η ακρόαση της Επιτροπής Αλιείας και όσα είπε ο συνάδελφος Varela καθιστούν σαφές ότι είναι ώρα για δράση. Εδώ και λίγο καιρό, τρίτες χώρες, κυρίως ασιατικές, θέλουν να εξασφαλίσουν μεγάλο μέρος της αποδοτικής αγοράς του τόνου. Κατά τη γνώμη μου, η αύξηση των εκτός Ευρώπης ανταγωνιστών μας οφείλεται και στο γεγονός ότι έχουν ένα μεγάλο οικονομικό πλεονέκτημα σε σύγκριση με τους πλοιοκτήτες του κοινοτικού στόλου. Οι Ευρωπαίοι πλοιοκτήτες είναι υποχρεωμένοι να τηρούν τις κοινοτικές νομικές διατάξεις σχετικά με την υγιεινή, τον έλεγχο της αλιευτικής δραστηριότητας, τις συνθήκες παραγωγής, την προστασία του περιβάλλοντος, την κοινωνική προστασία των εργαζομένων. Όλα αυτά είναι και σωστά και σημαντικά, αλλά κοστίζουν. Προτείνω λοιπόν τα εξής για να αποτραπεί να εγκαταλείψουν την κοινοτική σημαία οι πλοιοκτήτες εξαιτίας του ανταγωνισμού: Πρώτον: Είναι απαραίτητος ο συντονισμός των πολιτικών μέτρων της Κοινότητας τα οποία αφορούν τον στόλο αλιείας τόνου και την βιομηχανία κονσερβοποιίας. Δεύτερον: Είναι απαραίτητη η σύναψη επιπλέον αλιευτικών συμφωνιών. Τρίτον: Εάν τρίτες χώρες θέλουν να διαθέσουν τα προϊόντα τους στην κοινοτική αγορά, η τήρηση των υγειονομικών διατάξεων πρέπει να είναι απόλυτα δεσμευτική. Τέταρτον: Οι δασμοί για τις κονσέρβες τόνου πρέπει να διατηρηθούν μέχρι την άρση των εμπορικών εμποδίων και των εμποδίων στην εισαγωγή. Συμπέρασμα: η στρατηγική της ΕΕ πρέπει να είναι συντονισμένη και σχεδιασμένη σε διεθνές επίπεδο. 
<SPEAKER ID="202" LANGUAGE="" NAME="" AFFILIATION="Αντιπροέδρου">
<SPEAKER ID="203" LANGUAGE="" NAME="Πρόεδρος." AFFILIATION="Πρώτο Μέρος">
<P>
   Η ημερήσια διάταξη προβλέπει την Ώρα των Ερωτήσεων προς την Επιτροπή (B5-0002/2004).
<SPEAKER ID="204" LANGUAGE="" NAME="Πρόεδρος." AFFILIATION="">
<SPEAKER ID="205" LANGUAGE="" NAME="Διαμαντοπούλου," AFFILIATION="Επιτροπή">
<P>
   . Κύριε Πρόεδρε, σε μια Ευρώπη όπου υπάρχει έντονο δημογραφικό πρόβλημα και έχουμε συνεχώς αύξηση των ηλικιωμένων, είναι σαφές ότι μπαίνουν νέα προβλήματα πολιτικών που αφορούν τους ηλικιωμένους. Θα υπενθυμίσω ότι ήδη η Ευρωπαϊκή Επιτροπή έχει λάβει υπόψη της τον παράγοντα της ηλικίας στην οδηγία που εισηγήθηκε και έγινε αποδεκτή από το Συμβούλιο το 2000 και αφορά την αντιμετώπιση κάθε διάκρισης στο χώρο της εργασίας με βάση την ηλικία. Επίσης, θα υπενθυμίσω ότι στο άρθρο 25 του Χάρτη για τα Θεμελιώδη Δικαιώματα υπάρχει σαφής αναφορά που αναγνωρίζει το δικαίωμα των ηλικιωμένων σε μια αξιοπρεπή ζωή και το δικαίωμά τους να συμμετέχουν στην οικονομική και πολιτιστική ζωή.
<SPEAKER ID="206" LANGUAGE="DE" NAME="Flemming (PPE-DE )." AFFILIATION="">
<P>
    Κύριε Πρόεδρε, κυρία Επίτροπε, ευχαριστώ για την απάντησή σας. Φυσικά, έχετε δίκιο λέγοντας ότι αυτό είναι πρωτίστως αρμοδιότητα των κρατών μελών. Ως μέλος του προεδρείου της Ευρωπαϊκής Ένωσης Ηλικιωμένων Πολιτών (ESCU) ασχολήθηκα τον τελευταίο καιρό πολύ εντατικά με τα ζητήματα αυτά και αποκαλύφθηκε –καθώς η οργάνωσή μας έχει τώρα μέλη σε 20 ευρωπαϊκά κράτη– ότι η κατάσταση στα ιδρύματα όλων των ευρωπαϊκών κρατών συζητείται όλο και περισσότερο. Το ερώτημά μας είναι αν είναι δυνατόν να γίνει ένα είδος σύστασης για τον τρόπο που θα συνάπτονται τα συμβόλαια με αυτά τα ιδρύματα. Γνωρίζουμε ότι υπάρχουν ιδρύματα όπου οι άνθρωποι πάρα πολλές φορές αντιμετωπίζονται χωρίς κανένα σεβασμό, μάλιστα τους βάζουν σε περιφραγμένες κλίνες μολονότι οι ίδιοι δεν το επιθυμούν, τους εμποδίζουν να βγουν έξω, τους δίνουν τόσο νωρίς το βραδινό φαγητό ώστε πολύ σύντομα πεινούν, μετά όμως από τις 20.00-21.00 δεν υπάρχει περίπτωση να βρουν κάτι για φαγητό. Ακόμη, όταν κάνουν τη σωματική τους ανάγκη χωρίς να έχουν πάνα, ή και με πάνα, πολλές φορές παραμένουν για ώρες έτσι, το προσωπικό τους φέρεται απότομα, τους φωνάζουν, εφαρμόζουν ακόμη και βία. Νομίζω ότι είναι αναγκαίο να έχουμε κατευθυντήριες γραμμές για τα συμβόλαια των ιδρυμάτων. 
<SPEAKER ID="207" LANGUAGE="" NAME="Πρόεδρος." AFFILIATION="">
<P>
   Γνωρίζετε ότι αυτή είναι η Ώρα των Ερωτήσεων. Δεν είναι ώρα δηλώσεων ή συζητήσεων, αλλά ακούσαμε με μεγάλη προσοχή την κ. Flemming. Δεν γνωρίζω εάν η κ. Επίτροπος επιθυμεί να απαντήσει. 
<SPEAKER ID="208" LANGUAGE="" NAME="Διαμαντοπούλου," AFFILIATION="Επιτροπή">
<P>
   . Όπως είπα, η Επιτροπή δεν έχει τη δυνατότητα να κάνει τέτοιου είδους παρεμβάσεις. Δεν δικαιολογείται από καμία νομική βάση. Νομίζω όμως ότι είναι σημαντικό ότι στο μέλλον το άρθρο 25 του Χάρτη για τα Θεμελιώδη Δικαιώματα, κυρίως η αναφορά στην αξιοπρεπή διαβίωση των ηλικιωμένων, θα αποτελέσει βάση και για τις ενώσεις ηλικιωμένων, στις οποίες αναφέρθηκε η κ. Flemming, ώστε να προσφύγουν στα δικαστήρια και να έχουν τη δυνατότητα παρέμβασης, σε κάποιες περιπτώσεις, της Ευρωπαϊκής Ένωσης, αλλά σίγουρα των κρατικών αρχών. 
<SPEAKER ID="209" LANGUAGE="EN" NAME="Bowis (PPE-DE )." AFFILIATION="">
<P>
   Καλωσορίζω την ερώτηση της κ. Flemming και θα ήθελα να πω στην κ. Επίτροπο ότι υπάρχει λύση. Η Ευρωπαϊκή Ένωση έχει αρμοδιότητα στον τομέα της προώθησης της υγείας και της πρόληψης των ασθενειών, που περιλαμβάνει τις ασθένειες και τις κακουχίες οι οποίες προκαλούνται από την κακομεταχείριση των ηλικιωμένων. Προτείνω να εξετάσουμε το θέμα προσεκτικότερα.
<SPEAKER ID="210" LANGUAGE="EN" NAME="Διαμαντοπούλου," AFFILIATION="Επιτροπή">
<SPEAKER ID="211" LANGUAGE="" NAME="Πρόεδρος." AFFILIATION="">
<P>
Μέχρι τα τέλη Οκτωβρίου επρόκειτο να θέσουν τα κράτη μέλη σε εφαρμογή την οδηγία σχετικά με την επεξεργασία προσωπικών στοιχείων και την προστασία του ιδιωτικού βίου στον τομέα των ηλεκτρονικών επικοινωνιών. Στις 5 Δεκεμβρίου η Επιτροπή ανακοίνωσε ότι θα κινούσε διαδικασία επί παραβάσει κατά 11 κρατών μελών για καθυστέρηση στη μεταφορά της οδηγίας στο εσωτερικό τους δίκαιο. Τα περισσότερα ηλεκτρονικά μηνύματα σήμερα είναι ανεπιθύμητα (spam). Ποια άλλα μέτρα προτίθεται να λάβει η Επιτροπή για να επιτευχθούν οι στόχοι της οδηγίας; Έχουν πληγεί η αξιοπιστία και η εξέλιξη του ηλεκτρονικού ταχυδρομείου. Πώς θα διασφαλίσει η Επιτροπή ότι τα κράτη μέλη θα λάβουν τα αναγκαία μέτρα για να πιέσουν π.χ. τους παρόχους, ώστε να διασφαλιστεί το σημαντικότερο απαιτούμενο του ηλεκτρονικού ταχυδρομείου, δηλαδή η απρόσκοπτη ροή του. 
<SPEAKER ID="212" LANGUAGE="EN" NAME="Liikanen," AFFILIATION="Επιτροπή">
<P>
   . Είναι γεγονός ότι η αποστολή ανεπιθύμητων εμπορικών ηλεκτρονικών μηνυμάτων, των γνωστών σε όλους σκουπιδιών (“spam”), έχει λάβει ανησυχητικές διαστάσεις: πάνω από το 50% των διακινούμενων ηλεκτρονικών μηνυμάτων, σύμφωνα με πολλούς ειδικούς, είναι σήμερα σκουπίδια.
<P>
Η Επιτροπή αντιμετωπίζει το πρόβλημα σε διάφορα επίπεδα. Πρώτον, σε νομοθετικό επίπεδο, η Ευρωπαϊκή Ένωση ενέκρινε, το 2002, οδηγία για την ιδιωτική ζωή και τις ηλεκτρονικές επικοινωνίες – όπως θα γνωρίζει ο κ. Paasilinna, καθώς συνεισέφερε σημαντικά τότε στη συναφή συζήτηση. Μάλιστα, τον Νοέμβριο του 2003 κινήθηκαν διαδικασίες επί παραβάσει κατά αρκετών κρατών μελών που δεν είχαν μεριμνήσει για τη μεταφορά της οδηγίας στα εθνικά τους δίκαια.
<P>
Καθώς μεγάλος όγκος των σκουπιδιών του ηλεκτρονικού ταχυδρομείου προέρχεται από χώρες εκτός της Ευρωπαϊκής Ένωσης, επιβεβλημένη είναι η διεθνής συνεργασία. Διάφορες δράσεις υλοποιούνται επί του παρόντος όσον αφορά το συγκεκριμένο θέμα. Επιτρέψτε μου να αναφέρω ορισμένες από αυτές. Πρώτον, η δήλωση και το σχέδιο δράσης που συμφωνήθηκαν στην Παγκόσμια Διάσκεψη Κορυφής των Ηνωμένων Εθνών για την Κοινωνία της Πληροφορίας απευθύνουν έκκληση για ανάληψη κατάλληλης δράσης σε εθνικό και διεθνές επίπεδο με στόχο την εξάλειψη των σκουπιδιών. Δεύτερον, η Επιτροπή θα φιλοξενήσει ένα σεμινάριο του ΟΟΣΑ με θέμα τα σκουπίδια του ηλεκτρονικού ταχυδρομείου στις 2 και 3 Φεβρουαρίου 2004 στις Βρυξέλλες. Τρίτον, πραγματοποιούνται επί του παρόντος διμερείς συναντήσεις με τρίτες χώρες, μεταξύ των οποίων και με τις αρμόδιες αρχές των Ηνωμένων Πολιτειών, καθώς μεγάλο ποσοστό σκουπιδιών φαίνεται ότι προέρχεται από εταιρείες με έδρα τις Ηνωμένες Πολιτείες.
<P>
Οι δράσεις αυτές αποτελούν αντικείμενο ανακοίνωσης για τα σκουπίδια του ηλεκτρονικού ταχυδρομείου που θα εγκρίνει η Επιτροπή τις προσεχείς ημέρες. Τέλος, το Σχέδιο Δράσης για Ασφαλέστερη Χρήση του Διαδικτύου και, σε μεγαλύτερο βαθμό, ο πιθανός διάδοχός του, το Safe Internet Plus, θα χρηματοδοτήσουν επίσης δραστηριότητες στον τομέα της εξάλειψης των σκουπιδιών, συμπεριλαμβανομένων των σκουπιδιών που αποστέλλονται σε παιδιά.
<SPEAKER ID="213" LANGUAGE="FI" NAME="Paasilinna (PSE )." AFFILIATION="">
<P>
    Κύριε Πρόεδρε, θα ήθελα να ευχαριστήσω τον Επίτροπο για τη λεπτομερέστατη απάντηση, η οποία, κατά τη γνώμη μου, ήταν σωστή και θετική. Θα ήθελα, εντούτοις, να προχωρήσω σε μια συμπληρωματική ερώτηση. Τελευταίως, οι δημιουργοί και διασπορείς των ιών χρησιμοποιούν τους ηλεκτρονικούς υπολογιστές άλλων ανθρώπων για τη διάδοση σκουπιδιών. Η τακτική αυτή είναι γνωστή ως “αρχή του Δούρειου Ίππου”. Ενώ –για παράδειγμα– το 60% των υπολογιστών διαθέτουν προστασία από τους ιούς, υπάρχει πάντοτε ένα ποσοστό υπολογιστών που δεν διαθέτει επαρκή προστασία. Αυτό το ποσοστό μπορούν οι διάφοροι χάκερ και κράκερ να χρησιμοποιούν ως αφετηρία για τη διασπορά σκουπιδιών. Μήπως η Επιτροπή εξέτασε τον τρόπο με τον οποίο θα μπορούσαμε να αντιμετωπίσουμε αυτό το πράγματι διεθνές πρόβλημα, ή, με άλλα λόγια, το γεγονός ότι, διά μέσου του ιού και μέσα από τους υπολογιστές αθώων ανθρώπων, το σύστημα αποστολής αζήτητων μηνυμάτων θα μετατραπεί σε ευρύ πρόβλημα; 
<SPEAKER ID="214" LANGUAGE="FI" NAME="Liikanen," AFFILIATION="Επιτροπή">
<P>
   . Η περίπτωση “Δούρειος Ίππος”, στην οποία αναφέρθηκε ο κ. Paasilinna, συνιστά έναν από τους χειρότερους τρόπους κακής χρήσης του Διαδικτύου, η οποία αποσκοπεί στη ζημία των πολιτών και στη συρρίκνωση της δυνατότητάς τους να εργαστούν. Το ζήτημα αυτό θα εξεταστεί σε έκθεση της Επιτροπής, την οποία θα δημοσιεύσουμε πολύ σύντομα, καθώς και στο σεμινάριο που θα πραγματοποιήσει ο ΟΟΣΑ τον Φεβρουάριο στις Βρυξέλλες, και στο οποίο ευελπιστώ ότι ο κ. Paasilinna θα μπορέσει να συμμετάσχει. Παράλληλα, βέβαια, καθώς θεσπίζουμε τώρα τον Οργανισμό για την Ασφάλεια Δικτύων, μια έκθεση την οποία ο κ. Paasilinna ήδη παρουσίασε στο Κοινοβούλιο, το πρόβλημα αυτό θα αντιμετωπιστεί ως μέρος της όλης διαδικασίας. Είμαι έτοιμος να επιστήσω ιδιαίτερη προσοχή στο συγκεκριμένο πρόβλημα του “Δούρειου Ίππου” το οποίο προκαλείται από την αποστολή σκουπιδιών, καθώς αθώοι άνθρωποι καταπατούν εν αγνοία τους τη συγκεκριμένη οδηγία, προβαίνοντας σε παράνομη δράση. 
<SPEAKER ID="215" LANGUAGE="SV" NAME="Thors (ELDR )." AFFILIATION="">
<P>
   – Κύριε Πρόεδρε, κύριε Επίτροπε, συμφωνώ με την άποψή σας ότι το ζήτημα στο οποίο αναφέρεται ο κ. Paasilinna είναι σημαντικό. Ελπίζω ότι ο Ευρωπαϊκός Οργανισμός για την Ασφάλεια Δικτύων και Πληροφοριών θα μπορέσει επίσης να προβεί σε κάποια αξιολόγηση των σκουπιδιών και ότι θα μπορέσουμε να έχουμε διαφορετικές αξιολογήσεις των συναφών προγραμμάτων. Όταν ο κ. Επίτροπος έστειλε ένα ηλεκτρονικό μήνυμα σε ορισμένους φινλανδούς βουλευτές του ΕΚ την περασμένη εβδομάδα, το πρόγραμμα αντιμετώπισης της ανεπιθύμητης ηλεκτρονικής αλληλογραφίας του Κοινοβουλίου το επεσήμανε ως “ύποπτο ως ανεπιθύμητο”, όχι όμως με “υψηλή”, αλλά με “μικρή πιθανότητα”. Χρειαζόμαστε μια αξιολόγηση του τρόπου με τον οποίο λειτουργούν τα προγράμματα αυτά, εάν επιθυμούμε να είναι αποτελεσματική η προστασία. Ευελπιστώ επίσης ότι θα μπορέσουμε να αναπτύξουμε από κοινού μέσα για την αποκάλυψη των ψευδών διευθύνσεων. Στο Διαδίκτυο δεν υπάρχουν μόνο “Δούρειοι Ίπποι” αλλά και πολλές ψευδείς διευθύνσεις. 
<SPEAKER ID="216" LANGUAGE="SV" NAME="Liikanen," AFFILIATION="Επιτροπή">
<SPEAKER ID="217" LANGUAGE="" NAME="Πρόεδρος" AFFILIATION="">
<P>
Λόγω της αποτυχίας της Επιτροπής να διερευνήσει νέα επιστημονικά και άλλα στοιχεία για φθοριούχα προϊόντα στο πόσιμο νερό μέσω της Επιστημονικής Επιτροπής για την Τοξικότητα, την Οικοτοξικότητα και το Περιβάλλον (CSTEE) όπως υποσχέθηκε τον Μάιο του 2000, αυτή η παράλειψη απειλεί τώρα την αξιοπιστία της νέας Οδηγίας για το Πόσιμο Νερό.
<SPEAKER ID="218" LANGUAGE="EN" NAME="Wallström," AFFILIATION="Επιτροπή">
<P>
   . Θα ήθελα, καταρχάς, να ευχαριστήσω την κ. Doyle για την ερώτησή της. Η οδηγία για το πόσιμο νερό του 1998 προβλέπει πρότυπα ποιότητας για αρκετές χημικές παραμέτρους, μεταξύ των οποίων και το φθόριο. Η τιμή της παραμέτρου του φθορίου στην οδηγία καθορίστηκε βάσει των τότε διαθέσιμων επιστημονικών δεδομένων και είναι απολύτως σύμφωνη με τις τιμές που προτείνει η Παγκόσμια Οργάνωση Υγείας.
<P>
Δεύτερον, ολόκληρη η επιστημονική κοινότητα συμφωνεί ότι το φθόριο στο πόσιμο νερό μπορεί να έχει θετικές ή αρνητικές επιδράσεις ανάλογα με τη συγκέντρωσή του. Η μέγιστη επιτρεπόμενη τιμή των 1,5 mg/λίτρο διατηρεί καλή ισορροπία μεταξύ των θετικών και αρνητικών επιδράσεων, σύμφωνα με την Παγκόσμια Οργάνωση Υγείας. Την άποψη της Επιτροπής στο θέμα αυτό στηρίζουν τα πλέον πρόσφατα έγγραφα που εξέδωσε η Παγκόσμια Οργάνωση Υγείας το 2003, και συγκεκριμένα η νέα προσωρινή έκδοση των “Κατευθυντήριων γραμμών για την Ποιότητα του Πόσιμου Νερού” της Παγκόσμιας Οργάνωσης Υγείας. Τα έγγραφα αυτά διατηρούν την ίδια τιμή για το φθόριο. Ταυτόχρονα, το θέμα της τεχνητής φθορίωσης του πόσιμου νερού εμπίπτει στην αρμοδιότητα των κρατών μελών και είναι αλήθεια ότι στο θέμα αυτό οι προσεγγίσεις ποικίλλουν από χώρα σε χώρα. Σε ορισμένες χώρες, απαγορεύεται η τεχνητή φθορίωση και σε άλλες οι συναφείς αποφάσεις λαμβάνονται από τις τοπικές αρχές. Πάντως, σε κάθε περίπτωση, πρέπει να τηρείται η μέγιστη επιτρεπόμενη τιμή.
<P>
Τρίτον, στην προσπάθειά της να συλλέξει τις πλέον πρόσφατες πληροφορίες και γνώσεις για το θέμα αυτό, η Επιτροπή οργάνωσε σεμινάριο για το πόσιμο νερό τον Οκτώβριο του 2003. Κάλεσε ειδικούς από όλη την Ευρωπαϊκή Ένωση, καθώς και από τα νέα κράτη μέλη και από την Παγκόσμια Οργάνωση Υγείας, και συζήτησε μεταξύ άλλων το θέμα του φθορίου και της φθορίωσης. Όσον αφορά τις τιμές του φθορίου, οι ειδικοί κατέληξαν ότι η τρέχουσα τιμή του 1,5 mg/λίτρο δεν αντίκειται στα όσα γνωρίζουν σήμερα οι επιστήμονες.
<P>
Τέλος, κατόπιν αιτήματος της Επιτροπής, η Επιστημονική Επιτροπή για την Τοξικότητα, την Οικοτοξικότητα και το Περιβάλλον προέβη σε μελέτη για την ποιότητα του πόσιμου νερού σε επιλεγμένες ευρωπαϊκές πόλεις. Στην αξιολόγηση της για το 2003 γίνεται αναφορά, σε συμφωνία με την επιστημονική θέση που υιοθέτησε μεταξύ άλλων και η Παγκόσμια Οργάνωση Υγείας, στις θετικές και αρνητικές επιδράσεις του φθορίου, αλλά δεν προτείνεται τροποποίηση της τιμής του φθορίου στην οδηγία. 
<SPEAKER ID="219" LANGUAGE="EN" NAME="Doyle (PPE-DE )." AFFILIATION="">
<P>
    Ευχαριστώ την Επίτροπο για την απάντησή της. Ωστόσο, δεν με ικανοποίησε. Απαντώντας σε κοινοβουλευτική ερώτηση –ΚΕ 1434/00– που υποβλήθηκε τον Μάιο του 2000, είχατε πει, κυρία Επίτροπε, ότι θα εξετάζατε εάν υπήρχαν σημαντικά νέα στοιχεία όσον αφορά την τεχνητή φθορίωση. Όπως είχατε πει, “προκειμένου να υπάρξει η κατάλληλη αναπροσαρμογή της θέσης της επί του εν λόγω θέματος, η Επιτροπή θα συμβουλευθεί την Επιστημονική της Επιτροπή για την Τοξικότητα, την Οικοτοξικότητα και το Περιβάλλον”. Προφανώς, δεν συμβουλευτήκατε την εν λόγω επιτροπή, απευθυνθήκατε απευθείας στην ΠΟΥ και μας επαναλαμβάνετε ακόμη τις τιμές που θεωρεί επιθυμητές η ΠΟΥ.
<P>
Τα στοιχεία όσον αφορά το θέμα αυτό είναι ιδιαίτερα αναξιόπιστα. Ναι, η επιστημονική επιτροπή παρακάμφθηκε, και 13 από τις 23 αναπτυσσόμενες χώρες που ακολουθούν τις κατευθυντήριες γραμμές της ΠΟΥ αντιμετωπίζουν σοβαρά προβλήματα δηλητηρίασης από φθόριο, ή προβλήματα φθορίωσης, ασθένεια η οποία προσβάλλει τα δόντια των πολιτών τους. Στη δική μου χώρα, η φθορίωση προσβάλλει όλο και περισσότερο τα δόντια των πολιτών, και ιδίως των εφήβων.
<SPEAKER ID="220" LANGUAGE="EN" NAME="Wallström," AFFILIATION="Επιτροπή">
<P>
   . Επιστημονικές συμβουλές για το θέμα αυτό λαμβάνουμε από την Παγκόσμια Οργάνωση Υγείας αλλά και από την επιτροπή την οποία αναφέρατε. Η εν λόγω επιτροπή μας γνωστοποίησε τη γνώμη της για το φθόριο μόλις το 2003. Μας ανέφερε ότι οι συγκεντρώσεις φθορίου που υπάρχουν κανονικά στο φθοριωμένο πόσιμο νερό δεν συνιστούν κίνδυνο για την υγεία σύμφωνα με πολλές μελέτες που έγιναν σε ζώα και σύμφωνα με μελέτες για την ανθρώπινη επιδημιολογία.
<P>
Η κατευθυντήρια γραμμή για το πόσιμο νερό της Παγκόσμιας Οργάνωσης Υγείας συμφωνεί με την οδηγία της ΕΕ – 1,5 mg ανά λίτρο. Η οδοντική φθορίωση προκαλείται όταν οι συγκεντρώσεις υπερβαίνουν το 1,5 mg και τα 2 mg ανά λίτρο. Η σκελετική φθορίωση προκαλείται όταν οι συγκεντρώσεις είναι ακόμη μεγαλύτερες – από 3 έως 6 mg. Στο Δουβλίνο, για παράδειγμα, το νερό φθοριώνεται αλλά τηρείται η προβλεπόμενη τιμή του 1,5 mg φθορίου ανά λίτρο και, σύμφωνα με την έκθεση αυτή, η μεγαλύτερη συγκέντρωση που καταγράφηκε ήταν 0,9 mg.
<P>
Επομένως, στην περίπτωσή σας, κυρία Doyle, θα πρέπει να προσπαθήσετε να αλλάξετε την πολιτική της Ιρλανδίας στο θέμα αυτό, εάν νομίζετε ότι είναι λανθασμένη και εάν νομίζετε ότι η χώρα σας δεν συμμορφώνεται με τις τιμές που προβλέπει η οδηγία. Δεν έχουμε λόγο, βάσει των επιστημονικών συμβουλών που λάβαμε, να αλλάξουμε τις παραμέτρους που προβλέπει η οδηγία για το φθόριο στο πόσιμο νερό. 
<SPEAKER ID="221" LANGUAGE="EN" NAME="McKenna (Verts/ALE )." AFFILIATION="">
<P>
    Συμφωνώ απολύτως με όσα είπε η συνάδελφός μου, η κ. Doyle, και δεν νομίζω ότι η Επίτροπος απάντησε επαρκώς στα ερωτήματα που τέθηκαν.
<P>
Όσον αφορά τη μαζική θεραπευτική αγωγή, είναι τελείως απαράδεκτο από την άποψη της ελευθερίας επιλογής τα 9 εκατομμύρια πολίτες του Ηνωμένου Βασιλείου και τα 2,7 εκατομμύρια πολίτες της Ιρλανδίας να αναγκάζονται να λαμβάνουν θεραπευτική αγωγή μαζικά. Στην Ιρλανδία, το 91% των πολιτών τάσσεται κατά της φθορίωσης του νερού. Είναι σαφές ότι δεν υπάρχει ευρεία κοινωνική συναίνεση στο θέμα αυτό.
<P>
Το θέμα που έθιξε η κ. Doyle όσον αφορά τα νήπια είναι πράγματι πολύ σοβαρό, διότι η βρεφική τροφή αναμειγνύεται με φθοριωμένο νερό και φρονώ ότι οι συνέπειες για τα παιδιά είναι πολύ σοβαρές. Είμαι της γνώμης ότι δεν θα πρέπει να χρησιμοποιείται βρεφική τροφή ούτως ή άλλως. 
<SPEAKER ID="222" LANGUAGE="EN" NAME="Wallström," AFFILIATION="Επιτροπή">
<SPEAKER ID="223" LANGUAGE="" NAME="Πρόεδρος." AFFILIATION="Δεύτερο μέρος">
<SPEAKER ID="224" LANGUAGE="" NAME="" AFFILIATION="">
<SPEAKER ID="225" LANGUAGE="EN" NAME="Vitorino," AFFILIATION="Επιτροπή">
<P>
   . Ο αξιότιμος βουλευτής ζητά με αυτήν του την ερώτηση να σχολιάσει η Επιτροπή την πρόοδο που επιτεύχθηκε όσον αφορά την υλοποίηση των στόχων του Τάμπερε σχετικά με την ανάπτυξη κοινής πολιτικής μετανάστευσης και ασύλου. Η ερώτηση είναι απολύτως επίκαιρη, καθώς φθάνουμε στο τέλος της πρώτης φάσης ανάπτυξης των συναφών πολιτικών, όπως αναφέρεται αναλυτικά στο πολιτικό πρόγραμμα του Τάμπερε. Επιπλέον, η προθεσμία των πέντε ετών, που προβλέπει η Συνθήκη του Άμστερνταμ, για την υλοποίηση ορισμένων στόχων, ιδίως όσον αφορά την πολιτική ασύλου, θα λήξει την 1η Μαΐου 2004.
<P>
Κατά την ετήσια κοινοβουλευτική συζήτηση για την ανάπτυξη ενός χώρου ελευθερίας, ασφάλειας και δικαιοσύνης, η οποία θα πραγματοποιηθεί κατά την περίοδο συνόδου του Φεβρουαρίου, θα μας δοθεί η πρώτη ευκαιρία να αξιολογήσουμε από κοινού με το Σώμα τις πολιτικές μας στους εν λόγω τομείς. Τον Ιούνιο του 2004, η Επιτροπή σκοπεύει να παρουσιάσει στο Ευρωπαϊκό Κοινοβούλιο και στο Συμβούλιο ανακοίνωση με θέμα την αξιολόγηση της προόδου που σημειώθηκε όσον αφορά την υλοποίηση των στόχων του Τάμπερε. Η εν λόγω ανακοίνωση θα περιέχει αξιολόγηση όλων των πτυχών που έχουν σχέση με τη μετανάστευση, το άσυλο, την ένταξη των μεταναστών στις κοινωνίες μας και την ανάπτυξη σχέσεων με τρίτες χώρες. Θέλω να ελπίζω ότι η ανακοίνωση αυτή θα περιέχει και ορισμένες κατευθυντήριες γραμμές σχετικά με το τι θα μπορούσε να περιλαμβάνει, στο προσεχές μέλλον, το πολιτικό πρόγραμμα του “Τάμπερε ΙΙ”. 
<SPEAKER ID="226" LANGUAGE="EN" NAME="Moraes (PSE )." AFFILIATION="">
<P>
    Σας ευχαριστώ, κύριε Επίτροπε, για την περιεκτική σας απάντηση. Χωρίς να έχω διάθεση να προκαταλάβω την ανακοίνωση που θα παρουσιάσει η Επιτροπή τον Ιούνιο του 2004, θα ήθελα να ζητήσω την προσωπική γνώμη του Επιτρόπου σχετικά με το εάν μπορούμε να ελπίζουμε ότι, στην εν λόγω ανακοίνωση, θα διαπιστωθεί κάποια πρόοδος όσον αφορά τους δεσμούς μεταξύ των κρατών μελών και της Ευρωπαϊκής Ένωσης με τις χώρες προέλευσης. Θα γνωρίζει ενδεχομένως ο Επίτροπος ότι το θέμα της διαχείρισης της μετανάστευσης είναι σήμερα μία από τις προτεραιότητες του πολιτικού προγράμματος της Ευρωπαϊκής Ένωσης, εν μέρει χάρη στο δικό του έργο και στο έργο πολλών άλλων.
<SPEAKER ID="227" LANGUAGE="EN" NAME="Vitorino," AFFILIATION="Επιτροπή">
<P>
   . Σας ευχαριστώ για αυτήν τη συμπληρωματική ερώτηση, διότι μου δίνει την ευκαιρία να πω ότι ελπίζω το Κοινοβούλιο και το Συμβούλιο να μπορέσουν, εν τω μεταξύ, να συμφωνήσουν όσον αφορά την έγκριση κανονισμού με θέμα το πολυετές πρόγραμμα χρηματοδότησης εταιρικών σχέσεων με τρίτες χώρες στο πλαίσιο της από κοινού διαχείρισης των μεταναστευτικών ροών. Μέσα στα επόμενα πέντε χρόνια, θα διατεθούν για το πρόγραμμα αυτό 250 εκατ. ευρώ, και σκοπεύουμε να δώσουμε προτεραιότητα κατά την αξιολόγηση αυτού του χρηματοδοτικού μέσου στις χώρες εκείνες που θα έχουν αρχίσει διαπραγματεύσεις με την Ευρωπαϊκή Ένωση για τη σύναψη συμφωνιών επανεισδοχής.
<P>
Η τρίτη πτυχή θα είναι η έκθεση που θα παρουσιάσει η Επιτροπή στο Συμβούλιο μέχρι τον Ιούνιο του 2005, στην οποία θα εξετάζει νέους τρόπους ενίσχυσης της διεθνούς προστασίας και, κυρίως, τη δυνατότητα εφαρμογής πανευρωπαϊκών σχεδίων αποκατάστασης και τη δυνατότητα παροχής βελτιωμένης προστασίας στους πρόσφυγες σε ολόκληρη την Ευρώπη. Ελπίζω τον Ιούνιο που θα έρθω και πάλι εδώ για τη συνολική αξιολόγηση του πολιτικού προγράμματος του Τάμπερε να έχω να σας ανακοινώσω προόδους σε όλα αυτά τα θέματα. 
<SPEAKER ID="228" LANGUAGE="EN" NAME="Evans, Robert J.E. (PSE )." AFFILIATION="">
<SPEAKER ID="229" LANGUAGE="EN" NAME="Vitorino," AFFILIATION="Επιτροπή">
<SPEAKER ID="230" LANGUAGE="" NAME="Πρόεδρος." AFFILIATION="Ερωτήσεις προς τον Επίτροπο Byrne">
<P>
Στις 25 Ιουνίου 2003 υπογράφηκε στην Ουάσιγκτον Συμφωνία ΕΕ – ΗΠΑ σχετικά με την έκδοση εγκληματιών, η οποία δημοσιεύθηκε στην επίσημη Εφημερίδα της Ευρωπαϊκής Ένωσης(1).
<SPEAKER ID="231" LANGUAGE="PT" NAME="Vitorino," AFFILIATION="Επιτροπή">
<P>
   . – Κύριε Πρόεδρε, αξιότιμοι βουλευτές, στις 23 Ιουνίου 2003 υπογράφηκαν δύο συμφωνίες μεταξύ της Ευρωπαϊκής Ένωσης και των Ηνωμένων Πολιτειών, σχετικά με την έκδοση και την αμοιβαία συνδρομή σε ποινικά θέματα αντιστοίχως.
<P>
Τις συμφωνίες αυτές διαπραγματεύθηκε η Προεδρία του Συμβουλίου, πάντα με τη βοήθεια της Επιτροπής, βάσει των άρθρων 38 και 24 της Συνθήκης. Η συμφωνία έκδοσης δεν περιλαμβάνει καμία συγκεκριμένη διάταξη η οποία να αναγνωρίζει στις ΗΠΑ το δικαίωμα να ζητούν από ένα κράτος μέλος την έκδοση ενός προσώπου που έχει διαπράξει κάποιο έγκλημα στο εν λόγω κράτος μέλος το οποίο έχει παραγραφεί σύμφωνα με την εθνική νομοθεσία του. Τα κράτη μέλη μπορούν, ωστόσο, να επικαλεσθούν λόγους άρνησης βάσει των θεμάτων που δεν καλύπτονται από τη συμφωνία η οποία μπορεί να ισχύσει κατόπιν διμερών συνθηκών μεταξύ κάποιου κράτους μέλους και των ΗΠΑ. Αυτό προβλέπεται στο άρθρο 17 της συμφωνίας έκδοσης μεταξύ της ΕΕ και των ΗΠΑ.
<SPEAKER ID="232" LANGUAGE="" NAME="Πρόεδρος." AFFILIATION="">
<P>
Τα αγγλικά λαγωνικά που εκτρέφονται στην Ιρλανδία για να συμμετάσχουν σε κυνοδρομίες εξάγονται συχνά, όταν λήξει η αγωνιστική τους σταδιοδρομία, στην Ισπανία, όπου οι ισπανικές αρχές τα μεταχειρίζονται με βάναυσο τρόπο, αδιαφορώντας για την υγεία τους. Η Επιτροπή σίγουρα θα γνωρίζει ότι μέχρι το 2002 ένα ορισμένο ποσό κοινοτικών κεφαλαίων διατέθηκε για την χρηματοδότηση της εκτροφής αγγλικών λαγωνικών στην Ιρλανδία.
<SPEAKER ID="233" LANGUAGE="EN" NAME="Byrne," AFFILIATION="Επιτροπή">
<P>
   . Θέλω να ευχαριστήσω την κ. McKenna για την ερώτησή της. Η Επιτροπή ενδιαφέρεται ιδιαίτερα για την προστασία των ζώων και δίνει στο θέμα αυτό μεγάλη προτεραιότητα. Υπάρχουν ήδη κοινοτικοί κανόνες για την προστασία των ζώων, μεταξύ αυτών και των σκύλων, κατά τη μεταφορά τους.
<P>
Αν και η βάρβαρη συμπεριφορά προς τους σκύλους ή η χρήση των ζώων αυτών για αγώνες ή κυνήγι εμπίπτει αποκλειστικά στην αρμοδιότητα των κρατών μελών, η εμπορική μεταφορά αυτών των ζώων σε αποστάσεις άνω των 50 χιλιομέτρων εμπίπτει στο πεδίο εφαρμογής της οδηγίας αριθ. 91/628/ΕΟΚ του Συμβουλίου όπως τροποποιήθηκε από την οδηγία 95/29/ΕΚ.
<P>
Οι αρχές της Ιρλανδίας έδωσαν περιεκτική απάντηση στις 5 Μαρτίου 2002, στην οποία περιέγραφαν τις διάφορες δράσεις στις οποίες προβαίνουν για την προστασία των λαγωνικών που μεταφέρονται σε άλλα κράτη μέλη και επίσης παρείχαν και άλλες πληροφορίες για την εκτροφή των λαγωνικών και τη συμμετοχή τους σε αγώνες, θέματα που δεν εμπίπτουν στο πεδίο εφαρμογής της κοινοτικής νομοθεσίας. Βάσει της απάντησης της Ιρλανδίας, δεν υπήρχε λόγος για να κινηθούν διαδικασίες επί παραβάσει.
<P>
Η Επιτροπή επιβεβαιώνει ότι δεν διατίθεται επί του παρόντος κοινοτική βοήθεια για επενδύσεις στην εκτροφή λαγωνικών ή στη συμμετοχή τους σε αγώνες. Αν και στο πλαίσιο παλαιότερων επιχειρησιακών προγραμμάτων είχε διατεθεί βοήθεια για επενδύσεις στον τομέα της κατασκευής εγκαταστάσεων στέγασης και της εκτροφής λαγωνικών, από το 1993 και μετά δεν έχει χορηγηθεί καμία κοινοτική βοήθεια για το θέμα αυτό. 
<SPEAKER ID="234" LANGUAGE="EN" NAME="McKenna (Verts/ALE )." AFFILIATION="">
<P>
   Όσον αφορά τη μη ρύθμιση από το κοινοτικό δίκαιο, εάν κατάλαβα καλά πριν από το 2002 διατέθηκε κάποια κοινοτική χρηματοδότηση για την εκτροφή λαγωνικών στην Ιρλανδία, όταν διακόπηκε η χρηματοδότηση για την εκτροφή προβάτων, καθώς υπήρχε υπερπληθώρα προβάτων. Εάν όντως έτσι έχουν τα πράγματα, η Επιτροπή θα πρέπει να ανησυχεί για τα ζώα των οποίων η εκτροφή χρηματοδοτήθηκε εν μέρει από την ΕΕ. Στην Ισπανία, η κατάσταση δεν έχει αλλάξει. Πριν από μερικές ημέρες μίλησα με κάποιον που είχε παραστεί σε μία από αυτές τις παράνομες κυνοδρομίες στην Ισπανία, όπου ανακάλυψαν εννέα λαγωνικά από την Ιρλανδία να συμμετέχουν σε κυνοδρομίες υπό απαράδεκτες συνθήκες.
<SPEAKER ID="235" LANGUAGE="EN" NAME="Byrne," AFFILIATION="Επιτροπή">
<P>
   . Η αξιότιμη βουλευτής έχει απόλυτο δίκιο: δόθηκε χρηματοδότηση για αυτό και για την εκτροφή λαγωνικών πριν από το 1992. Αυτό σταμάτησε, όπως είπα προηγουμένως, το 1993 για διάφορους λόγους, εν μέρει λόγω των ανησυχιών που διατυπώθηκαν σε επίπεδο ΕΕ και στους κόλπους της Επιτροπής για την καλή μεταχείριση των ζώων.
<P>
Επαναλαμβάνω ότι πρόκειται για θέμα αρμοδιοτήτων. Δεν εμπίπτει στην αρμοδιότητα της Επιτροπής ή της Ευρωπαϊκής Ένωσης να προβεί σε έρευνες στα κράτη μέλη για θέματα που δεν εμπίπτουν σε καμία περίπτωση στην αρμοδιότητα της Ευρωπαϊκής Ένωσης. Επίσης, είναι αδύνατο να προσπαθήσουμε να καθορίσουμε τώρα αρμοδιότητα της ΕΕ για ένα τέτοιο θέμα, απλώς και μόνο επειδή διατέθηκε χρηματοδότηση πριν από το 1992 – η οποία εξάλλου δεν δίδεται πια. Αυτό σημαίνει ότι δεν μπορούμε να κάνουμε πολλά περισσότερα. Εντούτοις, όπως προείπα, απαντώντας στις διερευνητικές ερωτήσεις της Επιτροπής, οι αρχές της Ιρλανδίας και της Ισπανίας, καθώς και η μεγαλύτερη οργάνωση για την προστασία των ζώων στην Ισπανία, δήλωσαν ότι η κατάσταση έχει βελτιωθεί σημαντικά, ακόμη και στην Ισπανία, λόγω της θέσπισης συναφούς νομοθεσίας στις αυτόνομες περιοχές και, επίσης, λόγω της μεγαλύτερης επαγρύπνησης των αστυνομικών αρχών και της δίωξης των παραβατών. 
<SPEAKER ID="236" LANGUAGE="" NAME="Πρόεδρος." AFFILIATION="">
<SPEAKER ID="237" LANGUAGE="EN" NAME="Byrne," AFFILIATION="Επιτροπή">
<P>
   . Ευχαριστώ τον κ. Bushill-Matthews για την ερώτησή του.
<P>
Η Επιτροπή δεν έχει λάβει γνώση συγκεκριμένων παραβιάσεων της κοινοτικής οδηγίας για την υγεία των φυτών από τις Κάτω Χώρες. Γεγονός είναι, πάντως, ότι η οδηγία αριθ. 2000/29/ΕΚ του Συμβουλίου, που αποτελεί τη βάση του κοινοτικού καθεστώτος για την υγεία των φυτών, έχει μεταφερθεί πλήρως στο εθνικό δίκαιο των Κάτω Χωρών.
<P>
Υποθέτω ότι η ερώτηση του αξιότιμου βουλευτή είχε ως αφορμή την ανακάλυψη κορυνοβακτηρίωσης σε σπόρους πατάτας στην περιοχή της Ουαλίας, καθώς η ερώτησή του δεν αναφέρεται σε κάποιο συγκεκριμένο θέμα. Οι πατάτες αυτές προέρχονται από σπόρους που εισάγονται από τις Κάτω Χώρες, όπως προέκυψε το 2002. Είμαι σε θέση να σας διαβεβαιώσω ότι η οδηγία 93/85/ΕΚ για την καταπολέμηση της κορυνοβακτηρίωσης της πατάτας έχει επίσης μεταφερθεί πλήρως στο εθνικό δίκαιο των Κάτω Χωρών.
<P>
Όταν ενημερώθηκε από τις αρχές του Ηνωμένου Βασιλείου για αυτήν την επιδημία, η Επιτροπή εξέτασε αμέσως και με μεγάλη προσοχή τις πληροφορίες που παρείχε το Ηνωμένο Βασίλειο. Η Επιτροπή έδωσε στο Ηνωμένο Βασίλειο την ευκαιρία να ενημερώσει τα άλλα κράτη μέλη στις τελευταίες συνεδριάσεις της Μόνιμης Φυτοϋγειονομικής Επιτροπής τον Νοέμβριο και τον Δεκέμβριο του 2003. Τα αίτια της επιδημίας, ωστόσο, ακόμη διερευνώνται και είναι πολύ νωρίς για να καταλήξουμε σε ασφαλή συμπεράσματα.
<SPEAKER ID="238" LANGUAGE="EN" NAME="Bushill-Matthews (PPE-DE )." AFFILIATION="">
<P>
    Ευχαριστώ τον Επίτροπο για την ιδιαίτερα σαφή απάντηση που μου έδωσε. Θα ήθελα να διευκρινίσω –και ζητώ συγνώμη που δεν το έκανα νωρίτερα– ότι η ερώτησή μου δεν αφορά μόνο το θέμα της κορυνοβακτηρίωσης αλλά και μια ασθένεια που καλείται “ramorum dieback” ή ξαφνικός θάνατος της βελανιδιάς, η οποία εντοπίστηκε για πρώτη φορά στην ΕΕ στις Κάτω Χώρες το 1997 και σήμερα έχει φθάσει στο Ηνωμένο Βασίλειο. Εντοπίστηκε στα ροδόδεντρα, στις καμέλιες και σε γηγενή είδη δέντρων και, τον μόλις περασμένο μήνα, σε έκταση με άγρια βλάστηση στο Ηνωμένο Βασίλειο. Το πρόβλημα είναι σοβαρό για τη χώρα μας. Οι μεγαλύτεροι εξαγωγείς τέτοιων προϊόντων είναι οι ολλανδικές δημοπρασίες φυτών. Υπάρχουν επίσης καταγγελίες ότι ορισμένοι αρμόδιοι εκεί ψεκάζουν τα φυτά αυτά με μυκητοκτόνα, ώστε να καλύψουν τα ίχνη της συγκεκριμένης ασθένειας, με αποτέλεσμα η ασθένεια να εμφανίζεται αργότερα.
<SPEAKER ID="239" LANGUAGE="EN" NAME="Byrne," AFFILIATION="Επιτροπή">
<P>
   . Επιθυμώ να διαβεβαιώσω τον αξιότιμο βουλευτή ότι θα ζητήσω από τις υπηρεσίες μου να εξετάσουν το θέμα και να ετοιμάσουν μια κατάλληλη απάντηση για τη συμπληρωματική ερώτησή του σχετικά με την ασθένεια “ramorum dieback”. Θα του απαντήσω γραπτώς εν ευθέτω χρόνω. 
<SPEAKER ID="240" LANGUAGE="" NAME="Πρόεδρος." AFFILIATION="">
<P>
Γνωρίζει ασφαλώς η Επιτροπή τη σημασία της παρακολούθησης και της συλλογής δεδομένων σχετικά με τον καρκίνο, τη φυματίωση και το ΑΙDS. Η κοινοτική χρηματοδότηση αυτής της δράσης λήγει με τις αλλαγές στο Πρόγραμμα Δράσης για την Υγεία και, ως εκ τούτου, θα υπάρξει ένα κενό όσον αφορά την παρακολούθηση της φυματίωση και του ΑΙDS έως την ίδρυση του Ευρωπαϊκού Κέντρου για την πρόληψη και τον έλεγχο των ασθενειών το 2005 και ένα τεράστιο κενό όσον αφορά τον καρκίνο. Ποια μέτρα έχει λάβει η Επιτροπή για να εξασφαλίσει ότι δεν θα υπάρξουν κενά στην παρακολούθηση αυτών των σημαντικών ασθενειών; 
<SPEAKER ID="241" LANGUAGE="EN" NAME="Byrne," AFFILIATION="Επιτροπή">
<P>
   . Επιτρέψτε μου, καταρχάς, να πω ότι η παρακολούθηση του ιού HIV/AIDS, της φυματίωσης και του καρκίνου συνιστά σημαντικό ζήτημα υγείας για ολόκληρη την Κοινότητα και αποτελεί μία από τις βασικότερες προτεραιότητές μου. Ωστόσο, την ευθύνη για την παρακολούθηση αυτή –για τις δοκιμές ανίχνευσης του καρκίνου– έχουν τα κράτη μέλη. Η Κοινότητα παρέχει απλώς το κατάλληλο πλαίσιο συντονισμού αυτών των δραστηριοτήτων, προκειμένου να διευκολύνει τη γνώση και τη διάδοση των καλών πρακτικών και να προωθήσει την ανάπτυξη κοινών μεθοδολογιών και διαδικασιών.
<P>
Προς τον σκοπό αυτόν, η Επιτροπή παρέχει χρηματοδότηση για τη δημιουργία δικτύων που θα παρέχουν τυποποιημένες μεθόδους συλλογής και επεξεργασίας πληροφοριών για ασθένειες όπως το AIDS, η φυματίωση και ο καρκίνος σε επίπεδο Κοινότητας. Όταν αναπτυχθούν αυτά τα δίκτυα, οι συμμετοχικές δομές τους θα πρέπει να είναι σε θέση να συνεχίζουν τις συνήθεις δικτυακές δραστηριότητες. Η Κοινότητα πρέπει να επικεντρωθεί στην ανάπτυξη της δικτύωσης και η Επιτροπή θα συνεχίσει να ενεργεί προς αυτήν την κατεύθυνση, στο πλαίσιο των δυνατοτήτων του ισχύοντος προϋπολογισμού, μέχρι να συσταθεί το προτεινόμενο ευρωπαϊκό κέντρο πρόληψης και ελέγχου των ασθενειών.
<P>
Αυτό δεν σημαίνει ότι η Κοινότητα δεν συμμετέχει σε δράσεις για τον καρκίνο, τη φυματίωση και τον ιό HIV/AIDS. Ήδη χρηματοδοτούμε 15 έργα για το AIDS, συνολικού κόστους άνω των 4,2 εκατ. ευρώ. Επίσης, σχεδιάζουμε να χρηματοδοτήσουμε μέσω του προϋπολογισμού για το 2003 ένα έργο για την ενίσχυση του συντονισμού της παρακολούθησης των μολύνσεων στις βόρειες χώρες, συμπεριλαμβανομένου του ιού HIV/AIDS και της φυματίωσης. Το έργο αυτό αφορά μεταξύ άλλων τη Ρωσία, την Ουκρανία και τη Λευκορωσία, χώρες με ανησυχητικά υψηλά ποσοστά μόλυνσης από HIV/AIDS και φυματίωση και χώρες όπου η βελτίωση της παρακολούθησης πρέπει να αποτελέσει σημαντική προτεραιότητα, ιδίως στο πλαίσιο της διεύρυνσης.
<P>
Όσον αφορά τον καρκίνο, σχεδιάζουμε να χρηματοδοτήσουμε τρία έργα από τον προϋπολογισμό του 2003, δύο για την πρόληψη του καπνίσματος και ένα για την πληροφόρηση γύρω από τον καρκίνο, συνολικού κόστους περίπου 4,4 εκατ. ευρώ. Οι δράσεις αυτές προστίθενται στις μαζικές επενδύσεις που πραγματοποιήθηκαν τα τελευταία 15 χρόνια για την πρόληψη του καρκίνου και οι οποίες συνέβαλαν ήδη ώστε η επιδημιολογία του καρκίνου να καταστεί ένας από τους πλέον αναπτυγμένους τομείς των στατιστικών για την υγεία.
<P>
Όσον αφορά το πρόγραμμα για τη δημόσια υγεία του 2003, υποβλήθηκαν πολλές αξιόλογες προτάσεις, τις οποίες όμως ο διαθέσιμος προϋπολογισμός δεν μας επέτρεψε να χρηματοδοτήσουμε. Κατανοώ πλήρως τα προβλήματα που αντιμετώπισαν όσοι δραστηριοποιούνται στα δίκτυα παρακολούθησης, την ανάπτυξη των οποίων χρηματοδοτεί η Επιτροπή από το 1996.
<P>
Η Επιτροπή έχει κάνει διάφορες προσπάθειες για να βελτιώσει την κατάσταση. Πρώτον, ζητήσαμε επειγόντως από ειδικούς να παράσχουν συμβουλές για τη χρηματοδότηση προτεραιοτήτων στον τομέα της παρακολούθησης των ασθενειών στο πλαίσιο του σχεδίου εργασίας για το 2004 και για μελλοντικούς γύρους χρηματοδότησης στο πλαίσιο του προγράμματος για τη δημόσια υγεία. Δεύτερον, μεριμνήσαμε για τη διάδοση οδηγιών σχετικά με έργα που αφορούν δίκτυα παρακολούθησης συγκεκριμένων ασθενειών με στόχο την ενίσχυση της ποιότητας και των χρηματοδοτικών τους δυνατοτήτων. Τρίτον, εξετάζουμε κατά προτεραιότητα τις δυνατότητες που παρέχουν φέτος άλλοι χρηματοδοτικοί μηχανισμοί, μεταξύ αυτών και το πρόγραμμα έρευνας, για τη συλλογή και την επεξεργασία στοιχείων για τον ιό HIV/AIDS και τη φυματίωση, καθώς και για την ανίχνευση του καρκίνου.
<P>
Δεν θα πρέπει να ξεχνούμε ότι ο προϋπολογισμός του 2003 δεν σημαίνει το τέλος του όλου θέματος. Τα μελλοντικά σχέδια εργασίας που προβλέπονται στο πλαίσιο του προγράμματος για τη δημόσια υγεία, με πρώτο το σχέδιο εργασίας για το 2004, θα έχουν το πεδίο εφαρμογής και τις δυνατότητες να χρηματοδοτούν έργα για τον καρκίνο, τη φυματίωση και τον ιό HIV/AIDS. Θα τονιστεί ιδιαίτερα η σημασία που έχει η διασφάλιση της αδιάλειπτης στήριξης βασικών δικτύων στον τομέα των μεταδοτικών ασθενειών, έως ότου συσταθεί το προτεινόμενο ευρωπαϊκό κέντρο πρόληψης και ελέγχου των ασθενειών. Οι υπηρεσίες μου κάνουν ό,τι μπορούν για να διασφαλίσουν ότι αυτό θα αντικατοπτρίζεται στους μελλοντικούς χρηματοδοτικούς γύρους. Θέλω να ελπίζω ότι με την πρόνοια που επιδεικνύουμε στο θέμα αυτό, σε συνδυασμό με τα πολλά έργα που προανέφερα και με τον συντονισμό των δραστηριοτήτων παρακολούθησης που συνεχίζουμε να παρέχουμε, απαντώ πλήρως στην ερώτηση του αξιότιμου βουλευτή. 
<SPEAKER ID="242" LANGUAGE="EN" NAME="Bowis (PPE-DE )." AFFILIATION="">
<P>
    Όπως και ο Επίτροπος, εκτιμώ ότι η παρακολούθηση αυτών των ασθενειών είναι ζωτικής σημασίας και για αυτόν ακριβώς τον λόγο ανησυχώ μήπως διακοπεί η όλη προσπάθεια. Ως εισηγητής για το ευρωπαϊκό κέντρο πρόληψης και ελέγχου των ασθενειών, γνωρίζω ότι το κέντρο αυτό δεν θα είναι έτοιμο προς λειτουργία πριν από το 2005 σύμφωνα με τις πλέον αισιόδοξες προβλέψεις, επομένως με ανησυχεί ακριβώς το κενό που υπάρχει από τώρα μέχρι τότε.
<P>
Ασφαλώς, το κέντρο δεν θα ασχολείται με τον καρκίνο, καθώς δεν πρόκειται για μεταδοτική ασθένεια. Θα ασχολείται όμως με τις άλλες δύο ασθένειες. Γνωρίζω ότι ο Επίτροπος ψάχνει λύσεις για τον καρκίνο, διότι έχει συζητήσει στο παρελθόν το θέμα με την επιτροπή μας. Εντούτοις, του ζητώ να μελετήσει πολύ προσεκτικά την περίπτωση των οργανώσεων που δραστηριοποιούνται στον τομέα της παρακολούθησης –ιδίως της φυματίωσης και του HIV/AIDS– και να εξετάσει πώς μπορούν να υποστηριχθούν κατά τα προσεχή δύο χρόνια. Αντιμετωπίζουμε διπλό πρόβλημα στον τομέα αυτόν: αφενός, όπως ανέφερε ο Επίτροπος, την εκθετική αύξηση των κρουσμάτων μόλυνσης στην Ανατολική Ευρώπη και, αφετέρου, την τρομακτική αύξηση που παρατηρούμε επί του παρόντος, τόσο στην Ευρώπη και στην Αμερική, αρκετών νέων ασθενειών πολύ ανθεκτικών στα διάφορα φάρμακα. Πρόκειται ενδεχομένως για μια διπλή κρίση που μας απειλεί και από τις δύο πλευρές. 
<SPEAKER ID="243" LANGUAGE="EN" NAME="Byrne," AFFILIATION="Επιτροπή">
<P>
   . Όπως είπα και νωρίτερα στον κ. Bowis, έχω υπόψη μου αυτές τις ανησυχίες. Το μόνο που μπορώ να κάνω είναι να τονίσω ότι την ευθύνη για το τεράστιο αυτό θέμα έχουν τα κράτη μέλη. Παρακολουθούμε την κατάσταση πολύ προσεκτικά χρησιμοποιώντας μηχανισμούς παρακολούθησης και εποπτείας. Είναι ένα από τα θέματα στα οποία θα έχω συνεχώς τον νου μου κατά τη διάρκεια των επικείμενων συζητήσεων για τον προϋπολογισμό αυτού του έτους τις προσεχείς εβδομάδες, ή ίσως μήνες. 
<SPEAKER ID="244" LANGUAGE="" NAME="Πρόεδρος." AFFILIATION="Ερωτήσεις προς τον Επίτροπο Patten">
<P>
Η Ισπανία ενέκρινε κατεπείγοντα μέτρα για να αποφευχθεί η διάδοση του βακτηριδίου αυτού, του αποκαλούμενου “xanthomonas campestis (axonopodis) pv citri” (μαλακή σήψις των σταυρανθών), καθώς και άλλων δύο μυκήτων: του “guignardia citricarpa” και “Elsinoe spp” (ανθράκωση των εσπεριδοειδών).
<SPEAKER ID="245" LANGUAGE="EN" NAME="Byrne," AFFILIATION="Επιτροπή">
<P>
Μετά τη γνωστοποίηση από την Ισπανία των προληπτικών μέτρων που έλαβε κατά φορτίων εσπεριδοειδών από την Αργεντινή και τη Βραζιλία, και σύμφωνα με τις συναφείς διατάξεις που προβλέπει το κοινοτικό καθεστώς για την υγεία των φυτών, η Επιτροπή άρχισε συζητήσεις για το θέμα στη συνεδρίαση της Μόνιμης Φυτοϋγειονομικής Επιτροπής στις 11 και 12 Δεκεμβρίου 2003. Στο μεταξύ, η Επιτροπή ζήτησε επειγόντως από την Αργεντινή και τη Βραζιλία πρόσθετες τεχνικές πληροφορίες σχετικά με την κατάσταση που αντιμετωπίζει η Ισπανία, τις ανησυχίες της οποίας συμμερίζεται πλήρως η Επιτροπή.
<P>
Η Επιτροπή και τα κράτη μέλη συμφώνησαν να επανεξετάσουν τη στάση τους κατά την προσεχή συνεδρίαση της Μόνιμης Επιτροπής στις 22 Ιανουαρίου 2004. Η Επιτροπή θα εξετάσει τότε το ενδεχόμενο ανάληψης δράσης, ώστε να αποφευχθεί η εισαγωγή και διάδοση στην Κοινότητα οργανισμών επιζήμιων για τα εσπεριδοειδή – όπως ο καρκίνος των εσπεριδοειδών, που δεν υπάρχει πουθενά στην Κοινότητα. Η Επιτροπή αναμένει να έχει επιλύσει ικανοποιητικά το πρόβλημα πριν από την επόμενη παρτίδα εισαγωγών. 
<SPEAKER ID="246" LANGUAGE="ES" NAME="García-Margallo y Marfil (PPE-DE )." AFFILIATION="">
<P>
Χαίρομαι που θα ληφθούν μέτρα στις 22 Ιανουαρίου, και θα ήθελα να μάθω τι είδους μέτρα προβλέπει η Επιτροπή, διότι αυτήν την στιγμή το θέμα δεν είναι να συζητάμε, αλλά –όπως στο περίφημο ρητό του Λένιν– το θέμα είναι τι πρέπει να κάνουμε. Τι πρέπει να κάνουμε και να το κάνουμε το συντομότερο δυνατόν, διότι η εισαγωγή μιας ασθένειας αυτού του είδους θα μπορούσε να έχει επιζήμιες επιπτώσεις που θα είναι πολύ δύσκολο να επανορθωθούν, εάν δεν αντιμετωπιστούν εγκαίρως.
<P>
Κύριε Επίτροπε, θα ήθελα να μάθω τι σκοπεύει να προτείνει η Επιτροπή στη συνεδρίαση που πρόκειται να διεξαχθεί στις 22 και 23 Ιανουαρίου: τα συγκεκριμένα μέτρα που πρόκειται να προτείνει. Θα ήθελα να μάθω τη συγκεκριμένη ανάλυση της συγκεκριμένης πραγματικότητας. 
<SPEAKER ID="247" LANGUAGE="EN" NAME="Byrne," AFFILIATION="Επιτροπή">
<P>
   . Όπως γνωρίζετε, για την αντιμετώπιση τέτοιων καταστάσεων το ευρωπαϊκό δίκαιο προβλέπει αρκετά μέτρα. Δεν θέλω να προεξοφλήσω το αποτέλεσμα των συζητήσεων που θα πραγματοποιηθούν στις 22 Ιανουαρίου, αλλά υπάρχουν διάφορα μέτρα που μπορούν να επιβληθούν, συμπεριλαμβανομένων των προσωρινών μέτρων επείγουσας ανάγκης, τα οποία μπορούν να εφαρμοστούν στην επόμενη παρτίδα εισαγωγών. Είμαι βέβαιος ότι γνωρίζετε τι είδους μέτρα έχουμε στη διάθεσή μας. Πρόκειται για πολύ ισχυρά μέτρα, τα οποία το κοινοτικό δίκαιο έχει αρμοδιότητα να επιβάλλει. Αυτά τα θέματα θα εξεταστούν σε περίπτωση που από τις συζητήσεις προκύψει η ανάγκη για λήψη μέτρων. Αυτά μόνο μπορώ να σας πω μέχρι στιγμής. Δεν θα ήθελα να προεξοφλήσω το αποτέλεσμα των συζητήσεων. 
<SPEAKER ID="248" LANGUAGE="" NAME="Πρόεδρος." AFFILIATION="">
<P>
   Δεδομένου ότι αναφέρονται στο ίδιο θέμα, οι ερωτήσεις 21, 22 και 23 θα εξεταστούν από κοινού.
<P>
Το πρόβλημα των 20 000 τόνων ξεπερασμένων ζιζανιοκτόνων, σε έκταση που περιλαμβάνει άνω των 5 000 τοποθεσιών στην Ουκρανία, πρέπει να αντιμετωπιστεί με σύγχρονες και περιβαλλοντικά αξιόπιστες τεχνολογίες, για τις οποίες θα απαιτείτο συνολικός προϋπολογισμός μεταξύ 60 και 100 εκατ. δολαρίων ΗΠΑ.
<P>
Το πρόβλημα των ξεπερασμένων ζιζανιοκτόνων επιβαρύνει την κατάσταση στην Ουκρανία, όπου υπάρχουν 20 000 τόνοι σε περισσότερες από 5 000 τοποθεσίες απειλώντας το πόσιμο νερό και την υγεία του τοπικού πληθυσμού. Παρά την έγκριση του 6ου Περιβαλλοντικού Πλαισίου τον Ιούνιο του 2001, στο οποίο εμπεριέχεται ειδική παράγραφος για τα ζιζανιοκτόνα με ειδική δράση για την εξάλειψη των κινδύνων από τα ξεπερασμένα ζιζανιοκτόνα, τριάμισι χρόνια έχουν ήδη περάσει χωρίς να έχει βελτιωθεί ουσιαστικά η κατάσταση.
<P>
Το τεράστιο πρόβλημα της χρήσης απαρχαιωμένων παρασιτοκτόνων στην Ουκρανία πλήττει την υγεία και το περιβάλλον και πρέπει να αντιμετωπισθεί επειγόντως, δεδομένου ότι έχουν ψεκαστεί περισσότεροι από 20 000 τόνοι σε ολόκληρη την χώρα σε τουλάχιστον 5 000 περιοχές.
<P>
Με βάση το ψήφισμα του Ευρωπαϊκού Κοινοβουλίου της 23ης Οκτωβρίου σχετικά με το σχέδιο γενικού προϋπολογισμού της ΕΕ για το δημοσιονομικό έτος 2004, η παράγραφος 74 του οποίου επισημαίνει τους κινδύνους που εγκυμονούν για το περιβάλλον οι επίμονοι οργανικοί ρύποι και ιδιαίτερα τα απαρχαιωμένα παρασιτοκτόνα και παροτρύνει την Επιτροπή να καταβάλει τις πρόσθετες προσπάθειες που απαιτούνται για την εξεύρεση - στο πλαίσιο των υπαρχόντων μέσων - επαρκών χρηματοδοτικών πόρων για την κατάργησή τους στην Ουκρανία, είναι η Επιτροπή σε θέση να λάβει μέτρα για την εξεύρεση κατάλληλης λύσης; 
<SPEAKER ID="249" LANGUAGE="EN" NAME="Patten," AFFILIATION="Επιτροπή">
<P>
Την ευθύνη για την εξάλειψη των απαρχαιωμένων ζιζανιοκτόνων έχει πρωταρχικά η ίδια η χώρα. Αν και η Επιτροπή είναι έτοιμη να βοηθήσει την Ουκρανία στον μέγιστο δυνατό βαθμό –σημειώνω απλώς ότι η κοινοτική βοήθεια προς την Ουκρανία ανέρχεται σε 126 εκατ. ευρώ τον χρόνο– τα τρέχοντα κοινοτικά προγράμματα βοήθειας δεν παρέχουν χρηματοδότηση για την εξάλειψη των απαρχαιωμένων ζιζανιοκτόνων στην Ουκρανία. Είναι γεγονός ότι τα περιβαλλοντικά ζητήματα δεν έχουν επιλεγεί από την κυβέρνηση της Ουκρανίας ως καίριος τομέας συνεργασίας με την Ευρωπαϊκή Ένωση. Ωστόσο, στα μικρά έργα των προγραμμάτων Tacis θα μπορούσαν να συμπεριληφθούν προτάσεις έργων για την εξάλειψη των απαρχαιωμένων ζιζανιοκτόνων. Δεδομένων των ποσοτήτων των προς εξάλειψη ζιζανιοκτόνων, η συνεισφορά της ΕΕ μπορεί να συμβάλει εν μέρει μόνο στην επίλυση αυτού του σοβαρού προβλήματος. Καθώς έχει υπογράψει τη Σύμβαση της Στοκχόλμης, η Ουκρανία είναι επιλέξιμη για χρηματοδότηση στο πλαίσιο του Παγκόσμιου Ταμείου για το Περιβάλλον, του χρηματοδοτικού δηλαδή μηχανισμού της Σύμβασης. 
<SPEAKER ID="250" LANGUAGE="EN" NAME="Wiersma (PSE )." AFFILIATION="">
<P>
   Ήμασταν και είμαστε ακόμη πολύ δραστήριοι όσον αφορά την αντιμετώπιση των επιπτώσεων του Τσερνομπίλ και άλλων περιβαλλοντικών καταστροφών. Θα ήθελα, όμως, να ρωτήσω τον Επίτροπο τι περισσότερο μπορούμε να κάνουμε για να αποτρέψουμε μία ακόμη περιβαλλοντική καταστροφή που ενδέχεται να συμβεί εάν κάτι δεν πάει καλά με τα ζιζανιοκτόνα. Θα μπορούσε να θίξει τα θέματα αυτά στις αρχές της Ουκρανίας, προτού το πράξουμε εμείς κατά την επόμενη συνάντηση της Κοινοβουλευτικής Επιτροπής Συνεργασίας ΕΕ-Ουκρανίας που θα πραγματοποιηθεί τον επόμενο μήνα στο Κοινοβούλιο; Τι περισσότερο μπορεί να πράξει κατά τις επαφές του με την κυβέρνηση της Ουκρανίας; Μπορεί να εξετάσει εκ νέου πώς θα μπορούσε να συμβάλει το πρόγραμμα Tacis στο θέμα αυτό; Μετά την εμπειρία που είχαμε με το Τσερνομπίλ, οφείλουμε να πιέσουμε την Ουκρανία να αναλάβει δράση. Ο Επίτροπος γνωρίζει εξίσου καλά με εμένα πώς λειτουργεί αυτή η χώρα. Το θέμα αυτό δεν είναι βασική της προτεραιότητα. Πρέπει να καταστήσουμε σαφές στην Ουκρανία ότι η αντιμετώπιση αυτών των προβλημάτων είναι βασική προτεραιότητα της ΕΕ. 
<SPEAKER ID="251" LANGUAGE="EN" NAME="Patten," AFFILIATION="Επιτροπή">
<P>
   . Συμφωνώ απολύτως με τον αξιότιμο βουλευτή ότι τα απαρχαιωμένα ζιζανιοκτόνα συνιστούν απτό και σοβαρό πρόβλημα, όχι μόνο στην Ουκρανία. Το ίδιο πρόβλημα αντιμετωπίζουν όλες οι χώρες που προέκυψαν από τη διάσπαση της πρώην Σοβιετικής Ένωσης, καθώς και ορισμένες υπό προσχώρηση και υποψήφιες για προσχώρηση χώρες. Σύμφωνα με τις εκτιμήσεις, στην Ουκρανία υπάρχουν 20 000 περίπου τόνοι τέτοιων ζιζανιοκτόνων σε 5 000 τοποθεσίες και, όπως γνωρίζει ο αξιότιμος βουλευτής, τα ζιζανιοκτόνα αυτά μπορούν να καταστούν επιζήμια για την ανθρώπινη υγεία λόγω της μόλυνσης των υπόγειων υδάτων, του εδάφους, των τροφίμων, ακόμη και του αέρα.
<P>
Ο αξιότιμος βουλευτής αναφέρθηκε στο Τσερνομπίλ: επισκέφθηκα πρόσφατα την περιοχή. Αφιερώσαμε πολύ χρόνο και πολλά χρήματα σε αυτό το ιδιαίτερα δύσκολο και επικίνδυνο περιβαλλοντικό ζήτημα. Συνεργαζόμαστε για το θέμα αυτό με την κυβέρνηση της Ουκρανίας, η οποία επιθυμεί να του δώσει προτεραιότητα. Τα πράγματα δεν ήταν εύκολα ακόμη και υπό αυτές τις περιστάσεις. Το δυσκολότερο για εμάς είναι να επιμείνουμε στις προτεραιότητές μας μέσω ενός προγράμματος σαν το Tacis, στο πλαίσιο του οποίου η χώρα εταίρος υποτίθεται ότι αναλαμβάνει η ίδια το πρόγραμμα που την βοηθούμε να στηρίξει.
<P>
Θέλω να διαβεβαιώσω τον αξιότιμο βουλευτή ότι θα συνεχίσουμε να θίγουμε το θέμα αυτό, καθώς και άλλα περιβαλλοντικά ζητήματα, στην αρμόδια υποεπιτροπή της συμφωνίας εταιρικής σχέσης και συνεργασίας. Θα θίξουμε το θέμα κατά τη διάρκεια των συνεδριάσεων αυτής της υποεπιτροπής και, εάν η κυβέρνηση της Ουκρανίας δηλώσει ότι επιθυμεί να διαθέσουμε κάποια κονδύλια για το συγκεκριμένο θέμα, θα χαρούμε να εξετάσουμε το ενδεχόμενο. Όμως, τα απαιτούμενα ποσά είναι τεράστια. Εκτιμάται ότι η εξάλειψη του εν λόγω προβλήματος θα στοιχίσει τουλάχιστον 100 εκατ. ευρώ, και, για τον λόγο αυτόν, θεωρούμε ότι είναι ίσως πιο χρήσιμο να στραφούμε στο Παγκόσμιο Ταμείο για το Περιβάλλον, προκειμένου να διασφαλίσουμε την επίτευξη ενός στόχου τον οποίο ο αξιότιμος βουλευτής έχει απόλυτο δίκιο να επισημαίνει. 
<SPEAKER ID="252" LANGUAGE="NL" NAME="De Roo (Verts/ALE )." AFFILIATION="">
<SPEAKER ID="253" LANGUAGE="EN" NAME="Patten," AFFILIATION="Επιτροπή">
<P>
Μπορώ μόνο να επαναλάβω ότι θα θίξουμε το θέμα στις αρχές της Ουκρανίας. Έχουμε κάθε καλή διάθεση, εάν το επιθυμούν, να εξετάσουμε τρόπους με τους οποίους θα μπορούσαμε να βοηθήσουμε μέσω του προγράμματος Tacis. Ωστόσο, τα κονδύλια που απαιτούνται για την ολική εξάλειψη των ζιζανιοκτόνων στην Ουκρανία υπερβαίνουν τους διαθέσιμους επί του παρόντος πόρους του προϋπολογισμού της Ευρωπαϊκής Ένωσης. Βεβαίως, μπορούμε πάντοτε να ενθαρρύνουμε την Ουκρανία να στραφεί σε άλλες πιθανές πηγές χρηματοδότησης, προκειμένου να αντιμετωπίσει αυτό το τρομερά δύσκολο πρόβλημα. 
<SPEAKER ID="254" LANGUAGE="" NAME="Πρόεδρος." AFFILIATION="">
<P>
   Δεδομένου ότι η συντάκτριά της απουσιάζει, η ερώτηση 24 καθίσταται άκυρη.
<SPEAKER ID="255" LANGUAGE="EN" NAME="Patten," AFFILIATION="Επιτροπή">
<P>
Η επίτευξη μεγαλύτερης συνοχής προϋποθέτει την ανεπαίσθητη και συντονισμένη χρήση της κοινής εξωτερικής πολιτικής και πολιτικής ασφάλειας και όλων των άλλων συναφών με τις εξωτερικές σχέσεις μέσων, συμπεριλαμβανομένου του ετήσιου κοινοτικού προϋπολογισμού για τις εξωτερικές σχέσεις ύψους 10 δισ. ευρώ περίπου, εκ των οποίων τα 6 δισ. ευρώ διατίθενται για επίσημη αναπτυξιακή βοήθεια.
<P>
Έχουμε αναγνωρίσει πολύ καιρό τώρα ότι η αναπτυξιακή πολιτική και τα άλλα προγράμματα συνεργασίας είναι τα πλέον ισχυρά μέσα που διαθέτει η Κοινότητα για την αντιμετώπιση των βαθύτερων αιτίων των συγκρούσεων. Το γεγονός αυτό αντικατοπτρίζεται στην προσφάτως εγκριθείσα στρατηγική ασφαλείας της Ευρωπαϊκής Ένωσης. Η λογική είναι απλούστατη: μία από τις βαθύτερες αιτίες των άσχημων συνθηκών στις οποίες ζουν οι άνθρωποι στο Αφγανιστάν και στο Νότιο Σουδάν, για παράδειγμα, είναι οι συγκρούσεις. Εάν θέλουμε να αντιμετωπίσουμε τη φτώχεια σοβαρά, τότε πρέπει να δώσουμε τέλος στις συγκρούσεις. Δεν υπάρχει ανάπτυξη χωρίς ειρήνη. Για αυτόν ακριβώς τον λόγο, κατόπιν αιτήματος των αφρικανών εταίρων μας, ο συνάδελφός μου, ο κ. Nielson, και εγώ παρουσιάσαμε πρόσφατα μια φιλόδοξη πρόταση περί σύστασης ταμείου για την ειρήνευση στην Αφρική ύψους 250 εκατ. Ευρώ, με στόχο τη στήριξη των προσπαθειών της Αφρικανικής Ένωσης να εδραιώσει και να διατηρήσει την ειρήνη. 
<SPEAKER ID="256" LANGUAGE="EN" NAME="Kinnock (PSE )." AFFILIATION="">
<P>
Αναφερθήκατε στο ταμείο για την ειρήνευση, το οποίο, ως πρωτοβουλία της Ευρωπαϊκής Ένωσης, ασφαλώς το καλωσορίζουμε. Εάν κατάλαβα καλά, όμως, ορισμένα κράτη μέλη της Ένωσης προτείνουν τη διοχέτευση των κονδυλίων μέσω περιφερειακών και υποπεριφερειακών οργανώσεων όπως η ECOWAS. Αναρωτιέμαι, επομένως, εάν θα συμφωνήσετε μαζί μου ότι πρέπει να συμμεριστούν την άποψή μας οι αφρικανοί αρχηγοί κρατών, οι οποίοι υποστηρίζουν ότι τα οικονομικά, η οργάνωση, η διαχείριση και η λήψη αποφάσεων πρέπει να ανήκουν στην αρμοδιότητα της Αφρικανικής Ένωσης και να μην ανατεθούν στις διάφορες άλλες περιφερειακές οργανώσεις.
<SPEAKER ID="257" LANGUAGE="EN" NAME="Patten," AFFILIATION="Επιτροπή">
<P>
Δεύτερον, όσον αφορά το θέμα της γενικότερης συνοχής, είναι σαφές ότι τα πράγματα έχουν αλλάξει από τότε που ήμουν υπουργός Ανάπτυξης της Βρετανίας πριν από πολλά χρόνια. Οφείλω, όμως, να πω πως θεωρώ ότι τα κοινοτικά προγράμματα έχουν μεγαλύτερη συνοχή σήμερα σε σχέση με την εποχή που ήμουν υπουργός της Βρετανίας. Αυτό δεν σημαίνει ότι όλα είναι τέλεια: έχουμε ακόμη πολύ δρόμο μπροστά μας, και κυρίως στον τομέα των εξωτερικών δράσεων. Δεν αναφέρομαι μόνο στην ΚΕΠΠΑ και στην επίσημη αναπτυξιακή βοήθεια. Θέλω να ελπίζω ότι στην επόμενη Επιτροπή θα συμμετέχουν δύο πρώην υπουργοί Ανάπτυξης οι οποίοι θα επιτελούν το έργο που τώρα υλοποιούμε ο κ. Nielson και εγώ – θα ήταν πολύ χρήσιμο.
<P>
Σχετικά με το θέμα του υπουργού Εξωτερικών και την προσωρινή αδράνεια όσον αφορά τον διορισμό του μετά τη Συνέλευση, εξακολουθώ να πιστεύω ότι, εάν αυτός ο άνθρωπος –γυναίκα ή άνδρας– διοριστεί μέσα στα προσεχή χρόνια από τη ΔΚΔ, επιβάλλεται πάση θυσία να διαθέτει αρμοδιότητες τόσο του Συμβουλίου όσο και της Επιτροπής. Δεν έχει άλλωστε νόημα να έχουμε έναν υπουργό Εξωτερικών ο οποίος θα δέχεται επικρίσεις από την Επιτροπή με το γελοίο επιχείρημα ότι οι δραστηριότητές του/της ενδέχεται να επηρεαστούν από την υπερβολική επαφή με την Επιτροπή. Μπορούμε κάλλιστα να διατηρήσουμε την ακεραιότητα της κοινής εξωτερικής πολιτικής και πολιτικής ασφαλείας, και τη σχέση με το Συμβούλιο και τα κράτη μέλη, και, ταυτόχρονα, να δώσουμε στον υπουργό Εξωτερικών δικαίωμα να ασκεί όλες τις αρμοδιότητες τις οποίες έχει τώρα η Επιτροπή και οι οποίες, όλες μαζί, θα μας δώσουν τη δυνατότητα να διαμορφώσουμε μια εξωτερική πολιτική που θα ανταποκρίνεται στις απαιτήσεις του 21ου αιώνα.
<SPEAKER ID="258" LANGUAGE="FI" NAME="Korhola (PPE-DE )." AFFILIATION="">
<P>
    Κύριε Πρόεδρε, πώς αξιολογεί ο Επίτροπος τις διαπραγματεύσεις ΗΠΑ-Λατινικής Αμερικής που ξεκίνησαν εχθές; Θεωρεί ότι θα ενισχύσουν ή θα αποδυναμώσουν τους στόχους της Κοινότητας, στους οποίους αναφέρθηκε η κ. Kinnock στην ερώτησή της; Και ποια είναι η απάντηση της ΕΕ στην πρωτοβουλία των ΗΠΑ; 
<SPEAKER ID="259" LANGUAGE="EN" NAME="Patten," AFFILIATION="Επιτροπή">
<P>
   . Θα είμαι σε καλύτερη θέση να απαντήσω σε αυτήν την ερώτηση μετά τις συναντήσεις που θα πραγματοποιηθούν τον Απρίλιο στο πλαίσιο της Ευρωασιατικής Συνάντησης (ASEM). Τον Απρίλιο, μετά την άτυπη συνεδρίαση των υπουργών Εξωτερικών στο Tullamore της Ιρλανδίας, θα έχουμε συναντήσεις με τους ασιάτες εταίρους μας της ASEM. Θα έχουμε επίσης συναντήσεις με την Ινδονησία και άλλες χώρες εταίρους. Θέλω να ελπίζω ότι όλες αυτές οι συναντήσεις θα είναι δηλωτικές της σπουδαιότητας που αποδίδουμε στη συνεργασία μας.
<SPEAKER ID="260" LANGUAGE="" NAME="Πρόεδρος." AFFILIATION="">
<P>
Στις 9 Δεκεμβρίου 2003, η Ευρωπαϊκή Επιτροπή και η Συρία κατέληξαν σε συμφωνία για τη Συμφωνία Σύνδεσης της χώρας με την ΕΕ στα πρότυπα των συμφωνιών με τις λοιπές μεσογειακές χώρες εταίρους, περιλαμβάνοντας ένα πολιτικό κεφάλαιο, ένα οικονομικό - χρηματοδοτικό κεφάλαιο και ένα κοινωνικό και πολιτιστικό.
<SPEAKER ID="261" LANGUAGE="EN" NAME="Patten," AFFILIATION="Επιτροπή">
<SPEAKER ID="262" LANGUAGE="" NAME="Κράτσα-Τσαγκαροπούλου (PPE-DE )." AFFILIATION="">
<SPEAKER ID="263" LANGUAGE="EN" NAME="Patten," AFFILIATION="Επιτροπή">
<SPEAKER ID="264" LANGUAGE="EN" NAME="Purvis (PPE-DE )." AFFILIATION="">
<SPEAKER ID="265" LANGUAGE="EN" NAME="Patten," AFFILIATION="Επιτροπή">
<SPEAKER ID="266" LANGUAGE="" NAME="Πρόεδρος." AFFILIATION="(Η συνεδρίαση διακόπτεται στις 19.05 και συνεχίζεται στις 21.00)">
<P>
   Δεδομένου ότι έχει εξαντληθεί ο χρόνος που προβλέπεται για την Ώρα των Ερωτήσεων προς την Επιτροπή, οι ερωτήσεις αριθ. 27 έως 47 θα απαντηθούν γραπτώς.(2)
<SPEAKER ID="267" LANGUAGE="" NAME="" AFFILIATION="Αντιπροέδρου">
<SPEAKER ID="268" LANGUAGE="" NAME="Πρόεδρος." AFFILIATION="">
<SPEAKER ID="269" LANGUAGE="EN" NAME="Bolkestein," AFFILIATION="Επιτροπή">
<P>
   . Κυρία Πρόεδρε, υποθέτω ότι θέλετε να πω κάτι – μιλούσα παλαιότερα τη γλώσσα σας, όμως πάνε πια 40 χρόνια από τότε!
<P>
Ήρθα στην αίθουσα αυτή απόψε για να κάνω δύο δηλώσεις: η πρώτη αφορά μια απόφαση που έλαβε η Επιτροπή σήμερα το απόγευμα σχετικά με την οδηγία για τις υπηρεσίες και η άλλη αφορά μια σύντομη ανακοίνωση εκ μέρους της Επιτροπής, και συγκεκριμένα εκ μέρους του συναδέλφου μου, του κ. Solbes, για τη στρατηγική συντονισμού και εποπτείας της οικονομικής πολιτικής.
<P>
Θα αρχίσω με την οδηγία για τις υπηρεσίες. Με μεγάλη μου χαρά σας ανακοινώνω σήμερα ότι η Επιτροπή ενέκρινε την πρόταση οδηγίας για τη δημιουργία μιας πραγματικής εσωτερικής αγοράς υπηρεσιών. Πρόκειται για μια φιλόδοξη αλλά ισορροπημένη πρόταση, που θα εφαρμοστεί βαθμιαία και η οποία έχει ως στόχο να απαλλάξει τις εταιρείες παροχής υπηρεσιών από τους νομικούς και διοικητικούς φραγμούς όσον αφορά την ανάπτυξη διασυνοριακών δραστηριοτήτων. Πρόκειται μάλλον για τη μεγαλύτερη ώθηση που έχει δοθεί στην εσωτερική αγορά από τότε που δημιουργήθηκε το 1993. Θα βελτιώσει την ανταγωνιστικότητα όχι μόνο του τομέα των υπηρεσιών αλλά και ολόκληρης της ευρωπαϊκής οικονομίας, συμπεριλαμβανομένου του τομέα της μεταποίησης.
<P>
Η πρόταση αυτή είναι ζωτικής σημασίας προκειμένου να μπει και πάλι το πολιτικό πρόγραμμα της Λισαβόνας στον σωστό δρόμο. Είναι αποτέλεσμα μιας μακράς διαδικασίας που ξεκίνησε με τη στρατηγική της Επιτροπής για τις υπηρεσίες τον Δεκέμβριο του 2000. Ασχολείται με την αντιμετώπιση των εμποδίων που υπάρχουν στην εσωτερική αγορά, όπως αυτά προσδιορίστηκαν στην έκθεση της Επιτροπής για την κατάσταση της εσωτερικής αγοράς όσον αφορά τις υπηρεσίες τον Ιούλιο του 2002. Το Ευρωπαϊκό Κοινοβούλιο συμμετείχε σε ολόκληρη τη διαδικασία και ψήφισε θετικές γνωμοδοτήσεις και για τα δύο αυτά έγγραφα. Με μεγάλη μου χαρά, επομένως, σας ανακοινώνω πρώτος τα καλά νέα και σας παρουσιάζω τη λύση που προτείνουμε.
<P>
Όσον αφορά το άλλο θέμα, θα ήθελα εν συντομία να πω ότι η Επιτροπή αποφάσισε σήμερα να αμφισβητήσει ενώπιον του Ευρωπαϊκού Δικαστηρίου τα συμπεράσματα του Συμβουλίου. Πάντως, η αμφισβήτηση θα αφορά αποκλειστικά τυπικά στοιχεία και δεν θα αγγίζει τις ειδικές για κάθε χώρα πτυχές οικονομικής εποπτείας των συμπερασμάτων του Συμβουλίου. Περισσότερες λεπτομέρειες περιέχονται στο έγγραφο που μόλις δημοσιεύθηκε, με αριθμό αναφοράς IP/04/35. 
<SPEAKER ID="270" LANGUAGE="" NAME="Πρόεδρος." AFFILIATION="">
<P>
   – Σας ευχαριστούμε θερμά, Επίτροπε Bolkestein. Θα σας είμαστε ιδιαιτέρως ευγνώμονες εάν μας ενημερώσετε άμεσα σχετικά με τα αποτελέσματα. 
<SPEAKER ID="271" LANGUAGE="EN" NAME="Harbour (PPE-DE )." AFFILIATION="">
<P>
Δεν χρειάζεται να υπενθυμίσω στον Επίτροπο –αν και ίσως επιθυμεί να αναφερθεί σε αυτό– ότι η μέχρι σήμερα πορεία του Συμβουλίου όσον αφορά την εξέταση αυτών των θεμάτων είναι, ειλικρινά, αξιοθρήνητη. Η οδηγία για την αμοιβαία αναγνώριση της προώθησης των πωλήσεων –που είναι αναπόσπαστο τμήμα της εν λόγω οδηγίας– βρίσκεται στο Συμβούλιο εδώ και 15 μήνες. Εάν εγκρίνουμε την πρόταση του Επιτρόπου, θα μπορούμε ελεύθερα να συστήνουμε πρακτορεία εμπορίας σε άλλες χώρες, για τα οποία όμως δεν θα ισχύουν κοινές αρχές. Θα ήθελα να μας πει ο Επίτροπος πώς σκέφτεται τη μεταξύ μας συνεργασία ώστε να πείσουμε το Συμβούλιο να δεχθεί ένα σοβαρό χρονοδιάγραμμα για την εξέταση αυτών των θεμάτων και πώς θα εκτελέσει τα καθήκοντα που του αναλογούν στο πλαίσιο αυτό.
<SPEAKER ID="272" LANGUAGE="DE" NAME="Mombaur (PPE-DE )." AFFILIATION="">
<P>
Το ευρώ –αυτό πρέπει να το πούμε εδώ– μέχρι σήμερα, τα πέντε αυτά χρόνια για τα οποία μπορούμε να σχηματίσουμε άποψη, υπήρξε πολύ πιο σταθερό από το γερμανικό μάρκο. Από την άλλη, το ευρώ είναι ένα δύσκολο νόμισμα, διότι δεν σχετίζεται με μία αλλά με 15 εθνικές δημοσιονομικές και οικονομικές πολιτικές, έχει ανοιχτή πολιτική και είναι ένα νέο νόμισμα. Είναι, λοιπόν, ακόμη πιο σημαντικό να τηρείται με προσοχή το άρθρο 104 της Συνθήκης και το σχετικό Σύμφωνο Σταθερότητας, και τα οκτώ κράτη και οι πολίτες τους που έκαναν αυτά που πρέπει έχουν δικαίωμα να περιμένουν κάτι τέτοιο. Για τον λόγο αυτόν, είναι σωστό να διευκρινίσει η Επιτροπή αυτά τα δικαιώματα και να ζητήσει δημοσιονομική πειθαρχία. Αυτό και μόνο εξυπηρετεί την εμπιστοσύνη στο νέο νόμισμα. Μας περιμένει πολλή δουλειά ακόμη. Ευχαριστώ πολύ για την απόφασή σας. 
<SPEAKER ID="273" LANGUAGE="DA" NAME="Andersen (EDD )." AFFILIATION="">
<SPEAKER ID="274" LANGUAGE="EN" NAME="Villiers (PPE-DE )." AFFILIATION="">
<P>
Η βασική μου παρατήρηση αφορά τη σημερινή απόφαση της Επιτροπής να οδηγήσει το Συμβούλιο ECOFIN στο δικαστήριο για την αναστολή του Συμφώνου Σταθερότητας. Πρόκειται για σοβαρό θέμα, το οποίο έλαβε πολύ μεγαλύτερες διαστάσεις μόλις σήμερα. Είναι χαρακτηριστικό παράδειγμα των προβλημάτων που θα αντιμετωπίσετε αναπόφευκτα όταν θα προσπαθήσετε να εφαρμόσετε το ενιαίο νόμισμα σε 12 διαφορετικές χώρες. Οι εντάσεις αυτές θα συνεχιστούν και μάλιστα θα επιδεινωθούν, διότι είναι πραγματικά αδύνατον να ασκηθεί ενιαία οικονομική πολιτική που να ταιριάζει σε όλες ανεξαιρέτως τις 12 αυτές οικονομίες. Οι εντάσεις αυτές θα ενισχυθούν –και όχι το αντίθετο– με την επέκταση της ευρωζώνης και με τη διεύρυνση της Ευρωπαϊκής Ένωσης. Θέλω να ελπίζω ότι θα βρεθεί ικανοποιητική λύση για το πρόβλημα αυτό, επί του παρόντος όμως η άρνηση εφαρμογής των κανόνων από τους υπουργούς Οικονομικών του ECOFIN συνιστά ένα ακόμη σοβαρό πλήγμα στην αξιοπιστία του ευρώ. Μας είχαν πει ότι οι κανόνες αυτοί είναι απαραίτητοι για να μπορέσει να εφαρμοστεί το ευρώ, η Επιτροπή αναγκάζεται να λάβει αυτά τα δραστικά μέτρα και η διαμάχη αναμένεται να διαρκέσει για πολύ ακόμη.
<SPEAKER ID="275" LANGUAGE="EN" NAME="Bolkestein," AFFILIATION="Επιτροπή">
<P>
Θέλω να ευχαριστήσω τον κ. Harbour και την κ. Villiers για τη στήριξή τους προς την οδηγία ή, τουλάχιστον, για όσα είπα σχετικά με την οδηγία σε γενικές γραμμές. Ο κ. Harbour δήλωσε ευθέως ότι δεν υπάρχει πρόβλημα με την έγκριση του Κοινοβουλίου, αναρωτήθηκε όμως τι θα γίνει με το έτερο ήμισυ του νομοθετικού σώματος της Ένωσης, το Συμβούλιο; Έχει δίκιο όταν λέει ότι το Συμβούλιο –όχι μόνο στο θέμα το οποίο έθιξε, αλλά και σε άλλα– καθυστερεί σημαντικά. Αυτό είναι πολύ κακό. Η προώθηση των πωλήσεων, το παράδειγμα που ανέφερε ο κ. Harbour, είναι μία μόνο τέτοια περίπτωση: υπάρχουν και άλλες.
<P>
Ο κ. Harbour ζήτησε να πείσω το Συμβούλιο να δεχθεί ένα σοβαρό χρονοδιάγραμμα. Μακάρι να το κατορθώσω. Όπως γνωρίζει ο κ. Harbour, η Επιτροπή είναι πολύ ισχυρή, όχι όμως τόσο ισχυρή ώστε να αναγκάσει το Συμβούλιο να ακολουθήσει ένα συγκεκριμένο χρονοδιάγραμμα. Εξαρτόμαστε πλήρως από την Προεδρία. Θα ήθελα να διαβεβαιώσω τον κ. Harbour ότι η Επιτροπή θα τονίσει στην ιρλανδική Προεδρία ότι πρέπει να εργαστεί σοβαρά επ’ αυτού. Ωστόσο, στην πράξη τελικά, η Προεδρία είναι αυτή που προεδρεύει και η Επιτροπή αναγκάζεται να περιοριστεί στον ρόλο του χορού στις αρχαίες ελληνικές τραγωδίες: παρακολουθεί, αλλά δεν μπορεί να κάνει και πολλά παρά να λέει “Ουαί!”. Πάντως, θα πιέζουμε διαρκώς την ιρλανδική Προεδρία και θα της υπενθυμίζουμε να ασχοληθεί με το θέμα.
<P>
Η κ. Villiers παραπονέθηκε ότι οι χρηματοπιστωτικές υπηρεσίες δεν περιλαμβάνονται. Ο λόγος είναι ότι διαθέτουμε ένα ιδιαίτερα αναπτυγμένο πλαίσιο για τις χρηματοπιστωτικές υπηρεσίες, όπως η κ. Villiers γνωρίζει καλύτερα από κάθε άλλον. Το σχέδιο δράσης για τις χρηματοπιστωτικές υπηρεσίες, με τα 42 μέτρα του, βρίσκεται επί του παρόντος στη φάση ολοκλήρωσης. Δεν θέλαμε να προκαλέσουμε σύγχυση ή να προκαλέσουμε αλληλοεπικαλύψεις. Για αυτόν τον λόγο, όπως συνέβη και με ορισμένους άλλους τομείς που ρυθμίζονται από άλλα νομικά εργαλεία, θεωρήσαμε καλύτερο να εξαιρέσουμε τις χρηματοπιστωτικές υπηρεσίες.
<P>
Όσον αφορά το Σύμφωνο Σταθερότητας και Ανάπτυξης και το γεγονός ότι η Επιτροπή αποφάσισε να αμφισβητήσει την απόφαση του Συμβουλίου ενώπιον του Δικαστηρίου, ο κ. Mombaur είπε ότι η Επιτροπή πρέπει να επιμείνει όσον αφορά τη δημοσιονομική πειθαρχία. Αυτό ακριβώς κάνει η Επιτροπή: για αυτόν τον λόγο, πηγαίνουμε στο δικαστήριο. Χαίρομαι που σε γενικές γραμμές –αν όχι πλήρως– το Κοινοβούλιο στηρίζει την Επιτροπή σε αυτήν της την προσπάθεια. Η Επιτροπή πιστεύει ότι ζούμε σε μια κοινότητα δικαίου. Το Σύμφωνο Σταθερότητας είναι μια συμφωνία μεταξύ μερών, και μια συμφωνία μεταξύ μερών συνιστά νόμο μεταξύ μερών. Αυτός ο νόμος, λοιπόν, πρέπει να τηρείται.
<P>
Είπα νωρίτερα ότι η Επιτροπή θα προσφύγει στο Δικαστήριο για τυπικούς λόγους. Δεν θεωρούμε ότι είναι αρμοδιότητα του Ευρωπαϊκού Δικαστηρίου να υπαγορεύσει στην Ένωση πώς θα διαμορφώσει την οικονομική της πολιτική. Επομένως, το Δικαστήριο θα επικεντρωθεί σε τυπικές πτυχές – στους τομείς στους οποίους πιστεύει ότι το Συμβούλιο ECOFIN παρέκκλινε.
<P>
Η κ. Villiers μας άφησε να καταλάβουμε για μία ακόμη φορά ότι είναι κατά του ευρώ ή, τέλος πάντως, ότι η Βρετανία δεν πρέπει να εισέλθει στη νομισματική ένωση. Δεν θέλω να συζητήσω το θέμα αυτό τώρα. Επειδή γνωρίζω ότι όποιος ανακατεύεται με τα πρόβατα τον τρώνε οι λύκοι, προτιμώ να μην εμπλακώ στις συζητήσεις του Ηνωμένου Βασιλείου για το ευρώ. Είπε επίσης ότι είναι “αναπόφευκτο” –αυτή τη λέξη χρησιμοποίησε– να προκύπτουν προβλήματα όταν 12 χώρες δεν ακολουθούν μια συγκεκριμένη οικονομική πολιτική. Διαφωνώ. Οι 12 αυτές χώρες υπέγραψαν το Σύμφωνο Σταθερότητας και Ανάπτυξης. Εάν, και για όσο διάστημα, οι χώρες αυτές τηρούν αυτά που υπέγραψαν, τότε δεν υπάρχει πρόβλημα όσον αφορά τις διαφορετικές οικονομικές πολιτικές που ακολουθούν. Για όσο διάστημα τα δημοσιονομικά τους ελλείμματα είναι κάτω από το διάσημο όριο του 3%, δεν βλέπω τι άλλο χρειαζόμαστε. Ασφαλώς, η Επιτροπή θα διατυπώσει νέες προτάσεις στο πλαίσιο αυτό. Αυτή είναι η απάντησή μου στην κ. Villiers όσον αφορά τη σχέση μεταξύ εθνικής κυριαρχίας σε οικονομικά θέματα και ελλειμμάτων στη φορολογική πολιτική. 
<SPEAKER ID="276" LANGUAGE="" NAME="Πρόεδρος." AFFILIATION="">
<P>
   – Σας ευχαριστούμε, Επίτροπε Bolkestein.
<SPEAKER ID="277" LANGUAGE="" NAME="Πρόεδρος." AFFILIATION="">
<P>
   – Η ημερήσια διάταξη προβλέπει τη σύσταση για τη δεύτερη ανάγνωση (A5-0455/2003) της Επιτροπής Περιβάλλοντος, Δημόσιας Υγείας και Πολιτικής των Καταναλωτών, σχετικά με την κοινή θέση του Συμβουλίου ενόψει της έγκρισης κανονισμού του Ευρωπαϊκού Κοινοβουλίου και του Συμβουλίου που αφορά τα απορρυπαντικά (1095/3/2003 – C5-0521/2003 – 2002/0216(COD)) (εισηγητής: ο κ. Nobilia) 
<SPEAKER ID="278" LANGUAGE="IT" NAME="Nobilia (UEN )," AFFILIATION="εισηγητής">
<P>
   . Κυρία Πρόεδρε, Επίτροπε Liikanen, πριν από δύο χρόνια, όταν το Κοινοβούλιο άρχισε να εξετάζει τον εν λόγω κανονισμό, φαινόταν πραγματικά αδιανόητη η ολοκλήρωση της νομοθετικής διαδικασίας με σχεδόν ομόφωνη συναίνεση. Ωστόσο, με την αυριανή ψηφοφορία και την ολοκλήρωση της δεύτερης ανάγνωσης, μπορούμε να πούμε ότι ουσιαστικά η διαδικασία ολοκληρώθηκε με τη συναίνεση όλων των ενδιαφερόμενων. Πρέπει να πούμε ότι το κείμενο της Επιτροπής ανανέωσε ριζικά τη σχετική νομοθεσία, ωστόσο οι τροποποιήσεις του αρχικού κειμένου δεν είναι καθόλου ήσσονος σημασίας. Ο ορισμός του “μη επιφανειοδραστικού”, οι συμπληρωματικές δοκιμές, η παρέκκλιση της άδειας, η σήμανση, η καλύτερη και περισσότερη ενημέρωση του καταναλωτή, είναι πτυχές που ενισχύουν πραγματικά την προστασία του περιβάλλοντος και της υγείας του ανθρώπου και λαμβάνουν υπόψη την ορθή μεταχείριση των ζώων στο πλαίσιο της έρευνας για την εξέλιξη των προϊόντων.
<SPEAKER ID="279" LANGUAGE="EN" NAME="Liikanen," AFFILIATION="Επιτροπή">
<P>
Η δεύτερη ανάγνωση προχωρεί πολύ γρήγορα, παρά το γεγονός ότι υπάρχουν ακόμη αρκετά θέματα προς επίλυση. Θα ήθελα να ευχαριστήσω ιδιαίτερα τον εισηγητή, τον κ. Nobilia, για την ιδιαίτερη προσπάθεια που κατέβαλε όσον αφορά το θέμα αυτό.
<P>
Τόσο η Επιτροπή όσο και το Κοινοβούλιο επιθυμούν την οριστική έγκριση του εν λόγω κειμένου πριν από το τέλος της τρέχουσας κοινοβουλευτικής περιόδου. Οι πιθανότητες να επιτευχθεί κάτι τέτοιο είναι αρκετές, εάν συμφωνήσουμε να παραβλέψουμε κάποιες μικρής σημασίας διαφωνίες και να επικεντρωθούμε στη διασφάλιση των βασικών πλεονεκτημάτων που προσφέρει ο κανονισμός. Η Επιτροπή υποστηρίζει, συνεπώς, τη συμβιβαστική λύση που προτείνει ο εισηγητής, δηλαδή τις τροπολογίες αριθ. 30 έως 37, αλλά δεν δύναται να δεχθεί καμία άλλη τροπολογία. 
<SPEAKER ID="280" LANGUAGE="DE" NAME="Florenz (PPE-DE )." AFFILIATION="">
<P>
    Κυρία Πρόεδρε, κύριε Επίτροπε, κύριε Nobilia, ευχαριστώ πολύ για την εξαιρετικά ευχάριστη και επιτυχή συνεργασία των τελευταίων ετών. Χαίρομαι διότι, κατά την τελική φάση, συμφωνήσαμε ως προς επτά σημαντικές συμβιβαστικές τροπολογίες, επιτρέψτε μου δε να σας πω μετά από κριτική εξέταση ότι η Ομάδα ΕΛΚ-ΕΔ θα τις υποστηρίξει και τις επτά.
<P>
Πριν από περίπου δέκα χρόνια, ένας σημαντικός όγκος αφρών στα ποτάμια μας μάς έδωσε το έναυσμα για αλλαγή της πολιτικής για τα ύδατα ως προς τα φωσφορικά άλατα. Πραγματικά, προχωρήσαμε ένα βήμα παρακάτω. Χαίρομαι που δεν αναζητάμε τη λύση στην προσέγγιση του “τελικού σταδίου”, αλλά θεσπίζουμε καινοτόμους κανόνες στην Ευρώπη ήδη από την προσθήκη των ουσιών, και μάλιστα όχι πάντα με την απειλή του νόμου, αγαπητέ Alexander, αλλά ενθαρρύνοντας τις επιχειρήσεις μας να εργάζονται με καινοτόμα μέσα. Νομίζω ότι αυτό το επιτύχαμε.
<SPEAKER ID="281" LANGUAGE="IT" NAME="Sacconi (PSE )." AFFILIATION="">
<SPEAKER ID="282" LANGUAGE="SV" NAME="Sjöstedt (GUE/NGL )." AFFILIATION="">
<SPEAKER ID="283" LANGUAGE="NL" NAME="De Roo (Verts/ALE )." AFFILIATION="">
<P>
   – Κυρία Πρόεδρε, θα ήθελα καταρχάς να ευχαριστήσω τον κ. Nobilia για την άριστη συνεργασία. Δεδομένου ότι έχω μόνο ένα λεπτό στη διάθεσή μου, θα είμαι σύντομος. Στην πραγματικότητα, παραμένει σε εκκρεμότητα μόνο ένα σημαντικό πρόβλημα, ήτοι αυτό των φωσφορικών αλάτων. Τα απορρυπαντικά χωρίς φωσφορικά άλατα είναι υποχρεωτικά σε αρκετές χώρες, πράγμα που μπορεί να έχει επιτευχθεί βάσει κάποιας εθελοντικής συμφωνίας με τους παραγωγούς, ή κάποιες φορές βάσει νομοθεσίας. Παρόλα αυτά, σε ορισμένες από τις χώρες των Δεκαπέντε, όπως η Ισπανία, κυκλοφορούν ακόμη απορρυπαντικά τα οποία περιέχουν φωσφορικά άλατα. Σε πλήθος των νέων χωρών που πρόκειται σύντομα να ενταχθούν, ενίοτε τα δύο τρίτα των απορρυπαντικών που κυκλοφορούν εξακολουθούν να περιέχουν φωσφορικά άλατα. Η αντικατάστασή τους θα ήταν πολύ απλή διαδικασία, και αυτό ακριβώς έπρεπε να έχει προτείνει η Επιτροπή εδώ και πολύ καιρό. Όπως πληροφορούμαι επίσης, η Επιτροπή έχει προετοιμάσει μια πρόταση προς αυτήν την κατεύθυνση. Τι εμποδίζει, λοιπόν, την Επιτροπή να καταρτίσει τώρα αυτήν την πρόταση, αντί να περιμένει την πάροδο τριών ετών;
<SPEAKER ID="284" LANGUAGE="NL" NAME="Blokland (EDD )." AFFILIATION="">
<P>
   – Κυρία Πρόεδρε, εξ ονόματος της Ομάδας για την Ευρώπη της Δημοκρατίας και της Διαφοράς, θα ήθελα να συγχαρώ τον κ. Nobilia, τον εισηγητή, για τον συμβιβασμό που επετεύχθη με το Συμβούλιο. Όσον αφορά την αξιολόγηση των απορρυπαντικών, με αυτήν τη νομοθεσία λαμβάνονται υπόψη σε ικανοποιητικό βαθμό οι επιπτώσεις για το περιβάλλον και την ανθρώπινη υγεία. Επετεύχθη συμφωνία σχετικά με τις εξαιρέσεις, τα φωσφορικά άλατα και τη σήμανση, ενώ έχω προσφέρει τη στήριξή μου συνυπογράφοντας τις συμβιβαστικές τροπολογίες. Ιδιαίτερα όσον αφορά τα φωσφορικά άλατα, είναι ευπρόσδεκτο το γεγονός ότι τα κράτη μέλη μπορούν να τα απαγορεύσουν, όπως έχουν ήδη πράξει ορισμένα. Μια απαγόρευση των φωσφορικών αλάτων έχει επίσης τη θετική συνέπεια του περιορισμού της διάδοσης του επιβλαβούς καδμίου στο περιβάλλον, δεδομένου ότι το κάδμιο απελευθερώνεται κατά την εξαγωγή των φωσφορικών αλάτων.
<SPEAKER ID="285" LANGUAGE="EN" NAME="Doyle (PPE-DE )." AFFILIATION="">
<P>
Μελέτες που διεξήχθησαν στη χώρα μου απέδειξαν ότι υπάρχει στατιστικά σημαντική σχέση ανάμεσα στον ευτροφισμό, που έχει τεράστιες αρνητικές επιπτώσεις στην ποιότητα των υδάτων και στα υδρόβια οικοσυστήματα, και τη συγκέντρωση φωσφόρου. Μια πρόσφατη έρευνα στην Ιρλανδία απέδειξε ότι το 30% σχεδόν της κοίτης των ποταμών έχει μολυνθεί από φωσφορικά άλατα και μάλιστα τη στιγμή που τα γλυκά ύδατα στην Ιρλανδία εμφανίζονται ακόμη σαφώς λιγότερο μολυσμένα σε σχέση με τον ευρωπαϊκό μέσο όρο. Η κυβέρνηση της Ιρλανδίας θέσπισε κανονισμούς για να αντιμετωπίσει αυτό το πρόβλημα μόλις το 1999, παρά το γεγονός ότι το συγκεκριμένο πρόβλημα αναφερόταν διαρκώς ως το κύριο πρόβλημα των γλυκών υδάτων της Ιρλανδίας από τη δεκαετία του 1980. Ωστόσο, το θέμα αυτό πρέπει να εξεταστεί σε ευρωπαϊκό επίπεδο στο πλαίσιο της οδηγίας για τις επικίνδυνες ουσίες στα ύδατα και της οδηγίας πλαισίου για τα ύδατα που θεσπίστηκε τον Οκτώβριο του 2000.
<SPEAKER ID="286" LANGUAGE="EN" NAME="Bowe (PSE )." AFFILIATION="">
<P>
Τα τελευταία χρόνια διαπιστώθηκε, στη Δυτική Ευρώπη τουλάχιστον, μείωση των επιπέδων φωσφορικών αλάτων στο πόσιμο νερό της τάξεως του 50% έως 80%. Η μείωση αυτή είναι σταθερή από τη δεκαετία του 1980. Ένας από τους βασικούς λόγους αυτής της μείωσης είναι ο έλεγχος των απορρυπαντικών. Ελπίζω ότι τώρα θα θεσπίσουμε ακόμη πιο αυστηρούς νόμους, οι οποίοι θα εφαρμοστούν σε μια μεγάλη γεωγραφική έκταση, από το Limerick –το οποίο η κ. Doyle γνωρίζει πολύ καλά– έως νέα μέρη όπως η Λεττονία, η Λευκωσία και άλλα τμήματα της Κεντρικής και Ανατολικής Ευρώπης. Λογικό είναι να προσδοκούμε ότι όλοι οι ποταμοί που εκβάλλουν στη Βαλτική και στη Βόρεια Θάλασσα θα καταστούν καθαρότεροι. Τα ποτάμια της Ευρώπης θα έχουν πολύ λιγότερες σαπουνόφουσκες από ότι οι Ευρωπαίοι στις μπανιέρες τους.
<SPEAKER ID="287" LANGUAGE="SV" NAME="Schörling (Verts/ALE )." AFFILIATION="">
<P>
Στις τροπολογίες αριθ. 40 έως 46, οι οποίες κατατίθενται τώρα από την Ομάδα των Πρασίνων/Ευρωπαϊκής Ελεύθερης Συμμαχίας, παίρνουμε ως αφετηρία τη δήλωση της επιστημονικής επιτροπής ότι τα φωσφορικά άλατα προκαλούν σημαντικά προβλήματα και ότι οι υπάρχουσες εναλλακτικές λύσεις δεν προκαλούν τέτοια προβλήματα. Ως εκ τούτου, θεωρώ ότι είναι καιρός να απαγορευθούν πραγματικά τα φωσφορικά άλατα, εφόσον είναι τόσο επικίνδυνα και μολύνουν τη Μεσόγειο κλπ. Δεν χρειάζεται να περιμένουμε να συμβεί κάτι τέτοιο. Προτείνω, συνεπώς, να υπερψηφίσουμε αυτές τις τροπολογίες, έτσι ώστε η Επιτροπή να μπορεί να υποβάλει πρόταση σχετικά με αυτό το θέμα. 
<SPEAKER ID="288" LANGUAGE="PT" NAME="Marques (PPE-DE )." AFFILIATION="">
<P>
   – Κυρία Πρόεδρε, κύριε Επίτροπε, κυρίες και κύριοι, όπως δήλωσα κατά τη διάρκεια της συζήτησης στην πρώτη ανάγνωση, θεωρώ ότι η υπό συζήτηση πρόταση κανονισμού αντιπροσωπεύει κάποια πρόοδο, ειδικά για τους παραγωγούς και τους καταναλωτές, καθώς και από την άποψη της προστασίας του περιβάλλοντος. Κινούμαστε πράγματι προς έναν ευπρόσδεκτο εκσυγχρονισμό του νομικού πλαισίου σχετικά με τον έλεγχο της βιοδιασπασιμότητας των απορρυπαντικών, το οποίο ανάγεται στις αρχές της δεκαετίας του 1970. Σας παρακαλώ, ωστόσο, να μου επιτρέψετε να εκφράσω την απογοήτευσή μου ως προς δύο σημεία τα οποία θεωρώ ιδιαιτέρως σημαντικά και ευαίσθητα.
<SPEAKER ID="289" LANGUAGE="EN" NAME="Liikanen," AFFILIATION="Επιτροπή">
<P>
   . Κυρία Πρόεδρε, θέλω να ευχαριστήσω τους βουλευτές του Σώματος για την τόσο εποικοδομητική συζήτηση. Θα ήθελα να αναφερθώ στο θέμα των φωσφορικών αλάτων το οποίο έθιξαν αρκετοί βουλευτές. Ας μην λησμονούμε ότι τα λιπάσματα είναι σημαντικότατη πηγή φωσφορικών αλάτων: σχεδόν το 50% των φωσφορικών αλάτων προέρχεται από λιπάσματα. Αρκετά χρόνια πριν, στη χώρα μου, την οποία γνωρίζω καλά, πρότεινα την επιβολή φορολογίας στα λιπάσματα με υψηλή περιεκτικότητα σε φωσφορικά άλατα. Έτσι, το πρόβλημα επιλύθηκε σε έναν βαθμό.
<SPEAKER ID="290" LANGUAGE="" NAME="Πρόεδρος." AFFILIATION="">
<P>
   – Σας ευχαριστούμε, Επίτροπε Liikanen.
<P>
Η ψηφοφορία θα διεξαχθεί αύριο, στις 12.00. 
<SPEAKER ID="291" LANGUAGE="" NAME="Πρόεδρος." AFFILIATION="">
<P>
   – Η ημερήσια διάταξη προβλέπει τη συζήτηση της έκθεσης (A5-0474/2003) της κ. Sandbæk, εξ ονόματος της Επιτροπής Ανάπτυξης και Συνεργασίας, σχετικά με την ανακοίνωση της Επιτροπής όσον αφορά την ενημέρωση του κοινοτικού προγράμματος δράσης: ταχεία δράση για τον ιό HIV/AIDS, την ελονοσία και τη φυματίωση στο πλαίσιο της μείωσης της φτώχειας - εκκρεμή ζητήματα πολιτικής και μελλοντικές προκλήσεις (COM(2003) 93 – C5-0384/2003 – 2003/2146(INI)). 
<SPEAKER ID="292" LANGUAGE="DA" NAME="Sandbæk (EDD )," AFFILIATION="εισηγήτρια">
<P>
   . – Κυρία Πρόεδρε, ήταν Φεβρουάριος του 2001 όταν η Επιτροπή υιοθέτησε το πρόγραμμα δράσης “ταχεία δράση για τον ιό HIV/AIDS, την ελονοσία και τη φυματίωση στο πλαίσιο της μείωσης της φτώχειας”. Η Επιτροπή παρουσιάζει τώρα μια αξιολόγηση της υλοποίησής της και προσφέρει μια περιγραφή των εκκρεμών θεμάτων και των μελλοντικών προκλήσεων.
<P>
Υπάρχει ανάγκη για μια πιο ισχυρή και συνεπή στρατηγική. Δυστυχώς, οι προκλήσεις που παραμένουν είναι αρκετές. Σχεδόν 20 000 θάνατοι – όχι κάθε έτος, όχι κάθε μήνα, αλλά καθημερινά, και αυτοί που πλήττονται σκληρότερα είναι σαφώς οι πληθυσμοί των φτωχότερων χωρών. Η κρίση προξενεί τεράστιο ανθρώπινο πόνο και θέτει σε σοβαρότατο κίνδυνο τις προοπτικές ανάπτυξης αυτών των χωρών.
<P>
Σε αυτό το πλαίσιο, θα ήθελα να υπογραμμίσω ιδιαιτέρως την ανάγκη για αυξημένη και διαρκή στήριξη του παγκοσμίου ταμείου για την καταπολέμηση του AIDS, της φυματίωσης και της ελονοσίας. Η Αφρική είναι η περιοχή στην οποία εστιάζει πρωτίστως το έργο του το εν λόγω ταμείο. Η αφρικανική ήπειρος λαμβάνει το 60% των πόρων. Το ταμείο αυτό προσφέρει την καλύτερη ευκαιρία που έχουμε εν μέρει για την επιβράδυνση της εξάπλωσης αυτών των τριών ασθενειών και, συγχρόνως, για τη μείωση των επιπτώσεών τους σε όσους πάσχουν ήδη από τα συμπτώματα. Για παράδειγμα, μια συνεισφορά του ταμείου στην Αϊτή το 2002 έδωσε στη χώρα τη δυνατότητα να ανοίξει εκ νέου μια δημόσια κλινική και ένα χειρουργείο, να προσφέρει σημαντικά φάρμακα σε πέντε δημόσιες κλινικές και να προσφέρει βασικές εργαστηριακές υπηρεσίες σε τέσσερις κλινικές. Σε περισσότερα από 600 άτομα έχει χορηγηθεί θεραπεία με αντιρετροϊκά φάρμακα, ενώ έχουν διαπιστωθεί περισσότερα από 300 περιστατικά φυματίωσης. Σε αυτήν την περίπτωση, οι πόροι του ταμείου δεν συνεισφέρουν απλώς στις προσπάθειες της Αϊτής για την πρόληψη και τη θεραπεία του HIV και της φυματίωσης, αλλά σημαίνουν επίσης μια γενικότερη βελτίωση της υγείας σε μια περιοχή 250 000 κατοίκων.
<P>
Από τη στιγμή που έχει κατασκευαστεί κάποιο φάρμακο, πρέπει να προσφέρεται σε όλους τους ασθενείς που το έχουν ανάγκη. Για την επίτευξη αυτού του στόχου, πρέπει να στηρίξουμε την υλοποίηση της Δήλωσης της Ντόχα σχετικά με τη σύνδεση μεταξύ της συμφωνίας TRIPS και της δημόσιας υγείας. Υπάρχει επίσης ανάγκη συνεχούς διαλόγου όσον αφορά τη σημασία της συμφωνίας TRIPS για τη δυνατότητα πρόσβασης σε φάρμακα κοινόχρηστης ονομασίας σε προσιτές τιμές.
<P>
Θα ήθελα επίσης να υπογραμμίσω την τεράστια σημασία της επιδημίας του HIV/AIDS για τα παιδιά. Επί του παρόντος, υπάρχουν περισσότερα από 13 εκατομμύρια παιδιά τα οποία έχουν χάσει τουλάχιστον έναν από τους γονείς τους λόγω του AIDS. Υπάρχει ανάγκη για μια σαφή πολιτική της ΕΕ, και επίσης πρέπει να δοθεί μεγαλύτερη προτεραιότητα σε αυτόν τον τομέα.
<SPEAKER ID="293" LANGUAGE="EN" NAME="Nielson," AFFILIATION="Επιτροπή">
<P>
   . Η Επιτροπή χαιρετίζει το ενδιαφέρον που επιδεικνύει το Κοινοβούλιο για το πρόγραμμα δράσης. Συμφωνούμε με τη γενική εκτίμηση ότι έχει επιτευχθεί ουσιαστική πρόοδος, αλλά και ότι απαιτούνται περαιτέρω προσπάθειες –από τις αναπτυσσόμενες χώρες, από τα κράτη μέλη της ΕΕ και άλλους χορηγούς βοήθειας, από τις επιχειρήσεις, από ΜΚΟ και από τα ευρωπαϊκά θεσμικά όργανα– για την αντιμετώπιση και εξάλειψη του ιού HIV/AIDS, της ελονοσίας και της φυματίωσης.
<P>
Γνωρίζουμε ότι οι ασθένειες αυτές πλήττουν διάφορους ανθρώπους με διάφορους τρόπους και ότι οι γυναίκες, τα παιδιά και τα φτωχότερα τμήματα του πληθυσμού είναι συχνά τα πιο ευάλωτα και αυτά που πλήττονται περισσότερο. Αυτό, όμως, πρέπει να τεκμηριωθεί όπου είναι πρακτικώς δυνατόν, από τις αναπτυσσόμενες χώρες, με τη στήριξη της διεθνούς κοινότητας χορηγών βοήθειας. Ταυτόχρονα, πρέπει να σταματήσουμε να προβάλλουμε τις γυναίκες ως τα μόνα θύματα των ασθενειών αυτών και να προσπαθήσουμε να αναγνωρίσουμε την τεράστια προσφορά τους όσον αφορά τη φροντίδα των ανθρώπων με HIV/AIDS ή των παιδιών που έχουν μείνει μόνα στον κόσμο. Οι γυναίκες αποτελούν την ομάδα του πληθυσμού που πλήττεται περισσότερο, με αρνητική έννοια, από τη φτώχεια και τις ασθένειες. Την ίδια στιγμή όμως, περιέργως, η ομάδα αυτή φαίνεται να έχει τις περισσότερες δυνατότητες για ελπιδοφόρες αλλαγές.
<P>
Σημειώνω με ικανοποίηση τη σημασία που αποδίδει η έκθεση στη συνεργασία μας με την Παγκόσμια Οργάνωση Υγείας. Αυτό αναγνωρίζεται πλέον πιο εμφανώς μέσω της στρατηγικής συνεργασίας που αναπτύσσεται μεταξύ των δύο θεσμικών μας οργάνων και η οποία, για παράδειγμα, οδήγησε στην υπογραφή συμφωνίας για την παροχή κοινοτικής βοήθειας ύψους 25 εκατ. ευρώ προς την ΠΟΥ για την ανάπτυξη των φαρμακευτικών της πολιτικών.
<P>
Η ΕΕ συνολικά –τα κράτη μέλη και η Επιτροπή– έχουν συνεισφέρει μέχρι στιγμής πάνω από το 50% των κονδυλίων που διαθέτει το Παγκόσμιο Ταμείο. Το ποσοστό αυτό αξίζει να το έχουμε υπόψη μας όταν ακούμε τα παράπονα που διατυπώνονται ενίοτε από άλλες χώρες χορηγούς βοήθειας.
<P>
Η πρόσβαση σε οικονομικώς προσιτά φάρμακα είναι σημαντική παράμετρος του κοινοτικού προγράμματος δράσης. Μέσω της κλιμακωτής τιμολόγησης και της αποδέσμευσης της βοήθειας, κατορθώσαμε να συμβάλουμε στη μείωση των τιμών των φαρμάκων μέχρι και 90%. Η προσφορά φαρμάκων σε κλιμακωτές τιμές είναι ουσιαστική και η Ευρωπαϊκή Ένωση έχει εγκρίνει κανονισμό για την αποτροπή της επανεισαγωγής στην Ευρώπη των φαρμάκων που πωλούνται σε κλιμακωτές τιμές στις αναπτυσσόμενες χώρες. Αυτό είναι πολύ σημαντικό.
<P>
Θα ήθελα να απαντήσω στις παρατηρήσεις της κ. Sandbæk σχετικά με τις αρνητικές επιπτώσεις της πολιτικής της Πόλης του Μεξικού που εφάρμοσε η κυβέρνηση Μπους στην Ουάσιγκτον. Συμφωνώ με τη διατύπωση που επέλεξε η κ. Sandbæk. Αντιδράσαμε σε αυτήν την πολιτική, η οποία ανακοινώθηκε όταν ο πρόεδρος Μπους ανέλαβε τα καθήκοντά του, δηλώνοντας ευθέως ότι η Ευρώπη είναι έτοιμη και πρόθυμη να καλύψει το κενό αυτό όσον αφορά την ευπρέπεια, και αυτό ακριβώς κάνουμε. 
<SPEAKER ID="294" LANGUAGE="NL" NAME="Corbey (PSE )," AFFILIATION="συντάκτρια γνωμοδότησης της Επιτροπής Βιομηχανίας, Εξωτερικού Εμπορίου, Έρευνας και Ενέργειας">
<P>
Ένα δεύτερο ζήτημα είναι η έρευνα. Η ΕΕ πρέπει τώρα να ανταποκριθεί η ίδια στα ερευνητικά της προγράμματα. Η πλατφόρμα στον τομέα των κλινικών δοκιμών ήταν ένα βήμα προς τη σωστή κατεύθυνση· τι γίνεται, όμως, στην πράξη; Η ΕΕ πρέπει να σχεδιάσει μια ατζέντα στον τομέα της έρευνας και να εντοπίσει όλα τα κενά. Στη συνέχεια, τα ερευνητικά ινστιτούτα και οι επιχειρήσεις πρέπει να κληθούν να συμμετάσχουν. Παρεμπιπτόντως, η Επιτροπή Βιομηχανίας, Εξωτερικού Εμπορίου, Έρευνας και Ενέργειας εκτιμά όλες τις προσπάθειες που έχει καταβάλει ο Επίτροπος Busquin προς αυτήν την κατεύθυνση.
<P>
Τρίτον, υπάρχει το ζήτημα του εμπορίου. Ως προς αυτό, η απόφαση της 30ής Αυγούστου 2003 τις παραμονές της Διάσκεψης του Κανκούν είναι προφανώς μείζονος σημασίας. Η επιτροπή μας επιθυμεί την πρακτική εφαρμογή αυτής της απόφασης με την ένταξή της στη νομοθεσία που διέπει τον τομέα των φαρμάκων. Απαιτούμε την ταχεία εφαρμογή αυτής της νομοθεσίας. Η Ντόχα δεν πρέπει να παραμείνει ανεκπλήρωτη υπόσχεση. 
<SPEAKER ID="295" LANGUAGE="" NAME="Καραμάνου (PSE )," AFFILIATION="συντάκτρια γνωμοδότησης της Επιτροπής Δικαιωμάτων των Γυναικών και Ίσων Ευκαιριών">
<P>
   . Κυρία Πρόεδρε, κύριε Επίτροπε, θα ήθελα εκ μέρους της Επιτροπής Γυναικών, της οποίας είμαι πρόεδρος, να παρουσιάσω τη γνωμοδότησή μας για την εξαιρετική έκθεση που ετοίμασε η κ. Sandbaek. Την παρουσιάζω εγώ λόγω απουσίας της κ. Valenciano.
<P>
Βεβαίως, κύριε Επίτροπε, όπως είπατε, η συνεισφορά των γυναικών είναι πάρα πολύ μεγάλη, ακόμη και στις χώρες όπου δεν τους αναγνωρίζονται οι θεμελιώδεις ελευθερίες και τα ανθρώπινα δικαιώματα. Ωστόσο, κύριε Επίτροπε, εάν κυβερνούσαν οι γυναίκες, πιστεύω ότι ο κόσμος θα ήταν πολύ πιο ανθρώπινος. Θεωρώ ότι αποτελεί ντροπή για τον πολιτισμό μας 30 χιλιάδες άνθρωποι στις αναπτυσσόμενες χώρες να πεθαίνουν κάθε μέρα από αρρώστιες που στον πολιτισμένο κόσμο μας είναι ιάσιμες. Η φυματίωση αποτελεί την κύρια αιτία θανάτου των γυναικών σε αναπαραγωγική ηλικία, ξεπερνώντας ακόμη και τη μητρική θνησιμότητα. Ο αριθμός των γυναικών που έχουν προσβληθεί από τον ιό του Aids είναι υψηλός και αυξάνεται συνεχώς, με επιπτώσεις όχι μόνο για τις ίδιες τις γυναίκες αλλά και, σε περίπτωση εγκυμοσύνης, και για τα παιδιά τους. Όπως είπε η κ. Sandbaek, 13 εκατομμύρια παιδιά έχουν μείνει ορφανά και αυτός ο αριθμός, προς δόξα του πολιτισμού μας, προβλέπεται ότι θα φτάσει τα 25 εκατομμύρια μέχρι το 2010.
<P>
Θα ήθελα επίσης να χαιρετίσω τη συμφωνία των μελών του ΠΟΕ, τον Αύγουστο του 2003, παρόλες τις διαφωνίες και τις χρονοβόρες διαδικασίες ή καθυστερήσεις που μεσολάβησαν, καθώς και τις προσπάθειες του ΟΗΕ για παροχή φαρμάκων υψηλής ποιότητας στους ασθενείς με τον ιό του Aids και την απόφαση του Συμβουλίου της Ένωσης περί αυξημένων κινήτρων σε φαρμακοβιομηχανίες, με σκοπό την πώληση φαρμακευτικών προϊόντων σε μειωμένες τιμές. Νομίζω ότι θα πρέπει να εντείνουμε τις προσπάθειές μας για την αντιμετώπισης αυτής της μεγάλης μάστιγας, κύριε Επίτροπε. 
<SPEAKER ID="296" LANGUAGE="NL" NAME="Martens (PPE-DE )." AFFILIATION="">
<P>
   – Κυρία Πρόεδρε, το πρόγραμμα δράσης για την καταπολέμηση του ιού HIV/AIDS, της ελονοσίας και της φυματίωσης ανάγεται στο 2001 και ισχύει εδώ και μία διετία. Η κατάσταση δεν έχει σε καμία περίπτωση καταστεί λιγότερο τραγική. Συνολικά, οι εν λόγω τρεις ασθένειες ευθύνονται για περισσότερους από 20 000 θανάτους καθημερινά. Κατά τη διάρκεια του περασμένου έτους μόνο, σύμφωνα με την ΠΟΥ, περίπου 40 000 άτομα προσβάλλονταν από τον ιό HIV/AIDS καθημερινά, ενώ βάσει των πιο πρόσφατων στοιχείων, 16 εκατομμύρια παιδιά ηλικίας κάτω των 15 ετών έχουν χάσει τον έναν ή και τους δύο γονείς τους από την ασθένεια.
<P>
Η φυματίωση είναι μία από τις κυριότερες μολυσματικές ασθένειες παγκοσμίως. Το ένα τρίτο του παγκοσμίου πληθυσμού έχει προσβληθεί, ενώ αναμένεται ότι το 5 έως 10% από αυτούς θα εκδηλώσουν την ασθένεια. Η ελονοσία διαδίδεται ταχύτατα· στην Αφρική μόνο, περίπου ένα εκατομμύριο άνθρωποι πεθαίνουν εξαιτίας της κάθε έτος, στην πλειονότητά τους έγκυες γυναίκες και μικρά παιδιά. Η σοβαρότητα της κατάστασης είναι τεράστια. Τα ποσοστά θνησιμότητας από την ασθένεια αυτήν εξακολουθούν να σημειώνουν αύξηση, τάση η οποία αναμένεται να συνεχιστεί για αρκετό διάστημα.
<P>
Οι ασθένειες ασκούν πιέσεις στα συστήματα υγειονομικής περίθαλψης οι οποίες υπερβαίνουν τις δυνατότητές τους. Το πρόγραμμα δράσης μπορεί να θεωρηθεί αξιόλογο, αλλά έχει περιθώρια βελτίωσης σε διάφορες πτυχές του. Εξάλλου, η αξιολόγηση της ευρωπαϊκής πολιτικής για την ανάπτυξη καταδεικνύει ότι τα τρέχοντα προγράμματα έχουν ελάχιστο αντίκτυπο. Η Ευρωπαϊκή Ένωση έχει δεσμευτεί να επιτύχει κάποιους στόχους χιλιετίας. Ένας από αυτούς είναι η ανάσχεση της σταθερής αύξησης της διάδοσης του AIDS το 2015, αλλά ακόμη δεν καταβάλλουμε αρκετές προσπάθειες για την επίτευξη αυτών των στόχων. Επομένως, σας απευθύνω έκκληση να δεσμεύσετε περισσότερα χρήματα για το πρόγραμμα αυτό και να εντείνετε τις έρευνες ως προς τα αίτια και τη μείωση των ασθενειών. Όπως είναι γνωστό, το μεγαλύτερο πρόβλημα με την ελονοσία είναι ότι, λόγω της αυξανόμενης αντίστασης, πρέπει να αναπτύσσονται διαρκώς νέα φάρμακα. Φρονώ ότι η έκθεση καταδεικνύει με σαφή τρόπο την προσήλωση του Κοινοβουλίου, όπως έχει ήδη αναφερθεί, στη σπουδαιότητα της διαθεσιμότητας και της πρόσβασης σε στοιχειώδη υγειονομική περίθαλψη, φάρμακα και πρόληψη, καθώς και του δυνητικού ρόλου της κοινωνίας των πολιτών, της έρευνας και του ελέγχου.
<P>
Θα ήθελα να δώσω έμφαση σε ένα σημείο που χρήζει ιδιαίτερης προσοχής, ήτοι στην ιδιάζουσα θέση των γυναικών. Αυτές οι ασθένειες πλήττουν πρωτίστως τις γυναίκες και τις πλήττουν σκληρότερα. Στην ηλικιακή ομάδα των 15 έως 24 ετών, ο αριθμός των θυμάτων μεταξύ των γυναικών είναι σχεδόν διπλάσιος από αυτόν μεταξύ των ανδρών. Οι χειρότερες συνθήκες πρόσβασης στην εκπαίδευση και την υγειονομική περίθαλψη, ο βιολογικώς μεγαλύτερος κίνδυνος μόλυνσης και η δυσχερής τους κοινωνική θέση συμβάλλουν όλα σε αυτό. Επομένως, αυτή η πληθυσμιακή ομάδα χρειάζεται ιδιαίτερη φροντίδα και εξειδικευμένες πολιτικές, κυρίως δεδομένου ότι τα προγράμματα υγειονομικής περίθαλψης, μεταξύ άλλων, φαίνεται να σημειώνουν μεγαλύτερη επιτυχία από τη συμμετοχή γυναικών. Η επένδυση στα κορίτσια φαίνεται πως οδηγεί σε μείωση των ποσοστών θνησιμότητας μεταξύ των γυναικών και των παιδιών, προσφέρει υψηλότερη επισιτιστική ασφάλεια και ευνοεί την προσπάθεια καταπολέμησης της φτώχειας. Αυτό κατέστη για μία ακόμη φορά εμφανές από την έρευνα που δημοσιεύθηκε από τη UNICEF στις 11 Δεκεμβρίου του παρελθόντος έτους. Μάλιστα, στην έκθεση αναφέρεται, για παράδειγμα, ότι, χωρίς εκστρατείες για την αύξηση του αριθμού των κοριτσιών στα σχολεία, η επίτευξη των στόχων της χιλιετίας θα είναι αδύνατη. Επιπλέον, όπως φαίνεται, η αύξηση του αριθμού των κοριτσιών στα σχολεία δεν ωφελεί μόνο τα ίδια τα κορίτσια, αλλά και τα αγόρια και τις χώρες.
<SPEAKER ID="297" LANGUAGE="FR" NAME="Carlotti (PSE )." AFFILIATION="">
<P>
    Κυρία Πρόεδρε, σήμερα, όπως κάθε ημέρα άλλωστε, περισσότερα από 8 000 άτομα πεθαίνουν από AIDS, λόγω έλλειψης θεραπείας. Περισσότεροι από 4 εκατομμύρια αφρικανοί ασθενείς χρειάζονται επειγόντως θεραπεία, ενώ μόλις οι 50 000 έχουν πρόσβαση σε αυτήν. Το AIDS δεν είναι άλλωστε η μόνη μάστιγα που πλήττει τις χώρες του Νότου: η φυματίωση βρίσκεται σε πλήρη έξαρση σκοτώνοντας 2 εκατομμύρια άτομα ετησίως, η ελονοσία προκαλεί τον θάνατο 1-2 εκατομμυρίων ατόμων κάθε χρόνο, ενώ προσβάλλει 300-500 εκατομμύρια άτομα ετησίως.
<P>
Ευτυχώς, αρχίζει να διαφαίνεται κάποια αλλαγή. Το 2003 σηματοδοτήθηκε από προσπάθειες που αφήνουν κάποιο περιθώριο ελπίδας: η πρωτοβουλία της Παγκόσμιας Οργάνωσης Υγείας, η οποία αποσκοπεί να παράσχει θεραπεία σε 3 εκατομμύρια ασθενείς μέχρι το 2005· η συμφωνία που συνήφθη στις 30 Αυγούστου 2003 στη Γενεύη από τα μέλη της ΠΟΥ· η απόφαση της κυβέρνησης της Μεσημβρινής Αφρικής να ξεκινήσει ένα εθνικό πρόγραμμα θεραπείας· η προσπάθεια μείωσης των τιμών για τα αντιρετροϊκά φάρμακα στην παγκόσμια αγορά, και το πρόγραμμα κλινικών δοκιμών, με προϋπολογισμό 600 εκατ. ευρώ, το οποίο τελεί στο πλαίσιο της εταιρικής σχέσης ευρωπαϊκών και αναπτυσσόμενων χωρών.
<P>
Οι πρωτοβουλίες αυτές είναι πολύ ενθαρρυντικές, παρότι αρκετά ανεπαρκείς ακόμη. Η Ένωση καθυστερεί να συγκεκριμενοποιήσει τις οικονομικές της υποσχέσεις, και η έκθεση Sandbæk καταφθάνει την κατάλληλη στιγμή για να υπενθυμίσει στην Ευρωπαϊκή Ένωση να παγιώσει τη δέσμευση της, θέτοντας έναν φιλόδοξο στόχο αντάξιο των περιστάσεων. Η έκθεση μας υπενθυμίζει ότι η πρόσβαση όλων των ασθενών στα φάρμακα πρέπει να αποτελέσει απόλυτη προτεραιότητα, σύμφωνα με τη Δήλωση της Ντόχα. Συνεπώς, τα διπλώματα ευρεσιτεχνίας δεν πρέπει να αποτελούν εμπόδιο στην παραγωγή ή την αγορά ζωτικών φαρμάκων.
<SPEAKER ID="298" LANGUAGE="DE" NAME="Modrow (GUE/NGL )." AFFILIATION="">
<P>
   Κυρία Πρόεδρε, θα ήθελα να συνδυάσω την έγκριση της έκθεσης με τις ευχαριστίες μου προς την κ. Sandbaek.
<P>
Η παρούσα έκθεση στέλνει σήματα κινδύνου και συνιστά μια ξεχωριστή πρόκληση για την αποφασιστικότερη από ό,τι μέχρι σήμερα αντιμετώπιση της φτώχειας και καταστροφικών ασθενειών όπως το AIDS , η ελονοσία και η φυματίωση. Η Ομάδα μου δεν υποτιμά τις προσπάθειες της Επιτροπής, αλλά τα δεδομένα της έκθεσης μιλούν από μόνα τους.
<SPEAKER ID="299" LANGUAGE="FR" NAME="Rod (Verts/ALE )." AFFILIATION="">
<P>
    Κυρία Πρόεδρε, η καταπολέμηση του AIDS, της ελονοσίας και της φυματίωσης αποτελεί από πολλού το επίκεντρο του προβληματισμού των Πρασίνων. Προς τούτο, μας προκαλεί ικανοποίηση η συναίνεση που επικρατεί σήμερα ως προς τη συγκεκριμένη έκθεση, καθώς τούτο θα ήταν ανέφικτο προ τετραετίας.
<SPEAKER ID="300" LANGUAGE="SV" NAME="Sacrédeus (PPE-DE )." AFFILIATION="">
<P>
   – Κυρία Πρόεδρε, η Ευρωπαϊκή Ένωση και τα επιμέρους κράτη μέλη έχουν την ηθική υποχρέωση να καταβάλουν κάθε δυνατή προσπάθεια για την καταπολέμηση του AIDS, της ελονοσίας και της φυματίωσης. Είκοσι χιλιάδες θάνατοι καθημερινά ή περισσότεροι από επτά εκατομμύρια θάνατοι ετησίως είναι τρομεροί αριθμοί. Μας υπενθυμίζουν τον μαύρο θάνατο ο οποίος έσπειρε τον όλεθρο εδώ στην Ευρώπη κατά τη διάρκεια του Μεσαίωνα. Ο μαύρος θάνατος έχει επιστρέψει. Σαράντα ένα τοις εκατό του παγκόσμιου πληθυσμού κινδυνεύει να προσβληθεί από την ελονοσία.
<P>
Ενόψει, για παράδειγμα, των στόχων της χιλιετίας του ΟΗΕ και τη Σύνοδο Κορυφής της ομάδας των 8 στο Εβιάν με θέμα τη βιώσιμη ανάπτυξη, θα ήθελα να πω στον κ. Nielson ότι δεν πρέπει να φεισθούμε προσπαθειών για να βοηθήσουμε τα άτομα που πλήττονται από την ελονοσία, τη φυματίωση και το HIV/AIDS, καθώς και για την πρόληψη αυτών των ασθενειών.
<P>
Σε όλο τον κόσμο, οι άνδρες πρέπει να αρχίσουν να αναγνωρίζουν την αξιοπρέπεια των γυναικών. Το ζητούμενο είναι μια κοινωνία που θα χαρακτηρίζεται από μια νέα και πιο δυναμική κατανομή ρόλων, στην οποία οι άνδρες θα σέβονται τις γυναίκες και την ανθρώπινη αξιοπρέπεια. Καλώ τον Επίτροπο Nielson να ασχοληθεί με τα θέματα του τρόπου ζωής, ειδικά όσον αφορά τον ανδρικό τρόπο ζωής ο οποίος, ιδίως στο ζήτημα της διάδοσης του HIV/AIDS, υποβιβάζει τις γυναίκες και συμβάλλει στην τελείως ανήθικη εξάπλωση αυτής της ασθένειας. 
<SPEAKER ID="301" LANGUAGE="EN" NAME="Kinnock, Glenys (PSE )." AFFILIATION="">
<P>
    Κυρία Πρόεδρε, θέλω να ευχαριστήσω την εισηγήτρια για την εξαίρετη έκθεσή της και για το ενδιαφέρον και την αφοσίωση που συνεχίζει να επιδεικνύει για αυτά τα θέματα. Όπως και εκείνη, χαιρετίζω τις συνεχιζόμενες προσπάθειες της Επιτροπής για την καταπολέμηση και τη θεραπεία του ιού HIV/AIDS, της ελονοσίας και της φυματίωσης.
<P>
Το πρόγραμμα που ξεκίνησε το 2001 έχει να επιδείξει ορισμένα ιδιαιτέρως σημαντικά και εντυπωσιακά αποτελέσματα. Οφείλουμε σε αυτήν την έκθεση και σε αυτό το Κοινοβούλιο να επαναλάβουμε πόσο σημαντικό είναι να συνεχίσουμε να επικεντρώνουμε την προσοχή μας στην αντιμετώπιση αυτών των συγκεκριμένων ασθενειών στο πλαίσιο των προσπαθειών μας για την καταπολέμηση της φτώχειας. Είναι ζωτικής σημασίας να αναγνωρίσουμε τη σημασία που έχει η επικέντρωση των προσπαθειών σε αυτές τις ασθένειες, οι οποίες, όπως πολύ παραστατικά είπαν πολλοί βουλευτές απόψε, είναι υπεύθυνες για τόσες χαμένες ζωές και τόσο πόνο.
<P>
Θέλω να πιστεύω ότι η Επιτροπή θα συνεχίσει τις προσπάθειές της για την οικοδόμηση της αναγκαίας πολιτικής βούλησης, βασιζόμενη από το 2001 και μετά στις γνώσεις που διαρκώς συσσωρεύονται σχετικά με το τι πράγματι αποδίδει στον τομέα αυτόν επί του παρόντος. Εξακολουθεί να υπάρχει μεγάλη ανάγκη για διάθεση κονδυλίων από χορηγούς βοήθειας και από κράτη, και η Επιτροπή οφείλει να συνεχίσει να απαιτεί περισσότερες δεσμεύσεις εκ μέρους διμερών προγραμμάτων όσον αφορά την καταπολέμηση του AIDS, το πρόγραμμα και το παγκόσμιο ταμείο υγείας.
<P>
Χαιρετίζω την παραδοχή στην οποία κατέληξαν η εισηγήτρια της έκθεσης και άλλοι ότι η πλέον παραμελημένη κρίση που έχει προκαλέσει η πανδημία του ιού HIV/AIDS είναι αναμφισβήτητα τα εκατομμύρια ιδιαιτέρως ευάλωτα παιδιά που έχουν μείνει ορφανά εξαιτίας της ασθένειας. Ο αριθμός των παιδιών αυτών, όπως ορισμένοι από εμάς διαπίστωσαν ήδη ιδίοις όμμασιν – είναι τόσο μεγάλος που υπερβαίνει τις δυνατότητες των οικογενειών και των κοινοτήτων να αντιμετωπίσουν το πρόβλημα.
<P>
Ήδη αντιμετωπίζουμε μια τεράστια καταστροφή στο πλαίσιο της πανδημίας του AIDS. Η κλίμακα και η σοβαρότητα της πανδημίας αυτής αποκαλύπτεται σε όλο της το μεγαλείο, εάν κοιτάξει κανείς τον αριθμό των ορφανών παιδιών. Καλώ την Επιτροπή να συλλέξει στοιχεία για τις επιπτώσεις όλων αυτών των ασθενειών στα παιδιά και τις γυναίκες.
<P>
Ο Κόφι Ανάν έχει παρομοιάσει την κρίση του AIDS με όπλο μαζικής καταστροφής. Πρέπει να γίνουν ακόμη πολλά και επιβάλλεται η γενναία χρηματοδότηση των αναπτυσσόμενων χωρών μέσω των προγραμμάτων μας. Το AIDS πρέπει να αποτελέσει βασικό σημείο επικέντρωσης της κοινοτικής αναπτυξιακής βοήθειας. 
<SPEAKER ID="302" LANGUAGE="FR" NAME="Bordes (GUE/NGL )." AFFILIATION="">
<SPEAKER ID="303" LANGUAGE="SV" NAME="Schörling (Verts/ALE )." AFFILIATION="">
<P>
   – Κυρία Πρόεδρε, θεωρώ ότι η ενημερωμένη έκθεση της Επιτροπής ήταν πολύ εποικοδομητική. Θεωρώ επίσης ότι η κ. Sandbaek έχει εκπονήσει μια πολύ αξιόλογη έκθεση. Έχει διατυπώσει μια ολόκληρη σειρά προτάσεων οι οποίες ενισχύουν τους τομείς όπου η Επιτροπή έχει δηλώσει ότι είναι αναγκαία μια τέτοια ενίσχυση, προκειμένου να επιτευχθούν οι στόχοι για την καταπολέμηση της φτώχειας και των ασθενειών οι οποίες την συνοδεύουν.
<P>
Θα ήθελα να χρησιμοποιήσω ως σημείο εκκίνησης την παράγραφο 26 της έκθεσης της κ. Sandbaek, η οποία καταλαμβάνει κεντρική θέση. Σε αυτήν υπενθυμίζεται ότι η επιστροφή και η εξυπηρέτηση του χρέους απορροφούν κάθε χρόνο περίπου 40% του ΑΕΠ των λιγότερο ανεπτυγμένων χωρών. Αυτό είναι απίστευτο. Φρονώ ότι η ΕΕ πρέπει να αναλάβει πρωτοβουλίες σχετικά με τη διαγραφή των χρεών. Οι πόροι από χρέη τα οποία θα έχουν διαγραφεί θα μπορούσαν να δεσμευτούν για να χρησιμοποιηθούν στις προσπάθειες καταπολέμησης του HIV/AIDS, της ελονοσίας και της φυματίωσης, ενδεχομένως δε και για την εκπαίδευση. Κατ’ αυτόν τον τρόπο, θα μπορούσε πραγματικά να ενισχυθεί και να προωθηθεί η καταπολέμηση της φτώχειας. 
<SPEAKER ID="304" LANGUAGE="EN" NAME="Khanbhai (PPE-DE )." AFFILIATION="επαναπροσδιορίσουμε">
<P>
    Κυρία Πρόεδρε, όταν συνέταξα την έκθεσή μου για τον ιό HIV/AIDS πριν από δύο χρόνια, δεν γνώριζα τι αποτέλεσμα θα είχε. Θα ήθελα να εκφράσω τη χαρά μου για το σημαντικό έργο που επιτέλεσαν η ΕΕ, η Επιτροπή και αυτό το Σώμα, όπως είπαν πολλοί ομιλητές και ο ίδιος ο Επίτροπος.
<P>
Ωστόσο, θα ήθελα να επικεντρώσετε την προσοχή σας στην αφρικανή γυναίκα που πάσχει και πεθαίνει από HIV/AIDS, ελονοσία ή φυματίωση. Εάν παρακολουθούσε CNN τι θα έβλεπε και θα άκουγε; Θα έβλεπε τις συγκρούσεις στο Ιράκ, το Κονγκό, το Αφγανιστάν, το Μπουρούντι, τη Ζάμπια, τη Ζιμπάμπουε και αλλού. Θα έβλεπε ζωές να χάνονται και δισεκατομμύρια να ξοδεύονται, συμπεριλαμβανομένων των 75 δισ. ευρώ που ο πρόεδρος Μπους υποσχέθηκε για την ανοικοδόμηση του Ιράκ. Η βοήθεια αυτή είναι ασφαλώς σημαντική αλλά πολύ μεγαλύτερη σε σχέση με το ποσό των 15 δισ. ευρώ που δεσμεύτηκαν να διαθέσουν οι ΗΠΑ για διάστημα πέντε ετών για την καταπολέμηση του ιού HIV/AIDS, από τον οποίο χάνουν τη ζωή τους καθημερινά 10 000 άνθρωποι.
<P>
Η κυρία αυτή θα έβλεπε τις τρομοκρατικές ενέργειες στην Κωνσταντινούπολη, τη Νέα Υόρκη και τη Σαουδική Αραβία. Θα έβλεπε τη φυσική καταστροφή στο Ιράν –20 000 νεκροί και μια ισοπεδωμένη πόλη– και θα έλεγε στον εαυτό της: “έχω φυματίωση, αλλά δεν διαθέτω δέκα δολάρια ή δέκα ευρώ για να αγοράσω φάρμακα. Πεθαίνω”. Πώς θα αισθανόταν εάν έβλεπε όλα αυτά τα δισεκατομμύρια ευρώ που διαθέτουμε για να ανακατασκευάσουμε κτήρια που είχαν καταστραφεί και μετά καταστράφηκαν ξανά; Τα ποσά που υποσχέθηκαν –και καλά έκαναν– για την ανοικοδόμηση του Ιράκ διάφορες χώρες, όπως οι Ηνωμένες Πολιτείες, ανέρχονται σε 75 δισ. ευρώ. Ποια είναι η συνεισφορά τους στην καταπολέμηση του ιού HIV/AIDS, της φυματίωσης και της ελονοσίας; Σε αυτόν τον τομέα, η Ευρωπαϊκή Ένωση αποδείχθηκε εκπληκτική, πολύ γενναιόδωρη και δείχνει τον δρόμο και στον υπόλοιπο κόσμο. Τι γίνεται με τις πλούσιες πετρελαιοπαραγωγούς χώρες; Τι κάνουν; Συνεισφέρουν; Εάν όχι, γιατί; Τι κάνει η Ιαπωνία και άλλες χώρες;
<SPEAKER ID="305" LANGUAGE="DE" NAME="Junker (PSE )." AFFILIATION="">
<P>
    Κυρία Πρόεδρε, κυρίες και κύριοι, θα ήθελα να περιοριστώ σε μερικές παρατηρήσεις για το θέμα του HIV/AIDS.
<P>
Μολονότι έχουν γίνει πολλά, δεν είναι ωστόσο καθόλου αρκετά, και μακροπρόθεσμα, εάν δεν ενεργήσουμε, αυτό θα μας κοστίσει περισσότερο από το να προσφέρουμε τώρα μεγάλης κλίμακας βοήθεια με ένα ποσόν που ίσως μας φαίνεται μεγάλο. Το AIDS δεν είναι απλώς ένα πρόβλημα υγείας, παρά μια απειλή για ολόκληρη την κοινωνία. Ο φόρος θανάτου από το AIDS καταστρέφει τις λιγοστές παρελθοντικές επιτυχίες.
<P>
Ο μέσος όρος ζωής μειώνεται δραστικά σε αρκετές χώρες νοτίως της Σαχάρας. Πεθαίνουν ολοένα και περισσότεροι άνθρωποι σε ηλικία όπου θα μπορούσαν να εργαστούν, και αυτό οδηγεί σε μορφωτικά ελλείμματα, γιατί υπάρχουν περιοχές όπου οι δάσκαλοι που πεθαίνουν είναι περισσότεροι από τους νέους δασκάλους που μπορούν να εκπαιδευτούν. Έτσι, πέφτει το μορφωτικό επίπεδο. Αυτό το φαινόμενο ενισχύεται ακόμη περισσότερο, διότι τα νεαρά κορίτσια δεν μπορούν πια να πηγαίνουν στο σχολείο, αφού πρέπει να περιποιούνται τους γονείς τους που πάσχουν από AIDS. Έτσι, στη Σουαζιλάνδη τα κορίτσια που πηγαίνουν στο σχολείο μειώθηκαν κατά 36%.
<P>
Το AIDS προκαλεί επίσης έλλειψη τροφίμων και πείνα, διότι ο πληθυσμός που νοσεί δεν μπορεί πια να καλλιεργήσει τα χωράφια του. Στη Μπουρκίνα Φάσο, η παραγωγή έχει μειωθεί για τον λόγο αυτόν σχεδόν κατά το ένα πέμπτο. Έτσι, απομένουν εκατομμύρια ορφανά με αβέβαιο μέλλον, και θα μπορούσε κανείς να αναφέρει πολλά ακόμη σχετικά παραδείγματα.
<P>
Αυτό μας δείχνει ότι το AIDS κάνει τεράστια τη δυστυχία των φτωχών. Με άλλα λόγια, θα μπορούσαμε να πούμε ότι κάθε ευρώ που χρησιμοποιείται για την πρόληψη, για θεραπείες και για την υγειονομική υποδομή αποδίδει όχι μόνο για το καλό μεμονωμένων ατόμων αλλά και για την ενίσχυση της οικονομίας και της κοινωνίας. Για τον λόγο αυτόν, το ένα δισεκατομμύριο ευρώ που ζητείται θα επενδυθεί άριστα. 
<SPEAKER ID="306" LANGUAGE="EN" NAME="McAvan (PSE )." AFFILIATION="">
<P>
    Κυρία Πρόεδρε, συμφωνώ με τα περισσότερα από όσα ακούστηκαν απόψε. Θα ήθελα να αναφερθώ κυρίως στην κοινοτική συνεισφορά προς το Παγκόσμιο Ταμείο Υγείας. Υποβλήθηκαν δύο τροπολογίες για να καταστεί σαφές ότι μιλούμε για ένα δισεκατομμύριο ευρώ το οποίο θα διατεθεί από την ΕΕ και τα κράτη μέλη. Χαίρομαι που η κ. Sandbæk θα δεχτεί την τροπολογία. Ο πρόεδρος Πρόντι έχει υποστηρίξει αυτόν τον στόχο. Το ποσό φαίνεται μεγάλο, ιδίως σε μια εποχή που τα δημόσια οικονομικά είναι περιορισμένα, αλλά είναι ρεαλιστικό. Στην πραγματικότητα, αντιστοιχεί στο ένα τρίτο περίπου της αύξησης που ανακοινώθηκε εφέτος για τον προϋπολογισμό της κοινοτικής γεωργίας, επομένως δεν είναι αδύνατον να το συγκεντρώσουμε. Μπορούμε να το διαθέσουμε και το ίδιο πρέπει να κάνουν και οι άλλες αναπτυγμένες χώρες.
<P>
Ο κ. Khanbhai ρώτησε τι θα σκεφτόταν η γυναίκα που πάσχει από αυτές τις ασθένειες. Τι θα σκεφτόταν εάν άνοιγε την τηλεόρασή της την περασμένη εβδομάδα και άκουγε τον πρόεδρο Μπους να ανακοινώνει ένα διαστημικό πρόγραμμα αξίας πολλών δισεκατομμυρίων δολαρίων, ενός ποσού πραγματικά αστρονομικού; Είναι πια καιρός να λύσουμε τα προβλήματα αυτού του κόσμου προτού ανοίξουμε τα φτερά μας προς αναζήτηση άλλων. 
<SPEAKER ID="307" LANGUAGE="FI" NAME="Paasilinna (PSE )." AFFILIATION="">
<SPEAKER ID="308" LANGUAGE="EN" NAME="Nielson," AFFILIATION="Επιτροπή">
<P>
   . Κυρία Πρόεδρε, η κ. Sandbæk αναφέρθηκε στα χρήματα του ΕΤΑ που δεν έχουν διατεθεί και τα οποία θα μπορούσαν να χρησιμοποιηθούν για τον σκοπό αυτόν. Οι δεσμεύσεις που δεν έχουν ακόμη διατεθεί από τον συναφή με τη συνεργασία για την ανάπτυξη προϋπολογισμό ανέρχονται σε 11 δισ. ευρώ. Για το ΕΤΑ ανέρχονται σε 8 δισ. ευρώ. Έχουμε φτάσει πλέον σε ένα σημείο στο οποίο η Επιτροπή και τα κράτη μέλη χρειάζονται πια περίπου τον ίδιο χρονικό ορίζοντα για να εφαρμόσουν διάφορες αποφάσεις. Σήμερα δεν είμαστε πιο αργοί, αλλά έχουμε πολυάριθμες παλιές αποφάσεις να υλοποιήσουμε. Αυτό ισχύει και για τον προϋπολογισμό και για το ΕΤΑ. Στο τέλος του 2003 διαπιστώσαμε ότι οι δαπάνες του ΕΤΑ είχαν φτάσει στο επίπεδο των 2,5 δισ. ευρώ περίπου: το επίπεδο αυτό είναι το υψηλότερο μέχρι σήμερα, κατά 60% υψηλότερο από το επίπεδο που ίσχυε όταν αυτή η Επιτροπή ανέλαβε τα καθήκοντά της.
<P>
Η Επιτροπή διευθέτησε το θέμα της Συμφωνίας TRIPS. Χαρήκαμε που μπορέσαμε, πριν από το Κανκούν, να οριστικοποιήσουμε αυτήν τη συμφωνία, αφού πρώτα περιμέναμε τις ΗΠΑ από τον Δεκέμβριο του προηγούμενου έτους. Αυτήν τη στιγμή, αναζητούμε εναγωνίως τρόπους για να την εφαρμόσουμε σε επίπεδο νομοθεσίας. Θα δώσουμε στο θέμα αυτό μεγάλη προτεραιότητα.
<P>
Τα χρήματα που έχει δεσμεύσει η Ένωση, τα κράτη μέλη και η Επιτροπή για το Παγκόσμιο Ταμείο ανέρχονται στο ποσό των 2,6 δισ. ευρώ. Το συνολικό ποσό που έχουμε υποσχεθεί στο ταμείο είναι 4,8 δισ. ευρώ. Συμφωνώ με όσους είπαν ότι τα χρήματα αυτά εξακολουθούν να μην είναι αρκετά, πρέπει όμως να ληφθεί υπόψη ότι ο προϋπολογισμός μας για τη στήριξη του τομέα της υγείας και ακόμη ο γενικός προϋπολογισμός μας επιτρέπει στις αναπτυσσόμενες χώρες εταίρους μας να αυξήσουν την προσπάθεια όσον αφορά τις στοιχειώδεις υπηρεσίες υγείας.
<P>
Οι ετήσιες κατά κεφαλή δαπάνες για τις υπηρεσίες δημόσιας υγείας στη νοτίως της Σαχάρας Αφρική κυμαίνονται μεταξύ δύο και έξι δολαρίων. Επομένως, ακόμη και αν τα αντιρετροϊκά φάρμακα φθηνύνουν, δεν υπάρχει σύστημα διαχείρισης και διάθεσής τους. Δεν εννοώ με αυτό ότι πρέπει να παραιτηθούμε από την προσπάθεια θεραπείας. Επιμένω όμως ότι η πρόληψη, για να το πω καθαρά, είναι το μόνο αντίδοτο στον ιό HIV/AIDS. Τείνω να συμφωνήσω με τον κ. Sacrédeus όσον αφορά την αλλαγή του τρόπου ζωής, ιδίως των ανδρών. Για αυτόν τον λόγο ακριβώς, το πρόγραμμα για την αναπαραγωγική και σεξουαλική υγεία και τα δικαιώματα είναι το κλειδί για την αντιμετώπιση του ιού HIV/AIDS.
<P>
Οι περισσότεροι άνθρωποι στην Αφρική –ιδίως παιδιά– πεθαίνουν από ελονοσία και όχι από τον ιό HIV/AIDS. Αυτές οι ασθένειες είναι άμεσα συνυφασμένες με τη φτώχεια και την άγνοια, επομένως είναι πολύ λογικό να επιδιώκουμε να τις εξαλείψουμε μέσω της καταπολέμησης της φτώχειας και της προσπάθειας να επιτύχουμε τους αναπτυξιακούς στόχους της χιλιετίας.
<SPEAKER ID="309" LANGUAGE="" NAME="Πρόεδρος." AFFILIATION="">
<P>
   – Σας ευχαριστώ, Επίτροπε Nielson.
<P>
Η ψηφοφορία θα διεξαχθεί αύριο, στις 12.00
<SPEAKER ID="310" LANGUAGE="" NAME="Πρόεδρος." AFFILIATION="">
<P>
   – Η ημερήσια διάταξη προβλέπει τη συζήτηση της έκθεσης (A5-0329/2003) του κ. Bébéar, εξ ονόματος της Επιτροπής Ανάπτυξης και Συνεργασίας, σχετικά με τη νέα εταιρική σχέση για την ανάπτυξη της Αφρικής (NEPAD) (2003/2106(INI)). 
<SPEAKER ID="311" LANGUAGE="FR" NAME="Bébéar (PPE-DE )," AFFILIATION="εισηγητής">
<P>
   .  Κυρία Πρόεδρε, κύριοι συνάδελφοι, η νέα εταιρική σχέση για την ανάπτυξη της Αφρικής –NEPAD– συνιστά μια πολιτική πρωτοβουλία που εγκρίθηκε τον Οκτώβριο του 2001 από πέντε αρχηγούς αφρικανικών κρατών, ήτοι τους προέδρους: Μπέκι της Νοτίου Αφρικής, Μπουτεφλίκα της Αλγερίας, Μουμπάρακ της Αιγύπτου, Ομπασάνιο της Νιγηρίας και Βάντε της Σενεγάλης. Οι πέντε αυτές χώρες απαρτίζουν πλέον τη διοικούσα επιτροπή της NEPAD.
<P>
Στην πραγματικότητα, η NEPAD εντάσσεται στο πλαίσιο ενός φιλόδοξου σχεδίου, γνωστού ως “Αναγέννηση της Αφρικής”. Η εταιρική αυτή σχέση αποσκοπεί πραγματικά στο να επιτρέψει στην Αφρική να αναλάβει την κυριότητα της τύχης της και βασίζει την πρωτοτυπία της στη βούληση να δημιουργηθεί μια ενδο-αφρικανική δυναμική βασισμένη στο παράδειγμα. Τα κράτη μέλη της NEPAD αναλαμβάνουν ισχυρές δεσμεύσεις υπέρ του σεβασμού των ανθρωπίνων δικαιωμάτων, της πρόληψης και της διευθέτησης των συγκρούσεων, των αρχών της δημοκρατίας και της χρηστής διακυβέρνησης, αλλά και της καταπολέμησης της διαφθοράς – και αυτό συνιστά πολιτιστική επανάσταση.
<P>
Η χρηστή διακυβέρνηση είναι εξίσου καίρια με τη σταθερότητα. Η δημοκρατία και ο σεβασμός του κράτους δικαίου αποτελούν αναγκαίες προϋποθέσεις για την ανάπτυξη της οικονομίας και του ανθρώπου. Με τη NEPAD, είναι οι ίδιοι οι Αφρικανοί που μεριμνούν για τον σεβασμό των αρχών αυτών και αναλαμβάνουν σοβαρές δεσμεύσεις.
<P>
Η NEPAD περιλαμβάνει δέκα θέματα πρωταρχικής σημασίας εκ των οποίων τα σημαντικότερα είναι: η χρηστή δημόσια διακυβέρνηση, η χρηστή διακυβέρνηση της ιδιωτικής οικονομίας, οι υποδομές –η σημασία των οποίων είναι γνωστή– η εκπαίδευση, καθώς και η υγεία, βεβαίως, η γεωργία, το περιβάλλον, η ενέργεια, και τέλος, η –δύσκολη– πρόσβαση στις αγορές των ανεπτυγμένων χωρών.
<P>
Η NEPAD αντιμετωπίστηκε λίαν ευνοϊκά από τις βιομηχανικές χώρες, ειδικότερα δε από την Ευρωπαϊκή Ένωση και την ομάδα των 8 – όπως μπορέσαμε να παρακολουθήσουμε κατά το προηγούμενο έτος στο Εβιάν, παρά το γεγονός ότι η επακολουθήσασα βοήθεια δεν κάλυψε τις προσδοκίες των πρωτεργατών της εν λόγω πρωτοβουλίας. Γενικώς, η έκθεση της Επιτροπής χαιρετίζει την πρωτοβουλία της NEPAD και ζητεί την ταχεία υλοποίησή της. Εντούτοις, επισημαίνει κάποιους τομείς οι οποίοι απαιτούν βελτιώσεις και προειδοποιεί για δυνητικούς κινδύνους. Η έκθεση λαμβάνει γνώσει των επικρίσεων που έχουν διατυπώσει πολλοί παράγοντες της αφρικανικής κοινωνίας των πολιτών και ενθαρρύνει τα κράτη μέλη της Αφρικανικής Ένωσης, και πρωτίστως τις χώρες που προωθούν τη NEPAD, να επιτρέψουν την ενεργό και δημοκρατική συμμετοχή όλων των στρωμάτων της κοινωνίας των πολιτών: ΜΚΟ, συνδικαλιστικές οργανώσεις και οργανώσεις εργοδοτών, εκκλησίες.
<P>
Η παρούσα έκθεση υπενθυμίζει επίσης ότι η NEPAD είναι ένα κοινωνικοοικονομικό πρόγραμμα της Αφρικανικής Ένωσης για την ανάπτυξη της Αφρικής, και όχι κάποιος ανεξάρτητος οργανισμός. Επαναλαμβάνει την πεποίθησή της ότι η προώθηση και ο κοινοβουλευτικός έλεγχος της NEPAD πρέπει εκ φύσεως να αποτελέσουν αρμοδιότητα των Παναφρικανικών Κοινοβουλίων, τα οποία θα έχουν συσταθεί μέχρι το τέλος του έτους, και ότι πρέπει να αποφευχθούν οι επικαλύψεις προσπαθειών και δαπανών, η πληθώρα θεσμικών οργάνων και οι θεσμικές επικαλύψεις.
<SPEAKER ID="312" LANGUAGE="EN" NAME="Nielson," AFFILIATION="Επιτροπή">
<P>
   . Κυρία Πρόεδρε, η Επιτροπή εκφράζει την ικανοποίησή της για τη στήριξη που παρείχε το Κοινοβούλιο στη νέα εταιρική σχέση για την ανάπτυξη της Αφρικής (NEPAD) και στην Αφρικανική Ένωση.
<P>
Η νέα παναφρικανική πραγματικότητα που γεννήθηκε με τη NEPAD και την Αφρικανική Ένωση αξίζει την ιδιαίτερη προσοχή και την πλήρη στήριξή μας. Πρέπει οπωσδήποτε να αξιοποιηθεί η ώθηση που δημιούργησαν οι πρόσφατες μείζονες αλλαγές στην Αφρική. Οι αρχηγοί της Αφρικής ανέλαβαν την πρωτοβουλία να απαλλάξουν την ήπειρο από τη φτώχεια και να την βγάλουν από το περιθώριο, με την αυτοδιάθεση ως καθοδηγητική αρχή. Ουσιαστικά, αυτοί που συχνά αποκαλώ οι ήρωες της NEPAD θα έλεγα ότι απέδειξαν ότι η αυτοδιάθεση είναι κάτι που παίρνει κανείς μόνος του· δεν είναι κάτι που του χαρίζεται. Αυτή ήταν η πραγματική έμπνευση για ολόκληρη την πρωτοβουλία. Η Επιτροπή σκοπεύει να στηρίξει τις παναφρικανικές πρωτοβουλίες. Βρισκόμαστε επί του παρόντος στη διαδικασία οικοδόμησης διαρθρωμένων σχέσεων με την Αφρικανική Ένωση και τους φορείς της NEPAD.
<P>
Η Ευρωπαϊκή Επιτροπή σκοπεύει να στηρίξει με κάθε τρόπο τη NEPAD, καθώς και τις προτεραιότητες και τους στόχους της Αφρικανικής Ένωσης. Η παρουσία του προέδρου Πρόντι στη Διάσκεψη της Αφρικανικής Ένωσης στο Maputo τον Ιούλιο του 2003 και η καλλιέργεια του διαλόγου μεταξύ αυτής της Επιτροπής και των νέων παναφρικανικών φορέων είναι δηλωτικές των προθέσεών μας. Το γεγονός ότι το διοικητικό και εκτελεστικό όργανό τους καλείται Επιτροπή της Αφρικανικής Ένωσης υποδηλώνει με τρόπο που μας χαροποιεί όλα εκείνα που εκπροσωπούμε στην Ευρώπη. Επί του παρόντος, προκειμένου να αποδείξουμε αυτήν τη στενή σχέση συνεργασίας, ασχολούμαστε με τη διάθεση βοήθειας για την ανάληψη πρωτοβουλιών σε επίπεδο ηπείρου.
<P>
Πολυάριθμες πολιτικές επαφές μεταξύ της Ευρωπαϊκής Επιτροπής και της Επιτροπής της Αφρικανικής Ένωσης έχουν προετοιμάσει μέχρι σήμερα το έδαφος για την έναρξη στρατηγικού, δομημένου διαλόγου μεταξύ των δύο πλευρών. Ομοίως, έχει καλλιεργηθεί τακτικός διάλογος με τη γραμματεία της NEPAD. Η σύσταση άλλων παναφρικανικών φορέων, μεταξύ των οποίων το Συμβούλιο Ειρήνης και Ασφαλείας και το Παναφρικανικό Κοινοβούλιο, προσφέρει νέες ευκαιρίες για διάλογο μεταξύ της Ευρωπαϊκής Ένωσης και της Αφρικής συνολικά. Την περασμένη εβδομάδα, η διαδικασία επικύρωσης του πρωτοκόλλου του Συμβουλίου Ειρήνης και Ασφαλείας από τα κράτη μέλη της Αφρικανικής Ένωσης έφτασε σε τέτοιο επίπεδο, ώστε ο εν λόγω φορέας είναι πλέον επίσημος. Με ανυπομονησία αναμένουμε να συμβεί σύντομα το ίδιο και με το Παναφρικανικό Κοινοβούλιο.
<P>
Θα σταθώ λίγο στο θέμα της σύστασης φορέα ειρήνευσης. Μετά το αίτημα που υπέβαλαν οι αρχηγοί των αφρικανικών κρατών στο Maputo τον Ιούλιο του 2003 περί διάθεσης μικρού ποσοστού από τα χορηγούμενα στις χώρες τους κονδύλια για τη σύσταση φορέα ειρήνευσης, η Επιτροπή έδρασε ταχύτατα. Μετά από εντατικές συζητήσεις με το Συμβούλιο της ΕΕ και με τους εταίρους ΑΚΕ, εξασφάλισε τη συγκατάθεσή τους για τη σύσταση του εν λόγω φορέα. Αυτήν τη στιγμή, εισερχόμαστε σε μια πιο επιχειρησιακή φάση: στην προετοιμασία συγκεκριμένης χρηματοδοτικής πρότασης ύψους 250 εκατ. ευρώ η οποία αναμένεται να υποβληθεί στην προσεχή συνάντηση της επιτροπής του ΕΤΑ. Σημειώνεται, συνεπώς, πρόοδος όσον αφορά το θέμα αυτό.
<P>
Επιθυμία μας είναι να ανταποκριθούμε κατάλληλα στο νέο παναφρικανικό πλαίσιο. Εμείς –η Ευρωπαϊκή Ένωση– αντιμετωπίζουμε ακόμη την πρόκληση της αντιμετώπισης της Αφρικής ως μίας ενιαίας οντότητας. Οφείλουμε να διαμορφώσουμε ένα συνεκτικό πλαίσιο για την παροχή της κοινοτικής βοήθειας στην ήπειρο αυτή συνολικά. Αυτό προϋποθέτει, μεταξύ άλλων, την ανάληψη δράσης για να διασφαλιστεί ότι τα εθνικά και περιφερειακά προγράμματα συνεργασίας της ΕΕ είναι σύμφωνα με τη NEPAD και τις προτεραιότητες και τους στόχους της Αφρικανικής Ένωσης. Για το θέμα αυτό είναι υπεύθυνοι οι αφρικανοί εταίροι μας. Η Επιτροπή θα μεριμνήσει κατά τους προσεχείς μήνες, ώστε αυτό να αντικατοπτρίζεται στις ενδιάμεσες αναθεωρήσεις μας στο πλαίσιο της Συμφωνίας του Κοτονού και σε σχέση με τις συναφείς στρατηγικές άλλων χωρών για την υπόλοιπη Αφρική.
<P>
Τελειώνοντας, θα ήθελα να πω ότι η έκθεση του κ. Bébéar και ο διάλογος στην Αίθουσα αυτή σήμερα αποτελούν καλοδεχούμενες συνεισφορές στη γενικότερη συζήτηση για το θέμα αυτό. 
<SPEAKER ID="313" LANGUAGE="EN" NAME="Corrie (PPE-DE )." AFFILIATION="">
<P>
    Κυρία Πρόεδρε, θα ήθελα να συγχαρώ τον κ. Bébéar για την εξαίρετη έκθεσή του.
<P>
Η NEPAD είναι ένα όραμα, μια ιδέα στο μυαλό των αφρικανών αρχηγών κρατών, που καλύπτει ολόκληρη την αφρικανική ήπειρο και προσδιορίζει το στρατηγικό πλαίσιο για την αναγέννηση της Αφρικής. Το όραμα αυτό πρέπει να περιλαμβάνει μια δημοκρατική φωνή μέσω ενός κοινοβουλίου και τη συμμετοχή της κοινωνίας των πολιτών. Ωστόσο, ο κύριος υποκινητής των πολιτικών που θεσπίζονται στο πλαίσιο της NEPAD με γνώμονα την περιφερειακή ολοκλήρωση πρέπει να είναι η Αφρικανική Ένωση. Οι στόχοι και οι αρχές είναι ακριβώς αυτά που εμείς στην Ευρώπη ζητούμε και στα οποία επιμένουμε, συμπεριλαμβανομένης της εξάλειψης της φτώχειας, ώστε να μπορέσει να ενταχθεί η Αφρική στην παγκόσμια σκηνή, να κάνει τη χρηστή διακυβέρνηση βασική απαίτηση, να οικοδομήσει μια ειρηνική, ασφαλή και σταθερή ήπειρο ικανή να κινητοποιεί τις οικονομίες της προκειμένου να επωφελούνται από το παγκόσμιο εμπόριο, και να προσπαθήσει να διασφαλίσει την υλοποίηση των αναπτυξιακών στόχων της χιλιετίας στον τομέα της υγείας και της εκπαίδευσης.
<P>
Στην Ευρώπη παρέχουμε ήδη στήριξη για την επίτευξη όλων αυτών των στόχων. Οφείλουμε να συνεχίσουμε να στηρίζουμε και να ενθαρρύνουμε το όραμα της NEPAD, όμως οι πράξεις θα το αποδείξουν καλύτερα από τα λόγια. Απαιτούνται πολύ μεγάλα ποσά για την επίτευξη των στόχων αυτών. Μακάρι να βοηθήσουν οι πλούσιες πετρελαιοπαραγωγές χώρες. Εάν εδραιωθεί η ειρήνη και η σταθερότητα, η Αφρική διαθέτει τεράστια φυσικά αποθέματα που θα μπορούσαν να την βοηθήσουν να κάνει πραγματικότητα το όραμά της. Με τη συνδρομή του φορέα αξιολόγησης, ελπίζουμε ότι οι αρχηγοί των αφρικανικών κρατών θα πάρουν επιτέλους στα χέρια τους τη μοίρα τους και ότι θα εξαλείψουν τα προβλήματα αστάθειας και φτώχειας, έχοντας πάντοτε ως πρώτη προτεραιότητά τους τα ανθρώπινα δικαιώματα, ιδίως όσον αφορά τις γυναίκες και τα παιδιά. 
<SPEAKER ID="314" LANGUAGE="EN" NAME="Kinnock, Glenys (PSE )." AFFILIATION="">
<P>
   Κυρία Πρόεδρε, η NEPAD και ο φορέας υλοποίησής της, η Αφρικανική Ένωση, δεν προσφέρουν άμεση λύση των προβλημάτων της Αφρικής. Νομίζω ότι όλοι συμφωνούμε επ’ αυτού. Οι υποσχέσεις δεν θα υλοποιηθούν εύκολα, και η Αφρική, αλλά και οι τρίτοι, όπως εμείς, θα πρέπει να καταβάλουν μακροχρόνιες προσπάθειες για την επίτευξη των στόχων που έχουν τεθεί.
<P>
Όπως τονίζει η έκθεση, η NEPAD σημαδεύτηκε αρχικά και για αρκετό διάστημα από μη επαρκείς διαβουλεύσεις, ιδίως στο επίπεδο των απλών ανθρώπων – καθοδηγείτο βασικά από τους επικεφαλής. Ευελπιστούμε ότι, όσον αφορά το μελλοντικό έργο της Αφρικανικής Ένωσης, θα επιδιωχθεί σαφώς μεγαλύτερη διαβούλευση με τους απλούς ανθρώπους, με την κοινωνία των πολιτών. Ίσως το αποτέλεσμα αυτών των διαβουλεύσεων, όσον αφορά τη NEPAD, για παράδειγμα σε σχέση με την τελευταία μας συζήτηση, να είναι η μετριοπαθέστερη αναφορά σε κάθε συναφές με τον κοινωνικό τομέα ζήτημα στους κόλπους της NEPAD. Δεν γίνεται καμία αναφορά στον ιό HIV/AIDS, και αυτό θα πρέπει να σημειωθεί ως μια ιδιαίτερα εξόφθαλμη και σοβαρή αντίφαση στις προτάσεις της NEPAD για δράση.
<P>
Όπως είπε ο Επίτροπος, προχωρούμε πλέον στο στάδιο της συνεργασίας με την Αφρικανική Ένωση, στην οποία θα ανατεθούν τα καθήκοντα διαμόρφωσης και εφαρμογής των πολιτικών. Με ποιον τρόπο θα υποστηρίξει η Επιτροπή τις προσπάθειες οικοδόμησης της συνοχής που θα απαιτηθεί στο εξής μεταξύ της NEPAD και της στρατηγικής της Αφρικανικής Ένωσης; Δημιουργεί ανησυχίες, για παράδειγμα, το γεγονός ότι ο μηχανισμός αξιολόγησης έχει θεσμοθετηθεί κάπως υπερβολικά και έχει αποκτήσει ρόλο ξεχωριστής γραμματείας; Αυτό δεν πρέπει να μας ανησυχεί;
<P>
Όπως αναφέρει η έκθεση, είναι σημαντικό να αποτελεί η Αφρικανική Ένωση τον νόμιμο πολιτικό και εντεταλμένο φορέα στο στάδιο αυτό. Τα θέματα της ειρήνης και της διακυβέρνησης δεν μπορούν να διευθετηθούν μέσω διακηρύξεων όπως η NEPAD. Αυτό που χρειαζόμαστε τώρα, όπως είπε και ο τελευταίος ομιλητής, είναι πολύ καλύτερη στοχοθέτηση και δράση. 
<SPEAKER ID="315" LANGUAGE="FR" NAME="Rod (Verts/ALE )." AFFILIATION="">
<P>
    Κυρία Πρόεδρε, θα μπορέσει η NEPAD να αποτελέσει το μέσο για την αναγέννηση της Αφρικής, παρά την αποτυχία των άλλων σχεδίων; Οι Πράσινοι είναι ίσως οι μόνοι που αμφιβάλλουν. Σαφέστατα, υποστηρίζουμε τον άξονα που αφορά τα δικαιώματα του ανθρώπου στη NEPAD, παρότι λυπούμεθα για τη συχνά ρητορική διάθεση που επιδεικνύεται. Δεν πρόκειται να καθυστερήσουμε, εμμένοντας στην περιφρόνηση που επέδειξαν οι πρωτεργάτες της NEPAD σε κάθε προηγούμενη διαβούλευση με τους λαούς για την κατάρτιση του σχεδίου, και υπενθυμίζουμε ότι η καταπίεση των πολιτικών αντιπάλων και των δημοσιογράφων εξακολουθεί να αποτελεί πραγματικότητα στην Αφρική, ακόμη και στη Σενεγάλη.
<P>
Από οικονομικής άποψης, η NEPAD υπόσχεται τον ίδιο φιλελευθερισμό με εκείνον που καθιέρωσε η Παγκόσμια Τράπεζα και το ΔΝΤ, ήτοι τα σχέδια διαρθρωτικών αναπροσαρμογών· τον ίδιο φιλελευθερισμό δηλαδή που γονάτισε την Αργεντινή, που εξαπολύει επίθεση στις δημόσιες υπηρεσίες, στις υπηρεσίες υγείας, διανομής νερού, παροχής εκπαίδευσης, και που τελικά αυξάνει τη φτώχεια και τις ανισότητες, και ιδιαίτερα εκείνες που πλήττουν τις γυναίκες.
<P>
Ήρθε η ώρα να προχωρήσουμε στην αποτίμηση των αποτελεσμάτων που απέφεραν οι προηγούμενες πολιτικές εμπορικής ελευθέρωσης στην κοινωνικοοικονομική ανάπτυξη και την προστασία του περιβάλλοντος. Η NEPAD δεν φείδεται της λέξης “ελευθερία”: ελευθερία κεφαλαίων, ελευθερία κυκλοφορίας των αγαθών, των υπηρεσιών. Ωστόσο, σε τι συνίσταται η ελεύθερη κυκλοφορία των εργαζομένων στο εσωτερικό της Κοινότητας των Αφρικανικών κρατών; Σε τι συνίσταται η ελευθερία των λαών να επιλέξουν το μέλλον τους;
<P>
Επιπλέον, θα ήθελα να επιστήσω την προσοχή σας στην προοδευτική περιφερειοποίηση, την οποία προβλέπει η NEPAD. Δημιουργεί πρόβλημα το γεγονός ότι η Ευρωπαϊκή Ένωση υποστηρίζει ζώνες οι οποίες σήμερα μοιάζουν να τελούν υπό καθεστώς πολιτικής και οικονομικής κηδεμονίας όμορων αφρικανικών χωρών, ασκούμενης από τα κράτη που εισηγήθηκαν τη NEPAD. Και βέβαια, η NEPAD δεν θα μπορέσει να ισχυριστεί ότι συνιστά βιώσιμη λύση, εάν αγνοεί τους κινδύνους που συνεπάγεται το δυσβάσταχτο χρέος των αφρικανικών χωρών. Έτσι, η μείωση του χρέους θα προβλεφθεί μόνο για τις χώρες που θα έχουν ακολουθήσει τις εν λόγω νεοφιλελεύθερες αρχές. Η Ευρωπαϊκή Ένωση οφείλει να ζητήσει και να εφαρμόσει την πλήρη και άνευ όρων άρση του χρέους.
<P>
Προώθηση της βιώσιμης ανάπτυξης στην Αφρική δεν σημαίνει διάθεση της συγκεκριμένης ηπείρου στο έλεος των πολυεθνικών και των διεθνών επενδυτών· δεν σημαίνει προώθηση της εκμετάλλευσης των πόρων της από ξένες δυνάμεις. Για παράδειγμα, οι τομείς της γεωργίας και της εξόρυξης μεταλλευμάτων, στους οποίους η NEPAD αποδίδει προτεραιότητα, θα εξαρτηθούν απόλυτα από τις τιμές που θα έχουν καθορίσει οι χώρες του Βορρά. Η Αφρική δεν είναι προς πώληση. Η Αφρική πρέπει να οικοδομηθεί από και για τους Αφρικανούς. 
<SPEAKER ID="316" LANGUAGE="DE" NAME="Gahler (PPE-DE )." AFFILIATION="">
<P>
    Κυρία Πρόεδρε, θα ήθελα να ευχαριστήσω αρχικά τον κ. Bébéar για την εξαίρετη έκθεση πρωτοβουλίας του. Η νέα εταιρική σχέση για την ανάπτυξη της Αφρικής (NEPAD) είναι ένα φιλόδοξο πρόγραμμα και θα πρέπει να συγχαρούμε τους Αφρικανούς εταίρους μας για αυτό, γιατί πρόκειται για ένα πρόγραμμα από Αφρικανούς για Αφρικανούς.
<P>
Θα ήθελα να αναφερθώ ειδικά στον μηχανισμό αξιολόγησης των αφρικανών εταίρων και να τον αναλύσω. Έχω, ωστόσο, την εντύπωση ότι μερικοί από εκείνους που τον ανέπτυξαν τελικά φοβούνται το ίδιο τους το θάρρος. Ο Επίτροπος μίλησε προηγουμένως για τους ήρωες της NEPAD που ύστερα γίνονται οι δειλοί τηςNEPAD, διότι το να αναφέρεται κανείς σε αρχές όπως η χρηστή διακυβέρνηση και τα ανθρώπινα δικαιώματα σημαίνει πως πρέπει ύστερα να τα εφαρμόσει. Η εφαρμογή, όμως, σημαίνει αποτελεσματικό έλεγχο και αξιολόγηση αυτών για τα οποία έχει κανείς αναλάβει δέσμευση.
<P>
Είναι, δυστυχώς, φανερό ότι όσοι είναι υπεύθυνοι για τις χειρότερες ατασθαλίες στην Αφρική, κυρίως δε ο κ. Μουγκάμπε στη Ζιμπάμπουε, φυσικά δεν δέχονται καν να υπαχθούν σε αυτόν τον μηχανισμό. Μέχρι στιγμής, μόλις 16 εκ των 50 και πλέον κρατών έχουν αποδεχθεί αυτόν τον μηχανισμό. Κατά τη γνώμη μου, ακριβώς αυτό είναι το σημείο όπου πρέπει να αναλάβουμε θετικό ρόλο, είτε μέσω της ΕΕ είτε μέσω της ομάδας των 8. Άλλωστε, οι τελευταίοι είχαν δεσμευθεί ήδη το 2002 για ένα σχέδιο δράσης για την Αφρική. Πρέπει να δώσουμε την υποστήριξή μας ειδικά σε εκείνους που βελτιώνουν πραγματικά τις προδιαγραφές τους και συμμορφώνονται έμπρακτα με αυτόν τον μηχανισμό. Μόνον έτσι μπορούμε να αντιμετωπίσουμε την Αφρική σε εξατομικευμένη βάση και όχι ως ενότητα, πράγμα για το οποίο ο Επίτροπος εξέφρασε προηγουμένως τη δυσαρέσκειά του. Για τον σκοπό αυτόν, η ΕΕ και η ομάδα των 8 πρέπει να συγκεκριμενοποιήσουν το χρονοδιάγραμμά τους για την υλοποίηση των υποχρεώσεών τους που τις ανέλαβαν τώρα αφηρημένα. Έτσι, θα μπορούμε να περιμένουμε καλά αποτελέσματα και στην Αφρική. 
<SPEAKER ID="317" LANGUAGE="DE" NAME="Junker (PSE )." AFFILIATION="(Χειροκροτήματα)">
<P>
    Κυρία Πρόεδρε, οι περισσότερες αφρικανικές χώρες που υιοθέτησαν την πρωτοβουλία NEPAD συγκαταλέγονται στις χώρες ΑΚΕ. Αυτό δίνει στην Επιτροπή τη δυνατότητα να υποστηρίξει την πρωτοβουλία NEPAD επί τη βάσει της εταιρικής σχέσης στο πλαίσιο της συνεργασίας ΑΚΕ και δίνει επίσης στο Ευρωπαϊκό Κοινοβούλιο τη δυνατότητα να διεξάγει, στο πλαίσιο της Συνέλευσης Ίσης Εκπροσώπησης ΑΚΕ-ΕΕ, τακτικό διάλογο με τις εν λόγω χώρες για τις ανάγκες και τις επιτυχίες που σημειώνονται. Οι νέες κοινοβουλευτικές επιτροπές της συνέλευσης ΑΚΕ προσφέρουν ένα εξαιρετικό βήμα προς αυτό, στο οποίο μπορούν να θιγούν προβλήματα και με τη μορφή κριτικής αλληλεγγύης.
<P>
Οι χώρες της NEPAD, με την πρωτοβουλία τους, ασφαλώς έθεσαν έναν θεμέλιο λίθο για μια επιτυχημένη ανάπτυξη βασισμένη στην ατομική ευθύνη. Τώρα, το ζητούμενο είναι η δημιουργία ενός υγιούς θεμελίου για μια καλή συνεργασία και η ανοικοδόμηση πάνω σε αυτό το θεμέλιο ενός παναφρικανικού οίκου όπου όλοι θα βρουν ένα αξιοπρεπές ανθρώπινο κατάλυμα.
<SPEAKER ID="318" LANGUAGE="NL" NAME="Maes (Verts/ALE )." AFFILIATION="">
<P>
   – Κυρία Πρόεδρε, κύριε Επίτροπε, κυρίες και κύριοι, έχουμε ανάμικτα συναισθήματα σε κάποιο βαθμό όταν εξετάζουμε την ιστορία της νέας εταιρικής σχέσης για την ανάπτυξη της Αφρικής (NEPAD). Παρόλο που η έκθεση του συναδέλφου μας βουλευτή είναι θετική –και μπορούμε να την εγκρίνουμε εξ ολοκλήρου– οι πρόσφατες εμπειρίες μάς κάνουν να διατηρούμε κάποιες αμφιβολίες.
<P>
Η εξέλιξη της NEPAD ήταν η απάντηση των αφρικανών ηγετών στην παγκοσμιοποίηση της διεθνούς οικονομίας. Αυτό είναι κατανοητό, δεδομένου ότι η Αφρική διατρέχει, από πολλές απόψεις, τον κίνδυνο να καταστεί η ήπειρος η οποία θα ζημιωθεί τη στιγμή που όλοι οι υπόλοιποι θα την εκμεταλλεύονται για να συγκεντρώσουν αποθέματα προϊόντων. Καταδεικνύει την ύπαρξη οράματος, αλλά έχει επίσης το μειονέκτημα ότι αποτελεί ένα μεγάλο σχέδιο το οποίο δεν έχει αναπτυχθεί από τη βάση προς την κορυφή.
<P>
Ένας σημαντικός φόβος είναι ότι η NEPAD θα οδηγήσει τελικά στον πλουτισμό εκείνων που είναι ήδη πλούσιοι, ενώ η πρόκληση είναι να μην θεωρηθεί η NEPAD αμφισβήτηση των στόχων της χιλιετίας, όπως η μείωση κατά το ήμισυ του αριθμού των φτωχών που είναι υποχρεωμένοι να επιβιώνουν με λιγότερο από 1 δολάριο. Αυτό είναι ένα ζήτημα που δεν μπορεί να λυθεί από τις μεγάλες ροές συναλλαγών, καθόσον το εμπόριο ποτέ δεν μπόρεσε να εγγυηθεί μια πραγματικά δίκαιη κατανομή αγαθών. 
<SPEAKER ID="319" LANGUAGE="EN" NAME="Van Orden (PPE-DE )." AFFILIATION="">
<P>
    Κυρία Πρόεδρε, ακούσαμε πολλά και ωραία λόγια απόψε, αλλά ας θυμηθούμε ότι η νέα εταιρική σχέση για την ανάπτυξη της Αφρικής –NEPAD– ήταν ουσιαστικά ένα παζάρι. Από τη μία πλευρά, οι αναπτυγμένες χώρες δεσμεύτηκαν να διαθέσουν δισεκατομμύρια δολάρια σε νέους πόρους και, από την άλλη, οι αφρικανικές κυβερνήσεις δεσμεύτηκαν να καλλιεργήσουν τη χρηστή διακυβέρνηση, τη δημοκρατία και τα ανθρώπινα δικαιώματα, και το κράτος δικαίου. Ένα είναι σίγουρο: χωρίς χρηστή διακυβέρνηση στην Αφρική, η αξία της αυξημένης βοήθειας θα είναι οριακή.
<P>
Επισημαίνω την εκτίμηση της Επιτροπής, την οποία παρέθεσε ο κ. Bébéar, ότι τα παρανόμως αποκτηθέντα ποσά τα οποία έχουν κατατεθεί σε ξένες κυρίως τράπεζες υπολογίζονται σε ποσό που υπερβαίνει το ήμισυ του εξωτερικού χρέους της Αφρικής. Αναρωτιέμαι τι ποσοστό από αυτά τα κλεμμένα χρήματα ανήκει στον κ. Μπουγκάμπε και τους συνεργάτες του. Εξάλλου, ο κ. Μπουγκάμπε και οι φίλοι του από το κόμμα ZANU-PF ήταν αυτοί που συστηματικά λεηλάτησαν και κατέστρεψαν την κάποτε ευημερούσα χώρα της Ζιμπάμπουε, που οδήγησαν τη χώρα στην ανομία και στην πείνα και που ανάγκασαν πολλούς πολίτες να ζουν μέσα στον φόβο και την απελπισία. Ακούω νέα τρομακτικά περιστατικά καθημερινά.
<P>
Δυστυχώς, πολλοί γείτονες της Ζιμπάμπουε όχι μόνο ενθάρρυναν το καθεστώς του Μπουγκάμπε, αλλά και του επέτρεψαν να υπαγορεύσει τους όρους της συνεργασίας της Αφρικής με την ΕΕ. Η κατάσταση στη Ζιμπάμπουε βρίσκεται πλέον εκτός ελέγχου. Το Σώμα αυτό έχει ήδη ζητήσει από το Συμβούλιο να αναλάβει αποτελεσματική δράση σε έξι διαφορετικές περιπτώσεις. Την Πέμπτη, θα επιμείνουμε για μία ακόμη φορά για την άμεση ανάληψη αποτελεσματικής δράσης! Αυτό δεν σημαίνει μόνο την ανανέωση των κοινοτικών στοχοθετημένων κυρώσεων που θα εκπνεύσουν στις 18 Φεβρουαρίου, αλλά και τη θέσπιση νέων αυστηρών μέτρων.
<P>
Η Νότια Αφρική, ιδίως, οφείλει να ασκήσει ουσιαστική ηθική και πολιτική ηγεσία. Εξάλλου, η Νότια Αφρική είναι ουσιαστικά υπεύθυνη για τις πτυχές της καλής διακυβέρνησης που παρουσιάζει η NEPAD. Θέλω να πω στον πρόεδρο Μπέκι ότι η σιωπηλή διπλωματία δεν αποφέρει καρπούς. Δεν βοήθησε στην ανατροπή του απαρτχάιντ και δεν θα βοηθήσει τώρα με τον Μουγκάμπε. Πρέπει να σκληρύνει τη στάση του. Εκλιπαρώ την Αφρικανική Ένωση και τις αφρικανικές χώρες να χρησιμοποιήσουν όλα τα μέσα που διαθέτουν για να πείσουν τον Μουγκάμπε και την κλίκα του να αποσυρθούν. Οφείλουμε να ελευθερώσουμε τον λαό της Ζιμπάμπουε. Ας μην τρέφουμε αυταπάτες: Η Ζιμπάμπουε θα αποτελέσει την πρώτη δοκιμή της NEPAD. 
<SPEAKER ID="320" LANGUAGE="EN" NAME="McAvan (PSE )." AFFILIATION="">
<P>
Στη μεταπολεμική Ευρώπη, δεν μπορούσαμε να το επιτύχουμε μόνοι μας. Χρειαζόμασταν εξωτερική βοήθεια. Ο εισηγητής αναφέρει στα συμπεράσματά του το σχέδιο Μάρσαλ. Το σχέδιο Μάρσαλ ανερχόταν σε 13,4 δισ. δολάρια ΗΠΑ για διάστημα τεσσάρων ετών το 1948. Ήταν πολλά λεφτά για την εποχή εκείνη. Η βοήθεια πρέπει να δαπανηθεί κατάλληλα, αλλά πρώτα πρέπει να διατεθεί η κατάλληλη βοήθεια, από κοινού με τη βελτίωση των ελεύθερων συναλλαγών και την αποδέσμευση της βοήθειας προς τις αφρικανικές χώρες, ώστε τα χρήματα να διατεθούν εκεί που πραγματικά υπάρχει ανάγκη, και όχι εκεί που εμείς θέλουμε να διατεθούν.
<SPEAKER ID="321" LANGUAGE="EN" NAME="Khanbhai (PPE-DE )." AFFILIATION="">
<P>
    Κυρία Πρόεδρε, ο κατάλογος των στόχων της NEPAD είναι ιδιαίτερα μεγάλος: περιλαμβάνει πολλές διαφορετικές έννοιες, όπως την πρόληψη των συγκρούσεων, τη δημοκρατία και την περιφερειακή οικονομική ολοκλήρωση. Η έκθεση του φίλου και συναδέλφου μου, κ. Bébéar, είναι εξαιρετική. Ωστόσο, θα ήθελα να επισημάνω ότι εάν, όπως λέει και ο ίδιος, επιδιωχθεί η υλοποίηση όλων αυτών των στόχων, το κόστος θα ανέλθει σε 64 δισ. ευρώ τον χρόνο. Δεν πιστεύω ότι αυτό το ποσό θα εξασφαλιστεί.
<P>
Όπως είπε και η τελευταία ομιλήτρια, αν και υπάρχει διαφθορά, κακοδιαχείριση, απάτη και κακή διακυβέρνηση, οφείλουμε να αντιμετωπίσουμε το πρόβλημα της φτώχειας στην Αφρική. Εάν η NEPAD είναι η λύση που προτείνουν οι αφρικανικές κυβερνήσεις, τότε ίσως να υπάρχει ελπίδα. Τα παραδείγματα κακοδιαχείρισης και απάτης βρίθουν γύρω μας. Αρκεί να κοιτάξουμε την επικαιρότητα της περασμένης εβδομάδας: η Parmalat έχασε 10 δισ. ευρώ στην Ιταλία – μια εξελιγμένη, μοντέρνα, δυτική χώρα! Επομένως, δεν πρέπει να μας προξενούν έκπληξη οι δυσκολίες στην Αφρική. Δεν τις δικαιολογώ· ήμουν πάντοτε κατά της διαφθοράς και την καταγγέλλω όπου την συναντήσω, και ιδίως στην Αφρική.
<P>
Οφείλουμε να ενθαρρύνουμε τη NEPAD και ιδίως τη δημιουργία, την ανάπτυξη και τη διατήρηση μικρομεσαίων επιχειρήσεων στην Αφρική, που ανήκουν σε Αφρικανούς και διοικούνται από Αφρικανούς οι οποίοι φροντίζουν να αξιοποιούν τους φυσικούς πόρους των χωρών τους και να απασχολούν γηγενείς, παρέχοντάς τους την κατάλληλη δυνατή εκπαίδευση και βοήθεια. Αυτή είναι η κινητήρια δύναμη της NEPAD – το οικονομικό σκέλος που μπορεί να οδηγήσει στην ανάπτυξη. Πρέπει πρώτα να σχηματιστεί στις χώρες τους, να υποστηρίξει την περιφερειακή οικονομία και μετά να ανοιχτεί στην ΕΕ και στις παγκόσμιες αγορές. Αυτή ήταν η αρχική ιδέα της NEPAD. Η στέγη μπορεί να είναι η Αφρικανική Ένωση, οι τοίχοι μπορεί να είναι το παναφρικανικό Κοινοβούλιο, αλλά τα θεμέλια της οικονομικής ανάπτυξης και της εξάλειψης της φτώχειας στην Αφρική πρέπει να είναι κάτι σαν τη NEPAD. Έχουμε χρέος να την στηρίξουμε. 
<SPEAKER ID="322" LANGUAGE="EN" NAME="Nielson," AFFILIATION="Επιτροπή">
<P>
   . Κυρία Πρόεδρε, θα αρχίσω από την παρατήρηση της κ. Kinnock για την ανάγκη κινητοποίησης παρόμοιας στήριξης με αυτήν που παρέχουμε για τη σύσταση του φορέα ειρήνευσης και για άλλα θέματα. Δεν διαθέτουμε παρόμοια χρηματικά ποσά σε όλα τα άλλα θέματα: διαθέτουμε πολύ περισσότερα. Το καινούργιο στοιχείο όσον αφορά τον φορέα ειρήνευσης είναι ότι δημιουργούμε μια βάση για τη διάθεση χρημάτων σε θέματα για τα οποία δεν είχαμε ποτέ την ευκαιρία στο παρελθόν να διαθέσουμε χρήματα. Η χρηματοδότηση της υλοποίησης των διαδικασιών ειρήνευσης που αποφάσισε η Αφρική και που έχουν εφαρμογή στην ήπειρο αυτή είναι καινούργιο στοιχείο. Πρέπει να διασφαλίσουμε ότι τα χρήματα αυτά θα διατεθούν μόνο σε θέματα τα οποία δεν μπορούν να χρηματοδοτηθούν μέσω των συνηθισμένων συστημάτων που ήδη υπάρχουν.
<P>
Μου άρεσε η παρατήρηση του κ. Corrie για τις πλούσιες πετρελαιοπαραγωγούς αφρικανικές χώρες, οι οποίες θα μπορούσαν να συνεισφέρουν περισσότερο. Θα πρέπει να επανέλθουμε σε αυτό. Πιστεύω ότι θα ήταν πολύ χρήσιμο εάν στην Κοινοβουλευτική Συνέλευση Ίσης Εκπροσώπησης συζητείτο η απόδοση των οικονομιών που εξάγουν πετρέλαιο και άλλων βιομηχανιών εξαγωγής πετρελαίου στην Αφρική. Η συζήτηση αυτή έχει μόλις αρχίσει, όμως από εκεί μπορούν κάλλιστα να αντληθούν σε πολλές περιπτώσεις μεγάλα χρηματικά ποσά για κοινωνικούς σκοπούς.
<P>
Τα θετικά στοιχεία της NEPAD ήταν η σωστή χρονική στιγμή σύστασής της και ο χαρακτήρας της, καθώς και η φιλοδοξία της να εκτεθεί στα παγκόσμια κριτήρια για τη δημοκρατία και να συγκριθεί με αυτά. Αυτές οι αφρικανικές χώρες δηλώνουν ότι επιθυμούν να κριθούν βάσει των ίδιων αρχών, απηχώντας όσα συμφωνήσαμε στο πλαίσιο της Συμφωνίας του Κοτονού. Θέλησαν να προχωρήσουν. Το έκαναν ως αντίβαρο προς την ομάδα των 8, η οποία προσελκύει την προσοχή παγκοσμίως και, υπό την έννοια αυτή, ανταποκρίθηκαν στην πρόκληση του εκδημοκρατισμού της Αφρικής.
<P>
Η NEPAD και η δημοκρατία στην Αφρική είναι πολύ νέες ακόμη. Στις χώρες με τις καλύτερες επιδόσεις πραγματοποιήθηκαν μόνο δύο –το πολύ τρεις– επαρκώς αντικειμενικές εκλογές. Τείνουμε να λησμονούμε το εξής: οι χώρες με τις καλύτερες επιδόσεις πραγματοποίησαν δύο φορές αποδεκτές δημοκρατικές εκλογές. Οι περιπτώσεις αυτές μετριούνται στα δάχτυλα του ενός χεριού. Ωστόσο, τα πράγματα κινούνται προς τη σωστή κατεύθυνση.
<P>
Ο μηχανισμός αξιολόγησης είναι μια υπέροχη, πολύ τολμηρή προσπάθεια. Ασφαλώς και έπρεπε να τον θεσμοθετήσουν. Ήταν σοφή κίνηση να τον εντάξουν στο πλαίσιο της Αφρικανικής Ένωσης το ταχύτερο δυνατό, διότι, όπως πολύ σωστά τόνισε ο κ. Van Orden, τι θα είχε γίνει με τη Ζιμπάμπουε και με πολλές άλλες περιπτώσεις εάν είχαν χειριστεί το θέμα οι αρχικοί πέντε ήρωες της NEPAD; Δεν θα είχαν πολιτική αρμοδιότητα. Θα είχε εκληφθεί ως απόπειρα εκ μέρους τους να πάρουν τα ηνία και να δείξουν στους άλλους πώς να δρουν. Αντί για αυτό, με πολλή σοφία την συμπεριέλαβαν –εάν μπορώ να χρησιμοποιήσω αυτήν τη λέξη για τη συγκεκριμένη ήπειρο– στην Αφρικανική Ένωση, η οποία έχει πλέον την ευθύνη.
<P>
Σε θεσμικό επίπεδο, ανυπομονούμε να έχουμε συστηματική, στενή και καλά οργανωμένη συνεργασία με τη νεοσυσταθείσα επιτροπή στην Αντίς Αμπέμπα. Θέλω να ελπίζω ότι η κατάσταση θα μπει και πάλι στον σωστό δρόμο και ότι θα μπορέσουμε να διαχειριστούμε τις δυσκολίες – συμπεριλαμβανομένης της κατάστασης στη Ζιμπάμπουε. Ευελπιστώ ότι το 2004 θα είναι ένα έτος ορόσημο που θα μας επιτρέψει να αρχίσουμε τάχιστα εκ νέου τον διάλογο ΕΕ-Αφρικής. 
<SPEAKER ID="323" LANGUAGE="" NAME="Πρόεδρος." AFFILIATION="">
<P>
   – Σας ευχαριστώ, Επίτροπε Nielson.
<P>
Η ψηφοφορία θα διεξαχθεί αύριο, στις 12.00. 
<SPEAKER ID="324" LANGUAGE="" NAME="Πρόεδρος." AFFILIATION="">
<P>
   – Η ημερήσια διάταξη προβλέπει τη συζήτηση της έκθεσης (A5-0477/2003) της κ. Prets, εξ ονόματος της Επιτροπής Πολιτισμού, Νεότητας, Παιδείας, Μέσων Ενημέρωσης και Αθλητισμού, σχετικά με τη διατήρηση και την προαγωγή της πολιτιστικής πολυμορφίας: ο ρόλος των ευρωπαϊκών περιφερειών και των διεθνών οργανισμών όπως της UNESCO και του Συμβουλίου της Ευρώπης (2002/2269(INI)). 
<SPEAKER ID="325" LANGUAGE="DE" NAME="Prets (PSE )," AFFILIATION="εισηγήτρια">
<P>
Το γεγονός ότι σε μια δημοσκόπηση του Ευρωβαρόμετρου για το θέμα της διεύρυνσης που έγινε τον Απρίλιο του 2003, οι πολίτες χαρακτήρισαν τον τομέα του πολιτισμού ως έναν από τους μεγάλους κερδισμένους της διεύρυνσης, μαζί με το περιβάλλον και το εμπόριο. Αυτό είναι ενδεικτικό για τη δέσμευση των διεθνών οργανώσεων για την εξασφάλιση και την προώθηση της πολιτιστικής πολυμορφίας. Η πολυμορφία είναι χαρακτηριστικό της ταυτότητας της Ευρωπαϊκής Ένωσης και, μετά τη διεύρυνση, θα περιλαμβάνει και νέους πολιτιστικούς κύκλους. Τα εξωτερικά σύνορα μετατοπίζονται προς εντελώς διαφορετικούς πολιτιστικούς χώρους. Από το 2004, η Ευρωπαϊκή Ένωση θα βρίσκεται σε άμεση γειτονία με τη Ρωσία, τη Λευκορωσία, την Ουκρανία και τη Μολδαβία. Παρά τις υφιστάμενες διαφορές, μπορεί κανείς να διαπιστώσει παραλληλισμούς και ομοιότητες που εξηγούνται με τη μετανάστευση και τον διάλογο των πολιτισμών. Κυρίως ενόψει της διεύρυνσης, στόχος είναι να φέρουμε κοντά τους πολιτισμούς των μειονοτήτων και τους περιθωριακούς πολιτισμούς με τους πιο ισχυρούς πολιτισμούς, έτσι ώστε να μην επέλθει πόλεμος μεταξύ των πολιτισμών, αλλά ο πολιτιστικός διάλογος να προωθήσει την αμοιβαία κατανόηση προς όφελος της ειρήνης.
<P>
Η διασφάλιση της πολιτιστικής πολυμορφίας δεν ισοδυναμεί με τον περιορισμό και τη συντήρηση αλλά με το άνοιγμά της, με την προσφορά ατομικών δυνατοτήτων για ανάπτυξη και συμμετοχή στην αγορά χωρίς την υποταγή στους ισχύοντες κανονισμούς της αγοράς. Αποτελεί ταυτόχρονα τον βασικό πυλώνα για την ταυτότητα και για τον οικονομικό παράγοντα. Ως εκ τούτου, πρέπει να αγωνιστούμε όχι μόνο για την προστασία, αλλά και για την προαγωγή της πολιτιστικής πολυμορφίας, να την τοποθετήσουμε μέσα σε ένα διεθνές πλαίσιο, έτσι ώστε να μπορεί να γίνει ανταλλαγή, ανάπτυξη και διάλογος. Για παράδειγμα, η βιομηχανία παραγωγής μουσικής και ταινιών φαίνεται να είναι πολύ κερδοφόροι τομείς στο πλαίσιο του διεθνούς εμπορίου, κυρίως εάν εξετάσουμε πιο προσεκτικά τη συμμετοχή ταινιών στην αγορά της Ευρωπαϊκής Ένωσης κατά το 2000: 73% αμερικανικές ταινίες, 15% εθνικές ταινίες στη χώρα τους και 8% εθνικές ταινίες έξω από τη χώρα τους.
<P>
Πολλοί άνθρωποι ενημερώθηκαν για τις διαπραγματεύσεις της Επιτροπής στο πλαίσιο του ΠΟΕ μόνο μέσω της εκστρατείας Stop GATS. Οι εν λόγω διαπραγματεύσεις προξένησαν αναστάτωση εξ αιτίας της έλλειψης διαφάνειας και τράβηξαν την προσοχή των πολιτών. Αυτή η έλλειψη διαφάνειας είχε επίσης ως επακόλουθο να γεννηθούν αμφιβολίες και ανησυχίες ότι η ελευθέρωση πηγαίνει προχωρεί πάρα πολύ και ενίσχυσαν την άποψη των πολιτιστικών παραγόντων ότι ο στόχος της διεθνούς ανταγωνιστικότητας έχει προτεραιότητα έναντι της υπεράσπισης της πολιτιστικής πολυμορφίας. Η εξαίρεση των πολιτιστικών αγαθών και υπηρεσιών από την ελευθέρωση του εμπορίου ισχύει ακόμη, αλλά δεν είναι μόνιμα εξασφαλισμένη. Αυτόν τον καιρό έχουν εξαιρεθεί από το πεδίο εφαρμογής της GATS και δημόσια εκπαιδευτικά συστήματα, και αυτό πρέπει να μείνει έτσι προκειμένου να διασφαλιστούν η ελεύθερη πρόσβαση, οι ίσες ευκαιρίες και η ποιότητα. Οι ιδιωτικά χρηματοδοτούμενες εκπαιδευτικές αγορές έχουν ελευθερωθεί σε μεγάλο βαθμό.
<P>
Αίτημά μας είναι να μην γίνει περαιτέρω βεβιασμένη ελευθέρωση στον τομέα αυτόν. Πρέπει να αποτρέψουμε να επηρεαστεί αρνητικά η πολιτιστική πολυμορφία από τον στόχο της διεθνούς ανταγωνιστικότητας. Αυτό σημαίνει πως η προστασία των μέσων στήριξης και, συνακόλουθα, της πολιτιστικής πολυμορφίας δεν πρέπει να πραγματοποιηθεί στο πλαίσιο του ΠΟΕ και της GATS, αλλά με την υιοθέτηση μιας Σύμβασης για την Πολιτιστική Πολυμορφία στο πλαίσιο της UNESCO. Είναι ευχάριστο το γεγονός ότι η UNESCO ενέκρινε με μεγάλη πλειοψηφία την επεξεργασία ενός σχεδίου συμβάσεως, και εύχομαι να γίνει γρήγορα, γιατί εδώ χρειαζόμαστε μια πολύ γρήγορη απόφαση. Όπως ήδη είπα, δεν χρειάζεται μόνο προστασία αλλά και προαγωγή, για να διατηρήσουμε την πολυμορφία.
<SPEAKER ID="326" LANGUAGE="FR" NAME="Reding," AFFILIATION="Επιτροπή">
<P>
   .  Κυρία Πρόεδρε, κυρία Prets, κυρίες και κύριοι, η συγκεκριμένη έκθεση δεν είναι η πρώτη που εγκρίνει το Κοινοβούλιο σχετικά με την πολιτιστική πολυμορφία, αλλά αντίθετα εντάσσεται σε μια μακρά συνέχεια ιδεών οι οποίες συμπληρώνονται, επαναλαμβάνονται και ενισχύονται. Εδώ ακριβώς έγκειται η σημασία εκθέσεων όπως αυτή· επειδή κάθε φορά μας ανακαλούν στην τάξη και μας αποδεικνύουν ότι το Κοινοβούλιο είναι εκεί και επαγρυπνεί και ότι δεν προτίθεται να αποκοιμηθεί εν ώρα υπηρεσίας, αλλά διασφαλίζει ότι η πολιτιστική πολυμορφία αποτελεί καίριο τμήμα των εσωτερικών και των εξωτερικών πολιτικών της Ευρωπαϊκής Ένωσης.
<P>
Θα ήθελα να ευχαριστήσω θερμά την κ. Prets για την παρούσα έκθεση, η οποία εντάσσεται σε εκείνο το είδος των εκθέσεων που το Κοινοβούλιο, ο αντιπρόσωπος των ευρωπαίων πολιτών, πάντοτε επιθυμούσε. Έχετε δίκιο, κυρία Prets, η πολιτιστική πολυμορφία είναι ένας αγώνας, ένας καθημερινός αγώνας, και αυτόν τον αγώνα δεν τον διεξάγουμε μόνοι· έχουμε πράγματι ανάγκη από συμμάχους. Επί του προκειμένου, είμαι ιδιαίτερα ικανοποιημένη για τη συνεχή και μόνιμη στήριξη που παρέχει το Ευρωπαϊκό Κοινοβούλιο, μια στήριξη που μου ζεσταίνει την καρδιά και η οποία ποτέ δεν αποδυναμώνεται, μια στήριξη που βοηθά την Επιτροπή να προχωρήσει στις δράσεις της για την εφαρμογή της Συνθήκης στον τομέα της πολιτιστικής πολυμορφίας.
<P>
Από την άποψη αυτή, κυρία Πρόεδρε, η έκθεση Prets μας καλεί να αναλογιστούμε τις προκλήσεις, οι οποίες είναι πολυάριθμες και τις οποίες η κ. Prets απαρίθμησε. Υπάρχουν, καταρχάς, οι εθνικές πολιτικές, όπου οι προϋπολογισμοί μετατρέπονται, βεβαίως, σε ολοένα και πιο δύσκολη υπόθεση· εντούτοις, ένα μέρος τους θα πρέπει να συνεχίσει να διοχετεύεται στον τομέα του πολιτισμού, για την πολυμορφία του και κυρίως για την προστασία των περισσότερο ευάλωτων, στο πλαίσιο της πολιτιστικής παραγωγής, προκειμένου ο μεγάλος πολιτιστικός μας πλούτος, εδώ στην Ευρώπη, να παραμείνει εν ζωή. Ακολούθως, υπάρχουν οι εξωτερικές μας πολιτικές, και όπως όλοι σας, εκφράζω την ικανοποίησή μου για τη μάχη που κερδίσαμε σε διεθνές επίπεδο –καθώς πρόκειται μόνο για τη μάχη, και όχι για ολόκληρο τον πόλεμο– πείθοντας την πλειονότητα των εθνών του πλανήτη να μας ακολουθήσουν σε αυτή μας τη μάχη, ούτως ώστε –και τούτο αφορά επίσης το διεθνές εμπόριο– να μπορέσουμε να διατηρήσουμε τα πολιτιστικά μας πλεονεκτήματα. Πράγματι χρειαζόμαστε αρχές, βάσει των οποίων η δράση της Ένωσης, τόσο στο εσωτερικό όσο και στο εξωτερικό των συνόρων της, θα μπορεί να αντανακλά τη δέσμευσή μας υπέρ αυτής της πολιτιστικής πολυμορφίας, η οποία είναι η πηγή της ζωής μας.
<P>
Είναι προφανές ότι, στο εσωτερικό της Ένωσης, οφείλουμε να διατηρήσουμε την ικανότητά μας να υποστηρίζουμε τους διαφορετικούς μας πολιτισμούς μέσα από τοπικές, περιφερειακές, εθνικές και κοινοτικές χρηματοδοτήσεις, και η Επιτροπή επιδιώκει την απόλυτη εφαρμογή του άρθρου 151, παράγραφος 4, η οποία καθιστά υποχρεωτική την οριζόντια συμπερίληψη της πολιτιστικής πολυμορφίας σε όλους τους άλλους πολιτισμούς. Μπορώ να σας διαβεβαιώσω, κυρίες και κύριοι, ότι η συνεκτίμηση της πολιτιστικής πολυμορφίας ως μέρους της ζωής μας αποτελεί πλέον αυτοματισμό στην Επιτροπή, ακόμη και για τους Επιτρόπους που έχουν αναλάβει ευθύνες στους τομείς της οικονομίας, του εξωτερικού εμπορίου ή των διεθνών σχέσεων.
<P>
Συνεπώς, η δράση μας είναι πολύ σημαντική, υπό αυτήν την έννοια και δεν πρόκειται να φεισθούμε προσπαθειών επί του προκειμένου. Δεν διαθέτω επαρκείς ανθρώπινους πόρους, ώστε να μπορέσω να υποσχεθώ ότι θα εκπονήσουμε εκθέσεις σχετικά με το έργο μας. Προτιμώ να επενδύσω τους ανθρώπινους πόρους που έχω στη διάθεσή μου περισσότερο στη δράση παρά στον σχολιασμό μιας πιθανής δράσης. Για τον λόγο αυτόν, δεν θα μπορέσω να εκπονήσω συμπληρωματικές εκθέσεις, ωστόσο αυτήν τη στιγμή εκπονούμε μια έκθεση σχετικά με τα έξοδα για τον πολιτισμό στο πλαίσιο των διαρθρωτικών ταμείων. Πιστεύω ότι αυτό είναι πολύ σημαντικό, επειδή τα μεγαλύτερα κονδύλια υπέρ του πολιτισμού για το εσωτερικό της Ένωσης δεν προέρχονται από το πρόγραμμα “Πολιτισμός 2000”, αλλά από τα διαρθρωτικά ταμεία. Ως εκ τούτου, κρίνω πολύ σημαντικό να εξετάσουμε τα αριθμητικά στοιχεία.
<P>
Προσφάτως βρέθηκα στην Κίνα. Ποιο είναι το θέμα για το οποίο συζητούσαν εκεί; Για τον πολιτισμό, για την πολιτιστική πολυμορφία. Επιπλέον, οι Κινέζοι μας στηρίζουν στην UNESCO. Οι Κινέζοι μίλησαν επίσης για την εκπαίδευση, και όλα αυτά σε μια αχανή χώρα όπως η Κίνα, η οποία βασίζεται στην Ευρώπη για να την βοηθήσει να διατηρήσει την πολιτιστική της πολυμορφία. Βλέπετε, λοιπόν, ότι συμμετέχουμε σε μια παγκόσμια τάση η οποία είναι πολύ σημαντική· εξ ου και η ικανοποίησή μου για τη μάχη που κερδίσαμε στην UNESCO. Η μάχη δεν ήταν εύκολη, ωστόσο στην UNESCO κατορθώσαμε να πείσουμε τα έθνη όλου του κόσμου να ταχθούν με το μέρος μας, προκειμένου να διατηρήσουμε ό,τι έχουμε πιο ακριβό. Δεν αμφιβάλλω ούτε λεπτό ότι, άπαξ η Γενική Συνέλευση της UNESCO αποφάσισε να δημιουργήσει ένα διεθνές μέσο για τη διατήρηση της πολιτιστικής πολυμορφίας, το μέσο αυτό θα υλοποιηθεί και θα είναι ισχυρό. Προς τον σκοπό αυτόν, εμείς θα εργαστούμε όχι μόνο στο εσωτερικό της Ευρώπης, αλλά και στο πλαίσιο των διεθνών μας σχέσεων· και όπως αγωνιστήκαμε να κερδίσουμε τη μάχη, έτσι θα συνεχίσουμε την προσπάθεια, προκειμένου να κερδίσουμε και τον πόλεμο.
<P>
Γνωρίζετε ότι βρισκόμαστε απλώς στο προκαταρκτικό στάδιο των διαπραγματεύσεών μας, ωστόσο οφείλω να σας αναφέρω επίσης ότι έχουμε αποστείλει ένα ισχυρότατο μήνυμα στους εταίρους μας, μέσα από την ανακοίνωση που, για πρώτη φορά, εξέδωσε η Επιτροπή στο Συμβούλιο και στο Κοινοβούλιο, άρα χρησιμοποιώντας τον ευρωπαϊκό μηχανισμό στο σύνολό του, όσον αφορά τις σχέσεις της Ευρωπαϊκής Ένωσης με την UNESCO. Η προσπάθεια αυτή αποτέλεσε μια δυναμική αφετηρία για τους εταίρους μας, προκειμένου να μας στηρίξουν στην κατεύθυνση αυτή. Θα πάρει καιρό μέχρι να περάσουμε στη δράση. Η UNESCO θα προχωρήσει με αργούς ρυθμούς. Σας ζητώ, λοιπόν, να χρησιμοποιήσετε τον χρόνο αυτόν για να αναλογιστείτε σε βάθος τις διαφορετικές πτυχές που θα μπορούσαν να αναπτυχθούν στη μελλοντική αυτή Συνέλευση, συμβουλευόμενοι τους ενδιαφερόμενους εταίρους, τους επαγγελματίες και τις βιομηχανίες του τομέα του πολιτισμού.
<P>
Πρέπει να εργαστούμε από κοινού, ώστε να ορίσουμε τους τρόπους συνεργασίας με τους επάλληλους Προέδρους της Ένωσης οι οποίοι θα πραγματοποιήσουν τις διαπραγματεύσεις στην UNESCO, προκειμένου η Ευρωπαϊκή Ένωση να παρουσιάσει την ενότητά της εν προκειμένω. Τούτο είναι σημαντικό, καθώς ο υπόλοιπος κόσμος, οι άλλες ήπειροι περιμένουν να μας ακούσουν να μιλάμε με μία φωνή, ώστε η Ευρώπη της πολιτιστικής πολυμορφίας, το παράδειγμα προς μίμηση, να μην σκορπίσει, να μην μετατραπεί σε κακοφωνία.
<SPEAKER ID="327" LANGUAGE="NL" NAME="Maes (Verts/ALE )," AFFILIATION="συντάκτρια γνωμοδότησης της Επιτροπής Εξωτερικών Υποθέσεων, Δικαιωμάτων του Ανθρώπου, Κοινής Ασφάλειας και Αμυντικής Πολιτικής">
<P>
Η έκθεση της κ. Prets στηρίζεται κατά ένα μεγάλο μέρος στις ιδέες μου και σε αυτές άλλων συναδέλφων, και θα ήθελα να την ευχαριστήσω για τον τρόπο με τον οποίο μπορέσαμε να συνεργαστούμε. Ως εκ τούτου, συμφωνώ με όσα ανέφεραν τόσο η εισηγήτρια όσο και η Επίτροπος Reding στις θαυμάσιες ομιλίες τους ενώπιον του Σώματος.
<SPEAKER ID="328" LANGUAGE="FR" NAME="Beazley (PPE-DE )." AFFILIATION="">
<P>
    Κυρία Πρόεδρε, κυρία Επίτροπε, κυρία Prets, άκουσα αρκετά προσεκτικά την παρέμβαση της Επιτρόπου μας. Λυπάμαι, αλλά δεν άκουσα ουσιαστικά καμία απάντηση στα σαφή και ακριβή ερωτήματα που θέτει η παρούσα έκθεση. Η παράγραφος 45, εάν κατάλαβα καλά, περιλαμβάνει μια ερώτηση που απευθύνεται άμεσα σε εσάς, κυρία Επίτροπε: προτίθεστε, ναι ή όχι, να παρουσιάσετε στο Συμβούλιο και στο Κοινοβούλιο ανακοίνωση εξ ονόματος της Επιτροπής σχετικά ακριβώς με μια σύμβαση της UNESCO για την πολιτιστική πολυμορφία; Εάν δεν κάνω λάθος, εσείς προέβητε σε σχοινοτενή αναφορά του θέματος, ωστόσο δεν κατάλαβα εάν το Κοινοβούλιο μπορεί να περιμένει μια ανακοίνωση εκ μέρους σας. Εάν η απάντηση είναι “ναι”, θα μπορούσατε να με ενημερώσετε πότε, στη διάρκεια του τρέχοντος έτους, αναμένεται να πραγματοποιήσετε την ανακοίνωση αυτή; 
<SPEAKER ID="329" LANGUAGE="EN" NAME="" AFFILIATION="">
<P>
Θα μπορούσαμε να πούμε πολλά για την πολιτιστική πολυμορφία και τη σημασία της. Δεν έχουμε, όμως, αρκετό χρόνο. Το γεγονός ότι συζητούμε το θέμα αυτό στις 11.50 λέει πολλά. Ο Harold Macmillan –ο πρωθυπουργός της Βρετανίας και παππούς εν ενεργεία βουλευτή του ΕΚ– ο οποίος, πριν από 40 χρόνια, υπέβαλε την αίτηση προσχώρησης της Βρετανίας στην Ευρωπαϊκή Ένωση, είχε πει ότι η διαπραγμάτευση θεμάτων που είναι ιδιαίτερα σημαντικά για έναν λαό δεν πρέπει να καταλήγει σε ξεπούλημα. Αυτό ισχύει σαφώς για τις πολιτιστικές αξίες. Η εισηγήτρια δηλώνει, επομένως, πολύ σωστά ότι τα πολιτιστικά προϊόντα και οι υπηρεσίες δεν πρέπει να εξομοιώνονται με την υπόλοιπη ελεύθερη αγορά όπου διακινούνται εμπορικά προϊόντα.
<SPEAKER ID="330" LANGUAGE="DE" NAME="Junker (PSE )." AFFILIATION="">
<P>
Κυρία Επίτροπε, μιλήσατε για πολέμους και μάχες, και εδώ βλέπουμε μπροστά μας ένα καθοριστικό πεδίο μάχης. Χωρίς να θέλουμε να μειώσουμε τις υπόλοιπες επιτυχίες σας, πρέπει να παραδεχτούμε ότι στο συγκεκριμένο πεδίο έχουμε μείνει χωρίς στρατιώτες και αυτό μας αφήνει μια πικρή γεύση. Η πολυμορφία των απόψεων και ο πλουραλισμός στα μέσα ενημέρωσης είναι ένα πολύτιμο αγαθό. Υπάρχουν πολλά σχετικά θετικά παραδείγματα στην Ευρώπη, αλλά ταυτόχρονα αντιμετωπίζουμε ολοένα μεγαλύτερους κινδύνους. Για τον λόγο αυτόν, το Ευρωπαϊκό Κοινοβούλιο επαναλαμβάνει εδώ και χρόνια, δυστυχώς όμως εις μάτην, το αίτημα για μια οδηγία που θα περιορίζει τη συγκέντρωση των μέσων ενημέρωσης. Σήμερα θέλω να επαναλάβω αυτό το αίτημα. Ως εκ τούτου, η Ομάδα μου υποστηρίζει και μια συμπληρωματική τροπολογία της κ. Fraisse που ζητά ακριβώς αυτό και αξίζει την υποστήριξη του Σώματος. Ελπίζω ότι θα τύχει και της υποστήριξης της Επιτροπής. 
<SPEAKER ID="331" LANGUAGE="ES" NAME="Vallvé (ELDR )." AFFILIATION="">
<P>
    Κυρία Πρόεδρε, κυρία Επίτροπε, καταρχάς θα ήθελα να συγχαρώ την εισηγήτρια, κ. Prets, για την έκθεσή της, καθώς και την κ. Maes, για τη γνωμοδότηση που εκπόνησε εξ ονόματος της Επιτροπής Εξωτερικών Υποθέσεων, Δικαιωμάτων του Ανθρώπου, Κοινής Ασφάλειας και Αμυντικής Πολιτικής.
<P>
Στην Ευρώπη, υπάρχει τόσο ενότητα όσο και πολυμορφία, και αυτή η πολυμορφία εκδηλώνεται με τον πιο ξεκάθαρo και σαφή τρόπο στον τομέα του πολιτισμού. Υπάρχει πολυμορφία σε ευρωπαϊκό επίπεδο, αλλά και στο πλαίσιο κάθε ευρωπαϊκού κράτους· και συχνά, αυτοί οι διαφορετικοί πολιτισμοί στο πλαίσιο των κρατών ξεπερνούν τα σύνορα που χωρίζουν τις επικράτειες των κρατών.
<SPEAKER ID="332" LANGUAGE="FR" NAME="Fraisse (GUE/NGL )." AFFILIATION="">
<P>
Ο πρώτος έγκειται στο γεγονός ότι, πριν από λίγο καιρό, η συγκεκριμένη σύμβαση, ή το συγκεκριμένο μέσο, δεν ήταν τίποτε περισσότερο από ουτοπία. Θυμάμαι ότι το φθινόπωρο του 2002 οργανώσαμε με την Ομάδα μου μια δημόσια ακρόαση, προκειμένου να εισαγάγουμε αυτήν την ιδέα στο Κοινοβούλιο. Πιστεύω ότι πρέπει να είμαστε μετριόφρονες, και για τον λόγο αυτόν δεν λέω ότι η ιδέα προήλθε από την Ευρώπη και την Ευρωπαϊκή Ένωση. Η ιδέα προήλθε από χώρες όπως ο Καναδάς, για παράδειγμα, καθώς και από διάφορες χώρες σε ολόκληρο τον κόσμο οι οποίες δημιούργησαν δεσμούς με κάποιες ευρωπαϊκές χώρες. Συνεπώς, παρότι δεν μπορώ παρά να επικροτήσω την υλοποίηση αυτής της ουτοπικής ιδέας στην Ευρωπαϊκή Ένωση, θεωρώ ότι πρέπει να επιδείξουμε περισσότερη μετριοφροσύνη.
<P>
Ο τρίτος λόγος για τον οποίον επίσης δεν είμαι πολύ αισιόδοξη, είναι ότι δεν είμαι σίγουρη ότι αποτελούμε παράδειγμα προς μίμηση, παρότι θα θέλαμε να το πιστεύουμε. Άραγε, είμαστε όντως σύμφωνοι, στο πλαίσιο της Ευρωπαϊκής Ένωσης, να προωθήσουμε την πολιτιστική πολυμορφία, και εάν ναι, ποια πολυμορφία; Πιστεύω ότι εξετάζοντας τα γεγονότα, δύσκολα θα μας ικανοποιήσει πλήρως η στάση μας. Η κ. Junker ανέφερε κάποια προβλήματα. Το ίδιο έκαναν και άλλοι βουλευτές. Πιστεύω ότι προβλήματα διατήρησης και προώθησης της πολιτιστικής πολυμορφίας δεν αντιμετωπίζουμε μόνο στο εξωτερικό αλλά και στην καρδιά της Ένωσης.
<SPEAKER ID="333" LANGUAGE="FR" NAME="Mayol i Raynal (Verts/ALE )." AFFILIATION="">
<SPEAKER ID="334" LANGUAGE="DE" NAME="Ebner (PPE-DE )." AFFILIATION="">
<P>
    Κυρία Πρόεδρε, κυρία Επίτροπε, κυρίες και κύριοι, η θεματολογία της πολιτιστικής πολυμορφίας είναι κάτι με το οποίο αναγκαζόμαστε διαρκώς να ασχοληθούμε. Δεν χρειάζεται καν να φθάσουμε στον ΠΟΕ, είχαμε άλλωστε εδώ στο Κοινοβούλιο επανειλημμένα αντιπαραθέσεις σχετικά με το εάν μπορεί να συμβιβαστεί ο πολιτισμός και η αγορά, για παράδειγμα ως προς τη δεσμευτική τιμή για τα βιβλία, ως προς τα δικαιώματα του δημιουργού, και είδαμε πόσο διαφέρουν οι απόψεις τόσο στο Κοινοβούλιο όσο και, μερικές φορές, μεταξύ Κοινοβουλίου και Επιτροπής. Αλλά και στην ίδια την Επιτροπή υπήρχαν πολύ διαφορετικές απόψεις, και εδώ αναφέρομαι κυρίως στην προηγούμενη Επιτροπή. Με τον Επίτροπο van Miert πάντως είχαμε αρκετές σχετικές αντιπαραθέσεις.
<P>
Θεωρώ ότι η πολιτιστική πολυμορφία είναι απολύτως απαραίτητη ως κατάλληλο μέτρο ενάντια στο “χωνευτήρι”και αισθάνομαι μεγάλη ευγνωμοσύνη προς την κ. Prets για την εκτενή και περιεκτική της έκθεση, καθώς και προς την Επίτροπο Reding, η οποία σήμερα παρουσίασε μια τόσο αναλυτική άποψη από τη δική της σκοπιά και υπογράμμισε ότι ο φυσικός σύμμαχος της Επιτροπής και προ πάντων της Επιτρόπου Reding είναι και πρέπει να παραμείνει το Κοινοβούλιο.
<P>
Ευχαριστώ την κ. Prets ειδικά επειδή στην παράγραφο 15 αναφέρει ότι το Κοινοβούλιο θα παρακολουθεί εκ του σύνεγγυς τη μεταχείριση των μειονοτικών πληθυσμών και των μειονοτικών γλωσσών, συμπεριλαμβανομένων των αυτοχθόνων γλωσσών, στο πλαίσιο της διευρυμένης Ευρώπης. Αυτό θα αποτελέσει προϋπόθεση, εάν το Ευρωπαϊκό Κοινοβούλιο εγκρίνει την έκθεση.
<SPEAKER ID="335" LANGUAGE="FI" NAME="Iivari (PSE )." AFFILIATION="">
<P>
    Κυρία Πρόεδρε, γίνεται πολύς λόγος για τη διατήρηση και την προαγωγή της ευρωπαϊκής πολιτιστικής κληρονομιάς. Προκειμένου, όμως, να μπορέσουν πραγματικά να ανθίσουν οι πολιτισμοί, εκτός από λόγια, χρειαζόμαστε και συγκεκριμένες δράσεις. Προσωπικά φρονώ ότι, από την άποψη αυτή, η έκθεση της κ. Prets θα μας βοηθήσει να σημειώσουμε πρόοδο. Αξίζει να υποστηρίξουμε την πρόταση της Γενικής Συνέλευσης της UNESCO σχετικά με την υπογραφή Σύμβασης για την Πολιτιστική Πολυμορφία.
<P>
Κρίνω ευπρόσδεκτη την προσέγγιση της εισηγήτριας να εξετάσει τον πολιτισμό ως μέρος του συνόλου των τομέων της κοινοτικής πολιτικής. Ο συγκεκριμένος τρόπος εξέτασης του θέματος πρέπει να προχωρήσει και στον τομέα της πρακτικής εφαρμογής. Το πρόγραμμα Πολιτισμός 2000 αποτελεί μεν το εμφανέστερο αλλά επουδενί το μοναδικό μέσο. Ήδη τα διαρθρωτικά ταμεία χορηγούν πόρους για την υλοποίηση σχεδίων του τομέα του πολιτισμού, όμως το ποσοστό χρήσης τους θα μπορούσε να αυξηθεί μέσω μιας αποτελεσματικότερης ενημέρωσης. Επί του προκειμένου, εξακολουθούμε πλείστες φορές να προσκρούουμε σε προβλήματα που άπτονται του τομέα της φορολογίας.
<P>
Θα ήθελα να ευχαριστήσω την εισηγήτρια, κ. Prets, για την προσωπική της συμβολή στο θέμα της προαγωγής της πολιτιστικής πολυμορφίας, καθώς στη διάρκεια της παρούσας θητείας διοργάνωσε πληθώρα εργαστηρίων ευρωπαϊκής τέχνης. 
<SPEAKER ID="336" LANGUAGE="IT" NAME="Martelli (ELDR )." AFFILIATION="(Η Πρόεδρος διακόπτει τον ομιλητή)">
<P>
    Κυρία Πρόεδρε, όπως ορθώς υποστηρίζει η εισηγήτριά μας, ο ορισμός της πολιτισμικής πολυμορφίας είναι δύσκολος και ίσως επικίνδυνος, όπως και ο ορισμός του ίδιου του πολιτισμού. Ωστόσο, το ψήφισμα που προτείνεται βάσει μιας δύσκολης και επικίνδυνης έννοιας, δεν διστάζει να επιχειρήσει σε 47 ολόκληρες παραγράφους να ρυθμίσει, να καθορίσει και να προαγάγει την επονομαζόμενη πολιτιστική πολυμορφία, δημιουργώντας έτσι την ψευδαίσθηση ότι στην εποχή του Διαδικτύου μπορεί να ανακόψει την ελευθέρωση και την παγκοσμιοποίηση του πολιτισμού, της ενημέρωσης και της γνώσης. Έτσι, αφού η Ευρώπη κινδύνευσε στο παρελθόν να πεθάνει από τον εθνικισμό, τον φασισμό και τον κομουνισμό, σήμερα κινδυνεύει να πεθάνει από τον νομικισμό.
<SPEAKER ID="337" LANGUAGE="IT" NAME="Cappato (NI )." AFFILIATION="">
<P>
    Κυρία Πρόεδρε, σύμφωνα με την έκθεση, θα έλεγε κανείς ότι ο εχθρός του πολιτισμού είναι η ελευθέρωση των αγορών και ο Παγκόσμιος Οργανισμός Εμπορίου και ότι το προπύργιο του πολιτισμού ή των πολιτισμών είναι τα εθνικά κράτη. Δεν είναι αλήθεια: ο αφανισμός πολιτισμών και λαών στο παρελθόν ήταν έργο εθνικών κρατών και εθνικιστικών ιδεολογιών. Επίτροπε Reding, η Κίνα διέπραξε και διαπράττει τις χειρότερες γενοκτονίες λαών και πολιτισμών: του θιβετιανού λαού και πολιτισμού, του ουϊγουριανού λαού και πολιτισμού. Η Κίνα δεν μπορεί να προβάλλεται σε αυτό το Σώμα ως παράδειγμα καρποφόρου συνεργασίας για την πολιτιστική πολυμορφία, εκτός και αν έχουμε ως σημείο αναφοράς της έννοιας “πολιτισμός” την αλήστου μνήμης πολιτιστική επανάσταση.
<SPEAKER ID="338" LANGUAGE="ES" NAME="Zabell (PPE-DE )." AFFILIATION="">
<P>
    Κυρία Πρόεδρε, θα ήθελα να ευχαριστήσω την Επίτροπο για όλες τις προσπάθειές της υπέρ του ευρωπαϊκού πολιτισμού και την εισηγήτρια, κ. Prets, για την εργασία που επιτέλεσε και κυρίως για τον μεγάλο αριθμό τροπολογιών που χειρίστηκε.
<P>
Τέλος, θα ήθελα να πω, δεδομένης της ύπαρξης διαφορετικών θέσεων και επιφυλάξεων αναφορικά με αυτό το θέμα στην Ευρωπαϊκή Ένωση, ότι θα ήταν σωστό, κατά τη γνώμη μου, να το αφήσουμε επίσης στα χέρια της UNESCO. 
<SPEAKER ID="339" LANGUAGE="ES" NAME="Oreja Arburúa (PPE-DE )." AFFILIATION="">
<SPEAKER ID="340" LANGUAGE="FR" NAME="Reding," AFFILIATION="Επιτροπή">
<P>
Επί του παρόντος, θα ήθελα να απαντήσω σε κάποιες συγκεκριμένες ερωτήσεις που τέθηκαν, παρότι οι βουλευτές δεν παρευρίσκονται πλέον στο Κοινοβούλιο. Όσον αφορά την UNESCO και τους συμμάχους μας, είναι σαφές ότι χρειαζόμαστε όλες τις χώρες στο πλαίσιο της UNESCO, προκειμένου να συγκεντρώσουμε πλειοψηφία ενόψει της έγκρισης μιας σύμβασης σχετικά με την πολιτιστική πολυμορφία. Οφείλουμε δε να δώσουμε παγκοσμίως το παράδειγμα της πολιτιστικής πολυμορφίας. Συνεπώς, δίνοντας το παράδειγμα και εμμένοντας στον σεβασμό των μειονοτήτων, επιδιώκουμε και κατορθώνουμε να αλλάξουμε τις νοοτροπίες και δη στις χώρες –ορισμένες από τις οποίες έχουν ήδη αναφερθεί– που απέχουν πολύ από την τελειότητα, και γνωρίζουμε ποιες είναι. Εσείς, κυρίες και κύριοι, το γνωρίζετε, δεδομένου ότι συζητάτε συνεχώς επί του προκειμένου. Όμως, το θέμα είναι ότι, μόνο εάν πάρουμε τις μειονότητες αυτές με το μέρος μας και τους πούμε ότι δεν επιτρέπουμε να παραγκωνιστούν, θα μπορέσουμε να τις βοηθήσουμε, όχι υψώνοντας έναν τοίχο ανάμεσα σε εκείνους που έχουν δίκιο και εκείνους που έχουν άδικο.
<P>
Θα ήθελα τώρα να απαντήσω στο ερώτημα του κ. Beazley, το οποίο ήταν πολύ συγκεκριμένο. Με ρώτησε εάν πρόκειται να εκπονήσουμε ανακοίνωση για την UNESCO. Κύριε Beazley, δεν γνωρίζω εάν το παρατηρήσατε, αλλά τον Αύγουστο η Επιτροπή δημοσίευσε –για πρώτη φορά στην ιστορία της Ευρωπαϊκής Ένωσης, από όσο γνωρίζω– ανακοίνωση σχετικά με την UNESCO, η οποία συνέτεινε στην προώθηση του θέματος. Αυτήν τη στιγμή, έχουμε κερδίσει μια μάχη. Λέω “μάχη”, επειδή ο πόλεμος δεν έχει τελειώσει ακόμη. Οι ομάδες ελπίζουν –η πρώτη μάλιστα άρχισε να συγκροτείται– ότι πλέον θα υπάρξουν συζητήσεις σε επίπεδο UNESCO. Πιστεύω ότι, περί τα τέλη του 2004 με αρχές του 2005, θα μπορέσουν να ξεκινήσουν οι καθαυτές διεθνείς διαπραγματεύσεις. Ακριβώς σε εκείνη τη φάση, όταν δηλαδή θα υπάρχει ένα αρχικό κείμενο, θα μπορέσουμε να καθορίσουμε τους στόχους που επιδιώκει να επιτύχει η Ευρώπη από τις διαπραγματεύσεις αυτές. Δεν αρκεί να παρουσιάζουμε κάθε τρίμηνο μια ανακοίνωση που δεν θα εξυπηρετεί σε τίποτε. Προσωπικά, είμαι θιασώτης της , όπως λένε οι Γερμανοί· επιθυμώ, δηλαδή, να λαμβάνω μέτρα που αποφέρουν αποτέλεσμα. Η ανακοίνωση στην οποία προχωρήσαμε το προηγούμενο καλοκαίρι επέτρεψε την εκκίνηση των γεγονότων, καταδεικνύοντας ότι η Ευρώπη συμμετείχε στην ίδρυση ενός διεθνούς οργάνου. Τώρα πια, μόλις η συζήτηση αποφέρει τα πρώτα αποτελέσματα, θα ορίσουμε τις κατευθύνσεις που επιθυμούμε να δώσουμε στο θέμα. Συνεπώς, ας είμαστε αποτελεσματικοί και ας μην μαχόμαστε για χάρη της μάχης.
<P>
Μετά λύπης μου οφείλω να δηλώσω στην κ. Junker ότι, όσον αφορά τη συγκέντρωση των μέσων ενημέρωσης, ενδεχομένως να ξεκινάμε από την ίδια ιδέα· εντούτοις, βασιζόμαστε επίσης στην ίδια Συνθήκη, η οποία, βεβαίως, εμποδίζει την Επιτροπή να παρουσιάσει ένα μέσο εναρμόνισης και διατήρησης της πολυμορφίας και του πλουραλισμού των μέσων ενημέρωσης. Η Συνθήκη, ως έχει, καθορίζει ότι η Επιτροπή συνιστά τον θεματοφύλακα των Συνθηκών. Συνεπώς, δεν μπορώ να κάνω κάτι καλύτερο. Εάν παρεκκλίνω από τη Συνθήκη, δεν θα αποκτήσω ποτέ την έγκριση της Επιτροπής. Δεν έχουμε παρά να ελπίζουμε, κυρία Junker, ότι η νέα Συνθήκη –όπως, εξάλλου, διατύπωσαν σαφώς πολυάριθμοι βουλευτές– περιλαμβάνει πολύ ισχυρότερα στοιχεία για την πολυμορφία σε όλες τις πτυχές της, ακριβώς επειδή η ίδια είναι πολύμορφη. Η πολυμορφία δεν αφορά μόνο τον χορό και τις τέχνες, αλλά επίσης –και κυρίως– τις γλώσσες, τις μειονότητες, τον κινηματογράφο, όπως ακριβώς και τον πλουραλισμό της έκφρασης – δηλαδή, με άλλα λόγια, τα μέσα ενημέρωσης και την τεχνολογία των οπτικοακουστικών μέσων. Αυτός είναι ο λόγος για τον οποίο θα ήθελα η νέα Συνθήκη να παρέχει περισσότερες δυνατότητες στους εκπροσώπους των λαών πρωτίστως, αλλά και στην πρωτοβουλία της Επιτροπής, η οποία αποσκοπεί στη μετάβαση στην επόμενη φάση.
<SPEAKER ID="341" LANGUAGE="" NAME="Πρόεδρος." AFFILIATION="(Η συνεδρίαση λήγει στις 00.20)">
<P>
   – Σας ευχαριστώ, Επίτροπε Reding.
<P>
Η ψηφοφορία θα διεξαχθεί αύριο, στις 12.00.
<P>
(1)
<SPEAKER ID="342" LANGUAGE="NL" NAME="Dillen (NI )," AFFILIATION="γραπτώς">
<P>
   . – Προέρχομαι από μια χώρα, τη Φλάνδρα, ο πολιτισμός της οποίας ακρωτηριάστηκε επί δεκαετίες εξαιτίας της κυριαρχίας των γαλλόφωνων βέλγων. Ακόμη και σήμερα, ο ολλανδικός πολιτισμός και η γλώσσα, ιδιαίτερα στη φλαμανδική περιφέρεια γύρω από τις Βρυξέλλες, αντιμετωπίζονται με περιφρόνηση από την υπερέχουσα αριθμητικά γαλλόφωνη μειονότητα. Ακόμη και εντός της ΕΕ, τα ολλανδικά συχνά αγνοούνται· για παράδειγμα, έχουν εξαφανιστεί ως επίσημη γλώσσα εργασίας από οργανισμούς όπως το ευρωπαϊκό γραφείο εμπορικών σημάτων. Κατά συνέπεια, είμαι σε θέση να γνωρίζω άριστα τις ευθύνες των ίδιων των ευρωπαϊκών οργάνων όταν συζητούμε θέματα έλλειψης σεβασμού έναντι της πολιτιστικής ποικιλομορφίας, ή όταν δηλώνεται ότι η γλωσσική ποικιλομορφία πρέπει επίσης να γίνεται σεβαστή. Η εν λόγω έκθεση, στην οποία περιλαμβάνεται τεράστιος αριθμός αξιέπαινων συστάσεων, έχει έρθει σε μια πολύ κατάλληλη περίοδο, και ευελπιστώ πραγματικά ότι οι καλές προθέσεις, μετά τη διεύρυνση της ΕΕ, για την προστασία όλων των γλωσσών που μιλιούνται σε μια Ευρώπη 25 κρατών μελών, αυτήν τη φορά δεν θα παραμείνουν κενό γράμμα. Τονίζω ότι ακόμη και οι μειονοτικές γλώσσες, όπως τα ουαλικά και βρετονικά, αξίζει να ενισχυθούν με τη στήριξη της Ευρώπης. Η Ευρώπη πρέπει, όσον αφορά τα ζητήματα που άπτονται του πολιτισμού, να βάλει τάξη πρώτα στα του οίκου της, και έπειτα να διεκδικεί τα πρωτεία της ηθικής εξ ονόματος ολόκληρου του κόσμου. 
<SPEAKER ID="343" LANGUAGE="" NAME="" AFFILIATION="Ημερήσια διάταξη της επόμενης συνεδρίασης:"/>
<SPEAKER ID="344" LANGUAGE="" NAME="" AFFILIATION="Προέδρου">
<P>
Αγαπητοί συνάδελφοι, είναι μεγάλη χαρά για εμένα να καλωσορίζω σήμερα στο κτήριο του Ευρωπαϊκού Κοινοβουλίου στο Στρασβούργο τον πρόεδρο της Δημοκρατίας της Σερβίας-Μαυροβουνίου, κ. Μάροβιτς. Κύριε Πρόεδρε, επισκέπτεστε το Ευρωπαϊκό Κοινοβούλιο σε μια κρίσιμη στιγμή στη σχέση μεταξύ Σερβίας-Μαυροβουνίου και Ευρωπαϊκής Ένωσης – και μάλιστα, υπό μία έννοια, σε μια καθοριστική στιγμή για την ίδια τη Δημοκρατία Σερβίας-Μαυροβουνίου.Η νέα Ένωση, που θα αποτελείται σύντομα από 25 κράτη μέλη, προσβλέπει με ελπίδα και προσδοκία στη διαδικασία μεταρρύθμισης και αλλαγής στη χώρα σας και στην ευρύτερη περιοχή που συντελείται τα τελευταία χρόνια. Παρακολουθήσαμε επίσης με θλίψη και βαθιά ανησυχία την αποτρόπαιη δολοφονία του Ζόραν Ντζίντζιτς πέρυσι. Ήταν μια άσχημη στιγμή που μας έκανε να συνειδητοποιήσουμε ακόμη μία φορά ότι δεν πρέπει, ως δημοκράτες, να θεωρούμε δεδομένη την πραγματική πρόοδο που έχει γίνει και πρέπει να συνεχιστεί στη Σερβία-Μαυροβούνιο και στην ευρύτερη περιοχή, και που μας υπενθυμίζει το καθήκον μας να συνταχθούμε όλοι μαζί και να υποστηρίξουμε τις δυνάμεις της αλλαγής, της μεταρρύθμισης και της δημοκρατίας. Για αυτόν τον λόγο, εμείς, στο Ευρωπαϊκό Κοινοβούλιο, ελπίζουμε ότι τα αποτελέσματα των πρόσφατων εκλογών στη Σερβία δεν θα οδηγήσουν σε μια αναγέννηση του εθνικισμού που είχε τόσο τραγικές συνέπειες για την περιοχή.Σας καλωσορίζω σήμερα εδώ ως έναν ηγέτη τα λόγια και οι πράξεις του οποίου μας γεμίζουν αισιοδοξία. Εσείς, κύριε Πρόεδρε, συμβολίζετε με πολλούς τρόπους το καλύτερο που ελπίζουμε για την περιοχή σας. Οι πρόσφατες ενέργειες σας για συμφιλίωση, τις οποίες ξεκινήσατε πρώτα μεταξύ υμών και του Προέδρου της Κροατίας και, έπειτα, τον Νοέμβριο, μεταξύ υμών και του Προέδρου της Βοσνίας-Ερζεγοβίνης είναι αξιέπαινες. Αυτές οι ισχυρές πράξεις είναι στην πεμπτουσία τους ευρωπαϊκές. Μας υπενθυμίζουν τα λόγια ενός από τους ιδρυτικούς πατέρες μας, του Ρόμπερτ Σούμαν, όταν μίλησε για τη δύναμη της δημιουργικής συμφιλίωσης. Χρειαζόμαστε σήμερα στα Βαλκάνια τέτοιες ιδέες και τέτοιους άνδρες και γυναίκες με πολιτικό όραμα και θάρρος. Σας ευχαριστώ για το ηγετικό πνεύμα που επιδείξατε σε αυτήν την περίσταση.Είναι σημαντικό να αναπτύξουμε σήμερα, πέρα από τις δηλώσεις και τα συμπεράσματα των συνόδων κορυφής του Ευρωπαϊκού Συμβουλίου, μια πρακτική σύγκριση και αξιολόγηση των επιδόσεων όσον αφορά τη δημοκρατική πρόοδο μεταξύ της Ευρωπαϊκής Ένωσης και των κρατών της περιοχής σας.Κύριε Πρόεδρε, μέσω υμών θέλουμε να πούμε στους λαούς της Σερβίας-Μαυροβουνίου –και γενικότερα στους λαούς των Δυτικών Βαλκανίων– ότι εμείς, σε αυτό το Κοινοβούλιο, είμαστε διατεθειμένοι να κάνουμε αυτήν τη διαδρομή μαζί σας. Δεν πρέπει να νιώθετε ότι προχωρείτε σε αυτόν τον δρόμο μόνοι σας.Με μεγάλη μου χαρά σας καλώ να μιλήσετε στο Ευρωπαϊκό Κοινοβούλιο. 
<SPEAKER ID="345" LANGUAGE="EN" NAME="Marović," AFFILIATION="Πρόεδρος της Σερβίας-Μαυροβουνίου">
<P>
   (1).
<P>
Η Σερβία διεξήγαγε πρόσφατα πρόωρες κοινοβουλευτικές εκλογές, επιθυμώντας να σταθεροποιήσει την πολιτική ζωή. Η πλειοψηφία των πολιτών έδωσαν τη στήριξή τους στις δημοκρατικές δυνάμεις. Ανεξάρτητα με το πώς σχολιάζεται το αποτέλεσμα αυτών των εκλογών, είναι γεγονός ότι οι δημοκρατικές δυνάμεις κέρδισαν πάνω από το 60% των ψήφων και, επιπλέον, αυτό συνέβη τώρα: όχι σε μια μάχη κατά του Μιλόσεβιτς, αλλά σε μια μάχη υπέρ ενός δημοκρατικού και ευρωπαϊκού μέλλοντος για τη Σερβία-Μαυροβούνιο. Δεν είναι καιρός για περαιτέρω ριζοσπαστισμό, αλλά μια στιγμή όπου εμείς στη Σερβία-Μαυροβούνιο πρέπει να κάνουμε ό,τι είναι δυνατόν για να διευρύνουμε στον μεγαλύτερο δυνατό βαθμό την εθνική συναίνεση όσον αφορά την ευρωπαϊκή προοπτική και τις προτεραιότητες ανάπτυξης της Σερβίας-Μαυροβουνίου. Οι δημοκρατικές δυνάμεις ενεργούν ήδη με γνώμονα αυτήν την ανάγκη. Εργάζονται αυτήν τη στιγμή, όπως θα γνωρίζετε, για να σχηματίσουν μια νέα δημοκρατική κυβέρνηση, που θα καταστήσει δυνατή τη συνέχιση των δημοκρατικών, μεταρρυθμιστικών και φιλοευρωπαϊκών διαδικασιών σε ολόκληρη τη Δημοκρατία της Σερβίας-Μαυροβουνίου.
<P>
Η Σερβία-Μαυροβούνιο συνέχισε να εφαρμόζει το σχέδιο δράσης για την εναρμόνιση των οικονομικών συστημάτων της Σερβίας-Μαυροβουνίου, και θα ήθελα να πω στον κ. Patten ότι ναι, έχουμε ακόμη εκκρεμή ζητήματα, αλλά επιθυμούμε κατηγορηματικά να ολοκληρώσουμε τη μελέτη σκοπιμότητας για διαπραγματεύσεις σχετικά με τη Συμφωνία Σταθεροποίησης και Σύνδεσης με την Ευρωπαϊκή Ένωση.
<P>
Αναμένουμε ότι στις αρχές του τρέχοντος έτους η Σερβία-Μαυροβούνιο θα γίνει τελικά δεκτή στο πρόγραμμα εταιρικής σχέσης για την ειρήνη. Όσον αφορά την περιοχή, οι αμοιβαίες απολογίες που ανέφερε ο Πρόεδρος του Κοινοβουλίου σας, κ. Cox, για εγκλήματα που διεπράχθησαν στην πρώην Γιουγκοσλαβία, δεν ήταν λόγια κενά νοήματος. Συνεχίσαμε την ενίσχυση της περιφερειακής συνεργασίας και τις σχέσεις καλής γειτονίας, εισάγοντας ένα περισσότερο φιλελεύθερο καθεστώς χορήγησης θεώρησης. Η Σερβία-Μαυροβούνιο κατάργησε θεωρήσεις που πριν απαιτούνταν για την είσοδο σε περισσότερες από 40 χώρες. Δημιουργήσαμε συνθήκες για την επιστροφή προσφύγων και εκτοπισθέντων ατόμων στο εσωτερικό της χώρας, και επιτύχαμε πιο συγκεκριμένη, οικονομική και πολιτιστική συνεργασία.
<P>
Υπάρχουν περίπου 650 000 πρόσφυγες και εκτοπισθέντες στο εσωτερικό της χώρας που κατοικούν στη Σερβία-Μαυροβούνιο, κυρίως Σέρβοι από την Κράινα, τη Βοσνία και το Κοσσυφοπέδιο. Αυτό μαρτυρά πολλά για τις θυσίες στις οποίες εξαναγκάστηκαν οι άνθρωποι αυτοί από την πολιτική που ώθησε τις εθνικές επιθυμίες πέρα από την πραγματικότητα.
<SPEAKER ID="346" LANGUAGE="" NAME="Πρόεδρος." AFFILIATION="(Η πανηγυρική συνεδρίαση λήγει στις 12.25)">

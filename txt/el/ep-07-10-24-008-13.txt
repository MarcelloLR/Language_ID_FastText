<CHAPTER ID="008-13">
13. Σχέδιο διορθωτικού προϋπολογισμού αριθ. 6/2007 (ψηφοφορία) 
<P>
- Έκθεση: Elles
<SPEAKER ID="122" NAME="Benita Ferrero-Waldner">
μέλος της Επιτροπής. - (EN) Κύριε Πρόεδρε, θα ήθελα να προβώ σε μία δήλωση εξ ονόματος της Επιτροπής. Στο προσχέδιο διορθωτικού προϋπολογισμού της 6/2007, η Επιτροπή πρότεινε την πρόβλεψη νέας θέσης προϋπολογισμού - "Αιτήσεις αποζημίωσης που απορρέουν από νομικές διαδικασίες κατά αποφάσεων της Επιτροπής στον τομέα του ανταγωνισμού" και την ταξινόμηση των συνδεόμενων δαπανών στον πλαίσιο της γραμμής 1α του πολυετούς δημοσιονομικού πλαισίου, καθώς αναφέρεται σε επιχειρησιακή δραστηριότητα στον τομέα της πολιτικής ανταγωνισμού.
<P>
" Επιτροπή θα χρέωνε σε αυτή τη θέση προϋπολογισμού πιθανές δημοσιονομικές επιπτώσεις απορρέουσες από αποφάσεις του Δικαστηρίου ή του Πρωτοδικείου στο πεδίο του ανταγωνισμού. " αναγκαιότητα για αυτή τη θέση προϋπολογισμού προέρχεται από αποφάσεις του Πρωτοδικείου και από την διάρθρωση του προϋπολογισμού. Ενώ τα πρόστιμα στο πεδίο της πολιτικής ανταγωνισμού καταχωρούνται ως γενικά έσοδα του προϋπολογισμού, τα ποσά που πρέπει να καταβληθούν απαιτούν τη δημιουργία μίας θέσης προϋπολογισμού στη στήλη των δαπανών του προϋπολογισμού, η οποία δεν υφίσταται επί του παρόντος.
<P>
" Επιτροπή σημειώνει ότι η αρμόδια για τον προϋπολογισμό αρχή δεν προτίθεται να υποστηρίξει τη δημιουργία της εν λόγω θέσης προϋπολογισμού για το έτος 2007. Παρά την απόφαση αυτή, εάν κριθεί απαραίτητο, η Επιτροπή ενδεχομένως να πρέπει να προβεί σε πληρωμές με στόχο την τήρηση νομικών υποχρεώσεων που ίσως προκύψουν από τις αποφάσεις του Δικαστηρίου το 2007, εντός των ορίων του τρέχοντος προϋπολογισμού και κατ' εφαρμογή των σχετικών κανόνων.
<P>
Δεν προδικάζει την τελική απόφαση για τη δημιουργία ειδικής θέσης προϋπολογισμού και την ταξινόμηση των σχετικών εξόδων στο πολυετές δημοσιονομικό πλαίσιο.

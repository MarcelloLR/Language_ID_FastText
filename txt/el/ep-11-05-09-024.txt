<CHAPTER ID="024">
Προετοιμασία των δασών ενόψει της κλιματικής αλλαγής (συνοπτική παρουσίαση) 
<SPEAKER ID="234" NAME="Πρόεδρος">
" ημερήσια διάταξη προβλέπει τη συζήτηση της έκθεσης του Κρίτωνα Αρσένη, εξ ονόματος της Επιτροπής Περιβάλλοντος, Δημόσιας Υγείας και Ασφάλειας των Τροφίμων, σχετικά με την Πράσινη Βίβλο της Επιτροπής για την προστασία των δασών και τη σχετική πληροφόρηση στην ΕΕ: προετοιμασία των δασών ενόψει της κλιματικής αλλαγής.
<SPEAKER ID="235" NAME="Κρίτων Αρσένης">
εισηγητής. - Κυρία Πρόεδρε, κύριε Επίτροπε, τα δάση είναι πάρα πολύ σημαντικά για όλους μας, για καθένα που βρίσκεται σε αυτή την αίθουσα, αλλά και για κάθε ευρωπαίο σε οποιαδήποτε γωνιά της Ευρώπης και αν βρίσκεται. Τα δάση είναι στοιχείο της ταυτότητάς μας. Είναι η αναψυχή μας, είναι η απασχόλησή μας. Και όμως τα δάση είναι τόσο διαφορετικά για τον καθένα μας, για την κάθε περιοχή της Ευρώπης. Αν κάποιος από την βόρεια Ευρώπη επισκεφθεί τα δάση της Μεσογείου θα θεωρήσει πολλές εκτάσεις, που εμείς στη Μεσόγειο θα ονομάζαμε δάση, ως σαβάνα ή πάρκα, καθώς δεν έχουν παραγωγικές δραστηριότητες. Ή αντίστοιχα, κάποιος από τη Μεσόγειο που ταξιδεύει στη βόρεια Ευρώπη θα θεωρήσει ότι τα δάση αυτής της περιοχής είναι πιο πολύ ανθρωπογενή παρά φυσικά, καθώς έχουν πολύ έντονη την παραγωγική τους χρήση.
<P>
Αυτά τα δάση που είναι τόσο διαφορετικά για καθένα μας ξεχωριστά στην Ευρώπη, για κάθε μια περιοχή, έχουν μια κοινή απειλή: την κλιματική αλλαγή. " κλιματική αλλαγή απειλεί τα ευρωπαϊκά δάση, μέσα από την αύξηση των πυρκαγιών, τις ασθένειες, που μεταδίδονται από χώρα σε χώρα και απειλούν ολόκληρα είδη καθώς και άλλες καταστροφές από έντονα καιρικά φαινόμενα. Οι επιπτώσεις είναι διαφορετικές ανά γεωγραφική περιοχή, όμως είναι διασυνοριακές και απαιτείται η συνδρομή της Ευρώπης στην αντιμετώπισή τους.
<P>
Σήμερα συζητάμε και σε δύο μέρες ψηφίζουμε την έκθεση του Κοινοβουλίου για την προστασία των δασών. Είναι μία έκθεση η οποία διαμορφώθηκε συναινετικά, από την πρώτη στιγμή, σε συνεργασία με βουλευτές από όλες τις χώρες και τις πολιτικές ομάδες. Όταν κατατέθηκε δε στην επιτροπή προς συζήτηση ακολούθησε μία διαδικασία 50 συμβιβαστικών τροπολογιών για την περαιτέρω διαμόρφωση της έκθεσης, από όλες τις πολιτικές ομάδες και τις περιοχές που εκπροσωπούνται στην Ευρώπη. Για αυτό αισθάνομαι βέβαιος ότι αυτή η έκθεση εκπροσωπεί τη γνώμη του Κοινοβουλίου για τον τρόπο με τον οποίο μπορούμε να βοηθήσουμε τα δάση, να βοηθήσουμε τις κοινωνίες μας να προσαρμοσθούν στην κλιματική αλλαγή.
<P>
Τι ζητάμε με αυτή την έκθεση; Ζητάμε από την Επιτροπή να προχωρήσει με τη Λευκή Βίβλο όσον αφορά την προσαρμογή και την προστασία των δασών στην κλιματική αλλαγή, ζητάμε ένα νέο κανονισμό σε αντικατάσταση του παλαιότερου για την πρόληψη των δασικών πυρκαγιών, ζητάμε ένα νέο κανονισμό σε αντικατάσταση του παλαιότερου για την πληροφόρηση για τα δάση, ζητάμε, τέλος, την αύξηση της χρηματοδότησης για τα δάση από τον Πυλώνα 2 της Κοινής Αγροτικής μας Πολιτικής.
<P>
Τα δάση αντιπροσωπεύουν το 42% της υπαίθρου, και όμως λαμβάνουν μόλις το 1% της ΚΑΠ. Ζητάμε να υπάρχει δυνατότητα χρηματοδότησης δημοσίων φορέων, να υπάρχουν κριτήρια βιωσιμότητας για τη δασική βιομάζα που χρησιμοποιούμε για την ενέργεια και τέλος, μια ενεργή, βιώσιμη διαχείριση των δασών προσαρμοσμένη στην κλιματική αλλαγή.
<SPEAKER ID="236" NAME="Elena Băsescu" AFFILIATION="PPE">
(RO) Κυρία Πρόεδρε, ο ρόλος της παρούσας έκθεσης είναι να ανοίξει εκ νέου τη συζήτηση για την προστασία των δασών σε ευρωπαϊκό επίπεδο. Τόσο οι δραστηριότητες για την προστασία των δασών όσο και η παροχή πληροφοριών σχετικά με αυτές βασίζονται στη συνεργασία μεταξύ των ευρωπαϊκών θεσμικών οργάνων και των αρχών των κρατών μελών.
<P>
Θα ήθελα να επισημάνω το άρθρο 23 της έκθεσης όσον αφορά την καταπολέμηση της παράνομης υλοτομίας. Πρέπει να αναφέρω ότι η εφαρμογή αειφόρου διαχείρισης των δασών είναι ζωτικής σημασίας για τη διαφύλαξη της βιοποικιλότητας στην Ευρώπη. Για την ολοκλήρωση της εν λόγω διαδικασίας απαιτούνται επιπλέον χρηματοδοτικοί πόροι και η άρση των νομοθετικών φραγμών. Πρέπει να ενθαρρύνεται η έρευνα για την κλιματική αλλαγή, ειδικά στο πλαίσιο πολυεθνικών προγραμμάτων. Επικροτώ επίσης την πρωτοβουλία που αποσκοπεί στη διοργάνωση προγραμμάτων κατάρτισης των εργαζομένων.
<SPEAKER ID="237" NAME="João Ferreira" AFFILIATION="GUE/NGL">
(PT) Κυρία Πρόεδρε, όσον αφορά ένα θέμα το οποίο είναι εκ φύσεως ευρύτατο, θα ήθελα να κάνω δύο σύντομες παρατηρήσεις εδώ. " πρώτη είναι να επιστήσω την προσοχή στις απειλές που βαρύνουν σήμερα αμέτρητα δασικά οικοσυστήματα. Μεταξύ άλλων, θα ήθελα να επισημάνω την εξάπλωση χωροκατακτητικών ξενικών ειδών, παρασίτων και δασικών πυρκαγιών. Υπάρχουν κάποιες ενδείξεις επανεμφάνισης ορισμένων από τους παράγοντες αυτούς, ιδίως στις περιφέρειες σύγκλισης. Υπάρχει ανάγκη εκπόνησης επισταμένης μελέτης των επιπτώσεών τους, καθώς και των βέλτιστων τρόπων ώστε τα δάση να καταστούν ανθεκτικότερα σε αυτήν την ομάδα βιοτικών και αβιοτικών απειλών. Για τον σκοπό αυτόν πρέπει να διοχετευθούν επαρκείς οικονομικοί πόροι μέσω κοινοτικών προγραμμάτων και να εφαρμοστούν μέτρα στήριξης για την αξιολόγηση της οικολογικής κατάστασης των δασών και της υγείας των φυτών τους, για την ανακατάταξή τους, συμπεριλαμβανομένης της αναδάσωσης η οποία ευνοεί τα αυτόχθονα είδη και τα μεικτά δάση, καθώς και για την ανθεκτικότητα και τη βιοποικιλότητά τους.
<P>
Δεύτερον, θα ήθελα να επιστήσω την προσοχή στην τεράστια ποικιλομορφία των φυσικών συνθηκών και, κατά συνέπεια, των δασικών οικοσυστημάτων που συναντώνται στην Ευρώπη. Πρέπει να αναγνωρίζονται και να αξιολογούνται: πρέπει να εκτιμάται η πολυλειτουργικότητά τους, καθώς και οι δυνατότητές τους για τη δημιουργία απασχόλησης και ανάπτυξης στον αγροτικό κόσμο.
<SPEAKER ID="238" NAME="Jaroslav Paška" AFFILIATION="EFD">
(SK) Κυρία Πρόεδρε, σημερινές μελέτες για τις επιπτώσεις της αλλαγής του κλίματος στα δάση της Ευρώπης επισημαίνουν ότι υπάρχει ευρύ φάσμα ειδικών περιφερειακών απαντήσεων από τα δασικά οικοσυστήματα.
<P>
" ικανότητα αντιμετώπισης του είδους και του εύρους των αναμενόμενων προβλημάτων εξαρτάται από τις φυσικές συνθήκες της περιοχής (οι ορεινές περιοχές, για παράδειγμα, είναι εκτεθειμένες σε διαφορετικά προβλήματα από όσες βρίσκονται χαμηλότερα), από τη φυσιολογική ευαισθησία της δασικής βλάστησης, από τον βαθμό στον οποίο τα διάφορα οικοσυστήματα έχουν αναπτύξει τις δυνατότητες προσαρμογής τους, από την ένταση της αναμενόμενης αλλαγής του κλίματος (στην Κεντρική και Ανατολική Ευρώπη, για παράδειγμα, η αλλαγή αναμένεται να είναι μιάμιση φορά μεγαλύτερη από τον παγκόσμιο μέσο όρο) και από τις τεχνικές δυνατότητες που διαθέτει η δασοκομία ώστε να αναλάβει προσαρμοστική δράση, για παράδειγμα με την αλλαγή της σύνθεσης των ειδών υπέρ των ανθεκτικών δένδρων. Κατά την εκπόνηση μέτρων που αποσκοπούν στην προστασία και την προσαρμογή, επομένως, είναι εξαιρετικά σημαντικό να λαμβάνονται υπόψη οι τοπικές και περιφερειακές ιδιαιτερότητες και να γίνονται σεβαστοί παράγοντες που αφορούν ειδικά τους προστατευόμενους οικοτόπους.
<SPEAKER ID="239" NAME="Seán Kelly" AFFILIATION="PPE">
(EN) Κυρία Πρόεδρε, είναι χαρά μου που βρίσκομαι εδώ σήμερα το απόγευμα. Σήμερα, οι συνάδελφοί μου και εγώ μιλούσαμε για πρώτη φορά στην Ιρλανδική Εθνοσυνέλευση -την Dáil- για την "μέρα της Ευρώπης, επομένως πρόκειται για ιστορική ημέρα από την άποψη αυτή.
<P>
Το θέμα που μας απασχολεί είναι απολύτως ζωτικής σημασίας επειδή τα δάση έχουν πολύ μεγάλο ρόλο να διαδραματίσουν, ιδίως όσον αφορά την καταπολέμηση της κλιματικής αλλαγής. Ακούμε πολλά σχετικά με ζητήματα που τυγχάνουν ιδιαίτερης προβολής όπως οι ανανεώσιμες πηγές ενέργειας κλπ., τα οποία είναι βεβαίως σημαντικά, όμως τα δάση αξίζουν πολύ περισσότερη προσοχή διότι τα δάση για να αναπτυχθούν χρειάζονται πολύ χρόνο και πρέπει, συνεπώς, να προστατευθούν και να ενθαρρυνθούν.
<P>
Υπάρχει ανάγκη διεξαγωγής έρευνας, ιδίως όσον αφορά τρόπους για τον περιορισμό των δασικών πυρκαγιών. Είναι ενοχλητικό να συνειδητοποιεί κανείς ότι ένα και μόνο αναμμένο σπίρτο μπορεί δυνητικά να καταστρέψει χιλιάδες εκτάρια όμορφου δάσους. Θα συμφωνήσω επίσης με τον εισηγητή ότι η διάθεση του 1% των δαπανών της ΚΓΠ για αναδάσωση δεν επαρκεί. Το Κοινοβούλιό μας επιθυμεί την αύξηση του αριθμού των εκταρίων δάσους στην Ιρλανδία κατά τα επόμενα χρόνια, είναι δε σίγουρα λογική και αξίζει τον κόπο η αύξηση της χρηματοδότησης μέσω της ΚΓΠ.
<SPEAKER ID="240" NAME="Karel De Gucht" LANGUAGE="EN">
Κυρία Πρόεδρε, την τόσο προχωρημένη αυτή ώρα θα ήθελα να ξεκινήσω ευχαριστώντας τον εισηγητή κ. Αρσένη για τη δέσμευσή του και το έργο του κατά την εκπόνηση της έκθεσης σχετικά με την προστασία των δασών και την πληροφόρηση.
<P>
Ευχαριστίες επίσης προς τα μέλη της επιτροπής που υπέβαλαν τις απόψεις τους για την πολύτιμη συμβολή τους. " Επιτροπή ανακοίνωσε την πρόθεσή της να υποβάλει Πράσινη Βίβλο για την προστασία των δασών και την πληροφόρηση στο πλαίσιο της Λευκής Βίβλου του 2009 για την προσαρμογή στην κλιματική αλλαγή. Εγκρίθηκε τον Μάρτιο του 2010.
<P>
" Πράσινη Βίβλος καθόριζε τις διάφορες κοινωνικοοικονομικές και περιβαλλοντικές λειτουργίες των δασών και τις προκλήσεις που θα αντιμετωπίσουν στις επόμενες δεκαετίες. Εξέταζε, επίσης, τα σημερινά συστήματα πληροφόρησης για τα δάση στην Ευρώπη. Το σημαντικότερο, καλούσε το Κοινοβούλιο και το Συμβούλιο, καθώς και όλα τα άλλα ενδιαφερόμενα μέρη, να διατυπώσουν τις απόψεις τους σχετικά με την προστασία των δασών και την πληροφόρηση, καθώς και για τη μελλοντική πορεία έτσι ώστε η ΕΕ να μπορέσει να προσφέρει προστιθέμενη αξία στο έργο που επιτελείται σε επίπεδο κρατών μελών και ευρύτερα ακόμη σε ολόκληρη την Ευρώπη. Κατευθυντήρια αρχή ήταν ο σεβασμός των αρμοδιοτήτων και της επικουρικότητας των κρατών μελών ενώ, ταυτόχρονα, εξεταζόταν ο βέλτιστος τρόπος με τον οποίο η ΕΕ θα μπορούσε να συμβάλει στη διασφάλιση ότι προστατεύονται οι λειτουργίες των δασών και είναι διαθέσιμη η πληροφόρηση που είναι απαραίτητη για την επίτευξη τούτου.
<P>
" χρονιά που πέρασε ήταν πλούσια σε συζητήσεις και τα συμπεράσματα του Συμβουλίου, μαζί με τα αποτελέσματα της διαβούλευσης με τα ενδιαφερόμενα μέρη, τροφοδοτούν ήδη τη θεώρηση της Επιτροπής όσον αφορά τα επόμενα βήματα. Παρά το γεγονός ότι υπήρξε μακρά συζήτηση για το κατά πόσον η ΕΕ χρειάζεται δασική πολιτική ή όχι, χαίρομαι που διαπιστώνω ότι η εκτίμηση των οικονομικών, κοινωνικών και περιβαλλοντικών λειτουργιών των δασών αποτέλεσε κοινό θέμα στη συμβολή των ενδιαφερόμενων μερών και του Συμβουλίου και ότι η μέριμνα αυτή είναι εμφανής και πάλι σήμερα στην έκθεση που συνέταξε ο Κρίτων Αρσένης.
<P>
Ομοίως, υπάρχει πολύ μεγάλη ανάγκη πληροφόρησης σε συγκρίσιμο επίπεδο για ένα ευρύ φάσμα θεμάτων σχετικών με τη δασοκομία όπως η απασχόληση, τα αποθέματα, η βιομάζα, οι πυρκαγιές, η πληροφόρηση και οι τάσεις όσον αφορά τον άνθρακα στο έδαφος και τα δάση, η υγεία των δασών, η βιοποικιλότητα και η προστασία των υδάτων, κάθε θεσμικό όργανο δε αποδίδει μεγάλη έμφαση στην εξεύρεση μέσων για την επίτευξη αυτού.
<P>
Εν αναμονή της έκθεσης του Κοινοβουλίου, έχουμε ήδη ξεκινήσει συνεργασία με τα κράτη μέλη για περαιτέρω και σαφέστερη ανάπτυξη των συγκεκριμένων αναγκών πληροφόρησης σε επίπεδο ΕΕ. " έκθεση θα μας βοηθήσει να επικεντρωθούμε στο έργο αυτό.
<P>
Μόλις οι ανάγκες πληροφόρησης καταστούν σαφείς πρέπει να αναπτυχθεί μια περαιτέρω φάση. Θα εργαζόμαστε και για τις δύο πτυχές κατά το επόμενο έτος, με προσοχή και χωρίς επικάλυψη με άλλες προσπάθειες στον τομέα των δασών.
<P>
Οπλισμένοι με τις σχετικές χρήσιμες και συγκρίσιμες πληροφορίες θα πρέπει, στο εγγύς μέλλον, να είμαστε σε καλύτερη θέση να παράσχουμε κοινοτική προστιθέμενη αξία σε όλα τα σχετικά με τη δασοκομία κοινωνικοοικονομικά και περιβαλλοντικά θέματα, ανοίγοντας έτσι τον δρόμο για την καλύτερη συμβολή της ΕΕ στη βοήθεια προς τα δάση ώστε να συνεχίσουν να προσφέρουν τα πολλαπλά οφέλη τους σε όλους μας. " Επιτροπή θα μελετήσει τώρα την έκθεση αυτή διεξοδικά και θα επεξεργαστεί πλήρως την ανταπόκρισή μας σε αυτή, καθώς και στα συμπεράσματα του Συμβουλίου και τη συμβολή των ενδιαφερόμενων μερών.
<SPEAKER ID="241" NAME="Πρόεδρος">
" συζήτηση έληξε.
<P>
" ψηφοφορία θα διεξαχθεί την Τετάρτη 11 Μαΐου 2011.
<P>
Γραπτές δηλώσεις (άρθρο 149 του Κανονισμού)
<SPEAKER ID="245" NAME="Robert Dušek" LANGUAGE="CS">
" έκθεση για την προστασία των δασών εξετάζει το ζήτημα της μείωσης των δασών που προκύπτει από την υλοτομία. Λαμβάνοντας υπόψη το γεγονός ότι πρέπει να αναμένονται περαιτέρω απώλειες λόγω της κλιματικής αλλαγής, η ευρωπαϊκή δασοκομία βρίσκεται σε δύσκολη και επικίνδυνη κατάσταση. Ορισμένα κράτη μέλη (για παράδειγμα η Γερμανία και η Αυστρία) ακολουθούν ισορροπημένη δασική πολιτική. Μεγάλος αριθμός χωρών -ιδίως νέα κράτη μέλη, συμπεριλαμβανομένης της Τσεχικής Δημοκρατίας- επιτρέπουν τη μη βιώσιμη δασοκομία στο έδαφός τους, ωστόσο, η οποία μπορεί να οριστεί ως συνολική εκχέρσωση και λεηλασία της ανάπτυξης των δασών. Ο λόγος εκχέρσωσης προς την ανάπτυξη νέων δασών είναι υψηλότερος ακόμη και του 100%. Είναι απολύτως απαραίτητη η διαχείριση και ρύθμιση της υλοτομίας και της εκχέρσωσης των δασών σε ευρωπαϊκό επίπεδο εφόσον οι χώρες αυτές διαθέτουν τόσο ανίκανους ή διεφθαρμένους πολιτικούς, οι οποίοι είτε δεν μπορούν είτε δεν θέλουν να σταματήσουν την εν λόγω τάση. Στην Τσεχική Δημοκρατία η διαχείριση των δασών έχει καταστεί επιχειρηματική δραστηριότητα στην οποία το μόνο που μετράει είναι τα οικονομικά κέρδη των εμπλεκόμενων εταιρειών. Δεν μπορεί να γίνει λόγος για συντήρηση ή αειφόρο διαχείριση των δασών. Είναι επίσης αρκετά σύνηθες ορισμένοι πολίτες να κόβουν δέντρα χωρίς άδεια λόγω του απαγορευτικού κόστους των καυσίμων θέρμανσης. Πρέπει να απευθύνω έκκληση προς τις αρχές που δεν επιβάλλουν κυρώσεις για αυτό, που αδυνατούν ακόμη και να το αντιμετωπίσουν, επειδή η αποψίλωση των δασών έχει αποβεί κοινή πρακτική στην Τσεχική Δημοκρατία. Εκφράζω την ικανοποίησή μου για την έκθεση. Αποτελεί ένα ακόμη βήμα προς την κατεύθυνση της αειφόρου δασοκομίας στην Ευρώπη και της ανάσχεσης της λεηλασίας των δασών σε ορισμένα κράτη μέλη.
<SPEAKER ID="244" NAME="Bogdan Kazimierz Marcinkiewicz" LANGUAGE="PL">
" έκθεση καταδεικνύει με ακρίβεια ότι η δασική πολιτική αποτελεί ευθύνη των κρατών μελών. Πρέπει, ωστόσο, να τη στηρίξουμε σε ευρωπαϊκό επίπεδο, τουλάχιστον λόγω της αρχής της επικουρικότητας. Από τη σκοπιά της κλιματικής αλλαγής, η κατοχύρωση της ασφάλειας των δασών είναι εξαιρετικά σημαντική δεδομένου ότι απειλούνται όλο και περισσότερο από φυσικές καταστροφές, όπως πυρκαγιές ή ευρείας κλίμακας ασθένειες των δένδρων. Δεν πρέπει να λησμονούμε τον εξαιρετικό ρόλο των δασών στη διασφάλιση της βιολογικής ισορροπίας και πολυμορφίας, καθώς και ότι αποτελούν πολύτιμο κρίκο για την εύρυθμη λειτουργία της οικονομίας, όχι μόνο για την παραγωγή ξυλείας αλλά και σε σχέση με άλλα προϊόντα και υπηρεσίες που συνιστούν κοινό δημόσιο αγαθό. Πιστεύω ότι είναι συνεπώς πολύ σημαντική η θέσπιση βιώσιμης κοινής ευρωπαϊκής πολιτικής για τη διαχείριση των δασών. Απευθύνω έκκληση προς την Επιτροπή να καταρτίσει νομικώς δεσμευτικά κριτήρια για την αειφόρο ανάπτυξη της βιομάζας δένδρων θεσπίζοντας ταυτόχρονα εργαλεία για τη συλλογή πληροφοριών για τα δάση και τη δασοκομία και για τη διάθεση της εν λόγω πληροφόρησης.
<SPEAKER ID="243" NAME="Rareş-Lucian Niculescu" LANGUAGE="RO">
Ήμουν συντάκτης γνωμοδότησης της Επιτροπής Γεωργίας και Ανάπτυξης της Υπαίθρου επί της έκθεσης αυτής. Προσπάθησα να τονίσω τη σχέση που υπάρχει μεταξύ των δασών και των αγροτικών κοινοτήτων με βάση τον οικονομικό και κοινωνικό ρόλο που διαδραματίζουν τα δάση ως σημαντική πηγή εισοδήματος, αλλά και στη γεωργική παραγωγή. Έχω την αίσθηση ότι ο ρόλος των δασών στη μελλοντική κοινή γεωργική πολιτική αποτελεί σημαντική πτυχή της. Αυτό ισχύει κυρίως στο πλαίσιο όπου η δράση της Ευρώπης στον δασικό τομέα υλοποιείται ιδίως μέσω του δεύτερου πυλώνα της ΚΓΠ - την αγροτική ανάπτυξη. Πρέπει να διατηρηθεί ως ένα ισχυρό και αποτελεσματικό μέσο, ​​ενώ η χρηματοδότηση πρέπει να συνεχιστεί σε ικανοποιητικό επίπεδο ως μέρος των μετά το 2013 προγραμμάτων της ΚΓΠ. Πρέπει να διατηρηθεί η στήριξη για τη δημιουργία δασικών φυτειών στο πλαίσιο αυτών των προγραμμάτων. Τα δάση αποτελούν επίσης σημαντικό φορέα παροχής δημόσιων υπηρεσιών οι οποίες δεν ανταμείβονται από την αγορά. Για τον λόγο αυτόν πιστεύω ότι θα πρέπει να δίδεται άμεση ενίσχυση ανά περιοχή στους ιδιοκτήτες δασών. Ο ρόλος των δασών στην ενεργειακή στρατηγική της Ευρωπαϊκής Ένωσης συνιστά ένα ακόμη σημαντικό σημείο διότι το δυναμικό τους ως ανανεώσιμη πηγή ενέργειας παραμένει σήμερα σε μεγάλο βαθμό ανεκμετάλλευτο.
<SPEAKER ID="245" NAME="Ivari Padar" LANGUAGE="ET">
Υπάρχει έλλειψη συνοχής μεταξύ των διαφόρων δασικών πολιτικών της Ευρωπαϊκής Ένωσης, καθώς και των πολιτικών των κρατών μελών. Συνεπώς, είναι απαραίτητος ο διεξοδικότερος συντονισμός των πολιτικών που σχετίζονται με τη δασοκομία, τη γεωργία, τις ανανεώσιμες πηγές ενέργειας και τη βιοποικιλότητα, καθώς και άλλων περιβαλλοντικών πολιτικών. Στο σημείο αυτό θα πρέπει επίσης να ληφθούν υπόψη η βιομηχανική και ερευνητική πολιτική και η στρατηγική "Ευρώπη 2020". " δασοκομία αποτελεί φυσικό τμήμα μιας ολοκληρωμένης αγροτικής και περιφερειακής πολιτικής, αυτό δε πρέπει να ληφθεί υπόψη κατά τις συζητήσεις για το μέλλον της κοινής γεωργικής πολιτικής μετά το 2013.
<SPEAKER ID="242" NAME="Rovana Plumb" LANGUAGE="EN">
Τα ευρωπαϊκά δάση συνεισφέρουν σημαντικά στην άμβλυνση της κλιματικής αλλαγής και την προσαρμογή των ευρωπαϊκών κοινωνιών μέσω της συνέχισης των οικονομικών, κοινωνικών και περιβαλλοντικών τους λειτουργιών. Ως εκ τούτου, απαιτείται η επικαιροποίηση των κοινοτικών μέσων που αφορούν τα δάση με σκοπό την αντιμετώπιση των νέων απειλών για την αειφόρο διαχείριση και προστασία τους. Υπογραμμίζεται ο κεντρικός ρόλος της αειφόρου διαχείρισης των δασών (ΑΔΔ) και η σημασία των δασών για την ανταγωνιστικότητα και την απασχόληση προκειμένου να επιτευχθούν οι στόχοι της ΕΕ για το κλίμα και να παρασχεθούν απαραίτητες υπηρεσίες οικοσυστήματος όπως η διατήρηση της βιοποικιλότητας, η προστασία από φυσικές καταστροφές και η δέσμευση του CO2. Ζητεί: 1. Ενίσχυση της υποβολής εκθέσεων μέσω των εθνικών δασικών προγραμμάτων και βελτίωση της εφαρμογής της ΑΔΔ σε ολόκληρη την Ευρωπαϊκή Ένωση. 2. Την άμεση έγκριση νομοθεσίας για την πρόληψη των δασικών πυρκαγιών, καθώς και για τη δασική πληροφόρηση, όπου να λαμβάνονται υπόψη οι κλιματικές απειλές και η ανάγκη για συλλογή και διάδοση συγκρίσιμων στοιχείων. Επιπλέον, ζητεί την εκπόνηση Λευκής Βίβλου για την προστασία των δασών που θα εξετάζει τους οικονομικούς πόρους, την ανταλλαγή γνώσης και την προώθηση της έρευνας. 3. Αναγνωρίζεται η σημασία των δασών για την αγροτική ανάπτυξη και η ανάγκη άρσης των εμποδίων στη χρηματοδότηση της δασοκομίας και της βιοποικιλότητας. Συμφωνείται να ζητηθεί η πρόσβαση στη χρηματοδότηση των σχετικών μέτρων για δημόσιους φορείς και παραγωγούς της υπαίθρου.

<CHAPTER ID="017">
Τα μέτρα που πρέπει να ληφθούν για την απελευθέρωση του βραβευμένου με το Βραβείο Νόμπελ Ειρήνης Liu Xiaobo (συζήτηση) 
<SPEAKER ID="574" NAME="Πρόεδρος">
" ημερήσια διάταξη προβλέπει τις δηλώσεις σχετικά με τα μέτρα που πρέπει να ληφθούν για την απελευθέρωση του βραβευμένου με το Βραβείο Νόμπελ Ειρήνης Liu Xiaobo.
<SPEAKER ID="575" NAME="Olivier Chastel" LANGUAGE="FR">
Κυρία Πρόεδρε, κυρίες και κύριοι βουλευτές -αν δεν κάνω λάθος αυτή τη φορά- έχω την τιμή να λαμβάνω τον λόγο ενώπιον του Σώματος εξ ονόματος της Λαίδης Ashton, της Υπάτης Εκπροσώπου μας.
<P>
" Ευρωπαϊκή Ένωση συνεχίζει να παρακολουθεί σε καθημερινή βάση, μέσω της αντιπροσωπείας της στο Πεκίνο και των διμερών πρεσβειών της, την κατάσταση όσον αφορά τον κ. Liu Xiaobo, βραβευθέντα με το Βραβείο Νόμπελ Ειρήνης, τη σύζυγό του Liu Xia, καθώς και τους φίλους και συνηγόρους του. " εξέλιξη της κατάστασης αυτής αποτελεί διαρκές μας μέλημα. " κατ' οίκον κράτηση της κ. Liu Xia και πολλών υπερασπιστών των ανθρωπίνων δικαιωμάτων στην Κίνα από τις 8 Οκτωβρίου και μετά μας προκαλεί ταυτοχρόνως ανησυχία και απογοήτευση και την καταδικάζουμε.
<P>
Όπως γνωρίζετε, η Ευρωπαϊκή Ένωση δεν περίμενε να απονεμηθεί στον κ. Liu Xiaobo αυτό το βραβείο διεθνούς κύρους για να υπενθυμίσει στην κινεζική κυβέρνηση τις διεθνείς υποχρεώσεις της ως προς τον σεβασμό της ελευθερίας έκφρασης. Στη συγκεκριμένη περίπτωση, η Ευρωπαϊκή Ένωση θεωρούσε πάντα ότι ο Χάρτης 08 είναι ένα ειρηνικό μανιφέστο, με το οποίο ζητείται περισσότερος σεβασμός για τα ανθρώπινα δικαιώματα στην Κίνα. Επιπροσθέτως, η Ένωση έχει δημοσιεύσει τέσσερις δημόσιες δηλώσεις από τον Δεκέμβριο του 2008, με τις οποίες ζητεί την απελευθέρωση του Liu Xiaobo.
<P>
" θέση μας δεν θα μπορούσε να διαφέρει από αυτή της Επιτροπής των βραβείων Νόμπελ, η οποία ανακοίνωσε την απόφασή της στις 8 Οκτωβρίου, με εντελώς ανεξάρτητο τρόπο θα προσέθετα. Απευθύναμε συγχαρητήρια στον Liu Xiaobo μέσω της Ύπατης Εκπροσώπου της Ένωσης για Θέματα Εξωτερικής Πολιτικής, Λαίδης Ashton, καθώς και μέσω του Προέδρου της Ευρωπαϊκής Επιτροπής, José Manuel Barroso, και υπογραμμίσαμε πόσο σημαντική θεωρούμε την απελευθέρωσή του. Εκφράζουμε την απογοήτευσή μας για το γεγονός ότι οι κινεζικές αρχές δεν έλαβαν υπόψη τις εκκλήσεις τις οποίες απηύθυνε με διαρκώς μεγαλύτερη ένταση η διεθνής κοινότητα.
<P>
Είναι λυπηρό το γεγονός ότι η Ευρωπαϊκή Ένωση υποχρεώνεται να σημειώσει, για μια ακόμη φορά και με αίσθημα ανησυχίας, τις απειλές και τον κατ' οίκον περιορισμό που υφίσταται τις τελευταίες έξι εβδομάδες η κ. Liu Xia, σύζυγος του κ. Liu Xiaobo. Μας λυπούν εξίσου οι απειλές, η παρακολούθηση και η απαγόρευση εξόδου από τη χώρα, καθώς και οι συλλήψεις πολλών συγγενών και φίλων του Liu Xiaobo αφότου του απονεμήθηκε το Βραβείο Νόμπελ.
<P>
Κυρία Πρόεδρε, η Ευρωπαϊκή Ένωση θα συνεχίσει με συνέπεια και αποφασιστικότητα τις προσπάθειες που έχει ξεκινήσει εδώ και δύο σχεδόν χρόνια υπέρ της απελευθέρωσης του Liu Xiaobo, προκειμένου να μπορεί να ασκεί τα δικαιώματά του πλήρως και να συμμετέχει, όπως επιθυμεί, στον δημόσιο διάλογο που ο ίδιος ξεκίνησε στην Κίνα με τον "Χάρτη 08". Συνεχίζουμε δε να ελπίζουμε ότι στις 10 Δεκεμβρίου θα μπορέσει να παραλάβει αυτοπροσώπως το Βραβείο Νόμπελ Ειρήνης. Καλούμε την Κίνα να άρει τους περιορισμούς της ελευθερίας μετακινήσεων και έκφρασης που έχουν επιβληθεί στη σύζυγό του, Liu Xia, και σε πολλούς από τους φίλους του.
<SPEAKER ID="576" NAME="Dacian Cioloş" LANGUAGE="FR">
Κυρία Πρόεδρε, κύριε υπουργέ, κυρίες και κύριοι βουλευτές, η Επιτροπή υποστηρίζει πλήρως τη δήλωση της βελγικής Προεδρίας. " Ευρωπαϊκή Ένωση έχει δηλώσει επανειλημμένως ότι θεωρεί τον Χάρτη 08 νόμιμη άσκηση του δικαιώματος στην ελευθερία έκφρασης και, όπως επεσήμανε μόλις η Προεδρία του Συμβουλίου, η Ευρωπαϊκή Ένωση έχει εκφράσει πολλές φορές σοβαρές ανησυχίες για τη σύλληψη, δίκη και φυλάκιση του Liu Xiaobo.
<P>
Τόσο ο Πρόεδρος Barroso όσο και η Αντιπρόεδρος της Επιτροπής και Ύπατη Εκπρόσωπος της ΕΕ Cathy Ashton χαιρέτησαν την απονομή του βραβείου Νόμπελ Ειρήνης στον Liu Xiaobo στις 8 Οκτωβρίου. Ωστόσο, η Επιτροπή εκφράζει τη λύπη της για το γεγονός ότι οι κινεζικές αρχές αντέδρασαν θέτοντας τη σύζυγό του, κ. Liu Xia, σε κατ' οίκον περιορισμό και περιορίζοντας την ελευθερία μετακινήσεων πολλών φίλων του.
<P>
" Επιτροπή επαναλαμβάνει την έκκλησή της προς την Κίνα να απελευθερώσει αμέσως τον Liu Xiaobo από τη φυλακή και να άρει την εντολή με την οποία τέθηκε σε κατ' οίκον περιορισμό η σύζυγός του, καθώς και να άρει όλους τους περιορισμούς στην ελευθερία μετακίνησης των φίλων του. " Επιτροπή, όπως ανέφερε η Αντιπρόεδρος της Επιτροπής και Ύπατη Εκπρόσωπος της ΕΕ, Cathy Ashton, στη δήλωσή της, ευελπιστεί ότι ο Liu Xiaobo θα μπορέσει να παραλάβει το βραβείο Νόμπελ Ειρήνης για το 2010 αυτοπροσώπως, στο Όσλο.
<SPEAKER ID="577" NAME="Cristian Dan Preda" LANGUAGE="RO">
Κυρία Πρόεδρε, πριν από δέκα μήνες είχα δηλώσει από τούτο το βήμα ότι η ποινή 11ετούς κάθειρξης την οποία επέβαλε η κινεζική κυβέρνηση στον Liu Xiaobo απλώς και μόνον επειδή εξέφρασε τη γνώμη του ήταν χαρακτηριστική ένδειξη της διάθεσης των κινεζικών αρχών να εντείνουν την εκστρατεία τους κατά των υπερασπιστών των ανθρωπίνων δικαιωμάτων.
<P>
Αυτή τη στιγμή, εκτιμώ ότι η απονομή του βραβείου Νόμπελ στον Liu Xiaobo είναι μια χρήσιμη ενέργεια η οποία υπογραμμίζει το γεγονός ότι, ενώ η Κίνα έχει σημειώσει τεράστια πρόοδο από οικονομική και σε ορισμένους τομείς από κοινωνική άποψη, η λυδία λίθος για την πρόοδο είναι ο σεβασμός των ανθρωπίνων δικαιωμάτων. Μια χώρα μπορεί να αποτελεί αντικείμενο θαυμασμού για τα οικονομικά της επιτεύγματα. Ωστόσο, δεν πρόκειται να κερδίσει τον σεβασμό άλλων χωρών εάν περιορίζει την ελευθερία, αντί να την προστατεύει.
<P>
Μάλιστα, θεωρώ εξαιρετικά ανησυχητικές τις ενέργειες της κινεζικής κυβέρνησης στην προσπάθειά της να εκφοβίσει τις χώρες οι οποίες προσεκλήθησαν να συμμετάσχουν στην τελετή. Εξίσου ανησυχητικό είναι το γεγονός ότι ορισμένες χώρες ενέδωσαν σε αυτόν τον εκβιασμό.
<P>
Βρισκόμαστε μπροστά σε μια απαράδεκτη κατάσταση, διότι μια χώρα τηρεί μια στάση στις διεθνείς σχέσεις της η οποία είναι κατά ενός από τους πολίτες της. " αλήθεια είναι ότι η Κίνα, όπως προανέφερα, θα κέρδιζε τον σεβασμό των άλλων χωρών αν επέτρεπε τώρα στον Liu Xiaobo να μεταβεί στο Όσλο για να παραλάβει το βραβείο του, αντί να εκτοξεύει τέτοιες απειλές κατά άλλων χωρών.
<P>
Ωστόσο, οι κινεζικές αρχές, προς το παρόν τουλάχιστον, φαίνεται να τηρούν πολύ πιο σκληρή γραμμή ακόμη και από τους Σοβιετικούς, δεδομένου ότι δεν επιτρέπεται η μετάβαση στο Όσλο ούτε ενός μέλους της οικογένειας του Liu Xiaobo ή του δικηγόρου του. Γι' αυτό χαιρετίζω την πρωτοβουλία του Lech Wałęsa να εκπροσωπήσει συμβολικά στο Όσλο τον κινέζο αντιφρονούντα. Ωστόσο, ευελπιστώ ότι οι κινεζικές αρχές θα αποφασίσουν έστω και την τελευταία στιγμή να απελευθερώσουν τον Liu Xiaobo.
<SPEAKER ID="578" NAME="Richard Howitt" LANGUAGE="EN">
Κυρία Πρόεδρε, απόψε, ως μέλη της Ομάδας των Σοσιαλιστών και Δημοκρατών, εκφράζουμε την πλήρη στήριξή μας σε αυτό το αίτημα του Ευρωπαϊκού Κοινοβουλίου να επιτραπεί στον Liu Xiaobo να μεταβεί στο Όσλο και να μην κερδίσει μια άλλη πρωτιά, να είναι δηλαδή ο πρώτος βραβευθείς ή εκπρόσωπος βραβευθέντος στην εκατόχρονη ιστορία του θεσμού που δεν θα μπορεί να παραστεί για να παραλάβει το βραβείο Νόμπελ Ειρήνης. Συνελήφθη για τη συμμετοχή του σε διαδηλώσεις, του απαγορεύθηκε να διδάσκει, εστάλη για επανεκπαίδευση και τώρα φυλακίστηκε επειδή επιθυμούσε να ασκήσει το δικαίωμά του στην ελευθερία έκφρασης, οι Κινέζοι αποκαλούν τον Liu Xiaobo εγκληματία, ενώ ο υπόλοιπος κόσμος του απονέμει το επιφανέστερο βραβείο ειρήνης.
<P>
Επισκέφθηκα την Κίνα προσωπικά εξ ονόματος του Σώματος και διαπίστωσα ότι υπάρχουν στη χώρα αυτή άνθρωποι οι οποίοι είναι πρόθυμοι να συζητήσουν μαζί μας για θέματα εργασιακών δικαιωμάτων και εταιρικής κοινωνικής ευθύνης. Γεγονός, όμως, είναι ότι, όταν η Υποεπιτροπή Ανθρωπίνων Δικαιωμάτων του Ευρωπαϊκού Κοινοβουλίου ζήτησε να εκδοθούν θεωρήσεις στα μέλη της προκειμένου να επισκεφθούν την Κίνα, δεν έλαβε ποτέ απάντηση· και όταν η ΕΕ άσκησε πίεση για τον καθορισμό συνάντησης στο πλαίσιο του διαλόγου μας με την Κίνα για τα ανθρώπινα δικαιώματα, οι Κινέζοι πρότειναν σκοπίμως μια ημερομηνία μεταξύ των εφετινών Χριστουγέννων και της Πρωτοχρονιάς. Τώρα θεωρείται σχεδόν βέβαιο ότι δεν θα υπάρξει τέτοια συνάντηση κατά τη διάρκεια της τρέχουσας Προεδρίας.
<P>
Δεν είναι σοβαρή στάση αυτή. Όλοι όσοι επιθυμούν απόψε να εκφράσουν αλληλεγγύη προς τον Liu, τη σύζυγό του Liu Xia και όλους τους κρατουμένους συνείδησης στην Κίνα, πρέπει να αναγνωρίσουν ότι κατά κανόνα ο υπόλοιπος κόσμος θέτει τα εμπορικά συμφέροντα της συνεργασίας με την Κίνα υπεράνω των αμοιβαίων υποχρεώσεών μας σε θέματα ανθρωπίνων δικαιωμάτων. Ένα χαρακτηριστικό παράδειγμα είναι ο βρετανός πρωθυπουργός David Cameron, ο οποίος τον μήνα που διανύουμε επισκέφθηκε το Πεκίνο επικεφαλής 48μελούς εμπορικής αντιπροσωπείας, αλλά παρέλειψε να συμπεριλάβει οποιονδήποτε θα μπορούσε να εκφράσει ενδιαφέρον ή να διαθέτει εμπειρογνωμοσύνη για θέματα μείωσης της φτώχειας, υποβάθμισης του περιβάλλοντος ή εργασιακών δικαιωμάτων.
<P>
" αλήθεια είναι ότι πέντε άτομα με κοινωνική συνείδηση που συναπαρτίζουν την επιτροπή βραβείων στη Νορβηγία ομολογουμένως κατάφεραν περισσότερα από ό,τι η σημερινή Ευρωπαϊκή Ένωση, οι "ΠΑ ή η υπόλοιπη διεθνής κοινότητα, στην προσπάθεια να ασκηθεί πίεση στην κινεζική κυβέρνηση υπέρ των μεταρρυθμίσεων. Ας μην ξεχνάμε ότι ο Αντρέι Ζαχάρωφ, ο Λεχ Βαλέσα και ο Νέλσον Μαντέλα είναι όλοι βραβευθέντες με το βραβείο Νόμπελ, οι οποίοι στο παρελθόν ζούσαν σε καταπιεστικές χώρες που στη συνέχεια μετασχηματίστηκαν, και ας εκφράσουμε απόψε την ελπίδα ο Liu Xiaobo θα μπορέσει να γίνει μέρος αυτής της παράδοσης, όχι μόνο στην Κίνα του σήμερα, αλλά και σε μια μελλοντική Κίνα στην οποία τα ανθρώπινα δικαιώματα θα γίνονται πλήρως σεβαστά.
<SPEAKER ID="579" NAME="Edward McMillan-Scott" LANGUAGE="EN">
Κυρία Πρόεδρε, αυτή η συζήτηση λειτουργεί κατά μία έννοια ως καταλύτης των πολυετών προσπαθειών πολλών βουλευτών που είναι σήμερα παρόντες στο Σώμα, καθώς και άλλων, να εστιάσουμε την προσοχή στην αληθινή Κίνα. Το πνεύμα ενότητας που επιδεικνύουν το Συμβούλιο και η Επιτροπή, καθώς και οι διπλωματικοί αντιπρόσωποι στο Όσλο, ενόψει της τελετής απονομής που αναμένεται να πραγματοποιηθεί στις 10 Δεκεμβρίου, είναι ενθαρρυντικό. Φυσικά ελπίζουμε ότι ο Liu Xiaobo θα είναι παρών, όμως αυτό είναι απίθανο.
<P>
Όσα είδαμε να εκτυλίσσονται τις τελευταίες εβδομάδες σε διπλωματικό επίπεδο είναι μια μετωπική σύγκρουση την οποία ενορχήστρωσε το Πεκίνο. Πρόκειται για ένα από τα πλέον καταστροφικά, αλλοπρόσαλλα επεισόδια στην ιστορία της διπλωματίας. Στο επίκεντρο, όμως, βρίσκεται η σύγκρουση μεταξύ του ελεύθερου κόσμου και μιας χώρας που δεν παύει να είναι δικτατορική.
<P>
Στην τελευταία μου επίσκεψη στο Πεκίνο, όλοι οι άνθρωποι με τους οποίους είχα επαφές στη συνέχεια συνελήφθησαν, φυλακίστηκαν και, σε ορισμένες περιπτώσεις, βασανίστηκαν. Σε όλη την Κίνα υπάρχουν περί τους επτά έως οκτώ εκατομμύρια φυλακισμένοι, ενώ πραγματοποιούνται τουλάχιστον 5.000 εκτελέσεις ετησίως. Έχω δει κατάλογο άνω των 3.400 ατόμων τα οποία, τα τελευταία 10 έτη, πέθαναν από βασανιστήρια σε αυτό το καθεστώς λόγω των θρησκευτικών τους πεποιθήσεων.
<P>
Εν ολίγοις, έχουμε να κάνουμε με ένα κράτος τρομοκράτη. Συγχαίρουμε την Επιτροπή των Βραβείων Νόμπελ Ειρήνης για το θάρρος που επέδειξε απονέμοντας αυτό το βραβείο. Ευελπιστώ ότι στο Όσλο, στις 10 Δεκεμβρίου, εφόσον πραγματοποιηθεί η τελετή απονομής, θα δούμε την πλέον εύρωστη παρουσία εξ ονόματος της Ευρωπαϊκής Ένωσης, η οποία θα δείξει έτσι τη σταθερή προσήλωσή της στις πολιτικές προτεραιότητες που έχει θέσει υπέρ των ανθρωπίνων δικαιωμάτων και της δημοκρατίας. " πολυπληθέστερη χώρα του κόσμου αξίζει τα αγαθά που απολαμβάνουμε στην Ευρώπη.
<SPEAKER ID="580" NAME="Reinhard Bütikofer" LANGUAGE="DE">
Κυρία Πρόεδρε, ο Liu Xiaobo έλαβε το βραβείο Νόμπελ Ειρήνης, και αυτό μας χαροποιεί ιδιαίτερα διότι καταδεικνύει την οικουμενικότητα των ανθρωπίνων δικαιωμάτων, η οποία βρίσκεται στο επίκεντρο της πολιτικής μας αυτοσυνειδησίας. Χαιρόμαστε επίσης διότι την ικανοποίησή μας μοιράστηκαν πολλές χώρες ανά τον κόσμο καθώς και πολλοί άνθρωποι στην Κίνα.
<P>
" κινεζική κυβέρνηση αντέδρασε με σκληρότητα στην απονομή του βραβείου Νόμπελ Ειρήνης. Αντέδρασε με υπερβολική σκληρότητα, μάλιστα, τόσο στο εσωτερικό της χώρας όσο και στο εξωτερικό. Αυτό είναι λυπηρό. Δεν νομίζω ότι είναι καλή ιδέα να αναγνωρίσουμε αυτήν την αρνητική αντίδραση, αν μπορώ να τη χαρακτηρίσω έτσι, περιγράφοντας με υπεραπλουστευτικό τρόπο τη σημερινή θέση της Κίνας. Με όλο τον σεβασμό, οφείλω να καταστήσω σαφές ότι, παρόλο που συμφωνώ με τον προηγούμενο ομιλητή ως προς την υποστήριξη της έκκλησης να απελευθερωθεί ο Liu Xiaobo, θεωρώ ότι δεν είναι απλώς σφάλμα, αλλά είναι και επιζήμιο, να περιγράφουμε τη σημερινή Κίνα ως κράτος τρομοκράτη. Κατά τη γνώμη μου, αυτό δεν ισχύει, ούτε συμβάλλει στη θετική σχέση που είναι σημαντικό να καλλιεργούμε με την Κίνα.
<P>
" Κίνα θα πρέπει να αποδεχτεί το γεγονός ότι υποστηρίζουμε τα οικουμενικά ανθρώπινα δικαιώματα, διότι θα συνεχίσουμε να τα υποστηρίζουμε. Ωστόσο, δεν πρέπει να υπάρξει σύγχυση μεταξύ αυτού του δεδομένου και μιας στρατηγικής αντιπαράθεσης. Κανείς δεν θα έβγαινε ωφελημένος από αυτό, σίγουρα πάντως όχι οι υποστηρικτές των ανθρωπίνων δικαιωμάτων στο εσωτερικό της Κίνας.
<P>
Έχω ήδη επισημάνει και, συνοψίζοντας, θα επαναλάβω ότι η Κίνα αντέδρασε με υπερβολική σκληρότητα στην απονομή του βραβείου Νόμπελ Ειρήνης. Επιχειρεί μάλιστα να ασκήσει διπλωματική πίεση σε άλλες χώρες, προκειμένου να μην παραστούν στην τελετή που θα πραγματοποιηθεί στο Όσλο. Αυτό είναι σαφώς απαράδεκτο. Το Κοινοβούλιο δεν πρόκειται να δεχτεί κάτι τέτοιο και, ως εκ τούτου, εκφράζω την ικανοποίησή μου για την απόφαση του Προέδρου να εκπροσωπηθεί το Ευρωπαϊκό Κοινοβούλιο στο Όσλο.
<SPEAKER ID="581" NAME="Marek Henryk Migalski" LANGUAGE="PL">
Κυρία Πρόεδρε, κατάγομαι από μια χώρα η οποία, πριν από μόλις 20 χρόνια, βρισκόταν υπό κομμουνιστική δικτατορία. Είχα την ατυχία να ζήσω υπό αυτό το σύστημα και γνωρίζω πώς είναι η κατάσταση σε μια τέτοια χώρα. Θυμάμαι μάλιστα πόσο σημαντική ήταν για εμάς εκείνη την περίοδο η φωνή αυτού που αποκαλούσαμε τότε "ελεύθερο κόσμο". Εννοώ τη φωνή που προερχόταν από εδώ - από τη Δυτική Ευρώπη και τις "νωμένες Πολιτείες. Θυμάμαι πώς, εκείνες τις εποχές, μας δημιουργούσε την αίσθηση ότι αυτό που κάναμε στις χώρες μας -ο αγώνας μας υπέρ της ελευθερίας και της δημοκρατίας- είχε νόημα.
<P>
Φρονώ ότι, σήμερα, έχουμε καθήκον να βοηθήσουμε ανθρώπους όπως ο Liu Xiaobo. Εξάλλου, και ο ίδιος κάνει συνειδητά αναφορά στη δημοκρατική εμπειρία και στους ανθρώπους που αγωνίστηκαν υπέρ της δημοκρατίας στην Κεντρική Ευρώπη. Εξάλλου, ο τίτλος Χάρτης 08 αποτελεί συνειδητή αναφορά στον Χάρτη 77. Νομίζω ότι όλοι όσοι βρισκόμαστε εδώ μπορούμε ίσως να έχουμε διαφορετικές απόψεις για οικονομικά ή πολιτικά θέματα, αλλά ως προς τα θέματα που άπτονται των ανθρωπίνων δικαιωμάτων πρέπει να είμαστε απολύτως ενωμένοι. Ευελπιστώ λοιπόν ότι το Σώμα θα επιδείξει αυτήν την ενότητα.
<SPEAKER ID="582" NAME="Rui Tavares" LANGUAGE="PT">
Κυρία Πρόεδρε, μετά την απελευθέρωση της Aung San Suu Kyi, ο Liu Xiaobo είναι τώρα ο μόνος κάτοχος του Νόμπελ Ειρήνης που βρίσκεται ακόμη στη φυλακή. Με βάση τις ομιλίες που ακούσαμε ήδη από το Συμβούλιο και τα μέλη του Κοινοβουλίου, όλοι όσοι βρισκόμαστε εδώ ευχόμαστε να καταφέρει να παραλάβει αυτό το βραβείο Νόμπελ Ειρήνης ως ελεύθερος άνθρωπος, ή ότι θα απελευθερωθεί το ταχύτερο δυνατόν. Αυτό θα τιμούσε τον χαρακτήρα του: συνεπής υποστηρικτής του ειρηνικού μετασχηματισμού της Κίνας, κριτικός λογοτεχνίας, δάσκαλος και συγγραφέας, που αγωνιζόταν πάντα για να φέρει την ελευθερία έκφρασης και τη δημοκρατία στην Κίνα μέσω του κόσμου των ιδεών και των λέξεων. Το κείμενο του Χάρτη 08, για το οποίο ο Liu Xiaobo έχει φυλακιστεί, είναι, όπως μας υπενθύμισε ήδη ο κ. Chastel, ένα εποικοδομητικό και ειρηνικό κείμενο, παρόλ' αυτά είχε ως αποτέλεσμα τη φυλάκισή του.
<P>
Γνωρίζουμε τι πρέπει να κάνουμε τώρα: να εργαστούμε υπέρ της απελευθέρωσης του Liu Xiaobo και όλων των πολιτικών κρατουμένων της Κίνας. Πρέπει επίσης να καταβάλουμε προσπάθειες για την απελευθέρωση της Liu Xia, συζύγου του Liu Xiaobo, η οποία βρίσκεται σε κατ' οίκον περιορισμό, και τον τερματισμό της πολιορκίας της οικογένειας, των φίλων και των συνηγόρων τους. Για να επιτευχθεί ο στόχος αυτός, η Κίνα πρέπει να αναρωτηθεί γιατί, παραδείγματος χάριν, αντέδρασε στην πρόσφατη απελευθέρωση της Aung San Suu Kyi αποκαλώντας την σημαντική πολιτική προσωπικότητα, ενώ δεν αναγνωρίζει το γεγονός ότι πολλοί άνθρωποι ανά τον κόσμο πιστεύουν ότι σημαντική πολιτική προσωπικότητα είναι και ο Liu Xiaobo. Πάνω απ' όλα, όμως, η Κίνα πρέπει να αντιληφθεί πόσο θλιβερή, απαράδεκτη εικόνα δημιούργησε η αδιάλλακτη παγκόσμια διπλωματική της επίθεση προκειμένου να αποτρέψει την παρουσία των ανώτερων διπλωματικών εκπροσώπων του κόσμου στην τελετή απονομής του βραβείου Νόμπελ Ειρήνης στο Όσλο. Προφανώς, οι άνθρωποι που κυβερνούν την Κίνα θέλουν να ζουν σε έναν φανταστικό κόσμο και κατανοούμε γιατί θέλουν να ζουν σε έναν τέτοιο φανταστικό κόσμο, όπου δεν υπάρχει αντιπολίτευση. Εκείνο, όμως, που δεν μπορούν να επιτύχουν είναι να μας υποχρεώσουν να ζούμε σύμφωνα με τους κανόνες αυτού του φανταστικού κόσμου. Αυτό είναι, κατά τη γνώμη μου, το μείζον ζήτημα για εμάς. Είναι πολύ εύκολο να εκφράζουμε σε τούτη την αίθουσα την αποδοκιμασία μας έναντι των κινεζικών αρχών και να τις κατακεραυνώνουμε με τις διαμαρτυρίες μας, νομίζω όμως ότι, πρώτα, πρέπει να δούμε τι κάνουν οι ευρωπαϊκές αρχές και να ξεκινήσουμε από τις ίδιες τις κυβερνήσεις μας. Όταν η χώρα μου, η Πορτογαλία, δέχθηκε προσφάτως επίσκεψη από ανώτατους κινέζους αξιωματούχους, η κυβέρνηση απομάκρυνε κατά εκατοντάδες μέτρα μια διαδήλωση της Διεθνούς Αμνηστίας από τον χώρο από τον οποίο επρόκειτο να περάσει η αντιπροσωπεία· το ίδιο συνέβη και στη Γαλλία, όπου η διαδήλωση μεταφέρθηκε στον Πύργο του Άιφελ. Επιπλέον, όπως επισημάνθηκε ήδη, ο David Cameron επισκέφθηκε προσφάτως την Κίνα, εκδηλώνοντας έντονο ενδιαφέρον για την ανάπτυξη επιχειρηματικών δεσμών με τη χώρα αυτή, ξέχασε όμως να κάνει έστω και την παραμικρή μνεία στα ανθρώπινα δικαιώματα.
<P>
Γνωρίζουμε ότι εδώ στην Ευρώπη εφαρμόζονται δύο μέτρα και δύο σταθμά. Λέμε παρεμπιπτόντως λίγα λόγια για τον Liu Xiaobo, όμως οι κυβερνήσεις μας ενδιαφέρονται για το εμπόριο. Πρέπει, επομένως, να ξεκινήσουμε τακτοποιώντας τα του οίκου μας.
<SPEAKER ID="583" NAME="Gerard Batten" LANGUAGE="EN">
Κυρία Πρόεδρε, μας είναι δύσκολο να φανταστούμε το σωματικό και ηθικό σθένος που απαιτεί η αντίσταση του κ. Liu στη δολοφονική τυραννία του Κινεζικού Κομμουνιστικού Κόμματος. Όσοι εξ ημών απολαμβάνουμε τις θεμελιώδεις ελευθερίες της ελεύθερης έκφρασης και συνάθροισης και του δημοκρατικού πολιτικού βίου έχουμε καθήκον να μιλήσουμε εξ ονόματος του κ. Liu και των ανθρώπων που τηρούν αντίστοιχη με αυτόν στάση. Ο κ. Liu δεν ζητεί τίποτε περισσότερο για την Κίνα από αυτές τις βασικές ελευθερίες και τα πολιτικά δικαιώματα που εμείς θεωρούμε δεδομένα.
<P>
Οι αξίες τις οποίες ενστερνίζεται αντιπροσωπεύουν την καλύτερη ελπίδα για την ελευθερία, την ειρήνη και τη δημοκρατία στην Κίνα και τον κόσμο και πολύ εύλογα του απονεμήθηκε το βραβείο Νόμπελ Ειρήνης ως ένδειξη αναγνώρισης των προσπαθειών και των θυσιών του. Δεν επιδιώκει τίποτε περισσότερο από την υλοποίηση δημοκρατικών μεταρρυθμίσεων και τον τερματισμό της μονοκομματικής διακυβέρνησης της Κίνας. Δεν πρέπει να προκαλεί σε κανέναν έκπληξη η απόφαση του Κινεζικού Κομμουνιστικού Κόμματος να εμποδίσει τον ίδιο ή άλλους εκπροσώπους της οικογένειάς του να παραλάβουν το βραβείο.
<P>
Το Κινεζικό Κομμουνιστικό Κόμμα είναι ένα κόμμα αιμοβόρων κακοποιών που δεν έχει κανέναν άλλο στόχο πέρα από τη συνέχιση της ύπαρξής του. " Κίνα είναι μια μεγάλη και ισχυρή χώρα και είναι αναπόφευκτο να υποχρεώνονται οι χώρες μας να διατηρούν πολιτικές, διπλωματικές και εμπορικές σχέσεις μαζί της. Το Κινεζικό Κομμουνιστικό Κόμμα προειδοποιεί τις ξένες κυβερνήσεις να μην παραστούν στην τελετή. Οι κυβερνήσεις μας πρέπει να στείλουν αντιπροσώπους και να επιδείξουν τη δική τους και της δική μας υποστήριξη προς τον κ. Liu και το κινεζικό κίνημα υπέρ της δημοκρατίας συνολικά. Εκπροσωπώ πολλούς εξόριστους Κινέζους στην εκλογική μου περιφέρεια στο Λονδίνο και μετά χαράς προσφέρω έστω και αυτή τη μικρή συνεισφορά, μιλώντας εδώ εξ ονόματος του κ. Liu και των δημοκρατικών τους επιδιώξεων.
<SPEAKER ID="584" NAME="Róża Gräfin von Thun und Hohenstein" AFFILIATION="PPE">
(PL) Κυρία Πρόεδρε, είναι πολύ θετική η απόφαση του Κοινοβουλίου και της Επιτροπής να συζητηθεί η κατάσταση του Liu Xiaobo σε μια σύνοδο της Ολομέλειας του Ευρωπαϊκού Κοινοβουλίου. Είναι κρίμα που σε μια τέτοια συζήτηση παρίστανται τόσο λίγοι βουλευτές. Σε τελική ανάλυση, η διεθνής κοινότητα, της οποίας είμαστε ένα από τα σημαντικότερα μέλη, πρέπει να είναι ενωμένη σε τέτοιες περιπτώσεις και να στηρίζει από κοινού τον αγώνα υπέρ του σεβασμού των ανθρωπίνων δικαιωμάτων, διότι η αλληλεγγύη είναι η λέξη κλειδί σε αυτή τη συζήτηση.
<P>
Το 1989, όταν η χώρα μου νίκησε επιτέλους την κομμουνιστική δικτατορία, ο Liu Xiaobo διαμαρτυρόταν στην πλατεία Τιανανμέν, απαιτώντας τις ίδιες ακριβώς δημοκρατικές ελευθερίες που μετά από μικρό χρονικό διάστημα απολαμβάναμε στο σύνολο σχεδόν της Ευρώπης. Δεν έχει εγκαταλείψει την προσπάθεια - παρά το γεγονός ότι πέρασε χρόνια στη φυλακή, υπέγραψε μια έκκληση για τον εκδημοκρατισμό της χώρας του, για την οποία καταδικάστηκε σε περεταίρω φυλάκιση 11 ετών. Όπως ο Liu, έτσι και ο δικός μας ηγέτης, ο Lech Wałęsa, αγωνίστηκε για μια αναίμακτη μετάβαση και υπέρ της ελευθερίας. Είχαμε άλλωστε την υποστήριξη των δημοκρατικών χωρών. Ούτε ο Wałęsa είχε καταφέρει να παραλάβει αυτοπροσώπως το βραβείο Νόμπελ Ειρήνης, ωστόσο το βραβείο εκείνο αποτέλεσε για εμάς τους Πολωνούς ελπίδα για την ελευθερία. Το συγκεκριμένο βραβείο Νόμπελ έγινε καταλύτης αλλαγών.
<P>
Σήμερα η συγκυρία είναι κατάλληλη για να επιστήσουμε την προσοχή της παγκόσμιας κοινής γνώμης σε ανθρώπους όπως ο Liu Xiaobo. Δεν πρέπει να ξεχνάμε ότι, εκτός από τέτοιες ηγετικές φυσιογνωμίες, υπάρχουν πολλοί άλλοι για τους οποίους δεν μιλάει κανείς, όπως για παράδειγμα ο αγωνιστής των ανθρωπίνων δικαιωμάτων Mao Hengfeng, ο οποίος βρίσκεται σήμερα σε στρατόπεδο επανεκπαίδευσης/εργασίας ακριβώς επειδή διαμαρτυρήθηκε κατά της φυλάκισης του Liu Xiaobo. Στις επαφές της με την Κίνα, η Ευρωπαϊκή Ένωση πρέπει να δίνει τη μεγαλύτερη δυνατή σημασία στα ανθρώπινα δικαιώματα. Πρέπει να αποτελούν προτεραιότητα σε συναντήσεις όπως η σύνοδος κορυφής Ευρωπαϊκής Ένωσης-Κίνας που διεξήχθη στις 6 Οκτωβρίου. Θέλω να εκφράσω την απογοήτευσή μου για την παράλειψη αυτού του θεμελιώδους σημασίας ζητήματος. Πρέπει να δείξουμε ότι δεν εθελοτυφλούμε στο θέμα των ανθρωπίνων δικαιωμάτων, και μια ευκαιρία για να το πράξουμε είναι η τελετή απονομής του βραβείου Νόμπελ στο Όσλο, την οποία ευελπιστώ ότι θα παρακολουθήσει όλος ο πλανήτης και θα παραστούν οι πρέσβεις όλων των χωρών.
<SPEAKER ID="585" NAME="Ana Gomes" AFFILIATION="S&amp;D">
(PT) Κυρία Πρόεδρε, ο βραβευθείς με το βραβείο Νόμπελ Ειρήνης Liu Xiaobo έχει υπάρξει συνεπής και θαρραλέος υπερασπιστής των ανθρωπίνων δικαιωμάτων από την εποχή της σφαγής στην πλατεία Τιανανμέν. Ως εκ τούτου, το Κοινοβούλιο ενώνει τη φωνή του με τις φωνές της βαρόνης Ashton και της Επιτροπής απαιτώντας την άμεση απελευθέρωσή του, προκειμένου να επισκεφθεί το Όσλο τον Δεκέμβριο για να παραλάβει το βραβείο Νόμπελ Ειρήνης, και απαιτεί επίσης ελευθερία μετακινήσεων για τη σύζυγο, την οικογένεια και τους φίλους του, καθώς τους έχουν επιβληθεί ιδιαίτερα αυστηροί περιορισμοί μετά την ανακοίνωση του βραβείου Νόμπελ Ειρήνης στις 8 Οκτωβρίου.
<P>
Οι απειλές και οι κινήσεις εκφοβισμού των κινεζικών αρχών προκειμένου να αποτρέψουν τη διεξαγωγή της τελετής στο Όσλο είναι επαίσχυντες. Καμία κυβέρνηση η οποία θα υπέκυπτε σε τέτοιους άθλιους εκβιασμούς δεν είναι άξια σεβασμού. " Κίνα είναι μόνιμο μέλος του Συμβουλίου Ασφαλείας του Οργανισμού "νωμένων Εθνών και, σύμφωνα με τον Χάρτη του Ο"Ε, έχει ιδιαίτερο καθήκον να σέβεται και να προάγει τον σεβασμό των ανθρωπίνων δικαιωμάτων εντός και εκτός των συνόρων της. " Κίνα έχει ήδη σημειώσει ουσιαστική πρόοδο όσον αφορά ορισμένα από τα οικονομικά, κοινωνικά και πολιτισμικά δικαιώματα εκατομμυρίων Κινέζων, τους οποίους έβγαλε από τη φτώχεια και την αθλιότητα, όμως δεν μπορεί να σταματήσει εκεί. Πρέπει να σέβεται και να προάγει τον σεβασμό των ατομικών και πολιτικών δικαιωμάτων των πολιτών της: διαφορετικά, στο τέλος θα εμποδιστεί η ίδια η ανάπτυξή της.
<P>
Ο Liu Xiaobo δεν είναι εγκληματίας: είναι ένας θαρραλέος και συνεπής πολίτης, ο οποίος τιμά την Κίνα και τον κινεζικό λαό στα μάτια όλου του κόσμου και για τον οποίο μόνον υπερηφάνεια πρέπει να αισθάνεται ο κινεζικός λαός. Το Πεκίνο πρέπει να απελευθερώσει τον Liu Xiaobo, τη σύζυγό του και τους φίλους του· πρέπει να απελευθερώσει τον τιμηθέντα με το βραβείο Ζαχάρωφ Hu Jia και όλους τους άλλους γενναίους κινέζους πολίτες που τολμούν να αγωνιστούν υπέρ της δημοκρατίας, της ελευθερίας και των θεμελιωδών τους δικαιωμάτων. " μη απελευθέρωσή τους θα πλήξει το γόητρο της Κίνας. Το ίδιο το κινεζικό καθεστώς αποδεικνύει ότι δεν είναι σε θέση να μετατρέψει τη χώρα σε σεβαστή και ισχυρή δύναμη στη διεθνή σκηνή.
<P>
Δεν θα σταματήσουμε να διαδηλώνουμε υπέρ της απελευθέρωσης του Liu Xiaobo και όλων των ανθρώπων που αγωνίζονται για την ελευθερία στην Κίνα.
<SPEAKER ID="586" NAME="Heidi Hautala" AFFILIATION="Verts/ALE">
(EN) Κυρία Πρόεδρε, η απονομή του βραβείου Νόμπελ Ειρήνης για το 2010 στον Liu Xiaobo αποδεικνύει το προσωπικό κόστος που έχει σήμερα η υπεράσπιση των ανθρωπίνων δικαιωμάτων στην Κίνα. Επιβάλλεται να απελευθερωθούν αμέσως τόσο ο ίδιος όσο και όλοι οι υπόλοιποι υπερασπιστές των ανθρωπίνων δικαιωμάτων στην Κίνα. Υπάρχουν και άλλες υποθέσεις σε εκκρεμότητα. Έχω οδυνηρή επίγνωση της κατάστασης του Dhondup Wangchen, του θιβετιανού κινηματογραφιστή ο οποίος πάσχει από ηπατίτιδα Β και χρειάζεται επείγουσα ιατρική φροντίδα ενώ βρίσκεται στη φυλακή.
<P>
" απόφαση να απονεμηθεί το βραβείο Νόμπελ Ειρήνης στον Liu Xiaobo πρέπει να θεωρηθεί ένδειξη ισχυρής υποστήριξης του αγώνα υπέρ της ελευθερίας έκφρασης στην Κίνα. Παράλληλα, όμως, υπενθυμίζει στη διεθνή κοινότητα και την ανάγκη για μεταρρυθμίσεις στην Κίνα. Ακόμη και ο κινέζος πρωθυπουργός Wen Jiabao προειδοποίησε ότι η Κίνα ίσως χάσει όσα έχει ήδη κατακτήσει μέσω της οικονομικής της αναδιάρθρωσης αν δεν υπάρξει αντίστοιχη πολιτική αναδιάρθρωση - και, κυρίες και κύριοι συνάδελφοι, λογοκρίθηκε από τα κινεζικά μέσα ενημέρωσης.
<P>
" καθυστέρηση αυτών των μεταρρυθμίσεων έχει τεράστιο ανθρώπινο κόστος. Επιπλέον, η άσκηση πιέσεων σε χώρες προκειμένου να μην συμμετάσχουν στην τελετή απονομής του βραβείου Νόμπελ Ειρήνης καταδεικνύει ότι η Κίνα δεν έχει ωριμάσει ακόμη ως διεθνής παράγοντας. " Κίνα είναι υπερδύναμη και πρέπει να αρχίσει να συμπεριφέρεται με την υπευθυνότητα που της επιβάλλει αυτός ο ρόλος. Με βαθιά συναίσθηση της τιμής που μου γίνεται, θέλω να δηλώσω ότι προσεκλήθην ως ένα από τα 50 πρόσωπα που θα εκπροσωπήσουν τον Liu Xiaobo σε αυτήν την τελετή.
<SPEAKER ID="587" NAME="Roberta Angelilli" AFFILIATION="PPE">
(IT) Κυρία Πρόεδρε, κυρίες και κύριοι, ο Alfred Nobel, ιδρυτής του βραβείου ειρήνης, έγραψε στη διαθήκη του ότι τα ανθρώπινα δικαιώματα είναι αναγκαία προϋπόθεση για την αδελφότητα μεταξύ των εθνών και ότι ένα βραβείο αυτής της εμβέλειας πρέπει να απονέμεται σε πρόσωπα τα οποία έχουν αγωνιστεί και έχουν κάνει θυσίες στο όνομα της ελευθερίας, της δημοκρατίας και των ανθρωπίνων δικαιωμάτων.
<P>
Ο Liu Xiaobo, ο κινέζος αντιφρονών στον οποίο απονεμήθηκε το βραβείο Νόμπελ Ειρήνης, υπήρξε στη ζωή του έντονος υπερασπιστής της εφαρμογής αυτών των αξιών. Κατά τον μακρόχρονο και μη βίαιο αγώνα του, πάντα επεσήμαινε το πώς όλα αυτά τα δικαιώματα παραβιάζονται συστηματικά στην Κίνα μέσω βίαιων κατασταλτικών μεθόδων. Γνωρίζει από πρώτο χέρι τι σημαίνει να καταδικάζεται κανείς σε βίαιη κάθειρξη χωρίς τη δυνατότητα δίκαιης δίκης ή επικοινωνίας με τον έξω κόσμο.
<P>
Γι' αυτόν ακριβώς τον λόγο, πρέπει να καταβάλουμε κάθε δυνατή προσπάθεια ως ευρωπαϊκά θεσμικά όργανα ώστε να εγγυηθούμε την ελευθερία του. Πρώτα τα δικαιώματα και μετά οι οικονομικές και εμπορικές σχέσεις· διαφορετικά, πρέπει να θεωρούμε ότι έχουμε ηττηθεί και εμείς ως Ευρωπαίοι.
<SPEAKER ID="588" NAME="Ulrike Lunacek" AFFILIATION="Verts/ALE">
(DE) Κυρία Πρόεδρε, οι σχέσεις μεταξύ της Ευρωπαϊκής Ένωσης και της Κίνας δεν είναι πάντα απλή υπόθεση. Αυτό οφείλεται, πρωτίστως, στο γεγονός ότι αντιλαμβανόμαστε με διαφορετικό τρόπο τη σημασία των ανθρωπίνων δικαιωμάτων, της ελευθερίας και της ελευθερίας έκφρασης. " Ευρωπαϊκή Ένωση έχει αναλάβει την ευθύνη για την προώθηση αυτών των αξιών σε όλο τον κόσμο και, επομένως, για την υποστήριξη των υπερασπιστών των ανθρωπίνων δικαιωμάτων σε άλλα κράτη, όπως του Liu Xiaobo στην Κίνα, προκειμένου να μπορέσουν να αλλάξουν την κατάσταση στις χώρες τους. Για τον λόγο αυτόν, πιστεύω ότι είναι πολύ σημαντικό το Κοινοβούλιο, αλλά και το Συμβούλιο και η Επιτροπή, να δεσμευτούν κατηγορηματικά ότι θα παραστούν στην τελετή απονομής του βραβείου Νόμπελ Ειρήνης. " Heidi Hautala θα συμμετάσχει ως άτομο, ευελπιστώ όμως ότι οι ευρωπαϊκές κυβερνήσεις, το Συμβούλιο, η βελγική Προεδρία και η Επιτροπή θα εκπροσωπούνται επίσης στο ανώτατο επίπεδο. Μόνον έτσι μπορούμε να καταστήσουμε σαφές ότι τα επιχειρήματά μας είναι ορθολογικά και ότι οι εκκλήσεις μας υπέρ του σεβασμού των ανθρωπίνων δικαιωμάτων σε όλο τον κόσμο είναι αξιόπιστες.
<SPEAKER ID="589" NAME="Olivier Chastel" LANGUAGE="FR">
Κυρία Πρόεδρε, κυρίες και κύριοι βουλευτές, ως κατακλείδα σε αυτή τη σημαντική συζήτηση και για να απαντήσω στα ερωτήματα που έθεσαν ορισμένοι βουλευτές, θέλω να επισημάνω δύο πράγματα.
<P>
Πρώτον, η Ευρωπαϊκή Ένωση ασφαλώς θα παρίσταται σύσσωμη, όπως και κάθε έτος, με την ίδια τουλάχιστον παρουσία όπως και την περασμένη χρονιά -όπως και όλες οι διπλωματικές αντιπροσωπείες της Ένωσης- στην απονομή του βραβείου Νόμπελ Ειρήνης στον κ. Liu Xiaobo τη 10η Δεκεμβρίου στο Όσλο. Αυτό ήταν το πρώτο πράγμα που ήθελα να μοιραστώ μαζί σας σήμερα.
<P>
Δεύτερον, η Ευρωπαϊκή Ένωση διεξάγει επί 15 χρόνια τακτικό διάλογο με την Κίνα για τα ανθρώπινα δικαιώματα και, μολονότι σε αυτές τις περιπτώσεις πάντα μπορεί κανείς να επιτύχει περισσότερα, αποδίδουμε μεγάλη σημασία σε αυτή τη διαδικασία, την οποία θεωρούμε περισσότερο επίκαιρη από ποτέ σε μια περίοδο κατά την οποία στην Κίνα ακούγονται δημόσιες φωνές υπέρ της επέκτασης του σεβασμού των ανθρωπίνων δικαιωμάτων. Αντλώντας έμπνευση από τον αμοιβαίο σεβασμό και τη βαθιά κατανόηση των πολιτικών συνθηκών που επικρατούν στην Κίνα, θα συνεχίσουμε να θίγουμε στις κινεζικές αρχές τα ζητήματα που άπτονται των οικουμενικών ανθρωπίνων δικαιωμάτων και ειδικότερα την υπόθεση του κ. Liu Xiaobo, ο οποίος έχει βραβευθεί με το βραβείο Νόμπελ Ειρήνης.
<SPEAKER ID="590" NAME="Πρόεδρος">
" συζήτηση έληξε.

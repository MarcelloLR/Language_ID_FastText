<CHAPTER ID="007">
Αιτιολογήσεις ψήφου
<P>
Προφορικές αιτιολογήσεις ψήφου
<SPEAKER ID="131" NAME="Giovanni La Via" AFFILIATION="PPE">
(IT) Κύριε Πρόεδρε, επικροτώ τη συμβιβαστική λύση που επετεύχθη επί της πρότασης οδηγίας, διότι, εξαιρουμένων ορισμένων σημείων τριβής, θεωρώ ότι πρόκειται για ένα άρτιο κείμενο, το οποίο προστατεύει τους ασθενείς από τους μείζονες κινδύνους που ενέχει η λήψη ψευδεπίγραφων φαρμάκων. Με την πάροδο των ετών διαπιστώνεται τεράστια αύξηση του αριθμού αυτών των φαρμάκων, σύμφωνα δε με τις πλέον πρόσφατες εκτιμήσεις, υπολογίζεται ότι περίπου ενάμισι εκατομμύριο φάρμακα πωλούνται παράνομα στην Ευρώπη, ιδιαίτερα μέσω του διαδικτύου.
<P>
Τα στοιχεία αυτά δεν συνιστούν σοβαρή απειλή μόνο για τους ασθενείς, αλλά και για τους ευρωπαίους παρασκευαστές. Εν προκειμένω, διακυβεύονται η διαφύλαξη της δημόσιας υγείας και η προστασία των καταναλωτών, οι οποίοι πρέπει να λάβουν τη διαβεβαίωση ότι τα κράτη μέλη θα προβούν στη λήψη αυστηρών μέτρων ασφαλείας και στην επιβολή αποτελεσματικών κυρώσεων. Με τη σημερινή ψηφοφορία θα θεσπιστούν αποτελεσματικοί και ευέλικτοι κανόνες, ενώ θα καταπολεμήσουμε παράλληλα και το οργανωμένο έγκλημα.
<P>
Για να γίνουν αντιληπτές οι απαιτήσεις ασφαλείας που πρέπει να διέπουν τον εν λόγω τομέα, αρκεί να αναλογιστεί κανείς ότι, το 2008, κατασχέθηκαν περί τα 34 εκατομμύρια παράνομα φάρμακα. Θα μπορούσαμε ενδεχομένως να είχαμε επιδείξει μεγαλύτερη τόλμη όσον αφορά την ανιχνευσιμότητα των φαρμάκων και τις δραστικές ουσίες που προέρχονται από τρίτες χώρες. Ωστόσο, το βήμα προόδου που σημειώθηκε σήμερα εξακολουθεί να είναι σημαντικό.
<SPEAKER ID="132" NAME="Clemente Mastella" AFFILIATION="PPE">
(IT) Κύριε Πρόεδρε, η πρόταση της Επιτροπής σχετικά με την πρόληψη της εισόδου ψευδεπίγραφων φαρμάκων στην αλυσίδα εφοδιασμού αναδεικνύει έναν προβληματισμό, ο οποίος καθίσταται πλέον προτεραιότητα για όλους τους Ευρωπαίους: την ποιότητα και την ασφάλεια των φαρμάκων που χρησιμοποιούμε σε καθημερινή βάση.
<P>
Κρίνεται, λοιπόν, αναγκαία η θέσπιση νέας ευρωπαϊκής στρατηγικής για την καταπολέμηση του ανεξέλεγκτου φαινομένου της εξάπλωσης των ψευδεπίγραφων φαρμάκων, με έναν διττό σκοπό: αφενός, να ανταποκριθεί στην εντεινόμενη απειλή κατά της ανθρώπινης υγείας και, αφετέρου, να εγγυηθεί την ασφάλεια όλων των ασθενών.
<P>
Στις τελευταίες αναφορές επί του θέματος καταγράφεται όντως κατακόρυφη αύξηση των κατασχέσεων ψευδεπίγραφων φαρμάκων από τα τελωνεία, καθώς και μια ανοδική, άρα άκρως επικίνδυνη, τάση για την παραποίηση όχι μόνο φαρμάκων "τρόπου ζωής", αλλά και ζωτικών φαρμάκων, περιλαμβανομένων των φαρμάκων για τη θεραπεία του καρκίνου και καρδιοπαθειών, ψυχικών νόσων και μολύνσεων.
<SPEAKER ID="133" NAME="Alfredo Antoniozzi" AFFILIATION="PPE">
(IT) Κύριε Πρόεδρε, ο αριθμός των ψευδεπίγραφων φαρμάκων που κατασχέθηκαν κατά μήκος των συνόρων της Ευρωπαϊκής Ένωσης το 2007 ήταν κατά 384% υψηλότερος από ό,τι το 2005. Διαπιστώθηκε επίσης αύξηση της τάσης για την παραποίηση ακόμα και ζωτικών φαρμάκων, περιλαμβανομένων των φαρμάκων για τη θεραπεία του καρκίνου και καρδιοπαθειών, ψυχικών νόσων και μολύνσεων.
<P>
Τα στοιχεία αυτά αποτυπώνουν ένα ανησυχητικό σενάριο, σύμφωνα με το οποίο οι ασθενείς ενδέχεται να βρεθούν αντιμέτωποι με καταστάσεις όπως η αποτυχία της θεραπείας τους, θέτοντας συνεπώς σε κίνδυνο την υγεία τους και, σε ορισμένες περιπτώσεις, τη ζωή τους. Επικροτώ την πρόταση της Επιτροπής. Ωστόσο, η έκθεση της κ. Matias ορθώς επισημαίνει τις αρνητικές πτυχές και τα σημεία επί των οποίων υποχρεούμαστε να καθησυχάσουμε τους πολίτες μας.
<P>
Ειδικότερα, θα ήθελα να τονίσω ότι η πρόταση της Επιτροπής δεν παρέχει πλήρεις απαντήσεις σχετικά με τη φύση και τα χαρακτηριστικά των ψευδεπίγραφων φαρμάκων, δραστικών ουσιών ή εκδόχων, ούτε προσδιορίζει τα διάφορα εμπλεκόμενα μέρη στην αλυσίδα εφοδιασμού, ο ρόλος και οι ευθύνες των οποίων χρήζουν αποσαφήνισης.
<P>
Οι κυρώσεις που περιέχονται στην πρόταση της Επιτροπής είναι ανεπαρκείς, αλλά, πάνω από όλα, η πρόταση δεν λαμβάνει υπόψη την πώληση φαρμάκων μέσω του διαδικτύου, μίας από τις κύριες οδούς διοχέτευσης ψευδεπίγραφων φαρμάκων στην ευρωπαϊκή αγορά.
<SPEAKER ID="134" NAME="Iva Zanicchi" AFFILIATION="PPE">
(IT) Κύριε Πρόεδρε, υπερψήφισα την έκθεση της κ. Matias, καθόσον η είσοδος ψευδεπίγραφων φαρμάκων στη νόμιμη αλυσίδα εφοδιασμού αποτελεί απειλή για ολόκληρο το ευρωπαϊκό φαρμακευτικό σύστημα, διότι υπονομεύει τη βεβαιότητα των πολιτών για την ποιότητα των φαρμάκων που βρίσκονται στα φαρμακεία και στους άλλους χώρους νόμιμης διανομής.
<P>
Είναι σημαντικό να ανακόψουμε το σταθερά διογκούμενο φαινόμενο των ψευδεπίγραφων φαρμάκων σε όλες τις ευρωπαϊκές χώρες, προκειμένου να προστατεύσουμε και να διασφαλίσουμε την υγεία των πολιτών μας. Τα ψευδεπίγραφα φάρμακα ενδέχεται να μην περιέχουν καμία απολύτως δραστική ουσία ή να περιέχουν δραστικές ουσίες που είτε δεν ανταποκρίνονται στα πρότυπα είτε βρίσκονται σε ακατάλληλη δοσολογία.
<SPEAKER ID="135" NAME="Licia Ronzulli" AFFILIATION="PPE">
(IT) Κύριε Πρόεδρε, τα επίσημα στοιχεία είναι εξαιρετικά εύγλωττα: το 1% των φαρμάκων που πωλούνται νομίμως στην Ευρωπαϊκή Ένωση είναι ψευδεπίγραφα. Επιπροσθέτως, οι τελευταίες έρευνες καταδεικνύουν ότι το φαινόμενο αυτό εξαπλώνεται σταθερά και ότι οι διαστάσεις του έχουν πλέον υπερβεί το προειδοποιητικό στάδιο.
<P>
Όπως ήδη επεσήμανε ο κ. Antoniozzi, η παραποίηση ζωτικών φαρμάκων είναι εξαιρετικά επικερδής όταν τα εν λόγω φάρμακα παρασκευάζονται στην Ινδία ή την Κίνα και προωθούνται εν συνεχεία ως ευρωπαϊκά προϊόντα. Οι ουσίες αυτές συνιστούν πρωτοφανή απειλή, και ενδέχεται να θέσουν σε κίνδυνο τη ζωή των ανθρώπων που τα χρησιμοποιούν για θεραπευτικούς σκοπούς.
<P>
Υπερψήφισα την έκθεση για να δηλώσω "Όχι" στις "κομπιναδόρικες" πωλήσεις μέσω του διαδικτύου, της προσφιλούς οδού διοχέτευσης αυτών των δηλητηρίων στη φαρμακευτική αγορά της Ευρωπαϊκής Ένωσης. Εγκρίνοντας το παρόν έγγραφο, το Κοινοβούλιο θα είναι επιτέλους σε θέση να παρέμβει, αποκτώντας τα απαραίτητα μέσα για τον εντοπισμό και την τιμωρία αυτών των ανθρώπων, οι οποίοι δεν διαφέρουν από τους εμπόρους ναρκωτικών, από τους αδίστακτους εγκληματίες που πλουτίζουν επί μακρόν εις βάρος νοσούντων.
<SPEAKER ID="136" NAME="Paolo Bartolozzi" AFFILIATION="PPE">
(IT) Κύριε Πρόεδρε, το πρόβλημα των ψευδεπίγραφων φαρμάκων συγκαταλέγεται μεταξύ των προβλημάτων που έχουν τον μεγαλύτερο αντίκτυπο σε διεθνές και ευρωπαϊκό επίπεδο, λόγω του αυξημένου αριθμού των κρουσμάτων, αλλά και της ολοένα πιο προηγμένης ανάπτυξης αυτών των προϊόντων. Αυτές είναι οι προκλήσεις στις οποίες επιδιώκει να ανταποκριθεί η έκθεση της κ. Matias - η οποία συνιστά το αποτέλεσμα υπερβολικά μακρών και επίπονων διαπραγματεύσεων.
<P>
" έκθεση, για την οποία εκφράσαμε την υποστήριξή μας, καθορίζει ένα ρυθμιστικό πλαίσιο, το οποίο, βασιζόμενο σε ακριβέστερες και λεπτομερείς πληροφορίες, λαμβάνει υπόψη το σύνολο των φορέων, των σταδίων και των πτυχών της αλυσίδας φαρμακευτικού εφοδιασμού -ασφάλεια, ανιχνευσιμότητα και υποχρεώσεις της αλυσίδας διανομής- με στόχο την επίτευξη ικανοποιητικής συμβιβαστικής λύσης.
<P>
Πρόκειται για ορισμένα από τα ζητήματα στα οποία οφείλουμε να εγκύψουμε προκειμένου να πετύχουμε τον βασικό στόχο της θέσπισης αυστηρότερων προτύπων και να αποτρέψουμε την είσοδο ψευδεπίγραφων φαρμάκων, καθιερώνοντας κατ' αυτόν τον τρόπο ένα θετικό και πιο ολοκληρωμένο ρυθμιστικό πλαίσιο, το οποίο διαφυλάσσει την υγεία των πολιτών, προστατεύοντάς τους από τον κίνδυνο σοβαρών επιπτώσεων.
<SPEAKER ID="137" NAME="Sergej Kozlík" AFFILIATION="ALDE">
(SK) Κύριε Πρόεδρε, σύμφωνα με εκτιμήσεις, περίπου το 1% της συνολικής ποσότητας των φαρμάκων που παρέχονται νομίμως σήμερα σε ασθενείς μέσω του φαρμακευτικού δικτύου στην ΕΕ είναι ψευδεπίγραφα. Το εν λόγω ποσοστό παρουσιάζει σταθερή αύξηση. Εν προκειμένω διακυβεύεται η υγεία των ανθρώπων. Τα ψευδεπίγραφα φάρμακα μπορεί να έχουν διαφορετικές επιπτώσεις από εκείνες των δισκίων που συνταγογραφούνται από τους γιατρούς. Ενδέχεται επίσης να θέτουν σε κίνδυνο την υγεία.
<P>
" παραποίηση συνιστά αξιόποινη πράξη και πρέπει να επισύρει ειδικές κυρώσεις. " νέα νομοθεσία, την οποία υποστηρίζω, εισάγει περισσότερα στοιχεία ασφαλείας, καθώς και κυρώσεις εις βάρος των παραποιητών. Καθορίζει ένα σύστημα παρακολούθησης το οποίο βελτιώνει την ταυτοποίηση των φαρμάκων, ούτως ώστε να καθίσταται δυνατή στο μέλλον η ανίχνευση της ροής των φαρμάκων σε όλα τα στάδια, από τον παρασκευαστή έως τον καταναλωτή.
<P>
Στο πλαίσιο των νέων κανόνων περιλαμβάνεται εξίσου η πώληση φαρμάκων μέσω του διαδικτύου, η οποία αποτελεί έναν από τους συνηθέστερους τρόπους διοχέτευσης ψευδεπίγραφων φαρμάκων προς τις αγορές της ΕΕ.
<SPEAKER ID="138" NAME="Alajos Mészáros" AFFILIATION="PPE">
(HU) Κύριε Πρόεδρε, τάχθηκα και εγώ μετά χαράς υπέρ της παρούσας έκθεσης, διότι, όπως επανέλαβαν αρκετές φορές οι συνάδελφοι βουλευτές, οι εκτιμήσεις του ΠΟΥ υποδεικνύουν ότι τα ψευδεπίγραφα φάρμακα κυκλοφορούν σε μεγάλες ποσότητες στα κράτη μέλη της ΕΕ. Ο αριθμός τους παρουσιάζει συνεχή αύξηση, και πρέπει, συνεπώς, να καταβάλουμε κάθε δυνατή προσπάθεια στο πλαίσιο των αρμοδιοτήτων μας για την πρόληψη της εισόδου ψευδεπίγραφων φαρμάκων στην αλυσίδα εφοδιασμού. Μολονότι τούτο δεν συνιστά απειλή για ολόκληρο τον φαρμακευτικό κλάδο, δεν παύει να υπονομεύει την εμπιστοσύνη των πολιτών στα φαρμακεία, περιττό δε να αναφερθεί το γεγονός ότι τα ψευδεπίγραφα φάρμακα ενδέχεται να περιέχουν δραστικές ουσίες που δεν ανταποκρίνονται στα πρότυπα. Σύμφωνα με υπολογισμούς, ο αριθμός των συσκευασιών ψευδεπίγραφων φαρμάκων ενδέχεται να ανέλθει σε 42 εκατομμύρια το 2020, στοιχείο που συνιστά μείζονα κίνδυνο για την ευρωπαϊκή οικονομία.
<P>
Ο συνολικός ετήσιος κύκλος εργασιών της ευρωπαϊκής φαρμακοβιομηχανίας υπερβαίνει τα 170 δισεκατομμύρια ευρώ. Πρέπει να αναχαιτίσουμε τον αθέμιτο ανταγωνισμό από ξένους παρασκευαστές που εισάγουν στην αγορά φάρμακα, των οποίων η διαδικασία παρασκευής δεν είναι δυνατόν να ελεγχθεί. Περαιτέρω, φρονώ ότι είναι σημαντικό να συζητήσουμε θέματα όπως η πώληση φαρμάκων μέσω του διαδικτύου. Παρότι πρόκειται για εικονικά φαρμακεία, στον παγκόσμιο ιστό διατίθενται φάρμακα για τη χορήγηση των οποίων είναι σαφές ότι απαιτείται ιατρική συνταγή. Εξυπακούεται, βεβαίως, ότι πρόκειται για την ευκολότερη οδό εισαγωγής των προϊόντων των παραποιητών στην αλυσίδα εφοδιασμού.
<SPEAKER ID="140" NAME="Pier Antonio Panzeri" AFFILIATION="S&amp;D">
(IT) Κύριε Πρόεδρε, υπερψήφισα την πρόταση ψηφίσματος σχετικά με την έκθεση προόδου για την ένταξη της Κροατίας στην Ευρωπαϊκή Ένωση στο πλαίσιο της διαδικασίας διεύρυνσης, διότι αποδίδω μείζονα σημασία στην έναρξη της εν λόγω διαδικασίας και στην πρόοδο που σημειώνει η Κροατία.
<P>
Ουσιαστικά, ευελπιστούμε η διεύρυνση να επεκταθεί πέραν της Κροατίας και να συμπεριλάβει τελικά ολόκληρη την περιοχή των δυτικών Βαλκανίων. Πρόκειται για ένα από τα στρατηγικά θέματα της πολιτικής γειτονίας και της πολιτικής διεύρυνσης της Ευρώπης.
<P>
Ως εκ τούτου, η ψήφος μου για την έκθεση Swoboda είναι αναμφίβολα θετική.
<SPEAKER ID="142" NAME="Anna Záborská" AFFILIATION="PPE">
(FR) Κύριε Πρόεδρε, σήμερα υποχρεωθήκαμε να εγκρίνουμε μια έκθεση για την προστασία των ασθενών από ψευδεπίγραφα φάρμακα, εν μέρει επειδή η ελευθέρωση της αγοράς, υπέρ της οποίας τάσσεται η Ευρωπαϊκή Επιτροπή, έχει ανοίξει τον δρόμο για την αγορά των παραποιημένων προϊόντων. Ο ανεξέλεγκτος ανταγωνισμός οδηγεί στην παραποίηση των φαρμάκων προς όφελος των εταιρειών. Τα θύματα είναι οι καταναλωτές.
<P>
Ψήφισα υπέρ της παρούσας έκθεσης, παρά το γεγονός ότι δεν είμαι απόλυτα πεπεισμένη για την ορθότητα του ορισμού των ψευδεπίγραφων προϊόντων. Επιπλέον, δεν καθίσταται απολύτως σαφές ποιος θα πρέπει να τιμωρείται όταν εντοπίζεται κάποιο ψευδεπίγραφο φάρμακο. Εντούτοις, πρόκειται για το πρώτο βήμα προς τη σωστή κατεύθυνση, και μέσα στον χρόνο θα διαπιστώσουμε κατά πόσον θα έχει αποδειχθεί αποτελεσματική η δράση μας.
<SPEAKER ID="143" NAME="Giommaria Uggias" AFFILIATION="ALDE">
(IT) Κύρε Πρόεδρε, το ψήφισμα που εγκρίθηκε σήμερα καθορίζει σημαντικές αρχές για την προστασία των καταναλωτών, αυξάνοντας τις δασφαλίσεις έναντι της εξάπλωσης των ψευδεπίγραφων φαρμάκων. Πρόκειται για ένα άκρως επικίνδυνο φαινόμενο, και ένα από τα σημαντικότερα μέσα για την επίλυσή του συνίσταται στην περιστολή της διαδικτυακής πώλησης φαρμάκων αμφιβόλου προέλευσης. Επιπλέον, η θέσπιση μιας δέσμης εγγυήσεων θα μας επιτρέψει να καθιερώσουμε αυστηρούς κανονισμούς που θα απαιτούν άδειες και ελέγχους.
<P>
Αυτό όμως δεν σημαίνει ότι ακυρώνονται οι διάφορες μορφές προστασίας της υγείας και η συνταγογράφηση. Δεν πρέπει να λησμονείται ότι η νομοθετική εξουσία των κρατών μελών δεν επηρεάζεται καθόλου εν προκειμένω, και ότι τα τελευταία δύνανται να διατηρήσουν ή να περιορίσουν την απαγόρευση των διαδικτυακών πωλήσεων φαρμάκων στην επικράτειά τους.
<P>
Πρόκειται για μια ευκαιρία που δίδεται στα κράτη μέλη ώστε να επιφέρουν βελτιώσεις στη ρύθμιση του συγκεκριμένου ζητήματος, αλλά οφείλουμε να έχουμε κατά νου, κύριε Πρόεδρε, ότι οι πολίτες μπορούν να παραγγέλλουν φάρμακα από άλλα κράτη μέλη και ότι η εν λόγω ρύθμιση δεν θα πρέπει να εκληφθεί ως μία ακόμα ευκαιρία προς όφελος της φαρμακοβιομηχανίας. Αντιθέτως, πρέπει να συνεχίσουμε την πορεία μας στον δρόμο προς την ελευθέρωση, την οποία χαράσσει επί του παρόντος η ΕΕ με την έγκριση τέτοιων μέτρων.
<SPEAKER ID="144" NAME="Miroslav Mikolášik" AFFILIATION="PPE">
- (SK) Κύριε Πρόεδρε, συζητούμε έναν νόμο για τα παραποιημένα προϊόντα. Γνωρίζουμε ότι ο κλάδος που παρουσιάζει τα μεγαλύτερα κέρδη μετά τα όπλα και τα ναρκωτικά είναι η φαρμακοβιομηχανία, και δεν είναι τυχαίο, συνεπώς, το γεγονός ότι οι εγκληματίες εστιάζουν τη δραστηριότητά τους στα παραποιημένα φάρμακα, εξαπατώντας τους συμπολίτες μας που πάσχουν από κάποια ασθένεια.
<P>
Συχνά, ένα φάρμακο που υποτίθεται ότι θεραπεύει τον καρκίνο ή μια καρδιοπάθεια δεν περιέχει κανένα από τα δραστικά συστατικά του, ή περιέχει ελάχιστο ποσοστό εξ αυτών, και τούτη η εγκληματική ενέργεια θέτει σε κίνδυνο την υγεία, συχνά δε ακόμα και τη ζωή του ασθενούς.
<P>
Είναι θετικό το γεγονός ότι στο παρόν κείμενο εγκρίνουμε επίσης αρχές, νέες αρχές, οι οποίες καθιστούν αυστηρότερες τις κυρώσεις για όσους επιδίδονται σε εγκληματικές δραστηριότητες σε αυτόν τον τομέα, και χαίρομαι που η Ευρώπη έκανε ένα βήμα προς τη σωστή κατεύθυνση. Οι διαδικτυακές πωλήσεις θα παρακολουθούνται καλύτερα, ασφαλώς, όπως και οι πωλήσεις μέσω του συμβατικού συστήματος εφοδιασμού, στο οποίο συχνά πωλούνται παραποιημένα φάρμακα.
<SPEAKER ID="145" NAME="Cristiana Muscardini" AFFILIATION="PPE">
(IT) Κύριε Πρόεδρε, τα τελευταία χρόνια, ο αριθμός των ψευδεπίγραφων φαρμάκων παρουσιάζει ραγδαία αύξηση, και είναι λυπηρό το γεγονός ότι, παρά την άνοδο των πωλήσεων αυτών των προϊόντων κατά 384% μεταξύ των ετών 2005 και 2007, η Επιτροπή καθυστέρησε υπερβολικά να αναλάβει δράση. Πιστεύουμε ακράδαντα στη στάση που τηρεί η εισηγήτρια, η οποία επεδίωξε να βελτιώσει το κείμενο της Επιτροπής, εξετάζοντας επίσης την πώληση φαρμάκων μέσω του διαδικτύου.
<P>
Τα τελευταία χρόνια, έχω υποβάλει επανειλημμένως ερωτήσεις προς την Επιτροπή σχετικά με το εν λόγω θέμα, επισημαίνοντας τους συναφείς κινδύνους, αλλά ουδέποτε δόθηκαν απαντήσεις, ούτε ανελήφθη συγκεκριμένη δράση. Κατόπιν τούτου, επικροτούμε σήμερα τις προσπάθειες της εισηγήτριας να επιφέρει βελτιώσεις στο κείμενο, και αισιοδοξώ ότι, εφεξής, η υγεία των Ευρωπαίων θα αποτελεί πράγματι πρωτεύον μέλημα των θεσμικών μας οργάνων.
<SPEAKER ID="146" NAME="Alfredo Pallone" AFFILIATION="PPE">
(IT) Κύριε Πρόεδρε, υπερψήφισα την έκθεση της κ. Mrs Matias, διότι είναι ζωτικής σημασίας η αύξηση των προτύπων υγείας και η θέσπιση αποτελεσματικών, αποδοτικών και αυστηρών κανόνων για την πρόληψη της εισόδου ψευδεπίγραφων φαρμάκων στην Ευρωπαϊκή Ένωση. Πρόκειται για απαίτηση και καθήκον που πρέπει να εκπληρώσουμε εν ονόματι όλων των ευρωπαίων πολιτών, οι οποίοι συχνά αγοράζουν εν αγνοία τους ψευδεπίγραφα φάρμακα.
<P>
Συμφωνώ με το βασικό περιεχόμενο της έκθεσης, η οποία εισάγει υποχρεώσεις που καλούνται να εκπληρώνουν, όχι μόνο οι διανομείς, αλλά και όλοι όσοι εμπλέκονται στην αλυσίδα εφοδιασμού. Πράγματι, τα προϊόντα υψηλού κινδύνου εισάγονται συχνά μέσω των διαφόρων πολυδαίδαλων σταδίων της αλυσίδας διανομής. Εντούτοις, η παρακολούθηση δεν πρέπει να πραγματοποιείται μόνο κατά τη διάθεση προϊόντων στην αγορά. Απεναντίας, πρέπει να διεξάγονται έλεγχοι στους χώρους παρασκευής των φαρμάκων και των δραστικών ουσιών, μεταξύ άλλων και σε τρίτες χώρες.
<P>
Διατηρώ, παρά ταύτα, έναν προβληματισμό, τον οποίο οφείλω να διατυπώσω: θα προτιμούσα το ρυθμιστικό πλαίσιο να διασφάλιζε τη ρύθμιση των συναφών ζητημάτων με αποτελεσματικότερο τρόπο, εναρμονίζοντας τις διάφορες εθνικές νομοθεσίες, συμπεριλαμβανομένων των διαδικτυακών πωλήσεων, ούτως ώστε να παρέχεται πλήρης προστασία για τους ευρωπαίους καταναλωτές.
<SPEAKER ID="147" NAME="Antonello Antinoro" AFFILIATION="PPE">
(IT) Κύριε Πρόεδρε, υπερψήφισα την παρούσα έκθεση, διότι το ρυθμιστικό πλαίσιο που απορρέει από αυτήν είναι μακράν καλύτερο από εκείνο που θεσπίστηκε από την οδηγία του 2001. " τελευταία καθιστούσε αποκλειστικά υπεύθυνους τους χονδρεμπόρους-διανομείς για τη συμμόρφωση προς τη νομοθεσία, αποτυγχάνοντας, κατά συνέπεια, πλήρως να διασφαλίσει την αξιοπιστία της αλυσίδας του φαρμακευτικού εφοδιασμού.
<P>
" έκθεση επί της οποίας ψηφίσαμε σήμερα εισάγει μέτρα για την περαιτέρω κατοχύρωση της ασφάλειας των φαρμάκων, εντείνοντας, επί παραδείγματι, τη διενέργεια ελέγχων εκτός των συνόρων της Ευρωπαϊκής Ένωσης βάσει ανάλυσης των κινδύνων. " προτεινόμενη τροποποίηση περιλαμβάνει εξίσου την ανάγκη δημοσίευσης, σε μια βάση δεδομένων σε επίπεδο ΕΕ, ενός καταλόγου πιστοποιημένων χονδρεμπόρων-διανομέων, με άλλα λόγια, διανομέων, η συμμόρφωση των οποίων με τη νομοθεσία της ΕΕ δεν έχει εξακριβωθεί μέσω ελέγχων που έχει διενεργήσει μόνο το οικείο κράτος μέλος.
<P>
Παρ' όλα αυτά, θα μπορούσαμε ενδεχομένως να προσβλέπαμε σε κάποιο πιο φιλόδοξο αποτέλεσμα. Αναφέρομαι ειδικότερα στη θέσπιση υποχρεωτικών ελέγχων στους χώρους παρασκευής δραστικών ουσιών σε τρίτες χώρες. Οι τελευταίοι παραλείπονται με την αιτιολογία ότι το κόστος της υλοποίησής τους θα ήταν υπερβολικά υψηλό. Εάν είχαν προβλεφθεί, θα μπορούσαμε να αποφύγουμε την κατάσταση που παρατηρείται ολοένα και πιο συχνά όπου οι ευρωπαϊκές εταιρείες καλούνται να πληρούν εξαιρετικά υψηλές προδιαγραφές ποιότητας, ενώ οι εταιρείες που διατηρούν την παραγωγή τους σε άλλες περιοχές του πλανήτη επωφελούνται από ρυθμιστικά πλαίσια τα οποία είναι αδιαμφισβήτητα λιγότερο αυστηρά. Για τον λόγο αυτόν, ελπίζω ότι θα είναι δυνατόν να επέλθουν βελτιώσεις στο μέλλον.
<SPEAKER ID="149" NAME="Francesco De Angelis" AFFILIATION="S&amp;D">
(IT) Κύριε Πρόεδρε, περισσότεροι από 100 εκατομμύρια εργαζόμενοι στην Ευρώπη εξαρτώνται σήμερα άμεσα ή έμμεσα από μικρομεσαίες επιχειρήσεις. Παρά ταύτα, οι μικρομεσαίες επιχειρήσεις διέρχονται επί του παρόντος μια πρωτοφανή κρίση: έλλειψη ρευστότητας, γραφειοκρατικοί φραγμοί και περιορισμοί και διοικητικά προσκόμματα.
<P>
Αυτή ακριβώς είναι και η ουσία της παρούσας πρότασης ψηφίσματος: το Κοινοβούλιο ζητεί εγγυητικά προγράμματα χορήγησης πιστώσεων και δανείων για τις μικρομεσαίες επιχειρήσεις, καθώς και μια δυναμική ευρωπαϊκή κινητοποίηση, η οποία δεν θα συνιστά απλή χίμαιρα ενόψει της καταπολέμησης των νέων -και απαγορευτικών, κατά την άποψη πολλών- απαιτήσεων στο πλαίσιο των τραπεζικών συναλλαγών, ιδίως όσον αφορά τις υψηλότερες απαιτήσεις εξασφάλισης και τα ασφάλιστρα.
<P>
Τέλος, συμφωνώ επί της ανάγκης να αυξηθεί σημαντικά η χρηματοδότηση στο πλαίσιο του προγράμματος ανταγωνιστικότητας και καινοτομίας, καθώς και να τεθεί εκ νέου το ζήτημα της απλοποίησης με σθένος και αποφασιστικότητα: εξορθολογισμός και απλοποίηση, ούτως ώστε οι επιχειρήσεις που επιθυμούν να αποκτήσουν πρόσβαση σε χρηματοδοτικά κεφάλαια να είναι σε θέση να το πράξουν, χωρίς να υποχρεούνται να καταφύγουν στις εξαιρετικά δαπανηρές υπηρεσίες εξωτερικών συμβούλων. Αυτοί είναι οι λόγοι για τους οποίους υπερψήφισα το παρόν ψήφισμα: αυτό προσδοκούν από εμάς οι ΜΜΕ και τα 100 εκατομμύρια ευρωπαίων εργαζομένων που απασχολούνται στον κλάδο.
<SPEAKER ID="150" NAME="Sergej Kozlík" AFFILIATION="ALDE">
(SK) Κύριε Πρόεδρε, από όλες τις πρακτικές πτυχές που συνδέονται με την αναθεώρηση των μέσων της ΕΕ για τη στήριξη της χρηματοδότησης των μικρομεσαίων επιχειρήσεων (ΜΜΕ), θα ήθελα να επισημάνω ιδιαιτέρως τα προβλήματα της εξωτερικής χρηματοδότησης. Είναι σαφές ότι μεγάλος αριθμός ΜΜΕ θα συνεχίσει να εξαρτάται κατά βάση από τις πιστώσεις και τον δανεισμό. Εγείρει ανησυχίες το γεγονός ότι ο τραπεζικός τομέας απαιτεί ακόμα υψηλότερες ασφάλειες και ακόμα υψηλότερα ασφάλιστρα, που μειώνουν τις πιθανότητες χρηματοδότησης και τις δυνατότητες των εν λόγω επιχειρήσεων να αξιοποιήσουν επιχειρηματικές και εργασιακές ευκαιρίες.
<P>
Ως εκ τούτου, θεωρώ απαραίτητη την ενίσχυση επιμέρους προγραμμάτων σε επίπεδο κρατών μελών, καθώς και την προώθηση της επικέντρωσης των πόρων της ΕΕ και της Ευρωπαϊκής Τράπεζας Επενδύσεων σε καινοτόμα χρηματοδοτικά μέσα. Κρίνεται αναγκαία η στήριξη της περαιτέρω εφαρμογής εγγυητικών μέσων σε συνάρτηση με τη δανειοδότηση του κεφαλαίου κίνησης και -θα ήθελα να το τονίσω αυτό- της αξιοποίησης χρηματοδοτικών μέσων που συνεπάγονται διασπορά των κινδύνων, καθώς και της επέκτασης των οργανισμών μικροχρηματοδότησης.
<SPEAKER ID="151" NAME="Andrzej Grzyb" AFFILIATION="PPE">
(PL) Κύριε Πρόεδρε, πρόκειται για μια σημαντική πρόταση ψηφίσματος σχετικά με τον μηχανισμό χρηματοδοτικής στήριξης των μικρομεσαίων επιχειρήσεων. Περιστασιακά, βρισκόμαστε αντιμέτωποι με επικρίσεις όπου ναι μεν μιλούμε για τον σημαντικό ρόλο του επιχειρηματικού τομέα -στον παρασκευαστικό κλάδο, την παραγωγή του ενός τρίτου του ΑΕγχΠ στην Ευρωπαϊκή Ένωση και τη δημιουργία ασφαλών θέσεων απασχόλησης- χωρίς ωστόσο να έχουμε στη διάθεσή μας άρτια μέσα για τη στήριξη των εν λόγω επιχειρήσεων. Λόγω των προϋποθέσεών τους, το μεγαλύτερο ποσοστό των πόρων της ΕΕ για την ανάπτυξη και την καινοτομία διοχετεύονται κατά κύριο λόγο σε μεγάλες εταιρείες. Αυτό πρέπει να αλλάξει, διότι οι μικρομεσαίες επιχειρήσεις αδυνατούν να ανταποκριθούν στις απαιτήσεις που τους επιβάλλονται.
<P>
" κρίση έχει περιορίσει δραστικά την πρόσβαση των μικρομεσαίων επιχειρήσεων σε πιστώσεις και δάνεια, ενώ νέοι κανονισμοί ειδικά για τον τραπεζικό τομέα ενδέχεται να επιδεινώσουν περαιτέρω την κατάσταση. Επιτρέψτε μου να αναφέρω εν προκειμένω τη δέσμη μέτρων "Βασιλεία ΙΙΙ", η οποία έχει ήδη εγκριθεί, ως προς τις προδιαγραφές της σχετικά με την αρχή της προφύλαξης. Θεωρώ εξαιρετικά σημαντική την πρόσβαση στη χρηματοδότηση για την επιχειρηματική ανάπτυξη, ιδίως στον τομέα της καινοτομίας. Αποδίδουμε έμφαση στον ρόλο των μικρομεσαίων επιχειρήσεων, ειδικότερα δε ως μιας ομάδας "αφανών καινοτόμων παραγόντων". " είσοδος αυτών των μικρομεσαίων επιχειρήσεων στην ευρωπαϊκή αγορά πρέπει να συντελείται σε ευρύτερη κλίμακα. Τούτο θα συνδράμει στην αναζωογόνηση της οικονομίας, τη δημιουργία θέσεων απασχόλησης και την επίτευξη των στόχων που καθορίζονται στη στρατηγική "Ευρώπη 2020".
<SPEAKER ID="152" NAME="Cristiana Muscardini" AFFILIATION="PPE">
(IT) Κύριε Πρόεδρε, πρέπει να αξιολογήσουμε και να αναθεωρήσουμε τα υφιστάμενα μέσα για τη στήριξη της χρηματοδότησης των μικρομεσαίων επιχειρήσεων ενόψει του προσεχούς πολυετούς δημοσιονομικού πλαισίου, εφόσον επιθυμούμε να επικεντρωθούμε στην προώθηση της ανάκαμψης της πραγματικής οικονομίας στον συγκεκριμένο τομέα, αλλά και σε άλλους τομείς, ούτως ώστε να ξεπεράσουμε οριστικά την κρίση.
<P>
Το ίδιο επιτάσσει και η προστασία των συμφερόντων των μικρομεσαίων επιχειρήσεων, σε περίπτωση που θεσπιστούν -όπως προτείνεται στον κανονισμό "Βασιλεία ΙΙΙ" υψηλότερες απαιτήσεις σε ίδιο μετοχικό κεφάλαιο για τις τράπεζες. Αυτό απαιτεί εξίσου η κατάσταση πολλών χρηματοδοτικών μεσολαβητών, οι οποίοι αποθαρρύνονται από τα διοικητικά βάρη που έχουν δημιουργηθεί από τους περίπλοκους ευρωπαϊκούς χρηματοπιστωτικούς κανονισμούς, ενώ επηρεάζεται επίσης από τις δυσκολίες που εγείρει η διαφοροποίηση μεταξύ των φορολογικών συστημάτων και των μηχανισμών στήριξης. Υπαγορεύεται δε από την απαίτηση να ενισχυθεί η συνεκτικότητα των προγραμμάτων στήριξης της Ευρωπαϊκής Ένωσης, ούτως ώστε να παρέχονται καλύτερες εγγυήσεις και να διασφαλίζεται ικανοποιητική εξισορρόπηση μεταξύ των εθνικών και των κοινοτικών μηχανισμών στήριξης.
<P>
Ως εκ τούτου, τάσσομαι υπέρ της πρότασης για τη δημιουργία υπηρεσιών ενιαίας εξυπηρέτησης για τα διάφορα χρηματοδοτικά όργανα της ΕΕ που απευθύνονται στις ΜΜΕ. " απλοποίηση των διαδικασιών υποβολής προσφορών και πρόσβασης στις αγορές αποτελεί σημαντικό μέσο στήριξης, ακόμα και αν αποβεί αναγκαία η αύξηση της χρηματοδότησης. Έχουν δαπανηθεί τεράστια ποσά για τη διάσωση ανεύθυνων τραπεζών: φρονώ ότι η δαπάνη χρημάτων για 23 εκατομμύρια μικρομεσαίες επιχειρήσεις μπορεί να εκληφθεί μόνον ως επένδυση.
<SPEAKER ID="153" NAME="Alfredo Pallone" AFFILIATION="PPE">
(IT) Κύριε Πρόεδρε, ψήφισα υπέρ της παρούσας πρότασης ψηφίσματος, διότι πιστεύω ότι χρειαζόμαστε μια ευρωπαϊκή στρατηγική για τις ΜΜΕ, οι οποίες αποτελούν, όπως όλοι γνωρίζουμε, τον στυλοβάτη της οικονομίας μας και χρήζουν στήριξης και βοήθειας.
<P>
Ως εκ τούτου, η προσεχής περίοδος δημοσιονομικού προγραμματισμού της Ευρωπαϊκής Ένωσης δεν μπορεί να αγνοήσει αυτούς τους προβληματισμούς, και πρέπει να αυξήσει και να διαφοροποιήσει τους διαθέσιμους πόρους. Ωστόσο, πρόκειται για ένα μεμονωμένο και ανεπαρκές μέτρο: πρέπει να αναληφθεί συναφώς περαιτέρω δράση. Είναι σημαντικό να παρασχεθεί η βοήθεια στο πλαίσιο μιας μακροπρόθεσμης στρατηγικής προς αποφυγή λήψης προσωρινών ή έκτακτων μέτρων - αναφέρομαι στις νέες χρηματοδοτικές διατάξεις που ετοιμάζεται να θεσπίσει η ΕΕ. Πρέπει να διασφαλίσουμε ότι αυτοί οι νέοι κανονισμοί δεν καθιστούν ακόμα δυσχερέστερο τον δανεισμό των επιχειρήσεων - αναφέρομαι επίσης στον κανονισμό "Βασιλεία ΙΙΙ".
<P>
Αυτή είναι η πραγματική νέα πρόκληση: η εναρμόνιση και η ρύθμιση του τραπεζικού συστήματος, αποτρέποντας ταυτόχρονα τη μεταβίβαση του κόστους στις εταιρείες, τους πολίτες και τις ΜΜΕ. Χρειαζόμαστε την επίτευξη οικονομικής μεγέθυνσης ώστε να συνδράμουμε στην αποκατάσταση και τη στήριξη του τομέα, μετατρέποντας τις ιδέες μας σε πράξη.
<SPEAKER ID="154" NAME="Marian Harkin" AFFILIATION="ALDE">
(EN) Κύριε Πρόεδρε, είμαι στην ευχάριστη θέση να υποστηρίξω το παρόν ψήφισμα, αλλά ένα από τα βασικά προβλήματα που αντιμετωπίζουν οι ΜΜΕ είναι, ασφαλώς, η πρόσβαση σε πιστώσεις. Πρόκειται για ένα πολύ σημαντικό εμπόδιο τόσο για τη δημιουργία θέσεων απασχόλησης, όσο, βεβαίως, και για την οικονομική μεγέθυνση. Στις χώρες που εφαρμόζονται αυστηρά μέτρα λιτότητας -όπως και στη γενέτειρά μου, την Ιρλανδία- αυτό το πρόβλημα είναι εξαιρετικά έντονο και φρονώ ότι χρήζει άμεσης αντιμετώπισης.
<P>
Πρέπει να δράσουμε σε επίπεδο ΕΕ ώστε να διασφαλισθεί ότι οι τράπεζες είναι πρόθυμες και ικανές να χρηματοδοτήσουν τις ΜΜΕ. " ανακεφαλαιοποίηση των τραπεζών είναι σημαντική, αλλά ο συνδυασμός των ανακεφαλαιοποιημένων τραπεζών με έναν παραπαίοντα κλάδο ΜΜΕ είναι ολέθριος.
<P>
Ο πραγματικός μου φόβος είναι ότι θα καταλήξουμε με ένα τραπεζικό σύστημα υψηλότατης κεφαλαιοποίησης, ενώ η πραγματική οικονομία θα είναι μηδενική. Όλοι μιλούμε για την οικονομική μεγέθυνση, και αυτός είναι ο μοναδικός τρόπος με τον οποίο μπορούν να εξέλθουν σταδιακά πολλές περιφερειακές οικονομίες από την άβυσσο στην οποία βρίσκονται επί του παρόντος. Πλην όμως, πρόκειται για αντισταθμιστική δράση, ενώ αντιμετωπίζουμε μια κατάσταση όπου η υγεία των χρηματοπιστωτικών μας ιδρυμάτων μπορεί να παρουσιάζει καθημερινή βελτίωση, αλλά οι ΜΜΕ παραμένουν στη μονάδα εντατικής θεραπείας.
<SPEAKER ID="156" NAME="Clemente Mastella" AFFILIATION="PPE">
(IT) Κύριε Πρόεδρε, οι δημογραφικές εξελίξεις που καταγράφονται κατά τα τελευταία έτη μάς οδηγούν να εξετάσουμε την ανάγκη χάραξης μιας στρατηγικής που θα μεριμνά για μια νέα συνοχή και συνεκτικότητα στον τομέα των συντάξεων, καθώς και την ανάγκη προώθησης της αλληλεγγύης μεταξύ των γενεών και των ατόμων, συμβάλλοντας ταυτόχρονα στην εξασφάλιση ενός ασφαλούς και επαρκούς εισοδήματος μετά τη συνταξιοδότηση.
<P>
Συμφωνώ με την παρατήρηση της εισηγήτριας ότι υφίστανται μεγάλες διαφορές στα συνταξιοδοτικά συστήματα στην Ευρώπη. Οι διαφορές αυτές επηρεάστηκαν σε πολύ μεγάλο βαθμό από τη σφοδρή χρηματοπιστωτική και οικονομική κρίση, λόγω της αυξημένης ανεργίας, της ασθενέστερης ανάπτυξης, των μειωμένων αποδόσεων των επενδύσεων και του αυξημένου δημόσιου χρέους. Για τα συνταξιοδοτικά συστήματα δε, καθίσταται δυσκολότερη η παροχή επαρκών συντάξεων και, σε ορισμένες περιπτώσεις, η εκπλήρωση των συμφωνιών.
<P>
Κατά τη μεταρρύθμιση των συνταξιοδοτικών τους συστημάτων, πολλά κράτη μέλη προέβησαν σε δραστικές περικοπές. " χρηματοοικονομική βιωσιμότητα είναι μεν σημαντική, αλλά θα πρέπει να λαμβάνουμε υπόψη και την εξασφάλιση ενός επαρκούς εισοδήματος. " βιωσιμότητα του προϋπολογισμού και η επάρκεια των συνταξιοδοτικών συστημάτων δεν είναι αντικρουόμενοι στόχοι, αλλά οι δύο όψεις του ίδιου νομίσματος: η πραγματική βιωσιμότητα δεν είναι εφικτή χωρίς την εξασφάλιση επαρκών συντάξεων.
<P>
Από την εμπειρία μου ως υπουργού Απασχόλησης στην Ιταλία, κύριε Πρόεδρε, μπορώ να σας διαβεβαιώσω ότι εάν δεν διασφαλισθεί η συμμόρφωση από τα κράτη μέλη, θα είναι ιδιαίτερα δύσκολο για τα επιμέρους κράτη να προσαρμοστούν σε αυτού του είδους τη νομοθεσία.
<SPEAKER ID="157" NAME="Jens Rohde" AFFILIATION="ALDE">
(DA) Κύριε Πρόεδρε, πριν από λίγο καιρό, το Ευρωπαϊκό Δικαστήριο αποφάνθηκε ότι η Γερμανία πρέπει να ενισχύσει τη διαφάνεια στον τομέα των επαγγελματικών της συντάξεων, και ότι πρέπει να υποβάλει τις εν λόγω συντάξεις σε δημόσιο διαγωνισμό. Έτρεφα την ελπίδα ότι επρόκειτο για μια απόφαση που θα επέφερε αλυσιδωτές συνέπειες και σε άλλες χώρες της Ευρώπης. Δυστυχώς, όμως, δεν συνέβη κάτι τέτοιο, και η Επιτροπή δεν ήταν διατεθειμένη να ασκήσει πιέσεις σε άλλες χώρες που περιορίζουν τους πολίτες τους σε συγκεκριμένες συνταξιοδοτικές παροχές. Αυτός είναι ο λόγος για τον οποίο είναι εξίσου σημαντικό το γεγονός ότι το Ευρωπαϊκό Κοινοβούλιο δηλώνει πλέον ότι τα συνταξιοδοτικά συστήματα πρέπει να παρουσιάζουν βιοποριστική ικανότητα για τους πολίτες. Πρέπει να υπάρχει διαφάνεια ως προς το κόστος και τις αποδόσεις, και οφείλουμε να άρουμε τους φραγμούς στη διασυνοριακή κινητικότητα. Όλα αυτά τα στοιχεία αποτελούν θετικές και συνετές φιλελεύθερες αρχές, αλλά εάν συναγάγουμε τα εύλογα συμπεράσματα, οι πολίτες θα πρέπει επίσης να είναι σε θέση να μεταφέρουν τις συνταξιοδοτικές παροχές τους από το ένα ταμείο στο άλλο, σε περίπτωση που δεν επιτελεί σωστά το έργο του το ταμείο ανεργίας ή συνταξιοδότησης στο οποίο τους ασφάλισε η συνδικαλιστική τους οργάνωση ή ο εργοδότης τους. Δεν το κατορθώσαμε αυτό στην προκειμένη περίπτωση, αλλά τουλάχιστον σήμερα κάναμε ένα βήμα προς την ορθή κατεύθυνση, και φρονώ ότι αυτό αποτελεί θετική εξέλιξη για την εσωτερική αγορά και για τη δυνατότητα που παρέχεται στους πολίτες να λαμβάνουν αξιοπρεπείς αποδόσεις από τις συντάξεις τους.
<SPEAKER ID="158" NAME="Alfredo Antoniozzi" AFFILIATION="PPE">
(IT) Κύριε Πρόεδρε, λαμβάνοντας υπόψη τις δημοσιονομικές πιέσεις, η αποτελεσματικότητα των κοινωνικών δαπανών διαδραματίζει καίριο ρόλο στα οικονομικά συστήματα των κρατών μελών. Τούτο κατέστη σαφές κατά τα τελευταία έτη, με την αύξηση της ανεργίας, της φτώχειας και του κοινωνικού αποκλεισμού, που οδήγησε σε επιδείνωση των δημοσιονομικών ελλειμμάτων σε πολλά κράτη μέλη, ακολουθούμενη από προβλήματα στα συνταξιοδοτικά ταμεία.
<P>
Επικροτώ την έκθεση της κ. Oomen-Ruijten, η οποία αποβλέπει στο να δώσει νέα ώθηση σε εθνικό και ενωσιακό επίπεδο, συμβάλλοντας στη δημιουργία ρωμαλέων συνταξιοδοτικών συστημάτων, τα οποία θα αποβούν επαρκή σε βάθος χρόνου, βιώσιμα και ασφαλή.
<P>
Εντούτοις, θα ήθελα να αδράξω την ευκαιρία και να υπενθυμίσω ότι εξακολουθούμε να στερούμαστε μιας κοινής δέσμης κριτηρίων, ορισμών και εις βάθος ανάλυσης, η οποία θα περιγράφει εκτενώς τα διάφορα συνταξιοδοτικά συστήματα και την ικανότητά τους να ανταποκρίνονται στις ανάγκες των πολιτών. Διερωτώμαι πώς είναι δυνατόν να εξετάζουμε ένα τόσο ευαίσθητο ζήτημα απουσία τέτοιας μελέτης. Ως εκ τούτου, θα ήθελα να καλέσω την Επιτροπή να καλύψει αυτό το κενό, προβαίνοντας στις κατάλληλες ενέργειες ώστε να παρουσιάσει μια τυπολογία των συνταξιοδοτικών συστημάτων στα κράτη μέλη, καθώς και μια κοινή δέσμη ορισμών, προκειμένου να καταστεί δυνατή η σύγκριση μεταξύ των συστημάτων.
<SPEAKER ID="159" NAME="Philip Claeys" AFFILIATION="NI">
(NL) Κύριε Πρόεδρε, θα ήθελα απλώς να κάνω μια σύσταση. Διαπιστώνω ότι πάρα πολλοί ομιλητές έχουν υπερβεί τον χρόνο ομιλίας που τους είχε εκχωρηθεί, σε ορισμένες μάλιστα περιπτώσεις, έως και κατά 30 δευτερόλεπτα. Θα ήθελα να σας ζητήσω να είστε αυστηρότερος με τη διασφάλιση της τήρησης του προκαθορισμένου χρόνου ομιλίας. Μπορείτε, ασφαλώς, να επιδείξετε την ίδια αυστηρότητα και με εμένα εν προκειμένω.
<SPEAKER ID="160" NAME="Πρόεδρος">
Δεδομένου ότι ολοκληρώσαμε την ψηφοφορία σε τόσο σύντομο χρόνο, θεώρησα ότι θα μπορούσα να είμαι πιο ελαστικός με τους συναδέλφους βουλευτές που υπερέβησαν τον χρόνο ομιλίας που τους είχε εκχωρηθεί. Εφόσον μου ζητάτε να είμαι αυστηρός, θα το πράξω, αλλά πάντα με μέτρο, φυσικά.
<SPEAKER ID="161" NAME="Licia Ronzulli" AFFILIATION="PPE">
(IT) Κύριε Πρόεδρε, εγώ, αντιθέτως, εκτιμώ τη γενναιοδωρία σας, διότι ποτέ δεν έχουμε τη δυνατότητα να υπερβούμε το ένα λεπτό κατά τη διάρκεια των συζητήσεων και έτσι τώρα μας δίνεται ακόμα μια ευκαιρία να λάβουμε τον λόγο και να συζητήσουμε, για τις αιτιολογήσεις ψήφου εν προκειμένω, οι οποίες σε τελική ανάλυση αποτελούν τη βάση των εκθέσεων επί των οποίων ψηφίζουμε.
<P>
" κατάσταση των ευρωπαϊκών συνταξιοδοτικών συστημάτων καθίσταται ολοένα πιο ανησυχητική. Πρέπει να δράσουμε τώρα, προκειμένου να διασφαλισθεί ότι οι άνδρες και οι γυναίκες έχουν ίσες ευκαιρίες, προστατεύοντας ταυτόχρονα τόσο αυτούς που αποφασίζουν να συνταξιοδοτηθούν σήμερα όσο και εκείνους που αρχίζουν τώρα να κάνουν τα πρώτα τους βήματα στην αγορά εργασίας. Στην Ευρώπη, οι γυναίκες εξακολουθούν να αμείβονται, κατά μέσο όρο, κατά 18% λιγότερο από ό,τι οι άνδρες.
<P>
" βασική συνέπεια αυτής της μισθολογικής διαφοράς είναι εμφανής στην ηλικία συνταξιοδότησης: λόγω των χαμηλότερων εισοδημάτων τους καθ' όλη τη διάρκεια του εργασιακού τους βίου, οι γυναίκες λαμβάνουν επίσης χαμηλότερες συνταξιοδοτικές παροχές. Ως εκ τούτου, οι γυναίκες πλήττονται περισσότερο από την εμμένουσα φτώχεια σε σύγκριση με τους άνδρες. Ιδιαίτερα σε περιόδους κρίσης, πρέπει να συμπεριλαμβάνουμε τη διάσταση του φύλου σε όλες τις πολιτικές, εγκρίνοντας εθνικά μέτρα, τα οποία εγκρίνονται και συντονίζονται σε ευρωπαϊκό επίπεδο.
<SPEAKER ID="162" NAME="Andrzej Grzyb" AFFILIATION="PPE">
(PL) Κύριε Πρόεδρε, σκοπός της Πράσινης Βίβλου είναι να συγκεντρωθούν οι απόψεις των κρατών μελών σχετικά με τον τρόπο επίτευξης του δεδηλωμένου στόχου για επαρκείς, σταθερές και ασφαλείς συντάξεις, δεδομένου ότι η έκθεση που εγκρίθηκε από την Επιτροπή καταλήγει ορθώς στο συμπέρασμα ότι, πρώτον, δεν συντρέχει λόγος για την εναρμόνιση των συνταξιοδοτικών συστημάτων και, δεύτερον, ότι τα κράτη μέλη πρέπει να προβλέψουν διάφορες μορφές ανάπτυξης μελλοντικών συνταξιοδοτικών παροχών και να αναγνωρίσουν το καθεστώς ελάχιστης σύνταξης, με στόχο την προστασία των πολιτών από τη φτώχεια. Τρίτον, κράτη μέλη όπως η Πολωνία, που έχουν εφαρμόσει δύσκολες συνταξιοδοτικές μεταρρυθμίσεις, οι οποίες είχαν ως αποτέλεσμα την αύξηση του ελλείμματος και του δημοσίου χρέους τους, δεν πρέπει να υποστούν κυρώσεις και να υπαχθούν στη διαδικασία υπερβολικού ελλείμματος. Τέταρτον, το συνταξιοδοτικό σύστημα πρέπει να προάγει τον μακρότερο εργασιακό βίο, στοιχείο που συνάδει με τις εξελίξεις στην αγορά εργασίας. Κατά την άποψή μου, τα συμπεράσματα εναρμονίζονται πλήρως με την οικονομική στρατηγική της ΕΕ "Ευρώπη 2020", ειδικότερα δε με τη στρατηγική για την απασχόληση και την καταπολέμηση της φτώχειας και του κοινωνικού αποκλεισμού.
<SPEAKER ID="163" NAME="Silvia Costa" AFFILIATION="S&amp;D">
(IT) Κύριε Πρόεδρε υπερψήφισα το παρόν ψήφισμα, διότι πιστεύω ότι η συμβιβαστική λύση που επετεύχθη με εξαιρετικά μεγάλη δυσκολία στο πλαίσιο της επιτροπής μας είναι κατ' ουσίαν θετική, στο μέτρο που συνιστά μέσο υπενθύμισης για τα κράτη μέλη ότι πρέπει να εξασφαλίζουν επαρκείς και βιώσιμες συντάξεις, με δυνατότητα μεταφοράς των συνταξιοδοτικών δικαιωμάτων σε ολόκληρη την Ευρώπη, υπό τις υφιστάμενες συνθήκες της σημαντικής γήρανσης του πληθυσμού.
<P>
Θα ήθελα, ωστόσο, να επικρίνω τρία σημεία, τα οποία ευελπιστώ να λάβει εμπράκτως υπόψη η Ευρωπαϊκή Επιτροπή στο πλαίσιο της επικείμενης Λευκής Βίβλου. Το πρώτο αφορά τη μη αναγνώριση της σημασίας του τρίτου πυλώνα των συνταξιοδοτικών συστημάτων. Δεύτερον, παρότι αναγνωρίζεται η διαφορά του συνταξιοδοτικού εισοδήματος μεταξύ των ανδρών και των γυναικών, λόγω του μισθολογικού χάσματος, των διακοπών για περιόδους φροντίδας και του υψηλότερου ποσοστού ανεργίας μεταξύ των γυναικών, δεν υπάρχουν κριτήρια ευελιξίας για τις γυναίκες που έχουν συμπληρώσει την ηλικία συνταξιοδότησης και παύουν να εργάζονται, ούτε υπάρχει επαρκής αναγνώριση των περιόδων ανάληψης ευθυνών φροντίδας για τον προσδιορισμό της ηλικίας συνταξιοδότησης. Πλην όμως, αυτό θα ήταν ευκταίο. Τρίτον, πρέπει να κατοχυρωθεί το δικαίωμα των ευρωπαίων πολιτών σε ένα κοινό πρόγραμμα κοινωνικής εκπαίδευσης και ενημέρωσης σχετικά με το καθεστώς συνταξιοδότησης και ασφάλισής τους, ιδίως για τους νέους και τους εργαζόμενους καθ' όλη τη διάρκεια του εργασιακού τους βίου.
<SPEAKER ID="164" NAME="Hannu Takkula" AFFILIATION="ALDE">
(FI) Κύριε Πρόεδρε, η προσπάθεια μετάβασης σε επαρκή, βιώσιμα και ασφαλή συνταξιοδοτικά συστήματα είναι υψίστης σημασίας σε ευρωπαϊκό επίπεδο. Προφανώς, δεν πρέπει να λησμονούμε ότι στην ΕΕ υπάρχουν 27 διαφορετικά κράτη μέλη. Οι οικονομικές συνθήκες τους εξακολουθούν να διαφέρουν από πολλές απόψεις, και οι συνταξιοδοτικές παροχές ποικίλουν ευρέως ως προς το μέγεθός τους. Ωστόσο, οφείλουμε, κατά βάση, να διασφαλίσουμε την επάρκεια του συνταξιοδοτικού εισοδήματος στα διάφορα κράτη μέλη.
<P>
Βασικό μου μέλημα αποτελούν οι συνταξιοδοτικές παροχές για τους νέους που εργάζονται στις διάφορες χώρες, στα διάφορα κράτη μέλη της Ευρωπαϊκής Ένωσης. Πώς μπορούμε να εξασφαλίσουμε ότι τα συνταξιοδοτικά τους δικαιώματα μπορούν να μεταφέρονται με πιο ικανοποιητικό τρόπο από τη μία χώρα στην άλλη, και όχι μόνο από το ένα συνταξιοδοτικό ταμείο στο άλλο, εφόσον υπάρχουν μείζονα προβλήματα και με τα ταμεία; Προσβλέπω εν προκειμένω στη δυνατότητα ευελιξίας. Επ' αυτού του ζητήματος χρειαζόμαστε ενδεχομένως συντονισμό σε ολόκληρη την Ευρώπη.
<P>
Γνωρίζω ότι η συζήτηση για τις συντάξεις θα συνεχιστεί, διότι, όπως διάβασα προσφάτως, το 2010, για παράδειγμα, το προσδόκιμο ζωής των παιδιών που γεννήθηκαν στη Φινλανδία ήταν 100 έτη. Εάν λάβουμε υπόψη το γεγονός ότι αναμένεται να αφιερώσουν 30 χρόνια της ζωής τους σε σπουδές και άλλα 30 χρόνια στον εργασιακό βίο, τότε τα 40 χρόνια που τους απομένουν θα είναι συνταξιούχοι. Για τον λόγο αυτόν, πρέπει απαραιτήτως να εξετάσουμε τα συνταξιοδοτικά συστήματα υπό νέο πρίσμα, ούτως ώστε να είμαστε σε θέση να αντιμετωπίσουμε αυτήν την κατάσταση με βιώσιμο τρόπο για όλους.
<SPEAKER ID="165" NAME="Anna Záborská" AFFILIATION="PPE">
- (SK) Κύριε Πρόεδρε, υπερψήφισα την έκθεση, μολονότι η Πράσινη Βίβλος που εκπόνησε η Ευρωπαϊκή Επιτροπή παρουσιάζει ελλείψεις. " στρατηγική για το 2020 προοιωνίζεται ονειρικό μέλλον για εμάς. " Πράσινη Βίβλος δρομολογεί τη συζήτηση σχετικά με το πραγματικό μέλλον, αλλά αγνοεί την παρούσα πραγματικότητα. Ένα είναι το κεντρικό θέμα που διατρέχει ολόκληρη την Πράσινη Βίβλο: αφήστε τους ηλικιωμένους να εργάζονται.
<P>
Οι συντάκτες της Πράσινης Βίβλου δεν επιχειρούν καν να αναζητήσουν λύση στο σημείο ακριβώς όπου ξεκινά η ζωή. Χρησιμοποιούν τη λέξη "γυναίκα" μόνο έξι φορές. Χρησιμοποιούν τη λέξη "οικογένεια" τρεις φορές και τη λέξη "παιδί" μόνο μία φορά. Κατά συνέπεια, φρονώ ότι η Επιτροπή θα έπρεπε να εκπονήσει τη Λευκή Βίβλο της με σαφώς πιο εμπεριστατωμένο τρόπο, να υπογραμμίσει τη σημασία της μητρότητας και της άτυπης εργασίας των γυναικών, να ακούσει τη Συνομοσπονδία Οικογενειών από ολόκληρη την Ευρώπη και να ενσωματώσει μια νέα επιτακτική διάσταση σε όλες τις πολιτικές και τις στρατηγικές της: την ενσωμάτωση της διάστασης της οικογένειας.
<SPEAKER ID="166" NAME="Miroslav Mikolášik" AFFILIATION="PPE">
(SK) Κύριε Πρόεδρε, οι αποκλίσεις μεταξύ των διαφόρων συνταξιοδοτικών συστημάτων των κρατών μελών είναι τεράστιες και απορρέουν από το γεγονός ότι ο συγκεκριμένος τομέας υπάγεται, και θα πρέπει να εξακολουθήσει να υπάγεται, στο πεδίο των άμεσων αρμοδιοτήτων των επιμέρους κρατών μελών. Βεβαίως, μια συγκεκριμένη διαβούλευση κρίνεται, κατά την άποψή μου, αναγκαία, διότι η Ευρωπαϊκή Ένωση και τα κράτη μέλη πρέπει να αναζητήσουν άμεση λύση για τις οικονομικές και δημογραφικές προκλήσεις, όπως, για παράδειγμα, οι προβλέψεις ότι ο αριθμός των κατοίκων ηλικίας άνω των 65 ετών επί του συνόλου του ενεργού πληθυσμού θα αυξηθεί και θα αντιστοιχεί στο 53,5% το 2060, ενώ σε κάθε συνταξιούχο θα αντιστοιχούν μόνο δύο εργαζόμενοι. Σε αυτό το πλαίσιο, είναι φυσικό να αυξηθεί ο μέσος όρος των δημοσίων δαπανών για τις συνταξιοδοτικές παροχές, καθώς και των δαπανών που συνδέονται με τη γήρανση, και αναμένεται να καταστεί ακόμα δυσκολότερη η παροχή επαρκών συντάξεων. Ως εκ τούτου, καθίσταται αναγκαίο να ενθαρρύνονται οι πολίτες ώστε να εισέρχονται στην αγορά εργασίας, αυξάνοντας τα επίπεδα απασχόλησης και την οικονομική μεγέθυνση. Επίσης, δεν υπογραμμίζεται επαρκώς η σημασία της οικογένειας, όπως ανέφερε και η συνάδελφος βουλευτής κ. Záborská. Κανείς δεν συζητά για την ανάγκη τεκνοποίησης, προκειμένου να επέλθουν βελτιώσεις στα συνταξιοδοτικά μας συστήματα.
<SPEAKER ID="167" NAME="Dimitar Stoyanov" AFFILIATION="NI">
(BG) Υπερψήφισα την παρούσα έκθεση, διότι θεωρώ πολύ σημαντική την ανάπτυξη επαρκών και βιώσιμων ευρωπαϊκών συνταξιοδοτικών συστημάτων, ιδίως εάν ληφθούν υπόψη οι δημογραφικές διεργασίες που υφίσταται επί του παρόντος η Ευρώπη, η συνεχιζόμενη γήρανση του πληθυσμού της ηπείρου μας και ο αυξανόμενος αριθμός των ανθρώπων που θα λαμβάνει ολοένα και λιγότερες παροχές.
<P>
Θα ήθελα επίσης να επισημάνω ότι οι εν λόγω τροποποιήσεις, τις οποίες στηρίζω και εγώ, και προϋποθέτουν τη συμμετοχή της Επιτροπής στη συγκρότηση ομάδων εμπειρογνωμόνων για την κατάρτιση προγραμμάτων παροχής συνδρομής στα εθνικά συστήματα, δεν θα πρέπει να υπερβαίνουν κατά πολύ το πεδίο εφαρμογής τους. " συνταξιοδοτική πολιτική συνιστά πολιτική των επιμέρους κρατών μελών και η Επιτροπή δεν πρέπει να υπερβαίνει το πεδίο αρμοδιοτήτων της, παρά το γεγονός ότι ο συμβουλευτικός ρόλος της είναι σε κάθε περίπτωση χρήσιμος.
<SPEAKER ID="168" NAME="Czesław Adam Siekierski" AFFILIATION="PPE">
(PL) Κύριε Πρόεδρε, εγκρίναμε μια εξαιρετικά σημαντική έκθεση σχετικά με τα συνταξιοδοτικά συστήματα στην Ευρώπη. " αλήθεια είναι ότι βρισκόμαστε αντιμέτωποι με σοβαρές δημογραφικές προκλήσεις. Τα ποσοστά γεννήσεων είναι ιδιαίτερα χαμηλά, το προσδόκιμο ζωής αυξάνεται και οι δημόσιες δαπάνες διογκώνονται λόγω των γηρασκουσών κοινωνιών μας. Σε πολλές χώρες πραγματοποιούνται συζητήσεις σχετικά με την αύξηση του ορίου ηλικίας συνταξιοδότησης. " υφιστάμενη οικονομική και δημογραφική κατάσταση μάς αναγκάζει να εξετάσουμε σοβαρά αυτήν την προοπτική.
<P>
Όπως ανέφερα, το προσδόκιμο ζωής αυξάνεται. Εργαζόμαστε υπό καλύτερες συνθήκες, οι οποίες μας επιτρέπουν να εργαζόμαστε επί μακρότερον. Τα συνταξιοδοτικά συστήματα εμπίπτουν στο πεδίο αρμοδιοτήτων των κρατών μελών. Εντούτοις, είναι πλέον καιρός να συντονιστούν σε επίπεδο ΕΕ, σε συνάρτηση π.χ. με την εσωτερική αγορά και τις απαιτήσεις του συμφώνου σταθερότητας και ανάπτυξης. Οι δαπάνες στον τομέα των συντάξεων και της ιατροφαρμακευτικής περίθαλψης επηρεάζουν σημαντικά την κατάσταση των δημοσίων οικονομικών στα επιμέρους κράτη μέλη. Πρέπει να ενθαρρύνουμε τους πολίτες να παρατείνουν την επαγγελματική σταδιοδρομία τους, μέσω της βελτίωσης των συνθηκών εργασίας και της αύξησης των αποδοχών τους.
<SPEAKER ID="169" NAME="Marian Harkin" AFFILIATION="ALDE">
(EN) Κύριε Πρόεδρε, εκφράζω την ικανοποίησή μου για την παρούσα έκθεση. Ευελπιστώ να φέρει το ζήτημα των συντάξεων στο προσκήνιο των υποθέσεων της ΕΕ.
<P>
Θεωρώ ότι ο βασικός προβληματισμός είναι ο εξής: με ποιον τρόπο αναμένεται από τα κράτη μέλη να χρηματοδοτήσουν επαρκείς συνταξιοδοτικές παροχές για τους πολίτες τους; Τι είδους καθεστώτα θα θέσουν σε εφαρμογή, με τη συνδυαστική χρήση των τριών πυλώνων, ούτως ώστε να διασφαλίσουν τη βιωσιμότητα των συνταξιοδοτικών τους συστημάτων;
<P>
Υπάρχει ένα τεράστιο χάσμα μεταξύ των υφιστάμενων συνταξιοδοτικών παροχών και των απαιτήσεων για την παροχή των ίδιων συντάξεων κατά τα επόμενα σαράντα έτη. Πράγματι, σύμφωνα με τις εκτιμήσεις μεγάλης ασφαλιστικής εταιρείας, το χάσμα μεταξύ των υφιστάμενων παροχών, τόσο των δημόσιων όσο και των ιδιωτικών, και των απαιτήσεων για τη διασφάλιση της διατήρησής τους στο ίδιο επίπεδο μετά από σαράντα έτη στην ΕΕ των 27 ανέρχεται σε 1,9 τρισεκατομμύρια ευρώ ετησίως. Πρόκειται για ένα ιλιγγιώδες ποσό και, μολονότι μέτρα όπως η παράταση του εργασιακού βίου, ενδεχομένως, ή άλλες πρωτοβουλίες θα συμβάλουν στη γεφύρωση αυτού του χάσματος, εξακολουθεί να υφίσταται τεράστια δημοσιονομική "μαύρη τρύπα".
<P>
Ελπίζω ότι η παρούσα συζήτηση και η επακόλουθη Λευκή Βίβλος της Επιτροπής θα εξασφαλίσουν τα πρώτα βήματα για την αντιμετώπιση του εν λόγω ζητήματος με ρεαλιστικό τρόπο.
<SPEAKER ID="170" NAME="Seán Kelly" AFFILIATION="PPE">
(GA) Κύριε Πρόεδρε, υπερψήφισα μετά χαράς την παρούσα έκθεση, διότι εκτιμώ ότι είναι πλέον καιρός να συζητήσουμε οπωσδήποτε αυτό το ζήτημα στο Κοινοβούλιο.
<P>
Δεν υπάρχει καμία αμφιβολία ότι, επί του παρόντος, το συνταξιοδοτικό πρόβλημα αποτελεί "μια βόμβα που είναι έτοιμη να εκραγεί", και η κατάσταση θα επιδεινωθεί στο μέλλον. Πρέπει όμως να εξαλειφθούν ορισμένες πρακτικές· στη γενέτειρά μου, για παράδειγμα, υπάρχουν πολιτικοί που αν παραιτηθούν τώρα θα λάβουν υψηλότερες συνταξιοδοτικές παροχές από ό,τι αν συνεχίσουν να εργάζονται. Αυτή η πρακτική στερείται κάθε λογικής.
<P>
Επιπλέον, υπάρχουν συνταξιούχοι, οι οποίοι λαμβάνουν μεγαλύτερες συνταξιοδοτικές παροχές τώρα από εκείνες που ελάμβαναν προ εικοσαετίας, όταν είχαν μικρά παιδιά και υψηλά ενυπόθηκα δάνεια.
<P>
Τα ζητήματα αυτά πρέπει να τεθούν υπό συζήτηση, και, ειδικότερα, πρέπει να δημιουργηθεί τεράστιο αποθεματικό για την παροχή συντάξεων στο μέλλον.
<SPEAKER ID="171" NAME="Daniel Hannan" AFFILIATION="ECR">
(EN) Κύριε Πρόεδρε, τώρα πια αντιλαμβανόμαστε τι σημαίνει η ευρωπαϊκή οικονομική διακυβέρνηση και ο δημοσιονομικός φεντεραλισμός. Ό,τι και να λέγεται για τους ηγέτες της ΕΕ, κανείς δεν μπορεί να τους καταλογίσει έλλειψη φιλοδοξίας. Αντιλαμβανόμαστε εν προκειμένω την άσβεστη δίψα τους για εξουσία. Προκαλεί δέος. Είναι ασυγκράτητη. Σκαιή και αχαλίνωτη.
<P>
Δεν συζητούμε μόνο για φορολογική εναρμόνιση, για ευρωπαϊκή ένωση χρέους και αυτόματες δημοσιονομικές μεταφορές, αλλά συζητούμε και για την εναρμόνιση των συνταξιοδοτικών παροχών. Συζητούμε για την εναρμόνιση των αποδοχών στον δημόσιο τομέα. Συζητούμε για τον πλήρη μηχανισμό της ενιαίας οικονομικής διακυβέρνησης της ΕΕ.
<P>
Είμαι βέβαιος ότι μπορείτε να συλλάβετε το κενό λογικής εν προκειμένω. Τούτο συμβαίνει εξαιτίας της αποτυχημένης νομισματικής ένωσης. Εφόσον η ευρωπαϊκή νομισματική ένωση δεν λειτούργησε, επιτρέψτε μας να έχουμε τουλάχιστον ευρωπαϊκή οικονομική και δημοσιονομική ένωση. Εφόσον η εγγύτερη ολοκλήρωση δεν κατόρθωσε να αποφέρει τα επιθυμητά αποτελέσματα, επιτρέψτε μας τουλάχιστον να έχουμε περισσότερη ολοκλήρωση. Επί της διαδικασίας, αυτό που επιτυγχάνουμε είναι να καταδικάζουμε τους πολίτες αρκετών κρατών μελών σε αποτρέψιμη φτώχεια και αποτρέψιμη μετανάστευση, προκειμένου να διαφυλάξουμε τη ματαιοδοξία μας.
<SPEAKER ID="172" NAME="Syed Kamall" AFFILIATION="ECR">
(EN) Κύριε Πρόεδρε, είναι απολύτως σαφές ότι η καθιέρωση επαρκών, βιώσιμων και ασφαλών ευρωπαϊκών συνταξιοδοτικών συστημάτων αποτελεί κοινή επιθυμία ολόκληρου του πολιτικού μας φάσματος. Εάν περιοριστούμε στην ιδέα ότι πρέπει να εξασφαλίσουμε τη δυνατότητα των πολιτών που εργάζονται σε ένα κράτος μέλος να διακινούνται σε άλλο κράτος μέλος, μεταφέροντας ταυτόχρονα και τα συνταξιοδοτικά τους δικαιώματα, τότε είναι πιθανόν να αξίζει η υλοποίηση αυτής της ιδέας.
<P>
Πρέπει, ωστόσο, να είμαστε προσεκτικοί με τη διαφορετική διάρθρωση των συνταξιοδοτικών συστημάτων στα διάφορα κράτη μέλη. Ορισμένα προσανατολίζονται περισσότερο προς τον ιδιωτικό τομέα και κάποια άλλα υπάγονται κατεξοχήν σε κρατική χρηματοδότηση. Δεδομένου ότι στρεφόμαστε ολοένα και περισσότερο προς την εναρμόνιση των ευρωπαϊκών συνταξιοδοτικών συστημάτων, η ανησυχία που εκφράζουν οι πολίτες της εκλογικής μου περιφέρειας είναι κατά πόσον αυτά θα κληθούν να διασώσουν κρατικά συνταξιοδοτικά συστήματα άλλων χωρών που υπόκεινται σε υποχρηματοδότηση ή κακή διαχείριση, όπως ακριβώς κληθήκαμε να διασώσουμε κακοδιαχειριζόμενες χώρες και το εθνικό χρέος αυτών.
<P>
Συζητούμε για βιώσιμες συντάξεις, αλλά, ταυτόχρονα, παρουσιάζουμε στο παρόν Σώμα πολιτικές όπως την οδηγία για τους διαχειριστές οργανισμών εναλλακτικών επενδύσεων, η οποία θα μειώσει τις αποδόσεις των αποταμιεύσεων και των επενδύσεων για τους μελλοντικούς συνταξιούχους. Πρέπει να μεριμνούμε για τη συνέπεια των μηνυμάτων που αποστέλλουμε.
<SPEAKER ID="173" NAME="Martin Kastler" AFFILIATION="PPE">
(DE) Κύριε Πρόεδρε, υπερψήφισα την έκθεση Oomen-Ruijten, και θα ήθελα να επισημάνω δύο στοιχεία. Πρώτον, συνιστά αδικία το γεγονός ότι σε ορισμένες χώρες της Ευρώπης καταβάλλεται ένας εξαιρετικά μεγάλος αριθμός υπερβολικά πρόωρων συντάξεων, τη στιγμή που οι ίδιες αυτές χώρες αντιμετωπίζουν προβλήματα και οι υπόλοιπες καλούνται να τις διασώσουν. Ασφαλώς, αυτή η αδικία δεν είναι δυνατόν να αναχρηματοδοτείται μέσω της ΕΕ. Χρειαζόμαστε ευρωπαϊκό συντονισμό εν προκειμένω.
<P>
Το δεύτερο στοιχείο για το οποίο εκφράζω την ιδιαίτερη ικανοποίησή μου στην εν λόγω έκθεση είναι το γεγονός ότι καθιστά απολύτως σαφές, σύμφωνα με την αρχή της επικουρικότητας, ότι τα κράτη μέλη, αυτά καθαυτά, είναι αρμόδια για τις συνταξιοδοτικές παροχές. Και αυτό ακριβώς πρέπει να ισχύει.
<P>
Για τον λόγο αυτόν, θεωρώ ότι η παρούσα έκθεση αποτελεί ένα βήμα προς τη σωστή κατεύθυνση, υπό την έννοια ότι, αφενός, εμείς, στην Ευρώπη, αναγνωρίζουμε ότι οι πολίτες μας επιθυμούν μεγαλύτερο συντονισμό στον τομέα των κοινωνικών υποθέσεων, διότι αισθάνονται ότι τυγχάνουν άδικης μεταχείρισης, και, αφετέρου, ότι καθιστούμε σαφές σε ποιον εναπόκειται η σχετική ευθύνη, ήτοι στα κράτη μέλη.
<P>
" συγκεκριμένη έκθεση αποτελεί βήμα προς τη σωστή κατεύθυνση. Θα καταβάλουμε κάθε δυνατή προσπάθεια ώστε να διασφαλισθεί ότι η Λευκή Βίβλος θα συνεχίσει να προωθεί την επίτευξη περαιτέρω προόδου εν προκειμένω.
<SPEAKER ID="174" NAME="Anneli Jäätteenmäki" AFFILIATION="ALDE">
(FI) Κύριε Πρόεδρε, ψήφισα υπέρ της παρούσας πρότασης, αν και θα ήθελα να υπενθυμίσω σε όλους ότι η συνταξιοδοτική πολιτική, όπως και η κοινωνική πολιτική, αποτελεί εθνικό ζήτημα και η αρμοδιότητα λήψης αποφάσεων πρέπει να διατηρήσει τον εθνικό της χαρακτήρα. Ωστόσο, απαιτείται ευρωπαϊκή συνεργασία για τις περιπτώσεις πολιτών που, αφού έχουν εργαστεί σε άλλες χώρες της ΕΕ επιστρέφουν ενδεχομένως στη χώρα καταγωγής τους και λαμβάνουν τη σύνταξή τους από τις χώρες στις οποίες εργάστηκαν. Επί του παρόντος, αυτό είναι δύσκολο και το σύστημα παρουσιάζει αδυναμίες. Πρόκειται για ζήτημα που πρέπει να διευθετήσουν τα κράτη μέλη της Ευρωπαϊκής Ένωσης. Εφόσον υπάρχει ελεύθερη κυκλοφορία των εργαζομένων, πρέπει να είναι πάντα δυνατή και η μεταφορά των συνταξιοδοτικών δικαιωμάτων από τη μία χώρα στην άλλη.
<SPEAKER ID="175" NAME="Siiri Oviir" AFFILIATION="ALDE">
(ET) Είμαι ιδιαίτερα ευτυχής που εξετάσαμε την παρούσα έκθεση, την οποία και εγκρίνουμε σήμερα. Την υπερψήφισα και εγώ. Χαίρομαι που αυτή η έκθεση δεν παρεμβαίνει στα κράτη μέλη, αλλά λαμβάνει υπόψη την αρχή της επικουρικότητας: παρέχει κατευθυντήριες γραμμές και όχι υποχρεωτικούς κανόνες. Είναι σαφές ότι στόχος της έκθεσης είναι να δώσει νέα ώθηση στην εξυγίανση των συνταξιοδοτικών συστημάτων, με γνώμονα όμως τη βιωσιμότητα.
<P>
" έκθεση προτείνει στα κράτη μέλη νέες ιδέες για τη διαχείριση των οικείων συνταξιοδοτικών συστημάτων, προκειμένου να αποκτήσουν μεγαλύτερη επάρκεια. Αρκετά στοιχεία της έκθεσης ρυθμίστηκαν με θετικό τρόπο, συμπεριλαμβανομένης της κινητικότητας και της δυνατότητας μεταφοράς των συνταξιοδοτικών δικαιωμάτων, της ηλικίας συνταξιοδότησης, του πλαισίου για τα συνταξιοδοτικά συστήματα και της συνάφειάς τους με τη στρατηγική για το 2020. Ένα άλλο θετικό στοιχείο είναι και το γεγονός ότι η έκθεση προβλέπει ρητώς την επανεξέταση της κοινοτικής νομοθεσίας. Τάχθηκα εξίσου υπέρ της Ευρωπαϊκής Αρχής Ασφαλίσεων και Επαγγελματικών Συντάξεων, διότι η οικονομική κρίση μάς κατέδειξε την ανάγκη καθιέρωσης ενός τέτοιου θεσμικού οργάνου.
<SPEAKER ID="177" NAME="Roberta Angelilli" AFFILIATION="PPE">
(IT) Κύριε Πρόεδρε, επισκέφθηκα την Κροατία αρκετές φορές στις αρχές της δεκαετίας του '90, κατά τη διάρκεια του πολέμου, ακριβώς για την αποστολή ανθρωπιστικής βοήθειας, και αυτός είναι ο λόγος για τον οποίο με ενδιαφέρει τόσο πολύ η ένταξη της Κροατίας στην Ευρωπαϊκή Ένωση.
<P>
" Κροατία έχει σημειώσει σημαντική πρόοδο: προέβη σε μεταρρυθμίσεις του δικαστικού τομέα και της δημόσιας διοίκησης, καταπολέμησε τη διαφθορά και το οργανωμένο έγκλημα και διασφάλισε την προστασία των δικαιωμάτων των μειονοτήτων. Είμαι πεπεισμένη ότι η προσχώρηση της Κροατίας θα ενθαρρύνει τις υπόλοιπες χώρες των δυτικών Βαλκανίων να δρομολογήσουν και να υλοποιήσουν νέες δημοκρατικές και διαφανείς μεταρρυθμίσεις, καθώς και μια άριστη πολιτική γειτονίας.
<P>
Ωστόσο, πρέπει να καταβληθούν ακόμα πολλές προσπάθειες στη μνήμη των θυμάτων της εκτεταμένης εκστρατείας εθνικών εκκαθαρίσεων που πραγματοποιήθηκε κατά του ιταλικού πληθυσμού κατά την περίοδο 1945-1948 από τις πολιτοφυλακές των κροατικών αρχών του πρώην γιουγκοσλαβικού κομμουνιστικού καθεστώτος. Στο πλαίσιο αυτής της εκστρατείας σφαγιάσθηκαν περισσότερα από 20.000 αθώα θύματα. Στις 10 Φεβρουαρίου, ημέρα μνήμης, η Ιταλία εορτάζει τη θλιβερή επέτειο των σφαγών των Foibe και των εξόριστων της Ίστριας και της Δαλματίας, όχι μόνο για να τιμήσει τη μνήμη των θυμάτων των άγριων δολοφονιών, αλλά και για να επαναβεβαιώσει τα δικαιώματα των εξόριστων, ξεκινώντας από τα δικαιώματά τους επί των περιουσιών που είχαν κατασχεθεί κατά την περίοδο εκείνη και το δικαίωμα επαναπατρισμού τους.
<SPEAKER ID="178" NAME="Cristian Dan Preda" AFFILIATION="PPE">
(RO) Κύριε Πρόεδρε, θα ήθελα να επανέλθω εν προκειμένω σε ορισμένα ζητήματα που θίγονται σε κάποιες τροπολογίες που καταθέσαμε από κοινού με τον κ. Bernd Posselt και εγκρίθηκαν από την Επιτροπή Εξωτερικών Υποθέσεων. Καταρχάς, θα ήθελα να επαναλάβω την ελπίδα ότι οι ενταξιακές διαπραγματεύσεις με την Κροατία θα ολοκληρωθούν κατά το πρώτο εξάμηνο του 2011, όπως εξαγγέλθηκε στο πρόγραμμα της ουγγρικής Προεδρίας. Από αυτήν την άποψη, τούτο θα αποτελούσε συμβολική πράξη, διότι θα λάμβανε χώρα 20 χρόνια μετά τη διακήρυξη ανεξαρτησίας από την πρώην Γιουγκοσλαβική Δημοκρατία. Από την άλλη πλευρά, η ολοκλήρωση των διαπραγματεύσεων κατ' αυτόν τον τρόπο θα απέστειλε ισχυρότατο μήνυμα προς τις υποψήφιες προς ένταξη χώρες των Βαλκανίων, σε μια συγκυρία κατά την οποία, όπως γνωρίζουμε, η έλξη που ασκεί η Ένωση φαίνεται να εξασθενεί. Τέλος, θα ήθελα να επισημάνω την αποφασιστικότητα των κροατικών αρχών να καταπολεμήσουν τη διαφθορά και το οργανωμένο έγκλημα. Αυτό δείχνει, όπως έχει διαπιστωθεί και σε άλλες περιστάσεις, ότι η διαφθορά δεν αποτελεί μοιραίο παράγοντα όταν υπάρχει πολιτική βούληση.
<SPEAKER ID="179" NAME="Philip Claeys" AFFILIATION="NI">
(NL) Κύριε Πρόεδρε, καταψήφισα την παρούσα έκθεση, παρά το γεγονός ότι τάσσομαι υπέρ της ένταξης της Κροατίας στην Ευρωπαϊκή Ένωση. Το πρόβλημά μου με αυτήν την έκθεση είναι ότι, μολονότι έχει τη μορφή ενός μακροσκελούς καταλόγου με τα υφιστάμενα προβλήματα διαφθοράς στην Κροατία, φαίνεται ότι εμείς εξακολουθούμε να επιμένουμε στην ολοκλήρωση των διαπραγματεύσεων τους επόμενους μήνες. Στην πραγματικότητα, θα έπρεπε να αντλήσουμε διδάγματα από τα σφάλματα που έχουμε διαπράξει στο παρελθόν.
<P>
Το 2007, δεχθήκαμε τη Ρουμανία και τη Βουλγαρία, παρότι γνωρίζαμε ότι δεν πληρούσαν τις προϋποθέσεις και ότι η διαφθορά αποτελούσε μείζον πρόβλημα. Εφόσον γνωρίζουμε ότι εξακολουθεί να υφίσταται τόσο μεγάλος αριθμός σοβαρότατων προβλημάτων, θεωρώ ότι είναι απολύτως ανάρμοστο και απαράδεκτο να προσδιορίσουμε τώρα με ακρίβεια συγκεκριμένη ημερομηνία.
<SPEAKER ID="180" NAME="Andrzej Grzyb" AFFILIATION="PPE">
(PL) Κύριε Πρόεδρε, σε αντίθεση με τον κ. Claeys, υπερψήφισα μετά χαράς την παρούσα έκθεση για τη διεύρυνση και την ολοκλήρωση των διαπραγματεύσεων με την Κροατία. Πρόκειται για στρατηγικό στόχο της ουγγρικής Προεδρίας, αλλά θα αποτελέσει επίσης μείζονα επιτυχία για την Κροατία και θα αποστείλει σημαντικό μήνυμα προς τις άλλες χώρες της περιοχής που ευελπιστούν να προσχωρήσουν στην Ευρωπαϊκή Ένωση. Τα ελάχιστα κεφάλαια που απομένουν για την ολοκλήρωση των διαπραγματεύσεων θα πρέπει να κλείσουν πριν από τα μέσα του τρέχοντος έτους. Ο σημαντικότερος παράγοντας εν προκειμένω είναι η πολιτική βούληση που επιδεικνύει η Κροατία, η οποία έχει δηλώσει την αποφασιστικότητά της να θέσει σε εφαρμογή όλες τις διατάξεις και τα κριτήρια για την ένταξή της στην ΕΕ. Αυτή η πολιτική βούληση συνδέεται εξίσου με την επίλυση των δύσκολων σχέσεών της με τις γείτονες χώρες. Όλες οι χώρες που έγιναν πρόσφατα μέλη της ΕΕ γνωρίζουν ότι οι τελικές διαπραγματεύσεις είναι και οι σκληρότερες, διότι περιλαμβάνουν πολλές διατάξεις που ισχύουν για μεγάλες κοινωνικές ομάδες. Επί αυτού του θέματος, το παράδειγμα των ναυπηγείων στην Κροατία αποτελεί εξίσου θετική ένδειξη. Εύχομαι η Κροατία να επιδείξει μεγάλη αποφασιστικότητα, και θα ήμουν ευτυχής εάν θα μπορούσε η συνθήκη προσχώρησης να υπογραφεί κατά τη διάρκεια της πολωνικής Προεδρίας.
<SPEAKER ID="181" NAME="Anna Záborská" AFFILIATION="PPE">
(FR) Κύριε Πρόεδρε, η Κροατία συγκαταλέγεται μεταξύ των κρατών που θα έπρεπε να είχαν προσχωρήσει εδώ και πολύ καιρό στην Ευρωπαϊκή Ένωση. Υπερψήφισα την παρούσα έκθεση και συγχαίρω την εισηγήτρια. Θα ήθελα να ευχαριστήσω τον Επίτροπο κ. Füle που εξέφρασε το βασικό μέλημα της πολιτικής για την ευρωπαϊκή ολοκλήρωση: την αμοιβαία πίστη. Παρ' όλα αυτά, εκφράζω τη λύπη μου για το γεγονός ότι δεν εξετάζεται αρκετά ενδελεχώς η ενότητα σχετικά με τη θρησκευτική ελευθερία.
<P>
" ένταξη της Κροατίας στην Ευρωπαϊκή Ένωση δεν συνεπάγεται την εγκατάλειψη των μακροχρόνιων παραδόσεων του κροατικού λαού. " θρησκεία εντάσσεται σε αυτές τις παραδόσεις, και θα ήθελα να τονίσω ότι, στο μέλλον, πρέπει να γίνουν σεβαστές και οι πτυχές που αφορούν τη θρησκευτική ελευθερία του κροατικού λαού. Πρόκειται επίσης για παράδειγμα αμοιβαίας πίστης και πλούσιας πολυμορφίας, στοιχεία που θα έπρεπε, θεωρητικά, να χαρακτηρίζουν την Ευρωπαϊκή Ένωση.
<SPEAKER ID="182" NAME="Miroslav Mikolášik" AFFILIATION="PPE">
- (SK) Κύριε Πρόεδρε, ξεκινά το τελικό στάδιο των ενταξιακών διαβουλεύσεων με την Κροατία. Κατά το προηγούμενο έτος, η Κροατία επέδειξε τη βούληση να συνεχίσει τις απαραίτητες μεταρρυθμίσεις, ιδίως με την έγκριση ουσιαστικών τροποποιήσεων και προσθηκών στο σύνταγμα, αλλά και με την εναρμόνιση της νομοθεσίας της με το κοινοτικό κεκτημένο, και θα ήθελα η ουγγρική Προεδρία να ολοκληρώσει τώρα τις ενταξιακές διαβουλεύσεις με την Κροατία. Επικροτώ τη σημαντική πρόοδο που σημειώθηκε στους τομείς της δημόσιας διοίκησης, της οικονομίας και της δικαιοσύνης, και χαίρομαι που η Κροατία συνεργάζεται ενεργά στην άσκηση διώξεων κατά των εγκληματιών πολέμου.
<P>
Από την άλλη πλευρά, η ευρέως διαδεδομένη διαφθορά εξακολουθεί να συνιστά σοβαρό κοινωνικό και οικονομικό πρόβλημα, το οποίο θα πρέπει επίσης ίσως να επιλυθεί με τη συνδρομή της ΕΕ, ούτως ώστε αυτό το αρνητικό στοιχείο να μην μεταφερθεί και στις ευρωπαϊκές δομές. Εκτιμώ δε ότι στη λαϊκή ψηφοφορία, ήτοι στο δημοψήφισμα της Κροατίας, οι πολίτες θα επιβεβαιώσουν την απόφαση του κροατικού κράτους να αποτελέσει νέο κράτος μέλος της ΕΕ.
<SPEAKER ID="183" NAME="Czesław Adam Siekierski" AFFILIATION="PPE">
(PL) Κύριε Πρόεδρε, η ένταξη των δυτικών Βαλκανίων στην Ευρωπαϊκή Ένωση εγγυάται τη σταθεροποίηση της περιοχής και την επιτάχυνση της ανάπτυξής της. " Κροατία είναι το κράτος που καταβάλλει μακράν τις μεγαλύτερες προσπάθειες. " πρόοδος που έχει σημειώσει σε πολλούς τομείς είναι ενθαρρυντική, συμπεριλαμβανομένης της καταπολέμησης της διαφθοράς, αλλά απαιτούνται, ωστόσο, περισσότερες προσπάθειες, μεταξύ άλλων όσον αφορά την ανεξαρτησία και τη μεγαλύτερη αποτελεσματικότητα της δικαιοσύνης, τις μεταρρυθμίσεις στη δημόσια διοίκηση και την πολιτική ανταγωνισμού. Παροτρύνουμε την Κροατία να επιμείνει στις ενέργειές της για την υπεράσπιση των δικαιωμάτων των μειονοτήτων και για την υποστήριξη της επιστροφής των προσφύγων. Ένα από το προβλήματα που πρέπει να επιλύσει η Κροατία είναι η βελτίωση της συνεργασίας με το Διεθνές Ποινικό Δικαστήριο για την πρώην Γιουγκοσλαβία. Επίσης, θα πρέπει να εγκρίνει και να επιταχύνει την υλοποίηση σχεδίων αναδιάρθρωσης και ιδιωτικοποιήσεων για τα ναυπηγεία που αντιμετωπίζουν δυσχέρειες. Εντούτοις, η μεγαλύτερη πρόκληση ενδέχεται να αποδειχθεί η δυσπιστία της κροατικής κοινωνίας έναντι της προσχώρησης στην ΕΕ. Εκφράζω την ικανοποίησή μου για τον ενεργό ρόλο που διαδραματίζει η Κροατία στην περιφερειακή συνεργασία και τη βελτιωμένη συνεργασία με τις γείτονες χώρες, καθώς και για τις προσπάθειες που καταβάλλει με στόχο τη συμφιλίωση στην περιοχή.
<SPEAKER ID="184" NAME="Seán Kelly" AFFILIATION="PPE">
(EN) Κύριε Πρόεδρε, ανυπομονώ για την προσχώρηση της Κροατίας στην Ευρωπαϊκή Ένωση, ειδικότερα δε ως ιρλανδός βουλευτής του ΕΚ. " Κροατία και η Ιρλανδία παρουσιάζουν πολλές ομοιότητες από πλευράς πληθυσμού -4,5 εκατομμύρια- και θα διαθέτουν ακριβώς τον ίδιο αριθμό βουλευτών στο ΕΚ, ήτοι 12 βουλευτές. Επίσης, σε μια συγκυρία κατά την οποία πολλοί ευρωσκεπτικιστές κάνουν λόγο για την εκ των έσω κατάρρευση και τον κατακερματισμό της Ευρωπαϊκής Ένωσης, είναι μάλλον παράδοξο το γεγονός ότι χώρες περιμένουν στην ουρά για την προσχώρησή τους στην Ευρωπαϊκή Ένωση· και η Κροατία είναι μία από αυτές. Οι χώρες αυτές δεν προσχωρούν στην ΕΕ όπως-όπως: προσχωρούν στην ΕΕ κατόπιν μιας αυστηρότατης διαδικασίας προσχώρησης, και η Κροατία έχει καταγράψει σημαντική πρόοδο εν προκειμένω.
<P>
Υπάρχουν, ομολογουμένως, προβλήματα, ιδίως στον τομέα της δικαιοσύνης, αλλά έχω τη βεβαιότητα ότι αυτά τα ζητήματα θα αντιμετωπιστούν εν ευθέτω χρόνω. Ασφαλώς, όλες οι χώρες έχουν τις αδυναμίες τους. Αλλά όπως είπε και ο Κύριος ημών Ιησούς Χριστός: "Ο αναμάρτητος πρώτος τον λίθον βαλέτω". Ανυπομονώ, λοιπόν, για την προσχώρηση της Κροατίας στην Ευρωπαϊκή Ένωση, και φρονώ ότι θα είναι ένα πολύ καλό μέλος.
<SPEAKER ID="185" NAME="Daniel Hannan" AFFILIATION="ECR">
(EN) Κύριε Πρόεδρε, η ιστορία της Κροατίας είναι κατά κάποιον τρόπο μια σειρά πολιτικών ενώσεων που συνήψε μια κυβερνούσα ελίτ, χωρίς τη συναίνεση του λαού: αρχικά ήταν η ένωση με την Ουγγαρία, στη συνέχεια με τη μοναρχία των Αψβούργων, κατόπιν με το βραχύβιο Βασίλειο των Σέρβων, Κροατών και Σλοβένων, και τέλος, φυσικά, με τη Γιουγκοσλαβική Ομοσπονδία. Το γεγονός, επομένως, ότι οι απλοί πολίτες της Κροατίας θα έχουν τουλάχιστον τον τελευταίο λόγο επί της προσχώρησης στην ΕΕ αποτελεί μια μορφή προόδου. Δυνάμει των ισχυουσών συνταγματικών διατάξεων, πρέπει να διεξαχθεί δημοψήφισμα εντός προθεσμίας τριάντα ημερών από τη σύναψη της συνθήκης προσχώρησης.
<P>
Εκτιμώ ότι υπάρχουν δυνητικά πραγματικές απώλειες για την Κροατία. Πρόκειται για μια χώρα με μορφωμένο και παραγωγικό εργατικό δυναμικό, το οποίο θα μπορούσε να είναι πολύ αποδοτικό στην αγορά από άποψη κόστους και να εκμεταλλευθεί τα πλεονεκτήματα των σχετικά φθηνών εξαγωγών· ωστόσο, δεν παύω να είμαι δημοκράτης, και, φυσικά, εάν ο λαός της Κροατίας ψηφίσει υπέρ της ένταξης της χώρας στην ΕΕ, εάν αυτή είναι η κατασταλαγμένη βούλησή του, τότε θα στηρίξω και εγώ την προσπάθεια της Κροατίας όταν θα τεθεί προς συζήτηση στο παρόν Σώμα.
<P>
Θα ήθελα απλώς να θέσω το ερώτημα για ποιον λόγο ορισμένα από τα υφιστάμενα κράτη μέλη δεν ζητούν εξίσου την άποψη των πολιτών τους σχετικά με το ζήτημα κατά πόσον θα πρέπει να συνεχίσουν να αποτελούν μέλη της ΕΕ. Για ένα τέτοιο μείζον συνταγματικό ζήτημα, φαίνεται απολύτως σωστό να μην επιτρέπεται στους εν ενεργεία πολιτικούς να προβαίνουν μονίμως σε παρεκκλίσεις επί της κυριαρχίας, χωρίς να ζητούν προηγουμένως την έγκριση των ανθρώπων που εκπροσωπούν. Οι κοινοβουλευτικοί μας εκπρόσωποι δεν είναι οι κάτοχοι των ελευθεριών μας. Είναι οι προσωρινοί και συμπτωματικοί υπερασπιστές τους, και εάν θέλουν να απομακρύνουν την εξουσία από το Westminster, τότε θα πρέπει να έχουν την ευγενή καλοσύνη να ζητήσουν την άδειά μας.
<SPEAKER ID="186" NAME="Syed Kamall" AFFILIATION="ECR">
(EN) Κύριε Πρόεδρε, όταν συζητώ το ζήτημα της διεύρυνσης με πολίτες της εκλογικής μου περιφέρειας, πολλοί εκφράζουν ανησυχίες σχετικά με ορισμένες από τις προηγούμενες διευρύνσεις. Ανησυχούν για κάποια κράτη μέλη που αφήσαμε να ενταχθούν, αν και δεν είχαν επιλύσει, κατά την άποψή τους, ζητήματα όπως η διαφθορά και τα δικαιώματα ιδιοκτησίας. Λαμβάνω πολλές επιστολές από πολίτες της εκλογικής μου περιφέρειας που βρίσκονται σε κράτη μέλη τα οποία προσχώρησαν στην ΕΕ προ πολλών ετών, ιδιαίτερα από κατόχους δικαιωμάτων ιδιοκτησίας στην Ισπανία, καθώς πολλοί εξ αυτών διαπιστώνουν ότι υπονομεύονται τα δικαιώματα ιδιοκτησίας τους και συχνά χάνουν τις οικονομίες μιας ζωής. Παρόμοιες επιστολές λαμβάνω και από ανθρώπους στην Κύπρο, αλλά και από ιδιοκτήτες ακίνητης περιουσίας στη Βουλγαρία.
<P>
Ας αφήσουμε αυτό το στοιχείο κατά μέρος και ας εξετάσουμε τη σύγχρονη εικόνα της Κροατίας. Τα ζητήματα για τα οποία μου γράφουν πολύ συχνά οι πολίτες αφορούν την ελευθερία του Τύπου, τη διαφθορά και τα δικαιώματα ιδιοκτησίας. Είναι σημαντικό να μην τα συγκαλύπτουμε απλώς, δηλώνοντας: "Μην ανησυχείτε για αυτά, θα λυθούν όλα εν ευθέτω χρόνω". Οι εν λόγω χώρες και τα νέα κράτη μέλη που υποβάλλουν υποψηφιότητα για την ένταξή τους στην ΕΕ πρέπει να διασκεδάσουν αυτές τις ανησυχίες μας, ούτως ώστε να μην αποτελούν προβλήματα που κληρονομούμε κατά τη διεύρυνση της ΕΕ και να μην δημιουργούν, με τη σειρά τους, προβλήματα στους πολίτες των νυν κρατών μελών.
<SPEAKER ID="187" NAME="Roger Helmer" AFFILIATION="ECR">
(EN) Κύριε Πρόεδρε, έχω περάσει αρκετό χρονικό διάστημα στην Κροατία και έχω πασχίσει επίσης να παρακολουθήσω τις εξελίξεις στη χώρα. " Κροατία είναι μια χώρα που χαρακτηρίζεται από ενδημικά φαινόμενα δωροδοκίας, διαφθοράς, "ευνοιοκρατικού καπιταλισμού" και ανεξήγητου πλούτου των πολιτικών τάξεων. Στερείται των βασικών υποδομών μιας ελεύθερης κοινωνίας. Το κράτος δικαίου, τα δικαιώματα ιδιοκτησίας και οι εκτελεστές συμβάσεις διακυβεύονται σοβαρά στην Κροατία. Το δικαστικό σύστημα βρίσκεται σε πλήρη αποτελμάτωση, με αποτέλεσμα οι πολίτες και οι εταιρείες που δραστηριοποιούνται στην Κροατία να μην μπορούν ουσιαστικά να προσφύγουν ενώπιον της δικαιοσύνης. Τα κροατικά μέσα ενημέρωσης υποβάλλονται σε λογοκρισία και εκφοβισμό.
<P>
Εάν αυτή η χώρα, η Κροατία, θεωρείται κατάλληλη προς ένταξη στην Ευρωπαϊκή Ένωση χώρα, τότε ο Θεός μαζί μας, για όλους μας.
<P>
Γραπτές αιτιολογήσεις ψήφου
<SPEAKER ID="190" NAME="Luís Paulo Alves" AFFILIATION="S&amp;D">
γραπτώς. - (PT) Λαμβάνοντας υπόψη την ανησυχητική αύξηση των ψευδεπίγραφων φαρμάκων, ψηφίζω υπέρ της παρούσας έκθεσης. " συμβιβαστική λύση που επετεύχθη στο πλαίσιο των διαδοχικών τριμερών διαβουλεύσεων που πραγματοποιήθηκαν κατά τη θητεία της βελγικής Προεδρίας ανέδειξαν τη σημασία της εναρμόνισης μεταξύ των ζητημάτων ασφαλείας, ιδίως όσον αφορά τα μη συνταγογραφούμενα φάρμακα, καθώς και των συνθηκών που πλαισιώνουν την απόσυρση και την αντικατάσταση φαρμάκων από τους συσκευαστές, στοιχείο που θα οδηγήσει στην αύξηση της διαφάνειας στον τομέα. " επιβολή κυρώσεων ενισχύει εξίσου τα εν λόγω μέτρα, τα οποία θεωρούνται ζωτικής σημασίας για την εξάλειψη των ψευδεπίγραφων φαρμάκων από τα νόμιμα δίκτυα εφοδιασμού.
<SPEAKER ID="191" NAME="Laima Liucija Andrikien" AFFILIATION="PPE">
γραπτώς. - (LT) Υπερψήφισα το παρόν ψήφισμα, στο οποίο το Ευρωπαϊκό Κοινοβούλιο διατυπώνει τη θέση του σχετικά με την οδηγία για την πρόληψη της εισόδου, στη νόμιμη αλυσίδα εφοδιασμού, φαρμάκων που είναι ψευδεπίγραφα. Πρέπει να λάβουμε υπόψη το μέλημα που απασχολεί τους πολίτες της ΕΕ ως προς την ποιότητα και το ασφαλές των φαρμάκων που καταναλώνουν· πολύ δε περισσότερο δεδομένων των ανησυχητικών τάσεων που διαπιστώνονται από τους ειδικούς: κατακόρυφη αύξηση των κατασχέσεων ψευδεπίγραφων φαρμάκων από τα τελωνεία (αύξηση κατά 384% μετά το έτος 2005)· τάση προς την παραποίηση ζωτικών φαρμάκων, τα οποία ενδέχεται να έχουν μοιραίες επιπτώσεις· αυξανόμενη παρουσία ψευδεπίγραφων φαρμάκων στις νόμιμες αλυσίδες εφοδιασμού. Οι πολίτες της ΕΕ πρέπει να είναι ιδιαίτερα προσεκτικοί κατά την αγορά φαρμάκων μέσω του διαδικτύου, διότι οι πιθανότητες να αγοράσουν ψευδεπίγραφα φάρμακα αυξάνονται έως και κατά 50%. Οι ασθενείς πρέπει να είναι απολύτως σίγουροι ότι τα φάρμακα που καταναλώνουν είναι πράγματι αυτά που περιμένουν. Για τον λόγο αυτόν, η ΕΕ οφείλει να αντιδράσει με άμεσο και εποικοδομητικό τρόπο στις προαναφερθείσες επικίνδυνες τάσεις. " οδηγία αυτή συνιστά το πρώτο βήμα για να διασφαλιστεί ότι στην ΕΕ διανέμονται αποκλειστικά φάρμακα υψηλής ποιότητας. Για την επίτευξη του εν λόγω στόχου, θεωρώ λίαν σημαντική την καθιέρωση αυστηρών ελέγχων και την απόδοση ευθυνών σε όλα τα στάδια της παρασκευής, της διανομής και των πωλήσεων. Μόνον τότε οι πολίτες της ΕΕ θα αισθάνονται ασφαλείς κατά τη χρήση φαρμάκων υψηλότατης ποιότητας.
<SPEAKER ID="192" NAME="Roberta Angelilli" LANGUAGE="IT">
Συντάσσομαι με τη δήλωση της κ. Grossetête, η οποία εξέφρασε τη λύπη της για το γεγονός ότι "δεν είμαστε το ίδιο απαιτητικοί για τα φάρμακα όπως είμαστε για τα είδη διατροφής". Τα στοιχεία που δημοσιεύθηκαν από τον ΠΟΥ, και τα οποία παρατίθενται και σε ευρωπαϊκές μελέτες, είναι ανησυχητικά. " παραποίηση φαρμάκων είναι σταθερά αυξανόμενη: μόνο το 2008, στην ΕΕ κατασχέθηκαν 34 εκατομμύρια ψευδεπίγραφα φάρμακα, και τούτο χωρίς να αναφερθεί η ηλεκτρονική αγορά αυτών των προϊόντων, στην οποία εκτιμάται ότι το 50-90% των διαθέσιμων φαρμάκων είναι παραποιημένα. Δεν πρόκειται μόνο για διακίνηση αναβολικών στεροειδών, διεγερτικών, διουρητικών και ορμονών, αλλά και για φάρμακα τα οποία χρησιμοποιούνται για τη θεραπευτική αγωγή πολλών επικίνδυνων ασθενειών και πωλούνται, στη συγκεκριμένη περίπτωση, ελεύθερα και σε χαμηλή τιμή, ακόμα και αν απαιτείται ιατρική συνταγή.
<P>
Εκτιμώ ότι η θέσπιση αυστηρού ρυθμιστικού πλαισίου για την προστασία της δημόσιας υγείας είναι θεμελιώδης, όχι μόνο στη νόμιμη αλυσίδα του φαρμακευτικού εφοδιασμού, μέσω της χρήσης ειδικών μηχανισμών για τον εντοπισμό λαθροχειρίας επί των συσκευασιών και την ανίχνευση των δραστικών ουσιών, με στόχο την ταυτοποίηση της πηγής, ή μέσω ελέγχων σε χώρους παρασκευής τρίτων χωρών, αλλά και στο διαδίκτυο. Θα πρέπει επίσης να θεσπιστούν διατάξεις για τις ηλεκτρονικές πωλήσεις, οι οποίες θα προβλέπουν την καθιέρωση λογότυπου πιστοποίησης της ΕΕ, κεντρικής βάσης δεδομένων σε εθνικό επίπεδο, στην οποία θα καταχωρίζονται όλοι οι εξουσιοδοτημένοι έμποροι λιανικής πώλησης, καθώς και αυστηρών κυρώσεων για τους διακινητές παράνομων προϊόντων.
<SPEAKER ID="193" NAME="Elena Oana Antonescu" LANGUAGE="RO">
Τα ψευδεπίγραφα φάρμακα συνιστούν παγκόσμιο κίνδυνο. Εκπρόσωποι της Παγκόσμιας Οργάνωσης Υγείας (ΠΟΥ) εφιστούν την προσοχή στο γεγονός ότι τα ψευδεπίγραφα φάρμακα κάθε άλλο παρά περιέχουν τις δραστικές ουσίες που αναγράφονται στο φύλλο οδηγιών. Αντιθέτως, βασίζονται σε ουσίες που είναι εξαιρετικά τοξικές για τον οργανισμό. Θεωρώ ότι οι ευρωπαίοι πολίτες πρέπει να ενημερώνονται, τόσο σε ευρωπαϊκό όσο και σε εθνικό επίπεδο, σχετικά με τους κινδύνους που ενέχουν για την υγεία τους τα προϊόντα που παραγγέλλουν μέσω διαφόρων μη ελεγχόμενων ιστοτόπων ή μέσω της παράνομης αλυσίδας εφοδιασμού, δεδομένου ότι το διαδίκτυο αποτελεί μία από τις βασικές οδούς εισόδου ψευδεπίγραφων φαρμάκων στην αγορά της ΕΕ.
<P>
Τάσσομαι υπέρ της νέας νομοθετικής πρότασης, διότι αυτή θα επικαιροποιήσει τους ισχύοντες κανονισμούς και θα εισαγάγει χαρακτηριστικά ασφαλείας τα οποία θα εγγυώνται την ταυτοποίηση, την εξακρίβωση της γνησιότητας και την ανιχνευσιμότητα των φαρμάκων από το εργοστάσιο έως τον καταναλωτή. Αυτός είναι ο λόγος για τον οποίο υπερψήφισα την παρούσα έκθεση.
<SPEAKER ID="194" NAME="Zigmantas Balčytis" AFFILIATION="S&amp;D">
γραπτώς. - (LT) Υπερψήφισα αυτό το σημαντικό έγγραφο. " έκθεση που παρουσίασε η Επιτροπή επισημαίνει τον αυξανόμενο αριθμό των κατασχέσεων ψευδεπίγραφων φαρμάκων, καθώς και την παραποίηση ζωτικών φαρμάκων που προορίζονται για τη θεραπεία του καρκίνου και καρδιοπαθειών. Επίσης, τα ψευδεπίγραφα φάρμακα διεισδύουν ολοένα συχνότερα στην εγκεκριμένη αλυσίδα διανομής. Τούτο συνιστά μείζονα απειλή για την υγεία των πολιτών της ΕΕ. " παραποίηση φαρμάκων πρέπει να θεωρείται εγκληματική ενέργεια που αρνείται στους ασθενείς την αναγκαία ιατρική αγωγή και είναι επιβλαβής για την υγεία τους, οδηγούσα ενίοτε ακόμα και στον θάνατό τους. Επομένως, στόχος της οδηγίας πρέπει να είναι η προστασία της δημόσιας υγείας, διασφαλίζοντας υψηλό επίπεδο ελέγχου ποιότητας της εισαγωγής φαρμάκων, δεδομένου ότι αυτός είναι ο βασικός τρόπος εισόδου ψευδεπίγραφων φαρμάκων στην ευρωπαϊκή αγορά. Επιπλέον, είναι κρίσιμης σημασίας η δημιουργία ενός συστήματος επιθεωρήσεων και ενός αποτελεσματικού συστήματος ανίχνευσης των παραποιήσεων. Πιστεύω ότι είναι απολύτως απαραίτητο να ρυθμιστεί και να ελεγχθεί καταλλήλως η πώληση φαρμάκων μέσω του διαδικτύου, διότι το τελευταίο αντιπροσωπεύει μία από τις κύριες οδούς εισόδου των ψευδεπίγραφων φαρμάκων στην ευρωπαϊκή αγορά.
<SPEAKER ID="195" NAME="George Becali" LANGUAGE="RO">
Ψήφισμα υπέρ της παρούσας έκθεσης, διότι οι ευρωπαίοι πολίτες εκφράζουν εντεινόμενες ανησυχίες σχετικά με την ποιότητα και το ασφαλές των φαρμάκων. Οι ασθενείς πρέπει να είναι απολύτως σίγουροι ότι τα φάρμακα που λαμβάνουν είναι πράγματι αυτά που περιμένουν. " χρήση ψευδεπίγραφων φαρμάκων μπορεί να οδηγήσει τη θεραπεία σε αποτυχία και να θέσει σε κίνδυνο τη ζωή των ασθενών. Θεωρώ, όπως και η εισηγήτρια, ότι η παραποίηση φαρμάκων είναι εγκληματική ενέργεια που στερεί από τους ασθενείς την αναγκαία ιατρική αγωγή και είναι επιβλαβής για την υγεία τους, οδηγούσα ενίοτε ακόμα και στον θάνατό τους. Για τον λόγο αυτόν, ο πρώτος και πλέον σημαντικός στόχος της οδηγίας πρέπει να είναι η προστασία της δημόσιας υγείας από τα ψευδεπίγραφα φάρμακα. Πρέπει επίσης να αυξηθεί το επίπεδο ευαισθητοποίησης του κοινού σε σχέση με τους κινδύνους αγοράς φαρμάκων μέσω του διαδικτύου. Πρέπει να εγγυηθούμε στους ασθενείς ότι είναι σε θέση να αναγνωρίζουν τους ιστοτόπους που συνάδουν με τη συναφή νομοθεσία. Δεν δικαιολογείται στην κοινή γνώμη η θέσπιση μιας οδηγίας που προορίζεται για την πάταξη της παραποίησης φαρμάκων χωρίς να εστιάζει στο διαδίκτυο, το οποίο αποτελεί τον μεγαλύτερο δίαυλο διανομής.
<SPEAKER ID="196" NAME="Jean-Luc Bennahmias" LANGUAGE="FR">
Δεδομένου ότι η γήρανση του πληθυσμού αποτελεί πλέον τη μακροπρόθεσμη δημογραφική τάση σε ολόκληρη την ευρωπαϊκή μας ήπειρο, είναι βέβαιο ότι οι δαπάνες για τα φάρμακα θα παρουσιάσουν περαιτέρω αύξηση στις χώρες μας. Μολονότι οφείλουμε, από τη μία πλευρά, να προβούμε σε ακριβή εκτίμηση των επιπτώσεων αυτής της τάσης, καθώς και του αντικτύπου της στην κατανάλωση, είναι εξίσου σημαντικό να καταπολεμήσουμε την εντεινόμενη παραποίηση των φαρμάκων. Πέραν του δυσμενούς αντικτύπου στην ευρωπαϊκή έρευνα, πρόκειται επί του παρόντος για επείγον ζήτημα δημόσιας υγείας στην Ευρώπη. Το Ευρωπαϊκό Κοινοβούλιο ορθώς αποφάσισε να θέσει την κατάσταση υπό έλεγχο.
<SPEAKER ID="197" NAME="Sergio Berlato" LANGUAGE="IT">
" υπό συζήτηση έκθεση σχετικά με την πρόληψη της εισόδου, στη νόμιμη αλυσίδα εφοδιασμού, φαρμάκων που είναι ψευδεπίγραφα αναδεικνύει ένα σημαντικό στοιχείο ανησυχίας για τους ευρωπαίους πολίτες, ήτοι την ποιότητα και το ασφαλές των φαρμάκων που χρησιμοποιούν. Για τον λόγο αυτόν, επικροτώ τις διατάξεις που θα καταστήσουν δυνατή την καταπολέμηση του φαινομένου των ψευδεπίγραφων φαρμάκων και που αποτελούν ένα σημαντικό βήμα προς την κατεύθυνση της αντιμετώπισης αυτής της εντεινόμενης απειλής για τη δημόσια υγεία και της καλύτερης κατοχύρωσης της ασφάλειας των ασθενών.
<P>
Μετά από περίπου έξι μήνες διαπραγματεύσεων, η συμφωνία που επετεύχθη μεταξύ του Κοινοβουλίου και του Συμβουλίου συνιστά αναμφίβολα βελτίωση επί του υφιστάμενου ρυθμιστικού συστήματος. Ειδικότερα, ρυθμίζει την πώληση φαρμάκων μέσω του διαδικτύου, το οποίο αποτελεί μία από τις κύριες οδούς εισόδου ψευδεπίγραφων φαρμάκων στην αγορά της ΕΕ. Πράγματι, η λειτουργία των ηλεκτρονικών φαρμακείων στα κράτη μέλη προϋποθέτει πλέον την απόκτηση ειδικής έγκρισης για την πώληση φαρμάκων στο κοινό μέσω του διαδικτύου.
<P>
Τέλος, καθώς πιστεύω ότι η παραποίηση φαρμάκων δεν πρέπει να θεωρείται πταίσμα -αρκεί να αναλογιστούμε τις επιπτώσεις της παραποίησης ζωτικών φαρμάκων- αλλά οπωσδήποτε εγκληματική ενέργεια που θέτει σε κίνδυνο ανθρώπινες ζωές, τάσσομαι αναφανδόν υπέρ της ενίσχυσης των κυρώσεων.
<SPEAKER ID="198" NAME="Adam Bielan" LANGUAGE="PL">
" υγεία αποτελεί το σημαντικότερο αγαθό για τη ζωή κάθε ανθρώπου. Κατά συνέπεια, δικαίως έχει εγείρει ανησυχίες εκ μέρους των πολιτών η εμπορική προσφορά ευρέος φάσματος ψευδεπίγραφων φαρμάκων, ιδίως ζωτικών φαρμάκων. Ο υψηλός και σταθερά αυξανόμενος αριθμός παραποιημένων προϊόντων που κατάσχονται ετησίως στην ΕΕ ενδέχεται να αποτελεί πηγή ανησυχίας. Επομένως, πρέπει να αντιμετωπίσουμε με αποφασιστικότητα αυτό το φαινόμενο, το οποίο συνιστά αμιγώς δραστηριότητα οργανωμένου εγκλήματος. Οι ασθενείς πρέπει να είναι απολύτως σίγουροι για τη γνησιότητα των φαρμάκων που λαμβάνουν.
<P>
Αυτός είναι ο λόγος για τον οποίο συντάσσομαι με τη θέση της εισηγήτριας ότι η προστασία από τα παραποιημένα φάρμακα πρέπει να αποτελεί τον κατεξοχήν στόχο της οδηγίας, από τον οποίο δεν πρέπει να παρεκκλίνουμε. Επίσης, συμφωνώ απολύτως με την πρόταση για τη συμπερίληψη της ηλεκτρονικής διανομής φαρμάκων στην οδηγία. Σε αυτές τις περιπτώσεις, οι ασθενείς βασίζονται κυρίως στην προσωπική τους κρίση, και οι ιατρικές τους γνώσεις δεν τους επιτρέπουν κατ' ανάγκη να αναγνωρίσουν ένα παραποιημένο προϊόν. Σε τόσο σημαντικά ζητήματα όπως η υγεία, οι κανόνες πρέπει να είναι σαφείς. Οφείλουμε να εξαλείψουμε όλους τους κινδύνους.
<SPEAKER ID="199" NAME="Vilija Blinkevičiūt" AFFILIATION="S&amp;D">
γραπτώς. - (LT) Υπερψήφισα την παρούσα έκθεση, διότι πρέπει να λάβουμε υπόψη ένα μέλημα που αποκτά ολοένα μεγαλύτερη προτεραιότητα μεταξύ των θεμάτων που απασχολούν τους ευρωπαίους πολίτες: την ποιότητα και το ασφαλές των φαρμάκων που καταναλώνουν. Διαθέσιμα δεδομένα καταδεικνύουν κατακόρυφη αύξηση των κατασχέσεων ψευδεπίγραφων φαρμάκων από τα τελωνεία. Για παράδειγμα, στα τελωνεία της ΕΕ κατασχέθηκαν 2,7 εκατομμύρια φάρμακα το 2006 και 2,5 εκατομμύρια το 2007, παρουσιάζοντας, συνεπώς, αύξηση κατά 384% σε σύγκριση με το 2005. " έκθεση διαπιστώνει μια τάση από την παραποίηση φαρμάκων "τρόπου ζωής" προς την παραποίηση ζωτικών φαρμάκων, περιλαμβανομένων των φαρμάκων για τη θεραπεία του καρκίνου και καρδιοπαθειών, ψυχικών νόσων και μολύνσεων. " θεραπευτική αγωγή με τέτοια παραποιημένα φάρμακα μπορεί να αποβεί μοιραία. Επιπλέον, παρατηρείται τάση με στόχο την παραδοσιακή αλυσίδα εφοδιασμού. Παράλληλα με το διαδίκτυο, γίνεται στόχος όλο και περισσότερο η εγκεκριμένη αλυσίδα διανομής. Από 13 κράτη μέλη που είχαν στοιχεία, 7 ανέφεραν περιστατικά παραποίησης φαρμάκων στη νόμιμη αλυσίδα εφοδιασμού. Οι ασθενείς πρέπει να είναι απολύτως σίγουροι ότι τα φάρμακα που καταναλώνουν είναι πράγματι αυτά που περιμένουν. " χρήση ψευδεπίγραφων φαρμάκων μπορεί να οδηγήσει τη θεραπεία σε αποτυχία και να θέσει σε κίνδυνο τη ζωή των ασθενών. Φρονώ, συνεπώς, ότι η προστασία της δημόσιας υγείας από ψευδεπίγραφα φάρμακα πρέπει να είναι ο κύριος στόχος της οδηγίας. Ο στόχος αυτός δεν πρέπει να παρεμποδίζεται από άλλους επιπρόσθετους στόχους.
<SPEAKER ID="200" NAME="Sebastian Valentin Bodu" LANGUAGE="RO">
" παραποίηση φαρμάκων αποτελεί πλέον επικερδή εμπορική δραστηριότητα, με ελάχιστο κίνδυνο λογοδοσίας ενώπιον της δικαιοσύνης. " κατάσταση αυτή επιβεβαιώνεται από το γεγονός ότι, μόνο το 2008, οι τελωνειακές αρχές ανακοίνωσαν ότι στην Ευρώπη κατασχέθηκαν περισσότερα από 34 εκατομμύρια ψευδεπίγραφα φάρμακα. Οφείλουμε να ομολογήσουμε ότι η ΕΕ δεν βρίσκεται ακόμα στην κατάσταση άλλων γεωγραφικών περιοχών, όπου ποσοστό έως και 30% των φαρμάκων που διατίθενται στην αγορά είναι προϊόντα παραποίησης. Εντούτοις, η ΕΕ δεν πρέπει να επιτρέψει να φθάσουμε σε αυτήν την κατάσταση. Επί του παρόντος, εκτιμάται ότι το 1% των φαρμάκων που πωλούνται στην αγορά είναι ψευδεπίγραφα, αλλά συναφείς προειδοποιήσεις υποδεικνύουν ότι ο αριθμός αυτός παρουσιάζει αύξηση. Οι νέοι κανονισμοί ασφαλείας που εγκρίθηκαν από το Κοινοβούλιο, οι κυρώσεις που επιβάλλονται στους παρασκευαστές ψευδεπίγραφων φαρμάκων, καθώς και το σύστημα ελέγχου μεταξύ παρασκευαστών και καταναλωτών, έχουν σκοπό να ανακόψουν την ανάπτυξη της μαύρης αγοράς φαρμάκων στην ΕΕ.
<P>
Ως εκ τούτου, η θέσπιση νέων, υποχρεωτικών κανονισμών ασφαλείας που θα διέπουν την εμπορία φαρμάκων, περιλαμβανομένων των φαρμάκων που πωλούνται μέσω του διαδικτύου, αποτελεί ευπρόσδεκτο μέτρο. " πώληση ψευδεπίγραφων φαρμάκων συνιστά εγκληματική ενέργεια με σοβαρές επιπτώσεις, οι οποίες ενδέχεται να πλήττουν τεράστιο αριθμό καταναλωτών που επιλέγουν πολύ συχνά την εύκολη οδό του διαδικτύου για την αγορά φαρμάκων, στα οποία δεν θα μπορούσαν να αποκτήσουν διαφορετικά πρόσβαση χωρίς ιατρική συνταγή.
<SPEAKER ID="201" NAME="Vito Bonsignore" LANGUAGE="IT">
Ο αριθμός των ψευδεπίγραφων φαρμάκων παρουσιάζει κατακόρυφη αύξηση σε όλες τις ευρωπαϊκές χώρες. Τούτο επιβεβαιώνεται από πρόσφατα πορίσματα, τα οποία αποκαλύπτουν ότι 1,5 εκατομμύριο ψευδεπίγραφων συσκευασιών πωλούνται ετησίως στην Ευρώπη μέσω της νόμιμης αλυσίδας του φαρμακευτικού εφοδιασμού. Νέες εκτιμήσεις υποδεικνύουν επίσης ανησυχητική εξάπλωση του εν λόγω φαινομένου, το οποίο περιλαμβάνει εξίσου τις ηλεκτρονικές πωλήσεις φαρμάκων και αφορά ολοένα περισσότερο καινοτόμα "ζωτικά" φάρμακα, γεγονός που καθιστά το πρόβλημα ακόμα σοβαρότερο.
<P>
Κατά συνέπεια, πρέπει να εφαρμοσθεί νέα ευρωπαϊκή στρατηγική το συντομότερο δυνατόν, με στόχο την καταπολέμηση αυτού του φαινομένου και την καλύτερη προστασία της δημόσιας υγείας και των ευρωπαίων καταναλωτών. Για τον λόγο αυτόν, υπερψήφισα την παρούσα έκθεση, καθόσον φρονώ ότι κατορθώνει να επιτύχει ικανοποιητική συμβιβαστική λύση, βασικός στόχος της οποίας είναι η προστασία των ασθενών από την κατανάλωση ψευδεπίγραφων φαρμάκων.
<SPEAKER ID="202" NAME="Maria Da Graça Carvalho" LANGUAGE="PT">
Πρέεπι να αναλάβουμε επείγουσα δράση για την αντιμετώπιση της ανησυχητικής αύξησης των φαρμάκων που είναι ψευδεπίγραφα ως προς την ταυτότητα, το ιστορικό ή την πηγή τους. Κατά κανόνα, τα εν λόγω φάρμακα περιέχουν χαμηλής ποιότητας ή παραποιημένες ουσίες, οι οποίες συνιστούν σοβαρή απειλή για τη δημόσια υγεία και οδηγούν ταυτόχρονα στην απώλεια της εμπιστοσύνης των ασθενών προς τη νόμιμη αλυσίδα εφοδιασμού. Οι απαιτήσεις επαλήθευσης των παρασκευαστών φαρμάκων πρέπει να υπόκεινται σε εντατικές διαδικασίες ώστε να αποφεύγονται οι εν λόγω κίνδυνοι. Επίσης, επιβάλλεται η εναρμόνιση των χαρακτηριστικών ασφαλείας στο εσωτερικό της ΕΕ, καθιστώντας εξίσου δυνατή την ταυτοποίηση και την εξακρίβωση της γνησιότητας κάθε αυτοτελούς συσκευασίας. Ακόμα, θα πρέπει να επιτρέπουν την αναγνώριση οιουδήποτε παραποιημένου προϊόντος, διασφαλίζοντας ταυτόχρονα τη λειτουργία της εσωτερικής αγοράς στον τομέα των φαρμάκων. " διαδικασία της αξιολόγησης κινδύνου πρέπει να λαμβάνει υπόψη κριτήρια όπως το κόστος των φαρμάκων και το ιστορικό των ψευδεπίγραφων φαρμάκων στην ΕΕ και σε τρίτες χώρες, καθώς και τις συνέπειες των παραποιήσεων στη δημόσια υγεία όσον αφορά τα ιδιαίτερα χαρακτηριστικά των οικείων προϊόντων ή τη σοβαρότητα των παθήσεων των οποίων η θεραπεία επιδιώκεται. Τα χαρακτηριστικά ασφαλείας πρέπει να επιτρέπουν την εξακρίβωση κάθε συσκευασίας φαρμάκου που προσφέρεται προς πώληση, ανεξαρτήτως της μεθόδου πώλησης που χρησιμοποιείται, περιλαμβανομένων των φαρμάκων που διατίθενται μέσω διαύλων πώλησης εξ αποστάσεως.
<SPEAKER ID="203" NAME="Νικόλαος Χουντής" AFFILIATION="GUE/NGL">
γραπτώς. - " διακίνηση των ψευδεπίγραφων φαρμάκων αποτελεί αυξανόμενη απειλή για τη δημόσια υγεία τα τελευταία χρόνια. Υπάρχουν ανησυχητικά στοιχεία ότι εκτός από το Διαδίκτυο, οι παραποιητές φαρμάκων εισχωρούν πλέον όλο και περισσότερο στη νόμιμη αλυσίδα διανομής φαρμάκων.
<P>
Υπερψήφισα την έκθεση Matias επειδή:
<P>
1. Θέτει την προστασία των ασθενών στο επίκεντρο της νομοθετικής πρότασης με τη λήψη μέτρων που αφορούν την πρόσβαση σε ασφαλή, ποιοτική και κατάλληλη θεραπεία και πληροφόρηση.
<P>
2. Περιλαμβάνει και ρυθμίζει τις πωλήσεις φαρμάκων μέσω του Διαδικτύου, κάτι που έλειπε από την πρόταση της Ευρωπαϊκής Επιτροπής παρ' όλο που πάνω από το 50% των φαρμάκων που αγοράζονται μέσω του Διαδικτύου είναι πλαστά.
<P>
3. Καθιερώνει χαρακτηριστικά ασφάλειας στα συνταγογραφημένα αλλά και στα μη συνταγογραφημένα, επί τη βάσει μαύρης λίστας, φάρμακα, με στόχο να αποτρέπεται η διείσδυση παραποιημένων φαρμάκων στη νόμιμη αλυσίδα εφοδιασμού.
<P>
4. Επιβάλλει την πλήρη ιχνηλασιμότητα των φαρμάκων και παράλληλα καθιερώνει σύστημα έγκαιρης προειδοποίησης σε όλα τα κράτη μέλη για την απόσυρση φαρμάκων για τα οποία υπάρχουν υπόνοιες ότι είναι επικίνδυνα.
<P>
5. Θεωρεί την παραποίηση φαρμάκων μια δραστηριότητα του οργανωμένου εγκλήματος και επιβάλλει αυστηρές κυρώσεις στους παραποιητές φαρμάκων.
<P>
6. Οι εξαγωγές φαρμάκων από την ΕΕ σε τρίτες χώρες πρέπει να πληρούν τα ίδια κριτήρια ασφαλείας με εκείνα που ισχύουν για την εισαγωγή φαρμάκων.
<SPEAKER ID="204" NAME="Carlos Coelho" LANGUAGE="PT">
" παραποίηση φαρμάκων συνιστά οργανωμένο έγκλημα, το οποίο θέτει σε κίνδυνο την ανθρώπινη ζωή, ακριβώς όπως και η διακίνηση ναρκωτικών. Ωστόσο, αυτός ο τύπος εγκλήματος ούτε ρυθμίζεται με τον ίδιο τρόπο ούτε υπόκειται στο ίδιο επίπεδο κυρώσεων που προβλέπονται για τις εγκληματικές ενέργειες που συνδέονται με τα ναρκωτικά. " παράνομη παρασκευή φαρμάκων διά της απομίμησης, ή απλούστατα διά της παράλειψης, των δραστικών ουσιών τους δεν απαιτεί εγκαταστάσεις ή επενδύσεις ευρείας κλίμακας. Πρόκειται για μια εύκολη κερδοφόρα δραστηριότητα. Εκτιμώμενα στοιχεία αποκαλύπτουν ότι οι εισπράξεις από την πώληση ψευδεπίγραφων φαρμάκων το 2010 υπερέβησαν τα 50,6 εκατομμύρια ευρώ, ποσό που αντιστοιχεί σε αύξηση της τάξης του 95% συγκριτικά με τα εκτιμώμενα στοιχεία προ πενταετίας. Αυτή η αύξηση οφείλεται εν πολλοίς στην απουσία λεπτομερούς νομοθεσίας σε ορισμένες χώρες, είτε λόγω έλλειψης πόρων είτε λόγω απροθυμίας επιβολής της, καθώς και στο γεγονός ότι το επίπεδο των προβλεπόμενων κυρώσεων δεν έχει πραγματικά αποτρεπτικό αποτέλεσμα.
<P>
Τάσσομαι υπέρ της συμβιβαστικής λύσης που επετεύχθη από την εισηγήτρια: είναι ισορροπημένη και ο απώτερος σκοπός της είναι η προστασία των ασθενών. Πρόκειται για ένα βήμα προόδου προς τη σωστή κατεύθυνση, αν και δεν περιλαμβάνει σημαντικά ζητήματα όπως, για παράδειγμα, το γεγονός ότι τα γενόσημα φάρμακα και τα μη υποχρεωτικώς συνταγογραφούμενα φάρμακα δεν καλύπτονται από την επιβολή χαρακτηριστικών ασφαλείας.
<SPEAKER ID="205" NAME="Vasilica Viorica Dăncilă" LANGUAGE="RO">
Δεδομένων των ολοένα αυξανόμενων κινδύνων που ενέχουν για τους ασθενείς τα ψευδεπίγραφα φάρμακα, θεωρώ ότι πρέπει να εφαρμοστούν επειγόντως προσωρινά μέτρα για την ενίσχυση της ασφάλειας των ασθενών. Τα εν λόγω μέτρα πρέπει να ορίζουν κατηγορηματικά ότι οι κάτοχοι άδειας παρασκευής που αφαιρούν ή επικαλύπτουν εμφανή χαρακτηριστικά ασφαλείας τα οποία αναγράφονται, επί εθελοντικής βάσεως, από τον παρασκευαστή φέρουν απόλυτη ευθύνη στην περίπτωση που, συνεπεία των ενεργειών τους, ψευδεπίγραφα φάρμακα εισέρχονται στην αλυσίδα εφοδιασμού.
<SPEAKER ID="206" NAME="Anne Delvaux" LANGUAGE="FR">
Ψήφισα υπέρ της παρούσας έκθεσης, διότι έχει ως στόχο την καταπολέμηση, σε επίπεδο ΕΕ, των ψευδεπίγραφων φαρμάκων στο πλαίσιο της νόμιμης αλυσίδας εφοδιασμού, χωρίς να παρακωλύεται η λειτουργία της εσωτερικής αγοράς στον τομέα των φαρμάκων. Για την επίτευξη αυτού του στόχου, θεσπίζει, επί παραδείγματι, υποχρεώσεις για τους διανομείς στην αντίστοιχη αλυσίδα, απαγορεύοντας στους διανομείς που μεσολαβούν μεταξύ του παρασκευαστή και του τελικού διανομέα στην αλυσίδα διανομής (κατά κανόνα, του φαρμακοποιού) ή του τελικού χρήστη (ιατρού/ασθενούς) να παραποιούν (ήτοι να αφαιρούν, να τροποποιούν ή να επικαλύπτουν) τα χαρακτηριστικά ασφαλείας που αναγράφονται στη συσκευασία, και καθιερώνοντας αυστηρότερα κριτήρια επί της εισαγωγής δραστικών φαρμακευτικών ουσιών από τρίτες χώρες και τη διενέργεια ελέγχων παραγωγής.
<SPEAKER ID="207" NAME="Diane Dodds" LANGUAGE="EN">
" ποιότητα των φαρμάκων είναι καίριας σημασίας για την εγγύηση της ασφάλειας και την καθησύχαση των καταναλωτών. Είναι σαφές ότι αιωρείται μια εντεινόμενη απειλή σε βάρος της υγείας των ψηφοφόρων μας εξαιτίας αυτών των προϊόντων που κατακλύζουν την αγορά, ειδικότερα δε λόγω του γεγονότος ότι τα παραποιημένα προϊόντα είναι κάθε χρόνο πιο εξελιγμένα. Πρόκειται για κρίση της δημόσιας υγείας σε παγκόσμια κλίμακα. Επί του παρόντος, εκτιμάται ότι η παραποίηση πλήττει ενδεχομένως το 15% του παγκόσμιου εφοδιασμού φαρμάκων, ενώ υπολογίζεται ότι άνω του 30% των φαρμάκων που πωλούνται σε ορισμένες αναπτυσσόμενες χώρες μπορεί να είναι ψευδεπίγραφα. Το κοινό πρέπει να είναι 100% βέβαιο ότι τα προϊόντα που καταναλώνει είναι ασφαλή και ανταποκρίνονται στον σκοπό τους. " χρήση ψευδεπίγραφων φαρμάκων ενδέχεται να έχει σοβαρό δυσμενή αντίκτυπο στην υγεία των ασθενών, οδηγούσα ενίοτε ακόμα και στον θάνατο. Είναι προφανές ότι η χάραξη ολοκληρωμένης στρατηγικής για την αντιμετώπιση αυτού του ζητήματος κρίνεται καίριας σημασίας, τόσο σε εθνικό όσο και σε διεθνές επίπεδο, ούτως ώστε να διασφαλισθεί η διατήρηση υψηλών προτύπων δημόσιας υγείας και ασφάλειας.
<SPEAKER ID="208" NAME="Edite Estrela" LANGUAGE="PT">
Υπερψήφισα την έκθεση σχετικά με τα ψευδεπίγραφα φάρμακα, η οποία περιλαμβάνει μέτρα για την καταπολέμηση της ανησυχητικής αύξησης των ψευδεπίγραφων φαρμάκων στην ΕΕ, όπως την εισαγωγή χαρακτηριστικών ασφαλείας για την επαλήθευση της γνησιότητας των φαρμάκων σε ολόκληρη την αλυσίδα εφοδιασμού, με στόχο την ασφάλεια των ασθενών και την προστασία της δημόσιας υγείας. Είμαι ευτυχής που το Ευρωπαϊκό Κοινοβούλιο αποφάσισε να ενισχύσει αυτά τα χαρακτηριστικά ασφαλείας, όχι μόνο στη συμβατική αλυσίδα εφοδιασμού, αλλά και στις πωλήσεις μέσω του διαδικτύου, το οποίο αποτελεί τη βασική πύλη εισόδου των ψευδεπίγραφων φαρμάκων. Επικροτώ επίσης το γεγονός ότι το Ευρωπαϊκό Κοινοβούλιο τάσσεται υπέρ της ανάγκης διενέργειας ελέγχων επί των φαρμάκων που εισάγονται στην ΕΕ και εξάγονται από αυτήν, καθώς και ότι σχεδιάζει να θεσπίσει βαρύτατες κυρώσεις, δεδομένου ότι τα εν λόγω εγκλήματα θέτουν σε κίνδυνο την ανθρώπινη ζωή.
<SPEAKER ID="209" NAME="Diogo Feio" LANGUAGE="PT">
Φρονώ ότι η ασφάλεια των καταναλωτών αποτελεί θέμα ζωτικής σημασίας, ιδίως όταν οι ενδιαφερόμενοι καταναλωτές είναι και ασθενείς που επιζητούν θεραπεία, ή, τουλάχιστον, σημαντική βελτίωση της υγείας τους, από τα φάρμακα που καταναλώνουν. " ασφάλεια των καταναλωτών αποκτά ακόμα μεγαλύτερη σημασία όταν αποβλέπει στη διασφάλιση της γνησιότητας των φαρμάκων που πωλούνται στην ανοικτή αγορά, είτε μέσω παραδοσιακών διαύλων είτε μέσω του διαδικτύου.
<P>
Για αυτόν ακριβώς τον λόγο, θεωρώ καίριας σημασίας την έγκριση σαφέστατων κανονισμών για την παραποίηση φαρμάκων, διότι πρόκειται για ένα φαινόμενο το οποίο εντείνεται σε ολόκληρη την Ευρώπη, αλλά και στον υπόλοιπο κόσμο, και το οποίο έχει καταστροφικές επιπτώσεις στην εμπιστοσύνη των καταναλωτών, στις εταιρείες και, το σημαντικότερο, στην υγεία όσων καταναλώνουν ψευδεπίγραφα φάρμακα.
<P>
Κατά συνέπεια, τάσσομαι υπέρ της παρούσας έκθεσης, και θα ήθελα να συγχαρώ την κ. Matias για το έργο που επιτέλεσε στο πλαίσιο όλων των συμβιβαστικών λύσεων που διαπραγματεύτηκε.
<SPEAKER ID="210" NAME="José Manuel Fernandes" LANGUAGE="PT">
" παράνομη εμπορία φαρμάκων έχει ήδη συγκριθεί με το παράνομο εμπόριο όπλων πολέμου και τη διακίνηση ναρκωτικών. Πρόκειται για μάστιγα η οποία πλήττει εκατομμύρια ανθρώπων ανά τον κόσμο, και η οποία αποτελεί εφιάλτη για τους υπευθύνους που είναι επιφορτισμένοι με το καθήκον να μεριμνούν για τη δημόσια υγεία: κάποιος που πάσχει από μια ασθένεια, συχνά χρόνια ή καταληκτική, είναι πιθανόν να καταναλώσει ένα φάρμακο που είναι αβλαβές και χωρίς καμία επενέργεια ή ακόμα και να καταναλώσει ένα φάρμακο που μπορεί να είναι όντως επιβλαβές. Γνωρίζουμε ότι αυξάνεται συνεχώς ο αριθμός των παραποιημένων ή ψευδεπίγραφων φαρμάκων που διατίθενται στην αγορά, και τα αντίστοιχα ποσά ανέρχονται σε εκατομμύρια. Είναι σημαντικό να καταπολεμήσουμε το οργανωμένο έγκλημα και τους διασυνοριακούς λαθρεμπόρους και να να θέσουμε τέλος στα κυκλώματα του παρεμπορίου, για παράδειγμα μέσω του διαδικτύου. Για τον λόγο αυτόν, επικροτώ την καθιέρωση απαραβίαστων συσκευασιών και τη δημιουργία συστήματος έγκαιρης προειδοποίησης.
<P>
Εκφράζω την ικανοποίησή μου για την έγκριση της παρούσας οδηγίας του Κοινοβουλίου και του Συμβουλίου η οποία θα διασφαλίσει, μέσω της ανιχνευσιμότητας ολόκληρου του κύκλου παραγωγής, την πρόληψη της εισόδου ψευδεπίγραφων ή/και παραποιημένων φαρμάκων στην Ευρωπαϊκή Ένωση και θα ενισχύσει την προστασία της δημόσιας υγείας, βελτιώνοντας την ποιότητα και την ασφάλεια των φαρμάκων που καταναλώνονται. Τέλος, θα ήθελα να συγχαρώ την εισηγήτρια, και συμπατριώτισσά μου, κ. Matias, για το έργο που επιτέλεσε.
<SPEAKER ID="211" NAME="João Ferreira" LANGUAGE="PT">
Πρόκειται για ένα πρόβλημα με σοβαρές συνέπειες για τη δημόσια υγεία και τις οικονομίες των κρατών μελών. " παραποίηση φαρμάκων και οι υπερβολικά μεγάλες ποσότητες αυτών των προϊόντων που εισάγονται στη νόμιμη αλυσίδα εφοδιασμού συνιστούν ανησυχητικά ζητήματα, τα οποία χρήζουν δέουσας αντιμετώπισης και καταπολέμησης. Δεν πρέπει να λησμονούμε ότι τα φάρμακα παραποιούνται και πωλούνται παράνομα επειδή υπάρχουν οικονομικοί λόγοι που ενθαρρύνουν αυτό το φαινόμενο, καθόσον η διάθεση γενόσημων φαρμάκων σε τιμές προσιτές για τους πολίτες καθιστά την παραποίηση λιγότερο επικερδή. " έκθεση άπτεται του συναφούς ζητήματος των πωλήσεων μέσω του διαδικτύου, το οποίο εντάσσεται στη νόμιμη αλυσίδα εφοδιασμού. Αναφέρεται στη σημασία της ευαισθητοποίησης του κοινού στους κινδύνους που συνδέονται με την αγορά φαρμάκων κατ' αυτόν τον τρόπο. Θα θέλαμε να υπογραμμίσουμε τη σημασία της ενισχυμένης συνεργασίας και του συντονισμού μεταξύ των αρμοδίων εθνικών αρχών, του Ευρωπαϊκού Οργανισμού Φαρμάκων (EMA) και άλλων διεθνών φορέων, με στόχο την ανταλλαγή πληροφοριών, την προαγωγή της βαθύτερης γνώσης και κατανόησης του φαινομένου και, κατά συνέπεια, της βελτίωσης των προσπαθειών καταπολέμησής του.
<P>
Δεν πρέπει να λησμονούμε ότι αυτή η μορφή συνεργασίας πρέπει να λειτουργήσει και σε άλλους τομείς, όπως στον τομέα της φαρμακοεπαγρύπνησης. Απαιτείται δε μεγαλύτερη διαφάνεια από τις υφιστάμενες ευρωπαϊκές δομές, όπως ο EMA, στο πλαίσιο των μελετών που εκπονούν και των δράσεων που αναλαμβάνουν. Εκτιμούμε ότι η συμβιβαστική λύση που επετεύχθη αποτελεί θετικό βήμα προς την κατεύθυνση της καταπολέμησης του εν λόγω προβλήματος.
<SPEAKER ID="212" NAME="Pat the Cope Gallagher" LANGUAGE="GA">
" ποιότητα και το ασφαλές των φαρμάκων που πωλούνται στους πολίτες της Ιρλανδίας είναι ένα ζήτημα μείζονος ανησυχίας. Επικροτώ την παρούσα πρόταση, η οποία στοχεύει στον περιορισμό των ψευδεπίγραφων φαρμάκων. Πρόκειται για σημαντικό και αναγκαίο μέτρο.
<SPEAKER ID="213" NAME="Bruno Gollnisch" LANGUAGE="FR">
Ψήφισα υπέρ της έκθεσης Matias σχετικά με τα ψευδεπίγραφα φάρμακα. Πρόκειται όντως για ζήτημα δημόσιας υγείας και ασφάλειας σε μια Ευρώπη χωρίς σύνορα, όπου μπορούν να κυκλοφορούν ελεύθερα κάθε είδους "σκουπίδια" χείριστης παραποίησης ή απλώς κακής ποιότητας. Εντούτοις, τίποτα δεν εγγυάται ότι, σε θέματα υγείας, ιατρικής ή φαρμακοεπαγρύπνησης, η Ευρωπαϊκή Ένωση είναι η πλέον αρμόδια για την επίλυση τυχόν προβλημάτων που ενδέχεται να ανακύψουν. Ενδέχεται μάλιστα ακόμα και να τα προκαλεί, για παράδειγμα, με την οδηγία του 2004 για τα παραδοσιακά φάρμακα φυτικής προέλευσης, σε συνδυασμό με τον κανονισμό του 2006 για τους ισχυρισμούς υγείας. " μεν οδηγία περιλαμβάνει την απαίτηση καταχώρισης των παρασκευασμάτων στον Ευρωπαϊκό Οργανισμό Φαρμάκων, μια διαδικασία που είναι τόσο σύνθετη και δαπανηρή ώστε, έως τα τέλη του 2010, είχαν καταχωριστεί μόνο 200 φάρμακα φυτικής προέλευσης. Ο δε κανονισμός εκχωρεί στην Ευρωπαϊκή Αρχή για την Ασφάλεια των Τροφίμων την αρμοδιότητα να εγκρίνει ή να απορρίπτει ισχυρισμούς υγείας για συμπληρώματα διατροφής, συμπεριλαμβανομένων των φυτών· πλην όμως, χορηγεί τόσο σπάνια αυτήν την έγκριση και απορρίπτει τις αιτήσεις για τόσο αυθαίρετους λόγους που έχει προβληματίσει ακόμα και την Επιτροπή. Εντέλει, θα καταλήξουμε σε μια κατάσταση στην οποία η ευρωπαϊκή νομοθεσία θα ευνοεί τα χημικά φάρμακα και τις φαρμακευτικές εταιρείες. Μήπως υπάρχει η επιθυμία να εξαλειφθεί ο κλάδος των φυσικών φαρμάκων; Ποιος ή τι είναι αυτό που θα ωφεληθεί εν προκειμένω; Όχι απαραιτήτως η υγεία των πολιτών της Ευρώπης.
<SPEAKER ID="214" NAME="Sylvie Guillaume" LANGUAGE="FR">
Τα ψευδεπίγραφα φάρμακα αντιστοιχούν πλέον στο 10% των φαρμάκων που πωλούνται παγκοσμίως, και η Ευρώπη δεν είναι σε καμία περίπτωση ασφαλής έναντι αυτής της μάστιγας, η οποία οξύνεται, επιπλέον, με ανησυχητικούς ρυθμούς. Με χαροποιεί, λοιπόν, το γεγονός ότι το παρόν κείμενο εγκρίθηκε από το Κοινοβούλιο, διότι, ως βουλευτές του ΕΚ, αγωνιστήκαμε να επιφέρουμε βελτιώσεις στην αρχική πρόταση της Ευρωπαϊκής Επιτροπής, στην οποία η ανταγωνιστικότητα μεταξύ των φαρμακευτικών εταιρειών υπερίσχυσε έναντι της υγείας και της ασφάλειας των ευρωπαίων πολιτών. Ως εκ τούτου, το νέο κείμενο λαμβάνει υπόψη τις ηλεκτρονικές πωλήσεις φαρμάκων, οι οποίες πρέπει να υπόκεινται σε καλύτερη ρύθμιση και έλεγχο, προς όφελος όλων.
<SPEAKER ID="215" NAME="Salvatore Iacolino" LANGUAGE="IT">
Συμφωνώ με τον ισχυρισμό της έκθεσης Matias ότι οι ασθενείς πρέπει να είναι απολύτως βέβαιοι για την ποιότητα των φαρμάκων που καταναλώνουν. Από μελέτες καθίσταται σαφές ότι η χρήση ψευδεπίγραφων φαρμάκων είναι τόσο επικίνδυνη για τους ασθενείς ώστε θέτει σε κίνδυνο ακόμα και τη ζωή τους: ορθώς, λοιπόν, η παραποίηση πρέπει να θεωρείται εγκληματική ενέργεια, αιτιολογώντας, επομένως, την υιοθέτηση σθεναρούς στάσης εκ μέρους της Ευρωπαϊκής Ένωσης.
<P>
Αυτός είναι και ο λόγος για τον οποίο τάσσομαι υπέρ των στοιχείων που περιέχονται στην έκθεση, ειδικότερα δε ότι πρέπει να διατίθενται ορισμοί, όχι μόνον για το πεδίο εφαρμογής, αλλά και για τους διάφορους παράγοντες που συμμετέχουν στην αλυσίδα εφοδιασμού, προκειμένου να αποσαφηνισθούν οι ρόλοι τους και οι ευθύνες τους· ότι οι κυρώσεις πρέπει να είναι ισοδύναμες με εκείνες που ισχύουν για παράνομες πράξεις σε σχέση με ναρκωτικά· και ότι πρέπει να διασφαλισθεί βελτιωμένη διαφάνεια και ρύθμιση των πωλήσεων φαρμάκων μέσω του διαδικτύου, επιτρέποντας, κατ' αυτόν τον τρόπο, στους καταναλωτές να προβαίνουν σε διάκριση μεταξύ των παράνομων διανομέων και των ηλεκτρονικών φαρμακείων.
<P>
" ενεργός συνεργασία μεταξύ των διαφόρων εθνικών και διεθνών οργανισμών αναδεικνύεται σήμερα, περισσότερο από ποτέ, ως καίριος παράγοντας στο πλαίσιο ενός αποτελεσματικότερου συστήματος για την πάταξη της παραποίησης φαρμάκων. Ένα τέτοιο σύστημα μπορεί να εξασφαλίσει την κατάλληλη παρακολούθηση όχι μόνο της παραποίησης φαρμάκων εντός της Ευρωπαϊκής Ένωσης, αλλά και των ψευδεπίγραφων φαρμάκων που εξάγονται σε τρίτες χώρες, ο αριθμός των οποίων εξακολουθεί να αυξάνεται. Κατευθυντήρια αρχή πρέπει να είναι πάντα η μέριμνα για τον ασθενή.
<SPEAKER ID="216" NAME="Juozas Imbrasas" LANGUAGE="LT">
Υπερψήφισα την παρούσα έκθεση, διότι πρέπει να λάβουμε υπόψη ένα μέλημα που αποκτά ολοένα μεγαλύτερη προτεραιότητα μεταξύ των θεμάτων που απασχολούν τους ευρωπαίους πολίτες: την ποιότητα και το ασφαλές των φαρμάκων που καταναλώνουν. Υπολογίζεται ότι το 1% των φαρμάκων που πωλούνται σήμερα στο ευρωπαϊκό κοινό από τη νόμιμη αλυσίδα εφοδιασμού είναι ψευδεπίγραφα. Σε άλλες περιοχές του πλανήτη ενδέχεται να είναι ψευδεπίγραφα πάνω από το 30% των πωλούμενων φαρμάκων. Παραποιούνται δε ολοένα περισσότερα καινοτόμα και ζωτικά φάρμακα. Είναι ευρέως γνωστό ότι το διαδίκτυο αντιπροσωπεύει μία από τις κύριες οδούς διά της οποίας τα ψευδεπίγραφα φάρμακα εισέρχονται στην ευρωπαϊκή αγορά. Φάρμακα που αγοράζονται μέσω διαδικτύου από ιστοτόπους που αποκρύπτουν την πραγματική γεωγραφική τους διεύθυνση υπολογίζεται ότι είναι ψευδεπίγραφα σε περισσότερες από το 50% των περιπτώσεων. Οι άνθρωποι που αναζητούν φθηνότερα φάρμακα στο διαδίκτυο εξαπατώνται συχνά από απατεώνες που πωλούν ψευδεπίγραφα φάρμακα, τα οποία περιέχουν επικίνδυνα για την υγεία συστατικά. Πολλά ψευδεπίγραφα φάρμακα εισέρχονται στη νόμιμη αλυσίδα εφοδιασμού κατά τη διάρκεια της ανασυσκευασίας. Για πολύ καιρό δεν αντιμετωπίζαμε με τον δέοντα τρόπο τους ανέντιμους ανασκευαστές και απατεώνες που δρουν ανεξέλεγκτα στον αχανή χώρο του διαδικτύου, τη στιγμή που ολοένα και περισσότεροι άνθρωποι αγοράζουν φάρμακα από μη αξιόπιστους δικτυακούς τόπους θέτοντας σε κίνδυνο την υγεία ή ακόμα και τη ζωή τους. Με χαροποιεί το γεγονός ότι θεσπίζονται κυρώσεις εις βάρος των παραποιητών, σε συνδυασμό με τη λήψη μέτρων για τη διασφάλιση αυστηρότερων ελέγχων. Τα καταχωρημένα φαρμακεία σε χώρες όπου επιτρέπεται η πώληση φαρμάκων μέσω του διαδικτύου πρέπει να αποκτούν ειδική έγκριση, ενώ οι ιστότοποί τους πρέπει να φέρουν το ευρωπαϊκό λογότυπο και να καταχωρίζονται στην ευρωπαϊκή βάση δεδομένων. Οι ασθενείς πρέπει να είναι απολύτως σίγουροι ότι τα φάρμακα που καταναλώνουν είναι πράγματι αυτά που χρειάζονται. Ο κύριος στόχος πρέπει να είναι η προστασία της δημόσιας υγείας από ψευδεπίγραφα φάρμακα.
<SPEAKER ID="217" NAME="Peter Jahr" LANGUAGE="DE">
Είμαι ιδιαίτερα ευτυχής που το Κοινοβούλιο και το Συμβούλιο κατόρθωσαν να καταλήξουν σε συμβιβαστική λύση για το πρόβλημα των ψευδεπίγραφων φαρμάκων. Τούτο είναι εξαιρετικά σημαντικό, διότι η παραποίηση φαρμάκων αποτελεί πλέον σοβαρότατο πρόβλημα, το οποίο έχει επεκταθεί και στα ζωτικά φαρμακευτικά παρασκευάσματα. Χάρη στα μέτρα που εγκρίθηκαν, κάναμε ένα σημαντικό βήμα προόδου προς την ορθή κατεύθυνση, χωρίς υπερβολική γραφειοκρατία. Προβλέπεται πρωτίστως και κατ' εξοχήν η εισαγωγή νέων χαρακτηριστικών ασφαλείας στις συσκευασίες και η βελτίωση της παρακολούθησης των διαύλων διανομής. Με τον τρόπο αυτόν, θα επιτύχουμε μεγαλύτερη ασφάλεια για τους ασθενείς - η οποία συνιστούσε πλέον επιτακτική ανάγκη ενόψει της εξάπλωσης των ψευδεπίγραφων φαρμάκων - χωρίς να επιβαρύνουμε υπερβολικά τα ενεχόμενα μέρη.
<SPEAKER ID="218" NAME="Jaroslaw Kalinowski" LANGUAGE="PL">
Παίρνουμε φάρμακα για να μας ανακουφίσουν από τον πόνο, να μετριάσουν τα συμπτώματα ασθενειών ή να σώσουν τη ζωή μας. Συμβαίνει συχνά να δαπανούμε σημαντικά χρηματικά ποσά για φάρμακα, ποσά που αποτελούν, πολλές φορές, το μεγαλύτερο ποσοστό των εισοδημάτων μας. Αυτός είναι ο λόγος για τον οποίο ανέντιμοι άνθρωποι, στερούμενοι κάθε ηθικής αρχής, παραποιούν φάρμακα. Δυστυχώς, η λήψη αυτών των φαρμάκων οδηγεί, σε ορισμένες περιπτώσεις, στον θάνατο του ασθενούς. Κατά συνέπεια, είναι απαραίτητο να ενταθούν τα μέτρα προφύλαξης έναντι των εισαγωγών φαρμάκων από τρίτες χώρες, να περιοριστεί στο ελάχιστο η πώληση φαρμάκων μέσω του διαδικτύου και να ξεκινήσει εκστρατεία για την ευαισθητοποίηση των ασθενών ως προς τους κινδύνους κατανάλωσης μη πιστοποιημένων παραποιημένων φαρμάκων, αλλά και μια εκστρατεία ώστε να διασφαλισθεί ότι όσοι αγοράζουν φάρμακα είναι ενήμεροι για την κυκλοφορία ψευδεπίγραφων φαρμάκων στην αγορά. Συμφωνώ με την εισηγήτρια ότι η προστασία των δικαιωμάτων πνευματικής ιδιοκτησίας δεν αποτελεί προτεραιότητα εν προκειμένω. " σημαντικότερη πτυχή είναι η ανθρώπινη υγεία και ζωή, και είναι καθήκον μας να καταβάλλουμε κάθε δυνατή προσπάθεια στο πλαίσιο των αρμοδιοτήτων μας για την προστασία τους.
<SPEAKER ID="219" NAME="Constance Le Grip" AFFILIATION="PPE">
γραπτώς. - (FR) Ψήφισα υπέρ της οδηγίας για την καταπολέμηση των ψευδεπίγραφων φαρμάκων. Λαμβανομένου υπόψη του αριθμού των παραποιημένων φαρμάκων που κατάσχονται στην Ευρωπαϊκή Ένωση (το 2008 κατασχέθηκαν περισσότερα από 34 εκατομμύρια πλαστά δισκία), είναι πλέον καιρός η Ευρωπαϊκή Ένωση να θεσπίσει ένα αποτελεσματικό σύστημα ανιχνευσιμότητας, το οποίο θα εγγυάται την προέλευση και την ποιότητα των φαρμάκων που είναι διαθέσιμα στην Ευρωπαϊκή Ένωση. Τούτο καθίσταται ακόμα σημαντικότερο, διότι τα ψευδεπίγραφα φάρμακα συνιστούν πραγματικό κίνδυνο για την υγεία των Ευρωπαίων, λόγω των ουσιών -ενίοτε δε τοξικών ουσιών- που ενδέχεται να περιέχουν. " εισαγωγή των νέων μέτρων, ήτοι των ηλεκτρονικών σειριακών αριθμών στη συσκευασία των συνταγογραφούμενων φαρμάκων που επιτρέπουν την ανίχνευσή τους από το εργοστάσιο έως τον ασθενή· της περιορισμένης επεξεργασίας κατά τα στάδια της ανασυσκευασίας· και των ενισχυμένων ελέγχων των παρασκευαστών και των χονδρεμπόρων, αποτελεί απτό βήμα προόδου και θα εγγυάται στους ασθενείς της Ευρώπης υψηλότερο επίπεδο ασφαλείας.
<P>
Τέλος, θα ήθελα να επισημάνω την πρόοδο που επετεύχθη στο παρόν κείμενο σε σχέση με τις ηλεκτρονικές πωλήσεις φαρμάκων. Δεδομένων των εκτιμήσεων, σύμφωνα με τις οποίες το 50% των φαρμάκων που αγοράζονται μέσω του διαδικτύου είναι ψευδεπίγραφα, το παρόν κείμενο καθιερώνει ένα κοινό λογότυπο για την ταυτοποίηση των νόμιμων ηλεκτρονικών φαρμακείων. Παρ' όλα αυτά, εναπόκειται στους πολίτες της Ευρώπης να παραμένουν επιφυλακτικοί όταν προβαίνουν σε ηλεκτρονικές αγορές αυτού του είδους.
<SPEAKER ID="220" NAME="Petru Constantin Luhan" LANGUAGE="RO">
Τα ψευδεπίγραφα φάρμακα συνιστούν απειλή για ολόκληρο το φαρμακευτικό σύστημα στην Ευρώπη, διότι, πέραν των κινδύνων στους οποίους εκτίθενται οι ασθενείς λόγω της λήψης αυτών των φαρμάκων, το φαινόμενο οδηγεί και στη φθίνουσα βεβαιότητα του ευρύτερου κοινού για την ποιότητα των φαρμάκων που είναι διαθέσιμα στα φαρμακεία. Ο αριθμός των ψευδεπίγραφων φαρμάκων παρουσιάζει ραγδαία αύξηση στην ΕΕ. Ενδέχεται να περιέχουν δραστικές ουσίες κατώτερης ποιότητας, ακόμα δε και να μην περιέχουν καμία δραστική ουσία, ή να περιέχουν τις ουσίες αυτές σε εσφαλμένες δοσολογίες. Μολονότι το μέγεθος του προβλήματος παραμένει σχετικά μικρό στην Ευρώπη, συγκριτικά με άλλες περιοχές, υπερψήφισα την παρούσα έκθεση, διότι φρονώ ότι υφίσταται μια σειρά παραγόντων που υπαγορεύουν την ανάγκη άμεσης λήψης μέτρων σε επίπεδο ΕΕ. " νέα οδηγία θα περιλαμβάνει κυρώσεις εις βάρος των παρασκευαστών παραποιημένων φαρμάκων, ενισχυμένο ρυθμιστικό πλαίσιο για την ασφάλεια, καθώς και ένα σύστημα επαλήθευσης, το οποίο αποσκοπεί στην πρόληψη της εισόδου επικίνδυνων φαρμάκων στην ευρωπαϊκή αγορά.
<P>
Μια ενθαρρυντική πτυχή είναι το γεγονός ότι το Ευρωπαϊκό Κοινοβούλιο προσέθεσε επιτυχώς στην πρόταση της Ευρωπαϊκής Επιτροπής τη ρύθμιση της πώλησης των εν λόγω προϊόντων μέσω του διαδικτύου, το οποίο αντιπροσωπεύει μία από τις κύριες οδούς εισόδου των ψευδεπίγραφων φαρμάκων στην ευρωπαϊκή αγορά.
<SPEAKER ID="221" NAME="Elżbieta Katarzyna Łukacijewska" LANGUAGE="PL">
Στη σημερινή ψηφοφορία υπερψήφισα την έκθεση της κ. Matias σχετικά με τα ψευδεπίγραφα φάρμακα. Πιστεύω ότι το έγγραφο που εγκρίθηκε σήμερα θα περιορίσει το εντεινόμενο πρόβλημα της παραποίησης φαρμάκων και θα καθιερώσει ένα σύστημα παρακολούθησης της ευρωπαϊκής αγοράς που θα λειτουργεί εύρυθμα, από τον παρασκευαστή έως τον ασθενή. Είμαι πεπεισμένη για την ανάγκη συντονισμού μεταξύ των διαφόρων εθνικών και διεθνών φορέων, και εγκρίνοντας την έκθεση, κάνουμε ένα βήμα προόδου όσον αφορά την ενίσχυση αυτής της συνεργασίας. Φρονώ ότι το πρόβλημα της παραποίησης φαρμάκων στην Ευρώπη είναι σοβαρό, και, εγκρίνοντας την παρούσα έκθεση, το Ευρωπαϊκό Κοινοβούλιο αποστέλλει προς την Επιτροπή το σαφές μήνυμα ότι μόνον η αποτελεσματική επιβολή κυρώσεων θα καταστήσει δυνατό τον περιορισμό της εν λόγω πρακτικής. Σας ευχαριστώ.
<SPEAKER ID="222" NAME="David Martin" LANGUAGE="EN">
" παραποίηση φαρμάκων είναι ήδη ευρέως διαδεδομένη στον αναπτυσσόμενο κόσμο, όπου το 20-30% των φαρμάκων που διατίθενται στην αγορά είναι ψευδεπίγραφα, ενώ η παρουσία τους αυξάνεται πλέον και στην ΕΕ. Υπολογίζεται ότι περίπου το 1% των φαρμάκων που πωλούνται στην Ευρώπη είναι ψευδεπίγραφα. " ανά χείρας νέα συμφωνία, την οποία επικροτώ, θα εισάγει υποχρεωτικά χαρακτηριστικά ασφαλείας, όπως σφραγίδες και αριθμούς σειράς για τα φάρμακα που χορηγούνται με ιατρική συνταγή. Τούτο θα καταστήσει δυνατή την ανιχνευσιμότητά τους. Τα γενόσημα φάρμακα δεν συμπεριλαμβάνονται στις απαιτήσεις αυτές, εκτός εάν κάποιο συγκεκριμένο φάρμακο παρουσιάζει εξαιρετικό κίνδυνο παραποίησης.
<SPEAKER ID="223" NAME="Jiří Maštálka" LANGUAGE="CS">
Το σχέδιο έκθεσης συνεχίζει επάξια το έργο που επιτελέστηκε κατά την προηγούμενη κοινοβουλευτική περίοδο. " πρόταση της Επιτροπής αποφεύγει να παράσχει ακριβείς ορισμούς, παρά τις πολλαπλές συστάσεις. Αυτό το είδος προσέγγισης ενδέχεται να οδηγήσει σε πλημμελή ή απρόβλεπτη προστασία των ασθενών, οι οποίοι είναι οι καταναλωτές των φαρμάκων. Για τον λόγο αυτόν, επικροτώ την τροπολογία 120, η οποία καθιστά λιγότερο διφορούμενη την πρόταση της Επιτροπής. Ιδιαίτερα χρήσιμος είναι ο ορισμός του "ψευδεπίγραφου φαρμάκου". Το προτεινόμενο κείμενο σχετικά με τις "αλυσίδες εφοδιασμού" είναι εξίσου άριστο, και, εάν εγκριθεί, αναμένεται να ενισχύσει το δικαίωμα των ασθενών στην προστασία. Θεωρώ επιτακτική την ανάγκη υλοποίησης της αιτιολογικής σκέψης 5γ της τροπολογίας 120, η οποία επιτρέπει την επιβολή και τον έλεγχο της συμμόρφωσης με τους κανόνες της ΕΕ. " εν λόγω τροπολογία εναρμονίζει τους κανονισμούς της ΕΕ με τα στοιχεία του Δικαστηρίου. Σε αυτό το πλαίσιο, το προτεινόμενο κείμενο επιτρέπει εξίσου στα κράτη μέλη να αναλαμβάνουν ιδία δράση για τη στήριξη της μεγαλύτερης προστασίας των καταναλωτών.
<SPEAKER ID="224" NAME="Jean-Luc Mélenchon" LANGUAGE="FR">
Οι τροπολογίες του Κοινοβουλίου δεν ζητούν την επέκταση των συστημάτων ασφαλείας στα μη συνταγογραφούμενα φάρμακα. Πλην όμως, οι συμπολίτες μας αγοράζουν μεγαλύτερες ποσότητες τέτοιων φαρμάκων. Συνεπώς, η υγεία τους τίθεται σε κίνδυνο. Δεν ζητείται, όμως, ούτε η υποχρέωση πλήρους διαφάνειας εκ μέρους του Ευρωπαϊκού Οργανισμού Φαρμάκων ως προς τις έρευνες που διενεργεί και τις μηχανορραφίες μεταξύ των υπαλλήλων του και των φαρμακευτικών εταιρειών. Ωστόσο, η διαφάνεια είναι απαραίτητη. Τούτο αποδεικνύεται και από το σκάνδαλο στην υπόθεση της βενφλουορέξης, γνωστής στη Γαλλία με την εμπορική ονομασία Mediator. Εντούτοις, οι τροπολογίες που κατατέθηκαν κινούνται προς τη σωστή κατεύθυνση, ιδίως εκείνες που αφορούν τη δημόσια επαλήθευση της ταυτότητας των δικτυακών τόπων και την επιβολή κυρώσεων. Για τον λόγο αυτόν, υπερψηφίζω την παρούσα έκθεση.
<SPEAKER ID="225" NAME="Nuno Melo" LANGUAGE="PT">
Δεδομένου ότι πρόκειται για ένα σοβαρότατο πρόβλημα που θέτει σε κίνδυνο τη δημόσια υγεία στην ΕΕ, φρονώ ότι η εφαρμογή νέων κανόνων είναι καίριας σημασίας για την προστασία των ασθενών από τα ψευδεπίγραφα φάρμακα. Αυτός είναι ο λόγος για τον οποίο είχα υποβάλει, στις 23 Απριλίου 2010, ερώτηση προς την Ευρωπαϊκή Επιτροπή σχετικά με μια κοινή επιχείρηση, με τη συμμετοχή των 27 κρατών μελών και την ονομασία επιχείρηση "Medi-Fake", η οποία είχε κατασχέσει την εποχή εκείνη 34 εκατομμύρια πλαστά δισκία μόνο σε δύο μήνες.
<P>
Συνεπώς, ήμουν ανέκαθεν υπέρ της λήψης αυστηρών μέτρων για την καταπολέμηση αυτής της κατάστασης, με στόχο την πάταξη μιας εμπορικής δραστηριότητας, η οποία αντιπροσωπεύει, για ορισμένα κυκλώματα οργανωμένου εγκλήματος, κέρδη ύψους 45 δισεκατομμυρίων ευρώ. Αυτό είναι και το σκεπτικό της ψήφου μου.
<SPEAKER ID="226" NAME="Willy Meyer" AFFILIATION="GUE/NGL">
γραπτώς. - (ES) Υπερψήφισα το νομοθετικό ψήφισμα σχετικά με την πρόταση οδηγίας του Ευρωπαϊκού Κοινοβουλίου και του Συμβουλίου που αφορά την τροποποίηση της οδηγίας 2001/83/ΕΚ όσον αφορά την πρόληψη της εισόδου, στη νόμιμη αλυσίδα εφοδιασμού, φαρμάκων που είναι ψευδεπίγραφα ως προς την ταυτότητα, το ιστορικό ή την πηγή τους, διότι εκτιμώ ότι ενισχύει θετικά τα μέτρα κατά των παραποιημένων φαρμάκων και της διανομής τους, βελτιώνοντας, κατά συνέπεια, την προστασία των πολιτών. Επιπλέον, θεωρώ πολύ θετικό το γεγονός ότι η θέση του Κοινοβουλίου ενισχύει τη διαφάνεια και το δικαίωμα στην πληροφόρηση ως μέσο πρόληψης αυτής της παράνομης δραστηριότητας. Θεωρώ σημαντική την εστίασή του στη βελτίωση των αποτρεπτικών μέτρων ως προς τη διάθεση ψευδεπίγραφων φαρμάκων μέσω του διαδικτύου. Τάσσομαι υπέρ της εντατικοποίησης της νομικής καταπολέμησης της διανομής των εν λόγω φαρμάκων μέσω του διαδικτύου, καθόσον στην πλειονότητα των περιπτώσεων, η είσοδος των ψευδεπίγραφων φαρμάκων στην ευρωπαϊκή αγορά λαμβάνει χώρα κατ' αυτόν τον τρόπο. Υπερψήφισα το κείμενο, διότι οι τροπολογίες βελτιώνουν αισθητά το κείμενο που κατατέθηκε από την Επιτροπή, καθότι ενισχύουν τα μέτρα ελέγχου, αυξάνουν τη διαφάνεια, βελτιώνουν την πρόσβαση στην πληροφόρηση και, επομένως, επιτρέπουν την καλύτερη προστασία των πολιτών.
<SPEAKER ID="227" NAME="Louis Michel" LANGUAGE="FR">
Κατά τη δήλωση του προέδρου Jacques Chirac, η πιο απαράδεκτη ανισότητα είναι η ανισότητα στον τομέα της υγείας. Αυτός είναι ο λόγος για τον οποίο υπερψήφισα την παρούσα έκθεση, η οποία επικεντρώνεται στην υγεία και, επομένως, στην προστασία των καταναλωτών. Τα ψευδεπίγραφα φάρμακα αποτελούν μάστιγα που αγνοούσαμε επί μακρόν. Μολονότι οι αναπτυσσόμενες χώρες συνιστούν προφανή στόχο, καθόσον το κόστος των νόμιμων φαρμάκων είναι συχνά απαγορευτικό για την πλειονότητα των καταναλωτών και οι έλεγχοι είναι σχεδόν αναποτελεσματικοί, ακόμα δε και ανύπαρκτοι, διαπιστώνεται η είσοδος ενός αυξανόμενου αριθμού ψευδεπίγραφων φαρμάκων και στην ΕΕ, κυρίως μέσω του διαδικτύου. Τούτο συνιστά εντεινόμενη απειλή για τη δημόσια υγεία και την ασφάλεια εν γένει, και παρατηρείται σε ολόκληρο τον κόσμο.
<P>
" ΕΕ πρέπει να επαγρυπνεί και να ασκήσει δυναμικά μια αποφασιστική πολιτική κατά αυτής της απαράδεκτης διαφθοράς. Επί του παρόντος, είναι δύσκολο να υπολογιστούν αριθμητικά οι οικονομικές της επιπτώσεις, διότι η παραγωγή έχει πλέον εκβιομηχανισθεί. Πρόκειται για ηθικό και δεοντολογικό πρόβλημα, το οποίο υπονομεύει την αξιοπιστία και την αποτελεσματικότητα των συστημάτων υγείας. Για τον λόγο αυτόν, η καταπολέμηση των ψευδεπίγραφων φαρμάκων πρέπει να απευθύνεται στη συνείδηση των πολιτικών ηγετών σε ολόκληρο τον πλανήτη.
<SPEAKER ID="228" NAME="Alexander Mirsky" LANGUAGE="EN">
Συντάσσομαι πλήρως με την έκθεση της Marisa Matias. Θεωρώ, όμως, ότι τα μέτρα που περιγράφονται στην έκθεση είναι ανεπαρκή. Κρίνεται αναγκαίο να εκπονήσουμε και να καταστήσουμε υποχρεωτική για όλα τα κράτη μέλη της ΕΕ μια δέσμη μέτρων, τα οποία θα καλύπτουν την ευθύνη για τη διανομή, συνδρομή, παρασκευή και διοχέτευση στην αγορά ψευδεπίγραφων φαρμάκων. Τα εν λόγω μέτρα πρέπει να περιλαμβάνουν την κατάσχεση της άδειας από προμηθευτές και διανομείς παραποιημένων φαρμάκων, την επιβολή μέγιστων χρηματικών προστίμων και την ποινική ευθύνη για όλα τα άτομα που συνδέονται με την άσκηση παράνομης δραστηριότητας στον τομέα της εμπορίας φαρμάκων. " ευθύνη των υπαιτίων θα πρέπει να θεωρείται τουλάχιστον ισοδύναμη της ευθύνης που υπέχουν οι έμποροι ναρκωτικών. Μόνο κατ' αυτόν τον τρόπο μπορούμε να θέσουμε τέλος στη διανομή παραποιημένων προϊόντων και να πατάξουμε τη μαύρη αγορά φαρμάκων.
<SPEAKER ID="229" NAME="Andreas Mölzer" LANGUAGE="DE">
" ανθρώπινη υγεία είναι το πολυτιμότερο αγαθό της κοινωνίας μας και πρέπει να μετερχόμαστε τα ενδεδειγμένα μέσα ώστε να την προάγουμε και να την διαφυλάσσουμε. Ο αυξημένος αριθμός των κρουσμάτων ψευδεπίγραφων φαρμάκων εκθέτει ολοένα περισσότερους ασθενείς, μεταξύ άλλων και στην Ευρώπη, σε αναρίθμητους κινδύνους, οι οποίοι ενδέχεται να οδηγήσουν ακόμα και στον θάνατό τους. Μολαταύτα, καταψήφισα την έκθεση, διότι τα προτεινόμενα μέτρα, ιδίως οι έλεγχοι επί των εισαγωγών, δεν παρέχουν, κατά την άποψή μου, επαρκείς λύσεις.
<SPEAKER ID="230" NAME="Rolandas Paksas" LANGUAGE="LT">
Ψήφισα υπέρ αυτού του ψηφίσματος, διότι η παραποίηση φαρμάκων αποτελεί σοβαρό πρόβλημα σε ολόκληρη την ΕΕ, και οφείλουμε, συνεπώς να λάβουμε δραστικά μέτρα προκειμένου να διασφαλίσουμε ότι τα ψευδεπίγραφα φάρμακα, τα οποία μπορούν να έχουν δυσμενείς επιπτώσεις στην ανθρώπινη υγεία ή ακόμα και στην ίδια τη ζωή, δεν διεισδύουν στην αγορά. Πρέπει να διασφαλίσουμε ότι οι καταναλωτές λαμβάνουν μόνον ασφαλή και αποτελεσματικά φάρμακα, και πρέπει να σταματήσουμε τις ομάδες του οργανωμένου εγκλήματος να αποκομίζουν κέρδη από την παραποίηση φαρμάκων. Πρέπει να καταβάλουμε κάθε δυνατή προσπάθεια για να εξασφαλίσουμε την καθιέρωση ενός αυστηρού συστήματος επισήμανσης για τα συνταγογραφούμενα φάρμακα στην ΕΕ, συμπεριλαμβανομένης της επισήμανσης του παρασκευαστή και του προμηθευτή. Εκτιμώ ότι θα πρέπει να επιβάλλονται αυστηρότερες κυρώσεις στους παραποιητές φαρμάκων, και ότι ο ελεγκτικός μηχανισμός πρέπει να λειτουργεί με αποτελεσματικό τρόπο σε ολόκληρη την ΕΕ, μεταξύ άλλων και σε κάθε κρίκο της αλυσίδας του φαρμακευτικού εφοδιασμού. Πρέπει να αποδοθεί ιδιαίτερη προσοχή και να ληφθούν ειδικά μέτρα στον τομέα των διαδικτυακών πωλήσεων φαρμάκων, μέσω της καθιέρωσης αυστηρών συστημάτων έγκρισης, παρακολούθησης και ελέγχου. Κάθε κράτος μέλος πρέπει να λάβει όλα τα απαραίτητα μέτρα για την εξασφάλιση της αποτελεσματικής λειτουργίας ενός συστήματος, το οποίο προειδοποιεί το κοινό για τα επικίνδυνα ψευδεπίγραφα ή χαμηλής ποιότητας φάρμακα και παρέχει, περαιτέρω, τη δυνατότητα απόσυρσης ανάλογων φαρμάκων από την αγορά.
<SPEAKER ID="231" NAME="Maria do Céu Patrão Neves" LANGUAGE="PT">
" παρούσα έκθεση βασίζεται σε πρόταση της Επιτροπής, η οποία αποβλέπει στην πρόληψη της εισόδου ψευδεπίγραφων φαρμάκων στην αλυσίδα εφοδιασμού, εφιστώντας την προσοχή σε ένα ζήτημα που απασχολεί ολοένα περισσότερο τους Ευρωπαίους: την ποιότητα και το ασφαλές των φαρμάκων που χρησιμοποιούν. Πρέπει να επισημανθεί ο θετικός αντίκτυπος της παρούσας πρότασης, η οποία προάγει τη συζήτηση επί ενός κρίσιμου ζητήματος, με απώτερο σκοπό την καταπολέμηση των ψευδεπίγραφων φαρμάκων. Στην πραγματικότητα, η παραποίηση φαρμάκων είναι εγκληματική ενέργεια που στερεί από τους ασθενείς την αναγκαία ιατρική αγωγή και είναι επιβλαβής για την υγεία τους, οδηγούσα ακόμα και στον θάνατό τους. Όπως ορθώς υπογραμμίζει η εισηγήτρια, ο κύριος στόχος της οδηγίας πρέπει να είναι η προστασία της δημόσιας υγείας από ψευδεπίγραφα φάρμακα. Ο στόχος αυτός πρέπει να αποτυπώνεται στη νομική βάση της οδηγίας. Εξίσου σημαντική είναι, κατά την άποψή μου, η διαφύλαξη του δικτύου διανομής φαρμάκων, μέσω της διάθεσης σαφών και επακριβών ορισμών, όχι μόνο για το πεδίο εφαρμογής της οδηγίας, αλλά και για τον ρόλο και τις ευθύνες των διαφόρων παραγόντων που συμμετέχουν στην αλυσίδα εφοδιασμού: έμποροι λιανικής πώλησης, διανομείς, εμπορομεσίτες. Ψήφισα υπέρ, διότι θεωρώ ουσιώδους σημασίας την προώθηση κάποιου νομοθετικού μέτρου εν προκειμένω, ώστε να αντιμετωπισθεί αυτή η εντεινόμενη απειλή για την υγεία και να βελτιωθεί η ασφάλεια των ασθενών.
<SPEAKER ID="232" NAME="Rovana Plumb" LANGUAGE="EN">
Στην ΕΕ παρατηρείται ανησυχητική αύξηση των φαρμάκων που είναι ψευδεπίγραφα ως προς την ταυτότητα, το ιστορικό ή την πηγή τους. " οδηγία εισάγει υποχρεωτικά χαρακτηριστικά ασφάλειας για όλα τα συνταγογραφούμενα φάρμακα, καθώς και ένα σύστημα ταχείας ειδοποίησης· εναρμονισμένα χαρακτηριστικά ασφαλείας για την εξακρίβωση της γνησιότητας και την ταυτοποίηση των αυτοτελών συσκευασιών, τα οποία παρέχουν στοιχεία λαθροχειρίας για τα φάρμακα που χορηγούνται με ιατρική συνταγή (εξαιρουμένων πιθανώς ορισμένων φαρμάκων μετά από αξιολόγηση κινδύνου)· εξαίρεση από την υποχρέωση χαρακτηριστικών ασφαλείας για τα φάρμακα που δεν χορηγούνται με ιατρική συνταγή, εκτός εάν η αξιολόγηση κινδύνου καταδεικνύει κίνδυνο παραποίησης και συνακόλουθη απειλή για τη δημόσια υγεία· ανιχνευσιμότητα: προβλέπεται μοναδικός κωδικός αναγνώρισης για τα χαρακτηριστικά ασφαλείας (π.χ. σειριακός αριθμός), ο οποίος επιτρέπει την εξακρίβωση της γνησιότητας των φαρμάκων και την ταυτοποίηση αυτοτελών συσκευασιών σε ολόκληρη την αλυσίδα εφοδιασμού μέχρι και το επίπεδο των φαρμακείων· επιπλέον, τα κράτη μέλη υποχρεούνται να καθιερώσουν συστήματα πρόληψης ώτε να μην φθάνουν στους ασθενείς ύποπτα φάρμακα· διαδικτυακές πωλήσεις: οι όροι για την πώληση φαρμάκων στο κοινό θεσπίζονται από τα κράτη μέλη· ενισχυμένη διαφάνεια όσον αφορά τους χονδρεμπόρους-διανομείς· πρέπει να επιβάλλονται οι εφαρμοστέες κυρώσεις σε περιπτώσεις παραβίασης των εθνικών διατάξεων.
<SPEAKER ID="233" NAME="Frédérique Ries" LANGUAGE="FR">
Μετά τα προϊόντα εμπορικού σήματος και τα τσιγάρα, η παραποίηση εξαπλώνεται και στη φαρμακευτική αγορά, ενώ τα επτά εκατομμύρια φαρμάκων που κατάσχονται ετησίως αντιστοιχούν περίπου στο 5% όλων των παραποιημένων προϊόντων. " πρόκληση που εγείρεται για τις ευρωπαϊκές αρχές, δικαστικές και τελωνειακές, είναι τεράστια: καλούνται να εντοπίσουν τις πηγές και να πατάξουν αυτό το παράνομο εμπόριο, το οποίο θέτει σε κίνδυνο τη ζωή εκατομμυρίων ανθρώπων ανά τον κόσμο. Για τον λόγο αυτόν, επικροτώ τη συναίνεση που επετεύχθη μεταξύ του Κοινοβουλίου και του Συμβουλίου σχετικά με τη θέσπιση κοινού νομικού πλαισίου στα 27 κράτη μέλη, ενόψει του περιορισμού των κινδύνων από τα ψευδεπίγραφα φάρμακα. Μεταξύ των βασικών επιτευγμάτων, θα ήθελα να αναφέρω την αρχή της κλιμακούμενης ευθύνης, η οποία καλύπτει όλους τους παράγοντες που συμμετέχουν στην αλυσίδα - κάτοχοι αδειών παρασκευής, χονδρέμποροι-διανομείς, εμπορομεσίτες και ούτω καθεξής -, την υποχρεωτική χρήση μηχανισμών ασφαλείας (αριθμός σειράς ή σφραγίδα) επί της συσκευασίας των συνταγογραφούμενων φαρμάκων, τη θέσπιση αυστηρότερων κανόνων για τις επιθεωρήσεις που διενεργούνται σε συνεργασία με τον Ευρωπαϊκό Οργανισμό Φαρμάκων, καθώς και την κατάρτιση καταλόγου με τις οντότητες που διαθέτουν άδεια πώλησης προϊόντων εξ αποστάσεως.
<P>
Εν κατακλείδι, μολονότι πρόκειται για σημαντική νομοθετική πράξη, απαιτείται μεγαλύτερη διεθνής συνεργασία και διενέργεια ελέγχων στον κυβερνοχώρο για την πάταξη των πλαστών δισκίων Viagra, των προϊόντων αδυνατίσματος, των δερματολογικών κρεμών κ.ο.κ., που είναι διαθέσιμα με ένα απλό "κλικ" του ποντικιού.
<SPEAKER ID="234" NAME="Crescenzio Rivellini" LANGUAGE="IT">
Θα ήθελα να εκφράσω τα συγχαρητήριά μου για το εξαίρετο έργο που επιτέλεσε η κ. Matias. Τα ψευδεπίγραφα φάρμακα είναι "σιωπηροί δολοφόνοι", ακόμα και αν δεν έχουν καμία απολύτως επενέργεια, διότι περιέχουν τοξικές ουσίες που ενδέχεται να βλάψουν ή ακόμα και να σκοτώσουν όσους τα καταναλώνουν. " έλλειψη νομοθετικού πλαισίου ενθαρρύνει την παραποίηση, η οποία συνιστά οργανωμένο έγκλημα.
<P>
Παρατηρείται δυσανάλογη ανάπτυξη αυτής της εγκληματικής δραστηριότητας, με αύξηση των κατασχέσεων ψευδεπίγραφων φαρμάκων κατά 400% από το 2005. Υπολογίζεται ότι το 1% των φαρμάκων που πωλούνται σήμερα στο ευρωπαϊκό κοινό από τη νόμιμη αλυσίδα εφοδιασμού είναι ψευδεπίγραφα, και το ποσοστό αυτό εξακολουθεί να σημειώνει αύξηση. Σε άλλες περιοχές του πλανήτη, ενδέχεται να είναι ψευδεπίγραφα πάνω από το 30% των πωλούμενων φαρμάκων. Επιπλέον, αυξάνεται σημαντικά ο αριθμός των ψευδεπίγραφων καινοτόμων και ζωτικών φαρμάκων.
<P>
Εγκρίναμε, λοιπόν, σήμερα νέα νομοθεσία για την πρόληψη της εισόδου ψευδεπίγραφων φαρμάκων στη νόμιμη αλυσίδα εφοδιασμού, καθώς και για την προστασία της ασφάλειας των ασθενών. " εν λόγω νομοθεσία καλύπτει εξίσου τις διαδικτυακές πωλήσεις και καθιερώνει νέους μηχανισμούς ασφαλείας και μέτρα ανιχνευσιμότητας, αλλά και κυρώσεις εις βάρος των παραποιητών, με στόχο την πρόληψη της πώλησης ψευδεπίγραφων φαρμάκων στους πολίτες της Ευρωπαϊκής Ένωσης.
<SPEAKER ID="235" NAME="Raül Romeva i Rueda" LANGUAGE="EN">
Προκειμένου για την καλύτερη διαφύλαξη του δικτύου διανομής φαρμάκων, είναι πολύ σημαντικό να διατίθενται ορισμοί όχι μόνον για το πεδίο εφαρμογής, αλλά και για τους διάφορους παράγοντες που συμμετέχουν στην αλυσίδα εφοδιασμού. Τι είναι ψευδεπίγραφα φάρμακα; Τι είναι δραστική ουσία ή έκδοχο; " πρόταση της Επιτροπής δεν παρέχει την απαιτούμενη σαφήνεια. Το ίδιο ισχύει και για τον ορισμό των διαφόρων παραγόντων στην αλυσίδα εφοδιασμού, χρειάζεται, δηλαδή, αποσαφήνιση του ρόλου τους και των ευθυνών τους. Έχει μεγάλη σημασία να γίνει διάκριση μεταξύ των παραγόντων εκείνων που είναι ήδη επισήμως αναγνωρισμένοι -και οι οποίοι θεωρείται ότι υπέχουν ευθύνη- και εκείνων που δεν ανήκουν στην κατηγορία αυτή, μολονότι έχουν σχέση με την ευθύνη της αλυσίδας εφοδιασμού.
<P>
Επομένως, είναι σημαντικό να γίνει διάκριση μεταξύ εμπόρων και μεσαζόντων, καθώς και να αποσαφηνισθούν οι ρόλοι τους και οι ευθύνες τους. Το ίδιο ισχύει και για άλλους παράγοντες, όπως τους μεταφορείς ή τους παράλληλους εμπόρους. " οδηγία πρέπει να προλάβει τη σύγχυση και δεν πρέπει να αφήσει περιθώρια για "γκρίζες" ζώνες. Πρέπει να καθορίζει με σαφήνεια ποιοι παράγοντες και υπό ποιες προϋποθέσεις μπορούν να δραστηριοποιούνται στον τομέα αυτόν. Σαφέστεροι ορισμοί θα οδηγήσουν σε απλούστερη εφαρμογή.
<SPEAKER ID="236" NAME="Daciana Octavia Sârbu" LANGUAGE="EN">
Τα τελευταία χρόνια έχουν αυξηθεί ραγδαία οι ευκαιρίες πώλησης ψευδεπίγραφων φαρμάκων. Ο ολοένα αυξανόμενος κίνδυνος εισόδου αυτών των φαρμάκων στην αλυσίδα εφοδιασμού καθιστά επιτακτικότατη την ανάγκη επικαιροποίησης της συναφούς νομοθεσίας. Ειδικότερα, η ρύθμιση των πωλήσεων μέσω του διαδικτύου είναι εξαιρετικά δυσχερής και μπορεί να εφαρμοστεί αποτελεσματικά μόνο σε διεθνές επίπεδο. Το ζήτημα αυτό δεν εξετάστηκε στην πρόταση της Επιτροπής, και, κατά συνέπεια, το έργο της Επιτροπής Περιβάλλοντος, Δημόσιας Υγείας και Ασφάλειας των Τροφίμων επέφερε ουσιαστικές βελτιώσεις επί του θέματος αυτού, προσθέτοντας σημαντικές διασφαλίσεις για τους καταναλωτές που προβαίνουν σε ηλεκτρονικές αγορές φαρμάκων. Ωστόσο, ο χαρακτήρας του διαδικτύου δεν επιτρέπει την εξάλειψη των κινδύνων. Πρέπει να βελτιωθεί η ευαισθητοποίηση των καταναλωτών έναντι αυτών των κινδύνων, και έτσι επικροτώ τη συμπερίληψη των εκστρατειών ευαισθητοποίησης του κοινού, επί της οποίας επετεύχθη συμφωνία στο πλαίσιο της συμβιβαστικής λύσης. Μόνον η Επιτροπή είναι σε θέση να συντονίσει τη διοργάνωση εκστρατειών επιμόρφωσης για το κοινό, και πρέπει να διασφαλίσει ότι τα κράτη μέλη εκπληρώνουν τις υποχρεώσεις τους εν προκειμένω.
<SPEAKER ID="237" NAME="Bart Staes" LANGUAGE="NL">
Παρατηρείται ανησυχητική αύξηση των ψευδεπίγραφων φαρμάκων στην ΕΕ. Τα φάρμακα αυτά ενδέχεται να περιέχουν κατώτερης ποιότητας, παραποιημένες ή εσφαλμένης δοσολογίας ουσίες, δραστικές ή μη, ή μπορεί να μην περιέχουν καμία απολύτως δραστική ουσία, θέτοντας, συνεπώς, σε σοβαρό κίνδυνο τον ασθενή. Για τη βιομηχανία, το άμεσο και έμμεσο κοινωνικό κόστος της μη ανάληψης δράσης εν προκειμένω υπερβαίνει αναμφισβήτητα το ποσό των 10 δισεκατομμυρίων ευρώ. Όπως και η Ομάδα τωv Πρασίνων/Ευρωπαϊκή Ελεύθερη Συμμαχία, τάσσομαι και εγώ υπέρ αυτής της συμφωνίας. Προβαίνει σε επικαιροποίηση των ισχυόντων κανόνων και εισάγει χαρακτηριστικά ασφαλείας τα οποία κατοχυρώνουν την ταυτοποίηση, την εξακρίβωση της γνησιότητας και την ανιχνευσιμότητα των φαρμάκων, ρυθμίζοντας παράλληλα την πώληση των φαρμάκων μέσω του διαδικτύου. Το τελευταίο αποτελεί μία από τις βασικές οδούς διείσδυσης παραποιημένων φαρμάκων στην ευρωπαϊκή αγορά. Υπολογίζεται ότι άνω του 50% των φαρμάκων που αγοράζονται μέσω διαδικτύου από ιστοτόπους που δεν αποκαλύπτουν την ακριβή γεωγραφική τους διεύθυνση είναι ψευδεπίγραφα.
<P>
Επομένως, πρέπει να γίνει διάκριση μεταξύ νομίμων φαρμακείων διανομής μέσω του ταχυδρομείου ή του διαδικτύου και της παράνομης αλυσίδας εφοδιασμού μέσω μη ελεγχόμενης αγοράς στο διαδίκτυο. Ένα νόμιμο φαρμακείο πώλησης δι' αλληλογραφίας πρέπει να συνδέεται με ένα νομίμως καταχωρημένο φαρμακείο, ταυτόχρονα δε πρέπει να εξασφαλίζεται ότι το νόμιμο φαρμακείο πώλησης δι' αλληλογραφίας πληροί όλες τις νομικές απαιτήσεις που ισχύουν για όλα τα φαρμακεία στο κράτος μέλος στο οποίο έχει την έδρα του.
<SPEAKER ID="238" NAME="Catherine Stihler" LANGUAGE="EN">
Υπερψήφισα την παρούσα έκθεση, η οποία αποσκοπεί στην πρόληψη της εισόδου ψευδεπίγραφων φαρμάκων στη νόμιμη αλυσίδα εφοδιασμού, μέσω της ενισχυμένης εναρμόνισης, της βελτιωμένης ανιχνευσιμότητας και της διασφάλισης του αποτρεπτικού και αποτελεσματικού χαρακτήρα των κυρώσεων. " ασφάλεια των ασθενών πρέπει να αποτελεί προτεραιότητα στο πλαίσιο της διαχείρισης των φαρμάκων.
<SPEAKER ID="239" NAME="Thomas Ulmer" LANGUAGE="DE">
Ψήφισα υπέρ της έκθεσης, διότι παρέχει νέες βάσεις για την καταπολέμηση των ψευδεπίγραφων φαρμάκων. Διαπιστώνεται σταδιακή εξέλιξη, καταρχάς, ως προς τα είδη των φαρμάκων που αποτελούν πιθανό αντικείμενο παραποίησης, και, εν συνεχεία, ως προς τη συμπερίληψη και άλλων φαρμάκων σε ασφαλείς συσκευασίες. " εμπορία φαρμάκων προλαμβάνεται μέσω της διαδικασίας έρευνας και επαγρύπνησης. Παρέχεται ενισχυμένη προστασία στους καταναλωτές. Το κόστος για τον κλάδο είναι διαχειρίσιμο.
<SPEAKER ID="240" NAME="Viktor Uspaskich" LANGUAGE="LT">
Κυρίες και κύριοι, ο αριθμός των ψευδεπίγραφων φαρμάκων που διεισδύουν στην ΕΕ αυξάνεται με τρομακτικό ρυθμό. Το γεγονός αυτό εγείρει ιδιαίτερες ανησυχίες σε χώρες όπως η Λιθουανία, η οποία ανήκει στα ανατολικά σύνορα της ΕΕ. " ανατολική Ευρώπη αποτελεί τη βασική οδό εμπορίας ψευδεπίγραφων φαρμάκων, η αξία της οποίας ανέρχεται σε δισεκατομμύρια. Αυτό είναι το μείζον πρόβλημα - η Επιτροπή υπολογίζει σε 1,5 εκατομμύριο τις ψευδεπίγραφες συσκευασίες που πωλούνται ετησίως στην Ευρώπη από τη νόμιμη αλυσίδα εφοδιασμού. Ακόμα πιο ανησυχητικό είναι το γεγονός ότι η ποσότητα των φαρμάκων αυτών σημειώνει αύξηση έως και 20%. Τα ψευδεπίγραφα φάρμακα είναι "σιωπηροί δολοφόνοι". Τα άτομα που τα διανέμουν είναι επικίνδυνοι εγκληματίες και ως τέτοιοι θα πρέπει να αντιμετωπίζονται. Οι κυρώσεις για τα ψευδεπίγραφα φάρμακα πρέπει να είναι οι ίδιες με τις κυρώσεις για τη διακίνηση ναρκωτικών. Τούτο προϋποθέτει βελτιωμένο συντονισμό μεταξύ των διαφόρων εθνικών και διεθνών θεσμικών οργάνων. Πρέπει να πατάξουμε την ηλεκτρονική πώληση ψευδεπίγραφων φαρμάκων, διότι το διαδίκτυο αποτελεί μία από τις βασικές οδούς εισαγωγής ψευδεπίγραφων φαρμάκων στην ευρωπαϊκή αγορά. Σύμφωνα με την Παγκόσμια Οργάνωση Υγείας, το 50% των φαρμάκων που πωλούνται μέσω του διαδικτύου είναι ψευδεπίγραφα. Πιστεύω ότι πρέπει να επιστήσουμε, κατά προτεραιότητα, την προσοχή της κοινής γνώμης στους κινδύνους που παρουσιάζει η ηλεκτρονική αγορά φαρμάκων.
<SPEAKER ID="241" NAME="Jaroslaw Leszek Walesa" AFFILIATION="PPE">
γραπτώς. - (PL) Υπερψήφισα την πρόταση νομοθετικού ψηφίσματος του Ευρωπαϊκού Κοινοβουλίου σχετικά με την πρόταση οδηγίας του Ευρωπαϊκού Κοινοβουλίου και του Συμβουλίου που αφορά την τροποποίηση της οδηγίας 2001/83/ΕΚ όσον αφορά την πρόληψη της εισόδου, στη νόμιμη αλυσίδα εφοδιασμού, φαρμάκων που είναι ψευδεπίγραφα ως προς την ταυτότητα, το ιστορικό ή την πηγή τους. Δεν υπάρχει καμία απολύτως αμφιβολία ότι η εμφάνιση ψευδεπίγραφων φαρμάκων στους επίσημους διαύλους διανομής αποτελεί απειλή για ολόκληρο το ευρωπαϊκό φαρμακευτικό σύστημα, διότι υπονομεύει τη βεβαιότητα των πολιτών για την ποιότητα των φαρμάκων που αγοράζονται στα φαρμακεία και στους άλλους χώρους νόμιμης διανομής.
<P>
Κατά την άποψή μου, η πλέον ανησυχητική πτυχή του φαινομένου είναι η αλλαγή των χαρακτηριστικών του κινδύνου. Έως σήμερα, αντικείμενο παραποίησης αποτελούσαν κυρίως τα λεγόμενα φάρμακα "τρόπου ζωής", επί του παρόντος, όμως, παρατηρείται δραματική αύξηση του αριθμού των ψευδεπίγραφων ζωτικών φαρμάκων. Ως εκ τούτου, κρίνεται σημαντικό να υπάρχει ένας σαφής και μονοσήμαντος ορισμός του "ψευδεπίγραφου φαρμάκου", αλλά και όλων των παραγόντων της αλυσίδας διανομής, όπως είναι οι έμποροι και οι πράκτορες, οι οποίοι πρέπει να λειτουργούν με άδεια, τηρώντας ένα καθεστώς ορθών πρακτικών κατά τον ίδιο τρόπο με τους παραγωγούς και τους διανομείς. Ενόψει των ανωτέρω, θεωρώ αναγκαία και ζήτημα προτεραιότητας την υποστήριξη κάθε μέτρου που στοχεύει στην ελαχιστοποίηση αυτού του προβλήματος.
<SPEAKER ID="243" NAME="Luís Paulo Alves" LANGUAGE="PT">
Ο μόνος λόγος για τον οποίο υπερψήφισα τη συγκεκριμένη πρόταση ψηφίσματος είναι η ισχυρή δέσμευση της Επιτροπής για τη βελτίωση των χρηματοπιστωτικών μηχανισμών που χρησιμοποιούνται επί του παρόντος, προκειμένου να διασφαλιστεί ότι οι μικρομεσαίες επιχειρήσεις (ΜΜΕ) θα αποκτήσουν μεγαλύτερη πρόσβαση σε κεφάλαια για τη χρηματοδότηση των πολιτικών μεγέθυνσης και καινοτομίας τους. Ένα στοιχείο που είναι σημαντικό στο σημερινό πλαίσιο της οικονομικής κρίσης είναι η εξάλειψη του φαινομένου της γραφειοκρατίας στα τρέχοντα συστήματα υποστήριξης της ΕΕ. Παρότι συμφωνώ με τα μέτρα που προτείνονται στο ψήφισμα αυτό, θα ήθελα να επιστήσω την προσοχή της Επιτροπής στην ανάγκη να σημειωθεί πρόοδος όσον αφορά ένα πιο φιλόδοξο μέτρο, την πράξη για τις μικρές επιχειρήσεις (Small Business Act), για την περίοδο προγραμματισμού μετά το 2013. Θα πρέπει να υπενθυμιστεί ότι, στην τρέχουσα κατάσταση, είναι σημαντικότερη όσο ποτέ άλλοτε η ισχυρή θεσμική και χρηματοδοτική στήριξη των ΜΜΕ, καθώς αποτελούν τη ραχοκοκαλιά της ευρωπαϊκής οικονομίας και θα κατορθώσουν να αναπτυχθούν μόνο με επαρκή και βιώσιμα μέσα χρηματοδότησης.
<SPEAKER ID="244" NAME="Laima Liucija Andrikien" LANGUAGE="LT">
Υπερψήφισα αυτήν τη σημαντική πρόταση ψηφίσματος σχετικά με τις πρακτικές πτυχές της αναθεώρησης των μέσων της ΕΕ για τη στήριξη της χρηματοδότησης των μικρομεσαίων επιχειρήσεων (ΜΜΕ) κατά την επόμενη περίοδο προγραμματισμού. Τα 23 εκατομμύρια μικρομεσαίων επιχειρήσεων (ΜΜΕ) στην ΕΕ, τα οποία αντιστοιχούν σε περίπου 99% όλων των επιχειρήσεων και παρέχουν πάνω από 100 εκατομμύρια θέσεις απασχόλησης, προβαίνουν σε θεμελιώδη συνεισφορά στην οικονομική ανάπτυξη, την κοινωνική συνοχή και τη δημιουργία θέσεων απασχόλησης, αποτελώντας μια σημαντική πηγή καινοτομίας και διαδραματίζοντας ουσιώδη ρόλο στη διατήρηση και αύξηση της απασχόλησης. Ωστόσο, η περιορισμένη δυνατότητα των ΜΜΕ να έχουν πρόσβαση στη χρηματοδότηση αποτελεί μεγάλο εμπόδιο για τη δημιουργία και την ανάπτυξή τους, ιδίως καθώς βρίσκονται αντιμέτωπες με την τρέχουσα χρηματοπιστωτική και οικονομική κρίση. Ως εκ τούτου, συμφωνώ με το αίτημα που διατυπώνεται στο ψήφισμα για σημαντική αύξηση της χρηματοδότησης για καινοτόμα χρηματοδοτικά όργανα στο πλαίσιο του προϋπολογισμού της ΕΕ που θα ικανοποιήσουν τις χρηματοδοτικές ανάγκες των ΜΜΕ και, υπό το φως της στρατηγικής Ευρώπη 2020. Ωστόσο, θα πρέπει να σημειωθεί ότι οι ισχύοντες δημοσιονομικοί κανονισμοί της ΕΕ σχετικά με τη χρήση των ευρωπαϊκών ταμείων και προγραμμάτων είναι αδικαιολόγητα περίπλοκοι, και η δαπάνη από απόψεως χρόνου και χρήματος που απαιτείται για τη συμμόρφωση με τους εν λόγω κανονισμούς είναι δυσανάλογη με τα οφέλη για τον τελικό παραλήπτη της χρηματοδότησης. Κατά συνέπεια, συμφωνώ με το αίτημα να προτείνει η Επιτροπή απλοποιημένους και λιγότερο δαπανηρούς κανόνες και κατευθυντήριες γραμμές, ειδικότερα για προγράμματα τα οποία έχουν ως σκοπό να ενισχύσουν μικρότερες ΜΜΕ.
<SPEAKER ID="245" NAME="Roberta Angelilli" LANGUAGE="IT">
Τον περασμένο Οκτώβριο η Ευρωπαϊκή Επιτροπή παρουσίασε ένα έγγραφο πολιτικής με τίτλο "Ολοκληρωμένη βιομηχανική πολιτική για την εποχή της παγκοσμιοποίησης", το οποίο περιέχει αρκετές συγκεκριμένες πρωτοβουλίες με σκοπό να δοθεί ισχυρή ώθηση στην ευρωπαϊκή βιομηχανική πολιτική.
<P>
Οι ΜΜΕ είναι, όπως τις περιέγραψε ο Επίτροπος Tajani στο Κοινοβούλιο εχθές, η "ζωογόνος δύναμη" της οικονομικής ανάπτυξης. Μία στις τέσσερις θέσεις εργασίας εξαρτάται από τον βιομηχανικό τομέα, όπως και η παγκόσμια ανταγωνιστικότητά μας, η καινοτομία και η έρευνα. Για την εξάλειψη των γραφειοκρατικών εμποδίων και την απλούστευση των κανόνων απαιτείται δέσμευση και συντονισμός μεταξύ των ευρωπαϊκών και εθνικών θεσμικών οργάνων, των τραπεζών και των ΜΜΕ. Τους τελευταίους μήνες έχουν γίνει πολλά βήματα προόδου με την έγκριση της οδηγίας για την καταπολέμηση των καθυστερήσεων πληρωμών, την προστασία των εμπορικών σημάτων και των προϊόντων, τις ευκαιρίες για την ανάπτυξη της πράσινης οικονομίας και τις νέες πολιτικές με επίκεντρο τον τουρισμό, αλλά χρειάζεται να γίνουν ακόμη πολλά περισσότερα.
<P>
Πολλές εταιρείες στην ΕΕ εξαρτώνται από τη χρηματοδότηση και τα κίνητρα της ΕΕ, και αυτός είναι ο λόγος για τον οποίο πρέπει να διασφαλιστεί και να βελτιωθεί η πρόσβαση σε πιστώσεις. Αυτός είναι στην πραγματικότητα στόχος προτεραιότητας και ευελπιστώ ότι θα εξεταστεί διεξοδικά κατά την αναθεώρηση της πράξης για τις μικρές επιχειρήσεις, την οποία θα παρουσιάσει στις 23 Φεβρουαρίου στη Ρώμη ο ίδιος ο Επίτροπος Tajani.
<SPEAKER ID="246" NAME="Zigmantas Balčytis" AFFILIATION="S&amp;D">
γραπτώς. - (LT) Υπερψήφισα αυτήν την πρόταση ψηφίσματος. Οι μικρομεσαίες επιχειρήσεις (ΜΜΕ) στην ΕΕ αντιστοιχούν στο 99% περίπου όλων των επιχειρήσεων και προσφέρουν πάνω από 100 εκατομμύρια θέσεις εργασίας. Προβαίνουν σε θεμελιώδη συνεισφορά στην οικονομική ανάπτυξη, την κοινωνική συνοχή και τη δημιουργία θέσεων απασχόλησης. " περιορισμένη δυνατότητα των ΜΜΕ να έχουν πρόσβαση στη χρηματοδότηση αποτελεί μεγάλο εμπόδιο στην ανάπτυξή τους, ενώ η συνεχιζόμενη χρηματοπιστωτική και οικονομική κρίση έχει περιορίσει ακόμη περισσότερο την πρόσβασή τους σε χρηματοδότηση. Ο τραπεζικός τομέας ζητεί περισσότερες πρόσθετες ασφάλειες και υψηλότερα ασφάλιστρα. Πιστεύω ότι η διαθεσιμότητα εγγυητικών σχημάτων για πιστώσεις και δάνεια είναι ουσιώδης για τη διασφάλιση της βιωσιμότητας, της ανάπτυξης και του δυναμικού δημιουργίας θέσεων απασχόλησης του συγκεκριμένου τομέα. Πολλή προσοχή πρέπει να δοθεί στα δάνεια της Ευρωπαϊκής Τράπεζας Επενδύσεων προς τις ΜΜΕ, καθώς διατέθηκαν 15 δισεκατομμύρια σε αυτά το 2008, αλλά έρευνες καταδεικνύουν ότι μόνο μικρό ποσοστό των χρημάτων αυτών έφτασε στις ΜΜΕ, καθώς οι τράπεζες που χορηγούν δάνεια στα κράτη μέλη κατέστησαν πιο αυστηρά τα κριτήρια για τη λήψη τραπεζικών πιστώσεων. Πιστεύω ότι η Ευρωπαϊκή Επιτροπή πρέπει να λάβει τα απαραίτητα μέτρα για να διασφαλίσει ότι η διατεθείσα χρηματοδότηση φτάνει στις ΜΜΕ, εξασφαλίζοντας τη βιωσιμότητα και την ανάπτυξη αυτού του πολύ σημαντικού τομέα.
<SPEAKER ID="247" NAME="George Becali" LANGUAGE="RO">
Είμαι εντυπωσιασμένος από τον αριθμό των ΜΜΕ στην Ευρωπαϊκή Ένωση -23 εκατομμύρια- και τον αριθμό των θέσεων εργασίας που προσφέρουν - 100 εκατομμύρια. Αυτοί οι αριθμοί υπογραμμίζουν σαφώς ότι πρέπει να ενισχύσουμε το σύστημα για τη χρηματοδότηση του συγκεκριμένου τομέα. Ωστόσο, το ευρωπαϊκό σύστημα χρηματοδότησης είναι και ποικίλο και περίπλοκο. Συμφωνώ με τους υπεύθυνους γι' αυτήν την πρόταση ψηφίσματος ότι το σύστημα πρέπει να είναι όσο το δυνατόν πιο συνεκτικό κατά την περίοδο χρηματοδότησης 2014-2020. Υποστηρίζω την ιδέα τους να ζητηθεί από την Επιτροπή να ενθαρρύνει τα κράτη μέλη να πραγματοποιήσουν τις απαραίτητες μεταρρυθμίσεις. Αυτές οι ΜΜΕ ανταγωνίζονται η μία την άλλη στην ενιαία αγορά, αλλά γίνονται αποδέκτες διαφορετικών επιπέδων στήριξης στο εθνικό περιβάλλον τους. Πιστεύω επίσης στο όφελος των υπηρεσιών ενιαίας εξυπηρέτησης για όλα τα χρηματοδοτικά μέσα της ΕΕ που απευθύνονται στις ΜΜΕ ως λύσης για την εξισορρόπηση των εθνικών συστημάτων στήριξης με τα ευρωπαϊκά συστήματα.
<SPEAKER ID="247" NAME="Mara Bizzotto" LANGUAGE="IT">
" κρίση στον τομέα της απασχόλησης αποτελεί αν μη τι άλλο επαρκή λόγο για την έγκριση ενός κειμένου όπου το αίτημα για την εφαρμογή της αρχής της επικουρικότητας στον τομέα των συντάξεων αναγνωρίζει επιτέλους ότι οι κυβερνήσεις πρέπει να είναι οι πρωταγωνιστές στην ανοικοδόμηση της κοινωνικής Ευρώπης. Μόνο μια γενναία απόφαση υπέρ της "δημοκρατίας της εγγύτητας", βάσει μεταρρυθμίσεων για την απασχόληση που καθιστούν την εργασία πιο ελκυστική και βάσει ενός φεντεραλισμού των αμοιβών που λαμβάνει υπόψη το διαφορετικό κόστος διαβίωσης σε κάθε περιφέρεια της Ευρώπης -στο πλαίσιο του οποίου θα αναπροσαρμόζονταν τόσο οι αμοιβές όσο και οι συντάξεις- θα αποτελούσε πραγματική αλλαγή κατεύθυνσης προς την ανανέωση. Θα ήθελα να επισημάνω τον κεντρικό ρόλο των ΜΜΕ σε όλο αυτό το πλαίσιο. Υπάρχουν πολλές ΜΜΕ στην Ευρώπη, πράγμα που σημαίνει ότι δημιουργούν θέσεις εργασίας και βιωσιμότητα. " μείωση του κόστους εργασίας μέσω της μείωσης των φόρων, και η παροχή στις μικρές επιχειρήσεις μας της δυνατότητας να συνεχίσουν να δραστηριοποιούνται και να επενδύουν στην περιοχή αποτελούν απαραίτητα βήματα, προκειμένου να διασφαλισθεί η εξίσωση των εισφορών για τις παλαιότερες γενιές και ένα μέλλον με ασφάλεια και ποιότητα ζωής για τις νέες γενιές.
<SPEAKER ID="248" NAME="Vilija Blinkevičiūt" AFFILIATION="S&amp;D">
γραπτώς. - (LT) Θα πρέπει να σημειωθεί ότι ένας μεγάλος αριθμός μικρομεσαίων επιχειρήσεων (ΜΜΕ) θα συνεχίσει να εξαρτάται κυρίως από πιστώσεις και δάνεια όταν πρόκειται για εξωτερική χρηματοδότηση. Πρέπει να επιστήσουμε την προσοχή στο γεγονός ότι ένας τραπεζικός τομέας που επηρεάζεται όλο και περισσότερο από το κεφάλαιο και τον κίνδυνο ζητεί περισσότερες πρόσθετες ασφάλειες και υψηλότερα ασφάλιστρα, όπου και οι δύο απαιτήσεις έχουν ως αποτέλεσμα ανεπαρκή χρηματοδότηση και χαμένες επιχειρηματικές και εργασιακές ευκαιρίες σε αυτόν τον ιδιαίτερα ευρύ τομέα της οικονομίας. Στο πλαίσιο αυτό, πιστεύω ότι η διαθεσιμότητα εγγυητικών σχημάτων για πιστώσεις και δάνεια είναι ουσιώδης για την εκμετάλλευση του δυναμικού ανάπτυξης και δημιουργίας θέσεων απασχόλησης που προσφέρουν οι ΜΜΕ. Κατά συνέπεια, είναι αναγκαίο να χρησιμοποιηθούν αποτελεσματικότερα υφιστάμενα προγράμματα σε εθνικό επίπεδο και επίπεδο ΕΕ. Είναι πολύ σημαντικό να συνεχίσουμε να υλοποιούμε τα μέσα στο πλαίσιο του προγράμματος ανταγωνιστικότητας και καινοτομίας, του μηχανισμού χρηματοδότησης με επιμερισμό των κινδύνων σύμφωνα με το έβδομο πρόγραμμα πλαίσιο και των διαρθρωτικών ταμείων (JEREMIE). " κατάλληλη υλοποίησή τους εμποδίζεται επί του παρόντος από τις ιδιαίτερα περίπλοκες διοικητικές διαδικασίες· κατά συνέπεια η Επιτροπή θα πρέπει να καταστήσει ευκολότερη τη χρήση των διαρθρωτικών ταμείων σε σχέση με τα μέσα χρηματοδότησης των ΜΜΕ, ειδικότερα δε για τη χρηματοδότηση του κεφαλαίου κίνησης από εγγυητικά σχήματα, ενώ ταυτόχρονα θα πρέπει να αποφευχθεί η επικάλυψη δομών με ήδη υφιστάμενες δομές σε εθνικό επίπεδο.
<SPEAKER ID="249" NAME="Jan Březina" LANGUAGE="CS">
Δεδομένου ότι πολλές μικρομεσαίες επιχειρήσεις (ΜΜΕ) εξαρτώνται από πιστώσεις και δάνεια για εξωτερική χρηματοδότηση, είναι ανάγκη να δημιουργηθούν εγγυητικά σχήματα για πιστώσεις και δάνεια και να ενισχυθεί ο ρόλος της Ευρωπαϊκής Τράπεζας Επενδύσεων στον συγκεκριμένο τομέα. " Επιτροπή θα πρέπει επίσης να προωθήσει την εξάλειψη των εμποδίων όσον αφορά την ανάπτυξη των ευρωπαϊκών αγορών επιχειρηματικού κεφαλαίου και ομολόγων, και θα πρέπει να επεκτείνει τις διευκολύνσεις επιμερισμού των κινδύνων για επενδύσεις σε μετοχικό κεφάλαιο. Υπάρχει μια σχετική ανάγκη να αυξηθεί η ενημέρωση για τους κινδύνους πολλών εθνικών συστημάτων φορολόγησης και επιδότησης, που παρέχουν ισχυρά κίνητρα για χρηματοδότηση του χρέους και αντικίνητρα για τη χρηματοδότηση του μετοχικού κεφαλαίου. Πιστεύω ότι ο περίπλοκος χαρακτήρας των δημοσιονομικών κανονισμών της ΕΕ και των κατευθυντήριων γραμμών για τα ευρωπαϊκά χρηματοδοτικά όργανα αποτελεί σοβαρό πρόβλημα, ειδικότερα όταν τα ευρωπαϊκά ταμεία και προγράμματα χρησιμοποιούνται για να ενισχύσουν μεμονωμένες επιχειρήσεις μέσω της διάθεσης σχετικά μικρών ποσών χρηματοδότησης. " δαπάνη από απόψεως χρόνου και χρήματος που απαιτείται για τη συμμόρφωση με τους εν λόγω κανονισμούς είναι δυσανάλογη με τα οφέλη για τον τελικό παραλήπτη της χρηματοδότησης. " κατακερματισμένη φύση των προγραμμάτων στήριξης των ΜΜΕ αποτελεί επίσης πρόβλημα. " Επιτροπή θα πρέπει να δημιουργήσει μεγαλύτερη συνέπεια μεταξύ του προγράμματος ανταγωνιστικότητας και καινοτομίας, του έβδομου προγράμματος πλαίσιο και του JEREMIE και να δημιουργήσει υπηρεσίες ενιαίας εξυπηρέτησης όπου οι ΜΜΕ θα μπορούν να λαμβάνουν σαφείς και εκτενείς πληροφορίες για το πώς μπορούν να χρησιμοποιήσουν αυτά τα μέσα.
<SPEAKER ID="250" NAME="Maria Da Graça Carvalho" AFFILIATION="PPE">
γραπτώς. - (PT) Τα 23 εκατομμύρια μικρομεσαίων επιχειρήσεων (ΜΜΕ) στην ΕΕ διαδραματίζουν κεντρικό ρόλο στην οικονομική ανάπτυξη, την κοινωνική συνοχή και τη δημιουργία θέσεων εργασίας. Πιστεύω ότι η περιορισμένη πρόσβαση των ΜΜΕ στη χρηματοδότηση αποτελεί λυπηρό γεγονός, το οποίο επιδεινώνεται από την τρέχουσα χρηματοπιστωτική και οικονομική κρίση. Είναι εξαιρετικά σημαντικό να διατίθενται πιστώσεις και εγγυητικά σχήματα, ώστε να είναι δυνατή η διερεύνηση του δυναμικού για ανάπτυξη και απασχόληση το οποίο προσφέρουν οι ΜΜΕ. Επικροτώ τη δημιουργία του "Progress", ενός νέου κοινοτικού μηχανισμού μικροχρηματοδοτήσεων για θέσεις εργασίας. Υποστηρίζω την υλοποίηση των μέσων εγγύησης στο πλαίσιο του προγράμματος ανταγωνιστικότητας και καινοτομίας, του μηχανισμού χρηματοδότησης με επιμερισμό των κινδύνων σύμφωνα με το έβδομο πρόγραμμα πλαίσιο και των διαρθρωτικών ταμείων, και της πρωτοβουλίας "κοινή δράση για την υποστήριξη των μικροπιστωτικών ιδρυμάτων στην Ευρώπη". Ωστόσο, καλώ την Επιτροπή να διευκολύνει τη χρήση των διαρθρωτικών ταμείων και να την καταστήσει πιο ευέλικτη όσον αφορά τους χρηματοπιστωτικούς μηχανισμούς για τις ΜΜΕ. Ζητώ επίσης αυξημένους πόρους για καινοτόμα χρηματοδοτικά όργανα στον προϋπολογισμό της ΕΕ, για την ανάπτυξη απλοποιημένων και λιγότερο δαπανηρών κανόνων και κατευθυντήριων γραμμών.
<SPEAKER ID="251" NAME="Vasilica Viorica Dăncilă" LANGUAGE="RO">
Πιστεύω ότι οι συγκεκριμένες στρατηγικές, τα μέτρα και τα σχέδια δράσης της Ευρωπαϊκής Επιτροπής για τις ευρωπαϊκές ΜΜΕ πρέπει να βελτιωθούν. Υποστηρίζω τη δημιουργία ενός νέου ευρωπαϊκού μέσου για την παροχή μικροχρηματοδότησης για την απασχόληση και τη βελτίωση των κανόνων και της πρόσβασης των ΜΜΕ στην ενιαία αγορά και τη χρηματοδότηση.
<SPEAKER ID="252" NAME="Christine De Veyrac" LANGUAGE="FR">
Δεδομένου ότι προσφέρουν 100 εκατομμύρια περίπου θέσεις εργασίας στην Ευρώπη, οι ΜΜΕ είναι η ραχοκοκαλιά της ευρωπαϊκής οικονομίας. Ωστόσο, μόνο το 2% εξ αυτών έχει πρόσβαση στη χρηματοδότηση της ΕΕ. Γι' αυτόν τον λόγο υπερψήφισα την πρόταση ψηφίσματος που εγκρίθηκε από το Ευρωπαϊκό Κοινοβούλιο και ζητεί συγκεκριμένα να δοθεί ιδιαίτερη προσοχή στη χρηματοδότηση των ΜΜΕ κατά την επόμενη περίοδο προγραμματισμού της ΕΕ (2014-2020), μέσω της χρήσης καινοτόμων χρηματοδοτικών οργάνων. Επικροτώ το ξεκάθαρο μήνυμα που απέστειλε το Κοινοβούλιο στην Επιτροπή και το Συμβούλιο: τους ζητεί να εξαλείψουν τα διοικητικά εμπόδια τα οποία είναι ιδιαίτερα δύσκολο να υπερβούν οι μικρές επιχειρήσεις και τα οποία τις εμποδίζουν να αποκτήσουν πρόσβαση σε προγράμματα χρηματοδότησης και στήριξης της ΕΕ.
<SPEAKER ID="253" NAME="Diane Dodds" AFFILIATION="NI">
γραπτώς. - (EN) Οι μικρομεσαίες επιχειρήσεις πρόκειται να διαδραματίσουν ζωτικό ρόλο στην αναζωογόνηση των οικονομιών σε ολόκληρη την Ευρώπη οι οποίες εμφανίζουν επί του παρόντος οικονομική συρρίκνωση ή, στην καλύτερη περίπτωση, ελαφρά οικονομική ανάπτυξη. Στην εκλογική μου περιφέρεια, στη Βόρεια Ιρλανδία, το 98% των εταιρειών μπορούν να χαρακτηριστούν ΜΜΕ. Είναι σημαντικό να λάβουν οι ΜΜΕ όσο το δυνατόν μεγαλύτερη στήριξη για να μπορέσουν να διαδραματίσουν τον ρόλο τους στην οικονομική ανάκαμψη· εντούτοις, τι αντιμετωπίζουν σήμερα; Αντιμετωπίζουν τον περιορισμό από τις τράπεζες των υφιστάμενων και μελλοντικών πιστώσεων οι οποίες είναι απαραίτητες για την ύπαρξή τους. Ως εκ τούτου, η ΕΕ πρέπει να βρει τρόπους για να ενθαρρύνει τις τράπεζες να δανείσουν χρήματα, διασφαλίζοντας ταυτόχρονα την προσβασιμότητα των μηχανισμών που προβλέπει για τη στήριξη των ΜΜΕ.
<P>
Τα τρέχοντα προγράμματα πρέπει να εξορθολογιστούν και να απλοποιηθούν, καθιστώντας ευκολότερη την εφαρμογή τους και την πρόσβαση σε αυτά. Ήδη επιβαρημένες από τον τεράστιο βαθμό γραφειοκρατίας σε επίπεδο ΕΕ, πολλές ΜΜΕ με περιορισμένο ανθρώπινο δυναμικό απλώς δεν έχουν τη δυνατότητα ή τον χρόνο να ακολουθήσουν τις τρέχουσες διαδικασίες υποβολής αιτήσεων. Ορισμένα προγράμματα δεν έχουν καν σχεδιαστεί έχοντας κατά νου τις επιχειρήσεις που τα έχουν πραγματικά ανάγκη. Τα εφαρμοζόμενα προγράμματα έχουν δυνατότητες να παράσχουν βοήθεια, αλλά αυτή η βοήθεια πρέπει να λαμβάνεται ευκολότερα.
<SPEAKER ID="254" NAME="Edite Estrela" LANGUAGE="PT">
Υπερψήφισα τη συγκεκριμένη πρόταση ψηφίσματος, καθώς υποστηρίζω ότι πρέπει να αλλάξει ο τρόπος με τον οποίο οι μικρομεσαίες επιχειρήσεις αποκτούν πρόσβαση στην ευρωπαϊκή χρηματοδότηση, η οποία συνιστά σημαντικό μέσο για τη δημιουργία και την ανάπτυξή τους, έχοντας κατά νου τις επιπτώσεις της τρέχουσας χρηματοπιστωτικής και οικονομικής κρίσης, η οποία έχει επιδεινώσει το πρόβλημα της πρόσβασης των εν λόγω εταιρειών στη δημόσια και ιδιωτική χρηματοδότηση.
<SPEAKER ID="255" NAME="Diogo Feio" LANGUAGE="PT">
Υπάρχουν περίπου 23 εκατομμύρια μικρομεσαίες επιχειρήσεις (ΜΜΕ) στην Ευρωπαϊκή Ένωση. " σημασία τους στις εθνικές οικονομίες και το δυναμικό ανάπτυξής τους όσον αφορά την αγορά εργασίας είναι αναντίρρητα. " Πορτογαλία αποτελεί χαρακτηριστικό παράδειγμα: οι περίπου 300.000 ΜΜΕ αντιστοιχούν σε πάνω από το 99% του συνόλου των εταιρειών και είναι άμεσα υπεύθυνες για πάνω από 2 εκατομμύρια θέσεις εργασίας, ενώ ο συνολικός κύκλος εργασιών τους ανέρχεται σε 170 δισεκατομμύρια ευρώ περίπου. Λόγω της τρέχουσας οικονομικής κρίσης, η δυνατότητα αυτών των ΜΜΕ για χρηματοδότηση, η οποία ήταν ήδη περιορισμένη, επιδεινώθηκε ακόμη περισσότερο, ιδίως λόγω των ακόμη πιο περιοριστικών πιστωτικών όρων που επιβάλλει ο τραπεζικός τομέας. Κατά συνέπεια, η λειτουργία των χρηματοπιστωτικών μηχανισμών για τις ΜΜΕ καθίσταται ακόμη πιο σημαντική, συγκεκριμένα μέσω αύξησης των κονδυλίων του προϋπολογισμού της Ένωσης που διατίθενται στο πρόγραμμα ανταγωνιστικότητας και καινοτομίας των διαρθρωτικών ταμείων και το έβδομο πρόγραμμα πλαίσιο. Είναι επίσης σημαντικό να διορθωθούν σταδιακά οι αδυναμίες της αγοράς και να εξαλειφθούν τα διοικητικά εμπόδια. Θα πρέπει να ληφθούν τα κατάλληλα μέτρα την κατάλληλη στιγμή, ώστε οι εθνικές οικονομίες των κρατών μελών να μπορέσουν να αναπτυχθούν και να συνεισφέρουν στην ανάπτυξη της αγοράς εργασίας· αυτό θα επιτρέψει και στα κράτη μέλη να αναπτυχθούν, κάτι που θα οδηγήσει σε κοινωνική συνοχή.
<SPEAKER ID="256" NAME="José Manuel Fernandes" LANGUAGE="PT">
" συγκεκριμένη πρόταση ψηφίσματος του Ευρωπαϊκού Κοινοβουλίου αφορά πρακτικές πτυχές της αναθεώρησης των μέσων της ΕΕ για τη στήριξη της χρηματοδότησης των μικρομεσαίων επιχειρήσεων (ΜΜΕ) κατά την επόμενη περίοδο προγραμματισμού. Ο αριθμός των μικρών επιχειρήσεων αυξάνεται σημαντικά στην Ευρώπη τα τελευταία έτη. Ήδη αντιστοιχούν στο 99% του συνόλου των επιχειρήσεων, είναι υπεύθυνες για περίπου 100 εκατομμύρια θέσεις εργασίας και συνεισφέρουν καίρια στην οικονομική ανάπτυξη και την κοινωνική συνοχή. Παρά την κατάσταση αυτή, είναι πολύ δύσκολο για τις εν λόγω επιχειρήσεις να αποκτήσουν πρόσβαση στη χρηματοδότηση, πράγμα που επιδεινώθηκε από την τρέχουσα χρηματοπιστωτική κρίση, κατά τη διάρκεια της οποίας ο τραπεζικός τομέας θέσπισε αυστηρές προϋποθέσεις για την πρόσβαση στους χρηματοδοτικούς μηχανισμούς του.
<P>
Συνεπώς, επικροτώ την έγκριση του συγκεκριμένου ψηφίσματος, και ελπίζω ότι θα ενισχυθούν σημαντικά οι χρηματοπιστωτικοί μηχανισμοί για τις ΜΜΕ και θα απλοποιηθούν οι διοικητικές διαδικασίες, ιδίως με τη μείωση του αριθμού των προγραμμάτων και τη βελτίωση της συμπληρωματικότητας των εθνικών και κοινοτικών προγραμμάτων.
<SPEAKER ID="257" NAME="Ilda Figueiredo" LANGUAGE="PT">
Αυτή η πρόταση ψηφίσματος είναι πολύ αντιφατική δεδομένου ότι, αν και περιέχει ορισμένες θετικές αναφορές στα μέτρα που είναι απαραίτητα για τη στήριξη των μικρομεσαίων επιχειρήσεων (ΜΜΕ), νομιμοποιεί και ζητεί το ίδιο είδος πολιτικών οι οποίες αποτελούν τη βάση των προβλημάτων που πλήττουν επί του παρόντος τις ΜΜΕ, ιδίως το σύμφωνο σταθερότητας και ανάπτυξης, η απελευθέρωση των χρηματοπιστωτικών αγορών και ο αποκαλούμενος ελεύθερος ανταγωνισμός. Αυτό εξυπηρετεί μόνο την προστασία των οικονομικών και χρηματοπιστωτικών ομάδων συμφερόντων που χρεώνουν υψηλές τιμές με στόχο ακόμη μεγαλύτερα κέρδη, είτε μέσω της χορήγησης πιστώσεων είτε μέσω των τιμών ενέργειας και άλλων εμπορευμάτων.
<P>
Αυτό που απαιτείται τώρα είναι μια πραγματική αλλαγή της πολιτικής της Ένωσης. Τώρα είναι η κατάλληλη στιγμή να εγκαταλειφθεί το σύμφωνο σταθερότητας και ανάπτυξης και τα παράλογα κριτήριά του, και να αντικατασταθεί από ένα γνήσιο σύμφωνο για την απασχόληση και την κοινωνική πρόοδο το οποίο θα παρέχει κίνητρα για επενδύσεις μικρής κλίμακας, θα δίνει στις πολύ μικρές επιχειρήσεις τη δυνατότητα να αναπτυχθούν και, ιδίως, θα υποστηρίζει ομάδες -για παράδειγμα νέους επιχειρηματίες- που αντιμετωπίζουν προβλήματα όσον αφορά την εξεύρεση ευκαιριών δανεισμού για τις επιχειρηματικές ιδέες τους, και θα προωθεί την απασχόληση με δικαιώματα και βελτιωμένες συνθήκες διαβίωσης, προκειμένου να αυξηθεί η αγοραστική δύναμη του πληθυσμού.
<SPEAKER ID="258" NAME="Elisabetta Gardini" LANGUAGE="IT">
Πιστεύω ότι αυτή η πρόταση ψηφίσματος συνιστά, από ορισμένες απόψεις, καθυστερημένη δράση για έναν οικονομικό τομέα -αυτόν των μικρομεσαίων επιχειρήσεων- που διαδραματίζει σημαντικό ρόλο στην οικονομία της ΕΕ. " αναθεώρηση των μέσων στήριξης είναι επίσης ενδεδειγμένη στο πλαίσιο μιας οικονομικής κρίσης που έχει ιδιαίτερα καταστροφικές συνέπειες για τις ΜΜΕ, όπως αποδεικνύεται περίτρανα από την απώλεια 3.250.000 θέσεων εργασίας από το 2009 έως το 2010 μόνο (πάνω από το ένα τρίτο των νέων θέσεων εργασίας που είχε δημιουργήσει ο συγκεκριμένος τομέας). Στο πλαίσιο αυτό, θεωρώ σημαντικό να τονιστεί η συνεργασία μεταξύ της Ευρωπαϊκής Επιτροπής και της Ευρωπαϊκής Τράπεζας, στηρίζοντας συγκεκριμένα επενδύσεις που μπορούν να μεγιστοποιήσουν την αποτελεσματικότητα των χρηματοδοτικών προγραμμάτων για τις ΜΜΕ. Συγκεκριμένα, είναι απαραίτητο να διασφαλιστεί η συνέχεια των πιστώσεων μέσω της ανάληψης δράσης σχετικά με τις απαιτήσεις ρευστότητας και κεφαλαίου και νέων πρωτοβουλιών σε τρεις στρατηγικούς τομείς για την προώθηση της ανταγωνιστικότητας των εταιρειών σε μια φάση που εξακολουθεί να είναι δύσκολη, αλλά σίγουρα περισσότερο προσανατολισμένη στην ανάπτυξη: διεθνοποίηση, καινοτομία και αύξηση του μεγέθους. Με την οδηγία της για την καταπολέμηση των καθυστερήσεων πληρωμών από δημόσιες αρχές, η Ευρώπη έχει ήδη αποστείλει ένα σημαντικό μήνυμα για τη στήριξη των ΜΜΕ, και είναι ορθό να συνεχίσει σε αυτήν την κατεύθυνση εάν επιθυμεί να προωθήσει την οικονομική ανάπτυξη στην Ευρώπη.
<SPEAKER ID="259" NAME="Louis Grech" AFFILIATION="S&amp;D">
γραπτώς. - (EN) Οι ΜΜΕ αποτελούν αναπόσπαστο τμήμα της ραχοκοκαλιάς της ευρωπαϊκής οικονομίας και τους κύριους μοχλούς της δημιουργίας θέσεων εργασίας, της οικονομικής ανάπτυξης, της κοινωνικής συνοχής και της καινοτομίας στην Ευρώπη. " συμμετοχή και ο ενεργός ρόλος των ΜΜΕ είναι απαραίτητα στοιχεία για τη βελτίωση της ανταγωνιστικότητας της ενιαίας αγοράς. Μετά τη χρηματοπιστωτική κρίση, κατέστη σαφές ότι οι ευρωπαϊκές χρηματοπιστωτικές αγορές δεν είναι επί του παρόντος σε θέση να παράσχουν στις ΜΜΕ επαρκείς χρηματοδοτικούς μηχανισμούς. Απαιτούνται καινοτόμες και προσανατολισμένες στην ανάπτυξη μικρές επιχειρήσεις για την αύξηση του μετοχικού κεφαλαίου από εξωτερικές πηγές, επειδή είτε δεν διαθέτουν ίδιους οικονομικούς πόρους είτε αδυνατούν να αποκτήσουν πρόσβαση σε τραπεζικές πιστώσεις. Θα πρέπει να υποστηριχθεί ένα ευνοϊκότερο επιχειρηματικό περιβάλλον για τις πολύ μικρές και τις βιοτεχνικές επιχειρήσεις μέσω της προώθησης υψηλής ποιότητας υπηρεσιών στήριξης, καλύτερων νομικών και φορολογικών μέτρων, και κοινωνικής προστασίας για νέους επιχειρηματίες.
<P>
Τα πιο επαρκή και βιώσιμα χρηματοδοτικά μέσα θα πρέπει να εγγυώνται την καλύτερη πρόσβαση των ΜΜΕ σε κεφάλαια. " Επιτροπή θα πρέπει να εντείνει τις προσπάθειές της για την εξάλειψη των γραφειοκρατικών εμποδίων από τα υφιστάμενα κοινοτικά συστήματα στήριξης και τη διευκόλυνση των διασυνοριακών τραπεζικών δραστηριοτήτων, εξαλείφοντας όλα τα υφιστάμενα εμπόδια όσον αφορά τη χρήση ανταγωνιστικών συστημάτων συμψηφισμού και διακανονισμού και εφαρμόζοντας κοινούς κανόνες εμπορίας. " Επιτροπή θα πρέπει να πραγματοποιήσει συγκριτική ανάλυση σχετικά με το τι διατίθεται πραγματικά στις ΜΜΕ στην αγορά επενδύσεων σε μετοχικό κεφάλαιο και ποιες είναι οι πραγματικές ανάγκες τους.
<SPEAKER ID="260" NAME="Juozas Imbrasas" AFFILIATION="EFD">
γραπτώς. - (LT) Υπερψήφισα το συγκεκριμένο έγγραφο, επειδή τα 23 εκατομμύρια μικρομεσαίων επιχειρήσεων (ΜΜΕ) στην ΕΕ, τα οποία αντιστοιχούν σε περίπου 99% όλων των επιχειρήσεων και παρέχουν πάνω από 100 εκατομμύρια θέσεις απασχόλησης, προβαίνουν σε θεμελιώδη συνεισφορά στην οικονομική ανάπτυξη, την κοινωνική συνοχή και τη δημιουργία θέσεων απασχόλησης, αποτελώντας μια σημαντική πηγή καινοτομίας και διαδραματίζοντας ουσιώδη ρόλο στη διατήρηση και αύξηση της απασχόλησης. Ωστόσο, η περιορισμένη δυνατότητα των ΜΜΕ να έχουν πρόσβαση στη χρηματοδότηση αποτελεί μεγάλο εμπόδιο για τη δημιουργία και την ανάπτυξή τους, και η τρέχουσα δημοσιονομική και οικονομική κρίση έχει επιδεινώσει αυτό το πρόβλημα. Ο τραπεζικός τομέας ζητεί περισσότερες πρόσθετες ασφάλειες και υψηλότερα ασφάλιστρα, όπου και οι δύο απαιτήσεις έχουν ως αποτέλεσμα ανεπαρκή χρηματοδότηση και χαμένες επιχειρηματικές και εργασιακές ευκαιρίες σε αυτόν τον ιδιαίτερα ευρύ τομέα της οικονομίας. " διαθεσιμότητα εγγυητικών σχημάτων για πιστώσεις και δάνεια είναι ουσιώδης για την εκμετάλλευση του δυναμικού ανάπτυξης και δημιουργίας θέσεων απασχόλησης που προσφέρουν οι ΜΜΕ. Συμφωνώ ότι πρέπει να καταβάλουμε κάθε δυνατή προσπάθεια για να διασφαλίσουμε ότι οι υφιστάμενες χρηματοδοτικές διευκολύνσεις εφαρμόζονται αποτελεσματικά και σε εθνικό και σε κοινοτικό επίπεδο, απλοποιώντας τις διοικητικές διαδικασίες και διευκολύνοντας τη χρήση των διαρθρωτικών ταμείων.
<SPEAKER ID="261" NAME="Tunne Kelam" AFFILIATION="PPE">
γραπτώς. - (EN) Υπερψήφισα το συγκεκριμένο ψήφισμα, καθώς υπογραμμίζει ένα από τα καίρια προβλήματα που αντιμετωπίζουμε σήμερα. " κρίση στον χρηματοπιστωτικό τομέα έχει οδηγήσει σε περισσότερες πρόσθετες ασφάλειες και υψηλότερα ασφάλιστρα, με αποτέλεσμα να έχει γίνει πολύ πιο δύσκολη η λήψη πιστώσεων εκκίνησης και άλλων χρηματοδοτικών πόρων. Δεν είμαστε σε θέση να έχουμε ΜΜΕ που υφίστανται ακόμη μεγαλύτερες επιβαρύνσεις και υψηλότερα διοικητικά έξοδα. Δεν είμαστε σε θέση να έχουμε ΜΜΕ που χρεοκοπούν λόγω της γραφειοκρατίας και λόγω της θέσπισης αυστηρότερων κανόνων στον χρηματοπιστωτικό τομέα. Οι ΜΜΕ είναι οι κινητήριες δυνάμεις των οικονομιών μας - δεν θα πρέπει να τιμωρηθούν για την κακοδιαχείριση στον χρηματοπιστωτικό τομέα. Είναι σημαντικό να εγκρίνουμε ψηφίσματα αυτού του είδους αρκετά συχνά για να υπενθυμίζουμε στον εαυτό μας, στην Επιτροπή και τα κράτη μέλη τις υποχρεώσεις μας όσον αφορά τη διασφάλιση μιας βιώσιμης οικονομίας. Αυτό είναι εφικτό μόνο με βιώσιμες ΜΜΕ.
<SPEAKER ID="262" NAME="Jürgen Klute" AFFILIATION="GUE/NGL">
γραπτώς. - (DE) " στήριξη προς μικρομεσαίες επιχειρήσεις θα προστατεύσει πολυάριθμες θέσεις εργασίας και θα ενισχύσει το δυναμικό καινοτομίας της ευρωπαϊκής οικονομίας. Επομένως, είναι απολύτως ορθό να διασφαλιστεί η εύλογη παροχή δανείων στις επιχειρήσεις αυτές, καθώς μόνο τότε θα μπορέσουν να προβούν στις απαραίτητες επενδύσεις. Ωστόσο, η αύξηση των επιχειρηματικών κεφαλαίων, την οποία ζητεί το Ευρωπαϊκό Κοινοβούλιο, πρέπει να απορριφθεί καταρχήν. Αντί να υποχρεωθούν οι τράπεζες να στηρίξουν την πραγματική οικονομία παρέχοντας κατάλληλες πιστώσεις, το Κοινοβούλιο ζητεί να διευκολυνθεί η λήψη από μικρομεσαίες επιχειρήσεις εισφορών από επενδυτικά κεφάλαια και εταιρείες ιδιωτικού επενδυτικού κεφαλαίου στις κεφαλαιαγορές.
<P>
Με το σύνθημα "ακρίδες για όλους", η πρόταση ψηφίσματος καλεί τις εταιρείες ιδιωτικού επενδυτικού κεφαλαίου να διευκολύνουν τις συναλλαγές μαζί τους. Αυτό θα μπορούσε να καταστήσει τις μικρότερες κυρίως επιχειρήσεις έρμαια των επενδυτών σε ακόμη μεγαλύτερο βαθμό απ' ό,τι είναι τώρα. Αυτοί οι επενδυτές πολύ συχνά αναζητούν παράλογα υψηλά διψήφια κέρδη, τα οποία μπορούν να επιτύχουν συνήθως μόνο μέσω του τεμαχισμού των επιχειρήσεων που εξαγοράζουν και της πώλησής τους κομμάτι κομμάτι.
<SPEAKER ID="263" NAME="Giovanni La Via" LANGUAGE="IT">
Οι μικρομεσαίες ευρωπαϊκές επιχειρήσεις έχουν θεμελιώδη συνεισφορά στην οικονομική ανάπτυξη στην Ευρωπαϊκή Ένωση. Υπάρχουν 23 εκατομμύρια ΜΜΕ, που αντιστοιχούν στο 99% των ευρωπαϊκών εταιρειών. Αυτοί οι αριθμοί εξηγούν από μόνοι τους γιατί επιθυμούμε και οφείλουμε να προστατέψουμε αυτές τις εταιρείες, οι οποίες είναι η πραγματική κινητήριος δύναμη της οικονομίας μας. Με την πρόταση ψηφίσματος επί της οποίας ψηφίσαμε σήμερα προσπαθήσαμε να στείλουμε ξεκάθαρα μηνύματα στην Επιτροπή: δεν πρέπει να εγκαταλείψουμε αυτές τις εταιρείες. Για τους λόγους αυτούς, η θετική μου ψήφος αποτελεί μέρος του αιτήματός μας για αύξηση της χρηματοδότησης για τις ΜΜΕ, του αιτήματός μας για λιγότερη γραφειοκρατία και για προσαρμογή των προτύπων που απαιτούνται για τη λήψη χρηματοδότησης ώστε οι ΜΜΕ να μπορούν πραγματικά να ωφεληθούν από αυτήν, καθώς και του αιτήματός μας για περισσότερους πόρους για έρευνα. " οικονομική κρίση που πλήττει την Ευρώπη τα τελευταία έτη πρέπει να ξεπεραστεί, και μόνο μέσω της στήριξης των συγκεκριμένων εταιρειών μπορούμε να ελπίζουμε στην αναζωογόνηση της οικονομίας μας.
<SPEAKER ID="264" NAME="David Martin" AFFILIATION="S&amp;D">
γραπτώς. - (EN) Υπερψήφισα αυτό το ψήφισμα το οποίο υποστηρίζει σθεναρά τη συνεχιζόμενη υλοποίηση των μέσων εγγύησης στο πλαίσιο του προγράμματος ανταγωνιστικότητας και καινοτομίας, του μηχανισμού χρηματοδότησης με επιμερισμό των κινδύνων σύμφωνα με το έβδομο πρόγραμμα πλαίσιο και των διαρθρωτικών ταμείων (JEREMIE), με σκοπό να βελτιωθεί ο δανεισμός προς τις ΜΜΕ καθώς και στο πλαίσιο της πρωτοβουλίας JASMINE για την ενίσχυση των μικροοικονομικών θεσμικών οργανισμών· επισημαίνει ότι η κατάλληλη υλοποίησή τους εμποδίζεται επί του παρόντος από τις ιδιαίτερα περίπλοκες διοικητικές διαδικασίες· ζητεί από την Επιτροπή να καταστήσει ευκολότερη τη χρήση των διαρθρωτικών ταμείων σε σχέση με τα μέσα χρηματοδότησης των ΜΜΕ, ειδικότερα δε για τη χρηματοδότηση του κεφαλαίου κίνησης από εγγυητικά σχήματα, ενώ ταυτόχρονα θα πρέπει να αποφευχθεί η επικάλυψη δομών με ήδη υφιστάμενες δομές σε εθνικό επίπεδο.
<SPEAKER ID="265" NAME="Nuno Melo" LANGUAGE="PT">
Στην ΕΕ έχουμε 23 εκατομμύρια μικρομεσαίες επιχειρήσεις (ΜΜΕ), που αντιστοιχούν στο 99% όλων των εταιρειών και προσφέρουν πάνω από 100 εκατομμύρια θέσεις εργασίας. Συνεισφέρουν καίρια στην οικονομική ανάπτυξη, την κοινωνική συνοχή και τη δημιουργία θέσεων εργασίας, αποτελούν σημαντική πηγή καινοτομίας και διαδραματίζουν ουσιώδη ρόλο στη διατήρηση και αύξηση της απασχόλησης.
<P>
Ωστόσο, δεν έχουν επιλογές όσον αφορά την πρόσβαση στη χρηματοδότηση και αυτό αποτελεί μεγάλο εμπόδιο στη δημιουργία και την ανάπτυξή τους. " τρέχουσα χρηματοπιστωτική και οικονομική κρίση επιδεινώνει το πρόβλημα. Υπό το πρίσμα της στρατηγικής Ευρώπη 2020, μια σημαντική αύξηση της χρηματοδότησης για καινοτόμα χρηματοδοτικά όργανα στον προϋπολογισμό της ΕΕ είναι, συνεπώς, καίριας σημασίας, για την ικανοποίηση των χρηματοδοτικών αναγκών των ΜΜΕ.
<SPEAKER ID="266" NAME="Louis Michel" LANGUAGE="FR">
Οι μικρομεσαίες επιχειρήσεις προβαίνουν σε θεμελιώδη συνεισφορά στην ανάπτυξη και την κοινωνική συνοχή και διαδραματίζουν ουσιώδη ρόλο στη διατήρηση και αύξηση της απασχόλησης. Ωστόσο, η περιορισμένη δυνατότητα των ΜΜΕ να έχουν πρόσβαση στη χρηματοδότηση αποτελεί μεγάλο εμπόδιο για τη δημιουργία και την ανάπτυξή τους, και η τρέχουσα χρηματοπιστωτική κρίση έχει επιδεινώσει αυτό το πρόβλημα. Οι τράπεζες εμφανίζονται ολοένα και πιο απρόθυμες να χρηματοδοτήσουν σχέδια που ενέχουν υψηλότερο βαθμό κινδύνου, καινοτόμα προϊόντα ή μεταβιβάσεις επιχειρήσεων. Ως εκ τούτου, πρέπει να ενισχύσουμε τη λειτουργία των χρηματοπιστωτικών μηχανισμών για τις ΜΜΕ, να υποστηρίξουμε τη συνεχιζόμενη υλοποίηση των μέσων εγγύησης και να αυξήσουμε τη χρηματοδότηση καινοτόμων χρηματοδοτικών οργάνων. Οι επιχειρήσεις πρέπει να έχουν καλύτερη πρόσβαση σε χρηματοδοτικά όργανα που βασίζονται σε ίδια κεφάλαια. Ο περίπλοκος χαρακτήρας των χρηματοπιστωτικών κανονισμών και των διοικητικών βαρών περιορίζει επίσης την ανάπτυξη των ΜΜΕ και, ως εκ τούτου, είναι σημαντικό να εξαλειφθούν τυχόν διοικητικά εμπόδια και να προταθούν απλοποιημένοι και λιγότεροι δαπανηροί κανόνες και κατευθυντήριες γραμμές.
<SPEAKER ID="267" NAME="Alexander Mirsky" AFFILIATION="S&amp;D">
γραπτώς. - (EN) Πρόκειται για το πιο χρήσιμο ψήφισμα ολόκληρης της περιόδου από το 2009 έως το 2011. Ευελπιστώ ότι οι συντάκτες του ψηφίσματος θα προχωρήσουν περαιτέρω και θα εξετάσουν ζητήματα σχετικά με την ελάφρυνση του φορολογικού βάρους των μικρομεσαίων επιχειρήσεων, θα καταστήσουν διαθέσιμες πιστώσεις με μειωμένα επιτόκια, θα βελτιώσουν την επικοινωνία μεταξύ των χρηματοδοτικών δομών της ΕΕ και των ΜΜΕ, και τέλος θα παρακολουθήσουν την κατάσταση που επικρατεί σε απομακρυσμένες περιφέρειες της ΕΕ, π.χ. στη Latgale (Λετονία). " κυβέρνηση πραγματοποιεί μια καλά σχεδιασμένη και υπολογισμένη εκκαθάριση των ΜΜΕ στη Latgale, παρεμποδίζοντας την πρόσβαση σε πληροφορίες για τα ταμεία σταθεροποίησης και αυξάνοντας τους φόρους και τον αριθμό των ελεγκτικών και καταπιεστικών φορολογικών οργάνων. Όλα αυτά οδηγούν στην εξάλειψη της φορολογικής βάσης, με αποτέλεσμα να βρίσκεται σήμερα η Λετονία στα πρόθυρα της χρεοκοπίας.
<SPEAKER ID="268" NAME="Andreas Mölzer" AFFILIATION="NI">
γραπτώς. - (DE) Οι μικρομεσαίες επιχειρήσεις προσφέρουν 100 εκατομμύρια θέσεις εργασίας στην ΕΕ. Εντούτοις, μετά την κρίση, αυτές οι επιχειρήσεις αντιμετωπίζουν ολοένα και συχνότερα το πρόβλημα της χρηματοδότησης, καθώς οι περισσότερες χρηματοδοτούνται εξωτερικά. Οι τράπεζες τούς προσφέρουν πλέον πιστώσεις μόνο υπό τους αυστηρούς όρους επιδοτούμενων δανείων. Θα ήταν καλό να μπορέσουμε να δώσουμε λύσεις στο πλαίσιο αυτό οι οποίες να συνεπάγονται όσο το δυνατόν λιγότερη γραφειοκρατία και να ικανοποιούν τις απαιτήσεις και των δύο πλευρών. Υπερψήφισα την έκθεση, καθώς οι ΜΜΕ θα πρέπει, κατά την άποψή μου, να υποστηριχθούν οικονομικά για να μπορέσουν να διατηρήσουν σταθερή την οικονομία.
<SPEAKER ID="269" NAME="Rolandas Paksas" AFFILIATION="EFD">
γραπτώς. - (LT) Υπερψήφισα αυτό το σχέδιο πρότασης ψηφίσματος, καθώς οι μικρομεσαίες επιχειρήσεις (ΜΜΕ) προβαίνουν σε θεμελιώδη συνεισφορά στην οικονομική ανάπτυξη, την κοινωνική συνοχή, τη δημιουργία θέσεων απασχόλησης και την καινοτομία. Είναι πολύ σημαντικό να δημιουργηθούν αποτελεσματικά μέσα για τη στήριξη της χρηματοδότησης των ΜΜΕ, δίνοντας ιδιαίτερη προσοχή σε μηχανισμούς ενδιάμεσης χρηματοδότησης κατά την επόμενη περίοδο προγραμματισμού, πράγμα που θα εξαλείψει τα εμπόδια στη χρηματοδότηση και θα προωθήσει τη δημιουργία και την ανάπτυξη νέων καινοτόμων επιχειρήσεων, παρέχοντας μεγαλύτερη πρόσβαση στις ευρωπαϊκές αγορές επιχειρηματικών κεφαλαίων και ομολόγων, εξαλείφοντας ταυτόχρονα και τα εμπόδια στην ανάπτυξη των αγορών αυτών. Συμφωνώ με την πρόταση για τη δημιουργία ευνοϊκότερων συνθηκών, ώστε οι νεοσύστατες και καινοτόμες επιχειρήσεις να έχουν πρόσβαση σε ίδια κεφάλαια. Πρέπει να καταβάλουμε κάθε δυνατή προσπάθεια για να διασφαλίσουμε ότι οι υφιστάμενες χρηματοδοτικές διευκολύνσεις εφαρμόζονται αποτελεσματικά τόσο σε εθνικό όσο και σε κοινοτικό επίπεδο, απλοποιώντας τις διοικητικές διαδικασίες και διευκολύνοντας τη χρήση των διαρθρωτικών ταμείων. Είναι πολύ σημαντικό να πραγματοποιήσουν τα κράτη μέλη θεμελιώδεις μεταρρυθμίσεις στα συστήματα φορολόγησης και επιδότησης των ΜΜΕ. Πρέπει επίσης να αυξηθεί η χρηματοδότηση από τον προϋπολογισμό της ΕΕ για καινοτόμα χρηματοδοτικά όργανα, με την κατανομή περισσότερων πόρων στο πρόγραμμα ανταγωνιστικότητας και καινοτομίας. Επιπλέον, πρέπει να μειωθούν τα διοικητικά εμπόδια για τις ΜΜΕ, εξορθολογίζοντας τη διαχείριση σε σχέση με καινοτόμα χρηματοδοτικά όργανα, συντονίζοντας τα χρηματοδοτικά προγράμματα για τις ΜΜΕ και δημιουργώντας υπηρεσίες ενιαίας εξυπηρέτησης.
<SPEAKER ID="270" NAME="Γεώργιος Παπανικολάου" AFFILIATION="PPE">
γραπτώς. - Υπερψήφισα το ψήφισμα για τη στήριξη της χρηματοδότησης των μικρομεσαίων επιχειρήσεων κατά την επόμενη περίοδο προγραμματισμού. Οι μικρομεσαίες και οι οικογενειακές επιχειρήσεις αποτελούν τη ραχοκοκαλιά των περισσότερων ευρωπαϊκών οικονομιών. Είναι το εργαστήριο παραγωγής καινοτόμων ιδεών και πρωτότυπων προϊόντων. Είναι επίσης οι επιχειρήσεις που αποτελούσαν ανέκαθεν ατμομηχανή οικονομικής ανάπτυξης. Ειδικά για την Ελλάδα, η σημερινή οικονομική ύφεση επιβάλλει τη στήριξη αυτής της κατηγορίας των επιχειρήσεων, που άλλωστε αποτελεί και τη συντριπτική πλειοψηφία της επιχειρηματικής παρουσίας στη χώρα. Με το παρόν ψήφισμα το Ευρωπαϊκό Κοινοβούλιο θέλει να καταστήσει σαφές ότι η νέα γενιά προγραμμάτων της Ε.Ε. για τις μικρομεσαίες επιχειρήσεις δεν μπορεί παρά να είναι προσανατολισμένη στα νέα ευρωπαϊκά οικονομικά δεδομένα και πρέπει να πορευθεί με αιχμή τη διευκόλυνση πρόσβασης των μικρομεσαίων επιχειρήσεων στον χρηματοπιστωτικό δανεισμό αλλά και στη δημιουργία ευέλικτων μηχανισμών χρηματοδότησης, όπως για παράδειγμα τα μικροδάνεια.
<SPEAKER ID="271" NAME="Maria do Céu Patrão Neves" LANGUAGE="PT">
" συγκεκριμένη πρόταση ψηφίσματος σχετικά με τις πρακτικές πτυχές της αναθεώρησης των μέσων της ΕΕ για τη στήριξη της χρηματοδότησης των μικρομεσαίων επιχειρήσεων (ΜΜΕ) κατά την επόμενη περίοδο προγραμματισμού είναι εξαιρετικά σημαντική στην τρέχουσα κατάσταση. Πράγματι, η περιορισμένη ικανότητα των ΜΜΕ να αποκτήσουν πρόσβαση στη χρηματοδότηση αποτελεί μεγάλο εμπόδιο στη δημιουργία και την ανάπτυξή τους. " τρέχουσα χρηματοπιστωτική και οικονομική κρίση έχει επιδεινώσει το πρόβλημα της πρόσβασης των ΜΜΕ σε χρηματοδότηση. Εάν σκεφτούμε ότι οι ΜΜΕ συνεισφέρουν στην οικονομική ανάπτυξη, την κοινωνική συνοχή και τη δημιουργία θέσεων εργασίας, ότι αποτελούν σημαντική πηγή καινοτομίας και διαδραματίζουν ουσιώδη ρόλο στην αύξηση της απασχόλησης, μπορούμε να κατανοήσουμε τη σημασία των προτεινόμενων τροποποιήσεων στο συγκεκριμένο νομικό πλαίσιο, οι οποίες αποσκοπούν να βελτιώσουν τη λειτουργία των χρηματοπιστωτικών μηχανισμών για τις ΜΜΕ. Για όλους τους παραπάνω λόγους, υπερψήφισα το συγκεκριμένο ψήφισμα.
<SPEAKER ID="272" NAME="Raül Romeva i Rueda" AFFILIATION="Verts/ALE">
γραπτώς. - (EN) Το Ευρωπαϊκό Κοινοβούλιο σημειώνει ότι ένας μεγάλος αριθμός ΜΜΕ θα συνεχίσει να εξαρτάται κυρίως από πιστώσεις και δάνεια όταν πρόκειται για εξωτερική χρηματοδότηση· εκφράζει την ανησυχία του για το γεγονός ότι ένας τραπεζικός τομέας που επηρεάζεται όλο και περισσότερο από το κεφάλαιο και τον κίνδυνο ζητεί περισσότερες πρόσθετες ασφάλειες και υψηλότερα ασφάλιστρα, όπου και οι δύο απαιτήσεις έχουν ως αποτέλεσμα ανεπαρκή χρηματοδότηση και χαμένες επιχειρηματικές και εργασιακές ευκαιρίες σε αυτόν τον ιδιαίτερα ευρύ τομέα της οικονομίας· θεωρεί, ως εκ τούτου, ότι η διαθεσιμότητα εγγυητικών σχημάτων για πιστώσεις και δάνεια είναι ουσιώδης για την εκμετάλλευση του δυναμικού ανάπτυξης και δημιουργίας θέσεων απασχόλησης που προσφέρουν οι ΜΜΕ· εκτιμά ότι είναι αναγκαίο να χρησιμοποιηθούν αποτελεσματικότερα υφιστάμενα προγράμματα σε εθνικό επίπεδο και επίπεδο ΕΕ και επικροτεί τον σημαντικό ρόλο που διαδραμάτισαν τα δάνεια της Ευρωπαϊκής Τράπεζας Επενδύσεων προς τις ΜΜΕ.
<SPEAKER ID="273" NAME="Licia Ronzulli" LANGUAGE="IT">
Υπερψήφισα αυτό το κείμενο, καθώς πιστεύω ότι μπορεί να συνεισφέρει στην παροχή βοήθειας προς τις ευρωπαϊκές μικρομεσαίες επιχειρήσεις, οι οποίες ανέρχονται σε πάνω από 23 εκατομμύρια και συνεισφέρουν κατά καίριο τρόπο στην οικονομική ανάπτυξη και την κοινωνική συνοχή στην Ευρωπαϊκή Ένωση μέσω των 100 εκατομμυρίων θέσεων εργασίας που προσφέρουν. Ολοένα και συχνότερα τα τελευταία έτη οι τράπεζες ζητούν ακόμη μεγαλύτερες εγγυήσεις από ΜΜΕ που χρειάζονται κεφάλαια για να επεκτείνουν ή να τονώσουν τις επιχειρηματικές δραστηριότητές τους.
<P>
Για τον λόγο αυτόν, είναι απαραίτητο να αυξηθούν σημαντικά τα χρηματοδοτικά μέσα που μπορούν να βοηθήσουν τις επιχειρήσεις αυτές και να ενθαρρυνθεί η υλοποίηση των μέσων που επιτρέπουν, για παράδειγμα, τον επιμερισμό των κινδύνων μεταξύ των διάφορων ενδιαφερόμενων μερών. Επιπλέον, ο περίπλοκος χαρακτήρας των δημοσιονομικών κανονισμών της Ευρωπαϊκής Ένωσης συνεπάγεται συχνά τεράστια δαπάνη από απόψεως χρόνου και χρήματος όσον αφορά τη γραφειοκρατία και μόνο. Καθώς έχουμε πλέον συμφωνήσει επί των κατευθυντήριων γραμμών, εναπόκειται στα κράτη μέλη να εγκρίνουν ειδικά μέτρα για την αναζωογόνηση και στήριξη της ιδιαίτερης κατάστασης των δικών τους ΜΜΕ, τροφοδοτώντας την ανάπτυξη σε έναν τομέα που από μόνος του αντιστοιχεί σε πάνω από το 90% όλων των επιχειρήσεων της Ένωσης και συνιστά τη ζωογόνο δύναμη της οικονομίας μας.
<SPEAKER ID="274" NAME="Vilja Savisaar-Toomast" AFFILIATION="ALDE">
γραπτώς. - (ET) Υπερψήφισα σήμερα την πρόταση ψηφίσματος για τη στήριξη της χρηματοδότησης των μικρομεσαίων επιχειρήσεων (ΜΜΕ). Πιστεύω ότι το καθεστώς των ΜΜΕ και η χρήση των πόρων της Ευρωπαϊκής Ένωσης πρέπει να γίνουν όσο το δυνατόν αποτελεσματικότερα, προκειμένου να διασφαλιστεί ότι η κρίση ρευστότητας η οποία εμφανίστηκε κατά τη διάρκεια της χρηματοπιστωτικής κρίσης, και η οποία έπληξε ιδιαιτέρως τις ΜΜΕ, δεν πρόκειται να επαναληφθεί. Τόσο στην Εσθονία όσο και στην Ευρωπαϊκή Ένωση συνολικά, οι ΜΜΕ αντιστοιχούν στο 99% όλων των επιχειρήσεων, και γι' αυτόν τον λόγο είναι σημαντικό η συγκεκριμένη πλειονότητα να έχει πρόσβαση σε χρηματοδοτική υποστήριξη, ιδίως αυτά τα δύσκολα χρόνια της κρίσης. Ελπίζω ειλικρινά ότι τόσο η Ευρωπαϊκή Ένωση όσο και οι ΜΜΕ θα οδηγήσουν την ευρωπαϊκή οικονομία σε νέα ανοδική πορεία και ότι στο μέλλον θα είμαστε καλύτερα προετοιμασμένοι να αντιμετωπίσουμε μια ενδεχόμενη νέα κρίση.
<SPEAKER ID="275" NAME="Csanád Szegedi" AFFILIATION="NI">
γραπτώς. - (HU) Υπερψήφισα την τροπολογία 6 επί της πρότασης. Πιστεύω ότι οι νεοσύστατες και καινοτόμες επιχειρήσεις πρέπει να υποστηριχθούν, ώστε να αποκτήσουν καλύτερη πρόσβαση σε χρηματοδοτικά όργανα που βασίζονται σε ίδια κεφάλαια. " Επιτροπή θα πρέπει να δώσει μεγαλύτερη έμφαση στα προγράμματα και τους μηχανισμούς χρηματοδότησης που προγραμματίζονται για την επόμενη περίοδο, καθώς και στη στήριξη των μηχανισμών αυτών με ταμεία και διευκολύνσεις επιμερισμού των κινδύνων.
<SPEAKER ID="276" NAME="Nuno Teixeira" LANGUAGE="PT">
Οι μικρομεσαίες επιχειρήσεις (ΜΜΕ) αποτελούν σημαντική συνιστώσα της οικονομικής ανάπτυξης και της δημιουργίας θέσεων εργασίας στην Ευρωπαϊκή Ένωση (ΕΕ): προσφέρουν πάνω από 100 εκατομμύρια θέσεις εργασίας και διαδραματίζουν καίριο ρόλο συνεισφέροντας στην κοινωνική συνοχή. Ωστόσο, η πρόσβαση αυτών των εταιρειών σε πιστώσεις και δάνεια είναι περιορισμένη, και η οικονομική κρίση έχει επιδεινώσει αυτήν την κατάσταση, η οποία είναι ήδη εξαιρετικά περίπλοκη λόγω των διοικητικών βαρών. Θεωρώ ότι μια προσπάθεια βελτίωσης του τρόπου με τον οποίο λειτουργούν τα συστήματα χρηματοδότησης των ΜΜΕ αποτελεί σε γενικές γραμμές θετικό βήμα. Πιστεύω ότι αυτή η προσπάθεια πρέπει να περιλαμβάνει την αύξηση του ρόλου της Ευρωπαϊκής Τράπεζας Επενδύσεων (ΕΤΕπ) στο σύστημα δανείων, καθώς και την υλοποίηση των μέσων που υπάρχουν ήδη στο πλαίσιο του προγράμματος ανταγωνιστικότητας και καινοτομίας, του προγράμματος "κοινοί ευρωπαϊκοί πόροι για τις μικροεπιχειρήσεις και τις μεσαίες επιχειρήσεις" (Jeremie) και του προγράμματος "κοινή δράση για την υποστήριξη των μικροπιστωτικών ιδρυμάτων στην Ευρώπη" (Jasmine).
<P>
Στηρίζω επίσης την απλούστευση της πρόσβασης των ΜΜΕ στα διαρθρωτικά ταμεία, ιδίως όσον αφορά τα εγγυητικά σχήματα, ώστε να αποφεύγεται η αλληλεπικάλυψή τους. Θα ήταν επίσης σκόπιμο να εξεταστούν νέα και καινοτόμα χρηματοδοτικά μέσα για το επόμενο πολυετές δημοσιονομικό πλαίσιο, για παράδειγμα κοινά μέσα με την ΕΤΕπ.
<SPEAKER ID="277" NAME="Viktor Uspaskich" AFFILIATION="ALDE">
γραπτώς. - (LT) Οι μικρομεσαίες επιχειρήσεις (ΜΜΕ) είναι η ραχοκοκαλιά της κοινωνίας μας και η κινητήριος δύναμη της οικονομίας μας. Τόσο στη Λιθουανία όσο και στην ΕΕ, οι ΜΜΕ αντιστοιχούν στο 99% επί του συνόλου των επιχειρήσεων. Οι ΜΜΕ δημιουργούν πάνω από το 70% των θέσεων εργασίας που προσφέρονται στους Λιθουανούς. Οι ΜΜΕ συνεισφέρουν θεμελιωδώς στην υλοποίηση των στόχων της Συνθήκης της Λισαβόνας, οι οποίοι προωθούν τις καινοτομίες, την ανταγωνιστικότητα, την κοινωνική συνοχή και τη δημιουργία θέσεων εργασίας. Κατά συνέπεια, είναι σημαντικό να δημιουργηθεί ένα περιβάλλον όπου θα μπορούν αυτές οι επιχειρήσεις να αναπτυχθούν. Οι ΜΜΕ, καθώς και οι νεοσύστατες και καινοτόμες επιχειρήσεις, πρέπει να έχουν καλύτερη πρόσβαση στα χρηματοδοτικά μέσα της ΕΕ. " διαθεσιμότητα εγγυητικών σχημάτων για πιστώσεις και δάνεια είναι ουσιώδης για την εκμετάλλευση του δυναμικού ανάπτυξης και δημιουργίας θέσεων απασχόλησης που προσφέρουν οι ΜΜΕ. Σήμερα, πολλά επενδυτικά σχέδια κινδυνεύουν να μην υλοποιηθούν λόγω αβεβαιοτήτων και έλλειψης χρηματοδότησης. Κατά συνέπεια, είναι σημαντικό να αναβαθμίσουν οι τράπεζες την παροχή ρευστότητας και να υποστηρίξουν τις επενδύσεις στην πραγματική οικονομία. Είναι επίσης σημαντικό να υποστηριχθούν οι αγορές μετοχών για νεοσύστατες και καινοτόμες επιχειρήσεις. Πρέπει να καταβάλουμε περισσότερες προσπάθειες για την εξάλειψη των διοικητικών εμποδίων. Γι' αυτό θα χρειαστεί προοδευτική διαχείριση και οικονομία συνδεδεμένη με καινοτόμους χρηματοδοτικούς μηχανισμούς.
<SPEAKER ID="278" NAME="Derek Vaughan" AFFILIATION="S&amp;D">
γραπτώς. - (EN) Οι μικρομεσαίες επιχειρήσεις (ΜΜΕ) αποτελούν περίπου το 99% όλων των επιχειρήσεων στην Ευρωπαϊκή Ένωση, συνεισφέροντας σε μεγάλο βαθμό στην ευρωπαϊκή οικονομία μέσω της καινοτομίας, της οικονομικής ανάπτυξης και της δημιουργίας πάνω από 100 εκατομμυρίων θέσεων εργασίας. " θετική μου ψήφος γι' αυτήν την έκθεση αντικατοπτρίζει τη σημασία του να δοθεί η δυνατότητα στις ΜΜΕ να λειτουργήσουν κατά τρόπο που δεν περιπλέκεται υπερβολικά από κανονισμούς, αλλά ενθαρρύνει την αποδοτικότητα, την ευελιξία και τις επενδύσεις.
<P>
Αναγνωρίζω τις προόδους που έχουν σημειωθεί για την ελάφρυνση των οικονομικών και διοικητικών επιβαρύνσεων των ΜΜΕ, όπως η δημιουργία το 2010 του φόρουμ για τη χρηματοδότηση των ΜΜΕ, αλλά απευθύνω έκκληση στην Επιτροπή να καταβάλει περισσότερες προσπάθειες για τη δημιουργία μιας πιο ανταγωνιστικής και προσβάσιμης οικονομίας για τις ΜΜΕ οι οποίες είναι τόσο σημαντικές για την επιτυχία της ευρωπαϊκής οικονομίας.
<P>
Μέσω κινήτρων πρέπει να ενθαρρυνθούν οι απαραίτητες μεταρρυθμίσεις των χρηματοδοτικών συστημάτων στα κράτη μέλη, πρέπει να γίνουν επενδύσεις για την ανάπτυξη της καινοτομίας στις ΜΜΕ, και τα διοικητικά συστήματα πρέπει να λειτουργούν υπέρ και όχι κατά αυτών των επιχειρήσεων για τη δημιουργία μιας πιο σταθερής, πιο διαφοροποιημένης ευρωπαϊκής οικονομίας.
<SPEAKER ID="279" NAME="Artur Zasada" LANGUAGE="PL">
Επικροτώ τα αποτελέσματα της σημερινής ψηφοφορίας. Προβλέπεται ότι το 70% περίπου των κοινοτικών πόρων για επιχειρηματίες θα διατεθεί χρησιμοποιώντας τα ταμεία δανείων. Οι μη επιστρεπτέες επιδοτήσεις θα δεσμευτούν πρωτίστως για έργα υψηλού κινδύνου, τα οποία είναι δύσκολο να λάβουν δάνεια. Σύμφωνα με τους εμπειρογνώμονες, η βοήθεια που παρέχεται με τη μορφή δανείου ή εγγύησης με ευνοϊκούς όρους είναι καλύτερη, μακροπρόθεσμα, από τη μη επιστρεπτέα ενίσχυση. Οι επιχειρηματίες επωφελούνται λιγότερο από δάνεια με ευνοϊκούς όρους. Ωστόσο, πολλές περισσότερες εταιρείες μπορούν να επωφεληθούν από αυτά τα δάνεια, και το δανειοδοτικό σύστημα, μόλις λάβει χρήματα, θα πρέπει θεωρητικά να λειτουργεί επ' αόριστον.
<P>
Κατά συνέπεια, επικροτώ την ιδέα ότι, μετά το 2014, το 70-80% της στήριξης προς επιχειρηματίες θα πρέπει να διατίθεται με τη μορφή δανείων και εγγυήσεων και η υπόλοιπη στήριξη με τη μορφή μη επιστρεπτέων επιδοτήσεων. Οι τελευταίες θα δεσμεύονται για τη στήριξη καινοτόμων έργων υψηλού κινδύνου, με άλλα λόγια έργων που αντιμετωπίζουν δυσκολίες ως προς τη λήψη δανείου.
<SPEAKER ID="281" NAME="Luís Paulo Alves" LANGUAGE="PT">
Το μέλλον των συντάξεων των ευρωπαίων πολιτών αποτελεί μία από τις βασικές προκλήσεις για το μέλλον της Ευρώπης και αναγνωρίζω τις δυσκολίες που αντιμετωπίζουν τα συνταξιοδοτικά συστήματα των κρατών μελών.
<P>
Ωστόσο, διαφωνώ με την άποψη ότι ο μόνος τρόπος να επιλυθεί το πρόβλημα είναι η καταβολή υψηλότερων εισφορών, η περισσότερη εργασία και η λήψη μικρότερων συντάξεων. Θα ήθελα επίσης να τονίσω ότι, κατά κύριο λόγο, υπεύθυνα για τις συντάξεις είναι τα κράτη μέλη. Ωστόσο, η Ευρωπαϊκή Ένωση μπορεί να παράσχει προστιθέμενη αξία μέσω του συντονισμού των διάφορων συστημάτων και της ανταλλαγής βέλτιστων πρακτικών, καθώς διαθέτει επίσης αρμοδιότητα στον τομέα της μεταφοράς των συνταξιοδοτικών δικαιωμάτων και της εποπτείας των ιδρυμάτων που προσφέρουν υπηρεσίες επαγγελματικών συνταξιοδοτικών παροχών (οδηγία ΙΕΣΠ).
<P>
Ο μόνος λόγος για τον οποίο υπερψηφίζω αυτήν την έκθεση είναι ο συμβιβασμός που βασίστηκε σε πάνω από 450 τροπολογίες, οι οποίες περιλαμβάνουν ορισμένους από τους βασικούς προβληματισμούς σχετικά με τη Λευκή Βίβλο. Θα ήθελα επίσης να προειδοποιήσω ότι ένα αξιοπρεπές και βιώσιμο συνταξιοδοτικό σύστημα μπορεί να επιτευχθεί μόνο με την καταπολέμηση μιας οικονομίας με θέσεις εργασίας που είναι επισφαλείς, χαμηλά αμειβόμενες και κακής ποιότητας. Οι χρηματοδοτούμενες συντάξεις πρέπει να βασίζονται στην αλληλεγγύη και αυτό πρέπει να λαμβάνεται υπόψη στους κανονισμούς της ΕΕ.
<SPEAKER ID="282" NAME="Laima Liucija Andrikien" AFFILIATION="PPE">
γραπτώς. - (LT) Υπερψήφισα αυτό το πολύ σημαντικό ψήφισμα σχετικά με τα ευρωπαϊκά συνταξιοδοτικά συστήματα. " Ευρώπη γηράσκει και, λόγω της επιδείνωσης της δημογραφικής κατάστασης και της συνεχούς μείωσης του ποσοστού γεννήσεων, ο αριθμός των συνταξιούχων αυξάνεται συνεχώς. Συνεπώς, αυξάνεται χωρίς αμφιβολία η σημασία των ταμείων κοινωνικής ασφάλισης και συντάξεων, ιδίως δε εν μέσω της τρέχουσας οικονομικής κρίσης. Οι άνθρωποι πρέπει να αισθάνονται ασφαλείς κατά την τρίτη ηλικία, και αυτό μπορεί να επιτευχθεί μόνο με σταθερά συνταξιοδοτικά συστήματα που λειτουργούν ομαλά. Επί του παρόντος, υπάρχουν 100 διαφορετικά συνταξιοδοτικά συστήματα στην Ευρωπαϊκή Ένωση. Λόγω μεγάλων διαφορών μεταξύ των κρατών μελών, οι πολίτες της ΕΕ δεν αισθάνονται ίσοι. Πολίτες που εργάστηκαν σκληρά ολόκληρη τη ζωή τους, ιδίως στα νέα κράτη μέλη της ΕΕ, λαμβάνουν διαφορετικού ύψους συντάξεις σε σύγκριση με πολίτες των παλαιών κρατών μελών της ΕΕ. Αυτό τους κάνει να αισθάνονται πολίτες δεύτερης κατηγορίας. Χωρίς αμφιβολία, η ρύθμιση των συνταξιοδοτικών συστημάτων αποτελεί ζήτημα των κρατών μελών, αλλά είναι σαφές ότι απαιτείται μεγαλύτερος συντονισμός σε επίπεδο Ευρωπαϊκής Ένωσης στον συγκεκριμένο τομέα. " ΕΕ πρέπει να φροντίζει όσους την έχουν μεγαλύτερη ανάγκη: τα άτομα με αναπηρία, τους ανέργους, τους συνταξιούχους. Προς όφελος της ευημερίας των πολιτών της και διά μέσου των κρατών μελών, η Ευρωπαϊκή Ένωση πρέπει να προσπαθήσει να εξισώσει τα συνταξιοδοτικά συστήματα. Αυτό θα συνέβαλε αναμφίβολα στη βελτίωση του επιπέδου διαβίωσης των πολιτών και στην οικονομική ανάπτυξη της ΕΕ.
<SPEAKER ID="283" NAME="Elena Oana Antonescu" LANGUAGE="RO">
Στην Ευρωπαϊκή Ένωση ο αριθμός των συνταξιούχων αυξάνεται λόγω της αύξησης του προσδόκιμου επιβίωσης. Τα συνταξιοδοτικά συστήματα εμπίπτουν στο πεδίο αρμοδιοτήτων των κρατών μελών, με διαφορετικούς κανόνες σχετικά με την ηλικία συνταξιοδότησης και τα χρήματα που δαπανώνται για την κοινωνική ασφάλιση. " χρηματοπιστωτική κρίση οδήγησε σε αύξηση της ανεργίας, της φτώχειας και του κοινωνικού αποκλεισμού, καθώς και σε αύξηση των δημοσιονομικών ελλειμμάτων και των προβλημάτων που σχετίζονται με τη χρηματοδότηση των συντάξεων. Αυτό κατέδειξε την αστάθεια ορισμένων συστημάτων χρηματοδότησης. " κυριαρχία των προσωρινών θέσεων εργασίας μείωσε το επίπεδο των εισφορών στα συνταξιοδοτικά συστήματα, επηρεάζοντας δυσμενώς τη σταθερότητά τους. " έκθεση του Ευρωπαϊκού Κοινοβουλίου και η Πράσινη Βίβλος της Ευρωπαϊκής Επιτροπής επιδιώκουν να διατηρήσουν συνταξιοδοτικά συστήματα που είναι προσαρμοσμένα στις ανάγκες των πολιτών, χωρίς να αμφισβητούν την εξουσία των κρατών μελών και να υποδεικνύουν ότι ένα ενιαίο μοντέλο θα ήταν κατάλληλο για όλους.
<P>
Πιστεύω ότι η αλληλεγγύη μεταξύ κρατών και γενεών αποτελεί σημαντική συνιστώσα για την επιτυχία των πολιτικών της ΕΕ. Σε επίπεδο ΕΕ υπάρχει συντονισμός των πτυχών των συνταξιοδοτικών συστημάτων οι οποίες σχετίζονται με τη λειτουργία της εσωτερικής αγοράς, όπως η συμμόρφωση με τις απαιτήσεις του συμφώνου σταθερότητας και ανάπτυξης και της στρατηγικής ΕΕ 2020. Υπερψήφισα τη συγκεκριμένη έκθεση, καθώς ενθαρρύνει τις προσπάθειες των κρατών μελών να εκπληρώσουν τις προσδοκίες των πολιτών τους όσον αφορά ένα επαρκές, βιώσιμο και ασφαλές συνταξιοδοτικό σύστημα.
<SPEAKER ID="284" NAME="Liam Aylward" AFFILIATION="ALDE">
γραπτώς. - (GA) Ο πληθυσμός της Ευρώπης γηράσκει και δεν απέχουμε πολύ από την εποχή όπου η ηλικιακή ομάδα των "55 ετών και άνω" θα είναι η μεγαλύτερη ηλικιακή ομάδα στην ΕΕ. Παρότι σήμερα τέσσερις εργασιακά ενεργοί πολίτες αναλογούν σε έναν πολίτη ηλικίας άνω των 65 ετών, αυτή η αναλογία θα μειωθεί στο μισό έως το 2050.
<P>
Υπερψήφισα αυτήν την επίκαιρη έκθεση. Παρόλο που είναι αρμοδιότητα των μεμονωμένων κρατών μελών να αποφασίζουν επί ζητημάτων συντάξεων, η ΕΕ και τα κράτη μέλη πρέπει να συνεργαστούν για να αναπτύξουν ένα οριστικό, βιώσιμο και οικονομικά εφικτό σύστημα. Το σημερινό εργατικό δυναμικό μετακινείται σε μεγάλο βαθμό· κατά συνέπεια, είναι επιτακτική ανάγκη να υπάρχει δυνατότητα μεταφοράς των συνταξιοδοτικών δικαιωμάτων από το ένα κράτος μέλος στο άλλο. Τα συνταξιοδοτικά συστήματα πρέπει να εκσυγχρονιστούν, ώστε να γίνουν ευέλικτα, διαφανή και προσβάσιμα. Πρέπει να παρέχονται πληροφορίες σχετικά με τις διαθέσιμες επιλογές και τις διάφορες πτυχές διαφορετικών τύπων συντάξεων.
<P>
Υποστηρίζω τις προτάσεις της έκθεσης σχετικά με την απόδοση μεγαλύτερης έμφασης στη χρηματοπιστωτική εκπαίδευση και την ενθάρρυνση της αποταμίευσης για την εξασφάλιση σύνταξης.
<SPEAKER ID="285" NAME="Zigmantas Balčytis" AFFILIATION="S&amp;D">
γραπτώς. - (LT) " Ευρωπαϊκή Ένωση αντιμετωπίζει προκλήσεις, με τη γήρανση του πληθυσμού να είναι μία από τις σημαντικότερες εξ αυτών. Λόγω των μεταβαλλόμενων δημογραφικών τάσεων, το προσδόκιμο επιβίωσης αυξάνεται και οι γηραιότεροι ζουν για μεγαλύτερο διάστημα υγιείς, δραστήριοι και με συμμετοχή στα κοινά. Την ίδια στιγμή λόγω του χαμηλού ποσοστού γεννήσεων, ο αριθμός των εργασιακά ενεργών πολιτών θα μειωθεί και, κατά συνέπεια, τα συστήματα κοινωνικής ασφάλισης των κρατών μελών θα αντιμετωπίσουν μεγάλες δυσκολίες. " χρηματοπιστωτική κρίση οδήγησε σε αύξηση της ανεργίας, της φτώχειας και του κοινωνικού αποκλεισμού, και κατέδειξε την αστάθεια ορισμένων συνταξιοδοτικών ταμείων. Διαπιστώνεται διόγκωση των δημοσιονομικών ελλειμμάτων σε πολλά κράτη μέλη και προβλήματα όσον αφορά τη χρηματοδότηση των συντάξεων. Ορισμένα ιδιωτικά συνταξιοδοτικά ταμεία δεν ήταν πλέον σε θέση να εκπληρώσουν τις υποχρεώσεις τους και, κατά συνέπεια, στο μέλλον είναι πολύ σημαντικό να ρυθμίζονται καταλλήλως οι ενέργειες και η παρακολούθηση αυτών των ταμείων. Συμφωνώ με αυτήν έκθεση και πιστεύω ότι είναι απαραίτητο να παρασχεθούν νέα κίνητρα σε εθνικό και ενωσιακό επίπεδο για να δημιουργηθούν ισχυρά, βιώσιμα και ασφαλή ευρωπαϊκά συνταξιοδοτικά συστήματα.
<SPEAKER ID="286" NAME="Regina Bastos" LANGUAGE="PT">
Το ζήτημα της βιωσιμότητας των συστημάτων κοινωνικής ασφάλισης έχει αναδειχθεί σε αναπόφευκτο θέμα της πολιτικής ατζέντας της Ευρώπης. " αύξηση του προσδόκιμου επιβίωσης, η γήρανση του πληθυσμού, η ισχνή οικονομική ανάπτυξη και η αύξηση της ανεργίας είναι παράγοντες που έχουν συμβάλει στη δημιουργία ανισορροπίας στα συστήματα κοινωνικής ασφάλισης. " τρέχουσα κατάσταση καθιστά απαραίτητη τη λήψη αποφάσεων που να διασφαλίζουν τη βιωσιμότητα των συστημάτων κοινωνικής ασφάλισης.
<P>
Υπερψηφίζω αυτήν την έκθεση, επειδή υπογραμμίζει την ανάγκη να οικοδομηθεί ένα σύστημα βιώσιμο, ασφαλές, με επαρκείς συνταξιοδοτικές παροχές σε επίπεδο κρατών μελών. Αναγνωρίζει ότι η ελεύθερη κυκλοφορία στην Ευρώπη δεν περιορίζεται στις διατάξεις του πρώτου πυλώνα, αλλά ότι η κινητικότητα είναι απαραίτητο στοιχείο για μια αποτελεσματική και αποδοτική αγορά εργασίας. Υποστηρίζει τη δημιουργία μιας ευρωπαϊκής πλατφόρμας για τις συντάξεις στην οποία θα συμμετέχουν εκπρόσωποι των θεσμικών οργάνων της ΕΕ, των κοινωνικών εταίρων και των αντίστοιχων ενδιαφερομένων φορέων με σκοπό την ανταλλαγή πληροφοριών ως προς τις βέλτιστες πρακτικές και την προετοιμασία πρωτοβουλιών πολιτικής, πάντοτε σε συμμόρφωση με την αρχή της επικουρικότητας. Ζητεί από την Ευρωπαϊκή Επιτροπή να εξετάσει το ενδεχόμενο συγκρότησης ειδικής ομάδας εργασίας για τις συντάξεις.
<SPEAKER ID="287" NAME="George Becali" LANGUAGE="RO">
Υπερψήφισα αυτήν την έκθεση και συμφωνώ με την εισηγήτρια, η οποία περιγράφει με σαφή και τεκμηριωμένο τρόπο όχι μόνο την ανάγκη για αλληλεγγύη μεταξύ των γενεών, αλλά και τις μείζονες διαφορές μεταξύ των εθνικών συνταξιοδοτικών συστημάτων στην Ευρώπη. Συμφωνώ ότι απαιτείται συντονισμός σε επίπεδο ΕΕ, με τα πιο πειστικά επιχειρήματα γι' αυτό να μας τα παρέχουν οι επιπτώσεις της κρίσης, την οποία ελπίζουμε να έχουμε ξεπεράσει. Ο αντίκτυπος των δημόσιων δαπανών σε ένα κράτος μέλος είναι εύκολο να μεταδοθεί σε ένα άλλο κράτος μέλος, καθώς τα συνταξιοδοτικά ταμεία είναι μέρος των χρηματοπιστωτικών αγορών. Επικροτώ την ιδέα μιας ευέλικτης αγοράς εργασίας για τους συνταξιούχους, λαμβάνοντας υπόψη τις δημογραφικές αλλαγές και την προφανή τάση για παράταση του εργασιακού βίου. Συμφωνώ με την ιδέα ότι όχι μόνο κάθε κράτος μέλος χωριστά, αλλά και η Ένωση συνολικά πρέπει να προσαρμόσουν τις πολιτικές τους στην έννοια της παράτασης του εργασιακού βίου.
<SPEAKER ID="288" NAME="Bastiaan Belder" AFFILIATION="EFD">
γραπτώς. - (NL) " βιωσιμότητα των συνταξιοδοτικών συστημάτων μας είναι ένα ακανθώδες πρόβλημα που απασχολεί την Ευρώπη εδώ και πολύ μεγάλο χρονικό διάστημα. Το ποσοστό των συνταξιούχων αυξάνεται. Στην προσπάθεια να διατηρηθούν οι συντάξεις σε βιώσιμο επίπεδο, τα κράτη μέλη δεν είχαν άλλη επιλογή από το να μεταρρυθμίσουν τα συνταξιοδοτικά συστήματά τους. Αυτό συνδέεται άμεσα με τη βιωσιμότητα των δημόσιων οικονομικών και τους κανόνες για μια υγιή ευρωζώνη, το σύμφωνο σταθερότητας και ανάπτυξης. Υποστηρίζω ολόψυχα την εισηγήτρια κ. Oomen-Ruijten στο σημείο όπου υπογραμμίζει τη σημασία της θεμελίωσης συνταξιοδοτικών δικαιωμάτων μέσω του εργοδότη (αυτό που είναι γνωστό ως δεύτερος πυλώνας) και της θεμελίωσης δικαιωμάτων ιδιωτικής σύνταξης (τρίτος πυλώνας). Δυστυχώς, δεν μπορούμε πλέον να υποθέτουμε ότι οι κρατικές συντάξεις (ο πρώτος πυλώνας) θα είναι αρκετές για τη διατήρηση του επιπέδου ζωής που προσπάθησαν οι εργαζόμενοι να επιτύχουν. " πτυχή της επικουρικότητας πρέπει να αναπτυχθεί περαιτέρω. Στο επίπεδο της ευρωζώνης, χρειαζόμαστε συμφωνίες μέσω των οποίων τα κράτη μέλη θα εγγυώνται ότι η μεταρρύθμιση των συνταξιοδοτικών συστημάτων τους θα μεταφραστεί σε βιώσιμα δημόσια οικονομικά. Οι επιλογές που θα γίνουν στο πλαίσιο αυτής της διαδικασίας θα πρέπει, κατά τη γνώμη μου, να παραμείνουν ζήτημα μόνο των κρατών μελών. Ζητήματα όπως η συμμετοχή των γυναικών στην αγορά εργασίας θα πρέπει να αποτελούν αντικείμενο της κοινωνικής πολιτικής και της πολιτικής για την αγορά εργασίας των κρατών μελών. " Ευρώπη δεν πρέπει να αποθαρρύνει τις εκούσιες επιλογές πολιτών για εργασία μερικής απασχόλησης, με σκοπό τον καλύτερο συνδυασμό των επαγγελματικών, οικογενειακών υποχρεώσεων και των υποχρεώσεων φροντίδας.
<SPEAKER ID="289" NAME="Jean-Luc Bennahmias" LANGUAGE="FR">
Παρότι τα κράτη μέλη εξακολουθούν να έχουν την πλήρη ευθύνη για την επιλογή και την οργάνωση των συνταξιοδοτικών συστημάτων τους, είναι δεδομένο ότι οι ευρωπαϊκές οικονομίες έχουν γίνει αλληλένδετες και ότι οι συζητήσεις περί οικονομικής διακυβέρνησης επικεντρώνονται επίσης στη βιωσιμότητα και την αειφορία των συνταξιοδοτικών συστημάτων. Κατά συνέπεια, η ΕΕ καλείται να διαδραματίσει συντονιστικό ρόλο.
<P>
" εισηγήτρια κατέβαλε μεγάλες προσπάθειες για να επιτύχει συμβιβασμό· το συγκεκριμένο κείμενο περιέχει ορισμένα θετικά σημεία, κυρίως την ιδέα ότι τα συνταξιοδοτικά συστήματα θα πρέπει να διασφαλίζουν σε όλους τους πολίτες αξιοπρεπές επίπεδο διαβίωσης, ότι η πολυμορφία πρέπει να γίνεται σεβαστή, ότι οι ανισότητες μεταξύ ανδρών και γυναικών είναι απαράδεκτες και αδικαιολόγητες, ότι πρέπει να υιοθετηθεί μια προσέγγιση στις συντάξεις που να λαμβάνει υπόψη ολόκληρο τον κύκλο ζωής και ότι οι γηραιότεροι εργαζόμενοι θα πρέπει να επιβραβεύονται.
<P>
Ωστόσο, την ίδια στιγμή, λόγω της υπερβολικά μεγάλης προσπάθειας να φτάσουμε σε συμβιβασμό, καταλήξαμε σε ένα κείμενο που είναι ασαφές σε ορισμένα σημεία του και υπερβολικά ανοικτό σε ερμηνείες. Επιπλέον, υπάρχουν ακόμη ορισμένες ιδέες τις οποίες δεν υποστηρίζω, όπως το αίτημα να βελτιώσουν τα κράτη μέλη την πρόσβαση των πολιτών τους σε συστήματα ιδιωτικής αποταμίευσης και να ενθαρρύνουν, με εξαιρέσεις από τη φορολογία και τις κοινωνικές παροχές, την εργασία των πιο ηλικιωμένων. Για τους λόγους αυτούς, απείχα από την τελική ψηφοφορία.
<SPEAKER ID="290" NAME="Sergio Berlato" LANGUAGE="IT">
" δημογραφική η εξέλιξη, δηλαδή η αντιστροφή της πληθυσμιακής πυραμίδας την οποία μπορούμε να αναμένουμε σε εύθετο χρόνο, και το υψηλότερο προσδόκιμο επιβίωσης, που σημαίνει ότι οι γηραιότεροι εργάζονται και συμμετέχουν στα κοινά για μεγαλύτερο διάστημα, καθιστούν απαραίτητη την επανεξέταση των συστημάτων κοινωνικής πρόνοιας. " χρηματοπιστωτική και οικονομική κρίση, σε συνδυασμό με τις δημογραφικές μεταβολές, έχουν επηρεάσει τα συνταξιοδοτικά συστήματα. Λόγω της αυξημένης ανεργίας, της ασθενέστερης ανάπτυξης, των μειωμένων αποδόσεων των επενδύσεων και του αυξημένου δημόσιου χρέους, καθίσταται δυσκολότερο να παρέχουν τα συνταξιοδοτικά συστήματα επαρκείς συντάξεις. Συγκεκριμένα, οι νέοι άνθρωποι με υψηλό επίπεδο εκπαίδευσης εισέρχονται στην αγορά εργασίας αργότερα και, ως εκ τούτου, δεν εργάζονται αρκετό διάστημα για να αξιώσουν σύνταξη όταν φτάσουν στη νόμιμη ηλικία συνταξιοδότησης.
<P>
Θα πρέπει επίσης να έχουμε κατά νου ότι οι ανεπαρκείς συντάξεις ενδέχεται να οδηγήσουν σε μείωση της κατανάλωσης και, λόγω της μειωμένης ζήτησης, σε οικονομική αστάθεια σε μια χώρα. Κατά συνέπεια, πιστεύω ότι πρέπει πραγματικά να ληφθούν μέτρα για τον επαναπροσδιορισμό του μέλλοντος των νέων και των ηλικιωμένων, συνεισφέροντας με τον τρόπο αυτόν στην παροχή ασφαλούς και επαρκούς εισοδήματος μετά τη συνταξιοδότηση, ενώ πρέπει επίσης να έχουμε κατά νου την ανάγκη να δοθεί νέα ώθηση στις αρμοδιότητες των κρατών μελών, των δύο πλευρών της βιομηχανίας και της Ευρώπης.
<SPEAKER ID="292" NAME="Vilija Blinkevičiūt" AFFILIATION="S&amp;D">
γραπτώς. - (LT) Υπερψήφισα την εν λόγω έκθεση καθώς, δεδομένης της ταχείας γήρανσης του πληθυσμού της Ευρώπης, είναι απαραίτητο να δοθεί ιδιαίτερη προσοχή στην ηλικία συνταξιοδότησης, να εξασφαλιστεί η ασφάλεια των ταμείων συντάξεων και να ενισχυθούν τα κοινά ελάχιστα πρότυπα σύνταξης, προκειμένου να διασφαλιστούν ομαλές συνθήκες διαβίωσης για όλους τους ηλικιωμένους της Ευρώπης. Παρότι ο καθορισμός της ηλικίας συνταξιοδότησης και το ύψος των συντάξεων αποτελεί αρμοδιότητα των ίδιων των κρατών μελών, το Ευρωπαϊκό Κοινοβούλιο και η Επιτροπή προτείνουν μέτρα που θα συνέβαλαν στην αντιμετώπιση των απειλών για τα συνταξιοδοτικά συστήματα. Επιπλέον, ένας ορισμένος βαθμός συντονισμού των μεταρρυθμίσεων των εθνικών συνταξιοδοτικών συστημάτων είναι αναπόφευκτος κατά τη διαμόρφωση της εσωτερικής αγοράς και την εφαρμογή της στρατηγικής Ευρώπη 2020. Είναι λυπηρό το γεγονός ότι η Πράσινη Βίβλος της Επιτροπής δίνει ελάχιστη προσοχή στην ισότητα των φύλων. Οι γυναίκες συνάπτουν άτυπες συμβάσεις ή αποδέχονται επισφαλείς θέσεις εργασίας πιο συχνά απ' ό,τι οι άνδρες, με αποτέλεσμα να κερδίζουν κατά μέσο όρο λιγότερα χρήματα. Επιπλέον, οι γυναίκες διακόπτουν τη σταδιοδρομία τους πιο συχνά από τους άνδρες λόγω της μητρότητας και της παροχής φροντίδας σε παιδιά και ηλικιωμένους ή μέλη της οικογένειας με αναπηρία, με αποτέλεσμα να χάνουν εγγυήσεις ασφάλισης και να λαμβάνουν εντέλει μικρότερες συντάξεις. Θα πρέπει να αναγνωριστεί ότι δεν υπάρχει ιδανικό συνταξιοδοτικό σύστημα. Οι οικονομικές και χρηματοδοτικές ικανότητες διαφέρουν μεταξύ των κρατών μελών, κατά συνέπεια πρέπει να δοθεί μεγαλύτερη προσοχή στα μέσα βελτίωσης των συνταξιοδοτικών συστημάτων, όπως ο χρόνος έναρξης του εργασιακού βίου, ο "ευέλικτος" υπολογισμός της ηλικίας συνταξιοδότησης, ο καλύτερος συνδυασμός επαγγελματικής και οικογενειακής ζωής και τα γενικά κριτήρια για τον καθορισμό της ελάχιστης σύνταξης.
<SPEAKER ID="293" NAME="Sebastian Valentin Bodu" LANGUAGE="RO">
Τα δημόσια διανεμητικά συστήματα "pay as you go" που λειτουργούν σε ορισμένα κράτη μέλη αντιμετωπίζουν μεγάλες αυξήσεις κόστους, γεγονός που συνεπάγεται αυξημένες ανάγκες αλληλεγγύης και μεγαλύτερη επιβάρυνση για τη νεότερη γενιά.
<P>
Το έτος 2060 μπορεί να φαίνεται μακρινό, αλλά αυτό δεν αλλάζει καθόλου τις προβλέψεις: ολοένα γηραιότερος πληθυσμός, χαμηλό ποσοστό γεννήσεων και, συνεπώς, έντονες πιέσεις στους προϋπολογισμούς. Κάθε κράτος μέλος είναι προφανώς άμεσα υπεύθυνο για τη διαμόρφωση των συνταξιοδοτικών συστημάτων του. Πράγματι, πρόκειται για μια αδιαμφισβήτητη εξουσία και δεν υπονοείται με κανέναν τρόπο ότι ένα ενιαίο μοντέλο θα ήταν κατάλληλο για όλους. Ωστόσο, το αίτημα για επαρκείς, βιώσιμες και ασφαλείς συντάξεις είναι σημαντικό, καθώς σε λίγες δεκαετίες η Ευρώπη θα αντιμετωπίζει μια δημογραφική καταστροφή, τα πρώτα σημάδια της οποίας διαφαίνονται ήδη.
<P>
" αύξηση της ηλικίας συνταξιοδότησης είναι μία από τις σχετικές λύσεις, όταν εξετάζεται το ότι τα κράτη δεν πρόκειται να διαθέτουν πλέον επαρκές εργατικό δυναμικό που θα πληρώνει τις συντάξεις όσων δεν βρίσκονται πλέον στην αγορά εργασίας. Πράγματι, μια σταδιακή αύξηση της ηλικίας συνταξιοδότησης αποτελεί μια φυσική λύση υπό αυτές τις συνθήκες, όπως τεκμηριώνεται από το γεγονός ότι το προσδόκιμο επιβίωσης είναι πολύ υψηλότερο σε σύγκριση το προσδόκιμο επιβίωσης πριν από 40 έτη.
<SPEAKER ID="294" NAME="Vito Bonsignore" LANGUAGE="IT">
Συγχαίρω την εισηγήτρια, διότι επέστησε την προσοχή του Κοινοβουλίου σε αυτό το σημαντικό και ευαίσθητο θέμα. Είναι αλήθεια ότι η χρηματοπιστωτική και οικονομική κρίση και η δημογραφική αλλαγή, με την αύξηση του προσδόκιμου επιβίωσης, έχουν οδηγήσει όλα τα κράτη μέλη στην ενίσχυση των πολιτικών τους για τις συντάξεις. Κατά συνέπεια, αυτά τα μέτρα αποσκοπούν στον εκσυγχρονισμό και τον συντονισμό των εθνικών πολιτικών για την προσαρμογή των συνταξιοδοτικών συστημάτων, τη βιωσιμότητα, την ισορροπία μεταξύ της διάρκειας του εργασιακού βίου και των συντάξεων, τη μεγαλύτερη διαφάνεια των συνταξιοδοτικών συστημάτων και την προστασία της φερεγγυότητας. Συμφωνώ, συγκεκριμένα, με την προσοχή που δίνει η εισηγήτρια στις γυναίκες εργαζόμενες, οι οποίες υφίστανται συχνά δυσμενείς διακρίσεις σε σύγκριση με τους άνδρες εργαζόμενους όσον αφορά τις συντάξεις.
<P>
Συμφωνώ επίσης με την ανάγκη να παραταθεί ο εργασιακός βίος μέσω μιας σύγχρονης πολιτικής απασχόλησης και της βελτίωσης των εργασιακών συνθηκών, και συμφωνώ με την ανάγκη να καταστούν περισσότερο διαφανή τα συνταξιοδοτικά συστήματα και η πληροφόρηση που παρέχεται στους πολίτες.
<P>
Εντούτοις, ανησυχώ ιδιαιτέρως για τις σοβαρές επιπτώσεις τις οποίες ενδέχεται να έχουν τα μέτρα που προτείνονται σε αυτό το έγγραφο στα ταμεία των κρατών μελών, πολλά από τα οποία δέχονται ήδη μεγάλες πιέσεις λόγω της σοβαρής οικονομικής κρίσης.
<SPEAKER ID="295" NAME="Alain Cadec" LANGUAGE="FR">
Επικροτώ την έγκριση από το Ευρωπαϊκό Κοινοβούλιο της συγκεκριμένης έκθεσης που καλεί τα κράτη μέλη της ΕΕ να διαμορφώσουν επαρκή, βιώσιμα και ασφαλή συνταξιοδοτικά συστήματα. Επιβεβαιώνει τον βασικό σκοπό των συντάξεων: να εγγυώνται την κοινωνική συνοχή με πνεύμα ισότητας μεταξύ των γενεών. Στο πλαίσιο της δημογραφικής αλλαγής και της οικονομικής κρίσης, οι συντάξεις πρέπει να παραμείνουν ουσιώδες μέρος του κοινωνικού συμβολαίου μας. Ωστόσο, θα ήθελα να καταστήσω σαφές ότι κάθε κράτος μέλος είναι ελεύθερο να οργανώνει το συνταξιοδοτικό του σύστημα και ότι ο ρόλος της Ευρωπαϊκής Ένωσης είναι απλώς να διευκολύνει τον συντονισμό μεταξύ των κρατών.
<SPEAKER ID="296" NAME="Maria Da Graça Carvalho" LANGUAGE="PT">
" οικονομική και χρηματοπιστωτική κρίση έχει εντείνει σημαντικά τη δημογραφική πρόκληση που αντιμετωπίζει η ΕΕ και έχει επιφέρει αύξηση της ανεργίας, της φτώχειας και του κοινωνικού αποκλεισμού. Ο στόχος για την επίτευξη ποσοστού απασχόλησης 75% που καθορίζεται στη στρατηγική ΕΕ 2020 αναμένεται να συμβάλει στη βιωσιμότητα των συνταξιοδοτικών συστημάτων, καθώς συνδέεται με αυξημένα ποσοστά απασχόλησης, μεγαλύτερη παραγωγικότητα και οικονομική ανάπτυξη. " ολιστική προσέγγιση της Πράσινης Βίβλου αποβλέπει στο να δώσει νέα ώθηση και σε εθνικό και σε ενωσιακό επίπεδο με στόχο να καθιερωθούν ρωμαλέα, κατάλληλα σε βάθος χρόνου, βιώσιμα και ασφαλή συνταξιοδοτικά συστήματα. Οι μικρομεσαίες επιχειρήσεις (ΜΜΕ) αποτελούν μία από τις βασικές πηγές απασχόλησης στην ΕΕ και συμβάλλουν σημαντικά στη βιωσιμότητα και την επάρκεια των συνταξιοδοτικών συστημάτων στα κράτη μέλη. Ζητώ να διατεθούν τομεακά, διατομεακά ή/και γεωγραφικού χαρακτήρα κεφάλαια ώστε να αυξηθεί η συμμετοχή των εργαζομένων των μικρών και μεσαίων επιχειρήσεων στα συνταξιοδοτικά συστήματα.
<SPEAKER ID="297" NAME="Νικόλαος Χουντής" AFFILIATION="GUE/NGL">
γραπτώς. - Στην έκθεση σχετικά με την Πράσινη Βίβλο για τα ευρωπαϊκά συνταξιοδοτικά συστήματα ψήφισα αρνητικά. Μέσω της εν λόγω έκθεσης προωθούνται ξεκάθαρα οι εφαρμοζόμενες αντικοινωνικές πολιτικές της Ευρωπαϊκής Ένωσης και η νεοφιλελεύθερη ισοπέδωση των κοινωνικών δικαιωμάτων. Στο κείμενο προβλέπεται η αύξηση των ορίων συνταξιοδότησης των Ευρωπαίων εργαζόμενων καθώς επίσης και η σύνδεση αυτών των ορίων με το προσδόκιμο ζωής. Οι ευρωπαίοι εργαζόμενοι, αφού πλήρωσαν για τη διάσωση των τραπεζών και υπόκεινται σε εξαντλητικά μέτρα λιτότητας, υποχρεούνται και πάλι να πληρώσουν τις συνέπειες της κρίσης, μιας κρίσης που δεν δημιούργησαν, δουλεύοντας επιπλέον χρόνια και λαμβάνοντας μειωμένες συντάξεις. " ευρωομάδα της Αριστεράς με εναλλακτικό της ψήφισμα, που δυστυχώς δεν έγινε δεκτό, αντιτάχθηκε στην Πράσινη Βίβλο για τις συντάξεις και ανέδειξε τη δυνατότητα για βελτίωση των συντάξεων και των όρων συνταξιοδότησης προς όφελος των εργαζομένων. Αυτό είναι δυνατόν χωρίς την αύξηση των ορίων ηλικίας αλλά μέσω αυξημένων εργασιακών δικαιωμάτων, ιδιαίτερα για τους νέους, καλύτερους μισθούς και παράλληλα υψηλότερη φορολογία για το χρηματοπιστωτικό κεφάλαιο και τις χρηματοπιστωτικές συναλλαγές.
<SPEAKER ID="298" NAME="Carlos Coelho" LANGUAGE="PT">
Παρόλο που την ευθύνη για την καταβολή συντάξεων την φέρουν τα κράτη μέλη, είναι σημαντικό να υπάρχει συντονισμός σε ευρωπαϊκό επίπεδο επί συγκεκριμένων ζητημάτων. Γνωρίζω τις διαφορές μεταξύ των συνταξιοδοτικών συστημάτων στην Ευρώπη. Ωστόσο, υπάρχει σαφής ανάγκη να χαραχθεί μια στρατηγική που να αυξάνει τη συνοχή και τη συνεκτικότητα στον τομέα των συντάξεων, τηρώντας πλήρως τις αρχές της επικουρικότητας και της αλληλεγγύης. Αυτή η στρατηγική πρέπει να λάβει υπόψη την τρέχουσα οικονομική και δημογραφική κατάσταση, αλλά και την ολοκλήρωση της εσωτερικής αγοράς. Κατά συνέπεια, δεν πρέπει να ξεχνάμε ότι η ελεύθερη κυκλοφορία στην Ευρώπη αποτελεί θεμελιώδες δικαίωμα των ευρωπαίων πολιτών, το οποίο περιλαμβάνει την κινητικότητα των προσώπων και συγκεκριμένα των εργαζομένων που πρέπει να μπορούν να επωφελούνται από μια αποτελεσματική και αποδοτική αγορά εργασίας, καθώς και από την εγγύηση ότι θα έχουν πρόσβαση σε ένα βιώσιμο, ασφαλές και επαρκές εισόδημα μετά τη συνταξιοδότηση. Είναι επίσης σημαντικό να παρέχεται στο κοινό επαρκής και συνεχής πληροφόρηση για τα δικαιώματά του όσον αφορά το συνταξιοδοτικό σύστημα, ιδίως όσον αφορά τα συστήματα που σχετίζονται με τις διασυνοριακές δραστηριότητες και την κινητικότητα.
<SPEAKER ID="299" NAME="George Sabin Cutaş" LANGUAGE="RO">
Υπερψήφισα το ψήφισμα για το οποίο ορίστηκα εισηγητής εξ ονόματος της Επιτροπής Οικονομικής και Νομισματικής Πολιτικής. Πιστεύω ότι το τελικό κείμενο του ψηφίσματος είναι ισορροπημένο, δίνοντας έμφαση τόσο στη σημασία του πυλώνα των κρατικών συντάξεων όσο και στην ανάγκη για έναν κατάλληλο δεύτερο πυλώνα σε όλα τα κράτη μέλη. Μια ιδέα που επιχείρησα να προτείνω ήταν ο καθορισμός ελάχιστης σύνταξης σε επίπεδο ΕΕ, πράγμα που θα διασφαλίζει ένα ασφαλές και αξιοπρεπές εισόδημα για τους ευρωπαίους πολίτες. Δυστυχώς, η συγκεκριμένη ιδέα δεν έλαβε αρκετά θετικά σχόλια μεταξύ των συναδέλφων μου. Ωστόσο, πιστεύω ότι η Επιτροπή θα υποβάλει στο μέλλον παρόμοια πρόταση.
<SPEAKER ID="300" NAME="Vasilica Viorica Dăncilă" LANGUAGE="RO">
Πιστεύω ότι είναι ιδιαίτερα θετικό το ότι η στρατηγική Ευρώπη 2020 υποστηρίζει μια ενεργητική, επικεντρωμένη στην αγορά εργασίας πολιτική, η οποία θα συμβάλει στην αύξηση του ποσοστού απασχόλησης των εργαζόμενων μεγαλύτερης ηλικίας, των γυναικών, των μελών μειονοτικών ομάδων και των μακροχρόνια ανέργων. Με την επίτευξη αυτού του στόχου, πιστεύω ότι η Ευρώπη θα διαπιστώσει αύξηση του αριθμού των εργαζομένων και, κατ' επέκταση, οικονομική ανάπτυξη, πράγμα που θα έχει θετικό αντίκτυπο στη βιωσιμότητα των συνταξιοδοτικών συστημάτων σε επίπεδο ΕΕ.
<SPEAKER ID="301" NAME="Cornelis de Jong" AFFILIATION="GUE/NGL">
γραπτώς. - (NL) Υπερψήφισα σήμερα την έκθεση Oomen-Ruijten σχετικά με τις συντάξεις. Ως συντάκτης γνωμοδότησης της Επιτροπής Εσωτερικής Αγοράς και Προστασίας των Καταναλωτών (IMCO) για τη συγκεκριμένη έκθεση, είχα την ευκαιρία να συνεργαστώ εποικοδομητικά με την εισηγήτρια. " γνωμοδότηση της IMCO αναπαράγεται σε μεγάλο βαθμό στην έκθεση της κ. Oomen-Ruijten. Πιστεύω ότι η έκθεση είναι μετρημένη και ισορροπημένη και ότι επικεντρώνεται στην αντίληψη ότι, για τα κράτη μέλη, οι συντάξεις θα πρέπει να υπόκεινται στην αρχή της επικουρικότητας. Αυτό θα διασφαλίσει την επαρκή προστασία του δανικού συστήματος πυλώνων.
<P>
Ωστόσο, δεν μπορώ επ' ουδενί να υποστηρίξω στοιχεία στην έκθεση που φαίνεται να ζητούν τη σύναψη δεσμευτικών ευρωπαϊκών συμφωνιών σχετικά με τα συνταξιοδοτικά συστήματα των κρατών μελών. Αυτό έρχεται σε αντίθεση με όλα όσα πρεσβεύει το βελγικό Σοσιαλιστικό Κόμμα.
<SPEAKER ID="302" NAME="Luigi Ciriaco De Mita" LANGUAGE="IT">
Υπερψήφισα το προτεινόμενο κείμενο, επειδή οι συντάξεις είναι ένας από τους θεμελιώδεις θεσμούς του συστήματος των δικαιωμάτων και υποχρεώσεων των εργαζομένων. Είναι απαραίτητες για τη συνέχιση ενός αξιοπρεπούς βιοτικού επιπέδου για τους συνταξιούχους και για ολόκληρες τις οικογένειές τους, ιδίως όσον αφορά τη λήψη επαρκούς στήριξης, ώστε να επιτευχθεί ένα αξιοπρεπές επίπεδο προσωπικής και οικογενειακής ζωής. Θέτοντας αυτό το όριο ως μακροπρόθεσμο στόχο, είναι προφανές ότι απαιτούνται βιώσιμα συνταξιοδοτικά συστήματα για την παροχή συγκεκριμένων ελάχιστων προοπτικών στους εργαζόμενους. Ενώ σέβομαι την αρχή της επικουρικότητας από κάτω προς τα πάνω, με την πρωταρχική εξουσία και ευθύνη για την επάρκεια και τη δυνατότητα μεταρρύθμισης να την φέρουν τα κράτη μέλη, υπάρχει ανάγκη σύγκλισης των συνταξιοδοτικών συστημάτων στην Ευρώπη, προκειμένου να διασφαλιστεί πλήρης και γνήσια ελευθερία κυκλοφορίας για τους εργαζόμενους και τις επιχειρήσεις, καθώς και πλήρης και αμοιβαία αναγνώριση και ισότητα μεταξύ των διάφορων συνταξιοδοτικών συστημάτων των κρατών μελών. Πράγματι, ενώ αναγνωρίζω τις διαφορές στο κόστος διαβίωσης και στο ύψος των μισθών μεταξύ των κρατών μελών, υπάρχει ανάγκη να επιτευχθεί μακροχρόνια σύγκλιση τόσο εσωτερικά σε κάθε κράτος μέλος όσο και εντός της ΕΕ συνολικά, ώστε να προωθηθεί ένα αξιοπρεπές και επαρκές επίπεδο προσδόκιμου ζωής.
<SPEAKER ID="303" NAME="Ioan Enciu" LANGUAGE="RO">
Υπερψήφισα αυτήν την έκθεση, επειδή πιστεύω ότι τα συνταξιοδοτικά συστήματα σε ολόκληρη την Ευρωπαϊκή Ένωση αντιμετωπίζουν ήδη μεγάλα προβλήματα ως προς τη βιωσιμότητά τους, τα οποία είναι πιθανό να επιδεινωθούν ακόμη περισσότερο στο μέλλον, με αποτέλεσμα να είναι απαραίτητη η επανεξέτασή τους. Ωστόσο, η επανεξέταση από κάθε κράτος μέλος πρέπει να πραγματοποιείται σε συμμόρφωση με τον θεμελιώδη σκοπό της παροχής ενός αξιοπρεπούς εισοδήματος με εύλογο κόστος για τους ηλικιωμένους μετά την καταβολή εισφορών μια ολόκληρη ζωή. " μείωση του ύψους των συντάξεων κάτω από το όριο διαβίωσης, η οποία έχει γίνει σε ορισμένα κράτη μέλη, είναι απάνθρωπη και πρέπει να αποφεύγεται.
<P>
Το πιο καταφανές παράδειγμα εκμετάλλευσης είναι η Ρουμανία, όπου η σημερινή κυβέρνηση αποφάσισε ότι όλες οι συντάξεις θα πρέπει να μειωθούν δραστικά και να φορολογηθούν, μαζί με έναν φόρο για την υγειονομική ασφάλιση. Με το πρόσχημα της επικουρικότητας, η ρουμανική κυβέρνηση πιθανώς επιθυμεί να δημιουργήσει ένα μεγαλοφυές συνταξιοδοτικό σύστημα το οποίο θα εξοντώνει τους συνταξιούχους στερώντας τους ελάχιστους οικονομικούς πόρους και ιατρική βοήθεια. Πιστεύω ότι ένας από τους στόχους της ΕΕ στον τομέα αυτόν πρέπει να είναι ο περιορισμός των υπερβολών των κυβερνήσεων ορισμένων κρατών μελών σε βάρος των συνταξιούχων.
<SPEAKER ID="304" NAME="Edite Estrela" LANGUAGE="PT">
Υπερψήφισα τη συγκεκριμένη έκθεση, καθώς υποστηρίζω την ανάγκη να συντονίσουν η ΕΕ και τα κράτη μέλη τις διάφορες πολιτικές τους για τις συντάξεις με αποτελεσματικότερο τρόπο και να εγγυηθούν την επάρκεια, την ασφάλεια και τη βιωσιμότητα των συνταξιοδοτικών συστημάτων για τους άνδρες και τις γυναίκες. Είναι σημαντικό να διαχωριστούν τα συνταξιοδοτικά δικαιώματα ανάλογα με το φύλο και να οριστούν συγκεκριμένα κριτήρια τα οποία πρέπει να χρησιμοποιούνται για τον υπολογισμό των συντάξεων των γυναικών κατά τρόπο που να εγγυάται την οικονομική ανεξαρτησία τόσο των ανδρών όσο και των γυναικών.
<SPEAKER ID="305" NAME="Göran Färm, Anna Hedh, Olle Ludvigsson, Marita Ulvskog και Åsa Westlund" LANGUAGE="SV">
Όσον αφορά την παράγραφο 6, εμείς, οι σουηδοί Σοσιαλδημοκράτες, επιλέξαμε να ψηφίσουμε υπέρ της διαγραφής της αναφοράς για τη συνεκτίμηση των συνταξιοδοτικών υποχρεώσεων στο δημόσιο χρέος και έλλειμμα. Ο λόγος γι' αυτό είναι ότι πιστεύουμε πως υπάρχει ο κίνδυνος μια τέτοια σύνδεση μεταξύ των συνταξιοδοτικών υποχρεώσεων και της εκτίμησης του δημόσιου χρέους και ελλείμματος να έχει, βραχυπρόθεσμα, αρκετές ανεπιθύμητες και δυσανάλογες επιπτώσεις σε ορισμένα κράτη μέλη. Ωστόσο, μακροπρόθεσμα, πιστεύουμε ότι κάθε κράτος μέλος θα πρέπει να καθιερώσει διαδικασίες που θα έχουν ως αποτέλεσμα οι δημόσιες συνταξιοδοτικές υποχρεώσεις να αντικατοπτρίζονται επακριβώς στις σχετικές προβλέψεις για το χρέος και το έλλειμμα.
<SPEAKER ID="306" NAME="Diogo Feio" LANGUAGE="PT">
Ο αυξημένος μέσος όρος προσδόκιμου επιβίωσης και η αντιστροφή της πληθυσμιακής πυραμίδας στην Ευρώπη αποτελούν σημαντικές προκλήσεις για μια κοινωνία που γηράσκει και θα πρέπει να διασφαλίσει στους πιο ηλικιωμένους πολίτες της επαρκείς συνθήκες διαβίωσης και έναν ρόλο ο οποίος, σε πολλές περιπτώσεις, μπορεί και πρέπει να είναι ενεργός. Ωστόσο, αντιμέτωπα με την πραγματική απειλή της κατάρρευσης των παραδοσιακών συνταξιοδοτικών συστημάτων τους, τα κράτη μέλη οφείλουν, με θάρρος και δυναμισμό, να εγκρίνουν τα απαραίτητα μέτρα για τη διάσωση των συστημάτων κοινωνικής ασφάλισής τους, στα οποία δεν θα περιλαμβάνεται μόνο η αύξηση της ηλικίας συνταξιοδότησης. Ωστόσο, πρέπει να δοθεί άμεσα έμφαση στον εκσυγχρονισμό, με τη δυνατότητα μεικτών μοντέλων. Αυτό θα διασφαλίσει ότι όσοι εισέρχονται στο σύστημα τώρα θα μπορούν να επιλέξουν ελεύθερα ποιο μοντέλο επιθυμούν να τους προστατεύει κατά την τρίτη ηλικία τους.
<SPEAKER ID="307" NAME="José Manuel Fernandes" LANGUAGE="PT">
" τρέχουσα κρίση έχει υπογραμμίσει ένα πρόβλημα το οποίο, όταν έγινε εμφανές, ήταν σοβαρό: τη χρεοκοπία των συστημάτων κοινωνικής ασφάλισης. Στην πραγματικότητα, η εγγύτητα της αντιστροφής της πληθυσμιακής πυραμίδας -ως αποτέλεσμα των δημογραφικών αλλαγών που προκλήθηκαν από την επιμήκυνση της διάρκειας ζωής του πληθυσμού- απειλεί την οικονομική βιωσιμότητα των συνταξιοδοτικών συστημάτων. Από τη μία πλευρά, αυξάνεται ο αριθμός των ανέργων· από την άλλη, διατίθενται περισσότερα κονδύλια στην καταβολή των συντάξεων. Επιπλέον, οι νέοι εισέρχονται στην αγορά εργασίας ολοένα και πιο αργά, με αποτέλεσμα να μην συμμετέχουν στο σύστημα καταβολής εισφορών. Από τη στιγμή που δεν επιθυμούμε η "τρίτη ηλικία" να γίνει συνώνυμη της φτώχειας, πρέπει να δημιουργήσουμε μια εγγυημένη ελάχιστη σύνταξη που προσφέρει ποιότητα ζωής στους ηλικιωμένους. Αυτό το μέτρο θα συμβάλει στην εξάλειψη της φτώχειας και θα επιτρέψει στους ηλικιωμένους να ζουν αξιοπρεπώς.
<P>
Όλα αυτά τα προβλήματα αντικατοπτρίζονται στην Πράσινη Βίβλο της Ευρωπαϊκής Επιτροπής για τις συντάξεις. Αυτό που χρειάζεται τώρα είναι μια σειρά πολιτικών συντονισμένων σε επίπεδο ΕΕ. Κατά συνέπεια, δηλώνω ότι συμφωνώ απόλυτα με τα συμπεράσματα της έκθεσης και επικροτώ τις πρωτοβουλίες που στοχεύουν στην αλληλεγγύη μεταξύ των γενεών, παρέχοντας σε όλους τους συνταξιούχους ένα βιώσιμο και αξιοπρεπές εισόδημα.
<SPEAKER ID="308" NAME="Ilda Figueiredo" LANGUAGE="PT">
Θεωρούμε λυπηρό το γεγονός ότι η εναλλακτική πρόταση ψηφίσματος που καταθέσαμε δεν εγκρίθηκε. Ως εκ τούτου, η πλειοψηφία των βουλευτών του Ευρωπαϊκού Κοινοβουλίου, συμπεριλαμβανομένων αυτών της Ομάδας της Προοδευτικής Συμμαχίας των Σοσιαλιστών και Δημοκρατών στο Ευρωπαϊκό Κοινοβούλιο, τάχθηκε υπέρ των αντικοινωνικών πολιτικών που εφαρμόζουν η Επιτροπή και το Συμβούλιο, νομιμοποιώντας με τον τρόπο αυτόν τη νεοφιλελεύθερη οδό την οποία ακολουθούν και επιθυμούν να αναπτύξουν περαιτέρω.
<P>
Πράττοντας κατ' αυτόν τον τρόπο, ξέχασαν τους εργαζόμενους σε διάφορες χώρες της Ευρωπαϊκής Ένωσης που μάχονται κατά της αύξησης της νόμιμης ηλικίας συνταξιοδότησης, που αγωνίζονται να διασφαλίσουν ένα καθολικό σύστημα κοινωνικής ασφάλισης που να παρέχει φροντίδα· ένα σύστημα που να δίνει αξία στις μικρότερες συντάξεις και να σέβεται τους ηλικιωμένους, δίνοντάς τους τη δυνατότητα να ζουν αξιοπρεπώς, συμβάλλοντας ταυτόχρονα στην εξάλειψη της φτώχειας.
<P>
Όπως αναφέρει το εναλλακτικό ψήφισμα το οποίο καταθέσαμε, είναι δυνατόν να βελτιωθούν οι συντάξεις χωρίς να αυξηθεί η νόμιμη ηλικία συνταξιοδότησης, υπό την προϋπόθεση ότι υπάρχουν περισσότερες θέσεις εργασίας με δικαιώματα, ιδίως για τους νέους, καλύτεροι μισθοί και περισσότερη φορολογία των χρηματοπιστωτικών συναλλαγών. Για παράδειγμα, πρόσφατες μελέτες καταδεικνύουν ότι η επιβολή γενικού φόρου 0,1% επί των χρηματοπιστωτικών συναλλαγών στα κράτη μέλη της Ευρωπαϊκής Ένωσης θα μπορούσε να οδηγήσει σε αύξηση των ετήσιων εσόδων ύψους 2,1% του ακαθάριστου εγχώριου προϊόντος, ή σχεδόν 262 δισεκατομμυρίων ευρώ.
<SPEAKER ID="309" NAME="Pat the Cope Gallagher" LANGUAGE="GA">
Επί του παρόντος, υπάρχουν 23 εκατομμύρια μικρομεσαίες επιχειρήσεις στην ΕΕ. Οι μικρομεσαίες επιχειρήσεις αντιστοιχούν στο 99% επί του συνόλου των επιχειρήσεων της ΕΕ και προσφέρουν 100 εκατομμύρια θέσεις εργασίας στην Ένωση. Είναι απολύτως σαφές ότι το ζήτημα του κόστους και της μη διαθεσιμότητας πιστώσεων αποτελεί επί του παρόντος το μεγαλύτερο πρόβλημα που αντιμετωπίζει ο τομέας των μικρομεσαίων επιχειρήσεων.
<P>
Πολλές βιώσιμες επιχειρήσεις εξακολουθούν να αντιμετωπίζουν δυσκολίες όσον αφορά την πρόσβασή τους σε πιστώσεις με λογικό επιτόκιο από τις τράπεζες. Λαμβάνοντας υπόψη τον βαθμό της στήριξης που λαμβάνει ο τραπεζικός τομέας από τον ιρλανδό φορολογούμενο, το γεγονός αυτό είναι αδιανόητο και απαράδεκτο. Άλλα έξοδα, όπως τα ενοίκια, οι λογαριασμοί επιχειρήσεων κοινής ωφελείας και οι τοπικές χρεώσεις παρεμποδίζουν επίσης την ανταγωνιστικότητα των μικρομεσαίων επιχειρήσεων σε αυτήν τη δύσκολη περίοδο που διανύουμε.
<SPEAKER ID="310" NAME="Robert Goebbels" LANGUAGE="FR">
Υπερψήφισα την έκθεση της κ. Oomen-Ruijten σχετικά με τα επαρκή, βιώσιμα και ασφαλή ευρωπαϊκά συνταξιοδοτικά συστήματα. " έκθεση είναι γεμάτη καλές προθέσεις, αλλά ακριβώς όπως η Πράσινη Βίβλος της Επιτροπής, μας αφήνει με αμφιβολίες σχετικά με τους πραγματικούς πολιτικούς στόχους αυτής της συζήτησης. Δεν έχω άλλη επιλογή παρά να θεωρήσω ότι ο θεμελιώδης στόχος της Πράσινης Βίβλου είναι να προετοιμάσει την κοινή γνώμη για τη σταδιακή ιδιωτικοποίηση των συνταξιοδοτικών συστημάτων. Μετά τις απώλειες που καταγράφηκαν στα ιδιωτικά συνταξιοδοτικά ταμεία στην Ευρώπη και τις "νωμένες Πολιτείες κατά τη διάρκεια της χρηματοπιστωτικής κρίσης, προτιμώ να παραμείνω πιστός στην αλληλεγγύη μεταξύ των γενεών η οποία χαρακτηρίζει τα διανεμητικά συνταξιοδοτικά συστήματα.
<SPEAKER ID="311" NAME="Bruno Gollnisch" LANGUAGE="FR">
Παρά τις συνεχείς αναφορές στην αρχή της επικουρικότητας, αυτό που συμβαίνει εδώ στην πραγματικότητα δεν είναι άλλο από το να τίθενται τα θεμέλια για την εναρμόνιση των συνταξιοδοτικών συστημάτων στην Ευρωπαϊκή Ένωση, αν όχι όσον αφορά το ύψος των συντάξεων, τουλάχιστον όσον αφορά τη δομή τους. Πώς μπορούμε να πιστεύουμε, στην εξαιρετικά φιλελεύθερη και διεθνιστική Ευρώπη σας, ότι αυτή η εναρμόνιση μπορεί να είναι οτιδήποτε άλλο εκτός από ενθάρρυνση της μεμονωμένης ασφάλισης σε ιδιωτικές εταιρείες; Πρόκειται για μια δυνητική αγορά εκατοντάδων δισεκατομμυρίων ευρώ. Ταυτόχρονα, οι συντάξεις που καταβάλλονται στο πλαίσιο του πρώτου πυλώνα -κρατικές, υποχρεωτικές και διανεμητικές συντάξεις- θα περικοπούν σταδιακά ως αποτέλεσμα του συμφώνου σταθερότητας και ανάπτυξης, και αύριο ως αποτέλεσμα του συμφώνου της κ. Merkel. Τα επαγγελματικά συνταξιοδοτικά ταμεία που όλοι μας θα επιθυμούσαμε να αναπτυχθούν εξακολουθούν να είναι συνταξιοδοτικά ταμεία, και γνωρίζουμε τον ρόλο τον οποίο διαδραμάτισαν στην κατάρρευση της παγκόσμιας χρηματοπιστωτικής αγοράς. Γνωρίζουμε επίσης τι κάνουν καλά κατά τη διάρκεια μιας χρηματοπιστωτικής κρίσης: καταστρέφουν τους αποταμιευτές. Είναι αναπόφευκτο να ανησυχούμε για τους παθητικούς προληπτικούς κανονισμούς στους οποίους υπόκεινται, ακόμη και στην Ευρώπη. Το σύστημα κοινωνικής ασφάλισης γενικά, και το συνταξιοδοτικό σύστημα ειδικότερα, αποτελεί αποκλειστική αρμοδιότητα των κρατών μελών. Το πρόβλημα που πρέπει να επιλυθεί δεν είναι μόνο οικονομικό, είναι και δημογραφικό. " Ευρωπαϊκή Ένωση, η οποία έχει σοβαρή ευθύνη όσον αφορά αυτά τα ζητήματα, δεν είναι επ' ουδενί το κατάλληλο επίπεδο για την αντιμετώπισή τους.
<SPEAKER ID="312" NAME="Catherine Grèze" LANGUAGE="FR">
Σχετικά με την έκθεση για τα συνταξιοδοτικά συστήματα στην Ευρώπη, το θέμα είναι ιδιαίτερα ευαίσθητο. Αν και υπάρχουν ορισμένα πραγματικά θετικά στοιχεία στο συγκεκριμένο κείμενο, θα ήταν εντελώς απαράδεκτο να ιδωθεί ο μηχανισμός ασφάλισης γήρατος υπό το πρίσμα δημοσιονομικών περιορισμών, με αποτέλεσμα να ενθαρρύνονται συντάξεις που βασίζονται στο κεφάλαιο. Καθώς τάσσομαι υπέρ της αλληλεγγύης μεταξύ των γενεών, δεν θα μπορούσα να υπερψηφίσω μια έκθεση η οποία θα ήταν υπεύθυνη για την προώθηση της ανάπτυξης συνταξιοδοτικών συστημάτων που βασίζονται στο κεφάλαιο.
<SPEAKER ID="312" NAME="Nathalie Griesbeck" LANGUAGE="FR">
Απείχα από την ψηφοφορία επί του συγκεκριμένου κειμένου. " έκθεση περιέχει πάρα πολλά θετικά σημεία, αλλά δυστυχώς περιέχει και ορισμένες ιδέες στις οποίες αντιτίθεμαι. " άρση των εμποδίων στην κινητικότητα των εργαζομένων μέσω της μεταφοράς συνταξιοδοτικών δικαιωμάτων, ο σεβασμός της ποικιλομορφίας των εθνικών συνταξιοδοτικών συστημάτων, η μείωση των ανισοτήτων μεταξύ των φύλων και οι απαράδεκτες διαφορές που υφίστανται μεταξύ ανδρών και γυναικών όσον αφορά την απασχόληση και την παροχή συντάξεων, συμπεριλαμβανομένων των μεγαλύτερης ηλικίας εργαζομένων στην αγορά εργασίας, η παροχή μεγαλύτερης προστασίας έναντι των απολύσεων γηραιότερων εργαζομένων κ.λπ., αποτελούν όλα συστάσεις της παρούσας έκθεσης τις οποίες επικροτώ θερμά. Ωστόσο, άλλα σημεία με οδήγησαν στο να απόσχω. Σε αυτά περιλαμβάνεται, για παράδειγμα, το γεγονός ότι η έκθεση ζητεί την ενθάρρυνση των συστημάτων ιδιωτικής αποταμίευσης.
<SPEAKER ID="313" NAME="Mathieu Grosch" AFFILIATION="PPE">
γραπτώς. - (DE) Οι δημογραφικές εξελίξεις προς μια ολοένα γηραιότερη κοινωνία, σε συνδυασμό με τις οπισθοδρομήσεις στους τομείς της οικονομικής ανάπτυξης, των δημόσιων οικονομικών και των χρηματοπιστωτικών αγορών που προκλήθηκαν από την οικονομική και δημοσιονομική κρίση καθιστούν απαραίτητη την προσαρμογή των πρακτικών μας όσον αφορά τις συντάξεις. Αυτή η προσαρμογή συνάδει με την ολοκλήρωση της ευρωπαϊκής εσωτερικής αγοράς και τους στόχους της στρατηγικής Ευρώπη 2020 για την απασχόληση και τη μακροπρόθεσμη βιωσιμότητα των δημόσιων οικονομικών.
<P>
Ωστόσο, επικροτώ αυτήν την πρόταση πάνω απ' όλα, επειδή προβλέπει την αποτελεσματικότερη παροχή συντάξεων που πρέπει να είναι τόσο βιώσιμες όσο και ασφαλείς. Είμαι απολύτως πεπεισμένος ότι η παροχή συντάξεων δεν θα πρέπει μόνο να δίνει τη δυνατότητα στους μεγαλύτερης ηλικίας πολίτες της ΕΕ να ζουν με αξιοπρέπεια, αλλά πρέπει επίσης να αποτελεί μια επιβράβευση για τον επαγγελματικό βίο τους συνολικά. Εάν επιθυμούμε οι ευρωπαίοι πολίτες του αύριο να έχουν κίνητρα στην εργασία τους και να είναι ανοικτοί σε διασυνοριακές δραστηριότητες, είναι σημαντικό, ακόμη και σήμερα, να τους προσφέρουμε την προοπτική της παροχής επαρκών και βιώσιμων συντάξεων γήρατος, εναρμονισμένων σε ευρωπαϊκό επίπεδο. Ωστόσο, την ευθύνη για την παροχή συντάξεων εξακολουθούν να την φέρουν τα κράτη μέλη, πράγμα που συνεπάγεται ότι τα συνταξιοδοτικά συστήματα εμπίπτουν πρωτίστως στο πεδίο αρμοδιοτήτων των κρατών μελών και, ως εκ τούτου, το μόνο που πρέπει να παρέχει η Ευρώπη είναι συντονισμένη καθοδήγηση για τα κράτη μέλη.
<P>
Εν προκειμένω, η αρχή της αλληλεγγύης μεταξύ των γενεών και της εθνικής αλληλεγγύης πρέπει να ληφθεί ιδιαιτέρως υπόψη. Επιπλέον, όσον αφορά την επικουρικότητα, όλα τα συνταξιοδοτικά συστήματα θα πρέπει να παραμείνουν "εξαγώγιμα" για τους πολίτες.
<SPEAKER ID="314" NAME="Sylvie Guillaume" AFFILIATION="S&amp;D">
γραπτώς. - (FR) Παρότι το συγκεκριμένο κείμενο έχει θετικές πτυχές, και συγκεκριμένα τη σημασία την οποία αποδίδει στην προώθηση της απασχόλησης για να διασφαλιστεί η βιωσιμότητα των συνταξιοδοτικών συστημάτων ή στη θέση των κοινωνικών εταίρων, μου ήταν δύσκολο να υποστηρίξω άλλες πτυχές, και γι' αυτό απείχα από την ψηφοφορία επί του κειμένου.
<P>
Εντούτοις, η διαγραφή της παραγράφου 24 σχετικά με τη σχέση μεταξύ του προσδόκιμου επιβίωσης και της ηλικίας συνταξιοδότησης αποτελεί μια σημαντική νίκη για την Ομάδα της Προοδευτικής Συμμαχίας των Σοσιαλιστών και Δημοκρατών στο Ευρωπαϊκό Κοινοβούλιο, η οποία θέλησε με αυτόν τον τρόπο να υπερασπιστεί το ευρωπαϊκό κοινωνικό μοντέλο, σε αντίθεση με αυτό που υποστήριζε το συγκεκριμένο μέτρο. Στην πραγματικότητα, το προσδόκιμο επιβίωσης ορισμένων κοινωνικών κατηγοριών μειώνεται ως αποτέλεσμα των συνθηκών εργασίας τους και των δυσκολιών που αντιμετωπίζουν στην προσπάθεια να αποκτήσουν πρόσβαση σε προληπτική και ιατρική φροντίδα. Πρέπει να διασφαλίσουμε ότι όλοι οι ευρωπαίοι πολίτες μπορούν να ζουν αξιοπρεπώς ως συνταξιούχοι.
<SPEAKER ID="315" NAME="Richard Howitt" AFFILIATION="S&amp;D">
γραπτώς. - (EN) Οι βουλευτές του ΕΚ που ανήκουν στο κόμμα των Εργατικών υπερψήφισαν αυτήν τη μη δεσμευτική έκθεση σχετικά με τις συντάξεις, τις προκλήσεις της γήρανσης των κοινωνιών και των πιέσεων για δαπάνες που υφίστανται σε ολόκληρη την ΕΕ. Επικροτούμε το γεγονός ότι αυτή η έκθεση δηλώνει ρητά ότι δεν υπάρχει μια ενιαία προσέγγιση στην παροχή συντάξεων στα διάφορα κράτη μέλη, αλλά η ΕΕ μπορεί σαφώς να παράσχει προστιθέμενη αξία στον τομέα της ανταλλαγής ιδεών και του συντονισμού.
<P>
Ψηφίσαμε τη διαγραφή από την παράγραφο 8 της συμπερίληψης του ιδιωτικού χρέους στην εκτίμηση της βιωσιμότητας των δημόσιων οικονομικών, καθώς πιστεύουμε ότι οι τρέχουσες συνθήκες στην αγορά δεν θα υποστηρίζονταν από αυτό το είδος εκτίμησης. Πρέπει επίσης να διατηρήσουμε επιφυλάξεις για το ζήτημα της εφαρμογής κεφαλαιακών απαιτήσεων τύπου Φερεγγυότητας ΙΙ στις συντάξεις, καθώς αυτό θα μπορούσε ενδεχομένως να αυξήσει το κόστος χωρίς να προσθέσει ασφάλεια στις χρηματοδοτούμενες από εργοδότες επαγγελματικές συντάξεις του "νωμένου Βασιλείου. Το σύστημα του "νωμένου Βασιλείου, συμπεριλαμβανομένων των Ταμείων Προστασίας των Συντάξεων που δημιουργήθηκαν από την κυβέρνηση των Εργατικών, παρέχει υψηλού επιπέδου προστασία στα μέλη του συνταξιοδοτικού συστήματος και τους συνταξιούχους.
<P>
Οι βουλευτές του ΕΚ που ανήκουν στο κόμμα των Εργατικών θα συνεχίζουν να εργάζονται για να διασφαλίσουν ότι οι πολίτες οι οποίοι αποταμιεύουν χρήματα σε συνεργασία με το κράτος, τον εργοδότη τους ή ιδιωτικά θα είναι πραγματικά προστατευμένοι όσον αφορά τη σύνταξή τους, ώστε να αισθάνονται ασφαλείς για τη συνταξιοδότησή τους.
<SPEAKER ID="316" NAME="Juozas Imbrasas" AFFILIATION="EFD">
γραπτώς. - (LT) " δημογραφική εξέλιξη, με άλλα λόγια, η αντιστροφή της πληθυσμιακής πυραμίδας που ήδη παρατηρούμε εδώ και κάποιον καιρό και το υψηλότερο προσδόκιμο ζωής που μπορούμε να έχουμε, γεγονός που σημαίνει ότι οι γηραιότεροι ζουν για μεγαλύτερο διάστημα υγιείς, δραστήριοι και με συμμετοχή στα κοινά, συνεπάγεται την ανάγκη χάραξης μιας στρατηγικής που θα μεριμνά για μια νέα συνοχή και συνεκτικότητα στον τομέα των συντάξεων. Υπάρχουν μεγάλες διαφορές στα συνταξιοδοτικά συστήματα στην Ευρώπη, όπου τα νέα κράτη μέλη και οι πολίτες αντιμετωπίζουν επιπρόσθετα προβλήματα, δεδομένου ότι, για λόγους διάχυσης του κινδύνου, είναι ευκταία η διαμόρφωση ενός διαφοροποιημένου συνταξιοδοτικού συστήματος (με διάφορους πυλώνες). " χρηματοπιστωτική και οικονομική κρίση κατέδειξε ότι κανένα συνταξιοδοτικό σύστημα δεν είναι άτρωτο, αλλά αντιθέτως ότι τα μεγάλα δημοσιονομικά ελλείμματα, η αυξημένη ανεργία και οι πολύ περιορισμένες δυνατότητες για αύξηση της συλλογικής επιβάρυνσης επηρεάζουν αρνητικά κυρίως τα διανεμητικά συστήματα, και ορισμένα κράτη μέλη, όπως η Λιθουανία, αναγκάστηκαν ήδη να λάβουν δραστικά μέτρα, δηλαδή να μειώσουν τις συντάξεις, πράγμα που κατά τη γνώμη μου είναι αφόρητο και απαράδεκτο. Τα κράτη μέλη πρέπει να καταβάλουν κάθε δυνατή προσπάθεια και να αποκλείσουν το ενδεχόμενο λήψης παρόμοιων μέτρων μείωσης, τα οποία είναι επώδυνα για τους φτωχότερους πολίτες. Απείχα από την ψηφοφορία επί της συγκεκριμένης έκθεσης, καθώς πολλές από τις αποφάσεις που προτείνονται είναι ευαίσθητες από κοινωνική άποψη, ενώ ταυτόχρονα δεν αξιολογούνται επαρκώς στην έκθεση τα οφέλη και οι κίνδυνοι, ιδίως όταν μιλάμε για αύξηση της ηλικίας συνταξιοδότησης ή απώλεια της επιρροής των κρατών μελών στην πολιτική για τις συντάξεις.
<SPEAKER ID="317" NAME="Peter Jahr" AFFILIATION="PPE">
γραπτώς. - (DE) Απείχα από την ψηφοφορία επί της έκθεσης του Ευρωπαϊκού Κοινοβουλίου για ένα ευρωπαϊκό σύστημα συνταξιοδότησης. Παρόλο που πρέπει, καταρχήν, να επικροτηθεί το ότι η Ευρωπαϊκή Ένωση εξετάζει τρόπους με τους οποίους μπορεί να στηρίξει τις προσπάθειες των κρατών μελών για επαρκείς συνταξιοδοτικές παροχές, η πολιτική συντάξεων είναι και παραμένει αρμοδιότητα των επιμέρους κρατών μελών, και στον τομέα αυτόν η ΕΕ θα πρέπει να αναλαμβάνει δράση μόνο με τη μέγιστη δυνατή ευαισθησία και λαμβάνοντας υπόψη τις εθνικές ιδιαιτερότητες. Ωστόσο, οι εν λόγω αποφάσεις δεν είναι ευνοϊκές, ιδίως για το γερμανικό μοντέλο επαγγελματικών συντάξεων. Κατά την άποψή μου, δεν θα πρέπει να θεσπιστούν σε ευρωπαϊκό επίπεδο κανονισμοί που να θέτουν σε κίνδυνο συστήματα επαγγελματικών συντάξεων τα οποία εφαρμόζονται επιτυχώς σε πολλές ευρωπαϊκές χώρες. Εξακολουθεί να υπάρχει ανάγκη για σημαντικές βελτιώσεις σε αυτό το πλαίσιο.
<SPEAKER ID="318" NAME="Arturs Krišjānis Kariņš" LANGUAGE="LV">
Υποστήριξα την έκθεση σχετικά με τη δημιουργία επαρκών, βιώσιμων και ασφαλών ευρωπαϊκών συνταξιοδοτικών συστημάτων, καθώς πιστεύω ότι είναι απαραίτητες οι αλλαγές στο υφιστάμενο μοντέλο συντάξεων προκειμένου να διασφαλιστεί η βιωσιμότητά του. Επί του παρόντος, στις ευρωπαϊκές χώρες υπάρχει ο κίνδυνος να μην μπορούν οι μελλοντικές γενιές να λάβουν επαρκείς συντάξεις για μια αξιοπρεπή τρίτη ηλικία. Οφείλουμε να παραδεχθούμε ότι επί του παρόντος ζούμε σε βάρος των μελλοντικών γενεών. Δανειζόμαστε χρήματα για να πληρώσουμε τις σημερινές συντάξεις. Αυτό πρέπει να αλλάξει. Το συνταξιοδοτικό σύστημα πρέπει να εξισορροπηθεί κατά τέτοιον τρόπο ώστε τα σημερινά έσοδα να μπορούν να καλύπτουν τις σημερινές δαπάνες. Οποιαδήποτε άλλη λύση θα σήμαινε ότι ζούμε πέραν των οικονομικών δυνατοτήτων μας. Αυτό μπορεί να γίνει με διάφορους τρόπους, αλλά οφείλουμε επίσης να παραδεχθούμε ότι δεν μπορούμε πλέον να βασιζόμαστε στη συνταξιοδότηση αμέσως μετά την ηλικία των 60 ετών. " ηλικία συνταξιοδότησης πρέπει να αυξηθεί σταδιακά σε ολόκληρη την Ευρώπη, και να προσεγγίσει το όριο των 70 ετών. Αυτός είναι ένας από τους τρόπους με τους οποίους μπορεί να διασφαλιστεί ότι ο προϋπολογισμός κοινωνικής ασφάλισης δεν θα επιβαρύνει τις οικονομίες των ευρωπαϊκών χωρών.
<SPEAKER ID="319" NAME="Giovanni La Via" LANGUAGE="IT">
" έκθεση της κ. Oomen-Ruijten βασίζεται στην Πράσινη Βίβλο που υπέβαλε η Επιτροπή τον Ιούλιο του 2010 και στα ζητήματα που αυτό το θεσμικό όργανο έχει θέσει προς συζήτηση σχετικά με την επάρκεια και τη βιωσιμότητα των ευρωπαϊκών συνταξιοδοτικών συστημάτων. Το συγκεκριμένο έγγραφο αποτελεί πρόδρομο της μελλοντικής Λευκής Βίβλου, παρέχοντας μια γενική ανάλυση των 27 κρατών μελών και μια πρόβλεψη των κατευθυντήριων γραμμών της ΕΕ για τα μέλη της, από τα οποία αναμένει μια αποτελεσματική αντίδραση. " αντίδρασή μου μετά την ανάγνωση της έκθεσης ήταν θετική, και έτσι την υπερψήφισα. Το παρόν σχέδιο είναι σίγουρα υπερβολικά συντηρητικό σχετικά με όσα πρέπει να γίνουν. Ωστόσο, μπορούμε να το περιγράψουμε ως ένα καλό σημείο εκκίνησης, καθώς παρέχει μια επισκόπηση του συνταξιοδοτικού συστήματος που καλύπτει τα 27 κράτη μέλη. " δημιουργία μιας ευρωπαϊκής πλατφόρμας για τις συντάξεις θα μπορούσε να αποτελέσει την ιδανική ευκαιρία για την έναρξη διαλόγου μεταξύ των θεσμικών οργάνων της ΕΕ και των ενδιαφερόμενων κοινωνικών εταίρων. Τελικός στόχος είναι η προσαρμογή των συνταξιοδοτικών συστημάτων και η τοποθέτησή τους στο πλαίσιο των δημογραφικών και οικονομικών μεταβλητών στις οποίες εκτίθεται ο κόσμος μας.
<SPEAKER ID="320" NAME="Patrick Le Hyaric" LANGUAGE="FR">
Καταψήφισα τη συγκεκριμένη έκθεση, καθώς υποστηρίζει συνταξιοδοτικά συστήματα που βασίζονται στο κεφάλαιο σε βάρος των διανεμητικών κρατικών συνταξιοδοτικών συστημάτων, καθώς και αύξηση της ηλικίας συνταξιοδότησης. Συνιστά, επίσης, μια προσέγγιση η οποία θα δημιουργούσε περαιτέρω ανασφάλεια στους μεγαλύτερης ηλικίας εργαζόμενους ενθαρρύνοντας τις "ευέλικτες" συντάξεις, συνδυάζοντας την εργασία με τη συνταξιοδότηση.
<SPEAKER ID="321" NAME="Elżbieta Katarzyna Łukacijewska" AFFILIATION="PPE">
γραπτώς. - (PL) Με ικανοποίησε ιδιαιτέρως το αποτέλεσμα της σημερινής ψηφοφορίας επί της έκθεσης της κ. Oomen-Ruijten με θέμα τα επαρκή, σταθερά και ασφαλή συνταξιοδοτικά συστήματα στην Ευρώπη. Πιστεύω ότι οι συντάξεις θα πρέπει να είναι ασφαλείς και σταθερές, ιδίως σήμερα στο πλαίσιο της γήρανσης του πληθυσμού της Ευρώπης και της χρηματοπιστωτικής κρίσης. Τα σημερινά στατιστικά στοιχεία καταδεικνύουν σαφώς ότι το πρόβλημα επιδεινώνεται και ότι οι δημογραφικές αλλαγές στην Ευρώπη είναι αδιαμφισβήτητες. Εμπειρογνώμονες έχουν καταδείξει ότι σήμερα στην ΕΕ τέσσερις άνθρωποι εργάζονται για να στηρίξουν έναν συνταξιούχο, αλλά σε 50 έτη περίπου οι εργαζόμενοι θα είναι μόνο δύο.
<P>
Κατά συνέπεια, είναι σαφές ότι απαιτούνται περαιτέρω ενέργειες σχετικά με το συνταξιοδοτικό σύστημα και περαιτέρω μεταρρυθμίσεις. Γι' αυτό πρέπει να αγωνιστούμε για αυξημένη διεθνή δραστηριότητα από τα κράτη μέλη, ώστε να διασφαλιστεί ότι ο συντονισμός των συνταξιοδοτικών συστημάτων θα είναι αποτελεσματικός και αποδοτικός. Επιπλέον, εγκρίνοντας την έκθεση, το Ευρωπαϊκό Κοινοβούλιο δηλώνει σαφώς ότι δεν υπάρχουν περιθώρια διακρίσεων λόγω ηλικίας ή φύλου, πράγμα που είναι ιδιαίτερα σημαντικό στο πλαίσιο του κοινωνικού διαλόγου σχετικά με την ισότητα ανδρών και γυναικών στην εργασία.
<SPEAKER ID="322" NAME="Astrid Lulling" LANGUAGE="FR">
Το να εργάζεται κάποιος επί μήνες με αντικείμενο τη βιωσιμότητα των συνταξιοδοτικών συστημάτων στην Ευρώπη, το να εκπονεί μια φιλόδοξη έκθεση, το να διαπραγματεύεται συμβιβασμούς επί ώρες χωρίς να επιθυμεί να δηλώσει το προφανές, ότι δηλαδή πολλές κυβερνήσεις της Ευρωπαϊκής Ένωσης έχουν προβεί σε μεταρρυθμίσεις των συνταξιοδοτικών συστημάτων τους, δίνοντας προτεραιότητα στην παράταση της περιόδου εισφοράς είναι, κατά τη γνώμη μου, υπέρτατη επιπολαιότητα. " άρνηση της πραγματικότητας είναι βαρεία αμέλεια. Το Ευρωπαϊκό Κοινοβούλιο δεν αντιμετωπίζει το βασικό πρόβλημα, επειδή είναι διχαστικό!
<P>
Αποδοκιμάζω αυτόν τον τρόπο άσκησης πολιτικής: αντί να επιδιώκει την ομοφωνία με κάθε κόστος, το Ευρωπαϊκό Κοινοβούλιο επέλεξε εξαρχής τη λανθασμένη μέθοδο.
<P>
Έχει καθήκον να διερευνά συνεπείς και θαρραλέες ενέργειες. Αυτό ακριβώς αναμένουν οι πολίτες μας όταν τα συνταξιοδοτικά συστήματα, που αποτελούν τη μεγαλύτερη επιτυχία του ευρωπαϊκού κοινωνικού μοντέλου, βρίσκονται σε κίνδυνο.
<P>
Κατά συνέπεια, δεν μπορώ να υποστηρίξω μια έκθεση η οποία κατέληξε σε άσκηση επί ματαίω, καθώς δεν λαμβάνει υπόψη την πραγματική κατάσταση.
<SPEAKER ID="323" NAME="Toine Manders" AFFILIATION="ALDE">
γραπτώς. - (NL) " αντιπροσωπεία του ολλανδικού Λαϊκού Κόμματος για την Ελευθερία και τη Δημοκρατία (VVD) στο Ευρωπαϊκό Κοινοβούλιο καταψήφισε σήμερα την έκθεση πρωτοβουλίας σχετικά με την Πράσινη Βίβλο για τις ευρωπαϊκές συντάξεις, επειδή περιέχει αρκετές αμφισημίες και ανακρίβειες. Υποστηρίζουμε αρκετές βελτιώσεις, όπως την ενθάρρυνση ενός καλού συνδυασμού κρατικών και επαγγελματικών συνταξιοδοτικών συστημάτων στα κράτη μέλη και ένα ευρωπαϊκό σύστημα παρακολούθησης στα κράτη μέλη για την αύξηση της επαγγελματικής κινητικότητας, ώστε κάθε πολίτης να γνωρίζει τι να αναμένει από τη σύνταξή του και να προβαίνει στις επιλογές του. Ωστόσο, η αύξηση της ανεργίας, τα προβλήματα στις χρηματοπιστωτικές αγορές, το υψηλό εθνικό χρέος και η βραδεία οικονομική ανάπτυξη μπορούν να οδηγήσουν σε δυσκολίες όσον αφορά τις υποχρεώσεις καταβολής συντάξεων των κρατών μελών, με επιπτώσεις στο σύμφωνο σταθερότητας και ανάπτυξης και, κατά συνέπεια, στη σταθερότητα του ευρώ.
<P>
Επιπλέον, η αυξανόμενη γήρανση του πληθυσμού έχει σοβαρές επιπτώσεις σε πολλά κράτη μέλη, καθώς οι πολίτες τους δεν αποταμιεύουν τόσο πολύ όσο οι Ολλανδοί. Κατά συνέπεια, χρειαζόμαστε εναρμονισμένη εποπτεία των συνταξιοδοτικών συστημάτων, και ορισμένα κράτη μέλη οφείλουν να οργανώσουν διαφορετικά τα συνταξιοδοτικά τους συστήματα. Εντούτοις, δεν επιθυμούμε επ' ουδενί να επηρεαστεί δυσμενώς το ολλανδικό συνταξιοδοτικό σύστημα. Για να το επιτύχουμε αυτό, παρότι υπερψηφίζουμε αρκετά θετικά σημεία της έκθεσης, παραμένουμε κατά της έκθεσης συνολικά. " Ομάδα του VVD στο Ευρωπαϊκό Κοινοβούλιο: Hans van Baalen, Jan Mulder και Toine Manders.
<SPEAKER ID="324" NAME="David Martin" AFFILIATION="S&amp;D">
γραπτώς. - (EN) Υπερψήφισα αυτήν την έκθεση η οποία καθιστά σαφές στην αρχή (παράγραφος 1) και στο τέλος (παράγραφος 61) ότι τη βασική ευθύνη για τις συντάξεις την φέρουν μέσω της αρχής της επικουρικότητας τα κράτη μέλη, ενώ η συνεισφορά της ΕΕ είναι ο συντονισμός, όπου είναι δυνατό, και η ανταλλαγή βέλτιστων πρακτικών.
<SPEAKER ID="325" NAME="Jean-Luc Mélenchon" LANGUAGE="FR">
" συγκεκριμένη έκθεση υποστηρίζει ανεύθυνα την αύξηση της νόμιμης ηλικίας συνταξιοδότησης, ενώ αναφέρει υποκριτικά ότι διεξάγεται "κοινωνικός διάλογος" επί του ζητήματος και ότι τα αποτελέσματά του λαμβάνονται δεόντως υπόψη. Το απαραίτητο δημοψήφισμα είναι, δυστυχώς, πολύ μακριά. Όπως αναμενόταν, εξυμνείται επίσης η ιδιωτικοποίηση του διανεμητικού συνταξιοδοτικού συστήματος, που όλοι γνωρίζουμε ότι είναι αποτελεσματικό. Να μετατραπούν οι συντάξεις σε χρηματοπιστωτικό προϊόν στην εσωτερική αγορά των συνταξιοδοτικών ταμείων, με ελεύθερο και θεμιτό ανταγωνισμό - αυτό προτείνει η έκθεση. Καταψηφίζω και καταδικάζω απερίφραστα αυτό το κείμενο.
<SPEAKER ID="326" NAME="Nuno Melo" LANGUAGE="PT">
Το σοβαρό πρόβλημα της δημογραφικής εξέλιξης, με άλλα λόγια η αντιστροφή της ηλικιακής πυραμίδας, την οποία μπορούμε να αναμένουμε σε εύθετο χρόνο, όπως και η αύξηση του προσδόκιμου επιβίωσης, γεγονός που σημαίνει ότι οι γηραιότεροι ζουν για μεγαλύτερο διάστημα υγιείς, δραστήριοι και με συμμετοχή στα κοινά, συνεπάγεται την ανάγκη χάραξης μιας στρατηγικής η οποία θα μεριμνά για την αύξηση της συνοχής και της συνεκτικότητας στον τομέα των συντάξεων. Αυτή η νέα πραγματικότητα καθιστά απαραίτητη την ανάληψη πρωτοβουλιών που θα επαναπροσδιορίσουν το μέλλον των νέων και των μεγαλύτερων σε ηλικία ατόμων, καθώς και την αλληλεγγύη μεταξύ των γενεών και των ατόμων, συμβάλλοντας έτσι στην εξασφάλιση ενός βιώσιμου, ασφαλούς και επαρκούς εισοδήματος μετά τη συνταξιοδότηση.
<SPEAKER ID="327" NAME="Willy Meyer" AFFILIATION="GUE/NGL">
γραπτώς. - (ES) Καταψήφισα αυτήν την πρόταση ψηφίσματος, επειδή την θεωρώ απαράδεκτη επίθεση στα δικαιώματα των εργαζομένων, δεδομένου ότι υποστηρίζει την αύξηση των ετών καταβολής συνταξιοδοτικών εισφορών, την αύξηση της ηλικίας συνταξιοδότησης και τη σταδιακή ιδιωτικοποίηση των δημόσιων συνταξιοδοτικών συστημάτων. Πιστεύω ότι αυτά τα είδη μέτρων αποσκοπούν στη δημιουργία συνταξιοδοτικών συστημάτων τα οποία εξυπηρετούν τα συμφέροντα του χρηματοπιστωτικού τομέα και δεν αποτελούν μέτρα με στόχο τη δημιουργία δημόσιων συνταξιοδοτικών συστημάτων που να είναι πιο δίκαια, βιώσιμα, ασφαλή και επωφελή για τους ευρωπαίους πολίτες. Ως εκ τούτου, αντιτίθεμαι στη σταδιακή οικοδόμηση μιας αντικοινωνικής Ευρώπης που θα κυβερνάται από τις αγορές και τις οικονομικές δυνάμεις, οι οποίες μας βύθισαν σε αυτήν την κρίση με τις φιλοδοξίες και την υπερβολική απληστία τους, πράγμα που με ακατανόητο τρόπο πρόκειται να αντισταθμιστεί μέσω της ιδιωτικοποίησης των δημόσιων συνταξιοδοτικών συστημάτων. Επιπλέον, θεωρώ απαράδεκτο το γεγονός ότι το ψήφισμα, ενώ τονίζει πόσο σημαντικό ρόλο μπορεί να διαδραματίσει ο κοινωνικός διάλογος όσον αφορά τις μεταρρυθμίσεις του συνταξιοδοτικού συστήματος, υπερασπίζεται αντικοινωνικά μέτρα, όπως την αύξηση της ηλικίας συνταξιοδότησης, μια λύση την οποία απορρίπτει η πλειονότητα των Ευρωπαίων μέσω μαζικών γενικών απεργιών.
<SPEAKER ID="328" NAME="Louis Michel" LANGUAGE="FR">
Σύμφωνα με τον László Andor, τον αρμόδιο Επίτροπο για την απασχόληση, τις κοινωνικές υποθέσεις και την κοινωνική ένταξη, ο αριθμός των συνταξιούχων θα διπλασιαστεί έως το 2060 σε σχέση με τον ενεργό πληθυσμό που θα μπορεί να χρηματοδοτεί τις συντάξεις. Συνεπώς, είναι επιτακτική ανάγκη να εξεταστεί προσεκτικά το μέλλον των συνταξιοδοτικών συστημάτων. Παρόλο που εμπίπτει στο πεδίο αρμοδιοτήτων των κρατών μελών, το ζήτημα αυτό δεν πρέπει να αποτρέψει την Ευρωπαϊκή Ένωση από το να παράσχει βοήθεια στα κράτη μέλη κατά τις διαβουλεύσεις τους με σκοπό να διασφαλίσουν στους ευρωπαίους πολίτες ένα επαρκές, σταθερό και βιώσιμο συνταξιοδοτικό σύστημα. " παροχή επαρκούς και κατάλληλης σύνταξης σε ένα κράτος μέλος της ΕΕ είναι το απαραίτητο συμπλήρωμα στην αρχή της ελεύθερης κυκλοφορίας των προσώπων. " οικονομική και νομισματική κρίση καταδεικνύει την ανάγκη για μια ολοκληρωμένη προσέγγιση, η οποία θα περιλαμβάνει δημογραφικές και κοινωνικές πτυχές, καθώς και οικονομικές και χρηματοπιστωτικές πτυχές.
<SPEAKER ID="329" NAME="Alexander Mirsky" AFFILIATION="S&amp;D">
γραπτώς. - (EN) Ελπίζω ότι το Κοινοβούλιο δεν θα περιοριστεί απλώς στην εκπόνηση εκθέσεων και τη διεξαγωγή ψηφοφοριών. Είναι απαραίτητο να αναλύσει και τα 27 συνταξιοδοτικά συστήματα που εφαρμόζονται στην ΕΕ. Είμαι πεπεισμένος ότι στον συγκεκριμένο τομέα θα αποκαλυφθούν μαζικής κλίμακας παραβιάσεις των κανόνων στη Λετονία, όπου η κυβέρνηση προσπαθεί διαρκώς να επιλύσει το πρόβλημα του δημοσιονομικού ελλείμματος σε βάρος των συντάξεων. Αυτό έχει ως αποτέλεσμα οι συνταξιούχοι στη Λετονία να είναι όμηροι των ριψοκίνδυνων ενεργειών της σημερινής κυβέρνησης. Στην πλειονότητα των περιπτώσεων, οι συντάξεις στη Λετονία βρίσκονται κάτω από το επίσημο κατώτατο όριο επιβίωσης. " κατάσταση περιπλέκεται από την απόφαση της κυβέρνησης να διατηρήσει τις συντάξεις στη δεύτερη βαθμίδα συντάξεων, δηλαδή αυτών που χρηματοδοτούνται από το κράτος. Αυτό μπορεί να έχει πολύ δυσάρεστες συνέπειες. Υπερψήφισα την έκθεση με την ελπίδα να διενεργηθεί μια ανεξάρτητη αξιολόγηση της κατάστασης στη Λετονία.
<SPEAKER ID="330" NAME="Andreas Mölzer" AFFILIATION="NI">
γραπτώς. - (DE) Εντός της Ευρωπαϊκής Ένωσης, διαπιστώνουμε διαρκώς σημαντική μείωση της ευημερίας, η οποία θα γίνει σίγουρα εμφανής με την απώλεια των περιόδων προστασίας για την αγορά εργασίας. Όλες οι χώρες πρέπει να ασχοληθούν σοβαρά με τις δημογραφικές αλλαγές και τη σχετιζόμενη έλλειψη οικονομικής βιωσιμότητας των συνταξιοδοτικών συστημάτων τους. Οι ιδιωτικές συντάξεις, οι οποίες υποτίθεται ότι θα παρείχαν επιπλέον στήριξη, δεν οδήγησαν στην πολυσυζητημένη ελάφρυνση των συνταξιοδοτικών συστημάτων, αλλά αντιθέτως υπέβαλαν τα συνταξιοδοτικά συστήματα σε ακόμη μεγαλύτερες πιέσεις. Στο πλαίσιο αυτό, οι άνθρωποι στην Ουγγαρία, για παράδειγμα, σχεδόν εξαναγκάστηκαν να επιστρέψουν στο κρατικό σύστημα. Στο πλαίσιο αυτό, οι ανεκπλήρωτες υποσχέσεις αποδόσεων από τα συνταξιοδοτικά ταμεία αποτελούν επίσης πρόβλημα, όπως καταδείχθηκε κατά τη διάρκεια της οικονομικής και χρηματοπιστωτικής κρίσης. Παρόμοιες παρεμβάσεις σε επίπεδο ΕΕ επιφέρουν συχνά ολόκληρη σειρά προβλημάτων, για παράδειγμα σε σχέση με την αντισταθμιστική αποζημίωση για συντάξεις, πράγμα που άνοιξε διάπλατα τις πύλες της κατάχρησης. Οι λεπτομέρειες των συντάξεων ρυθμίζονται με διαφορετικό τρόπο στα επιμέρους κράτη και έτσι πρέπει να παραμείνουν· γι' αυτόν τον λόγο απορρίπτω κατηγορηματικά την έκθεση.
<SPEAKER ID="331" NAME="Claudio Morganti" LANGUAGE="IT">
Θα ήθελα να εκφράσω την υποστήριξή μου για την έκθεση Oomen-Ruijten σχετικά με το μέλλον των συνταξιοδοτικών συστημάτων στην Ευρώπη, καθώς αναδεικνύει σαφώς μια αρχή στην οποία πρέπει να βασίζονται πάντα οι ευρωπαϊκές ενέργειες και πρωτοβουλίες: την αρχή της επικουρικότητας. Σε μια προσπάθεια να ανταποκριθεί σε μια πραγματική ανάγκη, δηλαδή σε μια νέα αξιολόγηση των ευρωπαϊκών συνταξιοδοτικών συστημάτων μετά την αλλαγή των δημογραφικών, οικονομικών και κοινωνικών συνθηκών, αποφασίστηκε ότι τα επιμέρους κράτη μέλη θα έχουν την ευελιξία να αναλαμβάνουν δράση στο πλαίσιο ενός γενικού ευρωπαϊκού οδηγού. Οι καταστάσεις και οι συνθήκες στις διάφορες χώρες είναι τόσο διαφορετικές που δεν μας επιτρέπουν να συλλάβουμε την ιδέα θέσπισης κοινών δεσμευτικών κανόνων· επομένως, η απόφαση να σεβαστούμε την ουσιώδη αρχή της επικουρικότητας ήταν θετική.
<SPEAKER ID="332" NAME="Franz Obermayr" AFFILIATION="NI">
γραπτώς. - (DE) Σύντομα η πληθυσμιακή πυραμίδα θα αντιστραφεί στην ΕΕ: η ηλικιακή ομάδα των "55 και άνω" θα αποτελεί το μεγαλύτερο μέρος του πληθυσμού, το προσδόκιμο επιβίωσης θα συνεχίσει να αυξάνεται, το ποσοστό γεννήσεων θα παραμείνει χαμηλό και οι νέοι άνθρωποι θα ξεκινούν τον επαγγελματικό βίο τους ολοένα και πιο αργά. Όλοι γνωρίζουμε τις συνέπειες που θα έχει αυτό: υπερβολική γήρανση του πληθυσμού και ακόμη περισσότερα εμπόδια όσον αφορά τη χρηματοδότηση των συντάξεων. Αυτό που πραγματικά χρειαζόμαστε, συγκεκριμένα, είναι μια πιο φιλική προς την οικογένεια πολιτική στα κράτη μέλη - σκέφτομαι, για παράδειγμα, τη θέσπιση οικογενειακού φόρου στον νόμο περί φορολογίας εισοδήματος. " συνεισφορά των οικογενειών στην προστασία του συμβολαίου μεταξύ των γενεών θα πρέπει να ληφθεί υπόψη στην κοινωνική νομοθεσία μέσω της σταδιακής μείωσης των εισφορών κοινωνικής ασφάλισης. Αυτές οι πτυχές δεν λαμβάνονται καθόλου υπόψη στην έκθεση ή λαμβάνονται ανεπαρκώς υπόψη. Ωστόσο, η μαζική μετανάστευση, που επαινείται τόσο, είναι ένας λανθασμένος τρόπος για την προστασία των συντάξεών μας. Εντέλει, η πολιτική για τις συντάξεις θα πρέπει να παραμείνει στο πεδίο αρμοδιοτήτων των κρατών μελών. Ως εκ τούτου, καταψήφισα τη συγκεκριμένη έκθεση.
<SPEAKER ID="333" NAME="Wojciech Michał Olejniczak" LANGUAGE="PL">
Στη σημερινή ψηφοφορία υποστήριξα την έγκριση της έκθεσης σχετικά με σταθερά και ασφαλή συνταξιοδοτικά συστήματα στην Ευρώπη. Το ζήτημα των μελλοντικών συντάξεων αποτελεί πρόβλημα όχι μόνο στην Πολωνία, αλλά σε ολόκληρη την Ευρωπαϊκή Ένωση. Στην έκθεση, το Ευρωπαϊκό Κοινοβούλιο επιβεβαίωσε ότι σε ζητήματα που αφορούν τα συνταξιοδοτικά συστήματα, τα κράτη μέλη είναι υπεύθυνα για την οργάνωση των εθνικών συνταξιοδοτικών συστημάτων τους. Ωστόσο, τα θεσμικά όργανα της ΕΕ θα υποστηρίζουν τις δραστηριότητες των κρατών μελών βάσει της αρχής της επικουρικότητας.
<P>
Κατ' εμέ, πολύ σημαντικό είναι το ότι η προσοχή επικεντρώθηκε στις διακρίσεις σε βάρος των γυναικών στο πλαίσιο των συνταξιοδοτικών συστημάτων, και αυτό πρέπει να το αντιμετωπίσουμε με επιτυχία. Την ίδια στιγμή, οι τρέχουσες δημογραφικές αλλαγές, που οδηγούν σε γήρανση του πληθυσμού, προκαλούν προβλήματα στην καθιέρωση σταθερής σύνταξης. Ο αριθμός των συνταξιούχων συνεχίζει να αυξάνεται, ενώ μειώνεται ο αριθμός των ανθρώπων που είναι ενεργοί στην αγορά εργασίας.
<P>
Ένα άλλο σημαντικό ζήτημα είναι το πρόβλημα των νέων ανθρώπων οι οποίοι δεν μπορούν να βρουν εργασία λόγω της κατάστασης στην αγορά εργασίας. Εν προκειμένω, είναι σημαντικό να εργάζονται περισσότεροι άνθρωποι και να παραμένουν στην εργασία για όσο το δυνατόν περισσότερο.
<SPEAKER ID="334" NAME="Alfredo Pallone" LANGUAGE="IT">
Υπερψήφισα την έκθεση της κ. Oomen-Ruijten επειδή πιστεύω ότι το να προσπαθεί κάποιος να θέσει τα θεμέλια για έναν στόχο τόσο σημαντικό όσο είναι αυτός της δημιουργίας κοινού ευρωπαϊκού συνταξιοδοτικού συστήματος, λαμβάνοντας ταυτόχρονα δεόντως υπόψη την αρχή της επικουρικότητας, αποτελεί ένα μεγάλο βήμα προς την πραγματική κοινωνική και πολιτική ολοκλήρωση. Το νομοθετικό πλαίσιο είναι σίγουρα σύνθετο, αλλά η Λευκή Βίβλος της Ευρωπαϊκής Επιτροπής για τα συνταξιοδοτικά συστήματα δείχνει ήδη προς τα πού οδεύει η Ένωση. " έκθεση αποσκοπεί συγκεκριμένα να ορίσει επαρκή, βιώσιμα και ασφαλή κριτήρια, καλώντας τα κράτη μέλη να συζητήσουν το θέμα, να δημοσιεύσουν τις διαμορφωθείσες προτάσεις και να συνεργαστούν για την κατάρτιση ενός πραγματικά κοινού σχεδίου μέσω της ανοικτής μεθόδου συντονισμού. Συζητάμε τη δέσμη μέτρων οικονομικής διακυβέρνησης σε επίπεδο ΕΕ με σκοπό τη μεταρρύθμιση του συμφώνου σταθερότητας και ανάπτυξης και τον καθορισμό κοινών κανόνων. Κανένα κράτος δεν μπορεί να αποφύγει τη μεταρρύθμιση του συνταξιοδοτικού συστήματος εάν επιθυμεί να βάλει σε τάξη τα οικονομικά του. Για τον λόγο αυτόν, πιστεύω ότι είναι λογικό να έχουμε κοινούς κανόνες και στον συγκεκριμένο τομέα, καθώς αυτό θα διευκόλυνε πολύ την παρακολούθηση και την εφαρμογή του συμφώνου σταθερότητας και ανάπτυξης.
<SPEAKER ID="335" NAME="Maria do Céu Patrão Neves" LANGUAGE="PT">
" συγκεκριμένη έκθεση σχετικά με επαρκή, βιώσιμα και ασφαλή ευρωπαϊκά συνταξιοδοτικά συστήματα αποτελεί ένα σημαντικό βήμα προς την εφαρμογή μιας πολιτικής συντονισμού στην Ευρωπαϊκή Ένωση. Εξάλλου, αν και αυτό εμπίπτει στη δικαιοδοσία των κρατών μελών, το συνταξιοδοτικό σύστημα συνδέεται άμεσα με τη χρηματοπιστωτική αγορά, ενώ ταυτόχρονα είναι ένας από τους τομείς που καλύπτονται από το σύμφωνο σταθερότητας και ανάπτυξης. Καθίσταται αναγκαίο, για δημογραφικούς λόγους τους οποίους όλοι μας γνωρίζουμε, να χαράξουμε μια στρατηγική που να αυξάνει τη συνοχή και τη συνεκτικότητα στον τομέα των συντάξεων. Πρέπει να αναλάβουμε πρωτοβουλίες οι οποίες θα επαναπροσδιορίσουν το μέλλον των νέων και των μεγαλύτερων σε ηλικία ατόμων, καθώς και την αλληλεγγύη μεταξύ των γενεών και των ατόμων, συμβάλλοντας στην εξασφάλιση ενός βιώσιμου, ασφαλούς και επαρκούς εισοδήματος μετά τη συνταξιοδότηση. Υπάρχουν σημαντικές διαφορές μεταξύ των διάφορων συνταξιοδοτικών συστημάτων στην Ευρώπη, αλλά είναι σημαντικό να δημιουργήσουμε μια κοινή πλατφόρμα καθορίζοντας σαφώς την κατανομή των αρμοδιοτήτων. Με αυτόν τον τρόπο, θα είναι δυνατό να δημιουργηθεί ένα σύστημα το οποίο θα είναι και βιώσιμο και ασφαλές ταυτόχρονα· ένα σύγχρονο σύστημα που θα αναγνωρίζει την ελεύθερη κυκλοφορία στην Ευρώπη και θα θεωρεί δεδομένο ότι η κινητικότητα είναι απαραίτητη, ιδίως για τη νέα γενιά και, φυσικά, για μια αποτελεσματική και αποδοτική αγορά εργασίας. Για όλους αυτούς τους λόγους, υπερψήφισα την έκθεση.
<SPEAKER ID="336" NAME="Rovana Plumb" LANGUAGE="RO">
Τον Νοέμβριο του 2009, η Ρουμανία είχε 5,54 εκατομμύρια συνταξιούχους και 5,65 εκατομμύρια συνεισφέροντες στο δημόσιο συνταξιοδοτικό σύστημα. " παροχή στους πολίτες της ΕΕ επαρκών, βιώσιμων συντάξεων, τώρα και στο μέλλον, αποτελεί προτεραιότητα για την Ευρωπαϊκή Ένωση. " επίτευξη αυτών των στόχων σε μια γηράσκουσα Ευρώπη αποτελεί μεγάλη πρόκληση, και τα κράτη μέλη πρέπει να προετοιμαστούν γι' αυτό μεταρρυθμίζοντας τα συνταξιοδοτικά συστήματά τους. Τα κράτη μέλη πρέπει να βελτιώσουν την επάρκεια των συντάξεων καταπολεμώντας τις διακρίσεις λόγω φύλου στην αγορά εργασίας, ιδίως με τη μείωση κατά 10% των μισθολογικών διαφορών έως το 2020. Το δημόσιο συνταξιοδοτικό σύστημα πρέπει να ενισχυθεί έναντι του ιδιωτικού συστήματος. Δεν πρέπει να ιδιωτικοποιήσουμε το δημόσιο συνταξιοδοτικό σύστημα απλώς για να διασφαλίσουμε τη σταθερότητα των ταμείων συντάξεων για τους σημερινούς και μελλοντικούς συνταξιούχους.
<P>
Αν και η τάση σε ευρωπαϊκό επίπεδο είναι η αύξηση της ηλικίας συνταξιοδότησης, θα πρέπει να εφαρμοστεί ευελιξία ανάλογα με τον τομέα και τη βαρύτητα των συνθηκών εργασίας, λαμβάνοντας επίσης υπόψη τον αριθμό των χρόνων υπηρεσίας. Απαιτείται ενεργητική στήριξη για τη δημιουργία θέσεων εργασίας. " ποιότητα της εργασίας πρέπει επίσης να βελτιωθεί, ώστε να αυξηθεί ο αριθμός των ανθρώπων που θα συνεισφέρουν ενεργά στη χρηματοδότηση των μελλοντικών συντάξεών τους.
<SPEAKER ID="337" NAME="Frédérique Ries" LANGUAGE="FR">
" βιωσιμότητα των συνταξιοδοτικών συστημάτων είναι μία από τις μεγαλύτερες προκλήσεις που πρέπει να αντιμετωπίσει η πολιτική τάξη εάν επιθυμεί να υπηρετήσει το κοινό καλό και να διατηρήσει την κοινωνική ειρήνη. Αν και οι ευρωπαϊκές αρμοδιότητες είναι περιορισμένες εν προκειμένω, ήταν σημαντικό να διατυπώσει το Ευρωπαϊκό Κοινοβούλιο τη γνώμη του ως συνέχεια της Πράσινης Βίβλου που εξέδωσε η Επιτροπή. Αυτό έγινε με την έγκριση της ιδιαίτερα περιεκτικής έκθεσης Oomen-Ruijten, η οποία επιβεβαιώνει την ανάγκη για τη μεταρρύθμιση των συνταξιοδοτικών συστημάτων λόγω της δυσμενούς τάσης στην αναλογία του αριθμού των ατόμων ηλικίας άνω των 65 ετών έναντι του ενεργού πληθυσμού. Επιπλέον, το ψήφισμα συμφωνεί με την πρόσφατη έρευνα του Ευρωβαρόμετρου, η οποία δείχνει τη σοφία και την ωριμότητα των ευρωπαίων πολιτών, με το 73% να διατυπώνει την άποψη ότι "θα πρέπει να εργαστεί για μεγαλύτερο χρονικό διάστημα ή να αποταμιεύει περισσότερα χρήματα για τα γεράματά του". " κυρίαρχη ιδέα της παράτασης του εργασιακού βίου πέραν της ηλικίας των 65 ετών προκάλεσε, ομολογουμένως, ανάμεικτες αντιδράσεις στην κοινή γνώμη. Ωστόσο, αυτή η λύση ίσως να είναι ένα αφανές ευτύχημα, καθώς θα ενεργοποιηθούν απαραιτήτως και άλλα μέσα. Όσον αφορά μόνο την περίπτωση της χώρας μου, του Βελγίου, όπου το ποσοστό απασχόλησης των πολιτών μεγαλύτερης ηλικίας είναι ένα από τα χαμηλότερα στην Ευρωπαϊκή Ένωση, είναι επιτακτική η ανάγκη να ενθαρρυνθούν οι βέλγοι εργαζόμενοι να παραμένουν περισσότερο στην αγορά εργασίας.
<SPEAKER ID="338" NAME="Crescenzio Rivellini" LANGUAGE="IT">
Σήμερα το Κοινοβούλιο ψήφισε επί της έκθεσης με τίτλο "επαρκή, βιώσιμα και ασφαλή ευρωπαϊκά συνταξιοδοτικά συστήματα". " Επιτροπή, λαμβάνοντας υπόψη τις δημογραφικές εξελίξεις και τις επιπτώσεις της οικονομικής και χρηματοπιστωτικής κρίσης, αποφάσισε ότι προκειμένου να εκσυγχρονιστούν οι συνταξιοδοτικές πολιτικές, είναι απαραίτητο να αναληφθεί συντονισμένη δράση όσον αφορά τα εξής: προσαρμογή των συνταξιοδοτικών συστημάτων, βιωσιμότητα, ισορροπία μεταξύ της διάρκειας του εργασιακού βίου και της διάρκειας των συντάξεων, άρση των εμποδίων στην κινητικότητα, μεγαλύτερη διαφάνεια των συνταξιοδοτικών συστημάτων και προστασία της φερεγγυότητας.
<P>
Στη συγκεκριμένη έκθεση επιθυμούμε να αναγνωριστούν και να διατηρηθούν οι επιμέρους αρμοδιότητες, ώστε να δημιουργηθεί ένα βιώσιμο και ασφαλές σύστημα που θα είναι σε θέση να διασφαλίζει επαρκείς συντάξεις σε επίπεδο κρατών μελών. Ένα σύγχρονο σύστημα που να αναγνωρίζει, συγκεκριμένα, την ανάγκη της νέας γενιάς για κινητικότητα και να προσφέρει λύσεις όχι μόνο για το παρόν, αλλά και για το εγγύς μέλλον.
<SPEAKER ID="339" NAME="Raül Romeva i Rueda" AFFILIATION="Verts/ALE">
γραπτώς. - (ES) Παρόλο που η ψηφοφορία επέτρεψε τη συμπερίληψη ορισμένων καίριων στοιχείων κοινωνικής συνείδησης, ορισμένες ατυχείς πτυχές παρέμειναν, με αποτέλεσμα να απόσχω από την τελική ψηφοφορία. Αυτό συνέβη, για παράδειγμα, στο σημείο της παραγράφου 21 όπου ζητείται από τα κράτη μέλη να βελτιώσουν την πρόσβαση των πολιτών σε συστήματα ιδιωτικής αποταμίευσης.
<SPEAKER ID="340" NAME="Licia Ronzulli" LANGUAGE="IT">
Τα ευρωπαϊκά συνταξιοδοτικά συστήματα βρίσκονται σε μια ολοένα και πιο ανησυχητική κατάσταση. Πρέπει να δράσουμε τώρα για να εξασφαλίσουμε ότι οι άνδρες και οι γυναίκες έχουν ίσες ευκαιρίες, προστατεύοντας όσους επιθυμούν να συνταξιοδοτηθούν σήμερα και, ταυτόχρονα, προστατεύοντας όσους κάνουν τώρα τα πρώτα τους βήματα στην αγορά εργασίας. Στην Ευρώπη, οι γυναίκες ακόμη κερδίζουν κατά μέσο όρο 18% λιγότερα χρήματα από τους άνδρες. " κύρια συνέπεια αυτών των μισθολογικών διαφορών είναι εμφανής στην ηλικία συνταξιοδότησης: επειδή οι γυναίκες κερδίζουν λιγότερα χρήματα κατά τη διάρκεια του εργασιακού βίου τους, λαμβάνουν επίσης χαμηλότερες συντάξεις. Ως αποτέλεσμα, οι γυναίκες πλήττονται από μόνιμη φτώχεια περισσότερο από τους άνδρες. Ιδίως σε καιρούς κρίσης, πρέπει να συμπεριλαμβάνουμε την προοπτική του φύλου σε όλες τις πολιτικές, εγκρίνοντας εθνικά μέτρα τα οποία συμφωνούνται και συντονίζονται σε ευρωπαϊκό επίπεδο. Υπερψήφισα την έκθεση Oomen-Ruijten, επειδή πιστεύω ότι αποτελεί καλό συμβιβασμό ο οποίος μπορεί να υποστηρίξει τον διάλογο μεταξύ των κρατών μελών και των ευρωπαϊκών θεσμικών οργάνων σχετικά με τον εκσυγχρονισμό των συνταξιοδοτικών συστημάτων.
<SPEAKER ID="341" NAME="Oreste Rossi" LANGUAGE="IT">
Υποστηρίζουμε την έκθεση σχετικά με την Πράσινη Βίβλο για επαρκή, βιώσιμα και ασφαλή ευρωπαϊκά συνταξιοδοτικά συστήματα, καθώς η Ευρωπαϊκή Επιτροπή αποσκοπεί να βοηθήσει τα κράτη μέλη χωρίς να αφαιρεί αρμοδιότητες από τις επιμέρους χώρες, οι οποίες πρέπει να αξιολογήσουν τη σύνδεση μεταξύ του προσδόκιμου επιβίωσης και της υποχρεωτικής ηλικίας συνταξιοδότησης. Στοχεύει επίσης στην εξάλειψη των εμποδίων στη διασυνοριακή κινητικότητα και στη σύσταση της Ευρωπαϊκής Αρχής Ασφαλίσεων και Επαγγελματικών Συντάξεων, η οποία θα είναι υπεύθυνη για τη δημιουργία ενός συστήματος συντονισμού σε περιπτώσεις έκτακτης ανάγκης και για τη στήριξη των κρατών μελών.
<SPEAKER ID="342" NAME="Daciana Octavia Sârbu" LANGUAGE="RO">
Τα 27 κράτη μέλη της Ευρωπαϊκής Ένωσης έχουν διαφορετικά συνταξιοδοτικά συστήματα. Ωστόσο, η αντιστροφή της πληθυσμιακής πυραμίδας και η αύξηση του προσδόκιμου επιβίωσης απαιτούν τη χάραξη μιας ευρωπαϊκής στρατηγικής για την ενίσχυση της συνοχής και της συνεκτικότητας των συντάξεων στην Ευρωπαϊκή Ένωση. Ωστόσο, θα ήθελα επίσης να αναφέρω τις ανεπάρκειες που είναι εμφανείς στην περίπτωση της κινητικότητας του εργατικού δυναμικού μεταξύ διάφορων κρατών μελών. Υπάρχουν περιπτώσεις όπου τα συνταξιοδοτικά δικαιώματα δεν μεταφέρονται επαρκώς μεταξύ των διάφορων κρατών μελών της Ευρωπαϊκής Ένωσης. Στο πλαίσιο αυτό, πρέπει να ενθαρρύνουμε τη συνεργασία μεταξύ των κρατών μελών.
<P>
Από την άλλη πλευρά, έχουμε την ηθική υποχρέωση να προστατεύσουμε το δικαίωμα των πολιτών μας να λαμβάνουν συντάξεις που τους παρέχουν αξιοπρεπείς συνθήκες διαβίωσης.
<SPEAKER ID="343" NAME="Peter Skinner" AFFILIATION="S&amp;D">
γραπτώς. - (EN) Υποστηρίζω τους γενικούς στόχους της συγκεκριμένης έκθεσης, καθώς το βασικό μέλημά της είναι η υιοθέτηση μιας βιώσιμης προσέγγισης στην παροχή των συντάξεων. " κανονιστική διαδικασία η οποία θα προκύψει από την Πράσινη Βίβλο πρόκειται, πιστεύω, να δώσει στους εποπτικούς φορείς τη δυνατότητα να επιτύχουν την απαραίτητη συνεκτικότητα για ένα ασφαλές και βιώσιμο συνταξιοδοτικό σύστημα.
<P>
Ωστόσο, δεδομένης της σημερινής πολυμορφίας των συνταξιοδοτικών συστημάτων στα κράτη μέλη, καθώς και του πεδίου και του ύψους της παροχής συντάξεων, είναι σημαντικό να εκπληρώσει η Επιτροπή την επιθυμία του Κοινοβουλίου να μην επιβάλει κεφαλαιακές απαιτήσεις ανάλογες με τις ασφαλιστικές ή τραπεζικές απαιτήσεις. Πιστεύω ότι οι συντάξεις μπορούν και πρέπει να αντιμετωπίζονται χωριστά όσον αφορά τις απαιτήσεις κεφαλαιακής επάρκειας.
<P>
Λαμβάνοντας υπόψη όλα τα ανωτέρω, η ανάγκη για μια πραγματικά ευρωπαϊκή προσέγγιση είναι τεράστια, δεδομένου του τρόπου με τον οποίο οι δημογραφικές εξελίξεις θα αναγκάσουν τις μελλοντικές γενιές να συντηρούν δαπανηρά και υπερφορτωμένα συστήματα, με τις παλαιότερες γενιές να αντιμετωπίζουν ενδεχομένως τον κίνδυνο φτώχειας.
<SPEAKER ID="344" NAME="Alyn Smith" AFFILIATION="Verts/ALE">
γραπτώς. - (EN) Κύριε Πρόεδρε, υπάρχουν πάρα πολλά θετικά σημεία στη συγκεκριμένη έκθεση. Ωστόσο, συνολικά, δεν μπορώ να την υποστηρίξω. Είναι ορθό ότι σε αυτό το Σώμα θα πρέπει να ανησυχούμε για τις συνταξιοδοτικές παροχές των κυβερνήσεων των κρατών μελών μας, όπως είναι ορθό και ότι πρέπει να ανταλλάσσουμε βέλτιστες πρακτικές. Ωστόσο, δεν μπόρεσα να υποστηρίξω την έκθεση συνολικά, επειδή διαφωνώ απολύτως με το ότι η ΕΕ θα πρέπει να αναλάβει οποιονδήποτε άλλο ρόλο πέραν αυτού της ανταλλαγής πληροφοριών σχετικά με τις συντάξεις. Οι καλύτερες αρχές για την αντιμετώπιση του θέματος των συντάξεων, όπως εξάλλου και όλων των κοινωνικών θεμάτων, είναι οι εθνικές ή οι τοπικές αρχές, όχι εμείς. Αυτή η έκθεση πρωτοβουλίας ζητεί υπέρμετρο κεντρικό έλεγχο, ο οποίος δεν έχω πεισθεί καθόλου ότι θα έχει αποτέλεσμα ή θα παράσχει προστιθέμενη αξία.
<SPEAKER ID="345" NAME="Bart Staes" AFFILIATION="Verts/ALE">
γραπτώς. - (NL) Το πρόβλημα της αυξανόμενης γήρανσης του πληθυσμού μάς πλήττει σοβαρά και η κρίση ωθεί τα κράτη μέλη σε περικοπές. Ωστόσο, δεν θα πρέπει να επιτρέψουμε να μας παρασύρει το πρόβλημα της γήρανσης του πληθυσμού σε μια νέα ευρωπαϊκή κρίση χρέους. Τα κράτη μέλη που αποταμιεύουν χρήματα δεν θα πρέπει να το πράττουν απερίσκεπτα. Το ψήφισμα τονίζει ότι ο πρώτος πυλώνας του συνταξιοδοτικού συστήματος είναι ο βασικός. Αυτό προϋποθέτει έναν υγιή και ισοσκελισμένο εθνικό προϋπολογισμό. Επιπλέον, εξυπακούεται ότι ένα σταθερό εισόδημα αποτελεί διασφάλιση έναντι της φτώχειας. Με ικανοποιεί επίσης η αναγνώριση συνταξιοδοτικών δικαιωμάτων για τις γυναίκες και η μεγαλύτερη έμφαση στην ισότητα των φύλων, σε συνδυασμό με την αναγνώριση ότι οι διακρίσεις σε βάρος των ανθρώπων μεγαλύτερης ηλικίας στην αγορά εργασίας δεν θα πρέπει να επιτρέπονται. Το ψήφισμα δίνει επίσης τη δέουσα προσοχή στη δυνατότητα μεταφοράς των σωρευμένων συνταξιοδοτικών δικαιωμάτων. Κανείς τη σήμερον ημέρα δεν εργάζεται για την ίδια εταιρεία ή ακόμα και στη χώρα καταγωγής του για μια ολόκληρη ζωή. Έχει θεμελιώδη σημασία, σε μια ενωμένη Ευρώπη, οι πολίτες να μπορούν να μεταφέρουν αυτά τα δικαιώματά τους. Κατά συνέπεια, το Ευρωπαϊκό Κοινοβούλιο ζητεί από την Ευρωπαϊκή Επιτροπή να συντονίσει καλύτερα τη δυνατότητα μεταφοράς των συντάξεων σε ευρωπαϊκό επίπεδο.
<SPEAKER ID="346" NAME="Silvia-Adriana Ţicău" LANGUAGE="RO">
" έκθεση της Ria Oomen-Ruijten σχετικά με την Πράσινη Βίβλο με τίτλο "Για επαρκή, βιώσιμα και ασφαλή ευρωπαϊκά συνταξιοδοτικά συστήματα" συμβάλλει σημαντικά στη συζήτηση σχετικά με το μέλλον των ευρωπαϊκών συνταξιοδοτικών συστημάτων. Πιστεύω ότι τα κράτη μέλη πρέπει να θεσπίσουν διατάξεις για τη διασφάλιση επαρκών συντάξεων για τους πολίτες τους. Ενθαρρύνουμε τα κράτη μέλη να δημιουργήσουν ένα όσο το δυνατόν επαρκέστερο συνταξιοδοτικό σύστημα ώστε να διασφαλίζεται ένα αξιοπρεπές επίπεδο διαβίωσης για όλους, δίνοντας ιδιαίτερη προσοχή στις πιο ευάλωτες ομάδες της κοινωνίας. Υπερψήφισα το σημείο 24, το οποίο καλεί τα κράτη μέλη να ενθαρρύνουν, με εξαιρέσεις από τη φορολογία και τις κοινωνικές παροχές, τη συνέχιση της εργασίας των πιο ηλικιωμένων.
<P>
Ψήφισα επίσης υπέρ της ενθάρρυνσης και της διευκόλυνσης του συνδυασμού της απασχόλησης και της σύνταξης, καθώς και υπέρ της λήψης μέτρων τα οποία θα δυσκολεύουν τις επιχειρήσεις να απολύουν εργαζόμενους μεγαλύτερης ηλικίας.
<P>
Ψήφισα κατά της αύξησης της ηλικίας συνταξιοδότησης, επειδή πιστεύω ότι οι άνθρωποι μετά από μία συγκεκριμένη ηλικία, οι οποίοι επιθυμούν και μπορούν να εργαστούν, πρέπει να ενθαρρύνονται και να μην αναγκάζονται να δουλεύουν, ιδίως σε μια εποχή όπου το ποσοστό ανεργίας στην ΕΕ των 27 είναι 10%, και 20% μεταξύ των νέων.
<SPEAKER ID="347" NAME="Γεώργιος Τούσσας" AFFILIATION="GUE/NGL">
γραπτώς. - " Πράσινη Βίβλος της Ευρωπαϊκής Επιτροπής για τα "ευρωπαϊκά συνταξιοδοτικά συστήματα", που υπερψηφίστηκε σήμερα με τη σχετική έκθεση από τη συμμαχία των πολιτικών εκπροσώπων του Κεφαλαίου στο Ευρωκοινοβούλιο (Σοσιαλδημοκράτες, Λαϊκό Κόμμα, Φιλελεύθεροι), αποτελεί αντιλαϊκό τερατούργημα. Προορίζεται να αποτελέσει συστατικό στοιχείο του νέου αντιλαϊκού Συμφώνου Ανταγωνιστικότητας της ΕΕ με στόχο τη κατεδάφιση των ευρωπαϊκών συστημάτων Κοινωνικής Ασφάλισης και την αντικατάστασή τους με την ιδιωτική εξατομικευμένη ασφάλιση, νέο χρυσοφόρο τομέα εκμετάλλευσης των εργαζομένων προς όφελος του Κεφαλαίου. Κατάργηση, στην πράξη, των δημόσιων δαπανών για κοινωνική ασφάλιση, σύνταξη και πρόνοια. Με το σύστημα των τριών πυλώνων, ελαχιστοποιούν τις συνταξιοδοτικές παροχές των δημοσίων συστημάτων ασφάλισης σε ένα επίδομα φτωχοκομείου, για να ανοίξουν διάπλατα τον δρόμο στον λεγόμενο "τρίτο πυλώνα", την ιδιωτική ασφάλιση. Απαιτούν αύξηση των ορίων ηλικίας συνταξιοδότησης, ανάλογα με το προσδόκιμο της ζωής, δηλαδή δουλειά μέχρι τα βαθιά γεράματα. Το ΚΚΕ καταψηφίζει το αντεργατικό έκτρωμα της ΕΕ για τα ευρωπαϊκά ασφαλιστικά συστήματα. Μπροστά σ' αυτές τις εξελίξεις επισημαίνουμε ότι είναι επιτακτική η ανάγκη του πανεργατικού ξεσηκωμού για να μην περάσουν τα νέα αντιασφαλιστικά μέτρα, η νέα άγρια επίθεση που οργανώνει το Κεφάλαιο και οι αστικές κυβερνήσεις με το υπό διαμόρφωση Σύμφωνο Ανταγωνιστικότητας της ΕΕ.
<SPEAKER ID="348" NAME="Thomas Ulmer" AFFILIATION="PPE">
γραπτώς. - (DE) Υπερψήφισα την έκθεση Oomen-Ruijten σχετικά με την Πράσινη Βίβλο για τα συνταξιοδοτικά συστήματα. Τα αποτελέσματα των διαπραγματεύσεων είναι ικανοποιητικά κατά την άποψη της Χριστιανοδημοκρατικής Ένωσης της Γερμανίας, και παρέχουν την κατάλληλη βάση για την επακόλουθη Λευκή Βίβλο. Αυτό που είναι σημαντικό είναι η διατήρηση των γερμανικών επαγγελματικών συντάξεων, η διάρκεια της υπηρεσίας και η προστασία έναντι του κινδύνου χρεοκοπίας για τις υφιστάμενες αναλήψεις υποχρεώσεων. Σε καμία περίπτωση οι επαγγελματικές συντάξεις δεν πρέπει να μεταφερθούν σε ένα υποχρεωτικό ευρωπαϊκό σύστημα.
<SPEAKER ID="349" NAME="Viktor Uspaskich" AFFILIATION="ALDE">
γραπτώς. - (LT) Χαίρομαι που η εισηγήτρια αναγνωρίζει ότι υπάρχουν σημαντικά χάσματα στα συνταξιοδοτικά συστήματα στην Ευρώπη και ότι οι πολίτες ορισμένων κρατών μελών -για παράδειγμα οι Λιθουανοί- αντιμετωπίζουν πρόσθετα προβλήματα. " ζωή των συνταξιούχων στη χώρα μου δεν είναι και η πιο εύκολη. Πρόσφατα έγινε ακόμη πιο δύσκολη - πέρυσι, η μηνιαία σύνταξη των λιθουανών συνταξιούχων μειώθηκε κατά 5%. Είναι καιρός να σταματήσουμε να εφαρμόζουμε δύο μέτρα και δύο σταθμά. Σε ορισμένες ευρωπαϊκές χώρες, όπως στη Λιθουανία, η κυβέρνηση υποστηρίζει ότι η κρίση πέρασε και ότι η οικονομία αρχίζει σταδιακά να ανακάμπτει. Ωστόσο, όταν πρέπει να λάβουμε πρακτικά μέτρα, οι ηγέτες μας απαντούν ότι δεν μπορούν να βρουν τους απαιτούμενους πόρους ώστε να επανέλθουν οι συντάξεις στα προηγούμενα επίπεδά τους. Ξαφνικά, δηλώνουν ότι η κρίση δεν έχει τελειώσει. " οικονομική βιωσιμότητα είναι απαραίτητη για τη μεταρρύθμιση των συνταξιοδοτικών συστημάτων μας, αλλά εξίσου σημαντική είναι και η παροχή επαρκούς εισοδήματος. Πραγματική βιωσιμότητα δεν μπορεί να επιτευχθεί χωρίς να διασφαλιστεί η επάρκεια των συντάξεων. " γήρανση της κοινωνίας και οι οικονομικές πιέσεις αποδεικνύουν ότι η αγορά εργασίας μας μεταβάλλεται. Είναι απαραίτητο να ληφθεί αυτό υπόψη κατά τη μεταρρύθμιση των συνταξιοδοτικών συστημάτων μας. " ισορροπία μεταξύ της ευελιξίας και της ασφάλειας στην αγορά εργασίας στηρίζει την προσαρμοστικότητα της οικονομίας και έτσι συμβάλλει σε βιώσιμες, ασφαλείς και δίκαιες συντάξεις.
<SPEAKER ID="350" NAME="Peter van Dalen" AFFILIATION="ECR">
γραπτώς. - (NL) Ευρώπη και συντάξεις: ένα αν μη τι άλλο ευαίσθητο ζήτημα. Πολλά κράτη μέλη εξετάζουν ρυθμίσεις για τη συρρίκνωση των εθνικών χρεών τους συνδέοντας τα συνταξιοδοτικά ταμεία με τα χρέη τους. " κ. Merkel και ο κ. Sarkozy αναφέρουν ήδη την κεντρική διαχείριση των συντάξεων στα σχέδιά τους για μια ενιαία, κεντρικά διοικούμενη Ευρώπη. Αντιτίθεμαι σε οποιαδήποτε ρύθμιση των συντάξεων σε ευρωπαϊκό επίπεδο. Τα συνταξιοδοτικά συστήματα δομούνται διαφορετικά στα διάφορα κράτη μέλη. Είναι σχεδόν αδύνατη η σύγκρισή τους. Επιπλέον, τα συνταξιοδοτικά συστήματα στα διάφορα επιμέρους κράτη μέλη ποικίλλουν σημαντικά, όσον αφορά το μέγεθος, την αξιοπιστία και την εποπτεία τους. Δεν επιθυμώ να δω το ισχυρό ολλανδικό συνταξιοδοτικό σύστημα να ζημιώνεται λόγω του χάους που επικρατεί σε ορισμένα άλλα κράτη μέλη.
<P>
Αυτό που θεωρώ λογικό, ωστόσο, είναι ότι τα κράτη μέλη θα πρέπει να ανταλλάσσουν πληροφορίες για τα συνταξιοδοτικά τους συστήματα και ότι πρέπει να καταβάλλουν προσπάθειες να αντιμετωπίσουν συγκεκριμένα προβλήματα μέσω αυτού. Αναφέρομαι εδώ, για παράδειγμα, στους πανεπιστημιακούς ερευνητές που μετακινούνται σε άλλα κράτη μέλη, οι φορολογικές αρχές των οποίων εισπράττουν πρόσθετα τέλη για τα συνταξιοδοτικά δικαιώματα που τα εν λόγω πρόσωπα έχουν θεμελιώσει αλλού. Πρέπει να δοθεί άμεσα τέλος σε αυτές τις υπερβολές, αλλά αυτό δεν σημαίνει ότι πρέπει να αναδιαρθρώσουμε ολόκληρο το σύστημα με βάση ένα ευρωπαϊκό μοντέλο.
<SPEAKER ID="351" NAME="Derek Vaughan" AFFILIATION="S&amp;D">
γραπτώς. - (EN) Υπερψήφισα αυτήν την έκθεση η οποία καλεί τα κράτη μέλη να διασφαλίσουν τη βιωσιμότητα των συντάξεων υπό το πρίσμα των προκλήσεων της γήρανσης των κοινωνιών και των πιέσεων για δαπάνες που υφίστανται σε ολόκληρη την ΕΕ. Επικροτώ το γεγονός ότι αυτή η έκθεση αναγνωρίζει ότι δεν υπάρχει μια ενιαία προσέγγιση στην παροχή συντάξεων στα διάφορα κράτη μέλη, αλλά η ΕΕ μπορεί σαφώς να παράσχει προστιθέμενη αξία στον τομέα της ανταλλαγής ιδεών και του συντονισμού.
<P>
" συνεκτίμηση του ιδιωτικού χρέους σε οποιαδήποτε αξιολόγηση της βιωσιμότητας των δημόσιων οικονομικών δεν θα πρέπει να συμπεριληφθεί στη συγκεκριμένη έκθεση, καθώς οι τρέχουσες συνθήκες στην αγορά δεν θα υποστήριζαν αυτό το είδος αξιολόγησης. Επιπλέον, η εφαρμογή κεφαλαιακών απαιτήσεων στις συντάξεις θα μπορούσε δυνητικά να αυξήσει το κόστος χωρίς να προσθέτει ασφάλεια για τις επαγγελματικές συντάξεις που χρηματοδοτούνται από τον εργοδότη. Αυτό δεν θα πρέπει να καταστεί υποχρεωτικό όπου υπάρχει ήδη κάποιο σύστημα προστασίας· για παράδειγμα το Ταμείο Προστασίας Συντάξεων του "νωμένου Βασιλείου, το οποίο δημιουργήθηκε από την προηγούμενη κυβέρνηση των Εργατικών, παρέχει ήδη υψηλό επίπεδο προστασίας στα μέλη του συνταξιοδοτικού συστήματος και τους συνταξιούχους.
<P>
Εγώ, και οι συνάδελφοι από το κόμμα των Εργατικών, θα συνεχίσουμε να εργαζόμαστε για να διασφαλίσουμε ότι οι πολίτες που αποταμιεύουν χρήματα σε συνεργασία με το κράτος, τον εργοδότη τους ή ιδιωτικά θα είναι πραγματικά προστατευμένοι όσον αφορά τη σύνταξή τους, ώστε να αισθάνονται ασφαλείς για τη συνταξιοδότησή τους.
<SPEAKER ID="352" NAME="Iva Zanicchi" LANGUAGE="IT">
Υπερψήφισα την έκθεση της κ. Oomen-Ruijten, αν και πιστεύω ότι το κείμενο που εγκρίθηκε υπερβάλλει όταν επαναλαμβάνει συνεχώς τη σημασία της αρχής της επικουρικότητας. Ωστόσο, πιστεύω ότι η συγκεκριμένη έκθεση, ενώ εκκρεμεί η επικείμενη δημοσίευση της Λευκής Βίβλου της Επιτροπής, μπορεί να επιτρέψει τη συνέχιση μιας αποτελεσματικής σχέσης συνεργασίας μεταξύ των κρατών μελών και των θεσμικών οργάνων της ΕΕ σχετικά με το δύσκολο ζήτημα του εκσυγχρονισμού των ευρωπαϊκών συνταξιοδοτικών συστημάτων.
<SPEAKER ID="354" NAME="Luís Paulo Alves" LANGUAGE="PT">
Υπερψήφισα την παρούσα πρόταση ψηφίσματος, διότι πιστεύω ότι οι ενταξιακές διαπραγματεύσεις με την Κροατία είναι δυνατό να ολοκληρωθούν στο πρώτο εξάμηνο του 2011, με την προϋπόθεση ότι θα συνεχιστεί η υλοποίηση των απαραίτητων μεταρρυθμίσεων. Προκειμένου να επιτευχθεί αυτό, κατά το τελευταίο αυτό στάδιο, η Κροατία θα χρειαστεί να κινητοποιήσει όλες της τις δυνάμεις προκειμένου να ενισχυθούν η δημόσια διοίκηση και οι δικαστικές αρχές, να σημειωθεί πρόοδος με το Διεθνές Ποινικό Δικαστήριο για την πρώην Γιουγκοσλαβία, να συνεχιστεί η διαδικασία ιδιωτικοποιήσεων και να εγκριθούν σχέδια αναδιάρθρωσης. Ψηφίζω επίσης υπέρ του παρόντος ψηφίσματος, διότι συνιστά την υλοποίηση συμφωνίας διαιτησίας όσον αφορά το ζήτημα των συνόρων μεταξύ της Κροατίας και της Σλοβενίας, και εξαιτίας της προόδου που έχει επιτευχθεί κατά την επίλυση άλλων διμερών διαφωνιών, όπως τα ζητήματα που αφορούν τα σύνορα με τη Σερβία, το Μαυροβούνιο και τη Βοσνία-Ερζεγοβίνη. Αν και η Κροατία πρέπει ακόμα να ολοκληρώσει τις διαπραγματεύσεις για έξι πολιτικά κεφάλαια του κοινοτικού κεκτημένου, πιστεύω ότι τα θετικά αποτελέσματα του 2010 θα αποτελέσουν τη βάση για τις τελικές προσπάθειες των κροατικών αρχών σχετικά με την ολοκλήρωση των διαπραγματεύσεων.
<SPEAKER ID="355" NAME="Laima Liucija Andrikien" LANGUAGE="LT">
Υπερψήφισα την παρούσα πρόταση ψηφίσματος σχετικά με την έκθεση προόδου του 2010 για την Κροατία. Με το παρόν έγγραφο, το Ευρωπαϊκό Κοινοβούλιο επιβεβαίωσε ότι η Κροατία έχει σημειώσει σημαντική πρόοδο κατά τις συνομιλίες για την ένταξή της στην Ευρωπαϊκή Ένωση. Συμφωνώ με τις διατάξεις του ψηφίσματος ότι οι ενταξιακές διαπραγματεύσεις με την Κροατία είναι δυνατό να ολοκληρωθούν στο πρώτο εξάμηνο του 2011, με την προϋπόθεση ότι θα συνεχιστεί η αποφασιστική υλοποίηση των απαραίτητων μεταρρυθμίσεων, ιδίως με ενίσχυση της δημόσιας διοίκησης και των δικαστικών αρχών, συνέχιση της καταπολέμησης της διαφθοράς, εξασφάλιση της βιωσιμότητας της επιστροφής των προσφύγων και πλήρη συνεργασία με το Διεθνές Ποινικό Δικαστήριο για την πρώην Γιουγκοσλαβία (ΔΠΔΓ) καθώς και με τη συνέχιση της διαδικασίας ιδιωτικοποιήσεων και την έγκριση σχεδίων αναδιάρθρωσης για τα ναυπηγεία που αντιμετωπίζουν δυσχέρειες. Πρόκειται για πολύ σημαντικές προϋποθέσεις και η κατάλληλη υλοποίησή τους ή τουλάχιστον η σημαντική πρόοδος στους προαναφερθέντες τομείς θα δείξει τη δέσμευση και την προθυμία της Κροατίας να αποτελέσει κράτος μέλος της ΕΕ.
<SPEAKER ID="356" NAME="Zigmantas Balčytis" LANGUAGE="LT">
Συμφώνησα με την παρούσα πρόταση ψηφίσματος, μέσω της οποίας το Ευρωπαϊκό Κοινοβούλιο υποστηρίζει την ένταξη της Κροατίας στην Ευρωπαϊκή Ένωση. " ένταξη της Κροατίας έχει τόσο μια ευρωπαϊκή όσο και μια περιφερειακή διάσταση και θα ενθαρρύνει τις υπόλοιπες χώρες των δυτικών Βαλκανίων να δρομολογήσουν και να υλοποιήσουν μεταρρυθμίσεις που συνδέονται με την ένταξη. Οι ενταξιακές διαπραγματεύσεις με την Κροατία έχουν σημειώσει σημαντική πρόοδο, αλλά μένει ακόμα να ολοκληρωθούν θεμελιώδεις μεταρρυθμίσεις στους τομείς της δημόσιας διοίκησης και του δικαστικού σώματος, της διαφθοράς, της επιστροφής των προσφύγων, κ.ο.κ. " Κροατία πρέπει να σημειώσει σημαντική πρόοδο στην επίλυση διμερών διαφορών με γειτονικές χώρες, όπως για ζητήματα που αφορούν τα σύνορα με τη Σερβία, το Μαυροβούνιο και τη Βοσνία-Ερζεγοβίνη, ούτως ώστε οι διαφορές αυτές να μην καταστούν εμπόδιο στην περαιτέρω διεύρυνση της ΕΕ μετά την ένταξη της Κροατίας.
<SPEAKER ID="357" NAME="Elena Băsescu" LANGUAGE="RO">
Ψήφισα υπέρ της έγκρισης της έκθεσης προόδου για την Κροατία, διότι θεωρώ ότι η ενταξιακή διαδικασία υπογραμμίζει τη σημαντική βελτίωση στην κατάσταση στον εν λόγω τομέα. Για την ακρίβεια, ο σεβασμός των θεμελιωδών δικαιωμάτων, η κατάσταση των προσφύγων και η ιδιωτικοποίηση του κλάδου των ναυπηγείων αποτελούν τα κεφάλαια που παρουσιάζουν τη μεγαλύτερη πρόοδο. Θα ήθελα επίσης στο σημείο αυτό να επικροτήσω την εφαρμογή της ειρηνευτικής συμφωνίας και όλες τις διατάξεις που περιλαμβάνονται σε αυτήν. " συνεργασία με το Διεθνές Ποινικό Δικαστήριο για την πρώην Γιουγκοσλαβία έχει ζωτική σημασία για την επιτυχή ολοκλήρωση των διαπραγματεύσεων. Ελπίζω ότι στο μέλλον οι αρχές της Κροατίας θα επιτρέψουν στους ερευνητές να έχουν πρόσβαση στα αναγκαία έγγραφα. Ένα από τα ζητήματα που αναφέρονται στο έγγραφο είναι οι δίκες για εγκλήματα πολέμου. Όσοι έχουν παραπεμφθεί ενώπιον της δικαιοσύνης είτε δεν καταδικάσθηκαν είτε έλαβαν πολύ μικρές ποινές. Θα ήθελα να επισημάνω τη σημασία της ύπαρξης ενός δίκαιου συστήματος δικαιοσύνης για κάθε υποψήφια προς ένταξη χώρα.
<P>
" κληρονομιά της σύγκρουσης κατά τη δεκαετία του 1990 και η έλλειψη σεβασμού για τα δικαιώματα των μειονοτήτων είναι απαράδεκτα για ένα μελλοντικό κράτος μέλος. Στον τομέα αυτόν είναι επιθυμητή νομοθετική παρέμβαση. " πρόθεση της ουγγρικής Προεδρίας για ολοκλήρωση των διαπραγματεύσεων έως το τέλος του πρώτου εξαμήνου του 2011 είναι αξιοθαύμαστη και η Κροατία έχει τις δυνατότητες να το κατορθώσει εγκαίρως. " ένταξή της θα στείλει μια θετική ένδειξη στην περιοχή, επανεπιβεβαιώνοντας την αξιοπιστία της ΕΕ σε σχέση με τα κριτήρια επιλογής όσον αφορά την εν λόγω διαδικασία. Θα ήθελα να ολοκληρώσω επιβεβαιώνοντας την ανεπιφύλακτη υποστήριξη της Ρουμανίας υπέρ της ένταξης της Κροατίας στην ΕΕ.
<SPEAKER ID="358" NAME="Sebastian Valentin Bodu" LANGUAGE="RO">
" έκθεση σχετικά με την πρόοδο που σημείωσε η Κροατία το 2010 καταδεικνύει την αποφασιστικότητα της κυβέρνησης του Ζάγκρεμπ να εκπληρώσει τα ενταξιακά κριτήρια της Ευρωπαϊκής Ένωσης. Ωστόσο, η Ευρωπαϊκή Ένωση έρχεται αντιμέτωπη με μια πρωτοφανή κατάσταση, καθώς η πλειονότητα των πολιτών της Κροατίας δεν θεωρεί ότι η ένταξη στην ΕΕ θα ωφελήσει τη χώρα, κάτι που έρχεται σε αντίθεση προς το μεγάλο κύμα αισιοδοξίας που είχε παρατηρηθεί μεταξύ των λαών των κρατών της κεντρικής και ανατολικής Ευρώπης που εντάχθηκαν στους δύο τελευταίους γύρους. " έκθεση του 2010 για την Κροατία υπογραμμίζει το ενδιαφέρον των θεσμικών οργάνων της ΕΕ σχετικά με την κατάσταση αυτή. Αυτός είναι ο λόγος για τον οποίο απευθύνθηκε επίσης έκκληση προς τις αρχές και την κοινωνία των πολιτών να δραστηριοποιηθούν προκειμένου να πείσουν τους Κροάτες ότι η ένταξη στην ΕΕ θα έχει θετικό αντίκτυπο για τη χώρα τους. Επικροτώ τις προσπάθειες των κροατικών αρχών και τη φιλοδοξία τους να ολοκληρώσουν τις ενταξιακές διαπραγματεύσεις την ερχόμενη άνοιξη.
<P>
" Κροατία αξίζει ακόμα συγχαρητήρια για το γεγονός ότι ένα κράτος που κατασπαρασσόταν από συγκρούσεις επί τόσον καιρό κατόρθωσε να σημειώσει αξιοθαύμαστη πρόοδο όσον αφορά την εφαρμογή του κοινοτικού κεκτημένου. Επιπλέον, οιαδήποτε αναφορά στην πιθανότητα αναβολής της ένταξης της Κροατίας δεν μπορεί παρά να αντιμετωπισθεί ως τυχαίο σχόλιο που διατυπώθηκε χωρίς ιδιαίτερη σκέψη.
<SPEAKER ID="359" NAME="Antonio Cancian" LANGUAGE="IT">
Υποστήριξα ένθερμα την παρούσα έκθεση, διότι πιστεύω ότι η Κροατία συνεχίζει με ορθό τρόπο την υλοποίηση των μεταρρυθμίσεων που είναι αναγκαίες για την ένταξή της στην ΕΕ. Σε οικονομικό επίπεδο, θεωρώ ότι η Κροατία είναι έτοιμη να προβεί σε συναλλαγές με τις άλλες χώρες της ΕΕ. Για την ακρίβεια, παρά την παγκόσμια κρίση, έχει κατορθώσει να διατηρήσει μια κάποια μακροοικονομική σταθερότητα, ιδίως μέσω της ανάπτυξης υποδομών στον τομέα των υπηρεσιών και του τουρισμού. Θεωρώ ότι η χώρα πρέπει να ενθαρρυνθεί να αξιοποιήσει στο έπακρο τους πόρους της, ιδίως τη γεωγραφική της θέση ως στρατηγικού κόμβου μεταφορών μεταξύ της δυτικής Ευρώπης και των Βαλκανίων, αλλά και μεταξύ της κεντρικής Ευρώπης, της Αδριατικής και της Μεσογείου. " περαιτέρω ανάπτυξη των υποδομών της μπορεί να προσφέρει τεράστιο δυναμικό στη χώρα. Λαμβάνοντας αυτό υπόψη, η συνεργασία της με την Ευρωπαϊκή Ένωση σχετικά με την υλοποίηση τμημάτων του ΔΕΔ-Μ, του ΔΕΔ-Ε και του e-TEN που επηρεάζει επίσης την κροατική επικράτεια και θα μπορούσε να αναπτυχθεί σε σύστημα σύμπραξης του δημοσίου με τον ιδιωτικό τομέα με πλήρη συνεργασία με την ΕΕ, αποδεικνύεται ιδιαίτερα εποικοδομητική. Οι διαπραγματεύσεις θα λήξουν το πρώτο εξάμηνο του 2011, όταν ολοκληρωθεί η ενταξιακή διαδικασία. Είμαι βέβαιος ότι αυτή η προθεσμία θα τηρηθεί.
<SPEAKER ID="360" NAME="Maria Da Graça Carvalho" LANGUAGE="PT">
Θα ήθελα να συγχαρώ την Κροατία για την ουσιαστική πρόοδο που σημείωσε όσον αφορά την επίτευξη των κριτηρίων αναφοράς που είναι απαραίτητα για την ολοκλήρωση των ενταξιακών διαπραγματεύσεων. Πιστεύω ακράδαντα ότι η ταχεία ένταξη της Κροατίας θα ενθαρρύνει τις υπόλοιπες χώρες των δυτικών Βαλκανίων να υλοποιήσουν μεταρρυθμίσεις που συνδέονται με την ένταξη. Επικροτώ τις προσπάθειες της κροατικής κυβέρνησης να τηρήσει αυστηρή στάση έναντι κάθε μορφής διαφθοράς, αλλά απευθύνω έκκληση στις κροατικές αρχές να ενισχύσουν περαιτέρω τις διοικητικές δυνατότητες των φορέων καταπολέμησης της διαφθοράς και να καλλιεργήσουν μια κουλτούρα πολιτικής λογοδοσίας. Επιδοκιμάζω την πρόοδο που έχει επιτευχθεί στους τομείς των δικαιωμάτων των γυναικών και της ισότητας των φύλων, καθώς περίπου το 25% των βουλευτικών εδρών, καθώς και το ήμισυ σχεδόν των διοικητικών θέσεων στον δημόσιο τομέα κατέχονται από γυναίκες, γεγονός το οποίο καταδεικνύει την πρόοδο που σημειώνεται στον τομέα της ισότητας των φύλων. Ωστόσο, το ποσοστό των γυναικών που κατέχουν ηγετικές θέσεις σε επιχειρήσεις παραμένει εξαιρετικά χαμηλό και οι μισθολογικές διαφορές μεταξύ ανδρών και γυναικών παραμένουν. Ζητώ να προωθηθεί με ενεργότερο τρόπο η συμμετοχή των γυναικών σε οικονομικά και πολιτικά όργανα λήψεως αποφάσεων και να υλοποιηθεί ταχέως ο νόμος για την ισότητα των φύλων, συμπεριλαμβανομένης της αρχής της ίσης αμοιβής.
<SPEAKER ID="361" NAME="Daniel Caspary, Ingeborg Grässle, Elisabeth Jeggle, Andreas Schwab, Thomas Ulmer και Rainer Wieland" LANGUAGE="DE">
Υποστηρίζουμε ένθερμα την ταχεία ένταξη της Κροατίας στην Ευρωπαϊκή Ένωση. Ο λαός της Κροατίας έχει μεγάλες προσδοκίες από αυτήν την ένταξη. Ωστόσο, αυτές θα μπορέσουν να εκπληρωθούν μόνο εάν η Κροατία είναι πραγματικά έτοιμη για ένταξη και ικανοποιηθούν όλα τα ενταξιακά κριτήρια. " Κροατία έχει σημειώσει ήδη μεγαλύτερη πρόοδο στο πλαίσιο της διαδικασίας αυτής από ό,τι είχαν πολλά από τα σημερινά κράτη μέλη της ΕΕ ως προς την ένταξή τους.
<P>
" έκθεση προόδου της Επιτροπής δείχνει, ωστόσο, καθαρά ότι σε ορισμένους τομείς εξακολουθούν να χρειάζονται προσπάθειες. Αυτό γεννά ελπίδες για ταχεία ολοκλήρωση των ενταξιακών διαπραγματεύσεων - ωστόσο, η σημερινή απόφαση δεν πρέπει να δημιουργήσει προσδοκίες. " συστηματικότητα είναι σημαντικότερη για εμάς από ό,τι η ταχύτητα, και η αξιόπιστη ολοκλήρωση είναι σημαντικότερη από τις υποσχέσεις. Δεν πρέπει να επαναλάβουμε παλαιότερα λάθη. Οτιδήποτε άλλο δεν θα είναι προς το συμφέρον της Ευρωπαϊκής Ένωσης ή της Κροατίας και του λαού της. Ως εκ τούτου, απείχαμε σήμερα από την ψηφοφορία.
<SPEAKER ID="362" NAME="Edite Estrela" LANGUAGE="PT">
Υπερψήφισα την πρόταση ψηφίσματος σχετικά με την έκθεση προόδου του 2010 για την Κροατία, διότι θεωρώ ότι οι διαπραγματεύσεις σχετικά με την ένταξη της Κροατίας στην ΕΕ θα έχουν ολοκληρωθεί έως τον Ιούνιο του 2011, με την προϋπόθεση ότι θα συνεχιστεί η υλοποίηση των απαραίτητων μεταρρυθμίσεων. Τάσσομαι υπέρ της επέκτασης, υπό την προϋπόθεση ότι οι υποψήφιες προς ένταξη χώρες πληρούν τα προκαθορισμένα κριτήρια. Όσο περισσότερες χώρες συμμετέχουν στο ευρωπαϊκό εγχείρημα, τόσο το καλύτερο για την ΕΕ και τους πολίτες της, που θα απολαμβάνουν έναν ενιαίο χώρο ειρήνης, ελευθερίας, δημοκρατίας, προόδου και ευημερίας.
<SPEAKER ID="363" NAME="Diogo Feio" LANGUAGE="PT">
" Κροατία πληροί με αδιαμφισβήτητη επιτυχία τα κριτήρια ένταξης και καταβάλλει προσπάθειες για να συνεχίσει να ακολουθεί αυτήν την πορεία, παρά τις πρόσθετες δυσκολίες που αντιμετωπίζει στο πλαίσιο της τρέχουσας διεθνούς κατάστασης. Αποτελεί καλό παράδειγμα για οποιαδήποτε χώρα σκοπεύει να αποτελέσει τμήμα της Ευρωπαϊκής Ένωσης. Δεν μπορώ να μην παρατηρήσω ότι οι πιο πρόσφατες έρευνες δείχνουν ότι οι Κροάτες είναι καχύποπτοι αναφορικά με τη μελλοντική είσοδο της χώρας τους στην Ένωση και επικριτικοί σε σχέση με τις ενέργειες της ΕΕ. Αντί να αμφισβητούμε την άποψη του κροατικού λαού, θεωρώ ότι οι αμφιβολίες τους πρέπει να ληφθούν σοβαρά υπόψη και να οδηγήσουν σε εξέταση του τρόπου διοίκησης της Ευρωπαϊκής Ένωσης. Θεωρώ λυπηρό το γεγονός ότι, στην πρόταση ψηφίσματός του, ο εισηγητής επέλεξε να γνωμοδοτήσει σχετικά με ζητήματα όπως ο γενετήσιος προσανατολισμός και η συνταγματική του προστασία, που όχι μόνο δεν έχουν καμία σχέση με τα πραγματικά προβλήματα εν προκειμένω, αλλά που θα έπρεπε επίσης να αποτελούν αποκλειστική αρμοδιότητα των κρατών μελών.
<SPEAKER ID="364" NAME="José Manuel Fernandes" LANGUAGE="PT">
" παρούσα πρόταση ψηφίσματος αφορά την έκθεση προόδου του 2010 σχετικά με την ενταξιακή πορεία της Κροατίας· μια δέσμευση του Ευρωπαϊκού Κοινοβουλίου για την οποία καταβλήθηκε κάθε διπλωματική προσπάθεια. Επικροτώ την πρόοδο που έχει σημειωθεί κατά τις ενταξιακές διαπραγματεύσεις, οι οποίες θα πρέπει να ολοκληρωθούν έως τα τέλη του πρώτου εξαμήνου του 2011, όπως και όλες τις προσπάθειες που καταβάλλονται από την Ευρωπαϊκή Επιτροπή για την ένταξη των άλλων χωρών των δυτικών Βαλκανίων στην ΕΕ.
<P>
Θεωρώ λυπηρό το γεγονός ότι το κοινοβούλιο και η κυβέρνηση της Κροατίας δεν έχουν σημειώσει την επιθυμητή πρόοδο σε σχέση με τη συνταγματική αναθεώρηση, ειδικότερα όσον αφορά την αποκέντρωση και τη μεταρρύθμιση της δημόσιας διοίκησης, ιδίως την αποπολιτικοποίησή της, την καταπολέμηση της διαφθοράς και την ελευθερία του Τύπου. Ελπίζω ότι όλα τα προβλήματα που αναφέρονται στην έκθεση θα επιλυθούν ή τουλάχιστον θα περιορισθούν, ούτως ώστε η ένταξη να είναι σύντομη και να λειτουργήσει ως καταλύτης για την ένταξη των γειτονικών χωρών.
<SPEAKER ID="365" NAME="Ilda Figueiredo" LANGUAGE="PT">
Όσον αφορά την παρούσα έκθεση, είναι σημαντικό να επισημανθεί ότι η πλειοψηφία των βουλευτών του Ευρωπαϊκού Κοινοβουλίου δεν είναι χαρούμενη με το γεγονός ότι, σύμφωνα με το Ευρωβαρόμετρο, η πλειονότητα του κροατικού λαού πιστεύει ότι η ένταξη στην ΕΕ "δεν θα τους ωφελήσει". Τι μπορεί να γίνει για να αλλάξει αυτή η αντίληψη; " απάντηση, όπως πάντα, είναι να αυξηθεί η προπαγάνδα που επιδιώκει να χειραγωγήσει την πραγματικότητα του τι είναι η ΕΕ.
<P>
Χρησιμοποιείται και πάλι το ίδιο νεοφιλελεύθερο δόγμα: μείωση του κρατικού παρεμβατισμού στην οικονομία και δημιουργία μιας ανοιχτής και ανταγωνιστικής αγοράς, μέσω της καταστροφής των δημοσίων υπηρεσιών, της αλλαγής των εργασιακών σχέσεων προς όφελος του κεφαλαίου υπό το πρόσχημα της "δυσκαμψίας" τους, και της κατάργησης της εθνικής κυριαρχίας και ενός ανεξάρτητου σχεδίου για την ανάπτυξη της Κροατίας.
<P>
Τέλος, η έκθεση καθιστά ιδιαίτερα σαφές ποιος ήταν εκείνος που ωφελήθηκε από την επιθετική στάση του ΝΑΤΟ και τη διάλυση της Γιουγκοσλαβίας. " Κροατία βρίσκεται σε προνομιακή θέση: αποτελεί διάδρομο μεταφορών μεγάλης σημασίας για τις εισαγωγικές και εξαγωγικές αγορές της Ανατολής και της Άπω Ανατολής. Είναι σαφές ότι η ένταξη στην ΕΕ δεν στοχεύει στην προώθηση του δικαιώματος της Κροατίας και του λαού της στην ανάπτυξη, αλλά, πάνω από όλα, στην αποκόμιση οφελών για τις μεγάλες δυνάμεις και τις οικονομικές τους ομάδες.
<SPEAKER ID="366" NAME="Lidia Joanna Geringer de Oedenberg" AFFILIATION="S&amp;D">
γραπτώς. - (PL) Πρόσφατα, η Κροατία σημείωσε σημαντική πρόοδο σε σχέση με την ένταξή της στην ΕΕ και θα αποτελέσει πιθανότατα σύντομα το εικοστό όγδοο κράτος μέλος της ΕΕ. Το 2010, οι διαπραγματευτές της ΕΕ και της Κροατίας έκλεισαν 11 κεφάλαια, ολοκληρώνοντας συνολικά 28 (από τα απαιτούμενα 35). Το περσινό επίτευγμα καταδεικνύει με έμφαση την αποφασιστικότητα της Κροατίας να συνεχίσει τις μεταρρυθμίσεις της και θα επιτρέψει σύντομα στους πολίτες της να ωφεληθούν από την ένταξή τους στην ΕΕ. Κατά την τελευταία συνάντηση εκπροσώπων της ΕΕ και κροατών υπουργών, που πραγματοποιήθηκε στις Βρυξέλλες στις 22 Δεκεμβρίου 2010, οι διαπραγματευτές έκλεισαν τρία σημαντικά κεφάλαια, συγκεκριμένα εκείνα που αφορούσαν τη δικαιοσύνη, την ελευθερία και την ασφάλεια, την εξωτερική πολιτική και πολιτική ασφάλειας και άμυνας, και το περιβάλλον. Το κλείσιμο αυτών των κεφαλαίων καταδεικνύει την ενίσχυση του νομικού συστήματος της Κροατίας και την ταυτόχρονη πρόοδο που έχει σημειωθεί σε αρκετούς τομείς, όπως είναι η ευρύτερη συνεργασία μεταξύ της Κροατίας και της διεθνούς κοινότητας αναφορικά με τις στρατιωτικές αποστολές και τις μη στρατιωτικές υποθέσεις ("εξωτερική πολιτική, πολιτική ασφάλειας και άμυνας"), και η εγγύηση της καλύτερης ποιότητας του αέρα και των υδάτων για τον λαό της Κροατίας (περιβάλλον).
<P>
Οι διαπραγματεύσεις σχετικά με την ένταξη της Κροατίας στην Ευρωπαϊκή Ένωση ξεκίνησαν τον Οκτώβριο του 2005. Παρά την ύπαρξη κάποιων προβλημάτων διοικητικής υποστήριξης, η ένταξη της Κροατίας υποστηρίζεται σθεναρά από τα κράτη μέλη της ΕΕ και πολλά από αυτά αναμένουν ταχεία πρόοδο όσον αφορά το κλείσιμο των επτά κεφαλαίων που απομένουν έως τα τέλη του 2011.
<SPEAKER ID="367" NAME="Robert Goebbels" LANGUAGE="FR">
Υπερψήφισα την πρόταση ψηφίσματος. " Κροατία είναι σαφές ότι έχει μια θέση στην Ευρωπαϊκή Ένωση. Ωστόσο, δεν πρόκειται να ψηφίσω υπέρ άλλων υποψηφιοτήτων ένταξης εάν δεν αυξηθεί σημαντικά ο προϋπολογισμός της Ένωσης. Δεν μπορεί να επιτευχθεί περαιτέρω διεύρυνση χωρίς επιπλέον πόρους για την Ένωση.
<SPEAKER ID="368" NAME="Bruno Gollnisch" LANGUAGE="FR">
" ψήφος μου όσον αφορά την πρόταση ψηφίσματος της Επιτροπής Εξωτερικών Υποθέσεων του παρόντος Κοινοβουλίου σχετικά με την πρόοδο της Κροατίας ως προς την ένταξή της αποτελεί ένδειξη έλλειψης εμπιστοσύνης στα οφέλη της Ευρωπαϊκής Ένωσης που, σύμφωνα με τις δημοσκοπήσεις, την συμμερίζεται και η πλειονότητα των Κροατών. Είναι λυπηρό ότι οι αρχές μιας χώρας που ανεξαρτητοποιήθηκε και απέκτησε εθνική κυριαρχία μετά από μια τρομερή σύγκρουση δεν θα ησυχάσουν προτού θέσουν τη χώρα κάτω από ξένο ζυγό, παρά την κοινή γνώμη. Καταψήφισα τη Συνθήκη του Μάαστριχτ. Καταψήφισα το Ευρωπαϊκό Σύνταγμα. Θα είχα καταψηφίσει και τη Συνθήκη της Λισαβόνας, εάν η κυβέρνησή μου είχε το θάρρος να την θέσει σε ψηφοφορία του γαλλικού λαού. Ελπίζω ότι θα ζητηθεί απευθείας η γνώμη των Κροατών σχετικά με την ένταξη της χώρας τους στην Ένωση και ότι η βούλησή τους, αντίθετα προς εκείνη των Γάλλων, των Ιρλανδών και των Ολλανδών, θα γίνει σεβαστή. " υπερψήφιση ενός ψηφίσματος που εκφράζει λύπη, διότι η τύχη των μειονοτήτων που ανήκουν στη μία ή την άλλη σεξουαλική απόκλιση δεν αποτελεί αντικείμενο ενασχόλησης της κεντρικής διοίκησης, που υπερασπίζεται την εντατική προπαγάνδα προκειμένου να αντιστραφούν οι αρνητικές δημοσκοπήσεις., που ενθαρρύνει τα ίδια οικονομικά σφάλματα με εκείνα που διεπράχθησαν στις χώρες μας, ήταν πραγματικά αδύνατη.
<SPEAKER ID="369" NAME="Sylvie Guillaume" LANGUAGE="FR">
Υπερψήφισα την πρόταση ψηφίσματος σχετικά με την πρόοδο της Κροατίας, που επιβεβαιώνει τις προσπάθειες της δεύτερης αναφορικά με την επικείμενη ένταξή της στην Ευρωπαϊκή Ένωση. Για την ακρίβεια, η ένταξη της Κροατίας έχει αρκετά πλεονεκτήματα, όπως την εδραίωση ειρήνης και σταθερότητας στην περιοχή των Βαλκανίων και την ενίσχυση της θέσης της ΕΕ στην εν λόγω περιοχή. Το κείμενο που εγκρίναμε εγείρει επίσης ζητήματα που εξακολουθούν να είναι προβληματικά και σε σχέση με τα οποία η Κροατία πρέπει να συνεχίσει να καταβάλει προσπάθειες, όπως η καταπολέμηση της διαφθοράς, που παραμένει μια από τις μεγαλύτερες μάστιγες της χώρας, και η παροχή υποστήριξης προς τους επαναπατριζόμενους, που εξακολουθεί να είναι ανεπαρκής. Ελπίζω ότι η Κροατία θα συνεχίσει να ακολουθεί αυτήν τη θετική πορεία.
<SPEAKER ID="370" NAME="Juozas Imbrasas" LANGUAGE="LT">
Υπερψήφισα την παρούσα πρόταση ψηφίσματος σχετικά με την έκθεση προόδου του 2010 για την Κροατία, διότι με το εν λόγω έγγραφο το Ευρωπαϊκό Κοινοβούλιο επιβεβαίωσε το γεγονός ότι η Κροατία έχει σημειώσει πρόοδο κατά τις συνομιλίες που αφορούν την ένταξή της στην Ευρωπαϊκή Ένωση. Οι ενταξιακές διαπραγματεύσεις με την Κροατία είναι δυνατό να ολοκληρωθούν σύντομα, με την προϋπόθεση ότι θα συνεχιστεί η αποφασιστική επιδίωξη και υλοποίηση των απαραίτητων μεταρρυθμίσεων. Είναι ανάγκη να συνεχιστεί η ενίσχυση της δημόσιας διοίκησης και των δικαστικών αρχών, η καταπολέμηση της διαφθοράς, η εξασφάλιση της βιωσιμότητας της επιστροφής των προσφύγων και η πλήρης συνεργασία με το Διεθνές Ποινικό Δικαστήριο για την πρώην Γιουγκοσλαβία (ΔΠΔΓ), κ.ο.κ. Επιπλέον, η κροατική κυβέρνηση πρέπει να αντιμετωπίσει επειγόντως τις διαρθρωτικές αδυναμίες της οικονομίας και να επιστήσει μεγαλύτερη προσοχή στην περιφερειακή συνεργασία, προκειμένου να αντιμετωπισθούν διμερή ζητήματα με τις γειτονικές χώρες. " ορθή εφαρμογή ή τουλάχιστον η σημαντική πρόοδος στους τομείς αυτούς θα αποδείξει και θα ενισχύσει τη βούληση και τις δυνατότητες της Κροατίας να γίνει κράτος μέλος της ΕΕ. Πιστεύω ότι η ένταξη της Κροατίας θα ενθαρρύνει επίσης τις υπόλοιπες χώρες των δυτικών Βαλκανίων να προχωρήσουν εγγύτερα και ταχύτερα σε ένταξη στην ΕΕ.
<SPEAKER ID="371" NAME="Giovanni La Via" LANGUAGE="IT">
Με την πρόταση ψηφίσματός του σχετικά με την έκθεση προόδου του 2010 για την Κροατία, στόχος του Κοινοβουλίου ήταν να επικροτήσει τις βελτιώσεις που κατόρθωσε να σημειώσει η Κροατία από διάφορες απόψεις, οι οποίες φέρνουν τη χώρα ακόμα πιο κοντά στην Ευρωπαϊκή Ένωση. Τα επιτεύγματα της συγκεκριμένης χώρας κατά τη διάρκεια του τελευταίου έτους αξίζει να αναφερθούν, καθώς έχουν επιτευχθεί ουσιαστικές αλλαγές στο σύνταγμα προκειμένου να προσαρμοστεί στους καταστατικούς χάρτες των υπολοίπων 27 κρατών μελών. Όσον αφορά τις δικαστικές αρχές, έχουν καταβληθεί προσπάθειες για να καταστεί η εν λόγω εξουσία αντικειμενική και ανεξάρτητη. Οργανώθηκαν επίσης δίκες για τα εγκλήματα πολέμου και σημειώθηκε σημαντική πρόοδος σε σχέση με τα δικαιώματα των γυναικών και την ισότητα των φύλων. Συμφωνώ απολύτως με την παρούσα πρόταση, διότι πιστεύω ακράδαντα ότι η Κροατία αξίζει να αποτελέσει κράτος μέλος. Δεν υπάρχει αμφιβολία ότι πρέπει να καταβληθούν ακόμα περισσότερες προσπάθειες, ιδίως όσον αφορά την καταπολέμηση της διαφθοράς, αλλά το γεγονός παραμένει ότι η χώρα σημειώνει σημαντική πρόοδο κατά την πορεία ένταξής της στην Ευρωπαϊκή Ένωση.
<SPEAKER ID="372" NAME="Petru Constantin Luhan" LANGUAGE="RO">
Υπερψήφισα την παρούσα έκθεση, διότι εκείνο που επιθυμούμε όλοι είναι μια σταθερή, ευημερούσα γειτονία. Πράγματι, αυτές οι φιλοδοξίες μπορούν να υλοποιηθούν μόνο μέσω της ένταξης των δυτικών Βαλκανίων στην ΕΕ και τις ευρω-ατλαντικές δομές. " Κροατία αποτελεί το κράτος εκείνο στην εν λόγω περιοχή που βρίσκεται στο πλέον προηγμένο στάδιο στο πλαίσιο της πορείας ένταξης στην ΕΕ, επισημαίνοντας ότι διαθέτει και ότι επιθυμεί να χρησιμοποιήσει ισχυρούς μηχανισμούς για την καταπολέμηση της διαφθοράς στον δημόσιο τομέα. Το Ζάγκρεμπ έχει σημειώσει ήδη πρόοδο εν προκειμένω μέσω της έγκρισης από το κοινοβούλιό του νομοθεσίας που επιτρέπει την κατάσχεση περιουσιακών στοιχείων που έχουν αποκτηθεί παρανόμως, καθώς και μέσω προσφυγών σε βάρος ανώτερων αξιωματούχων. Επικροτώ αυτά τα μέτρα, αλλά το Ζάγκρεμπ πρέπει να καταδείξει με πειστικό τρόπο ότι έχει αφήσει πίσω του την ευρέως διαδεδομένη νοοτροπία της διαφθοράς και της ατιμωρησίας που το χαρακτηρίζει. " Κροατία μπορεί να συνεχίσει να υπολογίζει στην υποστήριξη της Ρουμανίας στο πλαίσιο της ενταξιακής της πορείας στην Ευρωπαϊκή Ένωση, μέσω της ανταλλαγής κοινών εμπειριών όσον αφορά τόσο την προενταξιακή πορεία όσο και τις πτυχές μετά την ένταξη της χώρας στην ΕΕ.
<SPEAKER ID="373" NAME="Monica Luisa Macovei" LANGUAGE="EN">
Υπερψήφισα το ψήφισμα, προκειμένου να αναγνωρισθεί η πρόοδος της Κροατίας όσον αφορά την ένταξή της στην ΕΕ και να επισημανθούν οι στόχοι που μένει να επιτευχθούν προς όφελος του λαού της. Καταψήφισα τις τροπολογίες 1 και 4, διότι αποσκοπούσαν στη διαγραφή αναφορών σε κυβερνητικές προσπάθειες στην Κροατία για την καταπολέμηση των διακρίσεων λόγω γενετήσιου προσανατολισμού και φυλής, που απαιτούνται για την ένταξη στην ΕΕ.
<P>
Όταν το ψήφισμα βρισκόταν στην Επιτροπή Εξωτερικών Υποθέσεων, συνέβαλα με τροπολογίες αναφορικά με την αποδοτικότητα και την προβλεψιμότητα του δικαστικού συστήματος. Ζητούσαν την αύξηση της χρηματοδότησης ούτως ώστε τα δικαστήρια να είναι σε θέση να εργάζονται ταχύτερα και αποδοτικότερα, την ενοποίηση της νομολογίας και την έγκαιρη έκδοση όλων των αποφάσεων. Οι υποθέσεις διαφθοράς πρέπει να παραπέμπονται στα δικαστήρια και να μην παραμένουν στο στάδιο της δίωξης ή/και της έρευνας, και οι ποινές πρέπει να έχουν αποτρεπτικές συνέπειες. Πρέπει να αξιολογηθεί η αποδοτικότητα των προενταξιακών πόρων που δαπανήθηκαν στον τομέα της μεταρρύθμισης της δικαιοσύνης και της καταπολέμησης της διαφθοράς.
<SPEAKER ID="374" NAME="David Martin" LANGUAGE="EN">
Υπερψήφισα την παρούσα έκθεση, αλλά εξακολουθώ να διατηρώ σοβαρές αμφιβολίες σχετικά με την καταλληλότητα της Κροατίας για ένταξη. Πρέπει να σημειωθεί σημαντική πρόοδος σε αρκετούς τομείς, ιδίως σε σχέση με την καταπολέμηση της διαφθοράς.
<SPEAKER ID="375" NAME="Barbara Matera" LANGUAGE="IT">
" ένταξη της Κροατίας στην Ευρωπαϊκή Ένωση αποτελεί σημαντικό κίνητρο ώστε οι χώρες των Βαλκανίων να καταβάλουν τις δικές τους προσπάθειες και να προβούν σε μεταρρυθμίσεις έχοντας κατά νου τη μελλοντική ένταξή τους στην Ένωση. " ένταξη της Κροατίας στην Ένωση θα διευρύνει τον χώρο ειρήνης και σταθερότητας στην Ευρώπη, και ενέχει, ως εκ τούτου, μια διττή ευρωπαϊκή και περιφερειακή διάσταση, που θα πρέπει να ενθαρρύνει τις χώρες των δυτικών Βαλκανίων να επιτύχουν μεγαλύτερη συνοχή σε περιφερειακό επίπεδο.
<P>
Εκφράζω την ικανοποίησή μου για την πρόοδο που έχει σημειώσει η Κροατία όσον αφορά τον σεβασμό και την προστασία των μειονοτήτων, μολονότι η χώρα πρέπει να λάβει εξίσου κατάλληλα μέτρα, ούτως ώστε να διασφαλισθεί η μεγαλύτερη προστασία της μειονότητας των Ρομά και η συμμετοχή της στην κοινωνία των πολιτών. Οι Ρομά εξακολουθούν να υπόκεινται σε διακρίσεις και δεν εκπροσωπούνται επαρκώς στο πλαίσιο των κροατικών κεντρικών και τοπικών πολιτικών αρχών. Πρέπει να αναπτυχθούν και να εφαρμοσθούν συνέργειες σε περιφερειακό επίπεδο, ιδίως στο πλαίσιο της στρατηγικής για την περιοχή του Δούναβη, καθώς η μεγαλύτερη κοινωνική αλληλεπίδραση και το εμπόριο θα ωφελήσουν ολόκληρη τη μακροπεριφέρεια του Δούναβη.
<P>
Αναφέρομαι ειδικότερα στη συνεργασία στους τομείς των μεταφορών, του περιβάλλοντος και της οικονομικής ανάπτυξης. " μεγαλύτερη συνοχή σε περιφερειακό επίπεδο θα διευκολύνει τη μελλοντική ένταξη ολόκληρης της περιοχής των δυτικών Βαλκανίων στην Ευρωπαϊκή Ένωση.
<SPEAKER ID="376" NAME="Jean-Luc Mélenchon" LANGUAGE="FR">
Δεν προκαλεί έκπληξη το γεγονός ότι το Ευρωβαρόμετρο έδειξε ότι οι Κροάτες θεωρούν πως η Ευρωπαϊκή Ένωση δεν θα τους ωφελήσει, καθώς αυτό ισχύει πράγματι. Καταψηφίζω την παρούσα πρόταση ψηφίσματος και τις αντικοινωνικές διαταγές της.
<SPEAKER ID="377" NAME="Nuno Melo" LANGUAGE="PT">
Οι διαπραγματεύσεις με την Κροατία σχετικά με την ένταξή της στην ΕΕ είναι δυνατό να ολοκληρωθούν σύντομα. Ωστόσο, πρέπει να συνεχιστεί η αποφασιστική υλοποίηση των απαραίτητων μεταρρυθμίσεων. Οι σημαντικότερες μεταρρυθμίσεις αφορούν την ενίσχυση της δημόσιας διοίκησης και των δικαστικών αρχών, την καταπολέμηση της διαφθοράς, την υποστήριξη της επιστροφής των προσφύγων, την πλήρη συνεργασία με το Διεθνές Ποινικό Δικαστήριο για την πρώην Γιουγκοσλαβία και την αναδιάρθρωση των ναυπηγείων.
<P>
Πρέπει να επικροτήσουμε την τεράστια πρόοδο που έχει ήδη σημειωθεί. Ωστόσο, στο τελικό αυτό στάδιο είναι αναγκαίο να συνεχιστεί με αποφασιστικό τρόπο η υλοποίηση των μεταρρυθμίσεων που είναι αναγκαίες ώστε να μπορέσουν να ολοκληρωθούν εγκαίρως οι ενταξιακές διαπραγματεύσεις. Το γεγονός ότι η πλειοψηφία των Κροατών πιστεύει ότι η ένταξη στην ΕΕ δεν θα ωφελήσει τη χώρα είναι ανησυχητική, επομένως πρέπει να επιδιώξουμε να διασφαλίσουμε ότι οι Κροάτες θα θεωρήσουν και δικό τους το ευρωπαϊκό εγχείρημα. Έχει, επομένως, τεράστια σημασία να παράσχουμε στους πολίτες σαφή και τεκμηριωμένη πληροφόρηση σχετικά με τις συνέπειες της ένταξης της Κροατίας στην ΕΕ.
<SPEAKER ID="378" NAME="Willy Meyer" LANGUAGE="ES">
Αν και θεωρώ την ένταξη της Κροατίας στην ΕΕ θετική, υπό την προϋπόθεση ότι το ίδιο θα θεωρήσουν και οι Κροάτες, δεν υποστήριξα την παρούσα πρόταση ψηφίσματος, διότι υπάρχουν διάφορα σημεία που απορρίπτω, κυρίως εκείνα που σχετίζονται με τις οικονομικές απαιτήσεις της ΕΕ. Θεωρώ ότι το αίτημα να εγκρίνουν οι αρχές της Κροατίας μέτρα που θα ορίζουν και θα βελτιώνουν τη συμμετοχή παραγόντων της κοινωνίας των πολιτών στη διαδικασία χάραξης των πολιτικών και στην εποπτεία των δραστηριοτήτων των δημοσίων αρχών είναι και ορθό και πολύτιμο. Ωστόσο, δεν μπορώ να υποστηρίξω το ψήφισμα δεδομένου ότι τάσσομαι τελείως κατά της νεοφιλελεύθερης οικονομικής εστίασης που περιέχει και των μέτρων που ζητεί να υλοποιηθούν στον εν λόγω τομέα. Επομένως, θεωρώ απαράδεκτο ότι η ΕΕ απαιτεί από την κροατική κυβέρνηση να μειώσει τον αναδιανεμητικό ρόλο του κράτους και τις δημόσιες δαπάνες, και απορρίπτω την έκκληση για την εφαρμογή της "κερδοφορίας" ως βασικού κριτηρίου για την αξιολόγηση των συστημάτων δημόσιας υγείας και κοινωνικής περίθαλψης.
<SPEAKER ID="379" NAME="Louis Michel" LANGUAGE="FR">
Με χαροποιεί ιδιαίτερα η πρόοδος που σημείωσε η Κροατία όσον αφορά την ένταξή της στην Ευρωπαϊκή Ένωση, συμπεριλαμβανομένης της αναθεώρησης του συντάγματος, της μεταρρύθμισης του δικαστικού σώματος, της ελευθερίας του Τύπου, της προστασίας των μειονοτήτων και της στενότερης συνεργασίας με το Διεθνές Ποινικό Δικαστήριο για την πρώην Γιουγκοσλαβία. Ως εκ τούτου, υποστηρίζω πλήρως την έκθεση προόδου του 2010 για την Κροατία. " προοπτική της ένταξης στην Ευρωπαϊκή Ένωση αποτελεί ισχυρό κίνητρο για να προχωρήσουν και οι άλλες χώρες των δυτικών Βαλκανίων προς την ευρωπαϊκή ολοκλήρωση και να υλοποιήσουν τις αναγκαίες πολιτικές, οικονομικές και νομοθετικές μεταρρυθμίσεις, να ενισχύσουν τη σταθερότητα και να προωθήσουν τη συνύπαρξη και τη συμφιλίωση στην περιοχή. Ωστόσο, οι κροατικές αρχές εξακολουθούν να έχουν να υπερβούν εμπόδια και να αντιμετωπίσουν προκλήσεις, όπως η καταπολέμηση της διαφθοράς, η αποκατάσταση της οικονομίας, η επίλυση των διμερών διαφορών με τις γειτονικές χώρες και το πολύ χαμηλό ποσοστό απασχόλησης. Είναι επομένως αναγκαίο να παροτρυνθεί η Κροατία να σημειώσει πρόοδο σε σχέση με τις αναγκαίες μεταρρυθμίσεις, ούτως ώστε να ικανοποιήσει τα τελικά κριτήρια και να ολοκληρώσει τις διαπραγματεύσεις.
<SPEAKER ID="380" NAME="Andreas Mölzer" AFFILIATION="NI">
γραπτώς. - (DE) Υποστηρίζοντας την πρόταση ψηφίσματος σχετικά με την έκθεση προόδου του 2010 για την Κροατία, θα ήθελα να εκφράσω την υποστήριξή μου για την ταχεία αποδοχή της εν λόγω χώρας στην ΕΕ. " χώρα αυτή δεν έχει μόνο πολιτιστικές και ιστορικές ρίζες στην κεντρική Ευρώπη, πληροί επίσης τα κριτήρια ένταξης. Αν και μένει ακόμα να γίνουν πολλά σε αρκετούς τομείς, όπως η καταπολέμηση της διαφθοράς, με δεδομένη τη δίωξη του πρώην πρωθυπουργού, Ivo Sanader, δεν υπάρχει έλλειψη βούλησης. " Κροατία φαίνεται επίσης προετοιμασμένη να αντιμετωπίσει το παρελθόν της, για παράδειγμα, υποστηρίζοντας την επιστροφή των προσφύγων του πολέμου. Αυτό περιγράφεται επίσης λεπτομερώς στο ψήφισμα.
<P>
Ωστόσο, υποστηρίζοντας αρκετές τροπολογίες, εξέφρασα επίσης την αντίρρησή μου έναντι της πολιτικώς ορθής γλώσσας του ψηφίσματος. Σε αρκετές παραγράφους, είναι απολύτως απαράδεκτη. Ωστόσο, για να μην παρεμποδιστεί η πορεία του κροατικού λαού προς την ΕΕ και για να καταδειχθούν οι καλές μας προθέσεις, ψήφισα εντέλει υπέρ της έκθεσης.
<SPEAKER ID="381" NAME="Franz Obermayr" LANGUAGE="DE">
Μεταξύ των υποψηφίων προς ένταξη χωρών, η Κροατία αποτελεί τη χώρα που έχει σημειώσει τη μεγαλύτερη πρόοδο. Έτσι, η Κροατία έχει αποδείξει πολλές φορές ότι είναι έτοιμη να ενταχθεί στην ΕΕ, για παράδειγμα με την επίλυση της διαφοράς σε σχέση με την αλιεία. Έχει σημειωθεί επίσης πρόοδος σε σχέση με την καταπολέμηση της διαφθοράς, όπως μπορεί να διαπιστωθεί από τη σύλληψη του πρώην πρωθυπουργού, Ivo Sanader. Όσον αφορά την αντιμετώπιση του ζητήματος των εγκλημάτων πολέμου, η Κροατία φαίνεται να απομακρύνεται από το παρελθόν της, παρέχοντας, για παράδειγμα, υποστήριξη για τους επαναπατρισθέντες πρόσφυγες του πολέμου. " πρόταση ψηφίσματος περιλαμβάνει μερικές επιφανειακές, υπερβολικά πολιτικά ορθές κοινοτοπίες, για παράδειγμα σε σχέση με την προστασία των τρανσεξουαλικών στην παράγραφο 5. Ωστόσο, η έκθεση είναι σε γενικές γραμμές αποδεκτή. Αναφέρεται στην πρόοδο που έχει σημειωθεί και επιζητά ταχεία ενταξιακή διαδικασία. Αυτό πρέπει να επικροτηθεί, καθώς, από πολιτιστική και ιστορική άποψη, η Κροατία διατηρεί βαθιές ρίζες στην κεντρική Ευρώπη. Ως εκ τούτου, υπερψήφισα την παρούσα πρόταση ψηφίσματος.
<SPEAKER ID="382" NAME="Wojciech Michał Olejniczak" AFFILIATION="S&amp;D">
γραπτώς. - (PL) " Κροατία είναι μία από εκείνες τις χώρες που βρίσκονται εγγύτερα στην ένταξη στην Ευρωπαϊκή Ένωση. Κατά τη διάρκεια των τελευταίων ετών, η Κροατία ανέλαβε σημαντικές πρωτοβουλίες και σημείωσε πρόοδο σε πολλούς τομείς, από τη δικαιοσύνη μέχρι τα ανθρώπινα δικαιώματα. " πρόοδος σε αυτούς τους τομείς με ικανοποίησε ιδιαίτερα, καθόσον πριν από έναν χρόνο είχα καλέσει την κροατική κυβέρνηση να εντείνει τις προσπάθειές της για τη μεταρρύθμιση της νομοθεσίας της σε αυτούς ακριβώς τους τομείς.
<P>
" Κροατία αγωνίζεται σήμερα απέναντι στα ίδια προβλήματα με την πλειονότητα των προηγούμενων και των σημερινών υποψηφίων προς ένταξη χωρών στην Ευρωπαϊκή Ένωση, δηλαδή τη διαφθορά, την επίλυση των ιστορικών διαφορών με τις γειτονικές χώρες και την καταπολέμηση των διακρίσεων λόγω γενετήσιου προσανατολισμού. " επίλυση προβλημάτων αυτού του είδους απαιτεί τεράστια προσπάθεια όχι μόνο από την πλευρά των αρχών αλλά και από αυτήν της κοινωνίας. Δεν είναι δυνατόν να αλλάξει η κατάσταση των σεξουαλικών ή εθνοτικών μειονοτήτων χωρίς να ασκηθεί κάποια επιρροή στη νοοτροπία των πολιτών. Ωστόσο, όπως έδειξε το παράδειγμα των νέων κρατών μελών, η ιδιότητα μέλους στην Ευρωπαϊκή Ένωση βοηθά σταδιακά στην προώθηση της αποδοχής των ατόμων ξένης προέλευσης ή διαφορετικού γενετήσιου προσανατολισμού.
<P>
Το μήνυμα ότι η Ευρωπαϊκή Ένωση είναι έτοιμη να αποδεχτεί ένα νέο μέλος στην κοινότητά της πρέπει να μεταφερθεί στην Κροατία. Ελπίζω ότι αυτό θα συμβεί σύντομα.
<SPEAKER ID="383" NAME="Rolandas Paksas" AFFILIATION="EFD">
γραπτώς. - (LT) Υπερψήφισα την παρούσα πρόταση ψηφίσματος, διότι η Κροατία έχει σημειώσει τεράστια πρόοδο όσον αφορά την εκπλήρωση των κριτηρίων που είναι αναγκαία για την ολοκλήρωση των ενταξιακών διαπραγματεύσεων. Επιπλέον, πρέπει να ληφθεί υπόψη ότι η ένταξη της Κροατίας θα ενθαρρύνει επίσης τις υπόλοιπες χώρες των δυτικών Βαλκανίων να προχωρήσουν ταχύτερα προς την ένταξη στην ΕΕ. Επικροτώ τις προσπάθειες της κροατικής κυβέρνησης για την καταπολέμηση των διαφόρων μορφών διαφθοράς, καθώς και τις υπό εξέλιξη μεταρρυθμίσεις της δημόσιας διοίκησης και του δικαστικού σώματος. Ωστόσο, προκειμένου να εφαρμοσθούν με ορθό τρόπο οι αρχές του κράτους δικαίου και να αποκτήσουν οι πολίτες εμπιστοσύνη στις δικαστικές αρχές, ο αριθμός των ανεπίλυτων υποθέσεων πρέπει να μειωθεί σημαντικά και η διάρκεια των δικαστικών διαδικασιών να περιορισθεί. Επιπλέον, πρέπει να διασφαλίσουμε ότι οι δίκες για εγκλήματα πολέμου θα είναι αμερόληπτες και αντικειμενικές. Συμφωνώ με την πρόταση ότι πρέπει να επιστηθεί μεγαλύτερη προσοχή στην ασφάλεια των σταθμών παραγωγής ενέργειας που πρόκειται να κατασκευαστούν στον Δούναβη. Επιπλέον, η κροατική κυβέρνηση πρέπει να αντιμετωπίσει επειγόντως τις διαρθρωτικές αδυναμίες της οικονομίας και να επιστήσει μεγαλύτερη προσοχή στην περιφερειακή συνεργασία, προκειμένου να αντιμετωπισθούν διμερή ζητήματα με τις γειτονικές χώρες. Πιστεύω ότι οι διαπραγματεύσεις με την Κροατία πρέπει να ολοκληρωθούν μόνο εφόσον θα έχουν ολοκληρωθεί όλες οι αναγκαίες μεταρρυθμίσεις και έχουν εκπληρωθεί οι άλλες υποχρεώσεις και όχι βάσει καθορισμένου χρονοδιαγράμματος.
<SPEAKER ID="384" NAME="Alfredo Pallone" LANGUAGE="IT">
" περιοχή των Βαλκανίων έχει ζωτική σημασία για τη μελλοντική γεωπολιτική διαμόρφωση της Ευρωπαϊκής Ένωσης και, εν προκειμένω, η Κροατία αποτελεί τη χώρα που έχει σημειώσει τη μεγαλύτερη πρόοδο στο πλαίσιο της ενταξιακής διαδικασίας. " Ευρώπη θα μπορούσε να κάνει πραγματικά τη διαφορά στην εν λόγω περιοχή ενεργώντας ως πραγματική κινητήριος δύναμη μέσω οικονομικών και πολιτικών μεταρρυθμίσεων. Αυτός είναι ο λόγος για τον οποίο υπερψήφισα την πρόταση ψηφίσματος, με δεδομένη την πολιτική ολοκλήρωσης και ένταξης στη δημοκρατία και την οικονομία της αγοράς της νοτιοδυτικής Ευρώπης. Γνώμη μου είναι ότι η διατάραξη ή/και η παρεμπόδιση της διεύρυνσης που θα περιλαμβάνει τα Βαλκάνια σίγουρα δεν θα σώσει την ευρωπαϊκή οικονομία. Είναι επομένως σημαντικό να δούμε την Κροατία ως ένα έθνος που θα βοηθήσει ολόκληρη την Ένωση να ανοίξει τις πόρτες της προς άλλες χώρες στην περιοχή. Κατ' αυτόν τον τρόπο θα διαδραματίσει στρατηγικό ρόλο ως προπομπός της νέας αυτής διαδικασίας ολοκλήρωσης και ανάπτυξης.
<SPEAKER ID="385" NAME="Maria do Céu Patrão Neves" LANGUAGE="PT">
" ενταξιακή πορεία της Κροατίας στην Ευρωπαϊκή Ένωση έχει σημειώσει σημαντική πρόοδο· πρόοδος έχει διαπιστωθεί ειδικότερα ως προς την επίτευξη των κριτηρίων αναφοράς που έχουν ορισθεί στα διαπραγματευτικά κεφάλαια. Πρέπει να υπογραμμισθεί ότι, σύμφωνα με το Ευρωβαρόμετρο, η πλειονότητα του κροατικού λαού πίστευε πολύ πρόσφατα ότι η ένταξη στην ΕΕ δεν θα τον ωφελούσε. Είναι σημαντικό να ληφθεί υπόψη κατά πόσον ο κροατικός λαός επιθυμεί να ενταχθεί στην ΕΕ και να του παρασχεθεί ελευθερία επιλογής. " διεύρυνση του ευρωπαϊκού εγχειρήματος είναι επιθυμητή και ωφέλιμη για τη δημιουργία ενός ενιαίου χώρου ειρήνης, ελευθερίας, δημοκρατίας, προόδου και ευημερίας. Ωστόσο, έχει ζωτική σημασία το εν λόγω σχέδιο να βασίζεται και να συνεχίσει να βασίζεται αποκλειστικά και θεμελιωδώς στη βούληση του λαού. " ένταξη της Κροατίας είναι σημαντική από γεωπολιτικής πλευράς, προκειμένου να ενθαρρυνθούν και οι υπόλοιπες χώρες των δυτικών Βαλκανίων να ξεκινήσουν και να υλοποιήσουν αποφασιστικά μεταρρυθμίσεις που σχετίζονται με την ένταξή τους στο ευρωπαϊκό εγχείρημα. Τηρουμένων αυτών των κριτηρίων αναφοράς, υπερψήφισα το παρόν ψήφισμα.
<SPEAKER ID="386" NAME="Rovana Plumb" LANGUAGE="RO">
Επικροτώ την πρόοδο που έχει σημειώσει η Κροατία κατά την εκπλήρωση των κριτηρίων που απαιτούνται για την ολοκλήρωση των ενταξιακών διαπραγματεύσεων. Ωστόσο, η κροατική κυβέρνηση πρέπει να βελτιώσει το συντονισμό των φορέων της κεντρικής διοίκησης που είναι υπεύθυνοι για την διαχείριση του περιβάλλοντος, ιδίως όσον αφορά τον χωροταξικό σχεδιασμό, τη διαχείριση των αποβλήτων και των υδάτινων πόρων και τον ατμοσφαιρικό αέρα, έτσι ώστε να μπορέσει να προστατεύσει ικανοποιητικά το μοναδικό περιβάλλον και να διατηρήσει υψηλό επίπεδο βιοποικιλότητας. Πιστεύω ότι η οικονομική ανάπτυξη της περιοχής θα μπορούσε να επιταχυνθεί μέσα από τη στενή συνεργασία μεταξύ της Κροατίας και των άλλων χωρών, στο πλαίσιο της στρατηγικής για τον Δούναβη, κάνοντας χρήση διαφόρων μορφών συνεργασίας στον τομέα των μεταφορών, του περιβάλλοντος και της οικονομικής ανάπτυξης στο πλαίσιο της μακροπεριφέρειας του Δούναβη.
<SPEAKER ID="387" NAME="Miguel Portas" LANGUAGE="PT">
Απείχα από την παρούσα ψηφοφορία. Δεν αντιτίθεμαι καταρχήν στην είσοδο στην Ένωση οποιασδήποτε χώρας, διότι δεν θέλω να την βλέπω ως λέσχη κλειστή στις χώρες που σέβονται τις ελάχιστες αξίες της δημοκρατίας και των ανθρωπίνων δικαιωμάτων, και οι πολίτες των οποίων επιλέγουν ελεύθερα την ένταξη. Ωστόσο, δεν μπορώ να αποδεχτώ τις πιέσεις που ασκούνται στην Κροατία για την επίσπευση των διαδικασιών ιδιωτικοποίησης των δημοσίων εταιρειών. Ούτε μπορώ να αποδεχτώ την πολιτική παρέμβαση της Επιτροπής στην εσωτερική διαδικασία λήψης των αποφάσεων μέσω της υποστήριξης οργανώσεων που προωθούν την ένταξη σε μια χώρα όπου, όπως δείχνει το πιο πρόσφατο Ευρωβαρόμετρο, η πλειονότητα των πολιτών θεωρεί ότι δεν θα τους ωφελούσε· αυτό δεν προκαλεί έκπληξη εάν λάβουμε υπόψη την αντικοινωνική φύση της τρέχουσας πολιτικής της ΕΕ.
<SPEAKER ID="388" NAME="Crescenzio Rivellini" AFFILIATION="PPE">
γραπτώς. - (IT) Οι ενταξιακές διαπραγματεύσεις με την Κροατία είναι δυνατό να ολοκληρωθούν στο πρώτο εξάμηνο του 2011, με την προϋπόθεση ότι θα συνεχιστεί η αποφασιστική υλοποίηση των απαραίτητων μεταρρυθμίσεων, συνεχίζοντας ιδίως την καταπολέμηση της διαφθοράς, εξασφαλίζοντας την επιστροφή των προσφύγων, αναδιαρθρώνοντας τα ναυπηγεία, καθώς και μεταρρυθμίζοντας το σύνταγμα και το δικαστικό σώμα.
<P>
Όσον αφορά τη διαφθορά, μολονότι αναγνωρίζω τη δέσμευση της κροατικής κυβέρνησης, που είναι εμφανής για παράδειγμα στις δίκες που αφορούν δύο πρώην υπουργούς και έναν πρώην πρωθυπουργό, ωστόσο πρόκειται για φαινόμενο που εξακολουθεί να συνιστά σοβαρό και διαδεδομένο πρόβλημα. Οι μεταρρυθμίσεις του δικαστικού συστήματος πρέπει να συνεχιστούν επίσης, ιδίως μέσω της συνέχισης των διώξεων των εγκλημάτων πολέμου και της βελτίωσης των προγραμμάτων προστασίας μαρτύρων.
<P>
" μεγαλύτερη, ωστόσο, πρόκληση θα μπορούσε να είναι το να εξηγηθούν τα οφέλη της ένταξης στην ΕΕ σε έναν σχετικά επιφυλακτικό λαό. Για την ακρίβεια, πρόσφατη έρευνα του Ευρωβαρομέτρου κατέδειξε ότι η πλειονότητα των κροατών πολιτών πιστεύουν ότι η ένταξη στην ΕΕ δεν θα ωφελήσει τη χώρα, γεγονός που γεννά ανησυχίες. Ως εκ τούτου, θα ήθελα να καλέσω την κυβέρνηση και την κοινωνία των πολιτών να καταβάλουν προσπάθειες ώστε να διασφαλισθεί ότι οι Κροάτες θα θεωρήσουν και δικό τους το ευρωπαϊκό εγχείρημα. " ένταξη στην ΕΕ θα αποτελέσει σε κάθε περίπτωση αντικείμενο δημοψηφίσματος.
<SPEAKER ID="389" NAME="Raül Romeva i Rueda" LANGUAGE="EN">
Με το παρόν ψήφισμα, το Ευρωπαϊκό Κοινοβούλιο επαινεί την Κροατία για την ουσιαστική πρόοδο που έχει σημειώσει στην επίτευξη των κριτηρίων αναφοράς που είναι απαραίτητα για την περάτωση των ενταξιακών διαπραγματεύσεων· ζητεί από την Κροατία να συνεχίσει με αποφασιστικότητα τις απαραίτητες μεταρρυθμίσεις έτσι ώστε να είναι σε θέση να ικανοποιήσει τα καταληκτικά κριτήρια αναφοράς και να περατώσει τις διαπραγματεύσεις· καλεί την Επιτροπή να χρησιμοποιήσει όλες τις δυνατότητές της για να υποστηρίξει τις προσπάθειες της Κροατίας προς ικανοποίηση των κριτηρίων αναφοράς.
<SPEAKER ID="390" NAME="Licia Ronzulli" LANGUAGE="IT">
Υπερψήφισα την παρούσα έκθεση, διότι ρίχνει φως στην πρόοδο της Κροατίας όσον αφορά την ολοκλήρωση των διαδικασιών ένταξης στην Ευρωπαϊκή Ένωση. Εάν το Ζάγκρεμπ συνεχίσει να ακολουθεί την ίδια πορεία μεταρρυθμίσεων όπως κάνει τα τελευταία χρόνια, είναι πολύ πιθανό να ολοκληρωθούν οι διαπραγματεύσεις ήδη τον Ιούνιο.
<P>
Τώρα, ωστόσο, η μεγαλύτερη πρόκληση φαίνεται να είναι να πειστεί ο τοπικός πληθυσμός ότι η ένταξη στην ΕΕ θα επιφέρει πραγματικά οφέλη για τη χώρα τους, εφόσον πρόσφατο επίσημο Ευρωβαρόμετρο φαίνεται να δείχνει ότι πιστεύουν το αντίθετο. Δεδομένου του γεγονότος ότι η ένταξη θα αποτελέσει και πάλι αντικείμενο δημοψηφίσματος, πρέπει να επιδιώξουμε να διασφαλίσουμε ότι οι Κροάτες θα εκλάβουν το μείζον ευρωπαϊκό εγχείρημα ως μέρος της ιστορίας και του μέλλοντός τους.
<SPEAKER ID="391" NAME="Peter van Dalen" AFFILIATION="ECR">
γραπτώς. - (NL) Έως τον Ιούνιο του 2011, η υποψήφια προς ένταξη Κροατία θα έχει ολοκληρώσει τις διαπραγματεύσεις για την ένταξή της στην Ευρωπαϊκή Ένωση. Με χαροποιεί η πρόοδος των διαπραγματεύσεων, αλλά θα ήθελα να δω την ανάληψη δράσης νωρίτερα από τότε. Δεν θέλω να μετανιώσουμε αργότερα την ένταξη της Κροατίας: η ένταξη της Βουλγαρίας και της Ρουμανίας ας αποτελέσουν μάθημα για εμάς. Στα χαρτιά, η καταπολέμηση της διαφθοράς αποτελεί σαφώς μια από τις προτεραιότητες της κροατικής κυβέρνησης, αλλά έχουμε δει πολύ λίγες περιπτώσεις διαφθοράς να φτάνουν πράγματι στα δικαστήρια. " μεγάλη πλειονότητα των υποθέσεων παραμένει κολλημένη στο στάδιο των ερευνών. Αυτό συμβαίνει εντυπωσιακά συχνά όποτε οι έρευνες αφορούν ανώτατους υπαλλήλους. Θα ήθελα να δω το Ζάγκρεμπ να αναλαμβάνει δράση. Εξάλλου, η Κροατία θα λάβει περίπου 4 δισεκατομμύρια ευρώ αφότου ενταχθεί στην ΕΕ. Πρέπει να είμαστε σε θέση να εμπιστευτούμε τους κροάτες πολιτικούς που θα είναι υπεύθυνοι για τη δαπάνη αυτών των χρημάτων.
<P>
Πρέπει να διδαχθούμε από την εμπειρία μας με τη Βουλγαρία και τη Ρουμανία. Οι εν λόγω χώρες εντάχθηκαν υπερβολικά γρήγορα στην ΕΕ και, ως εκ τούτου, ευρωπαϊκά χρήματα κατέληξαν σε κάθε είδους λάθος τσέπες. Επομένως, όσο η καταπολέμηση της διαφθοράς παραμένει τελματωμένη στο υφιτάμενο επίπεδο, δεν θα είμαστε σε θέση να ολοκληρώσουμε τη διαδικασία των διαπραγματεύσεων με την Κροατία: είναι τόσο απλό.
<SPEAKER ID="392" NAME="Geoffrey Van Orden" LANGUAGE="EN">
" Ομάδα των Ευρωπαίων Συντηρητικών και Μεταρρυθμιστών τάσσεται σαφώς υπέρ της διεύρυνσης της ΕΕ. Πιστεύουμε ότι πρόκειται για μια από τις πλέον επιτυχημένες πτυχές της πολιτικής της ΕΕ, υπό την προϋπόθεση ότι θα πραγματοποιηθεί σύμφωνα με αυστηρά κριτήρια και ότι θα αντληθούν διδάγματα από άλλες πρόσφατες προσχωρήσεις. Για τον λόγο αυτόν, υπερψηφίσαμε το παρόν ψήφισμα. Ωστόσο, πιστεύουμε ότι υπάρχουν σοβαρά ζητήματα που εξακολουθούν να χρήζουν επίλυσης προτού ενταχθεί η Κροατία στην ΕΕ. " διαφθορά και η μεταρρύθμιση των δικαστικών αρχών δεν έχουν αντιμετωπισθεί δεόντως. Μας απασχολεί επίσης το ζήτημα της ελευθερίας των μέσων ενημέρωσης, η κυριαρχία του οργανωμένου εγκλήματος και ο τεράστιος αριθμός των εκκρεμών δικαστικών υποθέσεων. Επιπλέον, εξακολουθούν να υπάρχουν ανεπίλυτες διαφορές που αφορούν τα σύνορα με τους γείτονες της Κροατίας, και δεν επιθυμούμε να τις δούμε να εισέρχονται στην ΕΕ. Δεν επιθυμούμε να δούμε την Κροατία να αποτελεί εμπόδιο στις φιλοδοξίες άλλων υποψηφίων. Πάσχουμε ήδη από ανάλογα παραδείγματα αλλού.
<SPEAKER ID="393" NAME="Angelika Werthmann" AFFILIATION="NI">
γραπτώς. - (DE) " πρόταση ψηφίσματος που υποβλήθηκε από την Επιτροπή Εξωτερικών Υποθέσεων είναι πολύ ισορροπημένη. Αναφέρεται σε όλους τους εναπομείναντες τομείς όπου παρατηρούνται αδυναμίες που αποτρέπουν επί του παρόντος το κλείσιμο των τελευταίων ανοιχτών διαπραγματευτικών κεφαλαίων. Στις συστάσεις της προς τις κροατικές αρχές, η έκθεση λαμβάνει υπόψη τη βιωσιμότητα, μεταξύ άλλων και σε σχέση με την καταπολέμηση της διαφθοράς και τις μεταρρυθμίσεις των δικαστικών αρχών, η εγγυημένη ανεξαρτησία των οποίων θα έχει ζωτική σημασία για τη μελλοντική δημοκρατική ανάπτυξη της Κροατίας. Επιπλέον, η έκθεση δεν παραλείπει να αναφερθεί στο σημαντικό σημείο ότι το θετικό έργο της κροατικής κυβέρνησης πρέπει να συνεχιστεί με το ίδιο επίπεδο φιλοδοξίας και μετά την ένταξη στην ΕΕ.
<SPEAKER ID="394" NAME="Artur Zasada" LANGUAGE="PL">
Οι τελευταίοι μήνες απέδειξαν ότι οι προσπάθειες της Κροατίας για όσο το δυνατόν ταχύτερη ένταξη στην Ευρωπαϊκή Ένωση είχαν απτά αποτελέσματα. Οι μεταρρυθμίσεις που ξεκίνησαν τα προηγούμενα έτη συνέβαλαν σημαντικά στην ανάπτυξη πολλών τομέων της ζωής. Είναι ιδιαίτερα ενθαρρυντικό να βλέπει κανείς την αυξημένη συνεργασία με το Διεθνές Ποινικό Δικαστήριο για την πρώην Γιουγκοσλαβία στη Χάγη καθώς και πρόοδο στον τομέα των δικαιωμάτων των γυναικών και της προστασίας των εθνοτικών μειονοτήτων. Οι περιφερειακές πρωτοβουλίες, όπως μια συμφωνία μεταξύ της Κροατίας, της Σερβίας και της Σλοβενίας για μια κοινή σιδηροδρομική επιχείρηση, αποτελούν ενδείξεις μιας επιθυμίας ειρηνικής συνεργασίας, και συμβάλλουν στην αυξημένη οικονομική ανάπτυξη στα Βαλκάνια.
<P>
Τα κράτη μέλη της Ευρωπαϊκής Ένωσης πρέπει να συνεχίσουν να υποστηρίζουν το μεταρρυθμιστικό πρόγραμμα της Κροατίας, εφιστώντας ιδιαίτερη προσοχή στα πλέον πιεστικά προβλήματά του, δηλαδή τη διαφθορά, το υψηλό επίπεδο ανεργίας και τη δύσκολη κατάσταση στην οποία βρίσκεται ο κατακερματισμένος γεωργικός κλάδος. Ελπίζω ότι, σύμφωνα και με τις διαβεβαιώσεις της ουγγρικής Προεδρίας, θα ολοκληρώσουμε τις διαπραγματεύσεις με την Κροατία τον Ιούνιο, και ότι κατά το δεύτερο εξάμηνο του 2011, κατά τη διάρκεια της πολωνικής Προεδρίας, η Κροατία θα μπορέσει να γίνει κράτος μέλος της Ευρωπαϊκής Ένωσης.

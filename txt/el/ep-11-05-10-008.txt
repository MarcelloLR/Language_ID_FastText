<CHAPTER ID="008">
Απαλλαγή 2009 (συνέχεια της συζήτησης)
<SPEAKER ID="071" NAME="Πρόεδρος">
Θα συνεχίσουμε τώρα με τη συζήτηση σχετικά με την απαλλαγή 2009 (39 εκθέσεις).
<SPEAKER ID="072" NAME="Ville Itälä">
εισηγητής. - (FI) Κύριε Πρόεδρε, όταν στην αρχική μου ομιλία έκανα λόγο για την ασφάλεια του Κοινοβουλίου, ο Πρόεδρος Buzek είπε αμέσως ότι το ζήτημα αυτό συζητείται από το Προεδρείο. Αυτό είναι εξαιρετικό και πολύ σημαντικό, επομένως οι ευχαριστίες μου πηγαίνουν στον Γενικό Γραμματέα, ο οποίος προέβη σε ταχείες ενέργειες. Θέλω να τον ευχαριστήσω για τα πολλά άλλα μέτρα που έλαβε, τα οποία έχουν οδηγήσει σε βελτιώσεις σε αυτό το Σώμα. Το έτος 2009 ήταν χρονιά εκλογών, έπειτα από τις οποίες είχαμε νέα καταστατικά για τους βοηθούς ,καθώς και για τους βουλευτές. Υπήρχαν πολλά προβλήματα συναφώς, και ο Γενικός Γραμματέας, όπως και η ομάδα εργασίας RothBehrendt εισήγαγαν νέες αλλαγές, και αυτό είναι εξαιρετικό.
<P>
Πολλοί ρώτησαν για ποιον λόγο θέτω το ζήτημα των ταξιδίων μεταξύ Στρασβούργου και Βρυξελλών. Ο λόγος είναι ότι οι φορολογούμενοι δεν κατανοούν για ποιον λόγο κατασπαταλούμε τα χρήματα που πληρώνουν σε φόρους. Τι γίνεται, λοιπόν, όταν οι πολίτες δεν κατανοούν; Στη Φινλανδία, διεξαγάγαμε πρόσφατα εκλογές. Το μοναδικό κόμμα που θριάμβευσε ήταν οι ευρωσκεπτικιστές, οι οποίοι κέρδισαν με ευκολία. Εάν η τάση αυτή εξαπλωθεί στην Ευρώπη, θα αντιμετωπίσουμε μεγάλα προβλήματα σε σημαντικούς τομείς. " Φινλανδία δεν σκοπεύει να εγκρίνει το πακέτο για την Πορτογαλία. Τα ζητήματα αυτά επιδρούν το ένα στο άλλο και για αυτόν ακριβώς τον λόγο προσπαθώ να εξηγήσω εν προκειμένω ότι, εάν δεν είμαστε έτοιμοι να κάνουμε αλλαγές σήμερα, η κοινή γνώμη δεν πρόκειται να μας υποστηρίξει και θα αποτύχουμε στα σημαντικά, μείζονος σημασίας ζητήματα. Αυτός είναι ο λόγος για τον οποίο πρέπει να ξεκαθαρίσουμε τα μικρότερης σημασίας ζητήματα.
<SPEAKER ID="073" NAME="Tamás Deutsch">
εισηγητής. - (HU) Κύριε Πρόεδρε, κυρίες και κύριοι, επιτρέψτε μου να ευχαριστήσω όλους όσοι εμπλούτισαν τη σημερινή συζήτηση με τα πολύτιμα σχόλιά τους. Όπως επεσήμανα υπό την ιδιότητά μου ως εισηγητή ή, για να είμαι ακριβής, ως αντικαταστάτη του κ. Rivellini, στο Ευρωπαϊκό Κοινοβούλιο κατατέθηκαν επτά προτάσεις απαλλαγής. Οι επτά προτάσεις απαλλαγής αφορούν επτά πολύ σημαντικά ευρωπαϊκά θεσμικά όργανα.
<P>
Στην έκθεση απαλλαγής που συνέταξε, ο κ. Rivellini προτείνει να χορηγήσει το Ευρωπαϊκό Κοινοβούλιο απαλλαγή στην Ευρωπαϊκή Οικονομική και Κοινωνική Επιτροπή, στην Επιτροπή των Περιφερειών, στο Ευρωπαϊκό Δικαστήριο, στο Ευρωπαϊκό Ελεγκτικό Συνέδριο, στον Ευρωπαίο Διαμεσολαβητή και στον Ευρωπαίο Επόπτη Προστασίας Δεδομένων, καθώς και στις αντίστοιχες υπηρεσίες τους. " σημερινή συζήτηση μάς επιβεβαίωσε ότι στο Ευρωπαϊκό Κοινοβούλιο υπάρχει συμφωνία πάνω στο ζήτημα αυτό.
<P>
Μία από τις προτάσεις του κ. Rivellni αφορά την απαλλαγή για το Ευρωπαϊκό Συμβούλιο. Στο σημείο αυτό και πάλι υπάρχει συμφωνία μεταξύ των βουλευτών και των πολιτικών ομάδων του Ευρωπαϊκού Κοινοβουλίου ότι η απαλλαγή θα πρέπει να αναβληθεί.
<P>
Θα ήθελα να επικροτήσω την παρατήρηση που έκανε κατά τη σημερινή συζήτηση ο υφυπουργός Becsey. Θεωρώ ότι τα μέτρα που έχουν να κάνουν με το έργο της ουγγρικής Προεδρίας είναι σημαντικά. Εάν τα μέτρα αυτά συνεχιστούν όταν το Κοινοβούλιο θέσει και πάλι, το φθινόπωρο αυτό, στην ημερήσια διάταξή του το ζήτημα της απαλλαγής του Συμβουλίου, θα είναι επιτέλους δυνατόν να χορηγήσει το Ευρωπαϊκό Κοινοβούλιο απαλλαγή στο Ευρωπαϊκό Συμβούλιο με την υποστήριξη μιας μακροπρόθεσμης συμφωνίας μεταξύ του Ευρωπαϊκού Συμβουλίου και του Ευρωπαϊκού Κοινοβουλίου όσον αφορά τη διαδικασία απαλλαγής του Συμβουλίου.
<P>
Λαμβάνοντας υπόψη τις σκέψεις αυτές, θα ήθελα να ευχαριστήσω και πάλι όλους όσοι συνέβαλαν με το έργο τους στο να λάβει σήμερα το Κοινοβούλιο απόφαση σε σχέση με αυτές τις επτά προτάσεις.
<SPEAKER ID="074" NAME="Bart Staes">
εισηγητής. - (NL) Κύριε Πρόεδρε, κύριε Επίτροπε, κύριε Deutsch, κυρίες και κύριοι, στο τέλος της σημερινής συζήτησης, θα ήθελα να ευχαριστήσω ιδιαιτέρως το Ευρωπαϊκό Ελεγκτικό Συνέδριο. Έχουμε εδώ μαζί μας τον κ. Caldeira. Δεν είχε σήμερα την ευκαιρία να λάβει τον λόγο, είχε όμως την ευκαιρία να μιλήσει τον Νοέμβριο, κατά την έναρξη ολόκληρης της διαδικασίας απαλλαγής, πριν από μερικούς μήνες. Θα ήθελα να ευχαριστήσω θερμότατα τον ίδιο και την ομάδα του, τους συναδέλφους του, διότι, χωρίς το έργο του Ελεγκτικού Συνεδρίου, δεν θα μπορούσαμε να παρακολουθούμε τόσο άρτια τον ευρωπαϊκό προϋπολογισμό, καθώς και τους προϋπολογισμούς όλων των επικουρικών θεσμικών οργάνων. Κατά την άποψή μου, έχει επιτελέσει πραγματικά αξιοθαύμαστο έργο, όχι μόνο σε σχέση με τις ετήσιες εκθέσεις τους αλλά και σε σχέση με τις πολλές ενδιαμέσες εκθέσεις, τις ειδικές εκθέσεις, που λάβαμε από τα διάφορα θεσμικά όργανα.
<P>
Από την άποψη αυτή, πρέπει να αντλήσουμε εν προκειμένω ακόμα ένα δίδαγμα. Θεωρώ ότι το παρόν Σώμα αποδίδει ελάχιστη προσοχή σε αυτές τις ειδικές εκθέσεις. Πιστεύω ότι θα πρέπει να αξιοποιούμε με καλύτερο τρόπο τις εν λόγω ειδικές εκθέσεις, να μην τις συζητούμε απλώς στην Επιτροπή Ελέγχου του Προϋπολογισμού, αλλά και στις πολλές επιτροπές που έχουν ειδικές αρμοδιότητες, για παράδειγμα, στην Επιτροπή Αναπτυξιακής Συνεργασίας, εάν μια έκθεση πραγματεύεται την αναπτυξιακή συνεργασία, ή στην Επιτροπή Περιβάλλοντος, εάν άπτεται του περιβάλλοντος, ούτως ώστε να εκτιμάται δεόντως το έργο που επιτελείτε εσείς, οι συνάδελφοί σας και όλοι οι συνεργάτες σας, και να μπορούν να δουν και οι ευρωπαίοι πολίτες ότι διενεργούμε κατάλληλους ελέγχους επί του τρόπου με τον οποίο δαπανώνται τα χρήματα των ευρωπαίων φορολογούμενων.
<P>
Σας ευχαριστώ για το έργο που επιτελείτε.
<SPEAKER ID="075" NAME="Πρόεδρος">
" συζήτηση έληξε.
<P>
" ψηφοφορία θα διεξαχθεί σήμερα, στις 12.00 το μεσημέρι.
<P>
Γραπτές δηλώσεις (άρθρο 149 του Κανονισμού)
<SPEAKER ID="077" NAME="Lidia Joanna Geringer de Oedenberg" LANGUAGE="PL">
" ομοφωνία σπανίζει μεταξύ των βουλευτών του Ευρωπαϊκού Κοινοβουλίου, οι οποίοι χωρίζονται συνήθως σε οκτώ πολιτικές Ομάδες. Στις σημερινές ψηφοφορίες επί των 39 απαλλαγών όσον αφορά την εκτέλεση των προϋπολογισμών των επιμέρους θεσμικών οργάνων για το 2009, αναβάλαμε την απόφαση να χορηγήσουμε απαλλαγή στο Συμβούλιο της Ευρωπαϊκής Ένωσης, με 637 ψήφους υπέρ, 4 ψήφους κατά και 13 αποχές.
<P>
" απόφαση που έλαβαν σήμερα οι βουλευτές αποτελεί τη φυσική συνέπεια των γεγονότων των τελευταίων μηνών. Οι εκπρόσωποι του Συμβουλίου, συμπεριλαμβανομένου του Γενικού Γραμματέα, δεν αποδέχθηκαν καμία απολύτως πρόσκληση από τα μέλη της Επιτροπής Ελέγχου του Προϋπολογισμού προκειμένου να συζητήσουν σχετικά με τις δαπάνες του Συμβουλίου για το 2009. Επιπλέον, δεν λάβαμε απαντήσεις σε καμία από τις δεκάδες ειδικές ερωτήσεις, οι οποίες περιελάμβαναν ερωτήσεις αναφορικά με τις ρυθμίσεις χρηματοδότησης για την Ευρωπαϊκή Υπηρεσία Εξωτερικής Δράσης, η οποία συγκροτήθηκε στα τέλη του 2009 (η έκθεση Rivellini περιλαμβάνει πλήρη κατάλογο των ερωτήσεων). Εάν θυμηθούμε τις δυσκολίες που πλαισίωσαν τις συζητήσεις σχετικά με τις δαπάνες του Συμβουλίου το 2007 και το 2008, καθώς και τις εκτεταμένες παραχωρήσεις που έκανε το Κοινοβούλιο συναφώς, η στάση που τηρεί φέτος είναι κατανοητή. Μετά την έναρξη ισχύος της Συνθήκης της Λισαβόνας, αμφότερα τα θεσμικά όργανα χρειάζονται μια επίσημη συμφωνία για την επανεξέταση των δαπανών, η οποία θα αντικαταστήσει την 30ετή "συμφωνία κυρίων". Οι πολίτες έχουν το δικαίωμα να απαιτούν διαφάνεια όσον αφορά τα οικονομικά του Συμβουλίου και του Κοινοβουλίου. Προς το παρόν, πρέπει να περιμένουμε έως τις 15 Ιουνίου 2011, όταν το Συμβούλιο θα δώσει απαντήσεις στις ερωτήσεις των βουλευτών του ΕΚ.
<SPEAKER ID="078" NAME="Iliana Ivanova" LANGUAGE="BG">
" διαδικασία βελτίωσης της ποιότητας των δαπανών και του ελέγχου των νόμιμων δαπανών, καθώς και η συμμόρφωση με τους κανόνες δεν συνιστούν μια δραστηριότητα που γίνεται άπαξ, αλλά διαρκή διαδικασία που αποτελεί την κύρια ευθύνη μας απέναντι στους ευρωπαίους πολίτες. Οι πολίτες δεν κατανοούν για ποιον λόγο εξακολουθούμε να ασχολούμαστε με τον προϋπολογισμό του 2009 στα μέσα του 2011. Για αυτόν ακριβώς τον λόγο, βάσει των προκαταρκτικών συζητήσεων στο πλαίσιο μιας διοργανικής συζήτησης, μπορούμε να συντομεύσουμε τη διαδικασία, όχι όμως εις βάρος της ποιότητάς της. Ο έλεγχος όσον αφορά τη δαπάνη των ευρωπαϊκών κονδυλίων θα μπορούσε να βελτιωθεί σημαντικά, εάν διαθέταμε συγκεκριμένα στοιχεία και μεθόδους για την αξιολόγηση των συστημάτων διαχείρισης και ελέγχου που χρησιμοποιούνται στα κράτη μέλη, διότι τα ποσοστά σφάλματος της τάξης του 0% είναι αμφισβητήσιμα. Τουλάχιστον το 30% των σφαλμάτων θα μπορούσαν να έχουν εντοπιστεί και αποκατασταθεί από τις εθνικές αρχές, πριν από την πιστοποίησή τους από την Ευρωπαϊκή Επιτροπή. Τα κράτη μέλη και η Επιτροπή πρέπει να λάβουν τα αναγκαία μέτρα, προκειμένου να συμμορφωθούν με τους κανόνες και να λάβουν κατάλληλα μέτρα για την έγκαιρη εξάλειψη των ανεπαρκειών που εντοπίζονται.
<SPEAKER ID="078" NAME="Vladimír Maňka" LANGUAGE="SK">
Επί της έκθεσης σχετικά με την απαλλαγή 2009 όσον αφορά την εκτέλεση του γενικού προϋπολογισμού της ΕΕ, Τμήμα Ι - Ευρωπαϊκό Κοινοβούλιο.
<P>
Βρισκόμαστε συνεχώς αντιμέτωποι με πολλές ελλείψεις που μας εμποδίζουν να χρησιμοποιήσουμε τους πόρους μας με απολύτως αποτελεσματικό τρόπο. Κατά την εκπόνηση του έργου μου ως κύριου εισηγητή για τον κοινοτικό προϋπολογισμό του 2010 για τον τομέα "Άλλα Τμήματα", συνάντησα απτά παραδείγματα κακής διαχείρισης. Το ίδιο ισχύει και για τον τομέα των υπηρεσιών ασφαλείας, όπου το κόστος ασφάλειας αυξάνεται διαρκώς, για τον τομέα της μετάφρασης και την αποτελεσματική χρήση των μεταφραστικών πόρων, καθώς και για άλλους τομείς. " γραφειοκρατία επιφέρει ουσιαστική αύξηση στον φόρτο εργασίας. Το γεγονός αυτό οδηγεί στην άσκηση πιέσεων για επιπρόσθετους πόρους. Ως εκ τούτου, χρειαζόμαστε μια περιεκτική αξιολόγηση των δομών στελέχωσης και των απαιτήσεων για πόρους. Στον τομέα της πολιτικής ασφαλείας, αλλά και στον τομέα των τεχνολογιών της πληροφορίας και των κτιρίων, πρέπει να βρούμε μια ισορροπία ανάμεσα στους εσωτερικούς υπαλλήλους και τους εξωτερικούς προμηθευτές. Τα εσωτερικά προβλήματα κάθε θεσμικού οργάνου επισκιάζουν την ανάγκη βελτίωσης της διοργανικής συνεργασίας.
<P>
" πλειονότητα των αυξανόμενων προβλημάτων έχουν έναν κοινό παρονομαστή: χρησιμοποιούμε ελάχιστα τις ανεξάρτητες μελέτες για τη χρήση των πόρων και την οργάνωση των εργασιών. Ως εκ τούτου, φέτος πρέπει να αποδεχθούμε τις μελέτες αυτές σε επιλεγμένους τομείς.
<SPEAKER ID="076" NAME="Marc Tarabella" LANGUAGE="FR">
Υποστηρίζω σθεναρά την απόφαση της Επιτροπής Ελέγχου του Προϋπολογισμού να αναβάλει τη χορήγηση απαλλαγής στον Ευρωπαϊκό Οργανισμό Φαρμάκων, λαμβάνοντας υπόψη κάποια πολύ σοβαρά, κατά την άποψή μου, στοιχεία. Θα ήθελα να επισημάνω, συγκεκριμένα, την έλλειψη εγγυήσεων όσον αφορά την ανεξαρτησία των εμπειρογνωμόνων και των διευθυντικών στελεχών και, κατά συνέπεια, τις πιθανότητες εμφάνισης συγκρούσεων συμφερόντων. Το ζήτημα αυτό αποκτά ακόμα μεγαλύτερη συνάφεια ενόψει του πορίσματος σχετικά με την καθυστερημένη απόσυρση από την αγορά ορισμένων επικίνδυνων φαρμάκων που προκάλεσαν τον θάνατο πολλών ανθρώπων στην Ευρώπη.
<P>
(" συνεδρίαση διακόπτεται στις 11.30 και επαναλαμβάνεται στις 12.00)

<CHAPTER ID="021">
Ημερομηνία καθιέρωσης της ηλεκτρονικής αναγνώρισης των αιγοπροβάτων (συζήτηση) 
<SPEAKER ID="404" NAME="Πρόεδρος">
" ημερήσια διάταξη προβλέπει τη συζήτηση της έκθεσης του κ. Graefe zu Baringdorf, εξ ονόματος της Επιτροπής Γεωργίας και Ανάπτυξης της Υπαίθρου, σχετικά με την πρόταση κανονισμού του Συμβουλίου που αφορά την τροποποίηση του κανονισμού (ΕΚ) αριθ. 21/2004 του Συμβουλίου όσον αφορά την ημερομηνία καθιέρωσης της ηλεκτρονικής αναγνώρισης των αιγοπροβάτων - C6-0448/2007 -.
<SPEAKER ID="405" NAME="Μάρκος Κυπριανού">
Μέλος της Επιτροπής. - (EN) Κύριε Πρόεδρε, όπως όλοι γνωρίζουμε, η ανιχνευσιμότητα αποτελεί βασικό στοιχείο για τη διασφάλιση υψηλών προτύπων όσον αφορά την υγεία των ζώων και την ασφάλεια των τροφίμων.
<P>
Έχουμε πρόσφατη εμπειρία με συγκεκριμένες νόσους στην Ευρωπαϊκή Ένωση, όπως η νόσος του αφθώδους και του καταρροϊκού πυρετού, γεγονός το οποίο κατέδειξε για άλλη μία φορά τη σπουδαιότητα των αποτελεσματικών συστημάτων αναγνώρισης. " μεμονωμένη αναγνώριση δεν μπορεί να λειτουργήσει κατάλληλα χωρίς ηλεκτρονική αναγνώριση.
<P>
Από την Επιτροπή ζητήθηκε να επιβεβαιώσει ή να τροποποιήσει, στην έκθεσή της, την ημερομηνία υλοποίησης της ηλεκτρονικής αναγνώρισης, όχι να αμφισβητήσει τις αρχές του κανονισμού. Αυτός είναι ο λόγος για τον οποίο πρόκειται για τεχνική έκθεση σχετικά με τις διάφορες μεθόδους και την τεχνολογία που χρησιμοποιούνται.
<P>
" έκθεση της Επιτροπής εστιάζει απλώς στον καλύτερο τρόπο για την υλοποίηση της ηλεκτρονικής αναγνώρισης. Ωστόσο, για την έκθεση χρειαστήκαμε δεδομένα και πληροφορίες από τα κράτη μέλη, και ιδίως τα κράτη μέλη τα οποία βρίσκονται στο στάδιο της σχεδίασης του συστήματος. Οι μελέτες και οι δοκιμές, οι οποίες απαιτήθηκαν για την προετοιμασία της έκθεσης, διήρκεσαν πολύ περισσότερο από όσο είχε προβλεφθεί αρχικά, γεγονός το οποίο εξηγεί την καθυστέρηση της έκθεσης.
<P>
Εκτιμούμε βαθύτατα και ευχαριστούμε το Κοινοβούλιο που συμφώνησε να χειριστεί το ζήτημα αυτό ως επείγον. Έτσι, θα αποφευχθεί η δημιουργία μίας κατάστασης νομικής ανασφάλειας, τον Ιανουάριο του 2008.
<P>
" έκθεση καταλήγει στο ότι έχουν εκπληρωθεί οι τεχνικές προϋποθέσεις για την ηλεκτρονική αναγνώριση των αιγοπροβάτων, αλλά ότι τα κράτη μέλη χρειάζονται ένα εύλογο χρονικό πλαίσιο για να προετοιμάσουν την υλοποίηση της ηλεκτρονικής αναγνώρισης.
<P>
Συμφωνούμε και αποδεχόμαστε τη θέση του Κοινοβουλίου για τον καθορισμό μίας συγκεκριμένης ημερομηνίας για την εισαγωγή του συστήματος. Από την άλλη πλευρά, δεν μπορούμε να αποδεχθούμε τις άλλες προτεινόμενες τροπολογίες, οι οποίες θα έθεταν υπό αμφισβήτηση τις ίδιες τις αρχές του κανονισμού, καθώς το ερώτημα τώρα είναι ποια θα πρέπει να είναι η πραγματική ημερομηνία της υλοποίησης.
<P>
Για μία ακόμη φορά, θα ήθελα να ευχαριστήσω τον εισηγητή για την ταχύτητα με την οποία εργάστηκε, καθώς και το Κοινοβούλιο που συμφώνησε να χειριστεί το θέμα κατεπειγόντως.
<SPEAKER ID="406" NAME="Friedrich-Wilhelm Graefe zu Baringdorf">
εισηγητής. - (DE) Κύριε Πρόεδρε, Επίτροπε Κυπριανού, ανταποκριθήκαμε στο αίτημα ταχείας αντιμετώπισης του ζητήματος. Εδώ ασχολούμαστε με ένα επείγον ζήτημα, το οποίο εξηγεί ακριβώς τον λόγο γιατί βρισκόμαστε ακόμη εδώ τόσο αργά.
<P>
Το ερώτημα είναι, φυσικά, πώς προέκυψε αυτή η επείγουσα κατάσταση. Κάτι αναφέρατε σχετικά. Εξέτασα τα έγγραφα και εντόπισα αυτόν ακριβώς τον κανονισμό, τον οποίο θέλουμε να τροποποιήσουμε σήμερα. Ο κανονισμός αυτός, με ημερομηνία 17 Δεκεμβρίου 2003, ορίζει ότι, με ισχύ από την 1η Ιανουαρίου 2008, "η ηλεκτρονική αναγνώριση σύμφωνα με τις κατευθυντήριες γραμμές της παραγράφου 1 [...] καθίσταται υποχρεωτική για όλα τα ζώα". Υπάρχουν μία ή δύο ρήτρες εξαίρεσης, τις οποίες θα παραλείψω, και στη συνέχεια αναφέρει, "Πριν από τις 30 Ιουνίου 2006, η Επιτροπή υποβάλλει στο Συμβούλιο έκθεση σχετικά με την εφαρμογή του συστήματος ηλεκτρονικής αναγνώρισης, συνοδευόμενη από τις κατάλληλες προτάσεις, επί των οποίων το Συμβούλιο αποφασίζει με ειδική πλειοψηφία".
<P>
Εν ολίγοις, οι ρίζες του ζητήματος αυτού βρίσκονται βαθιά στο παρελθόν. " έκθεση της Επιτροπής προς το Συμβούλιο προφανώς δεν υποβλήθηκε ποτέ, και το Συμβούλιο δεν έδωσε συνέχεια. Υπαινίσσεστε κάτι; Εάν όντως υποβάλατε την έκθεση, τόσο το καλύτερο, αλλά στη συνέχεια δεν υπήρξε αντίδραση από τα κράτη μέλη. Και μετά ερχόμαστε σε αυτή τη δύσκολη κατάσταση, συνειδητοποιώντας ότι δεν κατέστη δυνατόν να τηρηθεί η ημερομηνία. Τίποτα δεν είχε πάει καλά έως αυτό το σημείο, όμως μετά προτείνατε, αντί να οριστεί ίσως μία νέα ημερομηνία, να αφήσουμε να οριστεί ημερομηνία με τη διαδικασία επιτροπολογίας. Με άλλα λόγια, ο καθορισμός της ημερομηνίας θα ήταν δική σας απόφαση. Υποστήκαμε όλη αυτή την ταλαιπωρία για το τίποτα, και έτσι η επιτροπή αποφάσισε ότι η διάταξη για την υποχρεωτική ηλεκτρονική σήμανση θα έπρεπε να τεθεί σε ισχύ την 31η Δεκεμβρίου 2009 και να εφαρμόζεται από 1η Ιανουαρίου 2010, δύο έτη δηλαδή αργότερα από ό,τι όριζε ο αρχικός κανονισμός. Όπως και να έχει, το σημαντικό είναι ότι έχουμε ορίσει ημερομηνία. " επιτροπή επίσης ανέφερε ότι θα πρέπει να υποβληθεί έκθεση και σχετικά με αυτό το ζήτημα.
<P>
Το πρόβλημα με την πρότασή σας, φυσικά, είναι ότι προσελκύετε όλο και περισσότερες ευκαιρίες για λήψη απόφασης στο βασίλειο της επιτροπολογίας, όπως ακριβώς πράξατε και με τον κανονισμό της 17ης Δεκεμβρίου 2003, στον οποίο οι διατάξεις και οι ρυθμίσεις εφαρμογής σχετικά με το καθεστώς ηλεκτρονικής αναγνώρισης ανατέθηκαν στην Επιτροπή, μέσω της διαδικασίας επιτροπολογίας. Σε εκείνη τη φάση υποτίθεται ότι θα υποβαλλόταν έκθεση στο Συμβούλιο, όχι όμως στο Κοινοβούλιο. Ως αποτέλεσμα της πρακτικής ανάθεσης όλων των αποφάσεων στην επιτροπολογία, το Κοινοβούλιο αποστερείται των δικαιωμάτων του στη λήψη αποφάσεων και των ελεγκτικών του εξουσιών, και έτσι μόνο σε μετέπειτα στάδιο ανακαλύπτουμε ότι δεν τηρήθηκαν οι υποχρεώσεις.
<P>
Εάν δεν είχατε έρθει τώρα με αυτές τις τροπολογίες και δεν ζητούσατε επείγουσα αντιμετώπιση, επειδή βρισκόσασταν υπό την πίεση τήρησης της προθεσμίας, θα νομίζαμε ότι όλα ήταν μια χαρά. Αλλά δεν ήταν! Αυτό πρέπει να αποτελέσει προειδοποίηση για εμάς εδώ στο Κοινοβούλιο να μην αναθέτουμε υπερβολικά καθήκοντα στην Επιτροπή, αλλά να συνεχίσουμε να ασκούμε τις ελεγκτικές μας εξουσίες.
<P>
Τώρα έχουν υπάρξει ορισμένες τροπολογίες. Είπατε ότι δεν μπορείτε να τις δεχθείτε. " επιτροπή όρισε σαφώς και κατηγορηματικώς ότι οι κανόνες θα πρέπει να είναι δεσμευτικοί. Αυτό, στην πραγματικότητα, προβλέπεται και στον βασικό κανονισμό, ο οποίος, όπως όλοι γνωρίζουμε, δεν καταργείται, απλώς τροποποιείται. Τώρα υπάρχουν τροπολογίες, οι οποίες κατατέθηκαν από εσάς κύριε Stevenson, μία από τις οποίες υπεβλήθη από κοινού με την κ. McGuinness, η οποία προτείνει να καταστεί προαιρετικό το σύστημα. Λοιπόν, εάν είναι να καταστεί προαιρετικό, τότε καλύτερα να ξεχάσουμε το όλο ζήτημα. Τι θα ορίζαμε μετά; Θα μπορούσαμε να δεχθούμε μοιρολατρικά το γεγονός ότι "στο σκοτάδι, όλες οι γάτες είναι γκρίζες". Επομένως, πιστεύω ότι πρέπει να εμμείνουμε στους υποχρεωτικούς κανόνες και ότι αυτοί οι υποχρεωτικοί κανόνες πρέπει να περιλαμβάνουν μία ημερομηνία και μία έκθεση προς το Ευρωπαϊκό Κοινοβούλιο.
<P>
Σε εμάς θα γίνει μάθημα ότι αυτή η έκθεση μας έκανε να σκοντάψουμε, λίγο-πολύ, τυχαία σε αυτήν την πραγματικά ασυνήθιστη διαδικασία που ακολούθησαν η Επιτροπή και το Συμβούλιο.
<P>
Ελπίζω, κύριε Κυπριανού, ότι δεν ασκώ αδίκως σκληρή κριτική, αλλά μπορείτε να φανταστείτε ότι, καθώς εγώ συνέταξα την έκθεση και προετοιμάστηκα για την αποψινή συζήτηση και συμβουλεύτηκα τα σχετικά έγγραφα, δεν πίστευα στα μάτια μου όταν είδα όλα όσα μπορούν να συμβούν στα ευρωπαϊκά θεσμικά μας όργανα. Τόσο το Κοινοβούλιο, όσο και την Επιτροπή -και εμάς, ως άτομα, από όσο πιστεύω- είναι βέβαιο ότι μας ενδιαφέρει να διασφαλίσουμε ότι η πρακτική αυτή δεν θα επαναληφθεί και δεν θα καταστεί συνήθεια.
<SPEAKER ID="407" NAME="Struan Stevenson">
εξ ονόματος της Ομάδας PPE-DE. - (EN) Κύριε Πρόεδρε, επιτρέψτε μου να ξεκινήσω απαντώντας σε μία ερώτηση που μου έθεσε ο κ. Graefe zu Baringdorf. Ρωτούσε γιατί οι τροπολογίες μου έχουν ως στόχο να καταστεί το σύστημα αυτό προαιρετικό. Μπορώ να πω στον κ. Graefe zu Baringdorf πολύ γρήγορα γιατί επιδιώκω να καταστεί προαιρετικό.
<P>
Την περασμένη εβδομάδα στην εκλογική μου περιφέρεια στη Σκωτία, οι ακατάλληλες προς παραγωγή προβατίνες -για τους μη σχετικούς με τη κτηνοτροφία στην αίθουσα συνεδριάσεων (δεν υπάρχουν πολλοί στην αίθουσα), πρόκειται για ηλικιωμένες προβατίνες- πωλούνταν 2 λίρες η μία. Το προηγούμενο έτος πωλούνταν 60 λίρες η μία· φέτος, πωλούνται 2 λίρες η μία. Ρωτώ τον εισηγητή: πώς υποτίθεται ότι ένας κτηνοτρόφος ο οποίος παίρνει μόνο δύο στερλίνες για καθένα από τα πρόβατά του, μπορεί να τοποθετήσει μικροτσίπ και να αγοράσει ακριβούς σαρωτές και συσκευές ανάγνωσης που είναι συμβατές με ένα υποχρεωτικό σύστημα ηλεκτρονικής αναγνώρισης; Αυτό είναι το οικονομικό πρόβλημα.
<P>
" αρχική πρόταση της Επιτροπής πολύ σωστά επιζητούσε διαβουλεύσεις με τους ενδιαφερόμενους φορείς και τη διενέργεια οικονομικής ανάλυσης κόστους/ωφελείας για τις οικονομικές επιπτώσεις. Δεν έχω δει όλα τα αριθμητικά στοιχεία. Δεν γνωρίζω ποια θα ήταν η πρόθεση για τους κτηνοτρόφους προβάτων στην εκλογική μου περιφέρεια. Πρέπει να υπενθυμίσω στους βουλευτές ότι το "νωμένο Βασίλειο είναι ο μεγαλύτερος εκτροφέας προβάτων σε ολόκληρη την Ευρώπη - κατά πολύ μεγαλύτερος. Οι επιπτώσεις της υποχρεωτικής αναγνώρισης θα ήταν καταστροφικές με την κατάσταση της οικονομίας έτσι όπως έχει διαμορφωθεί. Στην πραγματικότητα θα σήμαινε -εάν καταστεί υποχρεωτικό και τηρήσουμε τις ημερομηνίες που έθεσε η Επιτροπή Γεωργίας και Ανάπτυξης της Υπαίθρου στην ψηφοφορία τους τη Δευτέρα το βράδυ, και εμείς ορίσαμε την 31η Δεκεμβρίου 2009 ως ημερομηνία υποχρεωτικής εισαγωγής- ότι μία ολόκληρη ομάδα κτηνοτρόφων προβάτων στη Βρετανία θα τεθεί εκτός της αγοράς. Τα υψίπεδα και οι λόφοι, για τους οποίους φρόντιζαν οι κτηνοτρόφοι προβάτων και όπου για αιώνες βοσκούσαν τα πρόβατα, τώρα θα υποβαθμιστούν λόγω της άγριας βλάστησης και οι πολίτες θα συνειδητοποιήσουν τη ζημιά που έχει γίνει.
<P>
Ενώ ξεσπάμε προκαλώντας αυτή τη ζημιά σε ένα κοπάδι που παρουσιάζει την καλύτερη ανιχνευσιμότητα στην Ευρώπη -αυτή τη στιγμή η ανιχνευσιμότητα είναι απόλυτα εγγυημένη στο "νωμένο Βασίλειο και οι κτηνοτρόφοι προβάτων δεν καταλαβαίνουν γιατί θέλουμε να επιβάλουμε ένα νέο σύστημα ηλεκτρονικής αναγνώρισης, εφόσον διαθέτουν ήδη υψηλής ποιότητας ανιχνευσιμότητα- εισάγουμε πρόβειο κρέας στην ΕΕ από το εξωτερικό, από χώρες οι οποίες δεν σέβονται τα δικά μας επίπεδα υγιεινής και καλής μεταχείρισης και τους αυστηρούς κανονισμούς, τους οποίους εφαρμόζουμε στους δικούς μας κτηνοτρόφους προβάτων.
<P>
Ας δείξουμε, λοιπόν, λίγη ευαισθησία εδώ. Ελπίζω, όταν ψηφίσουμε επί αυτού του θέματος αύριο, οι βουλευτές θα συνειδητοποιήσουν τον λόγο για τον οποίο ζητούμε το σύστημα να είναι προαιρετικό και να μην οριστεί ακόμη υποχρεωτική ημερομηνία για την εισαγωγή ηλεκτρονικής αναγνώρισης.
<SPEAKER ID="408" NAME="Rosa Miguélez Ramos">
εξ ονόματος της Ομάδας PSE. - (ES) Κύριε Πρόεδρε, εγώ πάντοτε ακούω προσεκτικά τον κ. Stevenson όποτε αγορεύει, και τον ακούω προσεκτικά πολλά χρόνια τώρα, όμως αυτή η αγόρευση με εντυπωσιάζει, επειδή θα ήταν καλύτερο να είχε γίνει το 2003 και όχι το 2007, λίγο πριν το 2008, στην ουσία.
<P>
Ο κ. Graefe zu Baringdorf τοποθετήθηκε πολύ σωστά: πρόκειται για κανονισμό του 2004, τον οποίο συζητήσαμε στο Κοινοβούλιο το 2003, και ο κανονισμός προβλέπει ότι η ημερομηνία έναρξης ισχύος του συστήματος ηλεκτρονικής αναγνώρισης των αιγοπροβάτων θα είναι η 1η Ιανουαρίου 2008.
<P>
Επομένως, κύριε Stevenson -δεν έχω ουδεμία αμφιβολία ότι έχετε πρόβατα στην εκλογική σας περιφέρεια, όπως έχω και εγώ- τα πέντε κράτη μέλη με τα μεγαλύτερα κοπάδια αιγοπροβάτων είναι, εκτός από τη δική σας χώρα και τη δική μου, η Γαλλία, η Ιταλία και η Ελλάδα. Τώρα, λοιπόν, αυτά τα τέσσερα κράτη μέλη έχουν αναλάβει το καθήκον, το οποίο για εσάς είναι αποτρόπαιο, να πείσουν τους κτηνοτρόφους τους να τοποθετήσουν σημάνσεις στα αιγοπρόβατά τους, επειδή μας είπαν ότι ο κανονισμός προέβλεπε ότι η ηλεκτρονική αναγνώριση θα επιβαλλόταν υποχρεωτικά από την 1η Ιανουαρίου 2008.
<P>
Εγώ, ως βουλευτής του Κοινοβουλίου, το κατανοώ απόλυτα. Κατανοώ επίσης ότι υπάρχουν πολλά κράτη μέλη -όπως το δικό σας, που για αυτό ακριβώς σας άκουγα προσεκτικά- τα οποία δεν έχουν τηρήσει τα καθήκοντά τους και, έχοντας το αυτό υπόψη, πρότεινα οικειοθελώς μία ημερομηνία -την οποία επιπλέον αποδέχθηκε η Επιτροπή Γεωργίας- παρατείνοντας ελάχιστα το χρονικό όριο, αλλά, όπως γνωρίζετε, ενώ στη δική σας εκλογική περιφέρεια πληρώνουν δύο λίρες για ένα ζώο, στη δική μου πληρώνουν μόνο μία.
<P>
Την εποχή αυτή που στην Ευρώπη επικρατούν προβλήματα λόγω νόσων των ζώων, νομίζω ότι ένα σύστημα όπως αυτό, παρέχει μία εξασφάλιση και έναν τρόπο ενίσχυσης της αξίας των προϊόντων των κτηνοτρόφων μας. Πρόκειται για ένα σύστημα αναγνώρισης, το οποίο μας δίδει τη δυνατότητα να γνωρίζουμε την προέλευση οποιουδήποτε ζώου διέρχεται από την κοινοτική επικράτεια και να είμαστε βέβαιοι ότι είναι υγιές· αποτελεί εγγύηση για τον καταναλωτή και αυτό είναι καλό για τον κτηνοτρόφο, γιατί θα ζητήσει περισσότερα χρήματα για το κρέας του.
<P>
Εάν δεν πάρουν περισσότερα χρήματα για το κρέας που πωλούν, τότε η κατάσταση θα είναι ακριβώς αυτή που αντιμετωπίζουμε τώρα με τη νόσο του καταρροϊκού και του αφθώδους πυρετού και τον ιό τσικογκούνια που μεταδίδεται από τα κουνούπια. Αν συμβεί αυτό, τότε δεν υπάρχει πια ελπίδα για εμάς. Γι' αυτό, σας παρακαλώ, αφήστε μας να αναλάβουμε έργο, αφήστε μας να είμαστε συνεκτικοί και καταρτισμένοι και να εξετάσουμε τον κανονισμό, τον οποίο ανέφερε ο κ. Graefe zu Baringdorf -ο οποίος, επαναλαμβάνω, είναι κανονισμός του 2004- ας τον διαβάσουμε προσεκτικά, ας αναγνωρίσουμε ότι περιλαμβάνει κάποιες εξαιρέσεις, αλλά δεν είναι ένα ζήτημα που ο καθένας μπορεί να κάνει ό,τι θέλει, επειδή η ημερομηνία δεν μπορεί να είναι προαιρετική. Δεν μπορεί να είναι προαιρετική, επειδή εμείς, η Επιτροπή και το Συμβούλιο αποφασίσαμε ότι ήταν υποχρεωτική.
<P>
Με άλλα λόγια, δεν μπορώ να γυρίσω τον χρόνο τρία χρόνια πίσω και να πω στους κτηνοτρόφους μου ότι όλες οι προσπάθειές τους έως τώρα είναι τελείως άσκοπες, επειδή οι Βρετανοί ξέχασαν να ζητήσουν από τους δικούς τους κτηνοτρόφους να πράξουν το ίδιο. Με καταλαβαίνετε;
<P>
Σας ζητώ να διαβάσετε προσεκτικά την τροπολογία μου. " Ομάδα μου φυσικά δεν προτίθεται να αμφισβητήσει τον υποχρεωτικό χαρακτήρα του συστήματος, επειδή αυτό θα δημιουργούσε αθέμιτη μεροληψία μεταξύ των κρατών μελών και εντός της ίδιας της Ευρωπαϊκής Ένωσης, παρότι δεν θα με εξέπλησσε -και δεν αναφέρομαι σε εσάς, κύριε Stevenson- το γεγονός ότι κάποιος, ο οποίος είχε το θράσος να απορρίψει τον Χάρτη των Θεμελιωδών Δικαιωμάτων σήμερα στο Κοινοβούλιο, θα μπορούσε να επιδείξει αντίστοιχο ή μεγαλύτερο θράσος, απορρίπτοντας την αναγνώριση των αιγοπροβάτων.
<P>
Και ορίστε πού βρισκόμαστε: νομίζω ότι έχουμε έναν κανονισμό, η Επιτροπή μας υπέβαλε μία εύλογη πρόταση, και εμείς υποβάλαμε μία εύλογη πρόταση στην Επιτροπή, ας προσπαθήσουμε, λοιπόν, να κλείσουμε αυτό το ζήτημα σήμερα το πρωί χωρίς να ζημιωθεί υπερβολικά καμία πλευρά.
<SPEAKER ID="409" NAME="Neil Parish" AFFILIATION="PPE-DE">
(EN) Κύριε Πρόεδρε, στηρίζω όσα ανέφερε μόλις ο κ. Stevenson και ό,τι προσπαθεί να επιτύχει η Επιτροπή. Πιστεύω ότι πρέπει να συνειδητοποιήσουμε την κλίμακα της εκτροφής προβάτων και του αριθμού των ζώων τα οποία εκτρέφονται. Μιλάτε για 25 εκατομμύρια πρόβατα στο "νωμένο Βασίλειο, 8,5 εκατομμύρια στη Γαλλία, 3 εκατομμύρια στην Ιρλανδία και μεγάλο αριθμό στην Ισπανία και σε άλλες χώρες. Το σύστημα πρέπει να λειτουργήσει σωστά. Εάν πρόκειται να εισαγάγουμε ένα ηλεκτρονικό σύστημα, πρέπει να είναι πρακτικό και χαμηλού κόστους, και οι αγρότες πρέπει να είναι σε θέση να το χρησιμοποιήσουν στην πράξη. Όπως πολύ σωστά ανέφερε ο κ. Stevenson, τα πρόβατα δεν είναι ζώα τεράστιας αξίας και έτσι δεν θα χρειαστούν κτηνίατροι για να γίνουν όλα αυτά. Πολλές από αυτές τις διαδικασίες θα πρέπει να διεξαχθούν από κτηνοτρόφους, και όταν θα πρέπει να διαβάσουν αυτές τις σημάνσεις, θα πρέπει από πρακτική άποψη να γίνει πάνω σε ένα βουνό, με βροχή και παρόμοιες καταστάσεις.
<P>
Έχω δει πολλά από αυτά τα ηλεκτρονικά συστήματα να λειτουργούν σε δωμάτια ξενοδοχείων, καθώς ο κόσμος περνάει από διαφορετικές πόρτες, και λένε ότι δεν δημιουργείται σύγχυση ανάμεσα στις διαφορετικές σημάνσεις. Χρειάζεστε επίσης ένα σύστημα, με το οποίο, όταν ένα φορτηγό γεμάτο πρόβατα εισέρχεται σε μία αγορά, υπό ιδανικές συνθήκες, θέλετε να μπορείτε να ελέγξετε ηλεκτρονικά κάθε πρόβατο που βρίσκεται μέσα σε αυτό το φορτηγό. Αυτό είναι το ιδανικό σύστημα. Αυτό που σας λέω ξεκάθαρα, είναι ότι δεν υπάρχει νόημα να προωθούμε την ηλεκτρονική σήμανση, έως ότου διαθέτουμε ένα πρακτικό σύστημα, χαμηλού κόστους και έτοιμο να χρησιμοποιηθεί. Επομένως, δεν νομίζω ότι έχει απόλυτο δίκιο όταν λέτε, "ελάτε στο τέλος του 2009 και δείτε πού βρισκόμαστε". Όπως πολύ σωστά δήλωσε ο κ. Stevenson, ας το χρησιμοποιήσουμε σαν προαιρετικό σύστημα όταν τα κράτη μέλη θα είναι έτοιμα, όταν θα υπάρχει μεγάλη διακίνηση προβάτων, και όταν θα διαθέτουμε ένα σύστημα το οποίο λειτουργεί. Σας παρακαλώ μόνο, μην το παρουσιάσετε πολύ γρήγορα, μέχρι να προλάβουμε να ετοιμαστούμε.
<SPEAKER ID="410" NAME="James Nicholson" AFFILIATION="PPE-DE">
(EN) Κύριε Πρόεδρε, βρισκόμαστε εδώ για να συζητήσουμε τη σήμανση των προβάτων. Το μόνο που μπορώ να πω είναι ότι είναι τρομερά λυπηρό που η Επιτροπή δεν μας άκουσε από την αρχή, όταν ρωτούσαμε τι πρότεινε τότε και την προειδοποιούσαμε. Θα έλεγα στην κ. Miguélez Ramos: ναι, είχαμε μιλήσει τότε όταν ακόμη αρχή και συζητούσαμε για τη σήμανση των προβάτων. Αλλά δυστυχώς, όσα είπαμε δεν εισακούσθηκαν, ακόμη και όταν είπαμε ότι θα ήταν ανέφικτο.
<P>
Σας προειδοποιήσαμε, λοιπόν, αλλά εσείς δεν ακούγατε. " πραγματικότητα είναι ότι οι κτηνοτρόφοι προβάτων δεν θα μπορούσαν ποτέ να αντέξουν οικονομικά το κόστος της ηλεκτρονικής σήμανσης, επειδή τώρα παίρνουν για τα πρόβατά τους λιγότερα χρήματα από όσα έπαιρναν 20 χρόνια πριν! Πείτε οποιονδήποτε άλλο τομέα οποιασδήποτε άλλης επιχείρησης οποιουδήποτε άλλου κλάδου, στον οποίο ζητείται να διαθέσει τεράστιες δαπάνες και τα έσοδά του από τα προϊόντα του είναι λιγότερα από όσα ήταν 20 χρόνια πριν. Γνωρίζω ότι αυτό συμβαίνει από προσωπική εμπειρία.
<P>
Το παρόν σύστημα το οποίο διαθέτουμε, είναι ανεπαρκές. Γι' αυτό, ας το μεταθέσουμε στο μέλλον. Μπορώ να δεχθώ να επανέλθω στο θέμα και να το εξετάσω το 2009. Ίσως, στο χρονικό αυτό διάστημα, η τεχνολογία ηλεκτρονικής σήμανσης, η οποία αυτή τη στιγμή είναι υπερβολικά δαπανηρή, όπως πολλοί άλλοι τεχνολογικοί τομείς, να καταστεί οικονομικότερη με τον συνδυασμό χαμηλότερων εξόδων και καλύτερων αποδόσεων για τον κτηνοτρόφο προβάτων. Τότε, θα μπορούσαμε να εξετάσουμε το ζήτημα ξανά από την αρχή.
<P>
" μεγάλη πρόκληση για την παραγωγή προβάτων είναι να καταστεί κερδοφόρα και όταν συμβεί αυτό, τότε μπορούμε να προχωρήσουμε με σιγουριά. Οφείλω να πω ότι παρακολούθησα με μεγάλο ενδιαφέρον την ανταλλαγή απόψεων μεταξύ της κ. Miguélez Ramos και του κ. Stevenson σχετικά με τα πρόβατα, επειδή συνήθως ανταλλάσσουν απόψεις σχετικά με τα ψάρια, αλλά αυτό είναι τελείως διαφορετικό! Είναι ίσως και πιο εριστική από ό,τι είναι απόψε για τα πρόβατα.
<P>
Όμως, για τους κτηνοτρόφους προβάτων, το να λαμβάνουν τόσο χαμηλές αμοιβές για τόσο σκληρή δουλειά, όπως επεσήμανε ο κ. Parish, σημαίνει ότι η δουλειά αυτή είναι πολύ δύσκολη. Υπάρχουν χιλιάδες πρόβατα στις κορυφές των βουνών σε όλη τη διάρκεια του καλοκαιριού. Προσπαθήστε να τα πιάσετε· προσπαθήστε να τους τοποθετήσετε σημάνσεις· προσπαθήστε να τα ακολουθήσετε. Οφείλω να πω στον κ. Επίτροπο: Πολύ θα ήθελα να στέλνατε μερικούς από τους υπαλλήλους σας, οι οποίοι συνέταξαν ορισμένα από αυτά τα σχέδια, να δουν αυτές τις περιοχές και να δουν τι πρέπει να υπομένουν οι κτηνοτρόφοι προβάτων, να δουν τι είναι αναγκασμένοι να περνούν. Τότε, ίσως κατανοήσετε πώς νιώθουμε και γιατί προβάλλουμε αυτές τις απόψεις.
<P>
Ωστόσο, ας το εφαρμόσουμε σε προαιρετική βάση. Ας το πράξουμε όταν θα είμαστε έτοιμοι. Ας προχωρήσουμε με κατάλληλο ρυθμό και με την ταχύτητα στην οποία μπορούμε να αντεπεξέλθουμε οικονομικά.
<SPEAKER ID="411" NAME="Μάρκος Κυπριανού">
Μέλος της Επιτροπής. - (EN) Κύριε Πρόεδρε, θα είμαι πολύ σύντομος, επειδή είναι πολύ αργά. Θα ήθελα να υπενθυμίσω στους αξιότιμους βουλευτές ότι το θέμα μας σήμερα είναι η ημερομηνία εισαγωγής του συστήματος. Ορθώς λήφθηκε απόφαση εφαρμογής του συστήματος, όμως το θέμα της ημερομηνίας έμεινε ανοικτό, ή μάλλον ορίστηκε μία ημερομηνία η οποία, αποφασίστηκε ότι έπρεπε στη συνέχεια να την τροποποιήσουμε ή να την επιβεβαιώσουμε.
<P>
Τα στοιχεία από πολλά κράτη μέλη έδειξαν δύο πράγματα. Πρώτα απ' όλα ότι η υλοποίηση ήταν εφικτή, και από τεχνική και από οικονομική άποψη -όπως αναφέρεται στην έκθεση- και επίσης ότι τα κράτη μέλη χρειάζονταν περισσότερο χρόνο για την εισαγωγή του συστήματος, με την έννοια ότι έπρεπε να οριστεί μία ρεαλιστικότερη ημερομηνία.
<P>
" αλήθεια είναι ότι η Επιτροπή πράγματι πρότεινε να οριστεί η ημερομηνία αυτή σε μετέπειτα στάδιο. Μπορώ να σας διαβεβαιώσω ότι δεν υπήρχε καμία πρόθεση να παρακάμψουμε το Κοινοβούλιο, και αυτός ακριβώς είναι ο λόγος για τον οποίο επιλέξαμε να προχωρήσουμε με αυτόν τον τρόπο - να πραγματοποιήσουμε αυτή τη συζήτηση, και να μην εντάξουμε ένα άρθρο στον κανονισμό, το οποίο θα μας είχε δώσει τη δυνατότητα να λάβουμε μία απόφαση μόνο με το Συμβούλιο.
<P>
Ποτέ δεν υπήρξε καμία πρόθεση από την πλευρά της Επιτροπής να μην συμπεριλάβει το Κοινοβούλιο στις αποφάσεις αυτές. Ο καθορισμός ημερομηνίας θεωρήθηκε τεχνικό ζήτημα. Εφόσον η αρχή είχε εγκριθεί, θεωρήσαμε ότι αυτό το τεχνικό ζήτημα θα μπορούσε να εγκριθεί μέσω της επιτροπολογίας και, για να επαναλάβω ό,τι προανέφερα, δεν έχουμε κανένα πρόβλημα να αποδεχθούμε την τροπολογία η οποία ορίζει μία συγκεκριμένη ημερομηνία, η οποία πιστεύω ότι αφήνει στα κράτη μέλη αρκετό χρόνο -δύο έτη- για να προετοιμαστούν.
<P>
Ωστόσο, θα διστάζαμε να συμφωνήσουμε στην εφαρμογή προαιρετικών συστημάτων, καθώς ο κανονισμός αφορά την ανιχνευσιμότητα, και η ανιχνευσιμότητα πρέπει να είναι αποτελεσματική και να εφαρμόζεται εξίσου στα κράτη μέλη. Αποτελεί επίσης μία συγκεκριμένη απεικόνιση της κατάστασης της υγείας των ζώων στην Ευρωπαϊκή Ένωση. Μπορεί κανείς να εξετάσει το άμεσο κόστος του συστήματος, ως έχει, εάν σκεφθείτε όμως τα μακροπρόθεσμα οφέλη των αποταμιεύσεων από προκύπτουν από τη μείωση των απωλειών και των νόσων των ζώων, πιστεύουμε ότι στο τέλος θα υπάρξει όφελος από οικονομικής απόψεως.
<P>
Εντούτοις, είμαστε έτοιμοι να αποδεχθούμε την τροπολογία που κατέθεσε το Κοινοβούλιο, η οποία πιστεύουμε ότι πρέπει να εγκριθεί και από το Συμβούλιο την επόμενη εβδομάδα.
<SPEAKER ID="412" NAME="Πρόεδρος">
Ο κ. Graefe zu Baringdorf λαμβάνει τον λόγο επί της εφαρμογής του κανονισμού.
<SPEAKER ID="413" NAME="Friedrich-Wilhelm Graefe zu Baringdorf">
εισηγητής. - (DE) Επιτρέψτε μου να θέσω στον κ. Επίτροπο ένα ακόμη ερώτημα. Επίτροπε Κυπριανού, κατέθεσα μία τροπολογία, προβλέποντας ορισμένες εξαιρέσεις, σκοπός των οποίων δεν είναι να εφαρμοστούν σε προαιρετική βάση, και πράγματι το αρχικό μέσο επιτρέπει επίσης μία παραλλαγή, μία ενημέρωση, εφόσον πραγματοποιείται σύμφωνα με το άρθρο 9 παράγραφος 4. Σε συγκεκριμένες περιστάσεις -και σε αυτές δεν πρέπει να συμπεριλαμβάνονται προαιρετικές ρυθμίσεις, οι οποίες θα καθιστούσαν άσκοπη την όλη εκτέλεση- θα ήταν δυνατόν να σκεφθούμε τρόπους με τους οποίους οι προβληματισμοί που εξέφρασαν οι συνάδελφοι βουλευτές εδώ, θα μπορούσαν να αντιμετωπιστούν στην πράξη. " πρόθεσή μου ήταν απλώς να εκφράσω μία πρόταση και ένα ερώτημα το οποίο θα θέλατε ίσως να σκεφθείτε λίγο.
<SPEAKER ID="414" NAME="Πρόεδρος">
" παρέμβαση δεν αφορούσε την εφαρμογή του κανονισμού, θα επιθυμούσε όμως ο Επίτροπος να απαντήσει στο ερώτημα;
<SPEAKER ID="415" NAME="Μάρκος Κυπριανού">
Μέλος της Επιτροπής. - (EN) Κύριε Πρόεδρε, όπως ανέφερα, δεν αποδεχόμαστε τις τροπολογίες οι οποίες θα επηρεάσουν τις κύριες αρχές και παραμέτρους του κανονισμού.
<P>
Θα το εξετάσουμε ξανά, αλλά, εντούτοις, μας προβληματίζει.
<SPEAKER ID="416" NAME="Πρόεδρος">
" συζήτηση έληξε.
<P>
" ψηφοφορία θα διεξαχθεί την Πέμπτη, 13 Δεκεμβρίου 2007.
<P>
Γραπτές δηλώσεις (Άρθρο 142 του Κανονισμού)
<SPEAKER ID="417" NAME="Mairead McGuinness  " AFFILIATION="PPE-DE">
γραπτώς. - (EN) Δεν πιστεύω ότι δόθηκαν αρκετές πληροφορίες όσον αφορά την αποδοτικότητα και την αποτελεσματικότητα της ηλεκτρονικής αναγνώρισης (EID) των αιγοπροβάτων. Επιπλέον, πιστεύω ότι είναι αναγκαία η διενέργεια μίας οικονομικής εκτίμησης, ιδίως μίας ανάλυσης κόστους/ωφελείας των επιπτώσεων στους παραγωγούς, πριν οριστεί ημερομηνία για την εισαγωγή της ηλεκτρονικής αναγνώρισης.
<P>
Δεν πιστεύω ότι υπάρχει δικαιολογία για τον καθορισμό ημερομηνίας εισαγωγής για αυτό το σύστημα, πριν από την εκτίμηση των επιπτώσεων της ηλεκτρονικής αναγνώρισης, ιδίως όσον αφορά την ανιχνευσιμότητα και τον έλεγχο των νόσων.
<P>
Στην Ιρλανδία, ο τομέας των προβάτων βρίσκεται σε αποσύνθεση, με πολλούς κτηνοτρόφους να εγκαταλείπουν τον κλάδο, και επομένως η επιβολή αυτών των μέτρων και των δαπανών στον τομέα αυτή τη στιγμή δεν είναι ευπρόσδεκτη.
<P>
Εάν υπάρχει μία νόμιμη δικαιολογία για την ηλεκτρονική αναγνώριση στον τομέα αυτό, οι ιδιοκτήτες κοπαδιών θα μπορούσαν να ανταποκριθούν με κατανόηση και να ξεκινήσουν να την εισαγάγουν οι ίδιοι σε προαιρετική βάση. Εάν και όταν αυτή η ηλεκτρονική αναγνώριση εισαχθεί, θα πρέπει να υλοποιηθεί σε προαιρετική, παρά σε υποχρεωτική βάση.
<P>
Επιπλέον, εάν εισαχθεί η ηλεκτρονική αναγνώριση, θα πρέπει να ισχύει μόνο για ζώα, τα οποία γεννούνται μετά από μία συγκεκριμένη ημερομηνία, και όχι για το ισχύον απόθεμα.

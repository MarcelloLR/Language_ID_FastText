<CHAPTER ID="008-21">
21. Απαλλαγή 2007: Ευρωπαϊκή Αστυνομική Ακαδημία (ΕΑΑ) (
<SPEAKER ID="193" NAME="Christofer Fjellner">
εισηγητής. - (SV) Κύριε Πρόεδρε, αφού το Κοινοβούλιο έχει αποφασίσει να χορηγήσει απαλλαγή στην Ευρωπαϊκή Αστυνομική Ακαδημία αντίθετα προς τη σύσταση που έγινε από εμένα και την Επιτροπή, θα ήθελα απλώς να παροτρύνω τους συναδέλφους μου στην Ομάδα του Ευρωπαϊκού Λαϊκού Κόμματος (Χριστιανοδημοκράτες) και των Ευρωπαίων Δημοκρατών να αποδεχθούν τις τροπολογίες που υποβλήθηκαν από τη Σοσιαλιστική Ομάδα στο Ευρωπαϊκό Κοινοβούλιο. Δεν υπάρχει λόγος να δικαιολογήσουμε για ποιο λόγο θα επιλέγαμε να μην χορηγήσουμε την απαλλαγή ή να καθυστερήσουμε την απαλλαγή τώρα που το έχουμε πράξει. Για να τηρήσουμε τη συνοχή των πραγμάτων, προτείνω η ομάδα μας να υποστηρίξει τις προτάσεις της Σοσιαλιστικής Ομάδας και να ψηφίσει υπέρ των τεσσάρων επόμενων τροπολογιών.

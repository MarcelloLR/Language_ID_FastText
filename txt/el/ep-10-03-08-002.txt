<CHAPTER ID="002">
Δηλώσεις της Προεδρίας
<SPEAKER ID="006" NAME="Πρόεδρος">
Έχω αρκετά πράγματα να αναφέρω στην έναρξη της συνόδου. Αρχίζοντας την παρούσα σύνοδο της Ολομέλειας του Ευρωπαϊκού Κοινοβουλίου, για άλλη μια φορά πρέπει να σας ενημερώσω για ορισμένες τραγικές φυσικές καταστροφές που συνέβησαν τις τελευταίες ημέρες. Σήμερα σημειώθηκε ένας σεισμός στην Τουρκία από τον οποίο πέθαναν τουλάχιστον 57 άνθρωποι. Την προηγούμενη εβδομάδα σημειώθηκε επίσης ένας σεισμός στη Χιλή, που είχε σχεδόν 300 θύματα, ενώ μαίνονταν καταιγίδες σε όλη την Ευρώπη που προκάλεσαν τον θάνατο 60 και πλέον ανθρώπων, οι περισσότεροι από τους οποίους ήταν γάλλοι πολίτες. Επιπλέον, δεν πρέπει να ξεχνάμε την Αϊτή, όπου σύμφωνα με τον τελευταίο απολογισμό, τα θύματα του σεισμού του Ιανουαρίου υπερβαίνουν αυτή τη στιγμή τις 300.000. Σε όλες αυτές τις περιπτώσεις, απέστειλα συλλυπητήρια και δηλώσεις συμπαράστασης εξ ονόματος του Ευρωπαϊκού Κοινοβουλίου προς τις οικογένειες των θυμάτων. Κάθε απρόσμενος και πρόωρος θάνατος αποτελεί, πάνω από όλα, μια τραγωδία για τις οικογένειες που πλήττονται, αλλά όταν τα θύματα ανέρχονται σε δεκάδες ή εκατοντάδες χιλιάδες, αποτελεί επίσης και μια τραγωδία για ολόκληρα έθνη και για ολόκληρο τον κόσμο. Ας δείξουμε αλληλεγγύη στις οικογένειες και ας εκφράσουμε επίσης την αλληλεγγύη μας στις χώρες που επλήγησαν από μια τέτοια τραγωδία.
<P>
" Πέμπτη 11 Μαρτίου σηματοδοτεί την εικοστή επέτειο της αποκατάστασης της λιθουανικής ανεξαρτησίας. " Λιθουανία ήταν η πρώτη χώρα του σοβιετικού μπλοκ που ανακήρυξε την ανεξαρτησία της από την ΕΣΣΔ. Μεταξύ των λιθουανών βουλευτών του Ευρωπαϊκού Κοινοβουλίου υπάρχουν τέσσερις συνυπογράφοντες της διακήρυξης της ανεξαρτησίας του 1990. Συγχαρητήρια στους συναδέλφους μας βουλευτές από τη Λιθουανία.
<P>
(Χειροκροτήματα)
<P>
Επίσης, στις 11 Μαρτίου 1990, το κογκρέσο της Εσθονίας, ένα δημοκρατικό, μεταβατικό κοινοβούλιο, ενέκρινε τη διακήρυξη της επανίδρυσης του κράτους μετά από 50 έτη σοβιετικής κατοχής. Συγχαίρουμε επίσης τους συναδέλφους μας βουλευτές από την Εσθονία.
<P>
(Χειροκροτήματα)
<P>
" Τετάρτη 10 Μαρτίου σηματοδοτεί την 51η επέτειο της λαϊκής εξέγερσης στο Θιβέτ. Ως αποτέλεσμα της εξέγερσης, ο Δαλάι Λάμα και 80.000 Θιβετιανοί αναγκάστηκαν να εγκαταλείψουν τη χώρα τους. Εξακολουθούμε να ελπίζουμε και απευθύνουμε τακτικά έκκληση στις αρχές της Λαϊκής Δημοκρατίας της Κίνας, να αλλάξουν τη στάση τους προς το θιβετιανό έθνος και να αρχίσουν έναν εποικοδομητικό διάλογο με τους εκπροσώπους του.
<P>
(Χειροκροτήματα)
<P>
Σε σχέση με τις παρατηρήσεις που έκανε ο κύριος Farage κατά την τελευταία μίνι σύνοδο της ολομέλειας και σύμφωνα με το άρθρο 153 παράγραφος 3 του Εσωτερικού Κανονισμού, μίλησα στον κ. Farage και αποφάσισα να του επιβάλω ποινή παρακράτησης της ημερήσιας αποζημίωσής του για διάστημα δέκα ημερών.
<P>
(Χειροκροτήματα)
<P>
Θα ήθελα επίσης να σας ενημερώσω για κάτι άλλο, για ακόμη μια κλοπή που συνέβη. Θύμα κλοπής έπεσε ένα μέλος του Κοινοβουλίου κοντά στο κτήριο του Ευρωπαϊκού Κοινοβουλίου. Εδώ και κάποιο διάστημα, έχω αρχίσει συνομιλίες με εκπροσώπους των αρχών των Βρυξελλών, καθώς και με τις βελγικές αρχές. " συνάδελφός μας βουλευτής κυρία Durant ενεργεί ως διαμεσολαβητής σε αυτές τις συνομιλίες, διότι γνωρίζει πολύ καλά την κατάσταση στις Βρυξέλλες και στο Βέλγιο. Το τρέχον σχέδιό μας, με την Επιτροπή και το Ευρωπαϊκό Συμβούλιο, αφορά τη δημιουργία μιας ειδικής ζώνης γύρω από τον κτηριακό χώρο και των τριών θεσμικών οργάνων, στην οποία θα παρέχεται ασφάλεια όχι μόνο από τις αρχές των Βρυξελλών, αλλά και από τη βελγική κυβέρνηση και τις κεντρικές αρχές του Βελγίου. Αυτή τη στιγμή διεξάγονται εντατικές συνομιλίες επ' αυτού του θέματος. Πραγματοποιήθηκαν σχετικές συναντήσεις την προηγούμενη εβδομάδα, αμέσως μετά την κλοπή, και θα πραγματοποιηθούν και άλλες τις επόμενες ημέρες. Έχει κανονιστεί μια επίσημη συνάντηση με την αστυνομία για τις 22 Μαρτίου. Θα ήθελα επίσης να σας αναφέρω ότι εργαζόμαστε πολύ σκληρά για να βελτιώσουμε την ασφάλεια γύρω από τον χώρο του Ευρωπαϊκού Κοινοβουλίου, καθώς και άλλων ευρωπαϊκών θεσμικών οργάνων, όχι μόνο του Κοινοβουλίου. Αντιμετωπίζουμε αυτό το θέμα ως κάτι που μας αφορά όλους.

<CHAPTER ID="006">
Καταστάσεις με τα ονόματα των επιβατών (PNR) (συζήτηση)
<SPEAKER ID="131" NAME="Πρόεδρος">
" ημερήσια διάταξη προβλέπει τις δηλώσεις του Συμβουλίου και της Επιτροπής σχετικά με τις καταστάσεις με τα ονόματα των επιβατών (PNR).
<SPEAKER ID="132" NAME="Diego López Garrido" LANGUAGE="ES">
Κυρία Πρόεδρε, σύμφωνα με τη συνθήκη της Λισαβόνας, η Προεδρία του Συμβουλίου υπέβαλε στο Κοινοβούλιο δύο συμφωνίες σχετικά με τη χρήση δεδομένων από τις καταστάσεις με τα ονόματα των επιβατών, γνωστές ως "συμφωνίες PNR", μία του 2007 με τις "νωμένες Πολιτείες και μία του 2008 με την Αυστραλία. Ζητήσαμε από το Κοινοβούλιο να εγκρίνει και τις δύο συμφωνίες ούτως ώστε να τεθούν οριστικά σε ισχύ, καθώς επί του παρόντος εφαρμόζονται μόνον προσωρινά.
<P>
Σύμφωνα με τη συνθήκη της Λισαβόνας, εναπόκειται στο Κοινοβούλιο να αποφασίσει εάν θα εγκρίνει ή όχι τις εν λόγω συμφωνίες, οι οποίες προσδιορίζουν τις συνθήκες υπό τις οποίες είναι δυνατή η ανταλλαγή δεδομένων PNR με τρίτες χώρες για επιβάτες αεροσκαφών που πραγματοποιούν πτήσεις από την Ευρωπαϊκή Ένωση.
<P>
Το Συμβούλιο κατανοεί τις ανησυχίες του Κοινοβουλίου -που κινούνται στο ίδιο πνεύμα με τα όσα μόλις συζητούσαμε- ειδικότερα σε ό,τι αφορά τη συλλογή και την ανταλλαγή εκείνων των δεδομένων προσωπικού χαρακτήρα που αφορούν άτομα τα οποία συμπεριλαμβάνονται στον κατάλογο επιβατών πτήσεων που πραγματοποιούνται εκτός της ΕΕ. Ως εκ τούτου, το Συμβούλιο ζήτησε από την Επιτροπή να υποβάλει, εν προκειμένω, ένα έγγραφο γενικών κατευθυντήριων γραμμών.
<P>
Οφείλω να σας πω ότι η πρόταση ψηφίσματος που αντικρίσαμε μας φαίνεται πάρα πολύ καλή και, επίσης, χαιρετίζουμε την εποικοδομητική στάση που υιοθετήθηκε για τη μη διεξαγωγή ψηφοφορίας επί των συμφωνιών προς το παρόν, καθώς και το γεγονός ότι η πρόταση ψηφίσματος ζητεί να δημιουργηθεί ένας κατάλληλος μηχανισμός για την επανεξέταση των συμφωνιών.
<P>
Στην περίπτωση των "νωμένων Πολιτειών, πράγματι υπάρχει ήδη μια έκθεση για την επανεξέταση του τρόπου λειτουργίας της συμφωνίας, και όταν η Επιτροπή καταθέσει προτάσεις και υποβάλει τις συστάσεις της για μια νέα συμφωνία με τις "νωμένες Πολιτείες, τότε θα γίνει γνωστή και η θέση του Συμβουλίου. Στην περίπτωση της συμφωνίας με την Αυστραλία, δεν έχει ακόμη υπάρξει επανεξέταση του πόσο καλά λειτουργεί. " Επιτροπή θα πρέπει να αποφασίσει εάν θα περιμένει την επανεξέταση της συμφωνίας, πριν προχωρήσει σε νέα διαπραγματευτική εντολή.
<P>
Όταν η Επιτροπή καταθέσει προτάσεις για νέες διαπραγματευτικές εντολές με τις "νωμένες Πολιτείες και την Αυστραλία, το Συμβούλιο θα τις εξετάσει προσεκτικά. Και όπως πάντα, θα λάβει ασφαλώς υπόψη τις επιθυμίες του Κοινοβουλίου στο θέμα αυτό.
<P>
Όσον αφορά την αίτηση του Συμβουλίου προς την Επιτροπή για μια ευρύτερη, γενικότερη ρύθμιση σχετικά με τη χρήση δεδομένων PNR, ας μην ξεχνάμε ότι ήδη το 2007, η Επιτροπή είχε καταθέσει πρόταση για μια απόφαση πλαίσιο. Κατά τη διάρκεια, όμως, της σουηδικής Προεδρίας, αποφασίστηκε να μην συνεχιστούν οι συζητήσεις επί της εν λόγω απόφασης πλαισίου, διότι η σουηδική Προεδρία δικαιολογημένα έκρινε ότι, εφόσον η συνθήκη της Λισαβόνας επρόκειτο σύντομα να τεθεί σε ισχύ, το θέμα θα αποτελούσε αντικείμενο συναπόφασης με το Κοινοβούλιο και, ως εκ τούτου, στη συζήτηση έπρεπε να συμμετάσχει το Κοινοβούλιο.
<P>
Κατά συνέπεια, η Προεδρία δεν μπορεί, προς το παρόν, να εγκρίνει θέση για το περιεχόμενο ενός μελλοντικού γενικού καθεστώτος που θα διέπει τα δεδομένα όσων επιβατών περιλαμβάνονται σε κατάλογο και πρόκειται να ταξιδέψουν εκτός της Ευρωπαϊκής Ένωσης, εάν δεν προηγηθεί η κατάθεση πρότασης οδηγίας εκ μέρους της Επιτροπής για τη χρήση των δεδομένων αυτών και δεν πραγματοποιηθεί συζήτηση με το Κοινοβούλιο στο πλαίσιο της διαδικασίας συναπόφασης, διαδικασία την οποία ακολουθούμε από την 1η Δεκεμβρίου του περασμένου έτους που τέθηκε σε ισχύ η συνθήκη της Λισαβόνας.
<P>
Εν πάση περιπτώσει, οι ιδέες μας, στο θέμα αυτό, συνάδουν και συμφωνούν, σε μεγάλο βαθμό, με τα κριτήρια και τις θέσεις που απορρέουν από την πρόταση ψηφίσματος του Κοινοβουλίου, που συνιστά απλώς πρόταση επί του παρόντος. Θα ήθελα να επισημάνω τρία σημεία της. Πρώτον, τα δεδομένα μπορούν να χρησιμοποιηθούν μόνον για τον σκοπό για τον οποίο αποκτήθηκαν, γεγονός το οποίο προσομοιάζει με τα όσα αναφέραμε προηγουμένως σε σχέση με τη συμφωνία SWIFT· δεύτερον, η συλλογή των δεδομένων αυτών πρέπει να συνάδει με τη νομοθεσία μας περί προστασίας των δεδομένων· και, επιπλέον, πρέπει να υπάρχουν ορισμένες εγγυήσεις και διασφαλίσεις που θα καλύπτουν τη διαβίβαση των εν λόγω δεδομένων σε τρίτες χώρες.
<P>
Αυτές, πιστεύω, είναι τρεις σημαντικές αρχές. Περιέχονται στην πρόταση ψηφίσματος και, από αυτήν την άποψη, συμφωνούμε με την πρόταση.
<SPEAKER ID="133" NAME="Cecilia Malmström" LANGUAGE="EN">
Κυρία Πρόεδρε, η σημασία της συλλογής δεδομένων PNR αναγνωρίζεται από ολοένα και περισσότερες χώρες στον κόσμο, συμπεριλαμβανομένων των κρατών μελών της ΕΕ, που χρησιμοποιούν τα δεδομένα αυτά για την καταπολέμηση της τρομοκρατίας και άλλων σοβαρών εγκλημάτων.
<P>
Για να διασφαλιστεί η τήρηση των βασικών αρχών προστασίας των δεδομένων και η αποκλειστική χρήση των δεδομένων PNR για συγκεκριμένους σκοπούς επιβολής του νόμου, η ΕΕ προέβη στην υπογραφή συμφωνιών με αρκετές χώρες για τη διαβίβαση και τη χρήση δεδομένων PNR. Δύο από αυτές τις συμφωνίες, με τις "ΠΑ και την Αυστραλία, βρίσκονται προς έγκριση ενώπιόν σας.
<P>
Με το ψήφισμά σας, προτείνετε την αναβολή της ψηφοφορίας σχετικά με την έγκριση των συμφωνιών και καλείτε την Επιτροπή να προτείνει μια σειρά απαιτήσεων για όλες τις συμφωνίες PNR που συνάπτονται με τρίτες χώρες. Ζητείτε επίσης από την Επιτροπή να προβεί σε επαναδιαπράγματευση αυτών των δύο συμφωνιών βάσει νέων οδηγιών διαπραγμάτευσης που θα πρέπει να ικανοποιούν τις απαιτήσεις αυτές. Πιστεύω ότι πρόκειται για συνετή στρατηγική.
<P>
Στο ψήφισμά σας, αναφέρεστε επίσης στη συμφωνία PNR με τον Καναδά. " εν λόγω συμφωνία συνδεόταν με ένα σύνολο καναδικών δεσμεύσεων και μια απόφαση επάρκειας της Επιτροπής. Τα έγγραφα αυτά εξέπνευσαν στις 22 Σεπτεμβρίου του περασμένου έτους και, ως εκ τούτου, θα πρέπει να υπάρξει επαναδιαπραγμάτευση με τον Καναδά για τη σύναψη νέας συμφωνίας.
<P>
Για πρακτικούς λόγους, δεν κατέστη κάτι τέτοιο δυνατόν πριν από τον Σεπτέμβριο του 2009. Το γεγονός αυτό, όμως, δεν υποβαθμίζει το επίπεδο προστασίας των δεδομένων PNR που διαβιβάζονται στον Καναδά. " συμφωνία PNR αυτή καθαυτή δεν έχει ημερομηνία λήξης· δεν έχει παύσει ποτέ η ισχύς της και, άρα, εξακολουθεί να ισχύει. " Υπηρεσία Προστασίας των Συνόρων του Καναδά, σε επιστολή που απηύθυνε προς την Επιτροπή, την Προεδρία του Συμβουλίου και τα κράτη μέλη, διαβεβαίωσε ότι οι δεσμεύσεις της θα παραμείνουν πλήρως σε ισχύ έως ότου τεθεί σε ισχύ νέα συμφωνία.
<P>
Θα ήθελα να ευχαριστήσω την εισηγήτρια κ. Sophia in 't Veld και τις υπόλοιπες πολιτικές ομάδες για την εποικοδομητική προσέγγιση που υιοθέτησαν όσον αφορά τα εν λόγω αρχεία, βάσει των οποίων οι συμφωνίες με τις "ΠΑ και την Αυστραλία παραμένουν προσωρινά σε ισχύ έως ότου υπάρξει επαναδιαπραγμάτευσή τους. Θα προτείνω, στο μεταξύ, στο Συμβούλιο ένα σύνολο τριών συστάσεων για τις οδηγίες διαπραγμάτευσης ως τμήμα μιας δέσμης μέτρων για τις PNR.
<P>
" δέσμη μέτρων θα περιέχει, πρώτον, μια ανακοίνωση σχετικά με την παγκόσμια εξωτερική στρατηγική για τις PNR, συμπεριλαμβανομένου ενός συνόλου γενικών απαιτήσεων που θα πρέπει να πληροί κάθε συμφωνία PNR που συνάπτεται με τρίτη χώρα· δεύτερον, δύο οδηγίες διαπραγματεύσεων για την επαναδιαπραγμάτευση των συμφωνιών PNR με τις "ΠΑ και την Αυστραλία, καθώς και οδηγίες διαπραγματεύσεων για τη σύναψη νέας συμφωνίας με τον Καναδά· και, τρίτον, μια νέα πρόταση της Επιτροπής σχετικά με τις PNR της ΕΕ, η οποία θα βασίζεται σε εκτίμηση αντικτύπου.
<P>
" εν λόγω δέσμη μέτρων θα λαμβάνει σοβαρά υπόψη τις συστάσεις σας, όπως παρουσιάζονται στο παρόν ψήφισμα αλλά και στα ψηφίσματα του Νοεμβρίου του 2008. Επίσης, θα λαμβάνει δεόντως υπόψη την υπόδειξη του Ευρωπαίου Επόπτη Προστασίας Δεδομένων, το άρθρο 29 της ομάδας εργασίας για την προστασία των δεδομένων και τις εθνικές αρχές προστασίας δεδομένων. Πιστεύω ότι είναι σημαντικό να παρουσιαστεί ένα σύστημα PNR της ΕΕ παράλληλα με τα μέτρα, προκειμένου να διασφαλιστεί η ύπαρξη συνοχής και συνέπειας μεταξύ των εσωτερικών και των εξωτερικών πολιτικών PNR της ΕΕ.
<P>
Ολοκληρώνοντας, επικροτώ το παρόν ψήφισμα και θα ενεργήσω σύμφωνα με τις συστάσεις αυτές. Προσβλέπω στην περαιτέρω συνεργασία μας επί των θεμάτων αυτών.
<SPEAKER ID="134" NAME="Axel Voss" LANGUAGE="DE">
Κυρία Πρόεδρε, κυρία Επίτροπε, κύριε López Garrido, με την ανάλυση των δεδομένων από τις καταστάσεις με τα ονόματα των επιβατών (PNR), όπως και με τη συμφωνία SWIFT, επιχειρείται να συνδυαστεί η καταπολέμηση της παγκόσμιας τρομοκρατίας και των σοβαρών εγκλημάτων με τα θεμελιώδη δικαιώματα όλων στην προστασία της ιδιωτικότητας και την πληροφοριακή αυτοδιάθεση. Εντούτοις, θα πρέπει να έχουμε επίσης κατά νου ότι στην εποχή κινητικότητας που διανύουμε, δεν μπορεί να υπάρξει επαρκής ασφάλεια στην Ευρώπη και παγκοσμίως χωρίς αποτελεσματική και ταχεία ανταλλαγή δεδομένων.
<P>
Στην ψηφιακή εποχή, πρέπει επίσης να διασφαλίσουμε ειδική προστασία σε ό,τι αφορά την πληροφοριακή αυτοδιάθεση και την ιδιωτικότητα. Ως εκ τούτου, θεωρώ επίσης σημαντικό να υπάρξει πιο σαφής διάκριση μεταξύ των δεδομένων που απαιτούνται για την καταπολέμηση του εγκλήματος και των ευαίσθητων δεδομένων προσωπικού χαρακτήρα. Κατά την άποψή μου, δεν υπάρχει αμφιβολία ότι πρέπει απαρέγκλιτα να ενσωματώσουμε στη συμφωνία ελέγχους, το δικαίωμα προσφυγής, δικαιώματα πρόσβασης, αξιώσεις για αποζημίωση, καθώς και τη διάρκεια της περιόδου διατήρησης. Μέσω της μεθόδου ώθησης (PUSH), θα πρέπει να ελέγχεται κατά πόσον μπορεί ή πρέπει να ισχύουν εξαιρέσεις σε έκτακτες περιπτώσεις.
<P>
Όσον αφορά τη χρήση των δεδομένων PNR, θα πρέπει να συμπεριλάβουμε και τα σοβαρά εγκλήματα. Κατά την άποψή μου, σε αυτά περιλαμβάνονται αδικήματα, όπως η παιδική πορνογραφία, η εμπορία ανθρώπων, ο φόνος, ο βιασμός, καθώς και η εμπορία ναρκωτικών. Θεωρώ ότι το γεγονός αυτό θα συνέβαλε και στην προστασία των προσωπικών δικαιωμάτων όσων θίγονται.
<P>
Θεωρώ θετικό το ότι λαμβάνουμε απόφαση σχετικά με τη συμφωνία για τα δεδομένα PNR, προκειμένου να αναπτύξουμε ένα βασικό πρότυπο για όλες τις μελλοντικές συμφωνίες τέτοιου είδους και να προτείνουμε ένα διαπραγματευτικό πλαίσιο στην Επιτροπή, ούτως ώστε να λάβει υπόψη τις ιδέες μας για την προστασία των δεδομένων. Ίσως στο μέλλον να υπάρξει περιθώριο εξέτασης της καταπολέμησης της τρομοκρατίας και του εγκλήματος σε συνεργασία με τους διατλαντικούς μας εταίρους μέσω ενός κοινού θεσμικού οργάνου. Αυτό θα συνιστούσε σίγουρα ένα βήμα προς την αντιμετώπιση του παγκοσμιοποιημένου εγκλήματος σε παγκόσμια κλίμακα.
<SPEAKER ID="135" NAME="Birgit Sippel" LANGUAGE="DE">
Κυρία Πρόεδρε, θα ήθελα να αναφερθώ σε ορισμένα βασικά σημεία που άπτονται της συμφωνίας αυτής. Υπάρχουν, βεβαίως, ομοιότητες με τη συμφωνία SWIFT, αλλά και διαφορές. Αν το Ευρωπαϊκό Κοινοβούλιο έπρεπε να ψηφίσει σήμερα επί της συμφωνίας σχετικά με τις καταστάσεις με τα ονόματα των επιβατών (PNR), δεν θα είχαμε άλλη επιλογή παρά να ψηφίσουμε κατά. Αυτό είναι αρκετά σαφές. Διότι εξακολουθούν να υπάρχουν σημαντικές ενστάσεις ως προς τη συμφωνία αυτή. Θα υπεισέλθω για άλλη μία φορά στις λεπτομέρειες εν συντομία. Γι' αυτό δεν χάρηκα όταν έγινε λόγος για αναβολή της ψηφοφορίας. Εντούτοις, σε αντίθεση με τη συμφωνία SWIFT, υπήρχαν σαφώς καλοί λόγοι για την εν λόγω αναβολή. Παρόλα αυτά, θα ξεκαθαρίσω ότι, για εμάς, αυτό δεν σημαίνει ότι η ψηφοφορία μπορεί να αναβληθεί επ' αόριστον, ώστε να διαιωνίζεται μια προσωρινή συμφωνία για χρόνια ολόκληρα. Είναι πολύ σημαντικό για εμάς να επιτύχουμε γρήγορα νέα διαπραγματευτική εντολή και, ει δυνατόν, πριν από τη θερινή διακοπή των εργασιών, ούτως ώστε να αποκτήσουμε γρήγορα σαφή εικόνα για λεπτομερή θέματα που αφορούν τον τρόπο χειρισμού των εν λόγω δεδομένων και το είδος των δεδομένων που θα πρέπει να συμπεριλαμβάνονται.
<P>
" προστασία των δεδομένων διαδραματίζει σημαντικό ρόλο και, στο σημείο αυτό, θα ήθελα να επωφεληθώ της ευκαιρίας για να θίξω και πάλι το ζήτημα σχετικά με το ποια δεδομένα θα πρέπει να διαβιβάζονται. Οι PNR καλύπτουν 19 επιμέρους στοιχεία δεδομένων. Γνωρίζω από συζητήσεις που είχα ότι μπορεί φυσικά κάποιος -αν το θελήσει- να δημιουργήσει προφίλ προσωπικότητας από αυτά τα στοιχεία δεδομένων. Όπως είναι φυσικό, αυτοί με τους οποίους έχουμε συνάψει τέτοιου είδους συμφωνίες ισχυρίζονται τώρα ότι δεν τους ενδιαφέρει κάτι τέτοιο, ότι δεν πρόκειται να προχωρήσουν σε τέτοιες ενέργειες και ότι τα σχετικά δεδομένα έχουν διαγραφεί. Εντούτοις, εφόσον ορισμένα δεδομένα τα οποία θα μπορούσαν να χρησιμοποιηθούν για τη δημιουργία προφίλ προσωπικότητας δεν χρησιμοποιούνται καθόλου, τότε οφείλουμε να εξετάσουμε εάν θα πρέπει όντως να συλλέγονται ή -εφόσον καταλήξουμε σε συμφωνία- εάν θα πρέπει να διαβιβάζεται το σύνολο των δεδομένων. Αυτό είναι ένα καίριο ερώτημα. Πρέπει επίσης να ελέγξουμε τι επίπεδο προστασίας αποδίδεται στα δεδομένα που διαβιβάζονται. Γνωρίζουμε ότι οι ρυθμίσεις αμφότερων των συμφωνιών με τις "ΠΑ και την Αυστραλία διαφέρουν σημαντικά. Ενόψει της υποβολής περαιτέρω αιτημάτων από άλλες χώρες οι οποίες επιθυμούν να συνάψουν ανάλογες συμφωνίες, θα πρέπει να διασφαλίσουμε ότι σε κάθε συμφωνία που συνάπτουμε ισχύουν ειδικά πρότυπα.
<P>
Πρέπει επίσης να εξετάσουμε εκτενώς το πώς πρόκειται να χρησιμοποιηθούν τα δεδομένα αυτά. Αρχικά, αυτό που μας έλεγαν πάντα ήταν ότι είχαν να κάνουν με την καταπολέμηση της τρομοκρατίας. Τώρα όμως, έχουν να κάνουν και με το σοβαρό έγκλημα. Αυτό είναι κάτι που μπορεί να συζητηθεί. Εντούτοις, πρέπει να υπεισέλθουμε σε πολλές λεπτομέρειες στο σημείο αυτό. Γνωρίζουμε ότι ακόμη και εντός της ίδιας της Ευρωπαϊκής Ένωσης, τα νομικά συστήματα και ο νομικός πολιτισμός διαφέρουν σημαντικά. Αυτό μπορεί να σημαίνει ότι ο ορισμός του τι συνιστά σοβαρό έγκλημα είναι εντελώς διαφορετικός ανάλογα με το είδος του εγκλήματος. Συνεπώς, πρέπει να εξετάσουμε και πάλι εκτενώς περί τίνος πράγματος συζητούμε όταν λέμε ότι θα πρέπει να συμπεριληφθεί φυσικά και το σοβαρό έγκλημα.
<P>
Ελπίζω ότι στο μέλλον, με την εφαρμογή της συμφωνίας, θα διασφαλίσουμε την τακτική ανταλλαγή πληροφοριών μεταξύ των θεσμικών οργάνων. Ο Προεδρεύων του Συμβουλίου ανέφερε ότι υπήρξε μια πρώτη επανεξέταση όσον αφορά τη συμφωνία με τις "ΠΑ. Επίσημα, δεν έχουμε λάβει ακόμη τα εν λόγω αποτελέσματα, παρότι η επανεξέταση πραγματοποιήθηκε τον Φεβρουάριο. Στο μέλλον, θα ήθελα όχι μόνον να βλέπω εκθέσεις να καταρτίζονται τακτικά, αλλά και να βλέπω όντως τις εκθέσεις αυτές να τίθενται αμέσως στη διάθεση του Ευρωπαϊκού Κοινοβουλίου.
<P>
" δημιουργία μιας ενιαίας συμφωνίας είναι όντως πολύ σημαντική. Το ζήτημα των δεδομένων πρέπει να επανεξετασθεί. Εντούτοις, πιστεύω ότι, βάσει της προηγούμενης συζήτησης, θα καταλήξουμε κατά πάσα πιθανότητα σε μια καλή συμφωνία και, συνεπώς, θεωρώ απολύτως θετικές τις περαιτέρω διαπραγματεύσεις.
<SPEAKER ID="136" NAME="Sophia in 't Veld" LANGUAGE="EN">
Κυρία Πρόεδρε, ως εισηγήτρια θα ήθελα καταρχάς να ευχαριστήσω τους σκιώδεις εισηγητές για την άριστη, ευχάριστη και γόνιμη συνεργασία τους που κατέληξε σε ένα κοινό ψήφισμα. Φυσικά, αυτό δεν είναι το τελικό στάδιο, καθώς οι συζητήσεις μας επί του θέματος και του κειμένου θα συνεχιστούν. Σήμερα εξετάζουμε την αίτηση έγκρισης, από το Συμβούλιο, των δύο συμφωνιών με τις "ΠΑ και την Αυστραλία.
<P>
Το Σώμα αυτό ανέκαθεν τηρούσε άκρως επικριτική στάση όσον αφορά τη χρήση και τη διαβίβαση δεδομένων PNR. Μάλιστα, το 2004, το Κοινοβούλιο επεδίωξε την ακύρωση της συμφωνίας με τις "ΠΑ, προσφεύγοντας ενώπιον του Ευρωπαϊκού Δικαστηρίου. Θα ήταν, συνεπώς, ανακόλουθο προς τις προηγούμενες θέσεις μας αν δίναμε παρευθύς την έγκρισή μας.
<P>
Εντούτοις, δεδομένης της υπεύθυνης στάσης και του πνεύματος συνεργασίας που ανέκαθεν επιδείκνυε το Κοινοβούλιο, συμφωνούμε ότι, με την απόρριψη των δύο συμφωνιών, θα δημιουργήσουμε ανασφάλεια δικαίου και πρακτικές δυσκολίες για τους πολίτες και τους αερομεταφορείς. Επομένως, προτείνουμε αντ' αυτού να αναβάλουμε την ψηφοφορία και να ζητήσουμε από την Επιτροπή να αναπτύξει μια συνεκτική προσέγγιση σχετικά με τη χρήση των PNR, η οποία θα εδράζεται σε ένα ενιαίο σύνολο αρχών. Με χαρά μου διαπιστώνω ότι η Επιτροπή και το Συμβούλιο έχουν ενστερνιστεί αυτήν τη στρατηγική και ότι δεσμεύονται να εργαστούν με ταχύτητα και ευελιξία. Προτρέπουμε δε την Επιτροπή να υποβάλει τη δέσμη μέτρων για τις PNR, όπως αποκαλείται πλέον, πριν από τη θερινή διακοπή των εργασιών.
<P>
Μια τέτοιου είδους συνεκτική ενιαία προσέγγιση μοιάζει να είναι η ρεαλιστική επιλογή όταν ολοένα και περισσότερες χώρες απαιτούν τη διαβίβαση δεδομένων επιβατών. Έπειτα, υπάρχει η συμφωνία PNR με τον Καναδά που έχει εκπνεύσει -ή όποιο και αν είναι το νομικό καθεστώς της, μιας και δεν είναι απολύτως σαφές- καθώς και η πρόταση για ένα σύστημα PNR της ΕΕ που έχει εγκαταλειφθεί. Αυτό το σχέδιο ψηφίσματος καθορίζει ορισμένες βασικές αρχές και ελάχιστες απαιτήσεις σχετικά με τη δέσμη μέτρων για τις PNR και αυτές αποτελούν, ούτως ειπείν, τους όρους μας για να δώσουμε τη συγκατάθεσή μας. " αναλογικότητα αποτελεί εν προκειμένω βασικό στοιχείο ή λέξη κλειδί, διότι πρέπει να αποδειχθεί με πειστικό τρόπο ότι το ίδιο αποτέλεσμα δεν μπορεί να επιτευχθεί με λιγότερο παρεμβατικά μέτρα. Αυτή είναι πραγματικά το κλειδί για όλα.
<P>
Στο πλαίσιο αυτό, πρέπει να εξετάσουμε ειδικότερα τα δεδομένα API και το ESTA. Πρέπει, παραδείγματος χάριν, να γίνει πολύ σαφής διάκριση μεταξύ της μαζικής συλλογής και χρήσης των δεδομένων όλων των επιβατών με σκοπό τη διενέργεια αυτοματοποιημένων αναζητήσεων, όπως η δημιουργία προφίλ και η εξόρυξη δεδομένων, αφενός, και στοχευμένων αναζητήσεων για γνωστούς υπόπτους αφετέρου, μέσω των οποίων θα ταυτοποιούνται άτομα τα οποία περιλαμβάνονται, παραδείγματος χάριν, σε έναν κατάλογο απαγόρευσης πτήσης ή παρακολούθησης. Αυτό είναι κάτι εντελώς διαφορετικό και θα πρέπει να γίνει πολύ προσεκτική διάκριση.
<P>
Δεύτερον, πρέπει να υπάρξει σαφής και αυστηρός περιορισμός του σκοπού σύμφωνα με προηγούμενα ψηφίσματα, και επιμένουμε ότι τα δεδομένα αυτά πρέπει να χρησιμοποιούνται μόνον για λόγους επιβολής του νόμου και ασφαλείας και στη βάση πολύ σαφών ορισμών του τι σημαίνει οργανωμένο διεθνές έγκλημα και διεθνής τρομοκρατία. Πρέπει να καταστήσουμε πολύ σαφές περί τίνος πράγματος μιλάμε. Κάθε χρήση των PNR πρέπει να είναι σύμφωνη με τα ευρωπαϊκά πρότυπα προστασίας δεδομένων. Πρωταρχική μας ευθύνη είναι η εκπροσώπηση των συμφερόντων των ευρωπαίων πολιτών μας. Έχουν δικαίωμα να γνωρίζουν ότι τηρούμε το ευρωπαϊκό δίκαιο στις διεθνείς σχέσεις και στις εσωτερικές πολιτικές μας.
<P>
Τέλος, αναγνωρίζουμε την ανάγκη να παρέχονται στις αρχές επιβολής του νόμου και στις αρχές ασφαλείας τα μέσα που απαιτούνται για την εκτέλεση του έργου τους σε μια εποχή πρωτοφανούς κινητικότητας, εντούτοις η Ευρώπη έχει επίσης καθήκον να προστατεύει τα δικαιώματα και τις ελευθερίες μας. Πιστεύω ότι με την επικείμενη δέσμη μέτρων για τις PNR μάς δίνεται μια μοναδική ευκαιρία να το επιτύχουμε αυτό.
<SPEAKER ID="137" NAME="Jan Philipp Albrecht" LANGUAGE="DE">
Κυρία Πρόεδρε, δεν θέλω να επαναλάβω τα όσα ορθώς ανέφεραν οι συνάδελφοί μου βουλευτές πριν από εμένα, θα ήθελα όμως να διατυπώσω ορισμένες γενικές παρατηρήσεις.
<P>
Δεν γνωρίζω εάν έτυχε ποτέ να δείτε την ταινία "Minority Report". Αν όχι, θα σας πρότεινα να την δείτε. Σε αυτήν την ταινία, οι αρχές επιβολής του νόμου του μέλλοντος χρησιμοποιούν ένα αποκαλούμενο σύστημα πρόληψης του εγκλήματος, επιχειρώντας να συλλάβουν τους εγκληματίες προτού διαπράξουν εγκλήματα. Οι αστυνομικοί πρόληψης, όπως αποκαλούνται, επιχειρούν να προβλέψουν το μέλλον παρακολουθώντας διαρκώς τα συναισθήματα και τον τρόπο συμπεριφοράς των ανθρώπων. Υπέροχα! Ένα φαινομενικά αλάνθαστο σύστημα που επιτέλους παρέχει ασφάλεια. Έπειτα όμως, στο στόχαστρο μπαίνει ο ίδιος ο επικεφαλής των ερευνών και ο πύργος από τραπουλόχαρτα καταρρέει.
<P>
Μην θεωρήσετε ότι επιχειρώ να σας εκνευρίσω τώρα περιγράφοντας με ακόμη περισσότερες λεπτομέρειες αυτήν την υπέροχη και εντούτοις σχετική ταινία, αλλά η ανεξέλεγκτη πρόσβαση σε όλες τις πληροφορίες όλων των επιβατών ανά τον κόσμο με σκοπό τη δημιουργία προφίλ και τίποτα περισσότερο λαμβάνει χώρα στις "ΠΑ τουλάχιστον από την 11η Σεπτεμβρίου 2001. Αυτή η ανεξέλεγκτη πρόσβαση αντιβαίνει όχι μόνον σε όλους τους κανονισμούς της Ευρωπαϊκής Ένωσης που διέπουν με την προστασία των δεδομένων αλλά και σε θεμελιώδεις συνταγματικές αρχές, όπως το τεκμήριο της αθωότητας, το δικαίωμα σε δίκαιη δίκη και η απαγόρευση της αυθαίρετης κατάχρησης εξουσίας.
<P>
Κατά τη γνώμη μας, οι συμφωνίες τις οποίες διαπραγματεύτηκε η ΕΕ με τις "ΠΑ και την Αυστραλία για την πρόσβαση σε δεδομένα από τις καταστάσεις με τα ονόματα των επιβατών συνιστούν σοβαρή παραβίαση των ευρωπαϊκών θεμελιωδών δικαιωμάτων και των διατάξεων του κράτους δικαίου, και εμείς, ως Ευρωπαϊκό Κοινοβούλιο, το έχουμε επανειλημμένως επισημάνει, όπως κατέστησε ήδη σαφές η κ. in 't Veld. Εμείς, ως Ευρωπαϊκό Κοινοβούλιο, δεν μπορούμε να υποστηρίξουμε αυτές τις συμφωνίες, αλλά καλούμε την Επιτροπή και το Συμβούλιο να θέσουν νέα εντολή επί τάπητος η οποία θα θέτει την προστασία των πολιτών ανά τον κόσμο πάνω από κάθε σύστημα πρόληψης του εγκλήματος.
<SPEAKER ID="138" NAME="Ryszard Czarnecki" LANGUAGE="PL">
Κυρία Πρόεδρε, δεν είμαι επιφανής κριτικός κινηματογράφου, όπως ο προηγούμενος ομιλητής. Δεν θα ήθελα η συζήτησή μας να μετατραπεί σε συζήτηση για τον κινηματογράφο.
<P>
Για να επανέλθω ειδικότερα στο θέμα που συζητούμε, η διαβίβαση δεδομένων PNR θα έπρεπε, στην πραγματικότητα, να είναι κάτι το προφανές. Παλαιότερα, τα δεδομένα αυτά συλλέγονταν για εμπορικούς σκοπούς, σήμερα όμως μπορούν να αξιοποιηθούν στην καταπολέμηση του εγκλήματος. Εντούτοις, αυτό το θεμιτό ζήτημα έχει καταστεί, κατά μία έννοια, στοιχείο -ας είμαστε ειλικρινείς- ενός διοργανικού πολέμου ο οποίος μαίνεται χρόνια τώρα μεταξύ του Ευρωπαϊκού Κοινοβουλίου και του Συμβουλίου. Δεν είναι ευχάριστο το ότι ένα ψήφισμα που, κατά τη γνώμη μου και τη γνώμη της ομάδας μου, είναι σε τόσο μεγάλο βαθμό συναφές και θεμιτό, προτάθηκε ανεξάρτητα από το Συμβούλιο, χωρίς καμία διαβούλευση με το Κοινοβούλιο. Διότι, με τον τρόπο αυτό, για ένα κατά τα άλλα συνετό ψήφισμα διατυπώνονται αυτόματα αντιδράσεις από εκείνους που, παρότι είναι υπέρ της διαβίβασης δεδομένων, επιθυμούν να διασφαλίσουν τη θέση του Ευρωπαϊκού Κοινοβουλίου ως ισχυρού θεσμικού οργάνου το οποίο διέπεται από τη δική του νομοθεσία και διαθέτει ισχυρή πολιτική βούληση για τη λήψη κοινών αποφάσεων.
<P>
Έχω την εντύπωση ότι, στη συζήτηση για τις PNR, όσοι υποστηρίζουν τη διαβίβαση δεδομένων PNR βρίσκονται, παραδόξως, στο αντίθετο στρατόπεδο, διότι δεν τους αρέσει ο τρόπος με τον οποίο το Συμβούλιο αντιμετωπίζει το Κοινοβούλιο. Ας μιλήσουμε χωρίς περιστροφές - γνωρίζουμε από τη διεθνή εμπειρία ότι δεν είναι η πρώτη φορά που συμβαίνει κάτι τέτοιο. Επίσης, ακόμη και ορισμένοι από εκείνους που υποστηρίζουν τη διαβίβαση δεδομένων PNR είναι της άποψης ότι πρέπει, σήμερα, να προβούμε σε μια πολιτική διαμαρτυρία και να δείξουμε στο Συμβούλιο τη θέση του στην ιεραρχία - με άλλα λόγια, να τιμωρήσουμε το Συμβούλιο για την υπεροψία του.
<P>
Τέλος, όπως λέει και μια πολωνική παροιμία, με τον τρόπο αυτό, είτε μας αρέσει είτε όχι, μαζί με τα ξερά καίγονται και τα χλωρά. Καταφέρουμε, και δικαίως, πλήγμα στο Συμβούλιο, από την άλλη όμως περιορίζουμε, κατά μία έννοια, τα μέσα που έχουμε στη διάθεσή μας για την καταπολέμηση της τρομοκρατίας, της μαφίας και του οργανωμένου εγκλήματος.
<SPEAKER ID="139" NAME="Eva-Britt Svensson" LANGUAGE="SV">
Κυρία Πρόεδρε, σε αντίθεση με τους προηγούμενους ομιλητές, θα ήθελα να συγχαρώ τον κ. Albrecht για τη σύγκριση που έκανε με τον κόσμο του κινηματογράφου. Πιστεύω ότι είναι σημαντικό κατά καιρούς να επιτρέπουμε στον πολιτισμό να επισημαίνει τις επικρίσεις της κοινωνίας και είναι κάτι από το οποίο μπορούμε να αποκομίσουμε διδάγματα εδώ στο Κοινοβούλιο. Θα ήθελα επίσης να ευχαριστήσω την εισηγήτρια, την κ. in 't Veld, για την προσήλωσή της στην προστασία της ιδιωτικότητας και του κράτους δικαίου στο θέμα αυτό, όπως και σε πολλά άλλα.
<P>
Τις προάλλες, η ισπανική Προεδρία δήλωσε ότι τα αεροπορικά ταξίδια επηρεάζουν το δικαίωμα στην ελεύθερη κυκλοφορία, το οποίο συνιστά θεμελιώδες δικαίωμα. Αυτό είναι κάτι το οποίο θα πρέπει να λάβουμε υπόψη μας σήμερα που συζητάμε για τις PNR, διότι η πρόθεση που υποκρύπτεται πίσω από τη χρήση των δεδομένων PNR είναι η απόφαση του ποιος δικαιούται να πετάξει και ποιος όχι. Φυσικά, αυτό επηρεάζει τα δικαιώματά μας - όχι μόνον το δικαίωμα της ελεύθερης κυκλοφορίας αλλά και όσα απορρέουν από τις συναφθείσες διεθνείς συμβάσεις σχετικά με τα πολιτικά και τα ατομικά μας δικαιώματα.
<P>
Στόχος της ΕΕ και της εσωτερικής κινητικότητας είναι η κατάργηση των συνόρων και η αύξηση της ελεύθερης κυκλοφορίας στην ΕΕ. Αυτό επιτυγχάνεται για ορισμένους, αλλά για τους αιτούντες άσυλο, τους πρόσφυγες και ούτω καθεξής -οι περισσότεροι από τους οποίους είναι, μάλιστα, γυναίκες και παιδιά- η απόφαση αφορά το κατά πόσον δικαιούνται ή όχι να τους επιτρέπεται να πετούν. Για τους ανθρώπους αυτούς, μπορεί να είναι ζήτημα ζωής ή θανάτου. Πρέπει, συνεπώς, εμείς εδώ στο Κοινοβούλιο και στην Επιτροπή να εξετάσουμε πολύ προσεκτικά πώς θα χρησιμοποιούνται τα δεδομένα PNR. Το ζήτημα αφορά την ελεύθερη κυκλοφορία, αφορά όμως και τις διεθνείς συμβάσεις και τα πολιτικά μας δικαιώματα.
<SPEAKER ID="140" NAME="Simon Busuttil" AFFILIATION="PPE">
(MT) Θα ήθελα να κάνω τρεις σύντομες παρατηρήσεις. Καταρχάς, πριν από λίγο μιλούσαμε για τη συμφωνία SWIFT και αναφέραμε ότι μας δίδαξε ορισμένα μαθήματα. Πιστεύω ότι το Κοινοβούλιο πήρε ένα από αυτά τα μαθήματα, ότι δηλαδή η μεγαλύτερη εξουσία συνεπάγεται μεγαλύτερη ευθύνη. Πιστεύω ότι η στρατηγική που εγκρίθηκε από το Κοινοβούλιο σχετικά με τη συμφωνία PNR δείχνει ότι ακόμη και το Κοινοβούλιο αντιλήφθηκε ότι έχει περισσότερη εξουσία και, ως εκ τούτου, πρέπει να επωμιστεί μεγαλύτερη ευθύνη. Οφείλουμε να το τονίσουμε αυτό.
<P>
Δεύτερον, είναι σημαντική αυτή η συμφωνία ή όχι; Κατά τη γνώμη μου, είναι πράγματι πολύ σημαντική. Ο αγώνας μας ενάντια στην τρομοκρατία είναι σημαντικός για την ασφάλεια των πολιτών μας και φέρουμε μεγάλο μερίδιο ευθύνης από την άποψη αυτή. Αν συμβεί κάτι, οι πολίτες μας θα στραφούν σε εμάς και θα ρωτήσουν: "Τι πράξατε για να διασφαλίσετε την ασφάλειά μας;"
<P>
" τρίτη παρατήρησή μου είναι η εξής: εγείρει η εν λόγω συμφωνία ζητήματα σχετικά με την προστασία των δεδομένων και την ιδιωτικότητα των πολιτών; Πιστεύω πως ναι, εγείρει, όπως εγείρει και ορισμένους προβληματισμούς που πρέπει να εξετάσουμε εκτενώς, ούτως ώστε να είμαστε σε θέση να συμφωνήσουμε ότι μπορούμε να εγγυηθούμε και να διασφαλίσουμε τα συμφέροντα των πολιτών, ιδίως δε όσον αφορά την ιδιωτικότητά τους. Ως εκ τούτου, πιστεύω ότι το ανά χείρας ψήφισμα είναι καλό και ισορροπημένο. Καταδεικνύει σαφώς τι θέλει να επιτύχει το Κοινοβούλιο σε σχέση με την εν λόγω συμφωνία, στην προσπάθειά του να αποδείξει ότι ασκούμε τις εξουσίες μας με υπευθυνότητα. Κατά συνέπεια, θα ήθελα να συγχαρώ την εισηγήτρια του εν λόγω ψηφίσματος για την εργασία της σε αυτόν τον φάκελο.
<SPEAKER ID="141" NAME="Saïd El Khadraoui" AFFILIATION="S&amp;D">
(NL) Κυρία Πρόεδρε, κύριε López Garrido, κυρία Επίτροπε, κυρίες και κύριοι βουλευτές, η συζήτηση σχετικά με τα δεδομένα από τις καταστάσεις με τα ονόματα των επιβατών (PNR) θυμίζει πολύ τη συζήτηση που είχαμε μόλις για τη συμφωνία SWIFT. Βασικά, μιλάμε για την αναζήτηση μιας υγιούς, αποδεκτής ισορροπίας μεταξύ της ασφάλειας και της προστασίας της ιδιωτικότητας. Και οι δύο είναι σημαντικές, φυσικά, και πρέπει να επιτευχθεί μια προσεκτική ισορροπία μεταξύ τους. Τα προβλήματα της ευρωπαϊκής αεροπλοΐας τις τελευταίες ημέρες κατέδειξαν για άλλη μία φορά τον ουσιώδη ρόλο που διαδραματίζουν οι μεταφορές επιβατών και εμπορευμάτων στην οργάνωση της σημερινής κοινωνίας. Όλοι θα ταξιδέψουν αργά ή γρήγορα αεροπορικώς.
<P>
Ως εκ τούτου, είναι απαράδεκτο να διαβιβάζουμε και να ενημερώνουμε διαρκώς δεκάδες στοιχεία δεδομένων, συχνά εντελώς ακούσια, χωρίς να υπάρχουν αδιάσειστες εγγυήσεις για την πρόληψη της κατάχρησης· ιδίως δε όταν, για παράδειγμα, οι αμερικανικές αρχές χρησιμοποιούν ήδη εδώ και πολύ μεγάλο διάστημα ένα ευρύ φάσμα πηγών πληροφόρησης, προκειμένου να αξιολογήσουν κατά πόσον ένα πρόσωπο είναι ύποπτο ή μη, πηγές οι οποίες περιλαμβάνουν από την αίτηση έκδοσης θεώρησης έως τις διαδικασίες ελέγχου στο αεροδρόμιο. Πριν από λίγες εβδομάδες, είχα την ευκαιρία να διαπιστώσω ο ίδιος επισκεπτόμενος το κέντρο PNR στην Ουάσινγκτον πώς μια ολόκληρη ομάδα απασχολείται επί 24ώρου βάσεως κάθε μέρα για τη μείωση ενός αρχικού προκαταρκτικού καταλόγου περίπου 5.000 ατόμων σε έναν μικρό κατάλογο ολίγων ατόμων στα οποία θα απαγορευθεί η είσοδος σε αμερικανικό έδαφος. Προφανώς, μόνον μέσω διοικητικής προσφυγής είναι δυνατή η άρση μιας τέτοιου είδους απαγόρευσης εισόδου στην επικράτεια των "ΠΑ.
<P>
Είναι σαφές ότι αυτή η ροή δεδομένων πρέπει να τεθεί εντός ορισμένων ορίων και ότι πρέπει να καθοριστούν οι ελάχιστες προϋποθέσεις που διατυπώνονται στο ψήφισμα, όπως ο περιορισμός της χρήσης των εν λόγω δεδομένων στον εντοπισμό της τρομοκρατίας και του διεθνούς εγκλήματος. Συμφωνώ με τους συναδέλφους μου βουλευτές οι οποίοι ανέφεραν ότι πρέπει όντως να υπάρξει σαφής σχετικός ορισμός, ότι όλα αυτά πρέπει, ασφαλώς, να γίνονται σύμφωνα με τα ευρωπαϊκά πρότυπα προστασίας των δεδομένων και ότι το ίδιο ισχύει και για τη διαβίβαση δεδομένων προς άλλες τρίτες χώρες εφόσον απαιτείται.
<P>
Κατά τη γνώμη μου, πρέπει επίσης να προσδώσουμε περισσότερη σαφήνεια στα "ευαίσθητα" δεδομένα PNR, καθώς πιστεύω ότι αρκετά πράγματα επιδέχονται πολλές ερμηνείες εν προκειμένω. Ως εκ τούτου, υποστηρίζω την προτεινόμενη αναβολή, ώστε να καταστεί δυνατή η κατάθεση νέας διαπραγματευτικής εντολής, το συντομότερο δυνατόν, η οποία θα λαμβάνει υπόψη τις ερωτήσεις μας. Λαμβάνω υπόψη μου την εποικοδομητική θέση του Συμβουλίου και της Επιτροπής και, όπως οι συνάδελφοί μου βουλευτές, αναμένω να δω περισσότερη σαφήνεια μέχρι το καλοκαίρι.
<SPEAKER ID="142" NAME="Judith Sargentini" AFFILIATION="Verts/ALE">
(NL) " ένταση έχει πράγματι εκτονωθεί κάπως, κυρίες και κύριοι. " κ. in 't Veld συνέταξε ένα εξαιρετικό ψήφισμα, ένα ψήφισμα που ενστερνίζεται η Επιτροπή και το Συμβούλιο. Το γεγονός αυτό καθαυτό είναι σπουδαίο, και συμφωνώ μαζί της: θεωρώ πολύ συνετό να δηλώσουμε στην παρούσα συγκυρία ότι χαράσσουμε μια ενιαία σαφή κατευθυντήρια γραμμή για όλες τις μελλοντικές συμφωνίες για τις καταστάσεις με τα ονόματα των επιβατών (PNR), η οποία λαμβάνει υπόψη την αναλογικότητα, πράγμα το οποίο σημαίνει τη διαβίβαση μόνον των δεδομένων εκείνων που είναι πραγματικά και απολύτως απαραίτητα για τον επιδιωκόμενο σκοπό, ήτοι την καταπολέμηση της τρομοκρατίας, καθώς και να καταστήσουμε σαφές ότι αυτός είναι ο ένας και μοναδικός στόχος. " κατευθυντήρια αυτή γραμμή πρέπει επίσης να προβλέπει την ύπαρξη αμοιβαιότητας, καθώς και ότι τα δεδομένα δεν θα μπορούν να αποθηκεύονται για πολλά χρόνια, ότι θα τίθενται πράγματι χρονικά όρια και ότι θα τηρούνται τα θεμελιώδη δικαιώματά μας. " ευρωπαϊκή σύμβαση για την προάσπιση των δικαιωμάτων του ανθρώπου και των θεμελιωδών ελευθεριών έχει πλέον κηρυχθεί δεσμευτική και θα πρέπει να αντικατοπτρίζεται και αυτή στις εν λόγω συμφωνίες PNR. Ως εκ τούτου, μου φαίνεται ότι είναι η κατάλληλη στιγμή να υποβληθεί στον Ευρωπαϊκό Οργανισμό Θεμελιωδών Δικαιωμάτων στη Βιέννη, και θα ήθελα να ζητήσω από την Επιτροπή να το πράξει.
<P>
Υπάρχει και κάτι άλλο που θα έπρεπε να λάβουμε υπόψη, ότι δηλαδή είναι πλέον σύνηθες για τους πολίτες να επικοινωνούν με ένα ξένο κράτος -στη συγκεκριμένη περίπτωση, συχνά με τις "νωμένες Πολιτείες- μέσω μιας επιχείρησης, ήτοι μιας αεροπορικής εταιρείας, που ουδεμία σχέση έχει με αυτό, που επί της ουσίας δεν χρειάζεται ορισμένα από τα στοιχεία μου και που δεν θα έπρεπε να επιχειρεί να παίξει αυτόν τον διαμεσολαβητικό ρόλο. Κάτι πρέπει να γίνει με αυτό.
<SPEAKER ID="143" NAME="Cornelia Ernst" AFFILIATION="GUE/NGL">
(DE) Κυρία Πρόεδρε, η ελευθερία πάνω από τα σύννεφα, όπως τραγούδησε κάποτε ο τραγουδοποιός και τραγουδιστής Reinhard Mey, θα τελειώσει απότομα με τη συμφωνία με τις "ΠΑ σχετικά με την ανάκτηση δεδομένων από τις καταστάσεις με τα ονόματα των επιβατών (PNR). Τον Αύγουστο, ένα μέλος του προσωπικού της ομάδας μας βίωσε από πρώτο χέρι τις επιπτώσεις που επιφέρει ήδη ο περιορισμός της εν λόγω ελευθερίας. Δεδομένου οι αμερικανικές αρχές είχαν συμπεριλάβει το όνομά του στους καταλόγους τους με τους υπόπτους τρομοκρατίας, δεν επετράπη στο αεροσκάφος στο οποίο επέβαινε να εισέλθει στον εναέριο χώρο των "ΠΑ. Όπως γνωρίζουμε όλοι μας σε αυτό το Σώμα, αυτό είχε σημαντικά μειονεκτήματα, ενώ στη συνέχεια αποκαλύφθηκε ότι επρόκειτο για παρεξήγηση.
<P>
Σήμερα, οι αρχές των "ΠΑ λαμβάνουν ήδη ένα ευρύ φάσμα δεδομένων -αριθμούς πιστωτικών καρτών, δεδομένα κρατήσεων, προτιμήσεις θέσεων, ειδικές διατροφικές προτιμήσεις, διευθύνσεις ΙΡ και πληροφορίες επιβατών- χωρίς να υπάρχουν σαφείς ρυθμίσεις για την προστασία των δεδομένων. Θα ήθελα να δηλώσω ξεκάθαρα ότι εμείς είμαστε αντίθετοι με αυτό, καθώς και με τη μαζική διαβίβαση δεδομένων σχετικά με τις πτήσεις, τα PNR όπως λέγονται, με τον τρόπο με τον οποίο τώρα διαμορφώνεται. Δεν μπορούμε να υποστηρίξουμε τη συμφωνία υπό την τωρινή της διατύπωση, διότι στερείται συγκεκριμένου σκοπού και δεν είναι αναλογική ή χρήσιμη. Τέλος, θα ήθελα να πω ότι δεν πρέπει να επιτρέψουμε την εμφάνιση προορατικών αναλύσεων κινδύνου σχετικά με πρότυπα μετακινήσεων και συμπεριφοράς. Χρειαζόμαστε κανονισμούς κοινοποίησης, όπως ο νόμος περί ιδιωτικότητας των "ΠΑ. Οι κανονισμοί αυτοί πρέπει να είναι ανοικτοί στους ευρωπαίους πολίτες. Όπως ανοικτός σε αυτούς πρέπει να είναι και ο δρόμος προς την άσκηση δικαστικής προσφυγής.
<SPEAKER ID="144" NAME="Manfred Weber" AFFILIATION="PPE">
(DE) Κυρία Πρόεδρε, κυρία Επίτροπε, κύριε López Garrido, θα ήθελα και εγώ καταρχάς να προβώ σε μια σύντομη σύγκριση με τη συζήτηση για το SWIFT. Με χαροποίησε το ότι άκουσα τον εκπρόσωπο του Συμβουλίου να κάνει λόγο για ειδικούς στόχους στις διαπραγματεύσεις για αυτήν τη νέα συμφωνία SWIFT. Πραγματικά εκπλήσσομαι από την επίδραση που άσκησε και τη δύναμη που είχε η συνθήκη της Λισαβόνας και η δήλωση του Κοινοβουλίου στο Συμβούλιο, το οποίο θέλει τώρα να προασπίσει τα συμφέροντα της Ευρώπης. Ελπίζω να βιώσουμε την ίδια δυναμική τώρα που μιλάμε για τα δεδομένα από τις καταστάσεις με τα ονόματα των επιβατών και να υπάρξει και στον τομέα αυτό δέσμευση ότι θα αγωνιστεί υπέρ των ευρωπαϊκών συμφερόντων.
<P>
Δεύτερον, θα ήθελα να πω ότι όλοι μας, πιστεύω, συμφωνούμε ότι από την άποψη της ασφάλειας δικαίου τόσο για τις αεροπορικές εταιρείες όσο και για τους πολίτες, όταν τίθεται θέμα δικαιωμάτων προστασίας των δεδομένων, οι εν λόγω συμφωνίες έχουν νόημα. Τα πρότυπα που θέλουμε έχουν καθοριστεί με σαφήνεια στο κοινό ψήφισμα.
<P>
Τρίτον, θα ήθελα να αναφερθώ σε ένα σημείο το οποίο δεν συνδέεται άμεσα με τις συμφωνίες, αλλά σαφώς έχει σχέση με το θέμα, με άλλα λόγια, στη συζήτηση στο Συμβούλιο σχετικά με το κατά πόσον χρειαζόμαστε ή θα έπρεπε και εμείς να αναπτύξουμε ένα ευρωπαϊκό σύστημα PNR. " πιο πρόσφατη μεγάλη τρομοκρατική απειλή στην Ευρώπη ήταν η υπόθεση Ντιτρόιτ, όταν ένας επίδοξος δράστης επιβιβάστηκε σε ένα αεροπλάνο και ήθελε να πετάξει στο Ντιτρόιτ. Αυτό συνέβη πέρυσι πριν από τα Χριστούγεννα.
<P>
Στη συγκεκριμένη περίπτωση, μάθαμε ότι στο "νωμένο Βασίλειο γνωρίζαμε ότι το συγκεκριμένο άτομο συνιστούσε απειλή. Εντούτοις, εκείνοι που αποφάσισαν κατά πόσον μπορούσε να πετάξει ή όχι δεν είχαν στη διάθεσή τους τις απαραίτητες πληροφορίες. Αυτό που θέλω να πω εν προκειμένω είναι ότι πιστεύω πως στην Ευρωπαϊκή Ένωση, το πρόβλημα δεν είναι κατά πόσον υπάρχουν αρκετά διαθέσιμα δεδομένα. Πιστεύω ότι ήδη γνωρίζουμε ποιος συνιστά απειλή. Το πρόβλημα είναι η διαβίβαση των δεδομένων εκεί όπου είναι απαραίτητα για την πρόληψη των απειλών.
<P>
Στο Τολέδο, η ισπανική Προεδρία πρότεινε -και είμαι ευγνώμων γι' αυτό- να ενισχύσουμε τη δικτύωση των αντιτρομοκρατικών αρχών στην Ευρώπη. Δυστυχώς, αυτή η πρόταση δεν έγινε δεκτή από τους ευρωπαίους υπουργούς Εσωτερικών. Αντιθέτως, υποβλήθηκε πρόταση να δημιουργηθούν νέα σύνολα δεδομένων και να συλλεχθούν νέα δεδομένα. Έχω συχνά την εντύπωση ότι, για τους υπουργούς Εσωτερικών, η συλλογή νέων δεδομένων είναι η εύκολη λύση. Θα σας ζητούσα καταρχάς να μεριμνήσετε για τη δικτύωση των εμπλεκόμενων αρχών· έτσι θα επιτυγχάναμε πολλά στον αγώνα κατά της τρομοκρατίας.
<SPEAKER ID="145" NAME="Tanja Fajon" AFFILIATION="S&amp;D">
(SL) Πιστεύω ακράδαντα ότι όλοι οι βουλευτές του Ευρωπαϊκού Κοινοβουλίου γνωρίζουν τη σημασία της έγκαιρης και ακριβούς πληροφόρησης στη διασφάλιση της ασφάλειας των πολυάριθμων ταξιδίων τους. Σήμερα, δεδομένου του χάους που αντιμετωπίζουμε στην εναέρια κυκλοφορία, ο όγκος της καθημερινής κίνησης επιβατών καθίσταται πολύ πιο προφανής σε όλους μας. Δυστυχώς, οι οικονομικές ζημίες πολλών αεροπορικών εταιρειών αποδεικνύουν περίτρανα το γεγονός αυτό, λόγω των πτήσεων που ακυρώθηκαν και του πλήθους κόσμου που αναγκάστηκε να περιμένει ή ακόμα περιμένει για μια θέση στην πρώτη διαθέσιμη πτήση. Ελπίζω τώρα ότι θα είμαστε σύντομα σε θέση να πετάξουμε ξανά με ασφάλεια.
<P>
Κάθε επιβάτης που ταξιδεύει με αεροπλάνο κοινοποιεί τα δεδομένα του ρητώς μόνο στις αρμόδιες αρχές για την καταπολέμηση της τρομοκρατίας και του οργανωμένου εγκλήματος. Δεν διαφωνώ με αυτό. Αν καταχωρίσω οικειοθελώς στο Twitter στοιχεία σχετικά με το πότε και πού πρόκειται να ταξιδέψω, τότε δεν έχω αντίρρηση αν οι πληροφορίες αυτές χρησιμοποιηθούν για την ασφάλεια της καθημερινής εναέριας κυκλοφορίας. Σε αυτό όμως που έχω αντίρρηση είναι στο ότι οι συμφωνίες PNR δεν θέτουν προκαθορισμένες προϋποθέσεις και κριτήρια εξίσου για όλες τις χώρες, ότι δεν προσδιορίζουν τα δεδομένα που πρέπει να κοινοποιούμε και ότι δεν γνωρίζουμε τους ακριβείς σκοπούς για τους οποίους θα χρησιμοποιηθούν αυτά τα δεδομένα από τις αρχές.
<P>
" ερώτησή μου προς εσάς είναι η εξής: μπορούμε να αναμένουμε την υποβολή εντολής για τη διαπραγμάτευση νέας συμφωνίας σχετικά με τη διαβίβαση μητρώων δεδομένων πριν ή κατά τη διάρκεια του καλοκαιριού; Επίσης, θα είναι όλες οι συμφωνίες μεταξύ της Ευρωπαϊκής Ένωσης και των επιμέρους χωρών που επιθυμούν να προσχωρήσουν σε αυτές πρότυπα συμφωνιών και συμφωνίες με ισότιμες, υψηλές και σαφείς προδιαγραφές για τη χρήση και την προστασία των δεδομένων; Τι μέτρα θα λάβετε ώστε να αποτρέψετε τη χρήση δεδομένων PNR για τη δημιουργία προφίλ και τον ορισμό παραγόντων κινδύνου; Θα ήθελα να παρατηρήσω ότι είναι απαράδεκτη κάθε δυνατότητα που επιτρέπει τη δημιουργία προφίλ προσωπικότητας βάσει εθνοτικής καταγωγής, ιθαγένειας, θρησκείας, γενετήσιου προσανατολισμού, φύλου, ηλικίας ή υγείας.
<P>
Σε αυτό, θα ήθελα να προσθέσω ότι κανένα σύστημα συλλογής δεδομένων δεν επαρκεί από μόνο του. Δεν μπορούμε να αποτρέψουμε απόπειρες τρομοκρατικών επιθέσεων χωρίς τη δέουσα ανταλλαγή δεδομένων και συνεργασία μεταξύ των υπηρεσιών πληροφοριών. Αυτό κατέστη εμφανές στην αποτυχημένη επίθεση στο αεροπλάνο που πραγματοποιούσε πτήση προς το Ντιτρόιτ πέρυσι την περίοδο των Χριστουγέννων. Αυτό που χρειαζόμαστε, πρωτίστως, είναι να χρησιμοποιήσουμε αποτελεσματικά τους μηχανισμούς που έχουμε ήδη στη διάθεσή μας για την καταπολέμηση της τρομοκρατίας και, ειδικότερα, για τη βελτίωση της συνεργασίας.
<P>
Ολοκληρώνοντας, σίγουρα δεν επιθυμώ να πω "όχι" σε μια συμφωνία που θα προσέφερε ασφάλεια σε όλους εμάς, τους πολίτες της ΕΕ. Πόσο μάλλον να δω τα θεμελιώδη δικαιώματά μας στην ιδιωτικότητα να παραβιάζονται. Εντούτοις, καλό θα ήταν οποιαδήποτε παραβίαση της ιδιωτικότητάς μας να αντισταθμίζεται από την ασφάλεια και την αποτελεσματικότητα των μέτρων και από την προστασία των ανθρωπίνων δικαιωμάτων.
<SPEAKER ID="146" NAME="Eva Lichtenberger" AFFILIATION="Verts/ALE">
(DE) Κυρία Πρόεδρε, σήμερα έχουμε ενώπιόν μας τον δεύτερο φάκελο μιας συμφωνίας με τις "ΠΑ που ενέχει τεράστια προβλήματα όσον αφορά την προστασία των δεδομένων. Αυτό μάλιστα με οδηγεί να επιβεβαιώσω την πρόταση του Ευρωπαίου Επόπτη Προστασίας Δεδομένων, του κ. Hustinx, ο οποίος δήλωσε ότι θα είχε νόημα να υπάρξει διαπραγμάτευση και σύναψη άπαξ δια παντός μιας ευρείας διατλαντικής συμφωνίας πλαισίου για την προστασία των δεδομένων. Αυτό θα ήταν ευχής έργο και τις δύο πλευρές και θα μας διευκόλυνε από πολλές απόψεις.
<P>
Σε γενικές γραμμές, είναι σαφές ότι αντιλαμβανόμαστε με εντελώς διαφορετικό τρόπο την ασφάλεια εδώ στην Ευρώπη και στην άλλη πλευρά του Ατλαντικού. Εμείς, ως Ευρωπαϊκό Κοινοβούλιο, πρέπει επίσης να διασφαλίσουμε ότι η Επιτροπή μας δεν αποδέχεται απλώς ό,τι προτείνουν οι "ΠΑ, αλλά φέρνει τα πρότυπά μας σε αυτές τις διαπραγματεύσεις με τρόπο αναλογικό και ισότιμο. Ως εκ τούτου, ένας ορισμός του όρου "σοβαρό έγκλημα" είναι καίριας σημασίας. Πρέπει να είναι δυνατή η σαφής διόρθωση των δεδομένων. Κατά τη γνώμη μας, πρέπει να ενεργοποιηθεί η προστασία των δεδομένων, ειδάλλως αυτή η συμφωνία δεν πρόκειται να περάσει.
<SPEAKER ID="147" NAME="Carlos Coelho" AFFILIATION="PPE">
(PT) Κύριε López Garrido, κυρία Malmström, έχουμε εκφράσει την ανησυχία μας σχετικά με τη διαβίβαση δεδομένων PNR στις "νωμένες Πολιτείες. Τα εν λόγω δεδομένα μπορούν να διατηρούνται επί σειρά ετών μετά τη διεξαγωγή των ελέγχων ασφαλείας και δεν υπάρχει καμία νομική προστασία για οποιονδήποτε δεν είναι αμερικανός πολίτης.
<P>
Οι συμφωνίες που έχουμε συνάψει τόσο με την Αυστραλία όσο και με τον Καναδά ήταν πάντοτε πιο αποδεκτές και συμφωνούσαν περισσότερο με την αρχή της αναλογικότητας, καθώς προβλέπουν περιορισμένη πρόσβαση από άποψη πεδίου εφαρμογής, χρόνου και αριθμού λεπτομερειών, καθώς και επιτήρηση από δικαστική αρχή. Συμφωνώ ότι θα πρέπει να θεσπίζονται γενικές αρχές και κανόνες ως βάση για τη σύναψη οποιασδήποτε συμφωνίας με τρίτες χώρες. Δεν αποκλείεται μάλιστα να δούμε καταιγισμό παρόμοιων αιτήσεων από άλλες χώρες των οποίων οι παραδόσεις σχετικά με την προστασία των δεδομένων και τον σεβασμό των ανθρωπίνων δικαιωμάτων εγείρουν μεγαλύτερη ανησυχία. Επιπλέον, αν θέλουμε πραγματική αμοιβαιότητα, θα πρέπει να εξετάσουμε τη δημιουργία ενός ενιαίου συστήματος για την Ευρωπαϊκή Ένωση, το οποίο θα εμπλέκει την Ευρωπόλ σε ολόκληρη τη διαδικασία.
<P>
Κύριε López Garrido, κυρία Malmström, κατά τη γνώμη μου, μια συμφωνία θα γίνει δεκτή μόνον εάν διασφαλίζει ένα δέον επίπεδο προστασίας, σεβόμενη τις αρχές της αναγκαιότητας και της αναλογικότητας, καθώς και τους ισχύοντες κανόνες της ΕΕ. Εξίσου σημαντικό είναι να διασφαλίσουμε ότι θα χρησιμοποιείται μόνον η μέθοδος ώθησης (PUSH)· με άλλα λόγια, τα δεδομένα θα πρέπει να παρέχονται από εμάς και να μην αντλούνται αυτόματα από φορείς τρίτων χωρών στους οποίους παρέχεται πρόσβαση στις βάσεις δεδομένων μας.
<P>
Υποστηρίζω, συνεπώς, την κοινή πρόταση της εισηγήτριας, κ. in 't Veld, και των πολιτικών ομάδων για αναβολή της ψηφοφορίας για την έγκριση του Κοινοβουλίου, ούτως ώστε να δοθεί περισσότερος στις διαπραγματεύσεις και να απαντηθούν οι ανησυχίες που έχουμε εκφράσει εδώ.
<SPEAKER ID="148" NAME="Silvia-Adriana Ţicău" AFFILIATION="S&amp;D">
(RO) " προστασία των προσωπικών δεδομένων αποτελεί ένα από τα θεμελιώδη δικαιώματα των ευρωπαίων πολιτών. " συνθήκη της Λισαβόνας ενισχύει προηγούμενες διατάξεις χάρη στον νομικό και υποχρεωτικό χαρακτήρα του Χάρτη Θεμελιωδών Δικαιωμάτων της Ευρωπαϊκής Ένωσης. Τα δεδομένα προσωπικού χαρακτήρα πρέπει να υποβάλλονται σε επεξεργασία σύμφωνα με τις οδηγίες αριθ. 46/1995, 58/2002 και 24/2006. Μάλιστα, το Ευρωπαϊκό Κοινοβούλιο ζητεί κάθε διεθνής συμφωνία που αφορά δεδομένα προσωπικού χαρακτήρα να υπογράφεται μόνον εφόσον τα συμβαλλόμενα μέρη εφαρμόζουν παρεμφερείς διατάξεις με αυτές που περιέχονται στις προαναφερθείσες οδηγίες.
<P>
Στην κοινωνία της πληροφορίας και ιδιαίτερα κατά την ανάπτυξη των υποδομών ευρυζωνικής επικοινωνίας, το Κέντρο Αποθήκευσης Δεδομένων και το Κέντρο Επεξεργασίας Δεδομένων είναι δυνατόν να βρίσκονται σε διαφορετικές τοποθεσίες ή ακόμη και σε διαφορετικές χώρες. Για αυτόν τον λόγο, ζητούμε κάθε διεθνής συμφωνία που αφορά δεδομένα προσωπικού χαρακτήρα να ορίζει την απαίτηση αποθήκευσης και επεξεργασίας των δεδομένων προσωπικού χαρακτήρα μόνον σε τοποθεσίες στις οποίες ισχύουν παρεμφερείς νομικές διατάξεις με αυτές που περιέχονται στην ευρωπαϊκή νομοθεσία. Μια τελευταία παρατήρηση, κυρία Πρόεδρε: πώς μπορούν οι ευρωπαίοι πολίτες να δώσουν τη συγκατάθεσή τους και, συγκεκριμένα, υπό ποιες προϋποθέσεις;
<SPEAKER ID="149" NAME="Diego López Garrido" LANGUAGE="ES">
Κυρία Πρόεδρε, θα ήθελα, από την πλευρά μας, να κάνω συμπερασματικά τρεις παρατηρήσεις σε αυτήν τη σημαντική συζήτηση.
<P>
" πρώτη αφορά το σημείο που έθιξε ο κ. Weber ως προς το κατά πόσον η Ευρώπη μπορεί ή θα έπρεπε να διαθέτει το δικό της σύστημα δεδομένων από τις καταστάσεις με τα ονόματα των επιβατών και τι πεδίο εφαρμογής θα μπορούσε να έχει αυτό. Είμαστε υπέρ της θέσπισης γενικής ρύθμισης σχετικά με τη διαβίβαση των δεδομένων επιβατών - ουσιαστικά των επιβατών αεροπορικών μεταφορών. Για τον λόγο αυτό, ζητήσαμε από την Επιτροπή να εκπονήσει μελέτη και, εφόσον κριθεί αναγκαίο, να συντάξει σχέδιο οδηγίας που θα θεσπίζει σχετική γενική ρύθμιση, καθώς και εκτίμηση αντικτύπου στην ιδιωτικότητα - όπως αναφέρει η πρόταση ψηφίσματος της κ. in 't Veld. Κοινώς, σε ποιον βαθμό η αποτελεσματικότητα και η αναλογικότητα, δύο αρχές τις οποίες θα πρέπει να λάβουμε υπόψη μας, επηρεάζουν την ιδιωτικότητα και, ως εκ τούτου, έως πού θα έπρεπε να φτάσει ένας ευρωπαϊκός κανονισμός και τι μέτρα θα έπρεπε να ληφθούν εν πάση περιπτώσει για την προστασία των θεμελιωδών δικαιωμάτων;
<P>
Αυτό ανέφερε η κ. Fayot: τι μέτρα θα έπρεπε να ληφθούν;
<P>
Πιστεύω ότι η συζήτησή μας για το SWIFT μπορεί να διευκρινίσει ορισμένα θέματα. Πιστεύω ότι οι αρχές που συζητήσαμε τότε και στις οποίες συμφωνήσαμε θα πρέπει να υπάρχουν εδώ. Μιλάμε για το δικαίωμα στην ιδιωτικότητα, το δικαίωμα σε μια ιδιωτική ζωή, το δικαίωμα στην ίδια την εικόνα του καθενός, που πρέπει πάντοτε να διαφυλάσσονται. Τα θεμελιώδη δικαιώματα είναι αδιαίρετα, και σε αυτήν την περίπτωση αντιμετωπίζουμε ένα ζήτημα που θα μπορούσε να θέσει σε κίνδυνο τα θεμελιώδη δικαιώματα, επομένως πιστεύω ότι πρέπει να ενεργήσουμε με την ίδια προσοχή για την οποία μιλήσαμε στην προηγούμενη συζήτηση.
<P>
Τέλος, η τρίτη παρατήρησή μου συνδέεται με την προηγούμενη. Γενικά, δεν θεωρώ ότι η ασφάλεια και η ελευθερία αποτελούν δύο αντίθετες αρχές ή, με άλλα λόγια, ότι πρόκειται για ένα είδος παιχνιδιού μηδενικού αθροίσματος και ότι, αν προσφέρουμε μεγαλύτερη ασφάλεια, θα έχουμε λιγότερη ελευθερία, ή αν ενισχύσουμε την προστασία των θεμελιωδών δικαιωμάτων και ελευθεριών και γίνουμε φονταμενταλιστές στην προστασία των θεμελιωδών μας δικαιωμάτων, θα χάσουμε σε ασφάλεια.
<P>
Πιστεύω ότι πρόκειται για ψευδές δίλημμα. Αντιθέτως, πιστεύω ότι η ασφάλεια και η ελευθερία είναι δύο αρχές που αλληλοενισχύονται. Και οι δύο αρχές εκφράζονται συνεπώς και αναγνωρίζονται στα συντάγματα και στην ευρωπαϊκή νομοθεσία και περιέχονται αμφότερες στη συνθήκη της Λισαβόνας. Πρέπει πάντοτε να έχουμε υπόψη μας ότι η συνθήκη της Λισαβόνας περιλαμβάνει έναν Χάρτη Θεμελιωδών Δικαιωμάτων, έναν χάρτη που απαιτεί σεβασμό των θεμελιωδών δικαιωμάτων, τα οποία είναι ασφαλώς ιερά και δεν πρέπει να παραβιάζονται. Πιστεύω, ωστόσο, ότι όταν παύσουμε να σκεφτόμαστε βραχυπρόθεσμα -διότι ορισμένες φορές οι σκέψεις μας εγκλωβίζονται στον βραχυπρόθεσμο ορίζοντα- και σκεφτούμε μακροπρόθεσμα, τα μέτρα που αποσκοπούν στην προστασία της ασφάλειάς μας, εφόσον είναι συνετά και καλά μελετημένα, αποδεικνύονται πάντοτε αποτελεσματικά. " προστασία των δικαιωμάτων και των ελευθεριών βελτιώνει πάντα την ευημερία των πολιτών και, εν τέλει, και την ασφάλειά τους.
<SPEAKER ID="150" NAME="Cecilia Malmström" LANGUAGE="EN">
Κυρία Πρόεδρε, πράγματι, έχω δει την ταινία "Minority Report". Πρόκειται για μια καλή και ενδιαφέρουσα ταινία, αν και αρκετά τρομακτική, και δεν είναι αυτή η επιδίωξή μας εν προκειμένω.
<P>
Θεωρώ ότι η παρούσα συζήτηση ήταν πολύ ενδιαφέρουσα και εποικοδομητική και συμφωνώ ότι υπάρχουν ομοιότητες με τις συζητήσεις που διεξήχθησαν για το SWIFT ή το TFTP. " συζήτηση αφορά την καταπολέμηση του σοβαρού οργανωμένου εγκλήματος και της τρομοκρατίας, αφορά όμως και τον τρόπο προστασίας της ιδιωτικότητας του ατόμου. Εγείρει ερωτήματα προστασίας των δεδομένων, αναλογικότητας, διευκρίνισης των σκοπών, ορισμών, ασφάλειας δικαίου, κλπ.
<P>
Οι διαπραγματεύσεις για το TFTP με τους αμερικανούς συμμάχους μας θα μας προσφέρουν επίσης σημαντικές εμπειρίες που μπορούμε να συμπεριλάβουμε στις συζητήσεις μας για τις PNR. Θα μας βοηθήσουν να αποσαφηνίσουμε περαιτέρω τη συλλογιστική της Ευρωπαϊκής Ένωσης και να την προσεγγίσουμε, πράγμα χρήσιμο κατά τη γνώμη μου. Πιστεύω πως το έργο που έχουμε επιτελέσει μέχρι στιγμής για το TFTP στα τρία θεσμικά όργανα μάς έχει προσφέρει εμπειρίες όσον αφορά τον τρόπο με τον οποίο μπορούμε να εργαστούμε από κοινού -το Συμβούλιο, το Κοινοβούλιο και η Επιτροπή- σε αυτά τα εξαιρετικά δύσκολα και ευαίσθητα θέματα. Ελπίζω ότι θα έχουμε θετικά αποτελέσματα.
<P>
Άκουσα προσεκτικά τη συζήτηση. Διάβασα το ψήφισμά σας. Νομίζω ότι πρόκειται για ένα πολύ ισορροπημένο και συνετό ψήφισμα. Όπως είπα, θα ξεκινήσουμε αμέσως να εργαζόμαστε βάσει του ψηφίσματος αυτού και προσβλέπω σε μια αγαστή συνεργασία και σε συζητήσεις μαζί σας στο πλαίσιο της σχετικής εργασίας. Όπως γνωρίζετε, είχα ήδη υποσχεθεί στο Κοινοβούλιο κατά τη διάρκεια της ακρόασής μου ότι θα προέβαινα σε επισκόπηση όλων των αντιτρομοκρατικών μέτρων που έχουμε στη διάθεσή μας στην Ευρωπαϊκή Ένωση -ώστε να προσδιοριστούν, να απογραφούν και να συζητηθούν με το Κοινοβούλιο- καθώς και της συνολικής αρχιτεκτονικής όλων των συστημάτων πληροφοριών και ανταλλαγής δεδομένων που διαθέτουμε, ούτως ώστε να έχουμε τα στοιχεία αυτά κατά νου όταν θα ξεκινήσουμε τις εργασίες μας. Πιστεύω ότι αυτό είναι σημαντικό και θεωρώ ότι θα προσδώσει μεγαλύτερη διαφάνεια και βάθος στις συζητήσεις μας.
<SPEAKER ID="151" NAME="Πρόεδρος">
Σας ευχαριστούμε, κυρία Επίτροπε, για αυτήν τη συνεργασία· ελπίζω να αποδειχθεί γόνιμη. " συζήτηση έληξε.
<P>
" ψηφοφορία θα διεξαχθεί κατά τη διάρκεια της πρώτης περιόδου συνόδου του Μαΐου.

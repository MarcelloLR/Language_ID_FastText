<CHAPTER ID="004">
Νομοθετικό πρόγραμμα και πρόγραμμα εργασίας της Επιτροπής για το 2010 (συζήτηση)
<SPEAKER ID="076" NAME="Πρόεδρος">
" ημερήσια διάταξη προβλέπει τη δήλωση του Προέδρου της Ευρωπαϊκής Επιτροπής κ. Barroso σχετικά με το νομοθετικό πρόγραμμα και πρόγραμμα εργασίας της Επιτροπής για το 2010.
<P>
Θα ήθελα να τονίσω ότι παρόντες στην αίθουσα είναι και αρκετοί Επίτροποι. Υπάρχει ισχυρή εκπροσώπηση ολόκληρης της Ευρωπαϊκής Επιτροπής, δεδομένης της εξαιρετικής σημασίας που έχει το θέμα για όλους μας. Λόγω της αλλαγής στη διάταξη των εργασιών χρειάστηκε να περιορίσουμε κάπως το θέμα, και αφού ακούσουμε όσα έχει να πει ο κ. Barroso, θα παρέμβουν οι πρόεδροι των πολιτικών Ομάδων, οι οποίοι θα τοποθετηθούν πολιτικά επί των όσων προτείνει η Επιτροπή για το 2010. Εν συνεχεία, θα ζητήσουμε από τον κ. Barroso να λάβει εκ νέου τον λόγο, προκειμένου να απαντήσει στις παρατηρήσεις των προέδρων των πολιτικών Ομάδων.
<SPEAKER ID="077" NAME="Πρόεδρος">
Κύριε Barroso, σας ευχαριστούμε που ήρθατε. Για όλους μας ήταν δύσκολη η έλευση στο Στρασβούργο. Πολλοί βουλευτές δεν έχουν φτάσει στο Ευρωπαϊκό Κοινοβούλιο, εξ ου και η όχι και τόσο μεγάλη συμμετοχή. Αποφασίσαμε να μην διεξαχθεί ψηφοφορία κατά τη διάρκεια αυτής της περιόδου συνόδου, διότι σε όλους μας πρέπει να δίδεται η δυνατότητα συμμετοχής στην ψηφοφορία, και ορισμένοι βουλευτές δεν κατόρθωσαν καν να έρθουν στο Στρασβούργο. Οπότε υπάρχουν ορισμένοι νέοι κανόνες για αυτήν την περίοδο συνόδου.
<SPEAKER ID="078" NAME="Jose Manuel Barroso" LANGUAGE="FR">
Κύριε Πρόεδρε, κυρίες και κύριοι, έχω την τιμή και την ευχαρίστηση να σας παρουσιάσω σήμερα το πρώτο πρόγραμμα εργασιών αυτής της Επιτροπής. Πρόκειται δε για το πρώτο πρόγραμμα εργασιών μετά την έναρξη ισχύος της Συνθήκης της Λισαβόνας. Έχω την τιμή και την ευχαρίστηση να το παρουσιάσω στην ουσία μαζί με ολόκληρο το επιτελείο μου, την Ευρωπαϊκή Επιτροπή, σε ένδειξη σεβασμού για το Κοινοβούλιό σας.
<P>
" παρουσίαση του προγράμματος αυτού έρχεται σε μια αποφασιστική στιγμή για την Ευρώπη, δεδομένου ότι τώρα είναι που πρέπει να αναλάβουμε δράση. Το πρόγραμμα αυτό είναι το άμεσο αποτέλεσμα του πολιτικού μας διαλόγου. Κατόπιν εντατικών διαβουλεύσεων, οι οποίες διεξήχθησαν στη βάση των πολιτικών κατευθύνσεων που παρουσίασα για την προσεχή πενταετία, το παρόν Κοινοβούλιο μού ανέθεσε, τον Σεπτέμβριο, την ευθύνη για μια δεύτερη εντολή. Μετά από εκτενείς ακροάσεις που μας επέτρεψαν να διαμορφώσουμε ένα κοινό όραμα επί των δράσεων που παρουσιάστηκαν, ολόκληρο το Σώμα των Επιτρόπων έλαβε, τον Φεβρουάριο, την ψήφο εμπιστοσύνης σας. Με άλλα λόγια, αυτό το πρόγραμμα εργασιών συνάδει σε πολύ μεγάλο βαθμό με τις πολιτικές προτεραιότητες που διατυπώθηκαν από το θεσμικό σας όργανο. Παρέχει, ως εκ τούτου, μια στέρεη βάση για την επίτευξη φιλόδοξων αποτελεσμάτων.
<P>
Πρώτη μας προτεραιότητα πρέπει να είναι η έξοδος από την κρίση και η εδραίωση των θεμελίων για μια βιώσιμη ανάπτυξη που θα δημιουργεί θέσεις απασχόλησης. Καταρχάς, τα κατεπείγοντα ζητήματα: πρόσφατα συζητήσαμε τα αποτελέσματα του Ευρωπαϊκού Συμβουλίου. Εν τω μεταξύ, ο μηχανισμός οικονομικής στήριξης που προτάθηκε για την Ελλάδα τέθηκε εν τέλει σε εφαρμογή στις 11 Απριλίου. " Επιτροπή θα διαδραματίσει σημαντικό ρόλο στην εφαρμογή του μηχανισμού αυτού, όταν η Ελλάδα ζητήσει την ενεργοποίησή του. Αυτό είναι λογική συνέπεια του ότι η Επιτροπή συμμετέχει ενεργά, και συμμετείχε εξαρχής, στην εξεύρεση λύσης στα οικονομικά προβλήματα που αντιμετωπίζει η Ελλάδα και στη διατήρηση της σταθερότητας στη ζώνη του ευρώ. " συμμετοχή μας υπήρξε ανέκαθεν σύμφωνη προς την αρχή της αλληλεγγύης αλλά και την αρχή της υπευθυνότητας.
<P>
Ωστόσο, πρέπει να πράξουμε περισσότερα και να διερωτηθούμε γιατί ανέκυψαν αυτά τα προβλήματα και πώς μπορούμε να τα αποφύγουμε στο μέλλον. Γι' αυτό αναθεωρούμε το σύμφωνο σταθερότητας και ανάπτυξης προκειμένου να ενισχύσουμε την οικονομική εποπτεία και να την επεκτείνουμε πέραν του ζητήματος των ελλειμμάτων και μόνον. Χρειαζόμαστε έναν μόνιμο μηχανισμό επίλυσης κρίσεων. Εν ολίγοις, πρέπει να καταδείξουμε ότι η Ευρωπαϊκή Ένωση, και ειδικότερα η ζώνη του ευρώ, είναι σε θέση να ανταποκριθεί στις σημερινές προκλήσεις, και πρέπει να κάνουμε χρήση όλων των δυνατοτήτων που μας παρέχει η Συνθήκη της Λισαβόνας.
<P>
Γι' αυτό, μία από τις πρώτες σημαντικές πρωτοβουλίες της Επιτροπής τον προσεχή μήνα θα είναι η παρουσίαση ανακοίνωσης σχετικά με τον αυξημένο συντονισμό των οικονομικών πολιτικών. Όλοι μας γνωρίζουμε ότι αυτό που διακυβεύεται εν προκειμένω είναι το συλλογικό συμφέρον της Ευρώπης. " Ένωση πρέπει να ενισχύσει το σύστημα και να λάβει υπόψη όλο το φάσμα των κινδύνων και των οικονομικών ανισορροπιών. Πρέπει να βελτιώσουμε τους εσωτερικούς μηχανισμούς. Με την περαιτέρω ενίσχυση των δομών και την ανάληψη μιας πιο συντονισμένης προσέγγισης, η Ευρώπη μπορεί να συμβάλει στην επαναφορά των δημόσιων οικονομιών σε μια νέα και βιώσιμη πορεία και μπορεί να δημιουργήσει ένα πλαίσιο που θα ευνοεί μια ευρύτερη, βιώσιμη ανάκαμψη.
<P>
Κυρίες και κύριοι, τους τελευταίους 18 μήνες έχουμε σημειώσει τεράστια πρόοδο σε ό,τι αφορά την υλοποίηση ενός χρηματοπιστωτικού συστήματος που είναι πιο ηθικό, ισχυρό και υπεύθυνο. Πρέπει να συνεχίσουμε προς αυτήν την κατεύθυνση, να καλύψουμε τα τελευταία κενά που εξακολουθούν να υφίστανται στους κανονισμούς και να διασφαλίσουμε ότι οι εποπτικές δομές μας θα συνεχίσουν να συμβαδίζουν με έναν τομέα που διαρκώς εξελίσσεται.
<P>
Είμαι πεπεισμένος ότι η πρότασή μας σχετικά με τα αμοιβαία κεφάλαια κινδύνου και τα κεφάλαια ιδιωτικών συμμετοχών σύντομα θα φτάσει σε καθοριστικό στάδιο. " Επιτροπή φρονεί ότι η νομοθετική αρχή θα συμφωνήσει με τον κοινό μας στόχο, που είναι να διασφαλίσουμε ότι το νέο ευρωπαϊκό πλαίσιο εποπτείας στον τομέα των χρηματοπιστωτικών υπηρεσιών θα καταστεί πλήρως λειτουργικό από τις αρχές του επόμενου έτους.
<P>
Το 2010, η Επιτροπή προτίθεται να υποβάλει αρκετές προτάσεις σε καίριους τομείς, όπως στις αγορές παραγώγων, τα συστήματα εγγύησης των καταθέσεων και τις καταχρηστικές συμπεριφορές στην αγορά. Ιδιαίτερη προσοχή θα δοθεί στην προστασία των απλών καταναλωτών χρηματοπιστωτικών υπηρεσιών. Θα εργαστούμε και πάνω σε άλλες σημαντικές πτυχές που συνδέονται με τις συμφωνίες ανταλλαγής κινδύνων αθέτησης (CDS) και τις ακάλυπτες πωλήσεις, και σύντομα θα προτείνουμε ορισμένες κατευθυντήριες γραμμές σχετικά με τη χρήση των πόρων για την επίλυση ανεπαρκειών του τραπεζικού τομέα.
<P>
Πρόεδρος της Επιτροπής.(EN) Κύριε Πρόεδρε, αξιότιμοι βουλευτές του Κοινοβουλίου, η Επιτροπή αυτή ξεκίνησε αμέσως τις εργασίες της. Με την παρουσίαση της στρατηγικής "Ευρώπη 2020" αμέσως μετά την ανάληψη των καθηκόντων μας, θέσαμε τις προϋποθέσεις που θα μας βοηθήσουν να επαναφέρουμε την Ευρώπη σε μια σωστή πορεία - μια πορεία υπέρ μιας έξυπνης, διατηρήσιμης και χωρίς αποκλεισμούς ανάπτυξης. Αυτό που χρειαζόμαστε τώρα είναι να εργαστούμε από κοινού -το Ευρωπαϊκό Κοινοβούλιο, τα κράτη μέλη, η Επιτροπή- για να δημιουργήσουμε και να διατηρήσουμε την ορμή αυτή.
<P>
Για να επιτευχθεί το όραμα μιας βιώσιμης κοινωνικής οικονομίας της αγοράς έως το 2020, θα απαιτηθεί να καταβληθούν μεγάλες προσπάθειες από όλα τα επίπεδα λήψης αποφάσεων, καθώς και από όλα τα επίπεδα της κοινωνίας. Σε ευρωπαϊκό επίπεδο, οι δράσεις μας πρέπει να έχουν πραγματικά ευρωπαϊκή προστιθέμενη αξία. Αυτόν τον στόχο έχουν οι εμβληματικές πρωτοβουλίες "Ευρώπη 2020" - ψηφιακό θεματολόγιο για την Ευρώπη, αυτοτελής βιομηχανική πολιτική, ευρωπαϊκό πρόγραμμα για την έρευνα και την καινοτομία, μια Ευρώπη που χρησιμοποιεί αποτελεσματικά τους πόρους, νέες δεξιότητες για νέες θέσεις απασχόλησης, "Νεολαία σε κίνηση", καταπολέμηση του κοινωνικού αποκλεισμού. Σε αυτούς τους τομείς μπορεί η Ευρώπη να κάνει τη διαφορά.
<P>
Με τον τρόπο αυτό, θα συμβάλουμε στη μετάβαση σε μια οικονομία με αποδοτική αξιοποίηση των πόρων και προσαρμοσμένη στην αλλαγή του κλίματος. " καταπολέμηση της αλλαγής του κλίματος θα εξακολουθήσει να αποτελεί ύψιστη προτεραιότητα στην ημερήσιά μας διάταξη, τόσο σε επίπεδο ΕΕ όσο και παγκοσμίως. Εφέτος θα δοθεί ιδιαίτερη προσοχή στους τομείς της ενέργειας και των μεταφορών - τομείς που είναι αμφότεροι κρίσιμης σημασίας αν θέλουμε να μετατρέψουμε την πρόκληση μιας βιώσιμης Ευρώπης σε ανταγωνιστικό πλεονέκτημά μας.
<P>
" ενιαία αγορά, ως εγχώρια αγορά 500 εκατομμυρίων καταναλωτών που στηρίζει τις θέσεις απασχόλησης, την ανταγωνιστικότητα, τις προσιτές τιμές και τις επιλογές των καταναλωτών, θα συνεχίσει να αποτελεί τον στυλοβάτη της ευρωπαϊκής οικονομίας. " πλήρης αξιοποίηση του δυναμικού της είναι ιδιαίτερα σημαντική για τις μικρομεσαίες επιχειρήσεις, οι οποίες είναι η σημαντικότερη κινητήρια δύναμη για τη δημιουργία θέσεων απασχόλησης στην Ευρωπαϊκή Ένωση.
<P>
" είσοδος της ενιαίας αγοράς στον 21ο αιώνα αποτελεί προτεραιότητα για την Επιτροπή, η οποία θα καταθέσει νέες προτάσεις έως το 2012. Αποτελεί επίσης το αντικείμενο έκθεσης την οποία ζήτησα από τον Mario Monti να εκπονήσει και την οποία θα υποβάλουμε λίαν συντόμως.
<P>
Θέλω να υπογραμμίσω τη σημασία που έχει η κοινωνική ένταξη στο όραμά μας για την Ευρώπη 2020. " πραγματική δύναμη μιας κοινωνίας έγκειται στις ευκαιρίες που δημιουργεί για τους ασθενέστερους πολίτες της. Πρέπει να επωφεληθούμε κάθε ευκαιρίας για να ενθαρρύνουμε την απασχόληση και την κοινωνική συνοχή. Αυτό σημαίνει ότι πρέπει να είμαστε έτοιμοι να αξιοποιήσουμε τους αναδυόμενους τομείς που θα δημιουργήσουν νέες θέσεις απασχόλησης. Σημαίνει ότι πρέπει να παρέχουμε στους πολίτες τις κατάλληλες δεξιότητες για τη δημιουργία και τη διατήρηση υψηλών επιπέδων απασχόλησης και για τη διευκόλυνση της οικονομικής μετάβασης. Σημαίνει ότι πρέπει να εργαστούμε προκειμένου να υπερβούμε τις επιπτώσεις της κρίσης στους νέους διευκολύνοντας τη μετάβαση από την εκπαίδευση και την κατάρτιση στην εργασία. Προς τον σκοπό αυτό, θα δημιουργηθεί μια ευρεία ευρωπαϊκή πλατφόρμα για την καταπολέμηση της φτώχειας κατά το τρέχον ευρωπαϊκό έτος για την καταπολέμηση της φτώχειας και του κοινωνικού αποκλεισμού. " ατζέντα αυτή συμβάλλει, φυσικά, στην υλοποίηση των αρχών μας για οικονομική, κοινωνική και εδαφική συνοχή.
<P>
Οι ανησυχίες και η ευημερία των ευρωπαίων πολιτών θα παραμείνουν στο επίκεντρο των ενεργειών της Επιτροπής. Το πλήρες σχέδιο δράσης για την υλοποίηση του προγράμματος της Στοκχόλμης, το οποίο θα εγκρίνει η Επιτροπή αργότερα εντός της ημέρας, επικεντρώνεται ακριβώς στο να εξασφαλίσει ότι θα καταστούν περισσότερο απτά για τους πολίτες τα οφέλη της ευρωπαϊκής ολοκλήρωσης στους τομείς της ελευθερίας, της ασφάλειας και της δικαιοσύνης.
<P>
Το σχέδιο δράσης αυτό καθαυτό αποτελεί ένα ολοκληρωμένο πρόγραμμα εργασιών για την Επιτροπή στον τομέα της ελευθερίας, της ασφάλειας και της δικαιοσύνης. Τοποθετεί τους πολίτες στον πυρήνα των πολιτικών μας, διευκολύνοντας την άσκηση των ειδικών τους δικαιωμάτων. Θα έχει επίσης ως στόχο την ανάπτυξη μιας ανοικτής και ασφαλούς Ευρώπης δίδοντας ιδιαίτερη έμφαση στην αντιμετώπιση του διασυνοριακού εγκλήματος και στην κοινή πολιτική μετανάστευσης και ασύλου.
<P>
Στον τομέα της ελευθερίας, της ασφάλειας και της δικαιοσύνης, η Ευρωπαϊκή Ένωση έχει περάσει την τελευταία δεκαετία από την εφαρμογή της ελεύθερης κυκλοφορίας προσώπων σε μια κοινή πολιτική. Τα έως σήμερα επιτεύγματα είναι εντυπωσιακά, αλλά αυτήν την περίοδο που εξερχόμαστε από την κρίση χρειαζόμαστε περισσότερο από ποτέ να προωθήσουμε και να προασπίσουμε τις ευρωπαϊκές αξίες, πρωτίστως δε να αξιοποιήσουμε όλο το δυναμικό που έχει τώρα δημιουργηθεί από τη Συνθήκη της Λισαβόνας. Το σχέδιο δράσης περιλαμβάνει έναν εκτενή κατάλογο μέτρων για την εφαρμογή των προτεραιοτήτων που έχουμε ήδη καθορίσει στον τομέα αυτό, τόσο σε ευρωπαϊκό όσο και σε παγκόσμιο επίπεδο.
<P>
" έναρξη ισχύος της Συνθήκης της Λισαβόνας μάς παρέχει επίσης τα μέσα για να φανούμε πιο φιλόδοξοι. Ο διευρυμένος ρόλος αυτού του Κοινοβουλίου, η αποτελεσματικότερη λήψη αποφάσεων στο Συμβούλιο, η προοπτική για μεγαλύτερη συνοχή και συνέπεια των κρατών μελών στις αποφάσεις του Ευρωπαϊκού Συμβουλίου και ο δικαιοδοτικός έλεγχος του Δικαστηρίου θα ενισχύσουν την αποφασιστικότητα με την οποία η Ευρωπαϊκή Ένωση ανταποκρίνεται στις προσδοκίες και στις ανησυχίες των πολιτών μας.
<P>
Όταν ατενίζουμε το 2020, καλούμαστε επίσης να αντιμετωπίσουμε μια σειρά μακροχρόνιων τάσεων που έχουν άμεσο αντίκτυπο στην καθημερινή ζωή των πολιτών. Αν δράσουμε τώρα, θα δρέψουμε καρπούς στο μέλλον. Για παράδειγμα, η Επιτροπή θα εγκαινιάσει δημόσια συζήτηση σχετικά με το μέλλον των συντάξεων και θα προβεί στην ανάλυση επιλογών με σκοπό να διασφαλιστεί η βιωσιμότητα και η επάρκεια των συνταξιοδοτικών συστημάτων. Φυσικά, σε τομείς σαν και αυτόν, πολλά από τα μέσα είναι εθνικά - αλλά αυτό δεν θα πρέπει να μας εμποδίσει να διασφαλίσουμε ότι η Ευρωπαϊκή Ένωση θα συμβάλει τα μέγιστα.
<P>
Στον τομέα των εξωτερικών υποθέσεων, ο νέος ρόλος της Υπάτης Εκπροσώπου/Αντιπροέδρου και η έναρξη λειτουργίας της Ευρωπαϊκής Υπηρεσίας Εξωτερικής Δράσης θα μας παράσχουν τα μέσα για την οικοδόμηση μιας ισχυρότερης και συνεκτικότερης εξωτερικής πολιτικής της ΕΕ. Θα καθορίσουμε τις στρατηγικές προτεραιότητες της εμπορικής πολιτικής, θα προωθήσουμε τις εμπορικές διαπραγματεύσεις και θα συνεργαστούμε με τους εταίρους σε ζητήματα που καλύπτουν την πρόσβαση στην αγορά εργασίας, το ρυθμιστικό πλαίσιο, καθώς και τις παγκόσμιες ανισορροπίες. Θα προβάλουμε τους στόχους που καθορίσαμε για την στρατηγική "Ευρώπη 2020" στην παγκόσμια αγορά μέσω, για παράδειγμα, της ομάδας G20.
<P>
" Επιτροπή θα ασχοληθεί επίσης με τις γεωπολιτικές προκλήσεις στον τομέα της ενέργειας, προκειμένου να διασφαλίσει ασφαλή, σίγουρη, αειφόρο και οικονομικά προσιτή ενέργεια.
<P>
Άλλη μία βασική προτεραιότητα για την Επιτροπή είναι να εφαρμόσει τη διεθνή ατζέντα για την ανάπτυξη και να προτείνει ένα πρόγραμμα δράσης της ΕΕ ενόψει της συνόδου κορυφής του 2015 για τους αναπτυξιακούς στόχους της Χιλιετίας. " πρωτοβουλία αυτή θα αποτελέσει τη βάση ώστε να προετοιμάσει το Ευρωπαϊκό Συμβούλιο του Ιουνίου μια κοινή θέση της ΕΕ ενόψει της συνεδρίασης υψηλού επιπέδου των "νωμένων Εθνών τον Σεπτέμβριο σχετικά με την αναθεώρηση των αναπτυξιακών στόχων της Χιλιετίας (ΑΣΧ), η οποία έχει ως στόχο την έγκριση ενός ολοκληρωμένου σχεδίου δράσης για την επίτευξη των ΑΣΧ έως το 2015. Θέλουμε μια Ευρώπη που θα είναι ανοικτή και θα επιδεικνύει μέσα από συγκεκριμένες δράσεις την αλληλεγγύη της έναντι των πλέον ευάλωτων ομάδων στον κόσμο.
<P>
Τέλος, όπως συμφωνήθηκε με το παρόν Κοινοβούλιο, θα δημοσιοποιήσουμε την αναθεώρηση του προϋπολογισμού κατά το τρίτο τρίμηνο του έτους που διανύουμε. Με τον τρόπο αυτό, θα καθορίσουμε όσα εμείς θεωρούμε ότι αποτελούν τις βασικές αρχές και παραμέτρους για την καλύτερη δυνατή χρήση των χρηματοοικονομικών πόρων της Ευρωπαϊκής Ένωσης, λαμβάνοντας πλήρως υπόψη τη στρατηγική "Ευρώπη 2020". Παράλληλα, θα προβούμε σε διεξοδικότερη αξιολόγηση καίριων τομέων, συμπεριλαμβανομένης της γεωργίας και της συνοχής. Μπορώ να διαβεβαιώσω ότι το Κοινοβούλιο θα συμμετάσχει πλήρως σε όλα τα στάδια της αναθεώρησης του προϋπολογισμού.
<P>
Ολοκληρώνοντας, θα ήθελα εν συντομία να διευκρινίσω μια σειρά καινοτομιών που περιλαμβάνονται στο πρόγραμμα εργασιών. Το πρόγραμμα αυτό, καθώς και τα μελλοντικά προγράμματα, πρέπει να παρέχει το σωστό πλαίσιο για να μπορέσουν τα θεσμικά όργανα να οικοδομήσουν ισχυρή συναίνεση σχετικά με το πού πρέπει να εστιάσει η Ευρώπη την προσοχή της. Πρέπει, συνεπώς, να είμαστε περισσότερο πολιτικοί και πρέπει επίσης να απηχούμε την πολυετή πρόκληση των πρωτοβουλιών της κλίμακας που θέλουμε. Νομίζω ότι ο τρόπος εκπόνησης των προγραμμάτων εργασιών στο μέλλον πρέπει να καταδεικνύει σαφώς την ειδική εταιρική σχέση την οποία εγώ και η Επιτροπή θέλουμε να καθιερώσουμε με το Ευρωπαϊκό Κοινοβούλιο κατά τη διάρκεια αυτής της εντολής.
<P>
Το πρόγραμμα αυτό επισημαίνει 34 στρατηγικές πρωτοβουλίες τις οποίες δεσμευόμαστε ότι θα φέρουμε στο τραπέζι των διαπραγματεύσεων πριν από τα τέλη Δεκεμβρίου. Είμαι βέβαιος ότι συμφωνείτε πως πρόκειται για μια φιλόδοξη ατζέντα για τους επόμενους οκτώ μήνες.
<P>
Παράλληλα, το πρόγραμμα περιλαμβάνει πολλές άλλες πρωτοβουλίες για το 2010 και μετά. Αυτός ο ενδεικτικός κατάλογος περιλαμβάνει πρωτοβουλίες επί των οποίων προτίθεται η Επιτροπή να εργαστεί τα προσεχή έτη. Δεν θα καταλήξουν κατ' ανάγκη όλες αυτές οι πρωτοβουλίες στην υποβολή συγκεκριμένων προτάσεων. Σύμφωνα με τις αρχές της έξυπνης νομοθεσίας, πρέπει να αξιολογήσουμε ενδελεχώς ποια θέματα θα πρέπει να προχωρήσουν και υπό ποια μορφή.
<P>
Το πρόγραμμα εργασιών θα υποβάλλεται σε αναθεώρηση κάθε χρόνο προκειμένου να εντοπίζονται νέες στρατηγικές πρωτοβουλίες και να προσαρμόζεται το πολυετές σκέλος εφόσον απαιτείται. " "κυλιόμενη" προσέγγιση θα ενισχύσει τη διαφάνεια και την προβλεψιμότητα για όλα τα ενδιαφερόμενα μέρη, διατηρώντας παράλληλα την αναγκαία ευελιξία για την απόκριση σε απρόσμενες εξελίξεις. Ένα πράγμα που διδαχθήκαμε τα τελευταία χρόνια είναι ότι πρέπει πάντα να προβλέπουμε το απρόβλεπτο. Τα τελευταία χρόνια μάς έχουν δείξει ότι τα στρατηγικά σχεδιαγράμματα δεν μπορούν να χαράσσονται σε πέτρα - πρέπει να προσαρμόζονται στην επί τόπου πραγματικότητα.
<P>
Αξιότιμοι κύριοι βουλευτές, το πρόγραμμα εργασιών της Επιτροπής για το 2010 που με υπερηφάνεια παρουσιάζουμε σήμερα είναι ένα φιλόδοξο, αλλά και απαραίτητο και ρεαλιστικό πλαίσιο για τη χάραξη ευρωπαϊκής πολιτικής κατά το προσεχές έτος. Είναι ρεαλιστικό, εφόσον όλα τα θεσμικά όργανα είναι έτοιμα να ενώσουν τις δυνάμεις τους και να συνεργαστούν με σκοπό την επίτευξη έγκαιρων αποτελεσμάτων για τους πολίτες της Ευρώπης· είναι απαραίτητο, διότι η αντιμετώπιση του τύπου "επιστροφή στα συνηθισμένα" δεν αποτελεί πλέον δόκιμη επιλογή εάν θέλουμε το 2010 να αποτελέσει σημείο καμπής· και είναι φιλόδοξο διότι, περισσότερο από ποτέ, υπάρχει η ανάγκη για μια ισχυρή Ευρώπη, ικανή να παράσχει στους πολίτες τις λύσεις που αναζητούν. Αυτό αναμένουν από εμάς, και καθήκον μας είναι να εργαστούμε για την ευημερία και την καλή τους διαβίωση.
<SPEAKER ID="080" NAME="Πρόεδρος">
Σας ευχαριστώ, κύριε Barroso, για τη διεξοδική παρουσίαση των σημαντικότερων πρωτοβουλιών της Επιτροπής για τους επόμενους οκτώ μήνες.
<P>
Θα ήθελα απλώς να τονίσω ότι η στρατηγική εταιρική σχέση στην οποία αναφερθήκατε έχει πολύ μεγάλη σημασία για εμάς. Παρότι κάνουμε διάκριση μεταξύ εκτελεστικής και νομοθετικής εξουσίας, η μεταξύ μας συνεργασία έχει ζωτική σημασία για τους πολίτες μας, οπότε μας χαροποιεί ιδιαίτερα το γεγονός ότι σας ακούσαμε να μιλάτε για την ανάγκη μιας όσο το δυνατόν στενότερης επικοινωνίας μεταξύ της Επιτροπής και του Κοινοβουλίου. " παρουσία σας, καθώς και η παρουσία των Επιτρόπων, σε αυτή τη σημερινή συνεδρίαση είναι η μεγαλύτερη απόδειξη για το αληθές των προθέσεων της Επιτροπής. Σας ευχαριστώ πάρα πολύ για αυτό.
<SPEAKER ID="081" NAME="József Szájer">
εξ ονόματος της Ομάδας PPE. - (HU) Κύριε Πρόεδρε, εξ ονόματος του Ευρωπαϊκού Λαϊκού Κόμματος (Χριστιανοδημοκράτες), χαιρετίζουμε το γεγονός ότι η Επιτροπή έχει ξεκινήσει φιλόδοξα τις εργασίες της και ότι παρουσίασε το πρόγραμμα εργασιών της για το 2010. Το εκλαμβάνουμε με το πνεύμα που το εννοούσε η Επιτροπή, ότι είναι παρούσα, καθώς και ως ένδειξη σεβασμού έναντι του Κοινοβουλίου, ότι παίρνει στα σοβαρά το Κοινοβούλιο, και χαιρόμαστε που είναι όλοι εδώ. Παράλληλα, λυπούμαστε που έχει ήδη χαθεί πολύς χρόνος εφέτος, καθώς η καθυστέρηση της επικύρωσης της Συνθήκης της Λισαβόνας δεν επέτρεψε την εναρμόνιση του νομοθετικού προγράμματος και του προϋπολογισμού το έτος αυτό. Είμαστε απολύτως πεπεισμένοι ότι η διαδικασία αυτή θα μπορέσει να αποκατασταθεί το 2011, αφού υπερκεραστούν ήσσονος σημασίας δυσκολίες.
<P>
" συνθήκη της Λισαβόνας έχει τεθεί σε ισχύ, και στο εξής δεν μπορούμε ούτε εμείς, ως βουλευτές του Ευρωπαϊκού Κοινοβουλίου, ούτε η Επιτροπή ή το Συμβούλιο, να προβάλλουμε πλέον δικαιολογίες διότι δεν αναλαμβάνουμε αποφασιστική δράση και δεν ξεκινούμε το έργο μας, δηλαδή την εφαρμογή των όσων επιτάσσει η συνθήκη της Λισαβόνας και την εκπλήρωση των όσων επιθυμούν οι πολίτες, τοποθετώντας τους στο επίκεντρο των σχεδίων πολιτικής μας.
<P>
Το Ευρωπαϊκό Λαϊκό Κόμμα συνέταξε δύο καταλόγους σχετικά με τα σχέδια της Επιτροπής. Αποστείλαμε τις λεπτομέρειες σε εσάς πριν ακόμη γίνουν δεκτά. Οι δύο κατάλογοι, στους οποίους θα ήθελα στο σημείο αυτό να αναφερθώ εν συντομία, αποτελούνται στην ουσία από έναν κατάλογο με όσα δεν πρέπει να πράξει η Επιτροπή και έναν κατάλογο όπου παρατίθενται όσα θα θέλαμε να πράξουν.
<P>
Πρώτον, θα θέλαμε να ζητήσουμε από την Επιτροπή να μην ακολουθήσει την πάγια έως σήμερα πρακτική, διότι αυτό θα ακύρωνε την ουσία της σημερινής συζήτησης, δηλαδή, την κατάθεση έως τον Οκτώβριο μόλις του 40% των νομοθετικών σας προτάσεων για το έτος αυτό. Εάν αυτό εξακολουθήσει να ισχύει στο μέλλον, τότε αυτού του είδους οι συζητήσεις δεν έχουν νόημα. Το Κοινοβούλιο δεν μπορεί να ασκήσει το δικαίωμα μέσω του οποίου επιθυμεί να ασκήσει επιρροή στις προτάσεις που θα πρέπει να υποβάλει η Επιτροπή. Αυτός είναι ο λόγος για τον οποίο θεωρούμε σημαντικό το γεγονός ότι οι εν λόγω νομοθετικές προτάσεις ή τα προγράμματα εργασιών δεν τοποθετούνται σε ίση μοίρα με τα πενταετή προγράμματα των παλαιών κομμουνιστικών καθεστώτων, στα οποία τίποτα, από την αρχή έως το τέλος, δεν ήταν αληθές. Και όσα κατόρθωναν εν τέλει να επιτύχουν, δεν είχαν καμία σχέση με τους τελικούς στόχους.
<P>
Το άλλο που ζητούμε από την Επιτροπή είναι να μην ανεχτεί ψεύδη και εξαπάτηση. Σήμερα, αρκετές ευρωπαϊκές χώρες βρίσκονται σε κρίση, διότι συγκάλυψαν τα πραγματικά στοιχεία και είπαν ψέματα για το μέγεθος του δημοσιονομικού ελλείμματος. Συγκάλυψαν τις πληροφορίες αυτές από τους υπολοίπους, παρόλο που είμαστε όλοι στην ίδια κατάσταση, και τέτοιες καταστάσεις επηρεάζουν πολύ κόσμο. Αυτό συνέβη στην Ουγγαρία, όπως συνέβη και στην Ελλάδα. Σε ανάλογες περιπτώσεις, αυτό που αναμένουμε από την Επιτροπή είναι να μην δειλιάσει, αλλά να κατονομάσει και να καταγγείλει με αποφασιστικό τρόπο τις χώρες αυτές, ειδάλλως θα έχουμε αργότερα πολύ περισσότερα προβλήματα να αντιμετωπίσουμε.
<P>
Ο διάσημος στοχαστής του δεκάτου ενάτου αιώνα της ουγγρικής εποχής των μεταρρυθμίσεων, ο κόμης Szechenyi, είχε πει ότι όποιος συγκαλύπτει το πρόβλημα, το μεγεθύνει. Συνεπώς, δεν πρέπει να το συγκαλύψουμε, αλλά να το καταδείξουμε και στη βάση αυτή να λάβουμε τα αποφασιστικά μέτρα που απαιτούνται. " Επιτροπή οφείλει εν προκειμένω να ασκήσει την εξουσία της. Μην με παρεξηγήσετε. Δεν λέω ότι η Επιτροπή ευθύνεται για τις κρίσεις αυτές. υπεύθυνες για τις κρίσεις αυτές είναι οι κυβερνήσεις των εν λόγω χωρών· για χάρη του κοινού καλού όμως, έπρεπε να είχαμε υψώσει τη φωνή μας περισσότερο και πιο αποφασιστικά για να έχουμε αποτελέσματα.
<P>
Ας έρθουμε τώρα σε όσα οφείλει να πράξει η Επιτροπή. Καταρχάς, οφείλει επιτέλους να λάβει μέτρα και αποφάσεις και οφείλει να αναπτύξει ένα φιλόδοξο πρόγραμμα για τη δημιουργία θέσεων απασχόλησης. Οφείλει να τοποθετήσει τους πολίτες στο επίκεντρο των εργασιών μας. " δημιουργία θέσεων απασχόλησης πρέπει να είναι η κατευθυντήρια αρχή μας. Επιτρέψτε μου στο σημείο αυτό να πω ότι, φυσικά, όταν απευθυνόμαστε στους πολίτες, πρέπει να χρησιμοποιούμε γλώσσα την οποία κατανοούν. Όταν μιλάμε για το 2020, τότε εγώ -ως βουλευτής προερχόμενος από μία πρώην κομμουνιστική χώρα- το συσχετίζω για άλλη μία φορά με το πενταετές πρόγραμμα ή με εκείνον τον αριθμό που εκχωρούσαν στο παρελθόν σε κρατούμενους. Γιατί δεν αποκαλούμε το πρόγραμμα 2020 πρόγραμμα της Ευρωπαϊκής Ένωσης για τη δημιουργία θέσεων απασχόλησης, γιατί δεν αποκαλούμε το πρόγραμμα της Στοκχόλμης -ένα όνομα που, παρεμπιπτόντως, κανείς πέρα από εμάς δεν κατανοεί- ευρωπαϊκό πρόγραμμα για την ασφάλεια των πολιτών; Αυτό που θέλω να πω είναι ότι οι λέξεις που χρησιμοποιούμε διαδραματίζουν επίσης σημαντικό ρόλο στην έναρξη ολόκληρης αυτής της διαδικασίας.
<P>
Θεωρούμε σημαντικό το ότι οι μικρομεσαίες επιχειρήσεις διαδραματίζουν ενεργό ρόλο στη διαδικασία της δημιουργίας θέσεων απασχόλησης. Δεν θα τους άρεσε εάν το Κοινοβούλιο υποχρεωνόταν να αποδεχθεί άκριτα το πρόγραμμα 2020 για τη δημιουργία θέσεων απασχόλησης. Πρέπει εν προκειμένω να γίνουν διεξοδικές συζητήσεις, όχι μόνον σε αυτό το Σώμα, αλλά και στα εθνικά κοινοβούλια, και πρέπει να συμμετάσχουν και οι εθνικές αρχές λήψης αποφάσεων. Ας διδαχθούμε από την αποτυχία του προγράμματος της Λισαβόνας -άλλο ένα όνομα που κανείς δεν κατανοεί! Ας εργαστούμε για την ασφάλεια των πολιτών μας και ας λάβουμε τα αναγκαία μέτρα προς την κατεύθυνση αυτή. Κύριε Πρόεδρε, μία τελευταία παρατήρηση: ουκ επ' άρτω μόνω ζήσεται άνθρωπος -η ενδυνάμωση των κοινών αξιών μας είναι εξίσου σημαντική. Αναμένουμε από την Επιτροπή να συνεχίσει αυτά τα προγράμματα που βασίζονται στις αξίες, τα οποία αφορούν τον κομμουνισμό, τη συνύπαρξη των εθνικών μειονοτήτων και το κοινό παρελθόν της Ευρώπης. Το Ευρωπαϊκό Λαϊκό Κόμμα θα σας στηρίξει, αλλά θα σας ασκήσει και δριμεία κριτική σε περίπτωση παρέκκλισης από το αρχικό πρόγραμμα.
<SPEAKER ID="082" NAME="Hannes Swoboda" LANGUAGE="DE">
Κύριε Πρόεδρε, κύριε Barroso, κυρίες και κύριοι Επίτροποι, θα ήθελα να σας ευχαριστήσω που σήμερα βρίσκονται εδώ τόσοι πολλοί από εσάς. Δυστυχώς, δεν μπορώ να πω το ίδιο και για τους συναδέλφους μου βουλευτές. Ντρέπομαι που λέω ότι δεν είναι πραγματικά απόντες όλοι όσοι δεν βρίσκονται εδώ στην αίθουσα. Είναι στο Στρασβούργο αλλά όχι στην αίθουσα αυτή, όπου θα έπρεπε να βρίσκονται. Το βρίσκω πολύ λυπηρό.
<P>
Δεδομένου ότι δεν έχουμε κοινό ψήφισμα, θα σας παρουσιάσουμε τα επιμέρους σημεία μας για να μπορέσετε εσείς να τα αξιολογήσετε λεπτομερώς. Κύριε Barroso, συμφωνούμε μαζί σας ότι το κύριο ζήτημα είναι η ανταγωνιστικότητα σε συνδυασμό με την κοινωνική ασφάλεια σε μια βιώσιμη Ευρώπη. Φυσικά, κύριο μέλημά μας πρέπει να είναι η συνέχιση της καταπολέμησης της φτώχειας και της ανεργίας, η οποία εξακολουθεί να αυξάνεται σε ορισμένους τομείς ή, τουλάχιστον, παραμένει σε απαράδεκτα υψηλά επίπεδα. Θα ήθελα να σας ευχαριστήσω που το αναφέρατε, διότι είναι κάτι για το οποίο δεν φαίνεται να έχουν πειστεί ορισμένοι αρχηγοί κυβερνήσεων. Πώς μπορούμε να τα διασφαλίσουμε όλα αυτά σε μια περίοδο δημοσιονομικής εξυγίανσης; Είναι αυτονόητο ότι πρέπει να προχωρήσουμε στην εξυγίανση των δημόσιων οικονομικών μας. Ωστόσο, αυτό πρέπει να γίνει με μέτρο -θα παρακαλούσα την Επιτροπή να το λάβει υπόψη- και με τέτοια χρονική σειρά, ώστε να μην ακυρωθούν οι άλλοι σημαντικοί στόχοι, δηλαδή η καταπολέμηση της ανεργίας και της φτώχειας.
<P>
Θέλω να επωφεληθώ της ευκαιρίας αυτής για να τονίσω τη σημασία αυτού του ζητήματος, υπό το πρίσμα της πρόσφατης συνόδου κορυφής για τους Ρομά στην Cordoba, στην οποία δεν συμμετείχατε εσείς, αλλά συμμετείχαν δύο μέλη της Επιτροπής, η Αντιπρόεδρος της Επιτροπής κ. Reding και ο Επίτροπος για την απασχόληση, τις κοινωνικές υποθέσεις και την κοινωνική ένταξη κ. Andor. Πρόσφατα επισκέφτηκα τους οικισμούς των Ρομά στη Σερβία και θεωρώ αδιανόητο το γεγονός ότι εξακολουθούν ακόμη και σήμερα να υπάρχουν τέτοια μέρη στην Ευρώπη. Καλώ την Επιτροπή να καταβάλει κάθε δυνατή προσπάθεια για την καταπολέμηση του προβλήματος της φτώχειας και της ανεργίας σε αυτόν τον τομέα.
<P>
Το επόμενο σημείο μου αφορά τη δημοσιονομική εξυγίανση. Χρειαζόμαστε περισσότερες επενδύσεις. Συζητήσαμε το θέμα αυτό νωρίτερα σήμερα το πρωί με τον κ. Kallas. Έχουμε πραγματοποιήσει ελάχιστες επενδύσεις, για παράδειγμα, στα διευρωπαϊκά δίκτυα. Σήμερα είμαστε σε θέση να διαπιστώσουμε πού ανέκυψαν τα προβλήματα, διότι εξακολουθούμε να μην έχουμε εφαρμόσει όλα όσα προτείνονταν στο λεγόμενο σχέδιο Delors. Όταν μιλάτε για εταιρική σχέση, κύριε Barroso, θα ήθελα να σας ζητήσω να θυμάστε ότι έχουμε ανάγκη αυτήν την εταιρική σχέση, ιδίως σε ό,τι αφορά το ζήτημα του προϋπολογισμού και του μελλοντικού δημοσιονομικού σχεδιασμού, διότι είναι σαφές ότι το Συμβούλιο προτίθεται ήδη να προβεί σε περικοπές σε μικρότερης σημασίας στοιχεία σε ευρωπαϊκό επίπεδο. Αυτό δεν μπορούμε να το ανεχτούμε.
<P>
Κύριε Barroso, αναφερθήκατε στην έκθεση Monti. Πρόκειται σαφώς για μια σημαντική έκθεση και είναι θετικό το ότι ζητήσατε από τον κ. Monti να την εκπονήσει, δεδομένης της εμπειρογνωμοσύνης του στον τομέα αυτό. Ωστόσο, όταν συζητούμε για την ενιαία αγορά, πρέπει να αναφερόμαστε και στην κοινωνική οικονομία της αγοράς. Στο πλαίσιο αυτό, αποδίδουμε πολύ μεγάλη σημασία ειδικά στις δημόσιες υπηρεσίες. Συμφωνήσατε να υποβάλετε προτάσεις για μια οδηγία πλαίσιο. Δεν θέλουμε να καλύψουμε όλα τα επιμέρους σημεία εδώ και τώρα, αλλά πιστεύω ότι θα πρέπει να βασιστούμε σε αυτές τις δημόσιες υπηρεσίες ειδικά για την ευρωπαϊκή ταυτότητα, ενόψει των προβλημάτων που αντιμετωπίσαμε στον τομέα των μεταφορών, τα οποία καταδεικνύουν, για παράδειγμα, πόσο σημαντικές είναι οι δημόσιες σιδηροδρομικές υπηρεσίες. Ανεξάρτητα από το εάν παρέχονται από τον ιδιωτικό ή τον δημόσιο τομέα, πρέπει να ρυθμίζονται και να διασφαλίζονται μέσω μίας κοινής ευρωπαϊκής πολιτικής για τις δημόσιες υπηρεσίες.
<P>
Θα ήθελα τώρα να έρθω στο τελευταίο και αποφασιστικής σημασίας σημείο μου. Μιλήσατε για την οικονομική κρίση, καθώς και για την Ελλάδα και άλλες χώρες που αντιμετωπίζουν δυσκολίες. Στις προηγούμενες συζητήσεις με τον κ. Van Rompuy, καταλήξαμε στο συμπέρασμα ότι οι δράσεις που ανέλαβε το Ευρωπαϊκό Συμβούλιο στην προκειμένη περίπτωση δεν αντιπροσωπεύουν ό,τι καλύτερο μπορεί να προσφέρει η Ευρώπη. Εάν όλα αυτά είχαν γίνει πριν από δύο ή τρεις μήνες, η Ελλάδα δεν θα είχε υποχρεωθεί να καταβάλει υψηλά επιτόκια. Αναφερθήκατε στο θέμα αυτό, πιστεύω όμως ότι χρειαζόμαστε περισσότερα από απλές αναφορές. Χρειαζόμαστε μια Επιτροπή που θα προβάλλει τις απαιτήσεις αυτές με δυνατή φωνή.
<P>
Συμφωνώ μαζί σας ότι το ζήτημα, το οποίο συχνά παρανοείται, δεν είναι να παρέμβουμε όταν έχει ήδη ξεσπάσει η κρίση και τα ελλείμματα έχουν εκτιναχθεί στα ύψη. Το ζήτημα είναι να αποτρέψουμε όσο είναι δυνατόν μια τέτοια εξέλιξη, μέσω παρακολούθησης των οικονομικών και δημοσιονομικών αλλαγών. Ακούω γι' άλλη μια φορά ορισμένες κυβερνήσεις να λένε ότι δεν έχουμε δικαίωμα να εξετάσουμε τα στατιστικά τους στοιχεία ή τη διαδικασία του προϋπολογισμού τους. Είναι απαράδεκτο. Εάν θέλουμε να αποτρέψουμε την επανάληψη όσων συνέβησαν τους τελευταίους μήνες και χρόνια, τότε πρέπει να το κάνουμε αυτό. Γιατί πρέπει οι κυβερνήσεις να κρατούν κρυφά τα στατιστικά τους στοιχεία και τη διαδικασία του προϋπολογισμού τους; Φυσικά, οι κυβερνήσεις πρέπει να διαθέτουν έναν βαθμό ελευθερίας. Πρέπει να διαθέτουν την ελευθερία αυτή και, ειδικότερα στη ζώνη του ευρώ, πρέπει να συμπίπτει με τους ευρωπαϊκούς στόχους και επιδιώξεις.
<P>
Κύριε Barroso, είμαστε έτοιμοι να αποδεχθούμε την ειδική εταιρική σχέση στην οποία αναφερθήκατε. Πλην όμως, η εταιρική αυτή σχέση πρέπει να εδράζεται σε μια ισχυρή θέση του Κοινοβουλίου και της Επιτροπής. Τις προσεχείς ημέρες θα διεξαγάγουμε διαπραγματεύσεις για τη συμφωνία πλαίσιο. Ορισμένες λεπτομέρειες καθορίζονται σε αυτήν, αλλά ο καθοριστικός παράγοντας είναι το σκεπτικό που την διαπνέει. Σε αυτό περιλαμβάνεται η μια δική σας σαφής δήλωση, σε περίπτωση που ορισμένοι αρχηγοί κυβερνήσεων θελήσουν να καταχραστούν τη Συνθήκη της Λισαβόνας για να ενισχύσουν τη δική τους θέση, ότι σκοπός της Συνθήκης της Λισαβόνας είναι η ενδυνάμωση της Ευρώπης. Γι' αυτό πρέπει η Επιτροπή να αποκτήσει ισχυρή φωνή. Στην περίπτωση αυτή, θα συμφωνήσουμε μαζί σας και θα σας στηρίξουμε, ακόμη και αν οι απόψεις μας διαφέρουν σε επιμέρους ζητήματα. Εντούτοις, πρέπει να αγωνιστούμε από κοινού για μια ισχυρή Ευρώπη. Αυτό είναι πολύ σημαντικό, ειδικότερα υπό το φως της πρόσφατης συμπεριφοράς ορισμένων αρχηγών κυβερνήσεων.
<SPEAKER ID="083" NAME="Marielle De Sarnez" LANGUAGE="FR">
Κύριε Πρόεδρε, κύριε Πρόεδρε της Επιτροπής, βρίσκω το πρόγραμμα αυτό μάλλον υπερβολικά διστακτικό λαμβανομένων υπόψη των σημερινών αναταραχών και προκλήσεων, και πιστεύω ότι δικαιούμαστε να αναμένουμε κάτι πιο φιλόδοξο από την Επιτροπή, πολύ περισσότερο δε εφόσον έχετε δεσμευθεί επ' αυτού.
<P>
Καταρχάς σε σχέση με τον δημοσιονομικό κανονισμό μας, κατανοώ πλήρως τι προσπαθεί να κάνει ο κ. Barnier. Κινούνται προς τη σωστή κατεύθυνση, εντούτοις πιστεύω ότι θα μπορούσαμε να προχωρήσουμε περισσότερο και να εξετάσουμε και άλλες κατευθύνσεις, όπως τον διαχωρισμό των τραπεζικών δραστηριοτήτων, τη φορολόγηση των χρηματοοικονομικών κινήσεων ή την επιβολή σαφούς και απλής απαγόρευσης στα παράγωγα προϊόντα, ζήτημα το οποίο τελεί υπό εξέταση σήμερα στις "νωμένες Πολιτείες.
<P>
Εντούτοις, πιστεύω -και αυτό, για μένα, είναι ακόμη πιο σημαντικό- ότι πρέπει οπωσδήποτε να καταβάλουμε κάθε δυνατή προσπάθεια για την προαγωγή της πραγματικής οικονομίας και των βιώσιμων επενδύσεων οι οποίες δημιουργούν στην ουσία απασχόληση, σε αντίθεση με τη σημερινή, άκρως καθοδηγούμενη από τις χρηματοπιστωτικές υπηρεσίες οικονομία. Θα το θεωρούσα πολύ θετικό εάν εργαζόμασταν επί συγκεκριμένων σχεδίων που κινούνται προς αυτήν την κατεύθυνση. Δεν βλέπω κανένα τέτοιο σχέδιο στο πρόγραμμα αυτό σήμερα.
<P>
Πιστεύω επίσης ότι έχουμε ανάγκη μακρόπνοων σχεδίων. Αν υπάρχει μια περίοδος για να αναβιώσει η ιδέα μιας Ευρώπης των σιδηροδρόμων, τότε αυτή είναι σήμερα, με την κρίση που βιώσαμε. Σήμερα πραγματοποιούνται 28.000 πτήσεις καθημερινά στην Ευρωπαϊκή Ένωση. Αυτή είναι πράγματι η στιγμή για να αναζωογονήσουμε την Ευρώπη των σιδηροδρόμων για την οποία μιλούσαμε για δεκαετίες.
<P>
Εντούτοις, πιστεύω ότι τίποτα δεν θα επιτευχθεί χωρίς την ύπαρξη πραγματικού οικονομικού συντονισμού και οικονομικής διακυβέρνησης. Από την άποψη αυτή, λυπάμαι που το Συμβούλιο είναι αρμόδιο για μια ομάδα εργασίας επί του θέματος αυτού· θα προτιμούσα να είναι η Επιτροπή σας.
<P>
Χρειαζόμαστε επειγόντως δημοσιονομικό, οικονομικό και βιομηχανικό συντονισμό. Πρέπει να δημιουργήσουμε ένα Ευρωπαϊκό Νομισματικό Ταμείο και, παράλληλα, να εφαρμόσουμε μέτρα σταθεροποίησης των δημοσίων οικονομικών των κρατών μελών. Παρότι είναι μια λέξη που έχει περιπέσει σε αχρηστία, πρέπει να εργαστούμε προς την κατεύθυνση της φορολογικής σύγκλισης. Αναφέρομαι ειδικότερα στο ζήτημα της φορολογίας των εταιρειών. Επιπλέον, θα χρειαστεί να εργαστούμε επί ενός ίδιου πόρου για τον προϋπολογισμό της ΕΕ. Πιστεύω ότι πρόκειται για δυναμικές ενέργειες που θα μας επέτρεπαν να επιστρέψουμε σε μια πορεία ανάπτυξης.
<P>
Θα ήθελα να πω κάτι ακόμα σχετικά με τη μελλοντική οικονομική στρατηγική της Ένωσης για το 2020: σας παρακαλώ, μην εγκαταλείψετε τους ποσοτικοποιημένους στόχους που σχετίζονται με τη φτώχεια και την εκπαίδευση. Πιστεύω ότι, από την άποψη αυτή, θα έχετε τη στήριξη ολόκληρου του Ευρωπαϊκού Κοινοβουλίου. Αυτό για το οποίο συζητούμε εδώ είναι το ευρωπαϊκό κοινωνικό μοντέλο που θέλουμε και που αγαπάμε.
<SPEAKER ID="084" NAME="Rebecca Harms" LANGUAGE="DE">
Κύριε Πρόεδρε, κύριε Barroso, κυρίες και κύριοι Επίτροποι, θα χαιρόμουν εάν και το Κοινοβούλιο ανταποκρινόταν στον σεβασμό που του δείξατε με υψηλότερο επίπεδο συμμετοχής. Θα πρέπει να εργαστούμε ακόμα ως προς το ζήτημα αυτό.
<P>
Το πρόγραμμα εργασιών που παρουσιάσατε είναι εξαιρετικά ευρύ και περιέχει τίτλους που ακούγονται πολύ φιλόδοξοι. Ακόμη και η εισαγωγή φέρει τον τίτλο "μια νέα εποχή". Ωστόσο, δεν είμαι σίγουρη ότι οι λεπτομέρειες κάτω από τους βαρυσήμαντους αυτούς τίτλους ανταποκρίνονται σε αυτήν την προσέγγιση που ακούγεται τόσο θετική. Το ζήτημα εξακολουθεί να είναι η κλιματική κρίση και η χρηματοπιστωτική και οικονομική κρίση. " περίπτωση της Ελλάδας κατέδειξε για άλλη μία φορά ότι αντιμετωπίζουμε αυξανόμενο χάσμα όχι μόνο από οικονομική άποψη, αλλά και από κοινωνική άποψη, διότι οι συνθήκες διαβίωσης των ευρωπαίων πολιτών που κατοικούν σε νότιες, ανατολικές και βορειοδυτικές περιοχές είναι πολύ διαφορετικές. Αυτό σημαίνει ότι βρισκόμαστε αντιμέτωποι με μεγάλες προκλήσεις.
<P>
Θα συμφωνήσω με τον κ. Swoboda ειδικότερα σε ό,τι αφορά το ζήτημα της κοινωνικής Ευρώπης και της ενίσχυσης της δικαιοσύνης. Είναι σημαντικό να υπάρξει αναθεώρηση στον τομέα αυτό. Δεν είμαστε όλοι πεπεισμένοι ότι όσα συζητούμε σήμερα επαρκούν για να καταπολεμηθεί η αυξανόμενη φτώχεια εντός της Ευρωπαϊκής Ένωσης.
<P>
Έχουμε άραγε αντλήσει τα σωστά συμπεράσματα από τη χρηματοπιστωτική κρίση και την επακόλουθη οικονομική κρίση; Εμείς πιστεύουμε ότι ο σωστός τρόπος προσέγγισης της χρηματοπιστωτικής και οικονομικής ολοκλήρωσης είναι η κατάθεση νέων προτάσεων για την τροποποίηση του φόρου των εταιρειών. Εμείς στην Ομάδα των Πρασίνων/Ευρωπαϊκή Ελεύθερη Συμμαχία έχουμε προ πολλού ταχθεί υπέρ της προώθησης του μέτρου αυτού. Στηρίζουμε επίσης τη φορολόγηση της ενέργειας. Εάν εφαρμόσετε επιτέλους αυτό το μέτρο, θα μπορείτε να υπολογίζετε στη στήριξή μας. Ωστόσο, βάσει της εμπειρίας που αποκομίσαμε από τη χρηματοπιστωτική κρίση, θεωρούμε ότι εξακολουθεί να λείπει ένας σαφής στόχος για τον φόρο επί των χρηματοοικονομικών συναλλαγών. Φυσικά, μπορούμε να ισχυριστούμε ότι περιμένουμε τα κράτη μέλη, αλλά φρονώ ότι ορισμένες φορές πρέπει να υποβάλλουμε πιο συγκεκριμένα και πιο σαφή αιτήματα και εν συνεχεία να παλεύουμε για αυτά, πράγμα το οποίο είπε και ο κ. Szajer. Είναι σαφές ότι η απόκρισή μας στην κατάσταση στην Ελλάδα υπήρξε ανεπαρκής. Θεωρούμε απαράδεκτο που δεν γίνεται τώρα καμία πρόταση για την έκδοση ευρωομολόγων.
<P>
Κύριε Barroso, δώσατε πολύ μεγάλη έμφαση στις υπηρεσίες κοινής ωφέλειας στο πλαίσιο της εκστρατείας σας για την επανεκλογή σας. Οι Ομάδες στο Κοινοβούλιο σάς έχουν απευθύνει και ερωτήσεις επ' αυτού. Θεωρώ ότι όσα είπατε στην ενότητα "οι πολίτες στο επίκεντρο των ευρωπαϊκών ενεργειών" για τις δημόσιες υπηρεσίες και για τον τρόπο που θα ρυθμίζονται είναι παντελώς ανεπαρκή. Αυτό σημαίνει ότι ήδη αθετείτε μία από τις βασικές σας υποσχέσεις.
<P>
Σε ό,τι αφορά την προστασία του κλίματος, οι διάφορες γενικές διευθύνσεις που ασχολούνται επί του παρόντος με την προστασία του κλίματος επεξεργάζονται σενάρια με διαφορετικούς στόχους για το 2050. Στην περίπτωση των μεταφορών, καθορίζεται ένας μακροπρόθεσμος στόχος μείωσης κατά 70%, ενώ για την ενέργεια ο στόχος είναι 75%. Το επιτελείο της κ. Hedegaard δεν έχει αποφασίσει ακόμη. Ελπίζω να καθορίσουν πιο φιλόδοξους στόχους. Ωστόσο, είναι σαφές ότι το Μπαλί και ο στόχος της μείωσης κατά δύο βαθμούς δεν παίζουν ρόλο για καμία γενική διεύθυνση. Ποιος ο λόγος λοιπόν για όλες αυτές τις συζητήσεις που γίνονται σχετικά με μια νέα σημαντική ευρωπαϊκή διπλωματία για το κλίμα τη στιγμή που έχουμε προφανώς εγκαταλείψει το Μπαλί και τις συμφωνίες στις οποίες κατέληξε η ομάδα G8; Όσα περιέχονται στο πρόγραμμα δεν είναι αρκετά για να μπορέσουμε να κάνουμε μια επιτυχή ευρωπαϊκή εμφάνιση στη Βόννη, στην Κανκούν ή στη Νότιο Αφρική. Πρέπει να γίνουν πολλά ακόμη.
<SPEAKER ID="085" NAME="Timothy Kirkhope" LANGUAGE="EN">
Κύριε Πρόεδρε, μια και μιλάμε για προγράμματα, επιτρέψτε μου να σας υπενθυμίσω το δίδαγμα που αντλήσαμε από το πρόγραμμα του 1992: για να επιτύχει αποτελέσματα η Επιτροπή, πρέπει να θέτει μία προτεραιότητα και να εστιάζει σε μία μόνο πολιτική κάθε φορά. " απόπειρα εγκαθίδρυσης της ενιαίας αγοράς ήταν ένας πολύτιμος στόχος που μπορούσε εύκολα να γίνει κατανοητός από όλους όσοι εμπλέκονται -και, κυρίως, από την κοινή γνώμη- αλλά έκτοτε είδαμε πάρα πολλές φορές την Επιτροπή να εγκαινιάζει τη μία πρωτοβουλία μετά την άλλη, ανεξάρτητα από το εάν η Ευρώπη ήταν το κατάλληλο βήμα ή εάν θα μπορούσε πραγματικά να επιτύχει απτά οφέλη, με τη μάταιη ελπίδα ότι θα την καθιστούσαν δημοφιλή. " προσέγγιση αυτή ήταν εσφαλμένη και απέτυχε. Ως εκ τούτου, επιδοκιμάζουμε τη νέα κατεύθυνση που ανέπτυξε ο Πρόεδρος Barroso.
<P>
" ευρωπαϊκή οικονομία εξακολουθεί να βρίσκεται σε βαθιά κρίση, και μόνο μια συνεπής δράση θα αλλάξει την κατάσταση αυτή. Δεν αναφέρομαι απλώς στην άμεση κρίση που πυροδοτήθηκε από την ανεπάρκεια του τραπεζικού συστήματος ή στις πρόσθετες πιέσεις που ασκούνται τώρα από τις καταστάσεις έκτακτης ανάγκης στον τομέα των μεταφορών. Αναφέρομαι στη λανθάνουσα κρίση που είδε την ευρωπαϊκή οικονομία να μένει πίσω από πιο ανταγωνιστικές και καινοτόμες οικονομίες στην άλλη πλευρά του Ατλαντικού και στην Ασία. Γι' αυτό στηρίζουμε σθεναρά τη βασική πρωτοβουλία αυτής της Επιτροπής: τη στρατηγική για το 2020. Παρότι είμαστε της άποψης ότι υπάρχουν στοιχεία που πρέπει να προστεθούν και αλλαγές που πρέπει να γίνουν, ο γενικός πυρήνας της πολιτικής είναι σωστός. " Ευρώπη χρειάζεται μια στρατηγική για έξυπνη, διατηρήσιμη και χωρίς αποκλεισμούς ανάπτυξη, ικανή να επιτύχει υψηλά επίπεδα απασχόλησης, παραγωγικότητας και κοινωνικής συνοχής - εύγε! Αυτή πρέπει να είναι η πρωταρχική προτεραιότητα που θα διέπει το έργο της Επιτροπής.
<P>
" μελλοντική οικονομική ευημερία μας και όλα τα οφέλη που μπορεί να δημιουργήσει εξαρτώνται από την ύπαρξη επιτυχημένων επιχειρήσεων και επιχειρηματιών· αυτοί είναι που δημιουργούν πλούτο και βιώσιμες παραγωγικές θέσεις απασχόλησης, και αυτή είναι η καλύτερη πολιτική για την καταπολέμηση της φτώχειας που έχει επινοηθεί έως τώρα. " Επιτροπή πρέπει να είναι σύμμαχός τους, και όχι αντίπαλός τους. Ως εκ τούτου, επικροτούμε τις δεσμεύσεις για επανεκκίνηση της ενιαίας αγοράς, για την περαιτέρω επέκτασή της, για έμφαση στην έξυπνη νομοθεσία, για διασφάλιση της συνεπούς και δίκαιης εφαρμογής των κανόνων σε ολόκληρη την Ένωση, για ουσιαστική μείωση του διοικητικού φόρτου, καθώς και για μείωση της γραφειοκρατίας και αντιμετώπιση των εμποδίων, για ανταλλαγή βέλτιστων πρακτικών στην κατάρτιση, για εκσυγχρονισμό της αγοράς εργασίας και περιορισμό των εμποδίων στο εμπόριο.
<P>
Στην ανάληψη ηγετικού ρόλου για την ανάπτυξη μιας σφύζουσας, δυναμικής ευρωπαϊκής οικονομίας, ο Πρόεδρος Barroso θα έχει τη στήριξή μας. Φυσικά, δεν μας βρίσκουν όλα σύμφωνους. Μας προβληματίζει το γεγονός ότι ορισμένα μέτρα ενδέχεται να οδηγήσουν σε παραβιάσεις των δικαιωμάτων και των αρμοδιοτήτων των κρατών μελών, όπως η ιδέα μιας Ευρώπης των πολιτών ή ορισμένες πτυχές του προγράμματος της Στοκχόλμης. Παίρνουμε θάρρος από την προοπτική μεταρρύθμισης της κοινής γεωργικής πολιτικής και της κοινής αλιευτικής πολιτικής, αν και ανησυχούμε ότι αυτό ίσως οδηγήσει σε περισσότερη γραφειοκρατία και όχι σε μια δίκαιη λύση για τους αγρότες και τους αλιείς μας. Τέλος, δεν συμφωνούμε ότι οι κοινές πρωτοβουλίες που αναλαμβάνουν τα κράτη μέλη στον τομέα των εξωτερικών υποθέσεων θα πρέπει να υπαχθούν εξ ολοκλήρου στην αρμοδιότητα της Επιτροπής και να μην παραμείνουν στο Συμβούλιο.
<P>
" Ομάδα ECR ιδρύθηκε με σκοπό την υπεράσπιση της αρχής της επικουρικότητας· θέλουμε μια Ευρώπη η οποία θα εστιάζει στη δική της βασική αποστολή και θα επιτυγχάνει πραγματικά οφέλη, και ελπίζουμε ότι ο Πρόεδρος Barroso και η Επιτροπή του -η οποία σύσσωμη βρίσκεται εδώ σήμερα, ένας για καθέναν από εμάς- θα αξιοποιήσουν την ευκαιρία -που είναι προφανής στο μεγαλύτερο τμήμα του προγράμματος εργασιών που παρουσίασαν- για την ανάπτυξη μιας Ευρώπης που θα διαδραματίζει ρόλο στη διαμόρφωση της οικονομικής ανάκαμψης και θα μπορεί να προσφέρει μια βάση για τη μακροπρόθεσμη ευημερία μας στους δύσκολους και χαλεπούς καιρούς που βρίσκονται μπροστά μας.
<SPEAKER ID="086" NAME="Miguel Portas" LANGUAGE="PT">
Κύριε Πρόεδρε, ο τίτλος του προγράμματος που συζητούμε σήμερα εδώ έχει ως εξής: "Ώρα για δράση". Όταν σας πήρε πέντε ημέρες για να διοργανώσετε μια τηλεδιάσκεψη μεταξύ των υπουργών της Ένωσης, δεν μπορώ παρά να σας συγχαρώ για την αίσθηση του χιούμορ σας, κύριε Barroso. Γιατί, όμως, είναι ώρα για δράση; Μήπως γιατί κανείς έως τώρα δεν έχει δράσει και ο τίτλος λειτουργεί ως ένα είδος αυτοκριτικής; Ή μήπως γιατί ο τίτλος αυτός, όπως και όλοι οι άλλοι τίτλοι των γραφειοκρατικών ανακοινώσεών σας, είναι απλώς μια κενή υπόσχεση που κρύβεται πίσω από σωρεία λέξεων;
<P>
Θα σας δώσω ένα παράδειγμα. Διανύουμε το ευρωπαϊκό έτος για την καταπολέμηση της φτώχειας και του κοινωνικού αποκλεισμού, και όμως οι φτωχοί δεν έχουν ιδέα για αυτό. Το έγγραφό σας κάνει λόγο για μια πρωτοβουλία με την οποία -και παραθέτω- "θα διασφαλιστεί ότι από τα οφέλη που θα προκύψουν από την ανάπτυξη και τη δημιουργία θέσεων απασχόλησης θα επωφεληθούν ευρέως οι πολίτες". Μήπως πρόκειται για ένα ακόμη αστείο; Τι πρωτοβουλία είναι αυτή και πώς μπορεί να αντισταθμίσει την κοινωνική στήριξη που αποσύρουν τα κράτη μέλη για χάρη των δικών τους προγραμμάτων σταθερότητας;
<P>
Με ποιον τρόπο σκοπεύει η Επιτροπή να μοιράσει τα οφέλη ενός πράγματος το οποίο δεν υφίσταται: της οικονομικής μεγέθυνσης; Με ποιον τρόπο σκοπεύει να μειώσει τον αριθμό των φτωχών χωρίς να αγγίξει το εισόδημα των πλουσίων και των βαθύπλουτων; Το σημείο της διαφωνίας μας αφορά την πολιτική. Μια επιστροφή στη δικτατορία του ελλείμματος παγιδεύει οικονομίες, περικόπτει μισθούς, περικόπτει επιδόματα και υποχρεώνει τις δημόσιες επενδύσεις σε συρρίκνωση. Αυτή είναι η συνταγή για περισσότερη ανεργία.
<P>
Παρότι είναι ώρα για δράση, η Επιτροπή θεωρεί ότι η Ένωση κατόρθωσε, τελικά, να ενώσει τις δυνάμεις της για να αντιμετωπίσει την κρίση. Ρωτήστε τους Έλληνες αν πιστεύουν το ίδιο, αν ενεργήσαμε ταχέως και δίκαια. Πότε θα αποκτήσουμε τον ευρωπαϊκό οργανισμό αξιολόγησης της πιστοληπτικής ικανότητας; Ρωτήστε τους Πορτογάλους, που, κάθε φορά που ένας Επίτροπος αποφασίζει να μιλήσει για την οικονομία, βλέπουν το επιτόκιο του χρέους να αυξάνεται. Ρωτήστε την ευρωπαϊκή κοινή γνώμη. Ρωτήστε τους ευρωπαίους πολίτες γιατί έχουν έτσι τα πράγματα και, αφού κοιτάξουν τον αγγελιαφόρο, στο τέλος θα χαμογελάσουν, διότι στο κάτω κάτω της γραφής, η αίσθηση του χιούμορ δεν υπόκειται σε φόρο.
<SPEAKER ID="087" NAME="Fiorello Provera" LANGUAGE="IT">
Κύριε Πρόεδρε, κυρίες και κύριοι, οι επιχειρήσεις, και δη οι μικρομεσαίες επιχειρήσεις, οι οποίες αποτελούν το 99% του παραγωγικού ιστού της Ευρώπης, έχουν ανάγκη από τέσσερα βασικά στοιχεία: ευκολότερη πρόσβαση σε δάνεια, μεγαλύτερη ευελιξία της αγοράς εργασίας, λιγότερη γραφειοκρατία κατά την ίδρυση και τη λειτουργία των επιχειρήσεων και, τέλος, προστασία από τον αθέμιτο ανταγωνισμό.
<P>
Εκτιμούμε το έργο που επιτέλεσε η Επιτροπή για τον εξορθολογισμό της ευρωπαϊκής νομοθεσίας με την ακύρωση 1.600 νομοθετικών πράξεων κατά την περίοδο της τελευταίας θητείας της, και στηρίζουμε τις προτάσεις που υπέβαλε η ομάδα υψηλού επιπέδου υπό την ηγεσία του Edmund Stoiber.
<P>
Άλλο ένα σημαντικό στοιχείο για την ανταγωνιστικότητα των επιχειρήσεων είναι η κατάσταση του διεθνούς εμπορίου. Σε αυτήν την περίοδο κρίσης, είναι σημαντικό να ενισχύσουμε το αμυντικό σύστημα του εμπορίου της Ευρωπαϊκής Ένωσης. Οι επιχειρήσεις δεν μπορούν να ανταγωνιστούν στρατηγικές κοινωνικού και περιβαλλοντικού ντάμπινγκ που εφαρμόζονται από ορισμένες αναδυόμενες οικονομίες όπως η Κίνα, όπου το κόστος εργασίας είναι εξαιρετικά χαμηλό και όπου δεν υπάρχουν κοινωνικές διασφαλίσεις και οι δαπάνες που αυτές συνεπάγονται ή υψηλές προδιαγραφές περιβαλλοντικής προστασίας.
<P>
Άλλο ένα ζήτημα στο οποίο οφείλει να παρέμβει πιο δυναμικά η Επιτροπή είναι η καταπολέμηση της παραποίησης και η προστασία των δικαιωμάτων πνευματικής ιδιοκτησίας.
<P>
Συνοψίζοντας, δεν βλέπω καμία πρωτοβουλία στο πρόγραμμα εργασίας της Επιτροπής που να αποσκοπεί στην εφαρμογή των κατευθυντηρίων γραμμών της πολιτικής συνοχής που καθορίζονται στη Συνθήκη της Λισαβόνας.
<P>
Για πρώτη φορά, το άρθρο 174 της συνθήκης αναγνωρίζει τον ιδιαίτερο ρόλο των ορεινών περιοχών, οι οποίες αντιπροσωπεύουν εδαφικά το 40% της επικράτειάς μας και πληθυσμιακά πάνω από 90 εκατομμύρια ευρωπαίους πολίτες. Σας καλώ, συνεπώς, να συμπεριλάβετε στο επόμενο νομοθετικό πρόγραμμα της Επιτροπής πρόταση για ένα πρόγραμμα πλαίσιο που θα έχει ως στόχο τη στήριξη της ανάπτυξης και την προστασία των ορεινών περιοχών, καθώς και την αξιοποίηση όλων των πιθανών χρήσεων που προσφέρουν τα όρη για την παραγωγή ανανεώσιμων πηγών ενέργειας.
<SPEAKER ID="088" NAME="Andrew Henry William Brons" AFFILIATION="NI">
(EN) Κύριε Πρόεδρε, στο πρόγραμμα εργασιών της Επιτροπής για το 2010 αναφέρεται ότι η Ευρωπαϊκή Ένωση πρέπει να αντιμετωπίσει μακροπρόθεσμες προκλήσεις όπως της παγκοσμιοποίησης και πρέπει να ανακτήσει την ανταγωνιστικότητά της. Το πρόβλημα είναι ότι η ΕΕ δεν έχει αντιμετωπίσει την παγκοσμιοποίηση: την έχει ενστερνιστεί. Επιτρέπει σωρεία εισαγωγών από αναπτυσσόμενες οικονομίες με μισθούς πολύ χαμηλότερους έναντι αυτών στην Ευρώπη. Ο μόνος τρόπος για να ανακτήσουμε ενδεχομένως την ανταγωνιστικότητά μας είναι να κατεβάσουμε τους μισθούς στα δικά τους επίπεδα.
<P>
Εγώ, φυσικά, δεν είμαι ούτε υπέρ της συμμετοχής στην Ευρωπαϊκή Ένωση. Ωστόσο, ακόμη και αν ήμουν υπέρ, θα κατηγορούσα τους ηγέτες της ότι προδίδουν τα οικονομικά συμφέροντα των λαών της. Θα έλεγα ότι η ΕΕ δεν μοιάζει και τόσο με Ευρωπαϊκή Ένωση όσο με μια παγκόσμια ένωση που επιδιώκει να επιτύχει την παγκόσμια κυκλοφορία όλων των αγαθών και υπηρεσιών.
<P>
Φρονώ ότι τα κυρίαρχα εθνικά κράτη οφείλουν να οικοδομήσουν εκ νέου τις παραγωγικές τους βάσεις και εν συνεχεία να προστατεύσουν τις αγορές τους και τις θέσεις απασχόλησης των υπηκόων τους. Ωστόσο, το μήνυμά μου απευθύνεται και στους φιλοευρωπαίους. " Ευρώπη, είτε ως σύνολο είτε ως επιμέρους κράτη μέλη, δεν θα μπορέσει να προστατεύσει τη βιομηχανία της και τη γεωργία της από τον τρίτο κόσμο, θέτοντας τον εαυτό της σε κίνδυνο. Πρέπει να προβάλουμε αντίσταση, ατομικά ή συλλογικά, στην παγκοσμιοποίηση, ειδάλλως θα μας καταστρέψει όλους.
<P>
Το έγγραφο της Επιτροπής κάνει λόγο για την υποτιθέμενη ανάγκη να αναπτυχθούν περαιτέρω πολιτικές για τη νόμιμη μετανάστευση, έτσι ώστε να μετριαστούν οι κίνδυνοι της δημογραφικής γήρανσης. Δεν υπάρχει αμφιβολία ότι οι γηράσκοντες πληθυσμοί συνιστούν πρόβλημα σε πολλές χώρες. Ωστόσο, πρέπει να εξετάσουμε τα αίτια των προβλημάτων αυτών. Πολλές γυναίκες ακολουθούν μια αδιάλειπτη επαγγελματική σταδιοδρομία και επιλέγουν να μην αποκτήσουν παιδιά -και αυτό είναι απόλυτο δικαίωμά τους- ενώ πολλές άλλες επιλέγουν την επαγγελματική σταδιοδρομία λόγω οικονομικής ανάγκης. Εργάζονται για να πληρώνουν τους λογαριασμούς, και όχι γιατί περιφρονούν τη μητρότητα.
<P>
Δεν υπάρχει καμία αμφιβολία ότι η εξέλιξη αυτή είχε επίπτωση στο ποσοστό των γεννήσεων, οι οποίες έχουν μειωθεί τεχνητά κατ' εντολήν των οικονομικών δυνάμεων. Ωστόσο, δεν είμαστε υποχρεωμένοι να ακολουθούμε μια προσέγγιση laissez-faire των οικονομικών δυνάμεων. " οικονομική παρέμβαση μπορεί να αλλάξει αυτές τις οικονομικές δυνάμεις και μια αλλαγή στις δυνάμεις αυτές θα επιφέρει συνακόλουθα αλλαγή στα δημογραφικά των οικογενειών. " ιδέα ότι μπορούμε να εισάγουμε πολυμελείς οικογένειες από τον τρίτο κόσμο για να υποκαταστήσουμε τα αγέννητα παιδιά της Ευρώπης βασίζεται σε μια ιδιαίτερα ολέθρια και εσφαλμένη υπόθεση, ότι δηλαδή είμαστε προϊόντα ανατροφής και ότι οι πολιτισμοί του τρίτου κόσμου είναι σαν τα παλτά που μπορούμε να τα βγάλουμε στο λιμάνι της εισόδου και να τα αντικαταστήσουμε με ένα ευρωπαϊκό πολιτιστικό παλτό, το οποίο μπορεί να εκδοθεί με τα έγγραφα διαμονής και ιθαγένειας.
<P>
Τα παιδιά αυτών των μεταναστών υποτίθεται ότι είναι το ίδιο Ευρωπαίοι όσο και ο γηγενής πληθυσμός· δεν είναι όμως. Οι διαφορετικοί πολιτισμοί οικοδομούνται από διαφορετικούς λαούς και όχι το αντίθετο. Δεν είμαστε προϊόν των πολιτισμών μας: οι πολιτισμοί μας είναι προϊόν των λαών μας. " αντικατάσταση των Ευρωπαίων από λαούς του τρίτου κόσμου θα σημάνει την αντικατάσταση της Ευρώπης από τον τρίτο κόσμο. " Ευρώπη, αργά αλλά σταθερά, υφίσταται εθνική κάθαρση σε βάρος των Ευρωπαίων.
<SPEAKER ID="089" NAME="Jose Manuel Barroso" LANGUAGE="FR">
Κύριε Πρόεδρε, σε γενικές γραμμές -δεν αναφερόμαστε σε όσους δήλωσαν καθαρά και ειλικρινά ότι τάσσονται κατά της Ένωσης και κατά της συμμετοχής σε αυτήν- θεωρώ ότι είμαι σε θέση να πω πως υπάρχει, παρ' όλα αυτά, ευρεία συμφωνία σε αυτό το Σώμα για το πρόγραμμα που μόλις παρουσιάσαμε.
<P>
Εάν υπάρχει ένα κοινό σημείο που διέγνωσα στις ομιλίες των πιο αντιπροσωπευτικών πολιτικών ομάδων, αυτό είναι η ιδέα της φιλοδοξίας. Χρειαζόμαστε περισσότερη φιλοδοξία στην Ευρώπη. Από την άποψη αυτή, θα ήθελα να αναφερθώ σε ορισμένες ιδέες που διατυπώθηκαν, ιδέες οι οποίες, παρεμπιπτόντως, με βρίσκουν ιδιαίτερα σύμφωνο.
<P>
Ο φίλος μας, κ. Szajer, αναφέρθηκε στην ανάγκη να αποφευχθεί, στην ουσία, το μοντέλο του πενταετούς προγράμματος των κομμουνιστικών καθεστώτων. Γι' αυτό ακριβώς θέλουμε να διατηρήσουμε αυτήν την ευελιξία, η οποία είναι σημαντική προκειμένου να προσαρμοστούμε σε ένα μεταβαλλόμενο περιβάλλον.
<P>
Παράλληλα, θα ήθελα να βεβαιώσω για μία ακόμη φορά, απαντώντας στον κ. Szajer, αλλά και στον κ. Swoboda, ότι έχουν δίκιο όταν ζητούν περισσότερη δράση από οικονομικής και χρηματοδοτικής άποψης εκ μέρους της ΕΕ και όταν επισημαίνουν την αντίδραση που προέβαλαν τα κράτη μέλη, για παράδειγμα, στην ενίσχυση του ρόλου που διαδραματίζει η Επιτροπή στην εποπτεία των εθνικών δημόσιων λογαριασμών.
<P>
" πρώτη Επιτροπή, της οποίας είχα την τιμή να προεδρεύω, παρουσίασε ειδική ρύθμιση προκειμένου να παραχωρείται μεγαλύτερη αρμοδιότητα ελέγχου στη Eurostat, και η πρόταση αυτή απερρίφθη από ορισμένα κράτη μέλη τα οποία δεν ήθελαν η Επιτροπή να μπορεί να διαδραματίσει αυτόν τον ρόλο.
<P>
Ευελπιστώ λοιπόν ότι το δίδαγμα που θα αντλήσουμε από τη σημερινή κρίση είναι ότι αλληλοεξαρτώμαστε όλο και περισσότερο, ότι η οικονομική πολιτική στην Ευρώπη δεν είναι απλώς εθνικό ζήτημα. Είναι, φυσικά, εθνικό ζήτημα, αλλά είναι και ζήτημα κοινών ευρωπαϊκών συμφερόντων, δεδομένου ότι απαιτείται μεγαλύτερος συντονισμός. Από την άποψη αυτή, πιστεύω ότι ο κ. Szajer, ο κ. Swoboda, η κ. De Sarnez και όλοι οι άλλοι συμφωνούν με την ανάγκη για μια όσο το δυνατόν πιο συντονισμένη οικονομική πολιτική.
<P>
Με τον τρόπο αυτό σημειώνουμε πρόοδο και, στο πλαίσιο αυτό, θα ήθελα να επισημάνω ειδικότερα τη φιλοδοξία που εξέφρασε ο κ. Swoboda -και τον ευχαριστώ γι' αυτό- για μια ενισχυμένη εταιρική σχέση μεταξύ της Επιτροπής και του Ευρωπαϊκού Κοινοβουλίου όταν μιλάμε για τις δημοσιονομικές προοπτικές, για την ανάγκη να αντισταθούμε σε ορισμένες μάλλον διακυβερνητικές ερμηνείες που ακούγονται επί των ημερών μας. Οι ερμηνείες αυτές μάς εκπλήσσουν, διότι η Συνθήκη της Λισαβόνας είναι, στην ουσία, ακριβώς το αντίθετο του διακυβερνητισμού: ενισχύει την ευρωπαϊκή διάσταση.
<P>
Ευελπιστώ ότι θα μπορέσουμε να αντλήσουμε διδάγματα από την κρίση αυτή και να κινηθούμε προς την κατεύθυνση περισσότερης, και όχι λιγότερης, Ευρώπης. Ένα παράδειγμα -το οποίο ανέφερε η κ. De Sarnez- είναι το ζήτημα του δημοσιονομικού κανονισμού. Είναι εντούτοις περίεργο, για να μην πω ειρωνικό, το ότι μετά από τόσα αιτήματα από ορισμένα κράτη μέλη για τη λήψη μέτρων στον τομέα του δημοσιονομικού κανονισμού, τα κράτη μέλη ομόφωνα συμφώνησαν να μειωθεί η φιλοδοξία των προτάσεων που παρουσίασε η Επιτροπή μετά την έκθεση de Larosiere.
<P>
Καταδεικνύεται, συνεπώς, ότι υπάρχει κατά καιρούς χάσμα μεταξύ των όσων λέγονται και των όσων αποφασίζονται. Ευελπιστώ ότι εμείς, το Ευρωπαϊκό Κοινοβούλιο και η Επιτροπή, θα μπορέσουμε από κοινού να γεφυρώσουμε το χάσμα αυτό, σε μια προσπάθεια να επιτύχουμε λίγο περισσότερη συνέπεια σε ευρωπαϊκό επίπεδο, διότι εμείς έχουμε πράγματι ανάγκη από αυτήν τη φιλοδοξία.
<P>
Θα ήθελα να τονίσω ότι το σημαντικό τώρα είναι να κατανοήσουμε σωστά την αρχή της επικουρικότητας. Είμαι υπέρμαχος της επικουρικότητας. Από την άποψη αυτή, είμαι επίσης πρόθυμος να συμφωνήσω, κύριε Kirkhope, με αυτήν την ιδέα της επικουρικότητας, αλλά είναι σημαντικό να κατανοήσουμε σωστά τι σημαίνει. Επικουρικότητα σημαίνει την απόφαση για το ποιο είναι το καλύτερο επίπεδο λήψης αποφάσεων.
<P>
Σε σχέση με το ζήτημα αυτής της κρίσης στην εναέρια κυκλοφορία, τα γεγονότα που λαμβάνουν χώρα είναι, εντούτοις, περίεργα. Διάβασα σήμερα στον Τύπο -και όχι μόνον στον Τύπο των ευρωσκεπτικιστών ή των ευρωφοβικών, όχι μόνον στις σκανδαλοθηρικές εφημερίδες, αλλά και στον σοβαρό Τύπο- πως η Ευρωπαϊκή Ένωση παραδέχεται τώρα ότι έκανε λάθος στην απόφασή της για αναστολή των πτήσεων. Είναι απίστευτο!
<P>
Εάν υπάρχει ένας τομέας ο οποίος εμπίπτει στη δικαιοδοσία των κρατών μελών, αυτός είναι ο έλεγχος του ευρωπαϊκού εναέριου χώρου. " απόφαση ελήφθη από τις εκάστοτε εθνικές ρυθμιστικές αρχές. Ωστόσο, τα ίδια άτομα που τάσσονται κατά των εξουσιών σε ευρωπαϊκό επίπεδο διαμαρτύρονται τώρα κατά της Ευρώπης. Σύντομα θα αρχίσουν να λένε ότι η Ευρωπαϊκή Επιτροπή και οι Βρυξέλλες ήταν αυτές που δημιούργησαν το ηφαίστειο στην Ισλανδία. Όλα αυτά είναι πράγματι εκπληκτικά.
<P>
(Χειροκροτήματα)
<P>
Ας είμαστε σαφείς. Υπάρχουν διαφορετικά επίπεδα ευθύνης: τα εθνικά επίπεδα και τα ευρωπαϊκά επίπεδα. Σε κάθε περίπτωση, πρέπει να εξετάσουμε ποιο είναι το πλέον κατάλληλο επίπεδο. Μπορώ να σας πω ότι η Επιτροπή είναι έτοιμη να αναλάβει τις ευθύνες της, αλλά πιστεύω ότι πρέπει να δημιουργήσουμε μια συμμαχία με το Ευρωπαϊκό Κοινοβούλιο για να δηλώσουμε σαφώς τι εμπίπτει, και τι δεν εμπίπτει, στην αρμοδιότητά μας.
<P>
Χωρίς τη συμμαχία αυτή, θα μας διακατέχει πάντα αυτή η ενστικτώδης ανάγκη -και ξέρουμε ότι σε περιόδους κρίσης είναι ευκολότερο να καταφεύγουμε σε εθνικιστικές, λαϊκιστικές ρητορείες- να ανάγουμε στην αρμοδιότητα των Βρυξελλών, όπως λέγεται κατά καιρούς, ή ίσως και του Στρασβούργου, αυτό που, για να είμαστε ειλικρινείς, αποτελεί εθνική αρμοδιότητα.
<P>
Ας φανούμε κάπως λογικοί! Ας εστιάσουμε σε όσα μπορούμε να πράξουμε σε ευρωπαϊκό επίπεδο, σε τομείς όπου μπορούμε να προσθέσουμε αξία στη δράση μας, φυσικά με σεβασμό στα κράτη μέλη μας, φυσικά, που είναι δημοκρατικά κράτη μέλη. Πιστεύω ότι η ατζέντα 2020 επικεντρώνει την Ευρώπη στα πλέον σημαντικά ζητήματα.
<P>
Αυτό που έχουμε τώρα ανάγκη είναι ανάπτυξη, αλλά όχι απλώς μια οιαδήποτε ανάπτυξη· χρειαζόμαστε πιο δίκαιη, πιο ανοικτή, πιο βιώσιμη και πιο έξυπνη ανάπτυξη η οποία θα εστιάζει στο μέλλον.
<P>
Πρέπει να δημιουργήσουμε νέες πηγές ανάπτυξης προκειμένου να αντιμετωπίσουμε επιτυχώς το μεγαλύτερό μας πρόβλημα, για το οποίο θα συζητήσουμε σήμερα το απόγευμα, δηλαδή για την ανεργία και, πιο συγκεκριμένα, για την ανεργία των νέων. Σε αυτόν τον τομέα είναι που χρειαζόμαστε πράγματι να οικοδομήσουμε αυτήν τη συμμαχία μεταξύ των ευρωπαϊκών θεσμικών οργάνων και να συνεργαστούμε επίσης έντιμα και πιστά με τα κράτη μέλη μας ώστε να παραγάγουμε συγκεκριμένα αποτελέσματα για τους συμπολίτες μας.
<P>
Πιστεύω ότι διαθέτουμε, εν προκειμένω, μια καλή βάση για το έργο μας κατά τα προσεχή έτη και μετά από τη συζήτηση αυτή νιώθω ότι παίρνω θάρρος -όπως και οι συνάδελφοί μου, πιστεύω- από τις εκ μέρους σας δηλώσεις στήριξης και, σε ορισμένες περιπτώσεις, από τα αιτήματά σας. Θα προσπαθήσουμε να φανούμε αντάξιοι του καθήκοντος που μας εμπιστευθήκατε.
<P>
(Χειροκροτήματα)
<SPEAKER ID="090" NAME="Πρόεδρος">
Σας ευχαριστώ πάρα πολύ, κύριε Barroso, για τη δήλωσή σας. Θα ήθελα να πω ότι, σε ό,τι αφορά τις προσπάθειες που καταβάλλει η Ευρωπαϊκή Επιτροπή εξ ονόματος της Ευρωπαϊκής μας Κοινότητας, η Επιτροπή διαθέτει έναν μεγάλο σύμμαχο στο πρόσωπο του Ευρωπαϊκού Κοινοβουλίου. " πλειονότητα των βουλευτών στηρίζει τις προσπάθειες αυτές και την άποψη της Επιτροπής για την ανάληψη περισσότερων αρμοδιοτήτων, ειδικότερα στην περίπτωση της κρίσης για την οποία μιλήσαμε νωρίτερα - τέτοιες ώρες είναι που κατανοούμε πόσο πολύ χρειαζόμαστε την Ευρωπαϊκή Ένωση και τη δράση της Επιτροπής. " εξουσία του Ευρωπαϊκού Κοινοβουλίου έχει επίσης ενισχυθεί με την έναρξη ισχύος της Συνθήκης της Λισαβόνας, γεγονός το οποίο μας χαροποιεί. Φρονούμε ότι αυτό είναι θετικό για τους Ευρωπαίους - ότι είναι θετικό για τους πολίτες μας. Τώρα πρέπει να αναλάβουμε περισσότερες αρμοδιότητες και να κάνουμε χρήση των δυνατοτήτων που μας δίνει η συνθήκη. Θα ήθελα να σας διαβεβαιώσω για άλλη μία φορά, κύριε Barroso, ότι εσείς και η Ευρωπαϊκή Επιτροπή έχετε συμμάχους εδώ στο Σώμα, και εκφράζω την πλειονότητα του Ευρωπαϊκού Κοινοβουλίου.
<SPEAKER ID="091" NAME="Diego Lopez Garrido" LANGUAGE="ES">
Κύριε Πρόεδρε, ήθελα απλώς να συγχαρώ την Επιτροπή και τον Πρόεδρό της, Jose Manuel Durao Barroso, για το φιλόδοξο, πολύ φιλοευρωπαϊκό πρόγραμμα που παρουσίασε εδώ σήμερα, το οποίο συνάδει σαφώς με τους στόχους της ισπανικής Προεδρίας της Ευρωπαϊκής Ένωσης και με το πρόγραμμα της τριάδας των προεδριών που αποτελείται από την Ισπανία, το Βέλγιο και την Ουγγαρία.
<P>
Μπορώ να πω ότι το Συμβούλιο συνεργάζεται με την Επιτροπή, αλλά και με το Ευρωπαϊκό Κοινοβούλιο, το οποίο συγχαίρω επίσης για τις εποικοδομητικές παρεμβάσεις υποστήριξης του νομοθετικού προγράμματος της Επιτροπής.
<P>
" Επιτροπή εργάστηκε πολύ σκληρά. Είναι γνωστό σε όλους ότι η νέα Επιτροπή -γνωστή και ως Επιτροπή Barroso II- έπρεπε να είχε αναλάβει τα καθήκοντά της από 1ης Νοεμβρίου, αλλά για διάφορους λόγους καθυστέρησε μερικούς μήνες και εργάζεται σκληρά για να αναπληρώσει τον χαμένο χρόνο με εποικοδομητικό, θετικό τρόπο, πράγμα για το οποίο η ισπανική Προεδρία είναι ευγνώμων. Ο κ. Barroso και όλα τα μέλη της Επιτροπής -αντιπρόεδροι και Επίτροποι- έχουν επίσης επίγνωση του γεγονότος ότι συνεργαζόμαστε με την Επιτροπή, με πολύ θετικό τρόπο νομίζω, και αναγνωρίζουμε τις προσπάθειές της από την άποψη αυτή.
<P>
Είναι επίσης ευγνώμων στο Ευρωπαϊκό Κοινοβούλιο. Όποτε υπήρξε συζήτηση στο Σώμα επί των εν λόγω θεμάτων, το Ευρωπαϊκό Κοινοβούλιο επέδειξε πάντα πολύ εποικοδομητική στάση. Θα ήθελα να επωφεληθώ της ευκαιρίας αυτής για να ζητήσω από το Ευρωπαϊκό Κοινοβούλιο για άλλη μια φορά να εγκρίνει τις νομοθετικές αυτές πρωτοβουλίες -σήμερα συζητούμε πρωτίστως για νομοθετικές πρωτοβουλίες- και να το πράξει το συντομότερο δυνατόν, ώστε να μπορέσουμε να αναπληρώσουμε τον χαμένο χρόνο στον οποίο αναφέρθηκα. Είμαι σίγουρος ότι θα έχουμε και τη συνεργασία του Κοινοβουλίου.
<SPEAKER ID="092" NAME="Πρόεδρος">
Σας ευχαριστώ για τη δήλωσή σας εξ ονόματος του Συμβουλίου και για τη στήριξή σας στο πρόγραμμα της Επιτροπής. Θα ήθελα να ευχαριστήσω άλλη μία φορά τον κ. Barroso, όλους τους Αντιπροέδρους της Επιτροπής και τους Επιτρόπους για την παρουσία τους. Το γεγονός αυτό μαρτυρεί ότι η Επιτροπή αποδίδει μεγάλη σημασία στη συνεργασία με το Κοινοβούλιο, όπως άλλωστε ευελπιστούσαμε.
<P>
" συζήτηση έληξε.
<P>
Γραπτές δηλώσεις (άρθρο 149 του Κανονισμού)
<SPEAKER ID="997" NAME="Elena Oana Antonescu  " LANGUAGE="RO">
Το πρόγραμμα εργασιών της Ευρωπαϊκής Επιτροπής για το 2010 είναι ένα φιλόδοξο και ευέλικτο πολυετές πρόγραμμα, το οποίο καθορίζει τους εξής κύριους στόχους: αντιμετώπιση της κρίσης και στήριξη της κοινωνικής οικονομίας της αγοράς στην Ευρώπη, κατάρτιση προγράμματος δράσης με βάση τα αιτήματα των πολιτών το οποίο θα θέτει τους πολίτες στο επίκεντρο των ευρωπαϊκών ενεργειών, ανάπτυξη φιλόδοξου και συνεπούς προγράμματος εξωτερικών σχέσεων με παγκόσμια επιρροή και, τέλος, εκσυγχρονισμός των μηχανισμών και μεθόδων εργασίας της ΕΕ. Ένα βασικό στοιχείο του εν λόγω προγράμματος δράσης με βάση τα αιτήματα των πολιτών είναι το πρόγραμμα της Στοκχόλμης για "μια ανοικτή και ασφαλή Ευρώπη που θα υπηρετεί και θα προστατεύει τον πολίτη" το οποίο εγκρίθηκε από το Ευρωπαϊκό Συμβούλιο στη σύνοδο του Δεκεμβρίου 2009. Θα ήθελα να χαιρετίσω την πρωτοβουλία της Επιτροπής να παρουσιάσει ένα σχέδιο δράσης για την εφαρμογή του προγράμματος της Στοκχόλμης, που θα μας επιτρέψει να διασφαλίσουμε ότι οι ευρωπαίοι πολίτες θα απολαμβάνουν πράγματι τα οφέλη του χώρου ελευθερίας, ασφάλειας και δικαιοσύνης. Το πρόγραμμα θα εστιάζεται κυρίως στην καταπολέμηση του διασυνοριακού εγκλήματος και θα ενοποιεί την επιβολή της κοινής πολιτικής για τη μετανάστευση και το άσυλο, καλύπτοντας ειδικότερα τομείς όπως η καταπολέμηση του οργανωμένου εγκλήματος, της τρομοκρατίας και άλλων απειλών μέσω βελτίωσης της αστυνομικής και δικαστικής συνεργασίας.
<SPEAKER ID="996" NAME="Vilija Blinkevičiūt " LANGUAGE="LT">
Σήμερα, η Ευρώπη βρίσκεται αντιμέτωπη με μια αυξανόμενη ανεργία και σχεδόν το 17% των κατοίκων της Ευρώπης ζουν κάτω από το όριο της φτώχειας. Καθημερινά, πολλοί Ευρωπαίοι, ακόμη και όσοι εργάζονται, πασχίζουν να τα βγάλουν πέρα με τη φτώχεια και δεν έχουν την ευκαιρία να απολαύσουν στο έπακρο τη ζωή τους, καθώς η ύφεση ωθεί ακόμη και πολλά άτομα των μεσαίων εισοδημάτων προς τη φτώχεια. Συνεπώς, πρώτο μας μέλημα είναι να εστιάσουμε την προσοχή μας ιδιαίτερα στο πρόβλημα της φτώχειας που αντιμετωπίζουν οι εργαζόμενοι. Για να αυξηθεί η απασχόληση, πρέπει να δημιουργήσουμε νέες θέσεις εργασίας, και όχι οποιεσδήποτε θέσεις, αλλά να προσπαθήσουμε να διασφαλίσουμε απασχόληση υψηλής ποιότητας, λαμβάνοντας υπόψη τις απαιτήσεις της αγοράς εργασίας. Ιδιαίτερη προσοχή πρέπει να δοθεί στην αυξανόμενη ανεργία μεταξύ των νέων, ένα από τα πλέον έντονα προβλήματα της κοινωνίας μας. Αν δεν δοθούν ευκαιρίες στους νέους ανθρώπους να εισέλθουν στην αγορά εργασίας, τότε η Ευρώπη κινδυνεύει να χάσει μια ολόκληρη γενιά νέων ανθρώπων. Για ένα διάστημα, η δημογραφική κατάσταση της Ευρώπης μάς υποχρέωσε να εξετάσουμε το ενδεχόμενο απασχόλησης ατόμων μεγαλύτερης ηλικίας. Πρέπει να προσφέρουμε εργασιακές σχέσεις που θα προάγουν την απασχόληση και να διασφαλίσουμε τη δυνατότητα της δια βίου μάθησης. Θα ήθελα να υπογραμμίσω ότι οφείλουμε να συζητήσουμε και για την απασχόληση των ατόμων με ειδικές ανάγκες. Είναι σημαντικό να δημιουργήσουμε τις προϋποθέσεις για να συμμετάσχουν στην αγορά εργασίας, όχι μόνο λόγω των δημογραφικών αλλαγών, αλλά και για τα ίδια τα άτομα, για να εξασφαλιστεί η δική τους αίσθηση αξιοπρέπειας και αυτοεκτίμησης. Συνεπώς, θα ήθελα να ρωτήσω την Επιτροπή με ποιον τρόπο θα δημιουργήσει η Ευρώπη νέες θέσεις απασχόλησης. Τι πιθανότητες έχουν πραγματικά οι πολίτες να εισέλθουν στην αγορά εργασίας; Πώς μπορούμε να διασφαλίσουμε την ύπαρξη ποιοτικής απασχόλησης, ώστε να μπορέσουμε να μειώσουμε τη φτώχεια μεταξύ των εργαζομένων;
<SPEAKER ID="093" NAME="Andreas Mölzer  " LANGUAGE="DE">
Το πρόγραμμα εργασιών της Επιτροπής για το 2010 αποτελείται από 14 σελίδες με τις γνωστές κοινοτοπίες και αοριστολογίες. Είναι σωστό το ότι η Ευρώπη οφείλει να απαντήσει από κοινού στην κρίση. Ωστόσο, το γεγονός ότι η κρίση αυτή μπόρεσε να έχει τόσο αρνητικές επιπτώσεις στην Ευρώπη οφείλεται αποκλειστικά στην πολιτική της Επιτροπής και στην ανεξέλεγκτη ελευθέρωση σε όλους τους τομείς Παρ' όλα αυτά, κανείς δεν θέλει να αλλάξει τίποτα. Αντιθέτως, η περαιτέρω άρση των περιορισμών στο εμπόριο που επιθυμεί να προωθήσει η Επιτροπή θα ενθαρρύνει την παγκοσμιοποίηση, θα ωφελήσει τις μεγάλες εταιρείες και θα ζημιώσει τα κράτη μέλη και τους πολίτες τους.
<P>
Στόχος της στρατηγικής "Ευρώπη 2020" είναι να αποτελέσει την απάντηση στη σημερινή κρίση. Σε ό,τι αφορά τα συγκεκριμένα μέτρα, η προσέγγιση της οικονομικής και δημοσιονομικής πολιτικής μοιάζει λογική, όπως και η ανάπτυξη ενός νέου ευρωπαϊκού πλαισίου εποπτείας για την παρακολούθηση των χρηματοπιστωτικών αγορών. Οι αυστηρότεροι έλεγχοι των δημοσίων οικονομικών και της δημοσιονομικής πειθαρχίας στο εσωτερικό των κρατών μελών θα μας επιτρέψουν, ελπίζω, να αποφύγουμε στο μέλλον προβλήματα όπως αυτά που αντιμετωπίζουμε σήμερα στην Ελλάδα. Τα νέα σχέδια φόρων της Επιτροπής, σε συνδυασμό με την αναθεώρηση της οδηγίας για τη φορολόγηση της ενέργειας, που αφορά τη φορολόγηση των ενεργειακών προϊόντων βάσει του ενεργειακού τους περιεχομένου, πρέπει να απορριφθούν, διότι η κλιματική αλλαγή, η οποία είναι πρωτίστως φυσικό φαινόμενο, δεν μπορεί να αντιμετωπιστεί μόνον με το να εστιάζουμε στο CO2. Επιπλέον, αυτό θα ασκήσει ακόμη μεγαλύτερες πιέσεις στην ευρωπαϊκή οικονομία σε σύγκριση με τους ανταγωνιστές της στην Αμερική και την Ασία, όπου δεν υπάρχουν σχέδια για πρωτοβουλίες ανάλογου τύπου.
<SPEAKER ID="094" NAME="Richard Seeber  " LANGUAGE="DE">
Το πρόγραμμα εργασιών της Επιτροπής για το 2010 έθεσε τις σωστές προτεραιότητες. Πέραν του εκσυγχρονισμού των μεθόδων εργασίας, που θα αποτελέσει καθοριστικό παράγοντα για την τόνωση της οικονομίας και της αύξησης της συμμετοχής των ευρωπαίων πολιτών, η Επιτροπή επικεντρώνεται πρωτίστως στην καταπολέμηση της χρηματοπιστωτικής κρίσης. Είναι σημαντικό να δοθούν, το συντομότερο δυνατόν, νέες προοπτικές για το μέλλον, ειδικότερα, σε εκείνους τους ευρωπαίους πολίτες που έχασαν τη δουλειά τους κατά τη διάρκεια της υφιστάμενης κρίσης.
<P>
Ως εκπρόσωπος για το περιβάλλον της Ομάδας του Ευρωπαϊκού Λαϊκού Κόμματος (Χριστιανοδημοκράτες), είμαι της άποψης ότι θα πρέπει να δημιουργήσουμε όσο το δυνατόν περισσότερες βιώσιμες θέσεις απασχόλησης και να παράσχουμε προστιθέμενη αξία στην αγορά εργασίας μέσω του ηγετικού ρόλου που διαδραματίζει η Ευρώπη στην προστασία του περιβάλλοντος. Για να μεταβούμε σε μια νέα και βιώσιμη βιομηχανική εποχή, θα πρέπει να παύσουμε να θεωρούμε αλληλοσυγκρουόμενες τη δημιουργία θέσεων απασχόλησης και τη συνολική προστασία του περιβάλλοντος. Κατά την άποψή μου, η Επιτροπή αποδέχθηκε με κάποια επιφυλακτικότητα αυτήν την προσέγγιση. Πρέπει να θέσουμε τα θεμέλια για όλα αυτά τώρα. Πολλά θα μπορέσουμε να επιτύχουμε αν βελτιώσουμε τον τρόπο με τον οποίο εφαρμόζονται οι ισχύοντες κανονισμοί.
<SPEAKER ID="095" NAME="Joanna Senyszyn  " LANGUAGE="PL">
Συγχαίρω τον κ. Barroso για το φιλόδοξο νομοθετικό πρόγραμμα και πρόγραμμα εργασιών της Επιτροπής για το 2010. Δυστυχώς, ο χρόνος εκπνέει - έχουν ήδη απομείνει μόλις οκτώ μήνες. Παρ' όλα αυτά, ευελπιστώ ότι οι προτεραιότητες δεν θα παραμείνουν απλώς κενές υποσχέσεις. " δύναμη του προγράμματος έγκειται στα μέτρα που προβλέπει για την καταπολέμηση της κρίσης. Δυστυχώς, αυτά αφορούν κυρίως την οικονομική κατάσταση. Στην ενότητα που αφορά το πρόγραμμα δράσης με βάση τα αιτήματα των πολιτών, δεν υπάρχουν πρωτοβουλίες για την καταπολέμηση των διακρίσεων, όπως η καταπολέμηση της βίας σε βάρος των γυναικών, η μεγαλύτερη αποφασιστικότητα και δέσμευση στην επίτευξη κοινωνικών στόχων και μια μακροπρόθεσμη στρατηγική για τη βελτίωση της επικοινωνίας με τους πολίτες της Ένωσης. Χρόνια τώρα εργαζόμαστε σχετικά με το φαινόμενο της βίας σε βάρος των γυναικών. Είναι πλέον καιρός να υπάρξουν αποτελεσματικές νομικές ρυθμίσεις σε επίπεδο ΕΕ στον τομέα αυτόν. Θα ήθελα να δω στο πρόγραμμα της Επιτροπής μια πρόταση οδηγίας σχετικά με την καταπολέμηση της βίας σε βάρος των γυναικών. Ως προς τους κοινωνικούς στόχους, είναι σημαντική η πρωτοβουλία για τη δημιουργία μιας ευρωπαϊκής πλατφόρμας για την καταπολέμηση της φτώχειας πριν από τα τέλη του τρέχοντος έτους. Δυστυχώς, δεν υπάρχουν κανενός είδους συγκεκριμένες λεπτομέρειες επ' αυτού. Θα πρέπει να ανακοινωθούν στη συνεδρίαση του Συμβουλίου τον Ιούνιο. Ως προς το ζήτημα του εκσυγχρονισμού της Ένωσης και των μηχανισμών εργασίας της, θα ήθελα να επιστήσω την προσοχή στην επικοινωνία με τους πολίτες. Θα πρέπει να είναι διαδικασία, και όχι προσπάθεια ψηφοθηρίας. Υπάρχει επικοινωνιακό κενό μεταξύ της ΕΕ και των πολιτών της, το οποίο πρέπει να προσπαθήσουμε να μειώσουμε και, στο μέλλον, να εξαλείψουμε. Πρέπει να δώσουμε στους πολίτες της ΕΕ την αίσθηση ότι βρίσκονται "στο επίκεντρο" των δραστηριοτήτων της Ένωσης. Μόνον τότε τα αποτελέσματα των δημοψηφισμάτων δεν θα αποτελούν έκπληξη.
<SPEAKER ID="096" NAME="Nuno Teixeira  " LANGUAGE="PT">
" συζήτηση για το πρόγραμμα της Επιτροπής είναι ιδιαίτερα σημαντική, δεδομένου ότι συμπίπτει με την έναρξη μιας νέας εποχής στην Ευρωπαϊκή Ένωση. " ανάγκη υιοθέτησης μέτρων σε αυτήν την περίοδο της κρίσης, τα οποία μπορούν να αντιμετωπίσουν τις προκλήσεις σε μακροπρόθεσμη βάση, καθιστά επιτακτική την προσπάθεια να δοθεί προτεραιότητα στη δημιουργία θέσεων απασχόλησης, στη ρύθμιση των χρηματοπιστωτικών αγορών και στη σταθεροποίηση του ευρώ, γεγονός που θα αποκαταστήσει την εμπιστοσύνη της κοινής γνώμης, καθώς των οικονομικών και κοινωνικών παραγόντων.
<P>
Θα ήθελα να τονίσω τη σημασία της πολιτικής συνοχής στην εφαρμογή των διαφόρων ευρωπαϊκών πολιτικών. Οι περιοχές της Ευρώπης θα μπορέσουν να επιτύχουν βιώσιμη, ολοκληρωμένη ανάπτυξη μόνον μέσω μιας πολιτικής συνοχής η οποία θα έχει ορατά αποτελέσματα και η οποία θα σέβεται την αρχή της επικουρικότητας, καθώς και μέσω μιας διακυβέρνησης πολλών επιπέδων: εθνικών, περιφερειακών και τοπικών. Ο στόχος της οικονομικής, κοινωνικής και εδαφικής συνοχής πρέπει να καθοδηγεί τις δράσεις της Ένωσης και πρέπει να επιτευχθεί μέσω επαρκούς κοινοτικής χρηματοδότησης, με μεγαλύτερη διαφάνεια, απλότητα και αποτελεσματικότητα στη χρήση των διαρθρωτικών ταμείων.
<P>
Είναι ζωτικής σημασίας να καθοριστούν οι κατευθυντήριες γραμμές για την πολιτική συνοχής και οι δημοσιονομικές προοπτικές για την περίοδο μετά το 2013. Θα ήθελα να επιστήσω την προσοχή στην κατάσταση των εξόχως απόκεντρων περιοχών, οι οποίες, λόγω των μόνιμων διαρθρωτικών χαρακτηριστικών τους, αντιμετωπίζουν εμπόδια που επηρεάζουν σοβαρά την οικονομική τους ανάπτυξη και, συνεπώς, απαιτούν ειδικά μέτρα.
<SPEAKER ID="097" NAME="Silvia-Adriana Ţicău  " LANGUAGE="RO">
Κύριο μέλημα της ΕΕ είναι η καταπολέμηση της οικονομικής κρίσης και η στήριξη της κοινωνικής οικονομίας της αγοράς της. Το ποσοστό ανεργίας στην ΕΕ ανήλθε στο 10% στις αρχές του έτους, με το ποσοστό ανεργίας των νέων να αγγίζει έως και το 20%. " αύξηση του ποσοστού ανεργίας συνδέεται στενά με τη βιομηχανική πολιτική της ΕΕ. Ποιες νομοθετικές πρωτοβουλίες προτίθεται να αναλάβει η Επιτροπή αναφορικά με τη μελλοντική βιομηχανική πολιτική της Ευρωπαϊκής Ένωσης και τη δημιουργία νέων θέσεων απασχόλησης;
<P>
Το Ευρωπαϊκό Συμβούλιο, το οποίο συνήλθε στις 25 και 26 Μαρτίου 2010, καθόρισε για πρώτη φορά ως έναν εκ των στόχων της ΕΕ την επίτευξη αύξησης της ενεργειακής απόδοσης κατά 20% έως το 2020. Δεν βρήκαμε τον στόχο αυτό στο πρόγραμμα εργασιών της Επιτροπής, παρότι στον τομέα αυτόν απαιτούνται πρωτοβουλίες οι οποίες θα απευθύνονται τόσο στα ευρωπαϊκά νοικοκυριά όσο και στις επιχειρήσεις.
<P>
Επιπλέον, ο κοινοτικός προϋπολογισμός για τις υποδομές μεταφορών είναι σχεδόν ανύπαρκτος για την περίοδο 2010-2013, παρά τις τεράστιες προκλήσεις και ανάγκες για ανάπτυξη: διασφάλιση της διατροπικότητας μεταξύ των διαφόρων μορφών μεταφοράς, ανάπτυξη σιδηροδρομικών γραμμών υψηλών ταχυτήτων για την εξυπηρέτηση όχι μόνο των πρωτευουσών όλων των κρατών μελών, αλλά και άλλων μεγάλων ευρωπαϊκών πόλεων, ανάπτυξη σιδηροδρομικών διαδρόμων εμπορευματικών μεταφορών και του ενιαίου ευρωπαϊκού ουρανού, σε συνδυασμό με τον εκσυγχρονισμό των λιμένων και την ανάπτυξη των θαλάσσιων μεταφορών. Πότε θα καταθέσει η Επιτροπή πρόταση σχετικά με την αναγκαία χρηματοδότηση για την ανάπτυξη της υποδομής των διευρωπαϊκών μεταφορών;

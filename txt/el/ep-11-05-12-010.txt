<CHAPTER ID="010">
Δήλωση της Προεδρίας
<SPEAKER ID="114" NAME="Πρόεδρος">
Χθες το απόγευμα, ένας σεισμός χτύπησε την επαρχία Murcia της Ισπανίας, στον οποίο σκοτώθηκαν τουλάχιστον επτά άτομα και πολλά άλλα τραυματίστηκαν. Πριν από τρεις ώρες, ο κ. Martinez Martinez έκανε μια δήλωση σχετικά με το γεγονός. Εκ μέρους του Ευρωπαϊκού Κοινοβουλίου, θα ήθελα να εκφράσω τα συλλυπητήριά μας στις οικογένειες των θυμάτων. Ευχόμαστε σύντομη ανάρρωση σε όλους όσοι τραυματίστηκαν. Επίσης, εκφράζουμε τον θαυμασμό μας για την άμεση αντίδραση και τις προσπάθειες που καταβάλλει ο κόσμος που διαμένει στην επαρχία βοηθώντας στις εργασίες διάσωσης. Θα στείλω άμεσα μια συλλυπητήρια επιστολή στις ισπανικές αρχές σχετικά με το ζήτημα.
<SPEAKER ID="115" NAME="Cristina Gutierrez-Cortines" AFFILIATION="PPE">
(ES) Κύριε Πρόεδρε, σας ευχαριστούμε πολύ για τα φιλεύσπλαχνα λόγια σας και για τη συμπαράστασή σας.
<P>
Το μέγεθος της τραγωδίας στην πόλη Lorca αρχίζει να διαφαίνεται. Προς το παρόν, γνωρίζουμε ότι έχουν σκοτωθεί οχτώ άτομα, μεταξύ των οποίων δυο έγκυες γυναίκες και ένα αγόρι δώδεκα ετών, ενώ περισσότερα από 250 άτομα έχουν τραυματιστεί και 80% των σπιτιών έχουν υποστεί βλάβες. Με άλλα λόγια, πολλοί πολίτες της πόλης Lorca αυτήν τη στιγμή είναι πλέον άστεγοι. Επίσης, για ένα μεγάλο μέρος των πολιτών αυτών δεν υπάρχει πια ο χώρος εργασίας τους και μαζί έχουν χαθεί και οι ελπίδες, οι προσδοκίες και οι ευκαιρίες που είχαν για το μέλλον τους.
<P>
" πόλη Lorca έχει 70.000 κατοίκους, από τους οποίους το 20% είναι μετανάστες, άνθρωποι που η πόλη δέχτηκε, ενσωμάτωσε και τους προσέφερε μια νέα ζωή με νέο νόημα. Ξέρω ότι μαζί, οι παλαιοί και οι νέοι κάτοικοι της πόλης Lorca, με τη βοήθεια των σχετικών θεσμικών οργάνων και από όπου αλλού είναι δυνατόν, θα μπορέσουν να ξεκινήσουν ένα νέο ταξίδι στη ζωή τους. Επίσης, κάνω έκκληση στην Ευρωπαϊκή Ένωση να μην αφήσει κανέναν άνθρωπο αβοήθητο και να προστατεύσει τους πληγέντες, να αναγνωρίσει τον πόνο τους και να τους συμπαρασταθεί ανοίγοντας τις αγκάλες της και προσφέροντάς τους νέες ευκαιρίες.
<P>
Θα ήθελα να σας ευχαριστήσω όλους πάρα πολύ και να σας ζητήσω να τηρήσουμε ενός λεπτού σιγή.
<P>
(Χειροκροτήματα)
<SPEAKER ID="116" NAME="Πρόεδρος">
Σας παρακαλώ να σηκωθείτε όλοι όρθιοι. Θα τηρήσουμε τώρα ενός λεπτού σιγή.

<CHAPTER ID="002">
Δήλωση της Προεδρίας
<SPEAKER ID="006" NAME="Πρόεδρος">
Κυρίες και κύριοι, η κυβέρνηση του Κοσσυφοπεδίου προκήρυξε χθες τη δήλωση ανεξαρτησίας του Κοσσυφοπεδίου. " απόφαση αυτή ήταν αναμενόμενη και εκφράζει τη βούληση των πολιτών του Κοσσυφοπεδίου να πάρουν ειρηνικά στα χέρια τους την πολιτική τους τύχη και τη θεσμική διαμόρφωση της ανεξαρτησίας τους.
<P>
Πριν από ένα περίπου έτος, το Ευρωπαϊκό Κοινοβούλιο, ως αποτέλεσμα της έκθεσης Ahtisaari συμφώνησε στην εθνική κυριαρχία του Κοσσυφοπεδίου επί επιτήρηση. Οι διαπραγματεύσεις μεταξύ Βελιγραδίου και Πρίστινας ήταν εξαιρετικά δυσχερείς και, δυστυχώς, δεν οδήγησαν σε λύση η οποία να είναι αποδεκτή πολιτικά από όλους τους συμμετέχοντες. Όπως συμβαίνει πολύ συχνά στην πολιτική, δεν υπήρξε καμία μαγική συνταγή. Το βαρύ άγος της πρόσφατης ιστορίας συνέβαλε σε αυτήν την κατάσταση. Ωστόσο, η περίπτωση του Κοσσυφοπεδίου δεν συνιστά προηγούμενο. " κατάσταση στο Κοσσυφοπέδιο ως προτεκτοράτο του Ο"Ε είναι μοναδική και αποτελεί ειδική περίπτωση η οποία δεν μπορεί να συγκριθεί με άλλες.
<P>
Θα ήθελα να απευθύνω έκκληση σε όλους όσοι εμπλέκονται για λογική και ψυχραιμία. Είμαι σίγουρος ότι όλοι στο Κοσσυφοπέδιο -Σέρβοι και Κοσοβάροι- επιθυμούν να επιτύχουν σταθερότητα και ευημερία στην περιοχή τους. Μάλιστα, αυτός είναι και ο πρωταρχικός στόχος της Ευρωπαϊκής Ένωσης και του Ευρωπαϊκού Κοινοβουλίου. Αποτελεί καθήκον και υποχρέωσή μας να ενθαρρύνουμε τους πολιτικούς ηγέτες στο Κοσσυφοπέδιο να αναλάβουν τις ευθύνες τους και να δημιουργήσουν δημοκρατικούς πολιτικούς θεσμούς οι οποίοι να σέβονται τα δικαιώματα και τις ελευθερίες όλων των πολιτών στο πλαίσιο ενός πολυεθνοτικού Κοσσυφοπεδίου το οποίο διατηρεί σχέσεις καλής γειτονίας με τους γείτονές του.
<P>
Σε αυτό το πλαίσιο, χαιρετίζω, επίσης, την απόφαση του Συμβουλίου να αποστείλει την αποστολή της ΕΕ για την επιβολή του κράτους δικαίου στο Κοσσυφοπέδιο (EULEX) με επικεφαλής τον Yves de Kermabon. " αποστολή θα είναι επιφορτισμένη με την παροχή ενίσχυσης στους Κοσοβάρους στον τομέα της αστυνόμευσης και του κράτους δικαίου για τη διασφάλιση της ομαλής μετάβασης.
<P>
Χαιρετίζω, επίσης, τον διορισμό του Pieter Feith ως Ειδικού Εντεταλμένου της ΕΕ στο Κοσσυφοπέδιο. Αυτό καταδεικνύει τη σαφή και ακλόνητη δέσμευση της Ευρωπαϊκής Ένωσης και τη βούλησή μας να συμβάλουμε πρακτικά στη διαρκή σταθερότητα στα Βαλκάνια.
<P>
Έχω εμπιστοσύνη στη σοφή απόφαση την οποία θα λάβει το Συμβούλιο Γενικών Υποθέσεων στη συνεδρίασή του σήμερα το απόγευμα. Οι χώρες των δυτικών Βαλκανίων έχουν ευρωπαϊκή προοπτική. " ένταξή τους δεν είναι δυνατόν να πραγματοποιηθεί στο εγγύς μέλλον, ωστόσο κάθε μία από αυτές τις χώρες έχει αυτήν την προοπτική. Υπό το πρίσμα των ανωτέρω, θα πρέπει να βοηθήσουμε τον λαό της Σερβίας και του Κοσσυφοπεδίου να ξεπεράσουν τις διαφορές τους, όπως έχει ήδη συμβεί σε άλλα μέρη στην Ευρώπη, με στόχο την ευρωπαϊκή ολοκλήρωση. Στη συζήτηση που έχει προγραμματιστεί για την Τετάρτη θα έχουμε μια πρώτη ευκαιρία να το πράξουμε.

<CHAPTER ID="014-01">
1. Πακιστάν - δολοφονία του Shahbaz Bhatti, υπουργού των μειονοτήτων
<SPEAKER ID="255" NAME="Πρόεδρος">
" ημερήσια διάταξη προβλέπει τη συζήτηση έξι προτάσεων ψηφίσματος σχετικά με το Πακιστάν - δολοφονία του Shahbaz Bhatti, υπουργού των μειονοτήτων.
<SPEAKER ID="256" NAME="Jean Lambert" LANGUAGE="EN">
Κύριε Πρόεδρε, όλοι συγκλονιστήκαμε ιδιαίτερα και αισθανθήκαμε φρίκη από τη δολοφονία του υπουργού Shahbaz Bhatti, και μάλιστα επειδή είναι γνωστός σε εμάς εδώ στο Κοινοβούλιο: μας έχει επισκεφθεί εδώ, έχει συναντήσει πολλούς από εμάς· αλλά και επειδή αυτή είναι άλλη μία πολύ συμβολική δολοφονία, με θύμα κάποιον που επιδίωκε τη συμφιλίωση και τη συνεργασία που θα περιελάμβανε όλες τις μειονότητες στο Πακιστάν.
<P>
Θα πρέπει επίσης να προσθέσουμε τα συλλυπητήριά μας όχι μόνο προς την οικογένειά του, αλλά προς όλες τις οικογένειες όσων έχουν χάσει τη ζωή τους σε τρομοκρατικές επιθέσεις στο Πακιστάν. Αυτήν την εβδομάδα είδαμε δύο τέτοιες επιθέσεις, από τις οποίες σκοτώθηκαν και τραυματίστηκαν περισσότεροι άνθρωποι απ' ότι, για παράδειγμα, στους βομβαρδισμούς του Λονδίνου.
<P>
Υποφέρει το σύνολο του πληθυσμού και ο εκφοβισμός υπονομεύει τη δημοκρατία στο Πακιστάν. Βλέπουμε μια αλλαγή στα δημογραφικά δεδομένα ορισμένων εκλογικών περιφερειών, π.χ. της Quetta, καθώς ο εκφοβισμός αναγκάζει τους ανθρώπους να τις εγκαταλείψουν.
<P>
Το ψήφισμά μας είναι σημαντικό από την άποψη ότι θέλουμε να συνεχίσουμε να στηρίζουμε το έργο, από την άποψη της ανεκτικότητας και της αμοιβαίας κατανόησης. Θα ήθελα να παρατηρήσω ότι το χρειαζόμαστε αυτό και στην Ευρωπαϊκή Ένωση, όπου ορισμένες πρόσφατες υπουργικές δηλώσεις κατά τη γνώμη μου δεν βοήθησαν εν προκειμένω. Έτσι, αναμένουμε να αναληφθεί ηγετικός ρόλος τόσο στο Πακιστάν όσο και στην Ευρωπαϊκή Ένωση.
<SPEAKER ID="257" NAME="Marietje Schaake" LANGUAGE="EN">
Κύριε Πρόεδρε, παρά το αίτημα του πακιστανού υπουργού Θρησκευτικών Μειονοτήτων Shahbaz Bhatti για μεγαλύτερη προστασία μετά από πολλές απειλές, ένας δολοφόνος κατάφερε να τον σκοτώσει στις 2 Μαρτίου. Εκφράζουμε τη συμπόνια μας όχι μόνο στα αγαπημένα του πρόσωπα, αλλά και σε όλους τους Πακιστανούς που ζητούν μια ανεκτικότερη κοινωνία. Αυτό αποτελεί πραγματικό πλήγμα για το Πακιστάν και για ολόκληρη την ανθρωπότητα.
<P>
Γιατί αρνήθηκαν οι πακιστανικές αρχές να ικανοποιήσουν το αίτημα του υπουργού για αλεξίσφαιρο κρατικό αυτοκίνητο και το αίτημά του να επιλέξει τους δικούς του σωματοφύλακες που τους εμπιστευόταν; Ήταν ένας υπερασπιστής των ανθρωπίνων δικαιωμάτων, καθώς ζητούσε μεταρρύθμιση των απάνθρωπων νόμων για τη βλασφημία.
<P>
Θέλουμε επίσης να τιμήσουμε το έργο του Naeem Sabir Jamaldini, του συντονιστή της Επιτροπής Ανθρωπίνων Δικαιωμάτων του Πακιστάν που δολοφονήθηκε την 1η Μαρτίου.
<P>
Χρειαζόμαστε πρακτική δράση όπως έρευνες, μεταξύ άλλων και στο εσωτερικό της κυβέρνησης. Αυτές πρέπει να γίνουν σύμφωνα με τα διεθνή πρότυπα, διότι η ατιμωρησία πρέπει να σταματήσει. " Ευρωπαϊκή Ένωση θα πρέπει να παρακολουθεί την κατάσταση και να προσπαθήσει να θεμελιώσει την κοινωνία των πολιτών με το μέσο για τη δημοκρατία και τα ανθρώπινα δικαιώματα.
<SPEAKER ID="258" NAME="Lidia Joanna Geringer de Oedenberg" LANGUAGE="PL">
Κύριε Πρόεδρε, τους περασμένους δέκα μήνες, το Ευρωπαϊκό Κοινοβούλιο ενέκρινε συνολικά τρία ψηφίσματα σχετικά με τη θρησκευτική ελευθερία στην Ισλαμική Δημοκρατία του Πακιστάν.
<P>
Τον Μάιο του 2010 συζητήσαμε για το θέμα αυτό εδώ στο Στρασβούργο μαζί με τον υπουργό Μειονοτήτων Shahbaz Bhatti. Σήμερα συζητάμε στο Κοινοβούλιο τις συνθήκες του θανάτου του. " δολοφονία ενός υψηλόβαθμού κρατικού αξιωματούχου που συνέβη στις 2 Μαρτίου δεν σημαίνει παρά ένα μόνο πράγμα: στο Πακιστάν, κανείς δεν είναι ασφαλής από τους ακραίους ισλαμιστές. Δεν κινδυνεύουν μόνο εκείνοι που επικρίνουν τον απαρχαιωμένο νόμο ο οποίος επιβάλλει ποινή θανάτου για τη θρησκευτική βλασφημία, αλλά και εκείνοι που υπερασπίζονται δημόσια τα θύματα της μισαλλοδοξίας όπως ο κ. Bhatti.
<P>
Μετά από δέκα μήνες μπορεί κανείς να δει πως η σημερινή πολιτική της Ευρωπαϊκής Ένωσης έναντι του Πακιστάν δεν φέρνει τα επιθυμητά αποτελέσματα. Ως εκ τούτου, στηρίζω την ιδέα που περιλαμβάνεται στο ψήφισμά μας να γίνουν συναντήσεις στρογγυλής τραπέζης για την κατάσταση των μειονοτήτων στο Πακιστάν. Θεωρώ ότι η προσφάτως συσταθείσα Ευρωπαϊκή Υπηρεσία Εξωτερικής Δράσης πρέπει να αντιδράσει με σαφήνεια στα γεγονότα στο Ισλαμαμπάντ προτού υπάρξουν περισσότερα θύματα και προτού να είναι πολύ αργά.
<SPEAKER ID="259" NAME="Eija-Riitta Korhola" LANGUAGE="FI">
Κύριε Πρόεδρε, ο Shahbaz Bhatti και ολόκληρη η οικογένειά του είναι ένα εκπληκτικό παράδειγμα για το τι μπορούν να επιτύχουν γενναίοι και αφοσιωμένοι άνθρωποι με αρχές. Κατείχε το αξίωμά του μόλις έξι μήνες όταν το πακιστανικό κοινοβούλιο ενέκρινε μια σημαντική μεταρρύθμιση που εξασφάλιζε στις μειονότητες της χώρας ποσοστό 5% σε δημόσιες θέσεις. Αυτή ήταν μία μόνο από τις πολλές δημοκρατικές μεταρρυθμίσεις που προώθησε ο Bhatti και για τις οποίες η πακιστανική κυβέρνηση θα πρέπει να είναι πολύ υπερήφανη.
<P>
" σημαντικότερη από όλες είναι ίσως ο "διάλογος αρμονίας μεταξύ των θρησκειών" τον οποίο ξεκίνησε σε τοπικό επίπεδο και ο οποίος είχε ως στόχο τη διάλυση των εντάσεων και την αντιμετώπιση των προβλημάτων που γεννούν την τρομοκρατία. Θεωρώ ότι η ιδέα αυτή αξίζει να προταθεί για το βραβείο Νόμπελ Ειρήνης και ελπίζω ότι το έργο της προώθησης των ανθρωπίνων δικαιωμάτων και της δημοκρατίας στο Πακιστάν δεν θα σταματήσει ακόμη και αν τα εξτρεμιστικά στοιχεία κέρδισαν μια προσωρινή νίκη με το να απαλλαγούν από τον πιο στρατηγικό ακτιβιστή των ανθρωπίνων δικαιωμάτων στη χώρα. Εάν επιτύχει ο διάλογος σε μια χώρα που είναι κέντρο του ακραίου ισλαμισμού, τα θετικά αποτελέσματα θα έχουν επίδραση σε ολόκληρο τον κόσμο.
<P>
Συνάντησα τον κ. Bhatti μόλις πριν από περίπου έναν μήνα. Συζητήσαμε για την πιθανότητα του θανάτου του. Δεν ήταν αφελής. Καταλάβαινε πολύ καλά πού θα μπορούσε να οδηγήσει η τόλμη. Θα πεθάνω πριν περάσει πολύς καιρός, είπε, στο μεταξύ όμως θα προσπαθήσω να αλλάξω όσο περισσότερο μπορώ την άδικη νομοθεσία. Εγώ θα πεθάνω, αλλά ο νόμος θα μείνει και θα επηρεάσει τις ζωές εκατομμυρίων ανθρώπων.
<P>
(Χειροκροτήματα)
<SPEAKER ID="260" NAME="Peter van Dalen" LANGUAGE="NL">
Κύριε Πρόεδρε, φοβάμαι πως η κατάσταση στο Πακιστάν επιδεινώνεται. Φαίνεται ότι σημειώνεται η μία επίθεση μετά την άλλη και η κυβέρνηση φαίνεται να έχει χάσει τη βούληση να παρέμβει. Τον περασμένο Ιανουάριο δολοφονήθηκε ο κυβερνήτης Taseer και την περασμένη εβδομάδα δολοφονήθηκε και ο μοναδικός χριστιανός ομοσπονδιακός υπουργός, ο κ. Bhatti. " Ευρωπαϊκή Ένωση και τα κράτη μέλη διατηρούν επαφές με το Πακιστάν με πολλούς τρόπους. Συνεργασία είναι σε εξέλιξη σχετικά με το Αφγανιστάν, ενίσχυση ύψους πολλών εκατοντάδων εκατομμυρίων διοχετεύεται στη χώρα για την εκπαίδευση και την ανασυγκρότηση και γίνονται προσπάθειες προώθησης του διαθρησκευτικού διαλόγου.
<P>
Ωστόσο, είναι πλέον καιρός να πατήσουμε πόδι. Το εκπαιδευτικό σύστημα του Πακιστάν πρέπει να μεταρρυθμιστεί και πρέπει να σταματήσει το κήρυγμα μίσους εναντίον των χριστιανών που γίνεται στα μικρά παιδιά. " ενίσχυση για την ανοικοδόμηση μετά τις πλημμύρες θα πρέπει να κατανεμηθεί δίκαια, δηλαδή και σε μη μουσουλμάνους. Αυτό δεν είναι μόνο προς το συμφέρον της Δύσης. Αν η πακιστανική κυβέρνηση και οι υπηρεσίες ασφαλείας δεν αποκτήσουν τον έλεγχο της κατάστασης, η χώρα θα βυθιστεί στο τέλμα του εξτρεμισμού. Απομένει πολύ λίγος χρόνος για να αναστραφεί αυτή η τάση.
<SPEAKER ID="261" NAME="Rui Tavares" LANGUAGE="PT">
Κύριε Πρόεδρε, συχνά αυτά που μπορούμε να πετύχουμε εδώ στο Ευρωπαϊκό Κοινοβούλιο με τα ψηφίσματά μας για επείγοντα ζητήματα είναι περιορισμένα, σε περιπτώσεις όμως όπως αυτή, όπου υπάρχουν τουλάχιστον δύο ζητήματα που αφορούν την ελευθερία του λόγου και τη θρησκευτική ελευθερία σε χώρες όπως το Πακιστάν, υπάρχουν τουλάχιστον δύο πράγματα που πρέπει να επιτύχουμε για να ακουστεί η φωνή μας.
<P>
Πρώτα απ' όλα, θα ήθελα να πω στους υπερασπιστές της ανεκτικότητας στο Πακιστάν και στους υπερασπιστές της θρησκευτικής ελευθερίας στο Πακιστάν πως δεν είναι μόνοι. Πρόκειται για έναν πολύ μετριοπαθή στόχο, πιστεύω όμως πως είναι ένα πρώτο βήμα για να υπάρξουν ως έναν βαθμό αξιοπρέπεια και σεβασμός στη συζήτηση, και το μήνυμα αυτό θα φθάσει σε εκείνους στο Πακιστάν που στηρίζουν τη θρησκευτική ελευθερία, γι' αυτό, το πρώτο πράγμα που θα ήθελα να κάνω είναι να τους πω ότι δεν είναι μόνοι.
<P>
Το δεύτερο πράγμα που θα ήθελα να κάνω είναι να καταστήσω απόλυτα σαφές στην πακιστανική κυβέρνηση ότι δεν μπορεί να κάνει τους εξτρεμιστές στο Πακιστάν να σταματήσουν να σκέφτονται ότι μιλούν εξ ονόματος όλων, επειδή αυτός είναι ο φαύλος κύκλος στον οποίο εισέρχονται συχνά οι χώρες με τους νόμους για τη βλασφημία, όπως συμβαίνει τώρα στο Πακιστάν ή όπως συνέβη για παράδειγμα στην Ινδονησία. Έχουμε να κάνουμε με μια μειονότητα πολύ επικριτικών εξτρεμιστών που μιλούν πολύ δυνατά και τελικά αρχίζουν να πιστεύουν πως μιλούν εξ ονόματος όλων, διότι καταφέρνουν να εκφοβίσουν την υπόλοιπη κοινωνία. Επομένως, στην περίπτωση αυτή, αν οι κυβερνήσεις δεν βρίσκονται στην πρώτη γραμμή της υπεράσπισης της ελευθερίας στις χώρες τους και του αγώνα κατά της ατιμωρησίας, και αν οι κυβερνήσεις δεν ορθώσουν ένα τείχος αξιοπρέπειας, ολόκληρη η χώρα θα διατρέξει τον κίνδυνο να πληγεί από τη μισαλλοδοξία.
<P>
" πακιστανική κυβέρνηση πρέπει, ως εκ τούτου, να διερευνήσει πλήρως τον φόνο του Shahbaz Bhatti και να διεξαγάγει έρευνες μέχρι να καταλήξει σε συμπεράσματα όπως έκανε στην περίπτωση του κυβερνήτη του Punjab. Αυτό που οπωσδήποτε δεν μπορεί να κάνει είναι να επιτρέψει να διαβρωθούν οι έρευνες από εκείνο το είδος πρακτικών που χρησιμοποιούν στις έρευνες η αστυνομία και οι πακιστανικές μυστικές υπηρεσίες, οι οποίες έχουν καταστρέψει έρευνες συμπεριλαμβανομένων ακόμα και εκείνων που αφορούν τη δολοφονία της πρώην πρωθυπουργού Benazir Bhutto. Επομένως, είναι ζωτικής σημασίας να εξασφαλίσει η πακιστανική κυβέρνηση ότι οι εξτρεμιστές δεν θα αναλάβουν τον δημόσιο διάλογο και εμείς από την πλευρά μας ότι θα διατηρήσουμε την αλληλεγγύη μας προς τους υπερασπιστές της ανεκτικότητας στη χώρα.
<SPEAKER ID="262" NAME="Mario Mauro" LANGUAGE="IT">
Κύριε Πρόεδρε, κυρίες και κύριοι, ο Shahbaz Bhatti δολοφονήθηκε στο όνομα των επονομαζόμενων νόμων για τη βλασφημία από μια ομάδα φονταμενταλιστών που, όπως συμβαίνει όλο και συχνότερα, χρησιμοποίησαν το όνομα του Θεού για να προωθήσουν τα δικά τους σχέδια εξουσίας.
<P>
Με το παρόν ψήφισμα θέλουμε να επευφημήσουμε και να ευχαριστήσουμε τον Shahbaz Bhatti για το παράδειγμα που μας έδωσε για πολλά χρόνια. Ελπίζω ότι μια τόσο οδυνηρή θυσία θα χρησιμεύσει ως προειδοποίηση προς τις κυβερνήσεις της Ευρωπαϊκής Ένωσης και την Ύπατη Εκπρόσωπο για Θέματα Εξωτερικής Πολιτικής, ούτως ώστε να καταστεί δυνατό να αντικατασταθούν με συγκεκριμένες ενέργειες τα λίγα λόγια που ειπώθηκαν με τόσο λίγη ένταση μέχρι σήμερα.
<P>
Στην πραγματικότητα, τους περασμένους μήνες η Ευρωπαϊκή Ένωση, ή μάλλον το Συμβούλιο και η Επιτροπή, σε αντίθεση με το Κοινοβούλιο, σπατάλησαν χρόνο συζητώντας αν πρέπει να συμπεριλάβουν στις άτονες καταδίκες τους τη λέξη "χριστιανός" ή όχι, ενώ οι χριστιανοί εξακολουθούν να σφαγιάζονται βίαια, συχνά επειδή προσέγγισαν τη Δύση, μολονότι δεν έχουν τίποτα το δυτικό. Επομένως πιστεύω ότι η Επιτροπή και το Συμβούλιο καλά θα έκαναν να μιμηθούν το Κοινοβούλιο στην προκειμένη περίπτωση.
<SPEAKER ID="263" NAME="Catherine Stihler" LANGUAGE="EN">
Κύριε Πρόεδρε, θα ήθελα να τιμήσω κι εγώ το θάρρος και το έργο του Shahbaz Bhatti. Γνωρίζω ότι πολλοί συνάδελφοι εδώ στο Σώμα τον έχουν συναντήσει προσωπικά και η αποφασιστικότητά του να εργαστεί για τις μειονοτικές κοινότητες στο Πακιστάν και να υπερασπιστεί τα δικαιώματά τους αποτελεί παράδειγμα για όλους μας. Γεγονός είναι πως έπαιξε τη ζωή του· γνώριζε ότι οι απειλές αυξάνονταν και η γενναιότητά του θα πρέπει να αναγνωριστεί. Εκείνος έχασε τη ζωή του κι εμείς εδώ στο Σώμα χάσαμε έναν φίλο.
<P>
Τι μπορούμε λοιπόν να κάνουμε; Θεωρώ ότι υπάρχουν ορισμένα ουσιαστικά σημεία σε αυτό το ψήφισμα. " παράγραφος 13 όπου καλούνται τα αρμόδια θεσμικά όργανα της ΕΕ να συμπεριλάβουν το θέμα της θρησκευτικής ανεκτικότητας στην κοινωνία είναι ζωτικής σημασίας. Θα ήθελα επίσης να ζητήσω από την Επιτροπή να θίγει το θέμα των ανθρωπίνων δικαιωμάτων και σε συνομιλίες και σε εμπορικά ζητήματα. " παράγραφος 19 σχετικά με τα θεσμικά όργανα και την κυβέρνηση του Πακιστάν είναι επίσης σημαντική, όπως και η έκκληση για αναγνώριση της δημοκρατίας και των ανθρωπίνων δικαιωμάτων.
<P>
Νομίζω ότι τελικά όλοι θα θέλαμε να βεβαιωθούμε ότι τα συλλυπητήριά μας θα σταλούν και ελπίζω ότι ο Πρόεδρος του Κοινοβουλίου θα αποστείλει προσωπική επιστολή στη μητέρα του Shahbaz Bhatti. " κηδεία του έγινε την περασμένη εβδομάδα και θεωρώ ότι αυτό είναι επίσης σημαντικό.
<SPEAKER ID="264" NAME="Anneli Jäätteenmäki" LANGUAGE="EN">
Κύριε Πρόεδρε, η δολοφονία του κ. Bhatti είναι η δεύτερη δολοφονία υψηλόβαθμου πακιστανού αξιωματούχου μέσα σε δύο μήνες. Οι δολοφονίες και του κ. Bhatti και του κυβερνήτη Salman Taseer πρέπει να διερευνηθούν διεξοδικά και οι δράστες πρέπει να προσαχθούν στη δικαιοσύνη.
<P>
Εκτός από τη δολοφονία του κ. Bhatti, θα ήθελα να θίξω ένα άλλο καυτό ζήτημα ανθρωπίνων δικαιωμάτων στο Πακιστάν, και συγκεκριμένα την κατάσταση στην επαρχία του Βαλουχιστάν. " μειονότητα των Βαλούχων εξακολουθεί να διώκεται και σύμφωνα με τη Διεθνή Αμνηστία, τουλάχιστον 90 βαλούχοι ακτιβιστές -δάσκαλοι, δημοσιογράφοι και δικηγόροι- έχουν εξαφανιστεί ή δολοφονηθεί. Άλλοι, όπως εργαζόμενοι ανθρωπιστικών οργανώσεων, δάσκαλοι, δημοσιογράφοι και κυβερνητικοί αξιωματούχοι, έχουν υποστεί επίσης δίωξη και απειλές.
<P>
Το Ευρωπαϊκό Κοινοβούλιο και η ΕΕ πρέπει να στείλουν σαφές μήνυμα στο Πακιστάν και να καλέσουν την πακιστανική κυβέρνηση να κάνει ό,τι μπορεί για να αποφύγει τέτοιου είδους καταστάσεις.
<SPEAKER ID="265" NAME="Nicole Kiil-Nielsen" LANGUAGE="FR">
Κύριε Πρόεδρε, αυτές οι δολοφονίες είναι ασφαλώς απαράδεκτες, το πιο απαράδεκτο όμως είναι το κλίμα ατιμωρησίας που επικρατεί παρά την αύξηση των επιθέσεων. Δυστυχώς, οι πολίτες του Πακιστάν και οι οικογένειες των θυμάτων δεν μπορούν να περιμένουν πολλά από ένα σύστημα δικαιοσύνης που καταστρέφεται από τη διαφθορά, τον εκφοβισμό και από ανεπαρκώς καταρτισμένους ανακριτές και εισαγγελείς. Οι έρευνες διαρκούν χρόνια και βασίζονται σε νόμους που εισάγουν διακρίσεις. Πρέπει να μεταρρυθμιστεί ιδίως η ποινική διάσταση του δικαστικού συστήματος και να αποκτήσει πραγματική αξιοπιστία τόσο σε εθνικό όσο και σε διεθνές επίπεδο.
<P>
Σύμφωνα με μια δημοσκόπηση που έγινε σε πανεπιστήμια από το ίδρυμα Heinrich Böll, οι νέοι πακιστανοί πιστεύουν ότι η αξιοπιστία του δικαστικού συστήματος είναι πιο κρίσιμη για την επιβίωση της χώρας από τη στρατιωτική ισχύ ή τον κοινοβουλευτισμό.
<P>
" Ευρωπαϊκή Ένωση πρέπει επομένως να χρησιμοποιήσει όλα τα αναγκαία μέσα που έχει στη διάθεσή της για να ενισχύσει τη δικαστική συνεργασία με το Πακιστάν.
<SPEAKER ID="266" NAME="Charles Tannock" LANGUAGE="EN">
Κύριε Πρόεδρε, στο Πακιστάν σβήνουν μία-μία οι φωνές υπέρ της μεταρρύθμισης και της προόδου. Ο Shahbaz Bhatti γνώριζε ότι κινδυνεύει, τόσο ως χριστιανός σε μια χώρα όπου είναι διαδεδομένη η θρησκευτική μισαλλοδοξία, όσο και ως υπουργός Μειονοτήτων που καταδίκαζε άφοβα τους δρακόντειους νόμους της χώρας του για τη βλασφημία. Ωστόσο, δεν άφησε να τον τρομοκρατήσουν οι φανατικοί ισλαμιστές που τον απειλούσαν με θάνατο.
<P>
Μόλις δύο μήνες νωρίτερα, ο κυβερνήτης του Punjab, Salman Taseer, είχε δολοφονηθεί από τους ίδιους τους σωματοφύλακές του, αλλά στον Bhatti δεν δόθηκαν καν σωματοφύλακες και, ως εκ τούτου, αποτελούσε πανεύκολο στόχο για τους βαριά οπλισμένους τρομοκράτες που τον σκότωσαν καθώς πήγαινε σε μια συνεδρίαση του υπουργικού συμβουλίου.
<P>
Γιατί δεν φρουρούσαν τον κ. Bhatti ένοπλοι σωματοφύλακες; Αυτό είναι ένα από τα πολλά ερωτήματα που πρέπει να θέσουμε στον πρόεδρο Zardari. Ελπίζω να μπορέσει να απαντήσει. Ελπίζω ότι η Αντιπρόεδρος/Ύπατη Εκπρόσωπος θα τον πιέσει να δώσει το παράδειγμα με την αντίθεσή του στην ανησυχητική ριζοσπαστικοποίηση της πακιστανικής κοινωνίας.
<P>
Πάνω απ' όλα, πρόκειται για μια ανθρώπινη τραγωδία. Ένας άντρας με μεγάλο θάρρος και αρχές έχασε τη ζωή του και εμείς ως δημοκράτες τιμούμε το όνομά του και επικροτούμε τα επιτεύγματα της ζωής του στη σημερινή μας συζήτηση. Εκφράζουμε τα συλλυπητήριά μας στα αγαπημένα του πρόσωπα την ώρα της θλίψης τους.
<SPEAKER ID="267" NAME="Jaroslav Paška" LANGUAGE="SK">
Κύριε Πρόεδρε, οι διατάξεις της ισλαμικής σαρία λένε κυριολεκτικά πως όποιος προσβάλλει το Ισλάμ πρέπει να καταδικάζεται σε θάνατο.
<P>
Δεν γνωρίζω ποιες πράξεις μπορεί να θεωρούνται προσβολή του Ισλάμ στον ισλαμικό κόσμο, όμως περιπτώσεις δολοφονίας υπερασπιστών των ανθρωπίνων δικαιωμάτων και της θρησκευτικής ελευθερίας στο Πακιστάν και σε άλλες ισλαμικές χώρες μάς δείχνουν ότι ορισμένοι πνευματικοί ηγέτες του Ισλάμ θεωρούν τις πολιτισμένες αξίες μας, οι οποίες παραχωρούν στους ανθρώπους ευρεία ελευθερία να αποφασίζουν, απειλή για την πίστη τους και δεν διστάζουν να εκδώσουν, σύμφωνα με τον νόμο τους, φετφά κατά όποιου προωθεί ανοιχτά την προσήλωση στα ανθρώπινα δικαιώματα και τις ατομικές ελευθερίες στην επικράτειά τους.
<P>
Ο Shahbaz Bhatti, ένας υπουργός της πακιστανικής κυβέρνησης, ο Salman Taseer, κυβερνήτης της επαρχίας Punjab, ή ο Sabir Jamaldini, συντονιστής της επιτροπής ανθρωπίνων δικαιωμάτων του Πακιστάν, έγιναν για μας αθώα θύματα της φανατικής εφαρμογής του ισλαμικού νόμου. Το παράδειγμα αυτών των θυμάτων έχει σκοπό να τρομοκρατήσει όχι μόνο τους Πακιστανούς αποτρέποντάς τους από την επιδίωξη μεγαλύτερης ελευθερίας, αλλά και τους πολιτικούς που κυβερνούν τη χώρα αποτρέποντάς τους από τη μεταρρύθμιση του πολιτικού συστήματος, έτσι ώστε να συνεχίσουν να τηρούν μια σειρά κανόνων που ανάγονται στον μεσαίωνα.
<P>
Ωστόσο, αν δεν θέλουμε να οδηγήσουμε τους μεταρρυθμιστές πολιτικούς ισλαμικών χωρών σε σύγκρουση με τις θρησκευτικές τους ηγεσίες, θα πρέπει κατά τη γνώμη μου να προσπαθήσουμε να βρούμε μια πλατφόρμα για εποικοδομητικό διάλογο με ισλαμιστές πνευματικούς ηγέτες σχετικά με την ειρηνική συνύπαρξη των πολιτισμών...
<P>
(Ο Πρόεδρος διακόπτει τον ομιλητή)
<SPEAKER ID="268" NAME="Ryszard Czarnecki" AFFILIATION="ECR">
(PL) Κύριε Πρόεδρε, μιλάμε για τη δολοφονία ενός υπουργού της κυβέρνησης και ενός ανθρώπου που παραδεχόταν τις χριστιανικές του ρίζες και ήταν καθολικός. Μιλάμε για άλλη μία δολοφονία στο Πακιστάν που δείχνει ότι στην πραγματικότητα οι εκεί αρχές δεν έχουν τον έλεγχο της κατάστασης, και αυτό αποτελεί πρόβλημα. Αυτήν τη στιγμή δεν λέμε ότι ο πρόεδρος ή η κυβέρνηση του Πακιστάν φάνηκαν κακοπροαίρετοι. " κατηγορία μας αφορά το γεγονός ότι δεν είναι καν σε θέση να εγγυηθούν την ασφάλεια ανθρώπων που αποτελούν μέρος κυβερνητικών δομών, αλλά η πίστη τους είναι διαφορετική από εκείνη της υπόλοιπης χώρας. Αυτή είναι η τραγωδία της εν λόγω χώρας, η οποία γίνεται σταδιακά όλο και πιο επιθετική και γεμάτη μίσος προς τις άλλες θρησκείες εκτός του Ισλάμ. Πρόκειται για πραγματικό πρόβλημα. Πιστεύω πως θα πρέπει να μιλήσουμε ξεκάθαρα γι' αυτό.
<SPEAKER ID="269" NAME="Πρόεδρος">
Τώρα προχωρούμε στη διαδικασία έκτακτων παρεμβάσεων.
<P>
Πάρα πολλοί βουλευτές μού επεσήμαναν -και εφόσον βρίσκονται εδώ ορισμένοι από τους προέδρους και αντιπροέδρους των Ομάδων, θα το αναφέρω αυτό τώρα- ότι χρειαζόμαστε λίγο περισσότερη ευελιξία όσον αφορά αυτές τις συζητήσεις επειγόντων θεμάτων όταν είναι σαφές πως τόσο πολλοί βουλευτές ενδιαφέρονται για ένα συγκεκριμένο ζήτημα. Τώρα θα λάβω σε κάποιο βαθμό υπόψη το κατά πόσον οι βουλευτές είναι εγγεγραμμένοι ως ομιλητές σε μετέπειτα συζητήσεις.
<SPEAKER ID="270" NAME="Michael Gahler" AFFILIATION="PPE">
(DE) Κύριε Πρόεδρε, μίλησα με τον Shahbaz Bhatti στο γραφείο του στο Ισλαμαμπάντ μία εβδομάδα πριν δολοφονηθεί και είχε επίγνωση του κινδύνου που διέτρεχε. Ωστόσο, αυτό που τον ανησυχούσε περισσότερο ήταν η εντύπωσή του ότι, ιδίως τους τελευταίους μήνες, και σε συνάρτηση με τη δολοφονία του κυβερνήτη του Punjab, Salman Taseer, πολλοί άνθρωποι υπαναχωρούσαν από φόβο για την πρόκληση των εξτρεμιστών. Υπουργοί, βουλευτές, δημοσιογράφοι, δικηγόροι, ακόμα και ακτιβιστές των ανθρωπίνων δικαιωμάτων που προηγουμένως συμμετείχαν πάντα, δεν τολμούν πια να αντιτεθούν στην πρόκληση αυτών των εξτρεμιστών.
<P>
Θεωρώ ότι πρέπει να απευθύνουμε έκκληση σε όλους στο Πακιστάν να αντιτεθούν σε αυτήν τη μισαλλοδοξία, διαφορετικά θα παραμεριστούν όλοι μαζί ή ο καθένας χωριστά. " Sherry Rehman, αυτή η θαρραλέα πολιτικός που υπέβαλε τροποποιήσεις στον νόμο για τη βλασφημία, διατρέχει ιδιαίτερο κίνδυνο. Ως εκ τούτου, καλώ το πακιστανικό κοινοβούλιο να την προστατεύσει τώρα εγκρίνοντας επιτέλους τις τροποποιήσεις που πρότεινε για τον νόμο για τη βλασφημία. Αυτό θα σηματοδοτούσε ξεκάθαρα μια ενωμένη θέση κατά του εξτρεμισμού.
<SPEAKER ID="271" NAME="George Sabin Cutas" AFFILIATION="S&amp;D">
(RO) Κύριε Πρόεδρε, η δολοφονία του υπουργού Μειονοτήτων του Πακιστάν κ. Bhatti συνέβη εν μέσω της όλης αντιπαράθεσης για την τροποποίηση του νόμου που ορίζει τη θανατική ποινή για τη βλασφημία στην χώρα αυτή και που εκείνος στήριζε. Θεωρώ ότι η μισαλλοδοξία στην οποία βασίζονται οι νόμοι για την τιμωρία της βλασφημίας οδήγησε και στις ειδεχθείς δολοφονίες ηγετικών προσωπικοτήτων που αγωνίστηκαν για την ελευθερία έκφρασης και πίστης στο Πακιστάν. Ταυτόχρονα, το συμβάν που αφορά τον κ. Bhatti καταδικάστηκε από μεγάλο μέρος του πολιτικού κατεστημένου του Πακιστάν, από τα μέσα ενημέρωσης και από ανθρώπους με διαφορετική εθνοτική καταγωγή και θρησκευτική πίστη, πράγμα που είναι θετικό σημάδι. Επομένως, καθήκον της κυβέρνησης της χώρας είναι να εμποδίσει την επανάληψη βίαιων συμβάντων λόγω μισαλλοδοξίας και να συνεχίσει τις προσπάθειές της για σεβασμό των δημοκρατικών αξιών που κατοχυρώνονται στο πακιστανικό σύνταγμα, των οικουμενικών αρχών των ανθρωπίνων δικαιωμάτων και της ελευθερίας της σκέψης.
<SPEAKER ID="272" NAME="Constance Le Grip" AFFILIATION="PPE">
(FR) Κύριε Πρόεδρε, κι εγώ συγκλονίστηκα ιδιαίτερα από την άνανδρη δολοφονία του Shahbaz Bhatti, του χριστιανού υπουργού Μειονοτήτων της κυβέρνησης του Πακιστάν, στις 2 Μαρτίου 2011.
<P>
Αυτή η τρομοκρατική δολοφονία έρχεται μετά από πολλές άλλες δολοφονίες θαρραλέων και ανεκτικών Πακιστανών που είναι ένθερμοι υποστηρικτές των ανθρωπίνων δικαιωμάτων και υπερασπιστές των ανθρωπίνων δικαιωμάτων ανδρών και γυναικών.
<P>
Καλούμε και πάλι επιτακτικά την κυβέρνηση του Πακιστάν να κάνει ό,τι είναι δυνατό για να διαλευκανθεί αυτή η άνανδρη δολοφονία και να εξασφαλιστεί ότι η προστασία των προσώπων που απειλούνται από φανατικούς θρησκευτικούς εξτρεμιστές είναι πραγματικά αποτελεσματική. Φυσικά, πρωτίστως, αλλά όχι μόνο, σκέφτομαι την κ. Sherry Rehman.
<P>
Απευθύνω για άλλη μία φορά δυναμική έκκληση προς όλα τα αρμόδια όργανα της Ευρωπαϊκής Ένωσης να συμπεριλάβουν στις διαπραγματεύσεις με σκοπό την προετοιμασία μελλοντικών συμφωνιών συνεργασίας, συμπεριλαμβανομένης της συμφωνίας συνεργασίας μεταξύ της Ένωσης και του Πακιστάν, μια ρήτρα που θα εξασφαλίζει τον σεβασμό της θρησκευτικής ελευθερίας και των ανθρωπίνων δικαιωμάτων.
<P>
(Χειροκροτήματα)
<SPEAKER ID="273" NAME="Joanna Katarzyna Skrzydlewska" AFFILIATION="PPE">
(PL) Κύριε Πρόεδρε, μιλάμε για άλλη μία φορά για το ζήτημα των παραβιάσεων των ανθρωπίνων δικαιωμάτων στο Πακιστάν, αυτήν τη φορά με αφορμή την πρόσφατη δολοφονία του υπουργού της κυβέρνησης του Πακιστάν Shahbaz Bhatti, ο οποίος ήταν αντίθετος με τη νομοθεσία της χώρας για τη βλασφημία και υπεράσπιζε τα δικαιώματα των θρησκευτικών μειονοτήτων. Ήταν αντίθετος στη μισαλλοδοξία και τις διακρίσεις λόγω θρησκείας.
<P>
Το ψήφισμα του Ευρωπαϊκού Κοινοβουλίου σχετικά με αυτήν τη βίαιη δολοφονία εκφράζει την αντίθεσή μας στην εντεινόμενη βίαιη θρησκευτική εξολόθρευση στο Πακιστάν, αλλά μαρτυρεί επίσης κατηγορηματικά ότι δεν αφήνουμε τις θρησκευτικές μειονότητες, των οποίων τα δικαιώματα παραβιάζονται κατά κανόνα, να υπερασπιστούν μόνες τον εαυτό τους. Είναι καθήκον μας να καταδικάζουμε πράξεις ανομίας που απειλούν την ελευθερία και τη ζωή άλλων. Ως εκ τούτου, θα ήθελα να υπογραμμίσω πόσο σημαντικό είναι να στηρίξουμε μη κυβερνητικές οργανώσεις που αγωνίζονται για τα ανθρώπινα δικαιώματα στις προσπάθειές τους για μεγαλύτερο εκδημοκρατισμό του Πακιστάν και για τον τερματισμό της βίας.
<SPEAKER ID="274" NAME="Johannes Hahn" LANGUAGE="EN">
Κύριε Πρόεδρε, τον Ιανουάριο εκφράσαμε τη λύπη μας για τη δολοφονία του κυβερνήτη του Punjab, Salman Taseer.
<P>
Μετά από λίγες εβδομάδες, αυτές οι πράξεις βίας συνεχίστηκαν με τη δολοφονία του Shahbaz Bhatti, του υπουργού Μειονοτήτων της κυβέρνησης του Πακιστάν, στις 2 Μαρτίου 2011.
<P>
" Αντιπρόεδρος Ashton καταδίκασε σθεναρά τη δολοφονία και εξέφρασε έντονη ανησυχία για το κλίμα μισαλλοδοξίας και βίας στο Πακιστάν που συνδέεται με την αντιπαράθεση για τους αμφιλεγόμενους νόμους για τη βλασφημία.
<P>
Ο κ. Bhatti ήταν ο μόνος χριστιανός στην κυβέρνηση του Πακιστάν και γνωστός υπέρμαχος του σεβασμού των ανθρωπίνων δικαιωμάτων και της θρησκευτικής ελευθερίας. Ήταν μία από τις λίγες φωνές που είχαν απομείνει και τολμούσαν να μιλήσουν ξεκάθαρα, και γνώριζε ότι διατρέχει κίνδυνο μετά τη δολοφονία του Salman Taseer. Όμως αυτό δεν τον εμπόδισε να υπερασπίζεται τα δικαιώματά του τα οποία, άλλωστε, κατοχυρώνονται στο πακιστανικό σύνταγμα.
<P>
" Αντιπρόεδρος Ashton ζήτησε από την κυβέρνηση του Πακιστάν να αναλάβει τις ευθύνες της και να προσφέρει επαρκή προστασία των δημοσίων λειτουργών ή των μελών της κοινωνίας των πολιτών που απειλούνται.
<P>
" ΕΕ επικροτεί τη δήλωση του πρωθυπουργού Jamali ότι η κυβέρνηση θα κάνει τα πάντα για να προσαγάγει τους ενόχους στη δικαιοσύνη. Εκφράζουμε την εκτίμησή μας στον κ. Jamali, διότι παραβρέθηκε στην κηδεία του κ. Bhatti.
<P>
Τώρα η κυβέρνηση πρέπει να εκπληρώσει τις υποσχέσεις της και να προσαγάγει στη δικαιοσύνη τους δράστες και τους υποκινητές τέτοιων εγκλημάτων. Ο κ. Bhatti και ο κ. Taseer ήταν θαρραλέοι επικριτές των νόμων για τη βλασφημία και πρωτοστάτησαν στις προσπάθειες τροποποίησής τους. Ωστόσο, στο πλαίσιο του κλίματος που επικρατεί μετά τη δολοφονία του κ. Taseer, οι τροπολογίες αποσύρθηκαν από το κοινοβούλιο.
<P>
Οι νόμοι για τη βλασφημία, που επισύρουν τη θανατική ποινή, δεν είναι συμβατοί με τις κοινές αξίες που επιδιώκουμε να προωθήσουμε στις σχέσεις μας με το Πακιστάν. Επίσης, έχουν οδηγήσει σε κακοδικίες και διακρίσεις σε βάρος θρησκευτικών μειονοτήτων.
<P>
Υποστηρίζουμε σθεναρά τη δημοκρατική κυβέρνηση του Πακιστάν και θα κάνουμε ό,τι μπορούμε για να την βοηθήσουμε στην προσπάθειά της να αντιμετωπίσει ένα άνευ προηγουμένου κύμα τρομοκρατικών ενεργειών, όμως τα μέλη της θα πρέπει να υπερασπιστούν τις αρχές στις οποίες δηλώνουν πίστη. " ελευθερία θρησκείας ή πίστης είναι οικουμενικό ανθρώπινο δικαίωμα, και η ελευθερία γνώμης και έκφρασης είναι άρρηκτα συνδεδεμένες με αυτό.
<P>
Το Συμβούλιο μόλις ενέκρινε συμπεράσματα όπου υπενθυμίζεται η δέσμευση της ΕΕ να διαφυλάσσει αυτά τα θεμελιώδη δικαιώματα και να εντείνει τις προσπάθειές της για την προαγωγή και την προστασία αυτών των δικαιωμάτων για όλους σε ολόκληρο τον κόσμο.
<SPEAKER ID="275" NAME="Πρόεδρος">
Έλαβα έξι προτάσεις ψηφίσματος που κατατέθηκαν σύμφωνα με το άρθρο 110, παράγραφος 2, του Κανονισμού.
<P>
" συζήτηση έληξε.
<P>
" ψηφοφορία θα διεξαχθεί στο τέλος της συζήτησης.
<P>
Γραπτές δηλώσεις (άρθρο 149 του Κανονισμού)
<SPEAKER ID="276" NAME="Krzysztof Lisek" LANGUAGE="PL">
Θα ήθελα να εκφράσω τα συλλυπητήριά μου στην οικογένεια του δολοφονηθέντος πακιστανού υπουργού Μειονοτήτων Shahbaz Bhatti. Ελπίζω ότι οι δράστες αυτού του εγκλήματος θα συλληφθούν γρήγορα και θα τιμωρηθούν δεόντως. Αυτό το περιστατικό βίας, θύμα του οποίου ήταν ένας υψηλόβαθμος κρατικός υπάλληλος που αγωνιζόταν για ίσα δικαιώματα για τις μειονότητες στο Πακιστάν, είναι άλλη μία απόδειξη της δύσκολης κατάστασης σε αυτήν τη χώρα. Δυστυχώς, η σημερινή μας πολιτική δεν έφερε τα αναμενόμενα αποτελέσματα. Υπό το πρίσμα αυτό, η Ευρωπαϊκή Ένωση πρέπει να προβεί σε συγκεκριμένες ενέργειες που θα βοηθήσουν ώστε να αυξηθεί ο σεβασμός στο γράμμα του νόμου και η δημοκρατία στην Ισλαμική Δημοκρατία του Πακιστάν.
<P>
Κατά τη γνώμη μου, μια σημαντική εντατικοποίηση της εργασίας μας, με τη διοργάνωση και διεξαγωγή ετήσιων συνεδριάσεων ΕΕ-Πακιστάν για την κατάσταση των μειονοτήτων στο Πακιστάν με τη συμμετοχή του Ευρωπαϊκού Κοινοβουλίου, μπορεί να αποφέρει απτά οφέλη. Σύμφωνα με το κείμενο του ψηφίσματος που εγκρίναμε σήμερα, στηρίζω απόλυτα την οικονομική ενίσχυση η οποία χορηγείται εκ μέρους μας σε οργανώσεις που υπερασπίζονται τα ανθρώπινα δικαιώματα και αγωνίζονται κατά των νόμων για τη βλασφημία. Ελπίζω ότι θα μπορέσουμε να αυξήσουμε το μέγεθος αυτής της ενίσχυσης. Επίσης, ελπίζω ότι θα μπορέσουμε, με τη βοήθεια κατάλληλων διπλωματικών μέσων, να πείσουμε την κυβέρνηση του Πακιστάν να σεβαστεί τις διατάξεις που κατοχυρώνονται στη ρήτρα για τη δημοκρατία και τα ανθρώπινα δικαιώματα της συμφωνίας συνεργασίας μεταξύ της Ευρωπαϊκής Ένωσης και της Ισλαμικής Δημοκρατίας του Πακιστάν.
<SPEAKER ID="276" NAME="Monica Luisa Macovei" LANGUAGE="EN">
Ο Shahbaz Bhatti, υπουργός Μειονοτήτων του Πακιστάν, επεδίωκε τη μεταρρύθμιση των νόμων της χώρας για τη βλασφημία και δολοφονήθηκε. Οι πακιστανοί Ταλιμπάν ανέλαβαν την ευθύνη για τη δολοφονία και προήγγειλαν την ίδια μοίρα σε κάθε περαιτέρω επικριτή των νόμων για τη βλασφημία. Είναι καιρός να αναληφθεί σθεναρή δράση για την προστασία των μεταρρυθμιστών και των υπερασπιστών των ανθρωπίνων δικαιωμάτων που διακινδυνεύουν τις ζωές τους για την ελευθερία. Καλώ το Συμβούλιο και την Ευρωπαϊκή Υπηρεσία Εξωτερικής Δράσης να εξασφαλίσουν την προστασία των άλλων υπερασπιστών των ανθρωπίνων δικαιωμάτων που διατρέχουν κίνδυνο στο Πακιστάν και την αποτελεσματική και έγκαιρη διερεύνηση της δολοφονίας του υπουργού Shahbaz Bhatti. Οι δράστες πρέπει να προσαχθούν στη δικαιοσύνη και η αντίδραση της κυβέρνησης πρέπει να είναι σθεναρή, προκειμένου να έχει αποτρεπτικό αποτέλεσμα.
<SPEAKER ID="277" NAME="Kristiina Ojuland" LANGUAGE="EN">
" απώλεια ενός υπερασπιστή της θρησκευτικής ελευθερίας είναι ατυχία, η απώλεια δύο είναι πραγματική αμέλεια. Όταν είχαμε συζητήσει για τη δολοφονία του κυβερνήτη Salman Taseer, είχα προειδοποιήσει για την ένταση του θρησκευτικού εξτρεμισμού στο Πακιστάν. Μετά από λιγότερο από δύο μήνες συνέβη μια νέα τραγωδία. Το κίνημα των Ταλιμπάν στο Punjab ανέλαβε την ευθύνη για τη δολοφονία του υπουργού Shahbaz Bhatti. Το αίτημά του για τη χρησιμοποίηση αλεξίσφαιρου αυτοκινήτου απορρίφθηκε από τις πακιστανικές αρχές. Μια τέτοια αμέλεια των αρχών τις καθιστά συνένοχες στη δολοφονία. Θέλω να ελπίζω ότι η Ευρωπαϊκή Ένωση θα θέσει το ζήτημα της δολοφονίας αυτών των υψηλόβαθμων αξιωματούχων στο Πακιστάν στις εκεί αρχές και θα ζητήσει από αυτές να καταργήσουν τους νόμους για τη βλασφημία που προκάλεσαν την κλιμάκωση της θρησκευτικής βίας.
<SPEAKER ID="278" NAME="Tadeusz Zwiefka" LANGUAGE="PL">
Πριν από δύο μήνες στην Ολομέλεια, και πάλι στη διάρκεια συζήτησης για τα ανθρώπινα δικαιώματα, καταδικάσαμε την επίθεση στον κυβερνήτη της επαρχίας Punjab, Salman Taseer. Το αντικείμενο της συζήτησης ήταν το ίδιο με το σημερινό - απόπειρες μεταρρύθμισης της αμφιλεγόμενης νομοθεσίας για τη βλασφημία. Τα δύο αυτά τραγικά γεγονότα συνδέονται στενά, διότι τα θύματα είχαν συνεργαστεί εξ ονόματος εθνικών μειονοτήτων στο Πακιστάν, συμπεριλαμβανομένων θρησκευτικών μειονοτήτων, και για την υπεράσπιση εκείνων οι οποίοι έπεσαν θύματα της ιδεολογίας της μισαλλοδοξίας που χαρακτηρίζει τους Ταλιμπάν.
<P>
Δυστυχώς ο δυτικός κόσμος μπορεί μόνο να παρακολουθεί την προϊούσα ριζοσπαστικοποίηση στάσεων στη χώρα, όπου πριν από λιγότερο από μία δεκαετία εισήγαγε δημοκρατικές μεταρρυθμίσεις η Benazir Bhutto. Το Πακιστάν βυθίζεται στο χάος - οι Ταλιμπάν τρομοκρατούν τη χώρα και διεξάγουν όλο και συχνότερα επιθέσεις όπως αυτή που έλαβε χώρα στο Punjab στις 8 Μαρτίου, κατά την οποία δολοφονήθηκαν 25 άνθρωποι.
<P>
Τώρα έκαναν την εμφάνισή τους αναφορές για το επόμενο πρόσωπο που οι εξτρεμιστές έχουν καταδικάσει σε θάνατο - τη βουλευτή του πακιστανικού κοινοβουλίου, πρώην δημοσιογράφο και υπερασπίστρια των δικαιωμάτων των γυναικών, των θρησκευτικών μειονοτήτων και της ελευθερίας του λόγου, Sherry Rehman. Εκείνη ήταν που υπέβαλε στο πακιστανικό κοινοβούλιο σχέδιο τροπολογιών επί της νομοθεσίας σχετικά με τις ποινές για τη βλασφημία. Στην επόμενη περίοδο συνόδου θα καταδικάσουμε άραγε μια επίθεση εναντίον της;

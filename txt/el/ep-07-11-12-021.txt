<CHAPTER ID="021">
Τροποποίηση της οδηγίας 2003/87/ΕΚ προκειμένου να ενσωματωθούν οι αεροπορικές δραστηριότητες στο κοινοτικό σύστημα εμπορίας ποσοστώσεων εκπομπής αερίων θερμοκηπίου (συζήτηση)
<SPEAKER ID="168" NAME="Πρόεδρος">
" ημερήσια διάταξη προβλέπει τη συζήτηση της έκθεσης του κ. Peter Liese, εξ ονόματος της Επιτροπής Περιβάλλοντος, Δημόσιας Υγείας και Ασφάλειας των Τροφίμων, σχετικά με την πρόταση οδηγίας του Ευρωπαϊκού Κοινοβουλίου και του Συμβουλίου που αφορά την τροποποίηση της οδηγίας 2003/87/EΚ ώστε να ενταχθούν οι αεροπορικές δραστηριότητες στο σύστημα εμπορίας δικαιωμάτων εκπομπής αερίων θερμοκηπίου εντός της Κοινότητας - C6-0011/2007 -
<SPEAKER ID="169" NAME="Σταύρος Δήμας">
Μέλος της Επιτροπής. - Κύριε Πρόεδρε, αξιότιμα μέλη, του Ευρωπαϊκού Κοινοβουλίου, με ιδιαίτερη ικανοποίηση ανοίγω σήμερα τη συζήτηση για την πρόταση ένταξης των αερομεταφορών στο κοινοτικό σύστημα εμπορίας δικαιωμάτων εκπομπής αερίων θερμοκηπίου, γνωστού ως ITS.
<P>
Ευχαριστώ τον εισηγητή, κ. Liese και την Επιτροπή Περιβάλλοντος, Δημόσιας Υγείας και Ασφάλειας Τροφίμων, για τις προσπάθειες που κατέβαλαν μέχρι σήμερα. Θα ήθελα επίσης να ευχαριστήσω τις υπόλοιπες τρεις επιτροπές για τη συμμετοχή και τη συνεισφορά τους στη συζήτηση.
<P>
Έχει γίνει πλέον ευρέως αποδεκτό ότι η κλιματική αλλαγή συμβαίνει τώρα, καθώς επίσης ότι προκαλείται από τη δραστηριότητα του ανθρώπου. Από τα μέτρα που θα λάβουμε στο διάστημα της επόμενης δεκαετίας, θα εξαρτηθεί το κατά πόσον θα καταφέρουμε να θέσουμε την κατάσταση υπό έλεγχο ή θα αφήσουμε την κλιματική αλλαγή να φθάσει σε επικίνδυνα επίπεδα και να απειλήσει την ευμάρεια και τη σταθερότητα των κοινωνιών μας. " Ευρωπαϊκή Ένωση έχει και τις δυνατότητες και τα μέσα και τη θέληση να ηγηθεί της παγκόσμιας προσπάθειας κατά της κλιματικής αλλαγής. Αυτό είναι το σαφές μήνυμα που θα στείλουμε σε λίγες εβδομάδες στο Μπαλί, όπου θα συζητηθεί το μελλοντικό διεθνές πλαίσιο για την κλιματική αλλαγή. Με την ευκαιρία αυτή και τα τρία όργανα, το Ευρωπαϊκό Κοινοβούλιο, το Συμβούλιο και η Επιτροπή, υιοθέτησαν θέσεις υπέρ του καθορισμού φιλόδοξων και δεσμευτικών στόχων για μειώσεις εκπομπών. Για να επιτευχθούν οι στόχοι αυτοί, όλοι οι κλάδοι -συμπεριλαμβανομένων των διεθνών αερομεταφορών- οφείλουν να αναλάβουν το μερίδιο ευθύνης που τους αντιστοιχεί.
<P>
Μέχρι σήμερα οι διεθνείς αερομεταφορές απολάμβαναν μια σχετικά ευνοϊκή μεταχείριση σε σχέση με άλλους κλάδους του τομέα των μεταφορών. Από πλευράς φορολογικής μεταχείρισης και φόρου προστιθέμενης αξίας, οι διεθνείς αερομεταφορές εξακολουθούν να έχουν προνόμια, τα οποία παραχωρήθηκαν όταν ήταν ακόμη ένας μικρός αναδυόμενος οικονομικός κλάδος μετά το Β' Παγκόσμιο Πόλεμο. Κατά τη διαπραγμάτευση δε του Πρωτοκόλλου του Κιότο, τη δεκαετία του '90, οι αερομεταφορές -μαζί με τις θαλάσσιες μεταφορές- εξαιρέθηκαν από τους στόχους μείωσης των εκπομπών αερίων θερμοκηπίου. Μόνο οι εσωτερικές πτήσεις καλύπτονται από τους εν λόγω στόχους. Στο μεταξύ, ο κλάδος γνώρισε σημαντική ανάπτυξη και σήμερα οι αερομεταφορές έχουν καταστεί ακρογωνιαίος λίθος της παγκοσμιοποίησης διότι φέρνουν πιο κοντά τους λαούς και τις οικονομίες. " Επιτροπή αναγνωρίζει πλήρως τη σημασία των αερομεταφορών για το διεθνές εμπόριο και την οικονομική ανάπτυξη. Από την άλλη πλευρά όμως άρχισαν να διαφαίνονται και να επιβεβαιώνονται οι αρνητικές επιπτώσεις των αερομεταφορών στο περιβάλλον με απτό παράδειγμα τη δραματική αύξηση των εκπομπών αερίων του θερμοκηπίου. Σήμερα το μερίδιο των αερομεταφορών στις παγκόσμιες εκπομπές αερίων θερμοκηπίου, αναλογεί στις συνολικές εκπομπές του "νωμένου Βασιλείου ή του Καναδά. Στην Ευρωπαϊκή Ένωση οι εκπομπές διοξειδίου του άνθρακα από τα αεροσκάφη, είναι σχεδόν διπλάσιες από τα επίπεδα του 1990, ενώ προβλέπεται ότι το 2012 θα είναι υψηλότερες κατά 150%.
<P>
Δεν μπορούμε, βέβαια, να αφήσουμε αυτή την κατάσταση να συνεχισθεί χωρίς να λάβουμε μέτρα για την αντιμετώπισή της. Οι αερομεταφορές πρέπει να συμβάλουν και αυτές στον αγώνα κατά της κλιματικής αλλαγής, αλλιώς θα πρόκειται για ευνοϊκή μεταχείριση των αερομεταφορών έναντι άλλων κλάδων της οικονομίας, οι οποίοι ήδη καταβάλλουν σημαντικές προσπάθειες για τη μείωση των εκπομπών τους. Γι' αυτόν ακριβώς το λόγο στην ανακοίνωσή της, το Σεπτέμβριο του 2005, η Επιτροπή πρότεινε μια συνολική προσέγγιση για την αντιμετώπιση των επιπτώσεων των αερομεταφορών στην κλιματική αλλαγή.
<P>
" στρατηγική μας βασίζεται πάνω στις ήδη ισχύουσες πολιτικές της Κοινότητας, τις οποίες ωστόσο ενδυναμώνει και επεκτείνει. Οι σημερινές μας πολιτικές περιλαμβάνουν έρευνα για νέες και καθαρότερες τεχνολογίες και περαιτέρω βελτίωση του συστήματος διαχείρισης της εναέριας κυκλοφορίας στην Ευρώπη μέσω των προγραμμάτων "Ενιαίος ευρωπαϊκός ουρανός" και "Καθαρός ουρανός". Τα μέτρα αυτά όμως, από μόνα τους, δεν αρκούν. Χρειάζονται περαιτέρω δράσεις και για το λόγο αυτό, το Δεκέμβριο του 2006, η Επιτροπή πρότεινε να ενταχθούν οι αερομεταφορές στο κοινοτικό σύστημα εμπορίας δικαιωμάτων εκπομπής, την πρόταση δηλαδή που συζητάμε σήμερα εδώ.
<P>
" προσέγγιση της Επιτροπής έχει δύο στάδια. Στο πρώτο στάδιο, από το έτος 2011 θα ενταχθούν στο μηχανισμό όλες οι πτήσεις μέσα στην Ευρωπαϊκή Ένωση. Στο δεύτερο στάδιο, από το έτος 2012 θα καλυφθούν όλες οι πτήσεις από και προς αερολιμένες της Ευρωπαϊκής Ένωσης. Ξεκινάμε πρώτα από τις εσωτερικές πτήσεις, γεγονός που δείχνει τη βούλησή μας να πρωτοστατήσουμε σε αυτή την προσπάθεια διεθνώς. Ταυτόχρονα, δίνουμε το έναυσμα και στους διεθνείς μας εταίρους να ενταχθούν στην κοινή προσπάθεια.
<P>
Στην τελευταία Συνέλευση του Διεθνούς Οργανισμού Πολιτικής Αεροπορίας (ICAO), το Σεπτέμβριο, αντιμετωπίσαμε ισχυρή αντίδραση από πολλές τρίτες χώρες, όσον αφορά τα σχέδιά μας να συμπεριλάβουμε όλα τα αεροσκάφη ανεξαρτήτως εθνικότητας, στο σύστημα εμπορίας. Οι λόγοι ποικίλουν από χώρα σε χώρα, όμως κατέστη σαφές ότι ειδικότερα οι αναπτυσσόμενες χώρες πιστεύουν πως οφείλουμε να αρχίσουμε από τα καθ' ημάς, πριν εφαρμόσουμε το σύστημα στις πτήσεις προς και από τις χώρες τους, καθώς και στις αεροπορικές τους εταιρείες.
<P>
Αυτό σημαίνει ότι θα πρέπει να επιδείξουμε μεγαλύτερη αποφασιστικότητα. Ένα από τα κύρια στοιχεία της πρότασης, είναι ότι πρέπει να εφαρμοσθεί σε όλες τις αεροπορικές εταιρείες που δραστηριοποιούνται στις γραμμές που καλύπτει το σύστημα, ανεξάρτητα από την εθνικότητά τους, ώστε να αποφευχθούν οι διακρίσεις. " πρόταση συνάδει με τη Σύμβαση του Σικάγου και τις διμερείς αεροπορικές συμφωνίες. Τη θέση αυτή υπερασπίστηκαν το σύνολο των 42 ευρωπαϊκών κρατών στη Συνέλευση του ICAO. " Ευρώπη διατύπωσε επίσημη επιφύλαξη σχετικά με το θέμα αυτό, πράγμα που σημαίνει ότι διατηρούμε την ελευθερία κινήσεών μας.
<P>
Όσον αφορά το επίπεδο φιλοδοξίας, η πρόταση της Επιτροπής απαιτεί τη σταθεροποίηση των εκπομπών στο μέσο όρο της περιόδου 2004-2006. Με δεδομένες τις προβλέψεις για γρήγορη ανάπτυξη των αερομεταφορών, αυτό θα έχει σημαντικό περιβαλλοντικό αποτέλεσμα. Το έτος 2020 θα εξοικονομούμε συνολικά 183 εκατομμύρια τόνους διοξειδίου του άνθρακα κατ' έτος, κάτι που ισοδυναμεί με το διπλάσιο των σημερινών ετήσιων εκπομπών αερίων θερμοκηπίου της Αυστρίας από όλες τις πηγές. Μπορούμε να μιλάμε δηλαδή για μείωση των εκπομπών κατά 46% σε σχέση με την περίπτωση που οι αερομεταφορές δεν θα είχαν ενταχθεί στο κοινοτικό σύστημα εμπορίας.
<P>
Όσον αφορά την κατανομή των δικαιωμάτων εκπομπής στις αεροπορικές εταιρείες, προτείνουμε μια απλή προσέγγιση. Στο διάστημα πριν από το 2013 θα διατίθεται με δημοπρασία ένα ποσοστό των δικαιωμάτων εκπομπής από τις αερομεταφορές κατ' αναλογία του ποσοστού που δημοπρατείται σε άλλους κλάδους. Το υπόλοιπο θα κατανέμεται δωρεάν με βάση ένα σημείο αναφοράς -benchmark- το οποίο θα ανταμείβει τις αεροπορικές εταιρείες υψηλής απόδοσης. Από το έτος 2013, το μερίδιο των δικαιωμάτων που διατίθεται με δημοπρασία θα πρέπει να είναι ανάλογο με εκείνο που θα συμφωνηθεί στη γενική επανεξέταση του ITS. Τέλος, για την κατανομή του υπολοίπου θα εξακολουθεί να χρησιμοποιείται η ίδια μεθοδολογία του εναρμονισμένου benchmark.
<P>
Αξιότιμα μέλη, κυρίες και κύριοι, η αντιμετώπιση της κλιματικής αλλαγής είναι πλέον ύψιστη προτεραιότητα της Ευρωπαϊκής Ένωσης. " πρόταση που εξετάζεται αφορά μια από τις ταχύτερα αυξανόμενες πηγές εκπομπών αερίων του θερμοκηπίου. Συμβολίζει ως εκ τούτου την αποφασιστικότητα της Ένωσης στο θέμα αυτό. Επιδιώκει μέσα από συγκεκριμένα μέτρα να ρυθμίσει ένα δύσκολο πρόβλημα σε έναν κλάδο της οικονομίας, όπου μέχρι στιγμής, δεν έχουν χαραχθεί με επιτυχία αποτελεσματικές πολιτικές. " Ευρώπη έχει καθήκον να παίξει πρωταγωνιστικό ρόλο, αλλά πρέπει να το κάνει με τρόπο που δεν προκαλεί τους διεθνείς εταίρους της. Με δεδομένες τις σημαντικές αμφιβολίες που διατυπώνουν πολλοί από αυτούς, οφείλουμε να επιδείξουμε αποφασιστικότητα, αλλά επίσης να τηρήσουμε μια μετρημένη στάση. " Επιτροπή πιστεύει ακράδαντα ότι η πρόταση που εξετάζεται απόψε ανταποκρίνεται ακριβώς σ' αυτή την ανάγκη.
<SPEAKER ID="170" NAME="Peter Liese  " AFFILIATION="PPE-DE">
εισηγητής. - (DE) Κύριε Πρόεδρε, κύριε Επίτροπε, κυρίες και κύριοι, τους τελευταίους μήνες, σχεδόν όλοι έχουν αντιληφθεί ότι πρέπει να πράξουμε κάτι, ώστε να αποτρέψουμε τη δραματική αλλαγή του κλίματος.
<P>
Εκθέσεις της Διακυβερνητικής Επιτροπής για την Κλιματική Αλλαγή (ΔΕΚΑ) και του τέως επικεφαλής οικονομολόγου της Παγκόσμιας Τράπεζας, Σερ Nicholas Stern, κατέστησαν σαφές ότι το κόστος της απραξίας είναι κατά πολύ μεγαλύτερο του κόστους να γίνει έστω κάτι. Ο Σερ Nicholas δήλωσε μάλιστα ότι εάν η αλλαγή του κλίματος εξακολουθήσει ανεξέλεγκτη, θα υπάρξουν αρνητικές οικονομικές συνέπειες όπως εκείνες των δύο παγκοσμίων πολέμων. Γίνεται σαφές με αυτό το παράδειγμα ότι δεν πρόκειται περί ασήμαντου ζητήματος ή ενός αποκυήματος της φαντασίας των Πρασίνων, αλλά περί ενός ζητήματος απτών οικονομικών συμφερόντων που αφορά πραγματικά κάθε άτομο. Λογικά, λοιπόν, αποφασίστηκε στη σύνοδο κορυφής των αρχηγών κρατών και κυβερνήσεων της ΕΕ να μειώσει η Ευρωπαϊκή Ένωση τις εκπομπές αερίων της κατά τουλάχιστον 20% μέχρι το 2020 και, εάν συμφωνηθεί διεθνώς -το οποίο και επιθυμούμε- κατά 30%.
<P>
Είναι επομένως ανακόλουθο για έναν μεγάλο τομέα της οικονομίας να μην μειώνει καθόλου τις εκπομπές αερίων και αντ' αυτού να τις αφήνει να αυξάνονται ανεξέλεγκτα. Όπως ανέφερε ο Επίτροπος, οι εκπομπές αερίων θερμοκηπίου των αεροπορικών μεταφορών έχουν διπλασιαστεί από το 1990. Αποτελεί θετική εξέλιξη, επομένως, ότι η Επιτροπή έχει διατυπώσει πρόταση για τη μείωση των εκπομπών διοξειδίου του άνθρακα στον τομέα των αεροπορικών μεταφορών. Εντούτοις, η εν λόγω πρόταση έχει και τρωτά σημεία, και είμαι βέβαιος ότι το Ευρωπαϊκό Κοινοβούλιο θα τα αντιμετωπίσει αύριο με αρκετές τροπολογίες.
<P>
Θέλω να ευχαριστήσω όλους όσοι συνέβαλαν, ώστε να καταλήξουμε σε ένα, πιστεύω ικανοποιητικό, αποτέλεσμα αύριο, ιδίως τους σκιώδεις εισηγητές, τον κ. Jarzembowski, τον εισηγητή στην Επιτροπή Μεταφορών και Τουρισμού, ο οποίος συμμετείχε στη διαδικασία Hughes, και όλους τους συμμετέχοντες από τις υπόλοιπες επιτροπές που παρείχαν γνώμη. Μολονότι μερικές θέσεις απέκλιναν, φρονώ ότι συμφωνήσαμε σε πολλά σημαντικά σημεία, και θα συμφωνήσουμε και αύριο κατά την ψήφιση.
<P>
Συμφωνούμε ότι επιθυμούμε μία και μοναδική εναρκτήρια χρονολογία. Τόσο οι πτήσεις εντός Ευρώπης όσο και οι διηπειρωτικές πτήσεις που απογειώνονται από την Ευρώπη ή προσγειώνονται σε αυτήν, πρέπει να συμπεριλαμβάνονται στο σύστημα την ίδια ημέρα. Αυτό είναι απαραίτητο για λόγους ουδετερότητας στον ανταγωνισμό, αλλά και επειδή τα δύο τρίτα των εκπομπών διοξειδίου του άνθρακα προέρχονται από διηπειρωτικές πτήσεις, παρά από πτήσεις εντός Ευρώπης. Φυσικά, πρέπει να συνομιλήσουμε και με τρίτες χώρες, έτσι η Επιτροπή Περιβάλλοντος, Δημόσιας Υγείας και Ασφάλειας των Τροφίμων υιοθέτησε πρόταση σύμφωνα με την οποία η Επιτροπή πρέπει να συνεχίσει τις διαπραγματεύσεις με τρίτες χώρες. Εάν μπορέσουμε τότε να συμφωνήσουμε σε κοινούς στόχους και σε μια κοινή προσέγγιση που να επιτυγχάνει όσα και η πρόταση της Επιτροπής, τότε θα πρέπει να αρχίσουμε διαπραγματεύσεις με τρίτες χώρες.
<P>
Συμφωνούμε -πρόκειται για ένα δεύτερο σημείο που θα ήθελα να τονίσω- ότι επιθυμούμε να δημοπρατείται πολύ μεγαλύτερο ποσοστό των επιτρεπόμενων εκπομπών. Αυτό είναι σημαντικό για τους νεοεισερχομένους, αλλά κυρίως για τη μείωση των "ακουσίων κερδών" που χαρακτηρίζουν τόσο πολύ τον τομέα της ηλεκτρικής ενέργειας. Οι τιμές του ηλεκτρικού ρεύματος έχουν αυξηθεί παρ' όλο που οι επιτρεπόμενες εκπομπές διανεμήθηκαν ανέξοδα. Γι' αυτόν τον λόγο πρέπει να δημοπρατείται μεγαλύτερο ποσοστό, και τα έσοδα να επιστρέφονται στους πολίτες υπό μορφήν χαμηλότερης φορολογίας και χαμηλότερης επιβάρυνσης των φιλικών προς το περιβάλλον μεταφορών· αυτό εξ άλλου αποφάσισε η επιτροπή.
<P>
Συμφωνούμε ότι το ανώτερο όριο για τις εκπομπές αερίων πρέπει να είναι κάτω του 100%, διότι στόχος είναι η μείωση και όχι η σταθεροποίηση των επιπέδων διοξειδίου του άνθρακα. Επί πλέον, η Επιτροπή Περιβάλλοντος αποφάσισε να θεσπίσει διπλό συντελεστή, ώστε να λαμβάνονται υπόψη οι εκπομπές οξειδίου του αζώτου. Εάν η Επιτροπή υποβάλει πρόταση -η οποία κατόπιν υιοθετηθεί- ως προς εναλλακτικούς τρόπους αντιμετώπισης των οξειδίων του αζώτου, τότε ο συντελεστής αυτός μπορεί να καταργηθεί, προς το παρόν όμως, τον χρειαζόμαστε. Επιπροσθέτως, έχει μεγάλη σημασία να θεσπιστεί ρήτρα αποτελεσματικής λειτουργίας, και η Επιτροπή Περιβάλλοντος έχει λάβει απόφαση και επ' αυτού. Οι στόχοι που θέτουν οι αεροπορικές εταιρείες για τις ίδιες ως προς τη βελτίωση της αποτελεσματικότητας πρέπει να επιτευχθούν, και δεν πρέπει να επιτραπεί στην αεροπορική βιομηχανία να αγοράζει απλώς δικαιώματα.
<P>
Κυρίες και κύριοι, αύριο η ψηφοφορία θα είναι εξαιρετικά αμφίρροπη σε ορισμένες πτυχές. Υπάρχουν μερικά σημεία επί των οποίων δεν συμφωνούμε όλοι. Εκ μέρους της ομάδας -όχι ως εισηγητής- μπορώ να πω ότι η Επιτροπή Περιβάλλοντος υπερέβαλε σε ορισμένα σημεία. Για παράδειγμα, δεν πρόκειται να υποστηρίξουμε το ανώτατο όριο του 75%, και εξακολουθούμε να επιδιώκουμε να προβλεφθεί ελάφρυνση για τις μικρές και μεσαίες επιχειρήσεις. " Ομάδα του Ευρωπαϊκού Λαϊκού Κόμματος (Χριστιανοδημοκράτες) και των Ευρωπαίων Δημοκρατών, πάντως, θα υπερψηφίσει την έκθεση, και πιστεύω ότι το Σώμα ως σύνολο θα εκπέμψει σαφές σήμα προς το Συμβούλιο.
<P>
Δεν πρέπει να αρκούμαστε στην απλή διατύπωση γενικών στόχων για την αντιμετώπιση της αλλαγής του κλίματος, αλλά πρέπει να εφαρμόζουμε συγκεκριμένη νομοθεσία. Θα παρατηρήσουμε με μεγάλο ενδιαφέρον εάν το Συμβούλιο θα κάνει πράξη τα λόγια του ή εάν θα αποτύχει στους στόχους που το ίδιο έχει θέσει, ή ακόμη και εάν αποδυναμώσει την πρόταση της Επιτροπής. Το Ευρωπαϊκό Κοινοβούλιο δεν θα το επιτρέψει αυτό.
<P>
(Χειροκροτήματα)
<SPEAKER ID="172" NAME="Alain Lipietz  " AFFILIATION="Verts/ALE">
συντάκτης της γνωμοδότησης της Επιτροπής Οικονομικών και Νομισματικών Θεμάτων. - (FR) Κύριε Πρόεδρε, κύριε Επίτροπε, κύριε εισηγητά, θέλω πρώτα να ευχαριστήσω θερμότατα την Επιτροπή επειδή τόλμησε να παραβιάσει το ταμπού της αεροπορίας, χωρίς να περιμένει τις αποφάσεις της IATA, και συγχαίρω τον εισηγητή για τη στήριξή του επ' αυτού.
<P>
Ως συντάκτης της γνωμοδότησης της Επιτροπής Οικονομικών και Νομισματικών Θεμάτων, θα εστιάσω σε ένα ζήτημα μόνο: στο ζήτημα του ανταγωνισμού.
<P>
Αναφέρατε, κύριε Επίτροπε, ότι η εν λόγω οδηγία άρει ένα σφάλμα σε κανονισμούς οι οποίοι ευνοούν άλλους τρόπους μετακίνησης εις βάρος της αεροπορίας. Πρόκειται για ένα άριστο σημείο.
<P>
Δεν θα έπρεπε να εφαρμόζεται έτσι, ώστε να καταλήγει να ευνοεί ορισμένες εταιρείες εις βάρος άλλων. Όλοι μας κατ' ουσίαν έχουμε πετάξει, τουλάχιστον μία φορά εφέτος, με μία αεροπορική εταιρεία η οποία δεν υπήρχε πριν από τρία χρόνια. Δεν μπορούμε, συνεπώς, να εγγυηθούμε στις υφιστάμενες εταιρείες το εισόδημά τους. Όσο μεγαλύτερο είναι το μερίδιο που παραχωρείται προς διανομή μέσω της δημοπρασίας, τόσο καλύτερα θα λειτουργεί ο ανταγωνισμός.
<SPEAKER ID="173" NAME="Silvia Ciornei  " AFFILIATION="ALDE">
συντάκτρια της γνωμοδότησης της Επιτροπής Βιομηχανίας, Έρευνας και Ενέργειας. - (RO) Κύριε Πρόεδρε, κύριοι Επίτροποι, αγαπητοί συνάδελφοι, ως εισηγήτρια της γνωμοδότησης της Επιτροπής Βιομηχανίας, Έρευνας και Ενέργειας, μπορώ να σας πω ότι η οδηγία έχει συζητηθεί ευρύτατα και στη δική μας επιτροπή.
<P>
Προσπαθήσαμε να εξεύρουμε ένα επίπεδο ισορροπίας, όσο το δυνατόν ορθότερο, μεταξύ των αναγκαίων πράξεων για την προστασία του περιβάλλοντος αφενός, και αφετέρου των αναγκαίων πράξεων για τη διασφάλιση της ανταγωνιστικότητας της ευρωπαϊκής αεροπορικής βιομηχανίας και την καθιέρωση ίσης μεταχείρισης για όλες τις αεροπορικές εταιρείες στην Ευρωπαϊκή Ένωση.
<P>
Χαίρομαι που εντοπίζω στην έκθεση του κ. Liese προτάσεις που έχει υποβάλει και η Επιτροπή Βιομηχανίας, ιδίως αναφορικά με την ταυτόχρονη ένταξη όλων των εισερχόμενων και εξερχόμενων πτήσεων της Κοινότητας στο σύστημα εμπορίας ποσοστώσεων εκπομπών αερίων του θερμοκηπίου και τη διάταξη της πρόσβασης στην αγορά όλων των νεοπαγών αερομεταφορέων.
<P>
Συγχρόνως, οφείλω να πω ότι λυπούμαι για τη λύση που βρέθηκε για τον υπολογισμό της συνολικής ποσότητας ποσοστώσεων που αναμένεται να κατανέμονται περιοδικά στους αερομεταφορείς.
<P>
" περίοδος αναφορών 2004-2006, συνοδευόμενη από τη συνεχή περιοδική μείωση της συνολικής ποσότητας της ποσόστωσης, δεν υπολογίζει το γεγονός ότι ο αεροπορικός τομέας βρίσκεται σε πλήρη ανάπτυξη στα νέα κράτη μέλη, περιάγοντας σε μειονεκτική θέση τους αερομεταφορείς στις χώρες αυτές και, συγχρόνως, αποτρέποντας ενδεχομένως την ανταγωνιστική ανάπτυξη του ευρωπαϊκού αεροπορικού τομέα, σύμφωνα με τις μεταφορικές απαιτήσεις που επιβάλλονται από την οικονομική και κοινωνική ανάπτυξη της Ευρωπαϊκής Ένωσης.
<P>
Εκτιμώ ότι η εκδοχή που ψηφίστηκε από την Επιτροπή Βιομηχανίας, Έρευνας και Ενέργειας, όπου ως περίοδος αναφοράς προτείνονται τα έτη 2008-2010, με τη δυνατότητα μεταβολής της συνολικής ποσότητας ποσοστώσεων, ώστε να λαμβάνονται υπόψη οι μελλοντικές εξελίξεις στον τομέα, είτε ανοδικές είτε καθοδικές, ορίζει πληρέστερα το αναγκαίο πλαίσιο για τον ορθό ανταγωνισμό μεταξύ των αερομεταφορέων στην Ευρωπαϊκή Ένωση και την ανταγωνιστικότητα της ευρωπαϊκής οικονομίας εν γένει.
<P>
Ελπίζω η ψηφοφορία αυτής της εβδομάδας να προσεγγίζει όσο το δυνατόν περισσότερο τη γραμμή που ακολουθεί η Επιτροπή Βιομηχανίας, Έρευνας και Ενέργειας.
<SPEAKER ID="174" NAME="Georg Jarzembowski  " AFFILIATION="PPE-DE">
συντάκτης της γνωμοδότησης της Επιτροπής Μεταφορών και Τουρισμού. - (DE) Κύριε Πρόεδρε, κύριε Επίτροπε, κυρίες και κύριοι, εμείς στις επιτροπές εκφράζουμε ομόφωνα την άποψη ότι η εναρκτήρια χρονολογία για τις ευρωπαϊκές αεροπορικές εταιρείες και τις εταιρείες άλλων χωρών που εισέρχονται στην επικράτειά μας πρέπει να είναι η ίδια, διότι πρέπει να υπολογίζουμε την ανταγωνιστικότητα των αερομεταφορέων μας. Ωστόσο, στη Σύνοδο του Διεθνούς Οργανισμού Πολιτικής Αεροπορίας (ICAO), είδαμε ότι οι άλλες χώρες αντιτίθενται προς αυτό. Έτσι, δεν τίθεται θέμα διπλής προθεσμίας.
<P>
Στην Επιτροπή Μεταφορών και Τουρισμού, ωστόσο, πιστεύουμε ότι η προθεσμία πρέπει να είναι το 2012. Κύριε Επίτροπε, ορθώς τονίσατε ότι η αεροπορία εξαιρέθηκε από το πρωτόκολλο του Κυότο. Έτσι, το 2012 αποτελεί το κατάλληλο έτος, διότι επιτρέπει ένα ιδανικό περιθώριο μέχρι να μεταπειστούν οι τρίτες χώρες και εν τέλει να συμμετάσχουν. Τους παρέχεται αρκετός χρόνος να ενταχθούν στο δικό μας σύστημα ή να συστήσουν ένα αντίστοιχο. Δεν μπορούμε να αποδεχτούμε τον ηγετικό σας ρόλο ούτε αυτόν της Επιτροπής Περιβάλλοντος, Δημόσιας Υγείας και Ασφάλειας των Τροφίμων, η οποία προχωρά ακόμη περισσότερο και επιδιώκει ως χρονολογία το 2010, διότι έτσι παραβλέπεται εντελώς η παγκόσμια διάσταση της αεροπορίας, η φύση του ανταγωνισμού μεταξύ των αεροπορικών εταιρειών. Δεν μπορούμε να βλάψουμε τα αεροδρόμιά μας, τις αεροπορικές μας εταιρείες και τους εργαζομένους μας στο συγκεκριμένο τομέα. Συνεπώς, ο καταλληλότερα αποδεκτός χρόνος θα ήταν το 2011, με τη χρονολογία όμως να ισχύει για όλες τις αεροπορικές εταιρείες.
<P>
Επί πλέον, πρέπει να κατορθώσουμε κάποια ισορροπία. Θέλουμε να μειώσουμε τις κλιματικές επιπτώσεις της αεροπορίας, ωστόσο πρέπει να υπολογίζουμε και την ανταγωνιστικότητα των αεροπορικών μας εταιρειών, και να λάβουμε υπόψη τα αεροδρόμια και τους επιβάτες -ιδίως εκείνους των μακρινών περιοχών- διατηρώντας προσιτές τις τιμές γι' αυτούς.
<P>
Τασσόμαστε συνεπώς υπέρ του να κανονιστεί σύντομα η περίοδος αναφοράς, και να υπάρξει λογικό ποσοστό για τις ποσοστώσεις -η Επιτροπή Μεταφορών είναι υπέρ του 110, αλλά θα ήταν εφικτό και λίγο χαμηλότερα του 100- και λογικό ποσοστό για τη δημοπράτηση. Ένα μονάχα δεν πρέπει να πράξουμε: Δεν πρέπει να καταστήσουμε πανάκριβη την αεροπορική μετακίνηση για τους Ευρωπαίους επιβάτες μας των απομακρυσμένων περιοχών - παρακαλούμε, λοιπόν, για μια ομαλή εισαγωγή στην εμπορία των εκπομπών αερίων.
<SPEAKER ID="175" NAME="John Purvis">
εξ ονόματος της Ομάδας PPE-DE. - (EN) Κύριε Πρόεδρε, ο κ. Liese εκπόνησε μια άριστη έκθεση. Ωστόσο, ως σκιώδης εισηγητής της Ομάδας ΕΛΚ-ΕΔ για την Επιτροπή Οικονομικών και Νομισματικών Θεμάτων, στηρίζω τις τροπολογίες της ομάδας μου, με τις οποίες επιδιώκεται, φρονούμε, καλύτερη ισορροπία μεταξύ πόθων και πραγματικότητας.
<P>
Κατά την άποψή μου, το σύστημα εμπορίας εκπομπών αερίων είναι το οικονομικά αποδοτικότερο, πλέον προσαρμοσμένο στη ζήτηση και αντικειμενικό, προσανατολισμένο στην αγορά, διαθέσιμο όργανο για την επίτευξη του ευρωπαϊκού στόχου της μείωσης των εκπομπών αερίων θερμοκηπίου κατά τουλάχιστον 20% μέχρι το 2020.
<P>
Το μερίδιο του αεροπορικού τομέα στις εκπομπές αερίων θερμοκηπίου αυξάνεται με ταχύ ρυθμό, ως εκ τούτου υποστηρίζω πλήρως την ένταξή του στο σύστημα εμπορίας εκπομπών αερίων.
<P>
" εναρκτήρια χρονολογία πρέπει να είναι ενιαία. Νομίζω ότι το έτος 2011 αποτελεί λογικό συμβιβασμό μεταξύ των διαφόρων ημερομηνιών που εξετάζουμε. Έτσι, η Ευρώπη θα προπορεύεται δυναμικά του υπόλοιπου κόσμου.
<P>
" ποσότητα των δημοπρατούμενων ποσοστώσεων πρέπει να τεθεί σε ένα αρκετά υψηλό και αυξανόμενο επίπεδο, προκειμένου να αποφευχθούν μειονεκτήματα για τον ανταγωνισμό σχετιζόμενα με την κατοχύρωση κεκτημένων δικαιωμάτων και τη συγκριτική αξιολόγηση. " δημοπράτηση είναι οικονομικά πολύ πιο συμφέρουσα· ενθαρρύνει τους νέους παίκτες, την καινοτομία και τη μείωση των εκπομπών αερίων μέσω τεχνολογικών και λειτουργικών βελτιώσεων. Τα έσοδα από τη δημοπράτηση των ποσοστώσεων πρέπει να επανεπενδύονται στην έρευνα και την ανάπτυξη, και στην αεροπορική βιομηχανία.
<P>
Υπάρχουν μεγάλες προοπτικές για τη μείωση των εκπομπών διοξειδίου του άνθρακα του τομέα μέσω της τεχνολογικής καινοτομίας. Επιπροσθέτως, ο θεσμός του Ενιαίου Ευρωπαϊκού Ουρανού, τον οποίον ανέφερε η Επιτροπή, όταν υλοποιηθεί πλήρως, θα επιφέρει μείωση των εκπομπών διοξειδίου του άνθρακα μέχρι και κατά 12%, και πρέπει να δρομολογηθεί επειγόντως.
<P>
Στις τροπολογίες μας, τονίσαμε πόσο σημαντικό είναι να δοθεί ιδιαίτερη προσοχή στις απομακρυσμένες και απομονωμένες περιοχές. Μπορούμε πλέον μόνο να ελπίζουμε ότι το Συμβούλιο θα ανταποκριθεί θετικά στον επίμονο συναγερμό που κρούει το Σώμα.
<SPEAKER ID="176" NAME="Matthias Groote">
εξ ονόματος της Ομάδας PSE. - (DE) Κύριε Πρόεδρε, κύριε Επίτροπε, κυρίες και κύριοι, επιθυμώ ξεκινώντας να ευχαριστήσω τον εισηγητή κ. Liese για την αγαστή και εποικοδομητική του συνεργασία τους τελευταίους μήνες.
<P>
" ένταξη της αεροπορίας στο σύστημα εμπορίας των εκπομπών αερίων αποτελεί την πρώτη νομοθετική διαδικασία μετά την εαρινή Σύνοδο Κορυφής, όπου οι αρχηγοί κρατών και κυβερνήσεων έθεσαν μερικούς φιλόδοξους στόχους. Εμείς στο Ευρωπαϊκό Κοινοβούλιο θέσαμε επίσης το ζήτημα στην κορυφή της πολιτικής μας ημερήσιας διάταξης συστήνοντας την προσωρινή επιτροπή για την αλλαγή του κλίματος. Ειδήμονες και ερευνητές του κλίματος μάς έχουν επισημάνει, κατά τις ακροάσεις της επιτροπής για την αλλαγή του κλίματος, ότι πρέπει να αναστρέψουμε τη διαγραφόμενη τάση στις εκπομπές διοξειδίου του άνθρακα μέσα στα επόμενα 8 με 10 χρόνια. Έπειτα, οι εκπομπές αερίων δεν πρέπει να αυξηθούν άλλο· τουναντίον, οι εκπομπές αερίων θερμοκηπίου πρέπει να μειώνονται, ώστε η υπερθέρμανση του πλανήτη να διατηρηθεί σε επίπεδο κάτω των δύο βαθμών.
<P>
" εναρκτήρια ημερομηνία της 1ης Ιανουαρίου 2010 που ψηφίστηκε στην Επιτροπή Περιβάλλοντος, Δημόσιας Υγείας και Ασφάλειας των Τροφίμων, έχει καίρια σημασία. Επιβάλλεται να ορίσουμε το 2010 ως εναρκτήρια χρονολογία, διότι δεν υπάρχει χρόνος για χάσιμο στον αγώνα κατά της αλλαγής του κλίματος, και το περιθώριο έγκαιρης αντίδρασης στα ζητήματα αλλαγής του κλίματος είναι πολύ βραχύ και μειώνεται με το πέρασμα του χρόνου.
<P>
Όσον αφορά το σχέδιο πρότασης της Επιτροπής, δηλαδή τη διάκριση μεταξύ πτήσεων εντός Ευρώπης και διηπειρωτικών πτήσεων, οφείλω να πω ότι χαίρομαι πολύ -το προανέφερε ο κ. Jarzembowski- ότι στο Σώμα είμαστε σύμφωνοι ότι επιθυμούμε ενιαία εναρκτήρια χρονολογία.
<P>
Όπως και οι χρονικές παράμετροι, το υπολογίσιμο ανώτερο όριο για τις ποσοστώσεις εκπομπών αερίων έχει μεγάλη σημασία. Εν προκειμένω χρειάζεται να προχωρήσουμε ρεαλιστικά και φιλόδοξα. Ο ορισμός ανώτατου ορίου για τις εκπομπές αερίων που προέρχονται από την αεροπορία στο 80% του όγκου του διαστήματος 2004-2006 αποτελεί καλή και δίκαιη προσέγγιση. Το εν λόγω όριο χρειάζεται, ώστε η αύξηση της τάξεως 87% στην αεροπορία μεταξύ του 1990 και του 2004 να μην υπονομεύει τη μείωση σε άλλους τομείς της βιομηχανίας. Για να διασφαλιστεί ότι τα δικαιώματα αποφέρουν κατάλληλο τίμημα, ώστε να είναι αποδοτικό το σύστημα εμπορίας εκπομπών αερίων, η αναλογία δημοπρατήσιμων δικαιωμάτων πρέπει να είναι μεγαλύτερη από ό,τι έχει προτείνει η Επιτροπή.
<P>
Συνεπώς, η Σοσιαλιστική Ομάδα στο Ευρωπαϊκό Κοινοβούλιο προτείνει την αύξηση των δημοπρατούμενων δικαιωμάτων εκπομπών αερίων στο 25%. Όσον αφορά τα έσοδα από τη δημοπράτηση των δικαιωμάτων, τα κράτη μέλη θα πρέπει να τα αξιοποιούν για την προσαρμογή τους στην αλλαγή του κλίματος και την καταπολέμηση της αλλαγής του κλίματος, τόσο εντός όσο και εκτός της Ευρωπαϊκής Ένωσης.
<P>
Ένα άλλο σημαντικό ζήτημα: Όλα τα αεροσκάφη με μέγιστο βάρος κατά την απογείωση, άνω των 5,7 τόνων, πρέπει να ενταχθούν στο σύστημα εμπορίας εκπομπών αερίων. Αύριο θα ψηφίσουμε για μια τροπολογία που καλύπτει μόνο την ένταξη αεροσκαφών με μέγιστο βάρος κατά την απογείωση άνω των 20 τόνων. Σκοπός μας δεν πρέπει να είναι να εξαιρέσουμε τα επιχειρηματικά αεροσκάφη από το σύστημα εμπορίας εκπομπών αερίων, ενώ θα έχουμε εντάξει πλήρως τα αεροσκάφη μαζικής μεταφοράς.
<P>
Θέλω να πιστεύω ότι αύριο θα τολμήσουμε περισσότερη προστασία του κλίματος, και ελπίζω να την ξεκινήσουμε αύριο.
<SPEAKER ID="177" NAME="Holger Krahmer">
εξ ονόματος της Ομάδας ALDE. - (DE) Κύριε Πρόεδρε, ευχαριστώ καταρχάς τους δύο σχετικούς εισηγητές, τον κ. Liese και τον κ. Jarzembowski, οι οποίοι προφανώς δεν είχαν πάντοτε ομαλή συνεννόηση επί του ζητήματος. Μαζί με τις επενδύσεις στη νέα τεχνολογία και τη δημιουργία πρόσθετων υποδομών, η εμπορία των εκπομπών αερίων μπορεί να συμβάλει σημαντικά στη μείωση των εκπομπών διοξειδίου του άνθρακα στην αεροπορία. Με αυτόν τον τρόπο, η εμπορία των εκπομπών αερίων πρέπει να επιτρέπει την ανάπτυξη, παρά να την παρακωλύει. Πρέπει να παρέχει κίνητρα για την ανανέωση των στόλων και τη δημιουργία αποδοτικότερων, πιο σύγχρονων αεροσκαφών.
<P>
" Ομάδα της Συμμαχίας Φιλελευθέρων και Δημοκρατών για την Ευρώπη επιδιώκει την ένταξη όλων των αεροπορικών εταιρειών σε μία ενιαία εναρκτήρια χρονολογία, το 2011. Κατά την άποψή μας, ως βάση πρέπει να ληφθούν οι εκπομπές αερίων της περιόδου 2004-2006. Έτσι θα ανταμειφθούν εκείνες οι αεροπορικές εταιρείες που έχουν ανανεώσει και εκσυγχρονίσει τον στόλο τους στο παρελθόν. " ομάδα μου προτείνει να τεθεί το όριο στο 90%. Πρόκειται για φιλόδοξο στόχο, πιο φιλόδοξο από την πρόταση της Επιτροπής, αλλά όχι υπερβολικό. Ένα 30% κατά μέγιστον των δικαιωμάτων πρέπει να δημοπρατούνται, κατά τη γνώμη μας, ώστε να διευκολύνονται όσοι νέοι αερομεταφορείς επιθυμούν να εισέλθουν στην αγορά.
<P>
Τα έσοδα από τη δημοπράτηση πρέπει να χρησιμοποιούνται κυρίως από τον αεροπορικό κλάδο για τη μείωση των εκπομπών αερίων. Είμαστε επίσης υπέρ της αύξησης του μεγίστου βάρους κατά την απογείωση στους 20 τόνους, διότι επιθυμούμε να διατηρήσουμε στο ελάχιστο τα γραφειοκρατικά εμπόδια για τους μικρούς αερομεταφορείς. Υποστηρίζουμε τη συμπερίληψη της αεροπορίας σε ένα σύστημα εμπορίας όσο το δυνατόν ανοικτότερο και αποτελεσματικότερο. Ο περιορισμός του τρόπου χρήσεως των μορίων δεν σχετίζεται καθόλου με την οικολογία. Όπως ακριβώς κάθε μικρογραμμάριο εκπεμπόμενου διοξειδίου του άνθρακα πρέπει να εκλαμβάνεται με τον ίδιο τρόπο, έτσι και η μείωση των εκπομπών αερίων έχει την ίδια επίδραση παντού. Υπάρχουν καλοί οικονομικοί λόγοι για απεριόριστη, ευέλικτη πρόσβαση σε μόρια εάν οι εκπομπές αερίων μπορούν να μειωθούν αλλού με μικρότερο κόστος.
<P>
" αεροπορία είναι ζωτικής σημασίας για την οικονομική ανάπτυξη της Ευρώπης. " παγκοσμιοποίηση είναι αδιανόητη χωρίς ανταγωνιστικές αεροπορικές εταιρείες. Στο μέλλον, ο κόσμος θα επιθυμεί να ταξιδεύει περισσότερο, όχι λιγότερο, όχι μόνο στην Ευρώπη αλλά και, ιδίως, σε άλλα μέρη του κόσμου - πρέπει να το παραδεχτούμε αυτό.
<P>
" ΕΕ, από μόνη της, αποφασίζει να εντάξει την πολιτική αεροπορία στην εμπορία των εκπομπών αερίων, και δημιουργεί στην πορεία φίλους και εχθρούς διεθνώς. Εάν εμείς οι Ευρωπαίοι επιθυμούμε να έχουμε ηγετικό ρόλο στην κλιματική πολιτική, πρέπει να αναρωτηθούμε όχι μόνο μέχρι πού μπορούμε να φθάσουμε, αλλά και πώς μπορούμε να οδηγήσουμε και όλους τους άλλους εκεί. Το ερώτημα αυτό θα αναδειχθεί ξανά στο Μπαλί. Κυρίες και κύριοι, είναι καιρός να αποστασιοποιηθούμε από τις εσωστρεφείς λύσεις της ΕΕ για την κλιματική πολιτική.
<SPEAKER ID="178" NAME="Guntars Krasts">
εξ ονόματος της Ομάδας UEN. - (LV) Ευχαριστώ, κύριε Πρόεδρε. " εμπορία των εκπομπών αερίου του θερμοκηπίου αποτελεί την ορθή απάντηση για τη μείωση των εκπομπών στην αεροπορία. Εντούτοις χρειάζεται να αξιολογήσουμε προσεκτικά τους όρους εισαγωγής ποσοστώσεων, προκειμένου να αποφύγουμε τη διαστρέβλωση του ανταγωνισμού των αεροπορικών εταιρειών των κρατών μελών και των ευκαιριών μετακίνησης των κατοίκων της ΕΕ. " πλειονότητα των αερομεταφορέων στα νέα κράτη μέλη της ΕΕ υστερούν σημαντικά σε σχέση με τις αεροπορικές εταιρείες στα παλαιότερα κράτη μέλη, τόσο ως προς το πλήθος των μεταφερόμενων επιβατών όσο και στον κατά κεφαλήν όγκο των εκπομπών αερίων του θερμοκηπίου. Είναι δύσκολο να αξιολογηθεί η έκταση της μελλοντικής ανάπτυξης των αερομεταφορέων στα νέα κράτη μέλη της ΕΕ, ωστόσο δεν έχω καμία αμφιβολία ότι, προκειμένου να εξισορροπηθούν οι δείκτες κινητικότητας για τους κατοίκους των κρατών μελών, ο όγκος μεταφοράς επιβατών στα νεότερα κράτη μέλη πρέπει να αυξηθεί σημαντικά. Θα παρακωλυθεί η εξίσωση της κινητικότητας των κατοίκων της ΕΕ εάν δεν θεσπιστούν όροι στους κανόνες για την εμπορία των εκπομπών αερίων του θερμοκηπίου, οι οποίοι να προσδιορίζουν πώς θα μπορούν οι ταχέως αναπτυσσόμενες αεροπορικές εταιρείες να συνεχίζουν να αναπτύσσονται, χωρίς οι πόροι που δαπανώνται στην απόκτηση ποσοστώσεων εκπομπών να καθίστανται τροχοπέδη στην ανάπτυξή τους. " Επιτροπή Περιβάλλοντος, Δημόσιας Υγείας και Ασφάλειας των Τροφίμων του Κοινοβουλίου έχει στηρίξει την πρόταση να δεσμεύονται οι νέοι αερομεταφορείς, και πρόκειται για την ορθή προσέγγιση. Εντούτοις, προκειμένου να διασφαλιστεί ότι οι αερομεταφορείς με ποικίλες αρχικές θέσεις και αναπτυξιακές πορείες θα υφίστανται ίση μεταχείριση, θα έπρεπε να δεσμεύουμε μέρος των ποσοστώσεων για τους αερομεταφορείς με μεγάλο ρυθμό ανάπτυξης. Ένας ρυθμός ανάπτυξης που να υπερβαίνει τον ετήσιο μέσο όρο ανάπτυξης στην ΕΕ σε πλήθος επιβατών τουλάχιστον κατά δύο φορές, θα μπορούσε να εκληφθεί ως ο ενδεικτικός για τον όγκο της ταχείας ανάπτυξης. Και οι δύο προτάσεις είναι ζωτικής σημασίας για την προαγωγή της ανταγωνιστικότητας στη βιομηχανία αερομεταφορών της ΕΕ. Ευχαριστώ.
<SPEAKER ID="179" NAME="Caroline Lucas">
εξ ονόματος της Ομάδας Verts/ALE. - (EN) Κύριε Πρόεδρε, ευχαριστώ τον κ. Liese για την άψογη συνεργασία του και τον συγχαίρω για το έργο του.
<P>
Εντούτοις, οφείλω να πω ότι εκτιμούσα το έργο του πολύ περισσότερο, προτού αναγκαστεί να επιζητήσει συμβιβασμούς εντός της πολιτικής του ομάδας, οι οποίοι, εάν ψηφιστούν, θα αποδυναμώσουν ουσιαστικά τη θέση που έλαβε μόλις τον προηγούμενο μήνα η συντριπτική πλειονότητα στην Επιτροπή Περιβάλλοντος, Δημόσιας Υγείας και Ασφάλειας των Τροφίμων. Είναι σοβαρό το πράγμα, διότι πρέπει να ενδυναμώσουμε ουσιαστικά την αρχική πρόταση της Επιτροπής εάν επιθυμούμε να έχουμε σοβαρές πιθανότητες μείωσης των επιπτώσεων της αεροπορίας στο κλίμα μας. Σύμφωνα με τα στοιχεία της ίδιας της Επιτροπής, αυτό που πρόκειται να επιτευχθεί με τις προτάσεις της είναι απλώς ότι, μέχρι το 2020, αντί να αυξάνονται οι αεροπορικές εκπομπές αερίων κατά 83% με ένα μηδενικό σενάριο, θα αυξάνονται κατά 78%. " μείωση αυτή δεν ισούται καν με την ετήσια ανάπτυξη των αεροπορικών ταξιδίων. Δεν είναι σοβαρό κάτι τέτοιο· ούτε φιλόδοξο είναι, ούτε παγκόσμιος ηγετικός ρόλος.
<P>
" επίτευξη μειώσεων στις εκπομπές αερίων μέσω εμπορίας εξαρτάται αποφασιστικά από τη φειδώ των χορηγούμενων αδειών. Αφού οι εκπομπές αερίων της αεροπορίας έχουν ήδη διπλασιαστεί από το 1990, η επιδίωξη αρχικής κατακύρωσης που να ισούται με τις μέσες εκπομπές αερίων της περιόδου 2004-2006, ή ακόμη και 80-90% αυτών, είναι υπερβολικά γενναιόδωρη. Σας καλώ, συνεπώς, να στηρίξετε τις τροπολογίες της ομάδας μου για αρχική κατακύρωση στο 50% της εν λόγω ποσότητας. Χρειάζεται επίσης να γίνει δημοπράτηση στο 100%, ώστε να μην προκύπτουν ακούσια κέρδη εις βάρος του επιβάτη.
<P>
Τέλος, σας καλώ να καταψηφίσετε τη σκανδαλώδη, είναι η αλήθεια, τροπολογία της ομάδας ALDE, η οποία επιδιώκει να άρει τους περιορισμούς στην πρόσβαση στον μηχανισμό καθαρής ανάπτυξης και των μορίων κοινής εφαρμογής, όχι μόνο για την αεροπορία αλλά και για όλους τους τομείς στο σύστημα εμπορίας εκπομπών. " άρση τέτοιων περιορισμών αποτελεί ανοικτή πρόσκληση προς τις επιχειρήσεις, ως συνήθως. " αεροπορία και οι άλλες βιομηχανίες θα μπορούν να εξακολουθούν να αυξάνουν τις εκπομπές αερίων τους χωρίς φραγμούς, απλώς εξαγοράζοντας τις υποτιθέμενες μειώσεις που σημειώθηκαν αλλού, και, εάν λάβουμε υπόψη πρόσφατες εκθέσεις σύμφωνα με τις οποίες μέχρι και το ήμισυ των μειώσεων από προγράμματα του μηχανισμού καθαρής ανάπτυξης και κοινής εφαρμογής είναι αμφισβητήσιμο, πρόκειται να υπονομευθεί άρδην η ακεραιότητα ολόκληρου του συστήματος.
<P>
Αύριο, το Ευρωπαϊκό Κοινοβούλιο αντιμετωπίζει τη σοβαρή δοκιμασία, εάν επιθυμεί πραγματικά να αναλάβει πραγματική δράση για την αλλαγή του κλίματος, και, σε περίπτωση που πρόκειται να επιδείξει πραγματικές ηγετικές ικανότητες, τότε επιβάλλεται να στηρίξει τις τροπολογίες των Πρασίνων.
<SPEAKER ID="180" NAME="Bairbre de Brún">
εξ ονόματος της Ομάδας GUE/NGL. - (GA) Καθώς ο σκιώδης εισηγητής της ομάδας GUE/NGL, ο Jens Holm, απουσιάζει, παρακαλεί να τον συγχωρήσετε που δεν μπορεί να παρευρεθεί μαζί μας για την αποψινή συζήτηση. Εναπόκειται πλέον σε εμένα να παρουσιάσω τη θέση της ομάδας GUE/NGL.
<P>
Καιρός είναι οι αεροπορικές εταιρείες να συμμετάσχουν στις προσπάθειες καταπολέμησης της αλλαγής του κλίματος. Οι εκπομπές αερίων θερμοκηπίου από τη διεθνή αεροπορία έχουν διπλασιαστεί από το 1990 και ευθύνονται για ποσοστό μεταξύ 5% και 12% των εκπομπών διοξειδίου του άνθρακα στην ΕΕ συνολικά.
<P>
Οι ηγέτες της ΕΕ δεσμεύθηκαν αυτόν τον Μάρτιο να επιτύχουν μείωση των εκπομπών διοξειδίου του άνθρακα κατά 20% -σε σχέση με το 1990- μέχρι το 2020. Έχουμε πλέον την ευκαιρία να δείξουμε στον υπόλοιπο κόσμο ότι θα επιτύχουμε τους στόχους αυτούς.
<P>
" πρόταση της Επιτροπής συνιστά ότι ο αεροπορικός τομέας δεν χρειάζεται να συμμορφωθεί με τον μέσο όρο για την περίοδο 2004 έως 2006. Αυτό αντιστοιχεί στο 90% και πλέον, πάνω από τα επίπεδα του 1990. " Επιτροπή συνιστά επίσης ότι τα προερχόμενα από δημοπράτηση δικαιώματα δεν πρέπει να υπερβαίνουν το 3% περίπου. Οι αεροπορικές εταιρείες δεν θα έχουν κίνητρα να χαμηλώσουν τα επίπεδά τους οι ίδιες, εάν μπορούν να λαμβάνουν τις άδειές τους για εκπομπές διοξειδίου του άνθρακα δωρεάν. Το ποσοστό δημοπράτησης πρέπει να είναι το 100% -όπως υποστηρίζουμε εμείς οι ίδιοι, αλλά και οι Πράσινοι- καθώς έτσι θα υπήρχε συνέπεια ως προς την αρχή "ο ρυπαίνων πληρώνει".
<P>
Στην ομάδα GUE/NGL πιστεύουμε ότι η αναλογία παραχωρούμενων δικαιωμάτων πρέπει να είναι στο 20% του μέσου όρου για τα έτη 2004-2006· έτσι θα περιοριζόταν το ποσό των δικαιωμάτων που θα μπορούσε να αγοράζει ο αεροπορικός τομέας από άλλους τομείς ή μέσω του συστήματος εμπορίας εκπομπών αερίων· και το ποσοστό δημοπράτησης θα μπορούσε να ανέλθει στο 100%.
<P>
Οι αεροπορικές εταιρείες συντελούν σημαντικά στις εκπομπές αερίων στην Ευρώπη και σε ολόκληρο τον κόσμο. Είναι καιρός να τεθεί τέρμα στην ειδική μεταχείριση και να ληφθεί υπόψη ο αντίκτυπος στο περιβάλλον και την αλλαγή του κλίματος.
<SPEAKER ID="181" NAME="Hélène Goudin">
εξ ονόματος της Ομάδας IND/DEM. - (SV) Κύριε Πρόεδρε, η αλλαγή του κλίματος αποτελεί διαμεθοριακό περιβαλλοντικό πρόβλημα και η ΕΕ αποτελεί σημαντικό παράγοντα στο έργο που επιτελείται για το κλίμα του πλανήτη. Οι εκπομπές αερίων αυξάνονται παγκοσμίως, και τα χρονικά περιθώρια είναι μικρά. Το σουηδικό Κίνημα του Ιουνίου, συνεπώς, στηρίζει το κύριο πνεύμα της πρότασης που συζητούμε απόψε.
<P>
" ενσωμάτωση της αεροπορίας στο σύστημα εμπορίας εκπομπών αερίων της ΕΕ είναι ένα έκδηλο και οικονομικά αποδοτικό βήμα στο έργο που επιτελείται για το κλίμα. Εντούτοις, δεν οδηγεί στη μείωση των εκπομπών αερίων η ίδια η εμπορία, αλλά το ανώτατο όριο των συνολικών εκπομπών αερίων που επιλέγουμε να ορίσουμε. Το σύστημα χρειάζεται να διευρυνθεί, ώστε να συμπεριλάβει και άλλους τομείς με επιπτώσεις στο κλίμα, ώστε να επιτευχθούν οι κλιματικοί στόχοι που έχουμε θέσει εμείς.
<P>
Είμαστε υπέρ της πρότασης της Επιτροπής για ενιαία εναρκτήρια χρονολογία για την οδηγία. Είναι απαράδεκτο ότι η Επιτροπή επέτρεψε να επηρεάζεται από διεθνείς πολιτικές πιέσεις που αποσκοπούν στην καθυστέρηση του έργου που επιτελείται για το κλίμα και τη διαστρέβλωση του ανταγωνισμού. " οδηγία πρέπει επίσης να ισχύει για όλους. Δεν μπορούμε να επιτρέπουμε εξαιρέσεις για συγκεκριμένα άτομα ή περιστάσεις. Οι αρχηγοί κρατών μας πρέπει να πληρώνουν το κόστος που παράγουν όπως εμείς οι υπόλοιποι. Οτιδήποτε άλλο θα ήταν παράλογο.
<P>
Τέλος, θα ήθελα να τονίσω ότι οι κοινοί περιβαλλοντικοί στόχοι δεν πρέπει να χρησιμοποιούνται ως μέσον εισαγωγής μιας κοινής φορολογικής πολιτικής. Τα έσοδα από τη δημοπρασία δεν πρέπει να μεταβιβάζονται προς την ΕΕ, όπως προτείνεται στην Τροπολογία 14. Κάθε κράτος μέλος πρέπει να έχει τη δυνατότητα να αποφασίζει από μόνο του πώς θα αξιοποιήσει τα έσοδα από την πώληση των δικαιωμάτων εκπομπών.
<SPEAKER ID="182" NAME="Roger Helmer" AFFILIATION="NI">
(EN) Κύριε Πρόεδρε, προτείνουμε να εντάξουμε έναν νέο τύπο βιομηχανίας, την αεροπορία, στο ευρωπαϊκό σύστημα εμπορίας εκπομπών αερίων, ωστόσο το εν λόγω σύστημα αποτυγχάνει παταγωδώς. Δεν έχει επιφέρει καθόλου μείωση των εκπομπών αερίων του άνθρακα, αλλά αντιθέτως δημιούργησε μια νέα διάστρωση γραφειοκρατίας, διοίκησης και δαπανών για τη βιομηχανία. Έχει επιφέρει τη μεταβίβαση μεγάλων χρηματικών ποσών από χώρες υπεύθυνες ως προς τις αρχικές παραχωρήσεις προς άλλες άσωτες, κυρίως από τη Βρετανία προς τη Γαλλία και τη Γερμανία. Στο εσωτερικό της Βρετανίας, είχε ως παράλογη συνέπεια τη μεταφορά πόρων από νοσοκομεία σε μεγάλες πετρελαϊκές εταιρείες.
<P>
Το ευρωπαϊκό σύστημα εμπορίας εκπομπών αερίων έχει δημιουργήσει έναν σύνθετο ιστό έννομων συμφερόντων με πολιτικές επιρροές και ομάδες που επιδιώκουν προσόδους, οι οποίες απεργάζονται την εκμετάλλευση του συστήματος προς ίδιον όφελος. Τα σχέδια της Επιτροπής, να καταστούν αυστηρές οι κατακυρώσεις, απλώς θα διαιωνίσουν το πρόβλημα. Με χαλαρούς τους περιορισμούς στις κατακυρώσεις που αγοράζονται από χώρες εκτός Ευρώπης, οι πόροι της ΕΕ θα εισρέουν προς χώρες όπως η Κίνα, όπου υπάρχουν ελάχιστοι σχετικοί κανονισμοί και τα αρχεία ενδέχεται να μην είναι ακριβή. Έτσι, οι μεγάλοι ξένοι παράγοντες ρύπανσης θα πραγματοποιούν μεγάλα κέρδη με λίγη προσπάθεια, οι ευρωπαϊκές οικονομίες θα υποστούν μεγάλη ζημία και οι εκπομπές διοξειδίου του άνθρακα θα εξακολουθήσουν ανεξέλεγκτες. Κύριε Πρόεδρε, είναι, αν μη τι άλλο, σκανδαλώδης η ένταξη μιας νέας βιομηχανίας στο αποτυχημένο αυτό σύστημα. Σας λέγω ότι πρέπει να βάλετε το σπίτι σας σε τάξη προτού να το επεκτείνετε.
<SPEAKER ID="183" NAME="Richard Seeber" AFFILIATION="PPE-DE">
(DE) Κύριε Πρόεδρε, είναι πάντοτε ενδιαφέρον να βλέπουμε πώς αρνούνται να αποδεχθούν την πραγματικότητα μερικοί συνάδελφοι. Βρίσκω την πρόταση της Επιτροπής καλή. Πιστεύω επίσης ότι ο κ. Liese την έχει βελτιώσει περαιτέρω. Πρόκειται για τυπική περίπτωση εσωτερίκευσης εξωτερικών δαπανών.
<P>
Οι αγορές μπορούν να λειτουργήσουν μόνον εάν δημιουργήσουμε τις κατάλληλες συνθήκες πλαισίου. Έχουμε αναλάβει όλοι να εφαρμόζουμε την αρχή "ο ρυπαίνων πληρώνει", ωστόσο αυτό σημαίνει ότι και εκείνοι που προκαλούν το κόστος πρέπει επίσης να πληρώνουν το τίμημα. Το τίμημα σημαίνει κάθε είδους κόστος, συμπεριλαμβανομένων περιβαλλοντικών δαπανών που προκαλούν οι εκπομπές διοξειδίου του άνθρακα των αεροσκαφών. Πιστεύω επίσης ότι πρέπει να αντιμετωπίσουμε το συγκεκριμένο ζήτημα με περισσότερο θάρρος και φιλοδοξία. Γνωρίζουμε όλοι ότι για όλους μας, δηλαδή και για πολλούς στο "νωμένο Βασίλειο, η απραξία εν προκειμένω θα κόστιζε πολύ περισσότερο από το να τολμήσουμε το βήμα αυτό.
<P>
Εντούτοις, οφείλουμε να είμαστε δίκαιοι. Όλοι οι τομείς πρέπει να συνεισφέρουν στο σύστημα. Γνωρίζουμε ότι οι εκπομπές διοξειδίου του άνθρακα σε μεγάλο υψόμετρο έχουν πολύ πιο βλαβερές επιπτώσεις από τις εκπομπές διοξειδίου του άνθρακα στο έδαφος. Αυτό πρέπει να ληφθεί υπόψη όταν συζητούμε για την ένταξη των εν λόγω εκπομπών αερίων των αεροσκαφών. Επί πλέον, πρόκειται για έναν τομέα που χαρακτηρίζεται από υψηλότατους ρυθμούς ανάπτυξης. Δεύτερον, οφείλουμε να προσθέσουμε ότι έχουμε τη δυνατότητα να εισαγάγουμε διάφορα διαχειριστικά μέτρα για να μειώσουμε περαιτέρω αυτές τις εκπομπές διοξειδίου του άνθρακα. Και αυτό πρέπει να ληφθεί υπόψη.
<P>
" Κοινότητα έχει υποχρέωση να λειτουργεί ως υπόδειγμα στο διεθνή στίβο. Δεν μπορούμε να αναμένουμε από άλλες χώρες να μας ακολουθήσουν εάν δεν δίνουμε εμείς το καλό παράδειγμα. Πιστεύω επίσης ότι μας προσφέρονται εν προκειμένω σημαντικές ευκαιρίες να αξιοποιήσουμε το ανταγωνιστικό πλεονέκτημα του συγκεκριμένου τομέα που ήδη διαθέτουμε σε κάποιο βαθμό, επομένως οφείλουμε να παρέχουμε στις καινοτόμες επιχειρήσεις, ιδιαίτερα, τη στήριξη που χρειάζονται.
<SPEAKER ID="184" NAME="Dorette Corbey" AFFILIATION="PSE">
(NL) Κύριε Πρόεδρε, καταρχάς, τα συγχαρητήριά μου στον κ. Liese, ο οποίος ετοίμασε μια υπέροχη έκθεση. Συγχαρητήρια επίσης στον σκιώδη εισηγητή μας, τον κ. Groote.
<P>
" αεροπορία, όπως και άλλοι τομείς, πρέπει να συνεισφέρει στην καταπολέμηση της αλλαγής του κλίματος. Δεν μπορούμε να επιτύχουμε τον κλιματικό στόχο της μείωσης κατά 20 ή 30% μέχρι το 2020 εάν δεν συνεισφέρουν οι πάντες. " αεροπορική βιομηχανία αντιτίθεται απολύτως στην ανάληψη υπερβολικά αυστηρής δράσης, αλλά τέτοιες είναι οι αντιδράσεις από όλους τους τομείς, και εάν ικανοποιήσουμε τους πάντες, τίποτε απολύτως δεν θα προκύψει από την πολιτική μας για το κλίμα.
<P>
Επομένως, είναι θετικό που η Επιτροπή επιθυμεί να εντάξει την αεροπορία στο ευρωπαϊκό σύστημα εμπορίας εκπομπών αερίων, αλλά μάλλον παραείναι γενναιόδωρη όσον αφορά τον αριθμό των δικαιωμάτων εκπομπών που σχεδιάζει να κατακυρώσει στον τομέα. Κατά τη γνώμη μου, το 80% των εκπομπών αερίων πρέπει να είναι το πραγματικό ανώτερο όριο. " Επιτροπή Περιβάλλοντος, Δημόσιας Υγείας και Ασφάλειας των Τροφίμων ορθώς επιθυμεί τη σταδιακή μείωση αυτού του ορίου, στο πλαίσιο του ευρωπαϊκού κλιματικού στόχου της μείωσης κατά 20 ή 30%.
<P>
Οι αερομεταφορείς έχουν υποσχεθεί να επιτύχουν 50% αύξηση στην απόδοση των κινητήρων των αεροσκαφών. " Επιτροπή Περιβάλλοντος προτίθεται να τους δεσμεύσει σχετικώς, και αυτό είναι θετικό: όσο οικονομικότερα, τόσο καλύτερα.
<P>
Ένα τρίτο σημαντικό σημείο αφορά τη δημοπράτηση των δικαιωμάτων. Κατά την άποψή μου, πρέπει να δημοπρατούνται όσο το δυνατόν περισσότερα: το 25% είναι όντως το ελάχιστον. Τα έσοδα από τη δημοπράτηση πρέπει να χρηματοδοτούν την καταπολέμηση της αλλαγής του κλίματος και, ιδιαίτερα, την προσαρμογή των αναπτυσσόμενων χωρών στην αλλαγή του κλίματος. Οι λιγότερο ανεπτυγμένες χώρες μετά βίας συντελούν στην αλλαγή του κλίματος μεν, ωστόσο αναγκάζονται να υφίστανται τις χειρότερες επιπτώσεις της. Με αυτή τη νομοθεσία έχουμε τη δυνατότητα να πράξουμε κάτι γι' αυτό.
<SPEAKER ID="185" NAME="Chris Davies" AFFILIATION="ALDE">
(EN) Κύριε Πρόεδρε, έχω ανά χείρας μια επιστολή από την General Motors, με την οποία διαμαρτύρεται για τη θέση του Κοινοβουλίου σχετικά με τη μείωση των εκπομπών διοξειδίου του άνθρακα από τα οχήματα. Έχω άλλη μία επιστολή από την British Airways -ειδικό έγγραφο και αυτό- με την οποία εκφράζει παράπονα για το μέτρο αυτό και υποστηρίζει ότι το επιπρόσθετο κόστος θα τους δυσχεράνει να επενδύσουν στην τεχνολογία χαμηλότερης περιεκτικότητας σε άνθρακα στα αεροπλάνα που επιθυμούν να αποκτήσουν.
<P>
Δεν πιστεύω ούτε λέξη από τις επιστολές αυτές! " μία βιομηχανία μετά την άλλη αποστέλλουν ειδικά έγγραφα. Κανείς από αυτά τα στελέχη δεν έχει διαβάσει την έκθεση των "νωμένων Εθνών; " έκθεση εκείνη αναφέρει ότι, σε 20 χρόνια, μέχρι δύο δισεκατομμύρια άνθρωποι θα αντιμετωπίσουν σοβαρή λειψυδρία, εν μέρει εξαιτίας της αλλαγής του κλίματος. Πρέπει να πράξουμε κάτι γι' αυτό. Ο Michael O'Leary της Ryanair αποτελεί ίσως τη σκοτεινή πλευρά των δημοσίων σχέσεων για την αεροπορική βιομηχανία, ωστόσο έχει μεγάλη δόση αληθείας όταν λέγει, απερίφραστα, ότι δεν δίνει δεκάρα για το περιβάλλον όσο μπορεί να γεμίζει τις τσέπες τις δικές του και της εταιρείας του με χρυσάφι.
<P>
Πρέπει, λοιπόν, να παράσχουμε κάποια ισορροπία. Πρέπει να διασφαλίσουμε και να διευκολύνουμε τη θέση των ψηφοφόρων μας οι οποίοι αγαπούν τα ταξίδια, ωστόσο πρέπει επίσης να διασφαλίσουμε ότι δίδεται και η δέουσα προσοχή στα περιβαλλοντικά ζητήματα.
<P>
Βέβαια, το εν λόγω μέτρο επιβραδύνει σε μικρό βαθμό τη θεαματική ανάπτυξη της αεροπορικής βιομηχανίας. Θα ενθαρρύνει τη βιομηχανία να επενδύσει σε περιοριστικά μέτρα. Θα διασφαλίσει ότι τουλάχιστον η βασική αρχή ότι ο ρυπαίνων πληρώνει, πρέπει να ενσωματωθεί στην προσέγγισή μας.
<P>
Προπάντων όμως πρέπει να διασφαλίσουμε ότι θα διαθέτουμε ένα ανώτατο όριο με το οποίο θα ενθαρρύνεται η λήψη μέτρων, ένα όριο το οποίο, νομίζω, πρέπει να είναι τουλάχιστον κάπως πιο φιλόδοξο από αυτό που προτείνει η Επιτροπή.
<SPEAKER ID="186" NAME="Mieczysław Edmund Janowski" AFFILIATION="UEN">
(PL) Κύριε Πρόεδρε, κύριε Επίτροπε, ευχαριστώ όλους τους εισηγητές. Αντιμετωπίζουμε ένα πολύπλοκο πρόβλημα. Αφενός έχουμε περιβαλλοντικές μελέτες για την ατμόσφαιρα, ενώ αφετέρου πρέπει να αντιμετωπίζουμε την ανάπτυξη των εναερίων ταξιδίων, μια σημαντική πηγή οικονομικής δραστηριότητας, η οποία περιλαμβάνει τις μεταφορές και τον τουρισμό και λειτουργεί σε μια πολύ ανταγωνιστική αγορά.
<P>
Οι αποφάσεις για το ζήτημα αυτό πρέπει να είναι σώφρονες και απερίφραστες, ωστόσο σε καμία περίπτωση δεν πρέπει να συνεπάγονται διακρίσεις έναντι των ευρωπαϊκών αερομεταφορέων, συμπεριλαμβανομένων εκείνων των νέων κρατών μελών. Αυτό θα μπορούσε να αποβεί ιδιαίτερα επιζήμιο για την ευρωπαϊκή αεροπορία, χωρίς να επιτευχθεί ο στόχος της μείωσης των βλαβερών εκπομπών αερίων. Είναι προφανές ότι η ατμόσφαιρα της γης δεν γνωρίζει σύνορα. " ένταξη των εκπομπών αερίων της πολιτικής αεροπορίας στο σύστημα της ΕΕ πρέπει συνεπώς να αναγνωριστεί ως θεμιτή.
<P>
Επιπροσθέτως, είμαι της γνώμης ότι πρέπει να συνυπολογίσουμε και τις εκπομπές άλλων αερίων, όπως των τοξικών οξειδίων του αζώτου. Έχω την αίσθηση ότι οι σημαντικότερες δράσεις είναι αυτές που θα μειώσουν αποτελεσματικά τις βλαβερές εκπομπές αερίων μέσω της χρήσης καινοτόμων λύσεων για τους κινητήρες των αεροσκαφών, του σχεδιασμού των αεροσκαφών με καλύτερες αεροδυναμικές παραμέτρους, και τη ριζική βελτίωση του ελέγχου της εναέριας κυκλοφορίας ο οποίος θα περιορίσει τον άσκοπο εναέριο χρόνο. Στην παρούσα φάση, θεωρώ την εμπορία των εκπομπών αερίων ως τρόπον τινά υποκατάστατο. Θα θεωρούσα λογικό σήμερα να αποδεχθούμε την περίοδο αναφοράς 2007-2009, να θέσουμε ένα ανώτατο όριο στις εκπομπές αερίων σε επίπεδο μεταξύ 5 και 10% έναντι του 100% εν όψει του αυξανόμενου ενδιαφέροντος για τις πτήσεις, και να συμπεριλάβουμε επί πλέον τους εκτός ΕΕ αερομεταφορείς που δραστηριοποιούνται εντός της ΕΕ.
<SPEAKER ID="187" NAME="Umberto Guidoni" AFFILIATION="GUE/NGL">
(IT) Κύριε Πρόεδρε, κυρίες και κύριοι, η αλλαγή του κλίματος αποτελεί ένα από τα σοβαρότερα προβλήματα που αντιμετωπίζουμε. Εάν επιθυμούμε να περιφρουρήσουμε το μέλλον μας, δεν μπορούμε πλέον να αγνοούμε το περιβαλλοντικό ζήτημα και πρέπει να είμαστε έτοιμοι να αλλάξουμε τον τρόπο ζωής μας, ιδίως όσον αφορά την κινητικότητα.
<P>
Οι μεταφορές είναι ένας από τους τομείς που συντελούν περισσότερο στην ενεργειακή κατανάλωση και αυτός που εξαρτάται περισσότερο από τα ορυκτά καύσιμα. Εντός του τομέα αυτού, η αεροπορία διαδραματίζει αυξανόμενο ρόλο. Το 2004, οι εκπομπές αερίων θερμοκηπίου από τα αεροσκάφη στην ΕΕ αυξήθηκαν κατά 87% σε σύγκριση με το 1990. " Ευρώπη ευθύνεται για περίπου τις μισές εκπομπές διοξειδίου του άνθρακα με προέλευση την αεροπορία. " τάση αυτή δεν είναι πλέον βιώσιμη, και επιβάλλεται να λάβουμε τα κατάλληλα μέτρα, για παράδειγμα καταργώντας τα φορολογικά προνόμια για τη συγκεκριμένη βιομηχανία.
<P>
Πιστεύω ότι η πρόταση της Επιτροπής για μια οδηγία σχετικά με τις ποσοστώσεις εκπομπών αερίων για την αεροπορία αποτελεί θεμελιώδες εργαλείο για την κατά μέτωπον αντιμετώπιση των προβλημάτων που σχετίζονται με την αλλαγή του κλίματος, και εμείς χαιρετίζουμε την έκθεση της Επιτροπής Περιβάλλοντος, Δημόσιας Υγείας και Ασφάλειας των Τροφίμων που ενισχύει την αρχική οδηγία.
<P>
Εντούτοις -και είναι σημαντικό να το τονίσουμε- χρειάζεται να διατηρήσουμε ορισμένα προκριματικά σημεία στον διάλογο και την ψηφοφορία που θα διεξαχθούν αύριο. Εξ αυτών, το κοινοτικό σύστημα εμπορίας των εκπομπών αερίων πρέπει να ισχύει για όλες τις πτήσεις, και από και προς την ΕΕ. Αυτό δεν μπορεί να αναβληθεί για μετά το 2010.
<P>
Είναι επίσης σημαντικό που μια σεβαστή αναλογία ποσοστώσεων κατακυρώνεται με δημοπράτηση, και τα έσοδά της πρέπει να χρησιμοποιούνται για την επιχορήγηση των καθαρότερων δυνατών μορφών μετακίνησης, για παράδειγμα φοροαπαλλάσσοντας τις μεταφορές που είναι φιλικές προς το περιβάλλον, ώστε να παραχθεί τουρισμός χαμηλού κόστους ο οποίος θα χρησιμοποιεί λιγότερο ρυπαίνουσες μορφές μεταφοράς, όπως είναι τα τραίνα. Χρειάζεται επίσης να ενθαρρύνουμε την έρευνα προς την κατεύθυνση αποδοτικότερων κινητήρων αεροσκαφών και αποτελεσματικότερης διαχείρισης της εναέριας κυκλοφορίας.
<P>
Ελπίζω το Σώμα να μην υποτιμήσει τον προτεινόμενο συμβιβασμό, ο οποίος θα επιτρέψει στην Ευρώπη να καταστεί ηγέτις στον αγώνα κατά της αλλαγής του κλίματος.
<SPEAKER ID="188" NAME="Bastiaan Belder" AFFILIATION="IND/DEM">
(NL) Κύριε Πρόεδρε, θα ομιλήσω εκ μέρους του συναδέλφου μου κ. Blokland.
<P>
" πρόταση να ενσωματωθεί η αεροπορία στο σύστημα εμπορίας εκπομπών αερίων θα αποτελέσει σαφές σήμα της Ευρωπαϊκής Ένωσης για την ανάγκη συνεισφοράς στους φιλόδοξους στόχους μείωσης που συμφωνήθηκαν στις αρχές του έτους. Υπό το φως αυτό, η αρμόδια κοινοβουλευτική επιτροπή επιδοκίμασε την πρόταση της Επιτροπής, πιέζοντας μάλιστα ώστε να καταστεί αυστηρότερη.
<P>
Την προηγούμενη εβδομάδα φάνηκε ότι ήμασταν στην πορεία της συμφωνίας κατά την πρώτη ανάγνωση. " ελπίδα αυτή ενισχύθηκε από την Προεδρία του Συμβουλίου, αποδείχθηκε όμως αβάσιμη, καθώς δεν κατέστη δυνατή η λήψη εντολής από το Συμβούλιο.
<P>
Αυτή την εβδομάδα προέχει, κατά τη γνώμη μου, να μην συμφωνήσουμε τη διάλυση της πρότασης της Επιτροπής, αλλά να επιδιώξουμε μια πρόταση με σαφείς φιλοδοξίες, ώστε να είμαστε συνεπείς με την πορεία που δρομολογήσαμε την άνοιξη ως προς τη μείωση των εκπομπών. Συνεπώς, στηρίζω ολόψυχα την πορεία που έχει δρομολογήσει η Επιτροπή Περιβάλλοντος, Δημόσιας Υγείας και Ασφάλειας των Τροφίμων.
<SPEAKER ID="189" NAME="Reinhard Rack" AFFILIATION="PPE-DE">
(DE) Κύριε Πρόεδρε, συμφωνώ με τα επιχειρήματα που εξέθεσαν σχεδόν όλοι οι άλλοι συνάδελφοι. Λέγω "σχεδόν" όλων των συναδέλφων, συνεπώς θα εστιάσω σε τρεις επίσημες πτυχές.
<P>
Σημείο πρώτον: Το πράττουμε συνέχεια στο Σώμα αυτό, και σήμερα το πράττουμε και πάλι: Αναβάλλουμε σημαντικές προτάσεις νόμου για την απογευματινή συνεδρία. Με αυτόν τον τρόπο, εξασφαλίζουμε το μικρότερο δυνατό κοινό ακρόασης και, με λίγες μόνον εξαιρέσεις, να μην βρίσκεται κανείς στα θεωρεία των επισκεπτών, και ότι οι δημοσιογράφοι, οι οποίοι θα έπρεπε να καλύπτουν όλες αυτές τις συνεδρίες, το πιθανότερο είναι να αφιερώνουν την προσοχή τους σε άλλα πράγματα που γίνονται το βράδυ.
<P>
Δεύτερον, ακούμε πάντοτε, και το ακούσαμε και στην παρούσα συζήτηση, ότι εμείς, το Ευρωπαϊκό Κοινοβούλιο, πρέπει να ρίχνουμε όλες μας τις δυνάμεις κατά την πρώτη ανάγνωση και να λαμβάνουμε ιδιαίτερα απαιτητικές θέσεις, καθώς έπειτα το Συμβούλιο ούτως ή άλλως θα τις φρενάρει, και εν τέλει δεν πρόκειται να καταλήξουμε εκεί που επιθυμούμε. Συνιστώ προσοχή σε όσους ασπάζονται τη θέση αυτήν: Αυτό ίσχυε επί μακρόν, ωστόσο παύει πλέον να ισχύει. Το είδαμε με τους κανονισμούς για την ποιότητα του αέρα, για παράδειγμα, όπου υπήρχαν και εξακολουθούν να υπάρχουν πρωτοβουλίες όπου οι αρχηγοί κρατών και κυβερνήσεων, ακόμη και οι υπουργοί περιβάλλοντος, μας έχουν στηρίξει αρκετά, ακόμη και κατά την πρώτη ανάγνωση. Με τα αποτελέσματα που εγκρίναμε, σε 10 με 15 χρόνια, στην Κεντρική Ευρώπη, θα χρειαστεί να περικλείσουμε σε απαγορευτικό κλοιό όλες τις πόλεις μεταξύ Νυρεμβέργης και Μπολόνιας, διότι δεν θα μπορούμε να τηρήσουμε τις τιμές που έχουμε θέσει.
<P>
Τρίτον, εδώ στο Ευρωπαϊκό Κοινοβούλιο, πρέπει να υλοποιήσουμε μια βιώσιμη εργασιακή σχέση, ώστε να επιτυγχάνουμε τη λήψη λογικών κοινών αποφάσεων. " διαδικασία που ακολουθήσαμε γι' αυτή την οδηγία τις τελευταίες εβδομάδες και μήνες, θεωρώ ότι διανοίγει μια πετυχημένη οδό και μια πετυχημένη προσπάθεια. Ζητήματα που αφορούν το περιβάλλον, τις μεταφορές, την οικονομία και τη βιομηχανία δεν εμπίπτουν ακόμη στον εύλογο συμβιβασμό, ωστόσο θα ληφθούν υπόψη, πιστεύω, μετά το αποτέλεσμα της αυριανής ψηφοφορίας. Απομένει πλέον να πείσουμε τον υπόλοιπο κόσμο να συμμετάσχει και να πράξει κάτι για το περιβάλλον.
<SPEAKER ID="190" NAME="Eluned Morgan" AFFILIATION="PSE">
(EN) Κύριε Πρόεδρε, να πω καταρχάς ότι είναι ωραίο που ξαναβλέπουμε τον κ. Δήμα.
<P>
Είναι αρκούντως αποδεκτό ότι οι εκπομπές άνθρακα από πλευράς της αεροπορίας είναι σήμερα αναλογικά πολύ μικρότερες των συνολικών εκπομπών άνθρακα της ΕΕ. Ωστόσο κανείς λογικός άνθρωπος δεν θα μπορούσε να παραβλέψει την απίστευτη ανάπτυξη του τομέα τα τελευταία χρόνια και να μην αναγνωρίσει ότι τα σχέδια αναπτύξεως της ίδιας της βιομηχανίας είναι τεράστια. Σήμερα, η τεχνολογία που διαθέτει η αεροπορία για εναλλακτικά, λιγότερο ρυπαντικά καύσιμα, είναι περιορισμένη. Γι' αυτό είναι απολύτως λογικό να δεχτούμε ότι η αεροπορία πιθανόν να συνεχίσει να αναπτύσσεται, ωστόσο χρειάζεται να εξασφαλίσουμε ότι αυτή η ανάπτυξη θα αντισταθμίζεται από άλλους τομείς της οικονομίας οι οποίοι διαθέτουν εναλλακτικές λύσεις για τη μείωση των εκπομπών άνθρακα. Για τον λόγο αυτόν είναι απαραίτητο να ενταχθεί η αεροπορία στο σύστημα εμπορίας εκπομπών αερίων.
<P>
Θέλω επίσης να υπογραμμίσω ότι η ΕΕ έχει μια αρχή, σύμφωνα με την οποία το τίμημα πρέπει να καταβάλλει ο ρυπαίνων. Υπό το σημερινό σύστημα εμπορίας, όχι μόνο δεν πληρώνει ο ρυπαίνων, αλλά βλέπουμε και πολλούς ρυπαίνοντες να αποκομίζουν ακούσια κέρδη χάρη στο σύστημα. Αυτό πρέπει να σταματήσει. Είναι ορθό, συνεπώς, να δημοπρατηθούν πολλοί από αυτούς τους παραγωγούς διοξειδίου του άνθρακα, ιδίως όταν έρθει η ώρα της καθολικής μεταρρύθμισης.
<P>
Ίσως μία από τις πλέον ενδιαφέρουσες πτυχές της εν λόγω συζήτησης είναι το ζήτημα, πού θα έπρεπε να δαπανώνται τα έσοδα από τις δημοπρασίες του συστήματος εμπορίας. Στην επικείμενη αναθεώρηση του συστήματος, και εάν προκριθεί η πλήρης δημοπράτηση, θα μπορούσαν να συγκεντρωθούν 200 δισεκατομμύρια ευρώ. Είμαι βέβαιη ότι πολλοί από εμάς μπορούν να σκεφτούν αμέτρητους τρόπους για να ξοδευτούν αυτά τα χρήματα, ωστόσο πιστεύω ότι θα ήταν σκόπιμο να διοχετεύσουμε τα χρήματα, μέσω του προϋπολογισμού της ΕΕ, ει δυνατόν, σε πρωτοβουλίες για την αντιμετώπιση της αλλαγής του κλίματος, μεταξύ των οποίων χρηματική βοήθεια προς τον αναπτυσσόμενο κόσμο, όπως για παράδειγμα στη χρηματοδότηση αναδασώσεων σε αναπτυσσόμενες ή αναδυόμενες χώρες.
<P>
Πρέπει, όμως, να παραδεχτούμε επίσης ότι ακόμη και στα δικά μας κράτη μέλη ενδέχεται να αντιμετωπίσουμε τεράστια αύξηση της ενεργειακής ανέχειας. Ίσως θα έπρεπε να εξετάσουμε το ενδεχόμενο να διοχετεύσουμε τα χρήματα και προς αυτή την κατεύθυνση. Οι αποφάσεις, λοιπόν, που θα λάβουμε αύριο, θα είναι ενδεικτικές ως προς πού πρέπει να κινηθούμε, όσον αφορά τη μεταρρύθμιση του συστήματος εμπορίας εκπομπών συνολικά.
<SPEAKER ID="191" NAME="Jeanine Hennis-Plasschaert" AFFILIATION="ALDE">
(NL) Κύριε Πρόεδρε, αντί για οποιουσδήποτε άκαρπους φόρους και επιβαρύνσεις, η Επιτροπή προτείνει το παρόν, βασιζόμενο στην αγορά, όργανο - επιλογή που επικροτώ ολόθυμα. Είναι περιβαλλοντικά δραστική, οικονομικά αποδοτική και εξόχως κατάλληλη για ευρύτερη εφαρμογή· ή τουλάχιστον, διαθέτει δυνητικά τα αντίστοιχα προσόντα.
<P>
Αρκετά νωρίς κατέστη σαφές ότι οι απόψεις στο Σώμα διίστανται κάπως. " Επιτροπή Περιβάλλοντος, Δημόσιας Υγείας και Ασφάλειας των Τροφίμων κατέληξε να έχει διαμετρικά αντίθετη άποψη από την Επιτροπή Μεταφορών και Τουρισμού. Ο συνάδελφός μου κ. Krahmer έχει καλύψει τα πάντα σχετικώς. Έχουν καταρτιστεί και οι συμβιβαστικές τροπολογίες, και η αυριανή ψηφοφορία θα δείξει εάν θα επικρατήσει ή όχι το θυμικό.
<P>
Τα θέματα για το κλίμα είναι καυτά, και η πράσινη ψήφος είναι υπερβολικά σέξυ. Όλα αυτά βεβαίως δεν πειράζουν, ωστόσο βλέπω ότι δεν γίνεται να στοχεύουμε στο στραγγαλισμό του ευρωπαϊκού αεροπορικού τομέα και των σχετικών θέσεων εργασίας.
<P>
Το θεωρώ αντιπαραγωγικό να προσπαθούμε να μειώσουμε τεχνητά έναν συγκεκριμένο τρόπο μεταφοράς, εν προκειμένω την αεροπορία, υπέρ κάποιου άλλου. Όλα τα στοιχεία συνηγορούν ότι η ζήτηση για ταχείες μεταφορές υπερβαίνει την προσφορά. Χρειαζόμαστε όλους τους τρόπους μετακίνησης· δεν μπορούμε πλέον να αρκούμαστε μόνο στα τραίνα και τα λεωφορεία.
<P>
Σκοπός είναι να αναπτυχθεί ένα πρότυπο όσο το δυνατόν πιο λειτουργικό και επεκτάσιμο και / ή αντιγράψιμο ανά τον κόσμο - μάλιστα· αυτό το τελευταίο είναι ζωτικής σημασίας.
<P>
Ειδεμή, οι προσπάθειές μας θα παραμείνουν σταγόνα στον φραστικό ωκεανό, και αυτό θα ήθελα να το αποφύγω. Ο κ. Rack το έθεσε εύστοχα όταν ανέφερε μόλις τώρα ότι, για να είμαστε αποτελεσματικοί, πρέπει να πείσουμε τον υπόλοιπο κόσμο, διότι μόνο τότε θα έχει νόημα η δράση μας.
<SPEAKER ID="192" NAME="Sérgio Marques" AFFILIATION="PPE-DE">
(PT) Κύριε Επίτροπε, κυρίες και κύριοι, ως βουλευτής εκλεγμένος σε μία από τις επτά εξόχως απόκεντρες περιφέρειες, οφείλω να πληροφορήσω το Σώμα για την τεράστια ανησυχία των περιοχών αυτών αναφορικά με την υλοποίηση της υπό συζήτησιν οδηγίας. Για έναν απλό λόγο: Οι εξόχως απόκεντρες περιφέρειες εξαρτώνται σχεδόν αποκλειστικά από τις εναέριες μεταφορές, και οποιαδήποτε ανατίμηση των εν λόγω υπηρεσιών, η οποία θα προκληθεί αναπόφευκτα από την υλοποίηση της οδηγίας, θα καταστήσει δυσχερέστερη την πρόσβαση, αυξάνοντας την απομόνωσή τους, η οποία ήταν και ο καθοριστικός παράγοντας για την απόδοση ειδικού καθεστώτος σε ευρωπαϊκό επίπεδο στις εν λόγω περιφέρειες, όπως ορίζεται στο Άρθρο 299(2) της Συνθήκης ΕΚ.
<P>
Από την άλλη πλευρά, η αύξηση του κόστους των αερομεταφορών θα έχει ως αποτέλεσμα την ακόμη μεγαλύτερη ανταγωνιστική επιβάρυνση των περιφερειών αυτών, καθώς θα κατασταλεί ο τουρισμός, η κύρια οικονομική δραστηριότητα της πλειονότητάς τους. Αναμένεται μείωση των τουριστών και / ή των δαπανών που πραγματοποιούν αυτοί, με αποτέλεσμα τη μείωση του ΑΕΠ τουλάχιστον κατά 2%, σύμφωνα με μελέτες της Κυβέρνησης των Καναρίων Νήσων. Ωστόσο, η βελτίωση της πρόσβασης στις εξόχως απόκεντρες περιφέρειες με στόχο την ελάττωση της απομόνωσής τους, και η προώθηση της ανταγωνιστικότητάς τους, αποτελούν δύο από τις τρεις μείζονες προτεραιότητες της πολιτικής της ΕΕ για τις εξόχως απόκεντρες περιφέρειες οι οποίες έχουν διατυπωθεί στην ανακοίνωση της Επιτροπή "Ενισχυμένη εταιρική σχέση για τις εξόχως απόκεντρες περιφέρειες", την οποία στήριξε πλήρως το Κοινοβούλιο. Οφείλουμε να τονίσουμε πόσο αντίθετη και ανακόλουθη προς τις προτεραιότητες αυτές θα αποβεί η εν λόγω οδηγία.
<P>
Νομίζω ότι για πρώτη φορά έχουμε ενώπιόν μας μια νομοθετική πράξη της ΕΕ η οποία θα οδηγούσε στην απομόνωση των περιφερειών αυτών. Βεβαίως, οι τροπολογίες 5 και 6 που έχουν κατατεθεί από την Ομάδα του Ευρωπαϊκού Λαϊκού Κόμματος (Χριστιανοδημοκρατών) και των Ευρωπαίων Δημοκρατών κατόπιν συμβιβασμού μεταξύ του εισηγητή κ. Liese -τον οποίον οφείλω να συγχαρώ για το άριστο έργο του- και του κ. Jarzembowski και της κ. De Veyrac, αντισταθμίζουν σε κάποιο βαθμό τις επιπτώσεις της οδηγίας, ωστόσο δεν επαρκούν. Καλώ, συνεπώς, τα τρία όργανα να προσπαθήσουν να εξεύρουν καλύτερες λύσεις, στα επόμενα στάδια της νομοθετικής διαδικασίας, για τη μείωση του αντικτύπου της εν λόγω οδηγίας στις εξόχως απόκεντρες περιφέρειες.
<SPEAKER ID="193" NAME="Ulrich Stockmann" AFFILIATION="PSE">
(DE) Κύριε Πρόεδρε, κύριε Επίτροπε, κυρίες και κύριοι, ο ταχέως αναπτυσσόμενος αεροπορικός τομέας πρέπει να ενσωματωθεί στο σύστημα εμπορίας εκπομπών αερίων το συντομότερο δυνατόν. Αυτό θα σημάνει ότι θα αρχίσει και αυτός ο τρόπος μετακίνησης να συνεισφέρει στην ελάττωση του ανθρωπογενούς φαινομένου του θερμοκηπίου.
<P>
Από την άποψη της πολιτικής μεταφορών, το νομοθετικό μας καθήκον είναι πλέον να επεξεργαστούμε τις συνθήκες πλαισίου. Αυτές οι συνθήκες πλαισίου πρέπει να καθοριστούν κατά τρόπο, ώστε η πιθανή ώθηση για οικονομία να παρέχεται από μια κατάλληλη τιμή ανά τόνο διοξειδίου του άνθρακα, χωρίς να περιορίζεται δραστικά ο αριθμός των πτήσεων. Για να γίνει αυτό, όταν χορηγηθούν για πρώτη φορά δικαιώματα σε αεροπορικές εταιρείες, για παράδειγμα, πρέπει να γίνει με τρόπο που η έλλειψη τέτοιων δικαιωμάτων να μπορεί να αντισταθμιστεί ρεαλιστικά στην αγορά, ειδάλλως θα καταργούνται πτήσεις, και δεν γνωρίζω για πόσο θα το αντέξουμε εμείς αυτό και η κοινωνία μας. Ακόμη και εάν στις αεροπορικές εταιρείες χορηγούνταν 100% δικαιώματα κατά την ένταξή τους στο σύστημα -και κανείς εξ ημών δεν το επιδιώκει αυτό- μια ετήσια ανάπτυξη στην αεροπορία τάξεως 5% θα απαιτούσε εξ ίσου υψηλό όγκο οικονομίας εκπομπών διοξειδίου του άνθρακα. Δεν είναι καθόλου μικρή η πρόκληση αυτή.
<P>
" μεγαλύτερη δυνατότητα μείωσης βρίσκεται στην πραγματοποίηση του Ενιαίου Ευρωπαϊκού Ουρανού, δηλαδή εξαρτάται από την πολιτική βούληση των κρατών μελών. " μόνη επιλογή για τις αεροπορικές εταιρείες, προς το παρόν, είναι να ανανεώσουν τους στόλους τους, εάν τους απομένουν αρκετά κεφάλαια για τον σκοπό αυτόν κατόπιν υπολογισμού των χρηματικών ποσών της σχεδιαζόμενης δημοπράτησης. Οι δε περιφερειακές αεροπορικές εταιρείες μάλλον δεν θα προλάβουν.
<SPEAKER ID="194" NAME="Avril Doyle" AFFILIATION="PPE-DE">
(EN) Κύριε Πρόεδρε, έχοντας υπόψη ότι η πολιτική είναι η τέχνη του εφικτού και ότι ενίοτε ο εχθρός του καλού μπορεί να είναι το καλύτερο, θέλω να ευχαριστήσω τον συνάδελφό μου κ. Liese για την τεράστια προσπάθεια που κατέβαλε ώστε να καταλήξει σε θέση -σε συμφωνία- όχι μόνο με όλους εμάς στην ομάδα PPE-DE αλλά και με συναδέλφους άλλων παρατάξεων.
<P>
" διεθνής αεροπορία βρίσκεται εκτός υποχρεώσεων Κυότο, και η πλήρης έλλειψη προόδου από πλευράς ΔΟΠΑ τα τελευταία 10 χρόνια που έχει λάβει εντολή να αντιμετωπίσει τις εκπομπές αερίων, καθιστά σημαντική την ανάληψη του πρωταρχικού ρόλου από την ΕΕ. Το προτεινόμενο σύστημα εμπορίας εκπομπών αερίων πρέπει να ισχύει για όλες τις πτήσεις, συμπεριλαμβανομένων εκείνων από τρίτες χώρες, από μία κοινή εναρκτήρια χρονολογία για λόγους ανταγωνιστικότητας.
<P>
Επιθυμώ τώρα να εστιάσω, στα δύο λεπτά που μου απομένουν, σε ένα σημείο που νομίζω ότι δεν έχει θίξει κανείς άλλος συνάδελφος. Πρόκειται για σημείο το οποίο αποτελεί σοβαρότατο εθνικό πρόβλημα στην Ιρλανδία.
<P>
Σύμφωνα με την πρόταση, προτείνεται η υποκαταστασιμότητα ή μετατρεψιμότητα των αεροπορικών δικαιωμάτων προς δικαιώματα του Κυότο ανέξοδα. Μια αεροπορική εταιρεία έχει το δικαίωμα να απαιτήσει μετατροπή των αεροπορικών της δικαιωμάτων προς τα δικαιώματα που ορίστηκαν στο Κυότο, και το κράτος μέλος εκδόσεως πρέπει να συμμορφώνεται. Αυτό αποτελεί τεράστιο πρόβλημα για εμάς στην Ιρλανδία, διότι, εάν οι αεροπορικές εταιρείες πρέπει να προβαίνουν ανέξοδα στη μετατροπή, θα πρέπει να αντικαταστήσουμε αυτά τα δικαιώματα του Κυότο με εκείνα που θα πρέπει να αγοράσει το ιρλανδικό κράτος σε πλήρεις τιμές αγοράς.
<P>
Στο ιρλανδικό μητρώο θα είναι καταχωρισμένος δυσανάλογος αριθμός πτήσεων, λόγω του μεγέθους και της γεωγραφικής κατανομής ορισμένων αεροπορικών εταιρειών, καθώς οι αεροπορικές εταιρείες, ιδίως η Ryanair, είναι εγγεγραμμένες στην Ιρλανδική Υπηρεσία Αεροπορίας για όλες τις εντός ΕΕ δραστηριότητές τους. " επιτυχία της Ryanair συνίσταται στο γεγονός ότι διαθέτει 20 επιχειρησιακές βάσεις σε όλη την ΕΕ, εξυπηρετώντας σχεδόν 130 προορισμούς οι οποίοι, μάλιστα, αυξάνονται. Ωστόσο μόνον ένα μικρό ποσοστό των πτήσεων αυτών εκτελείται στην Ιρλανδία.
<P>
Θα προτιμούσα να δηλώσει συγκεκριμένα η Επιτροπή εάν θα αποδεχτεί την Τροπολογία 47, στην οποία διαγράφονται εκείνες οι δυσκολότατες προτάσεις.
<P>
" αρχή "ο ρυπαίνων πληρώνει" δεν μπορεί να ερμηνευθεί σε σημείο να πληρώνει ο Ιρλανδός φορολογούμενος για τη μόλυνση στα υπόλοιπα κράτη μέλη της ΕΕ.
<SPEAKER ID="195" NAME="Riitta Myller" AFFILIATION="PSE">
(FI) Κύριε Πρόεδρε, χρειάζεται επείγουσα ανάληψη δράσεως για την καταπολέμηση της αλλαγής του κλίματος και, όπως ακριβώς ελέχθη και εδώ, όλες οι βιομηχανίες που εκπέμπουν αέρια του θερμοκηπίου στην ατμόσφαιρα πρέπει να συμμετέχουν στη δράση αυτήν. " αεροπορία δεν μπορεί να αποτελεί εξαίρεση. Τα αέρια του θερμοκηπίου από την εναέρια κυκλοφορία αυξάνονται με ταχύτητα. Πρέπει να το θυμίζουμε αυτό, διότι λέγεται συχνά ότι η εναέρια κυκλοφορία ευθύνεται μονάχα για το δύο ή τρία τοις εκατόν των εκπομπών αερίων θερμοκηπίου. Όπως προαναφέρθηκε, οι εκπομπές αερίων θερμοκηπίου από την αεροπορία έχουν αυξηθεί κατά το ήμισυ από το 1990.
<P>
" ιδέα, τώρα, να ενταχθεί η εναέρια κυκλοφορία στην εμπορία εκπομπών αερίων αποτελεί πρόταση της ΕΕ συγκεκριμένα. Ο σκοπός είναι επίσης να καθιερωθεί μακροπρόθεσμα ένα παγκόσμιο σύστημα, στο οποίο μάλιστα η εναέρια κυκλοφορία να μοιράζεται το άχθος. Ενδέχεται να διδαχθούμε από τα ελαττώματα της οδηγίας περί γενικής εμπορίας εκπομπών αερίων και να αυξήσουμε την αναλογία των δημοπρατούμενων δικαιωμάτων στην αρχική κατακύρωση δικαιωμάτων. " αρχική κατακύρωση, και το σύστημα συνολικά, πρέπει να ενθαρρύνουν τη μείωση των εκπομπών αερίων, ώστε τα βραχέα εναέρια ταξίδια να αντικατασταθούν από τα σιδηροδρομικά ταξίδια, οπότε θα εξυπηρετούνταν ιδιαίτερα εκείνες οι περιφέρειες με πυκνό αστικό ιστό και πληθυσμό. Από την άλλη πλευρά, έχουμε προβλήματα σε περιοχές με λιγότερους κατοίκους και που απέχουν πολύ από τα αστικά κέντρα, και είναι σημαντικό το ευρωπαϊκό σύστημα να λαμβάνει υπόψη τις απομακρυσμένες περιοχές με τρόπο ισορροπημένο.
<SPEAKER ID="196" NAME="Corien Wortmann-Kool" AFFILIATION="PPE-DE">
(NL) Κύριε Πρόεδρε, θεσπίζοντας την εμπορία εκπομπών αερίων στην αεροπορία, η Ευρώπη επιδεικνύει φιλοδοξία, τη φιλοδοξία να αντιμετωπίσει τις εκπομπές διοξειδίου του άνθρακα και να καταπολεμήσει την αλλαγή του κλίματος. Στο κάτω-κάτω, πουθενά αλλού στον κόσμο μέχρι σήμερα -ούτε καν στην Καλιφόρνια- δεν έχει προταθεί μια τόσο φιλόδοξη προσέγγιση. Συγκρινόμενο ακόμη και με το σύστημα εμπορίας εκπομπών αερίων της βιομηχανίας, αποτελεί φιλοδοξότατο σχέδιο.
<P>
Ωστόσο, τι έπραξε η Επιτροπή μας Περιβάλλοντος, Δημόσιας Υγείας και Ασφάλειας των Τροφίμων; Κατέστησε αρκετά αυστηρότερη την εν λόγω πρόταση στα βασικά της σημεία, με αποτέλεσμα να απωλέσουμε τον αντικειμενικό μας στόχο. " Ευρώπη πρέπει να επιδείξει ηγετικό πνεύμα, ωστόσο ηγετικό πνεύμα σημαίνει όχι μόνο να προπορεύεται, αλλά και να πείθει τους άλλους, να τους κερδίζει -και αυτό, στο εξαιρετικά ανταγωνιστικό περιβάλλον της διεθνούς αεροπορίας. Συνεπώς, το νέο καθεστώς δεν πρέπει σε καμία περίπτωση να οδηγήσει σε υψηλό κόστος και γραφειοκρατία, ιδίως για τις αεροπορικές εταιρείες της Ευρώπης, αλλά το κέρδος να είναι υπέρ του κλίματος. Πρέπει να προκύψει ένα αμιγές όφελος για το κλίμα, κατά προτίμηση σε όλον τον κόσμο.
<P>
Χαίρομαι, συνεπώς, που έχουν πλέον κατατεθεί τροπολογίες από την Ομάδα του Ευρωπαϊκού Λαϊκού Κόμματος (Χριστιανοδημοκρατών) και των Ευρωπαίων Δημοκρατών και επίσης από την Ομάδα της Συμμαχίας Φιλελευθέρων και Δημοκρατών για την Ευρώπη, οι οποίες αναμένω να μας κατευθύνουν σε μια ρεαλιστική πορεία αύριο. Αυτό είναι αναγκαίο, προκειμένου να προωθηθούν και οι καθαρότερες πτήσεις στην πράξη, καθώς το να περνούν από τον γραφειοκρατικό μύλο της δημοπρασίας -ακόμη και με καθαρά αεροσκάφη- δεν είναι απαραιτήτως ευεργετικό. Όσον αφορά το πλήθος των διαθεσίμων δικαιωμάτων, αναμένω μια πιο ρεαλιστική έκβαση αύριο.
<P>
Εντούτοις, η πρόταση από μόνη της δεν πρόκειται να αρκέσει. " Επιτροπή και το Ευρωπαϊκό Κοινοβούλιο πρέπει να εργαστούν από κοινού, προκειμένου να καθιερώσουν τον ενιαίο ευρωπαϊκό ουρανό, διότι από αυτόν θα υπάρξει πενταπλό περιβαλλοντικό όφελος.
<P>
Κύριε Πρόεδρε, ελπίζω να μπορέσουμε να εντείνουμε την πίεση στα κράτη μέλη και επ' αυτού, διότι μόνο τότε θα μπορέσουμε να κάνουμε την πραγματική διαφορά στο κλίμα.
<SPEAKER ID="197" NAME="Robert Evans" AFFILIATION="PSE">
(EN) Κύριε Πρόεδρε, απόψε, επί τέλους, το Σώμα πραγματικά μπορεί να πρωτοστατήσει στην προστασία του περιβάλλοντος. Νομίζω, όπως ανέφερε ο κ. Belder, ότι η Επιτροπή ήταν πράγματι κάπως άτολμη στην αρχική της πρόταση. Οι Ευρωπαίοι, νομίζω, αναμένουν από το Σώμα αυτό να θέτει τις υψηλότερες προδιαγραφές και φιλόδοξους στόχους.
<P>
Ως μέλος της Επιτροπής Μεταφορών, και με τους συναδέλφους μου στην Ομάδα PSE, δεν υποστήριξα τη γραμμή του κ. Jarzembowski, η οποία επιβλήθηκε, μετά λύπης θα πω, με τη στήριξη της Ομάδας των Φιλελευθέρων, της Ομάδας ALDE. Εμείς θέλαμε να ενισχύσουμε την αρχική πρόταση, και όχι να την τροποποιήσουμε ουσιωδώς.
<P>
Συγχαίρω λοιπόν τον κ. Liese για την έκθεση αυτήν, και μνημονεύω: "Τον πλανήτη αυτόν δεν τον κληρονομούμε απλώς από τους προγόνους μας· τον δανειζόμαστε από τα παιδιά μας". Και, όπως η κ. Lucas, καλώ όλες τις ομάδες στο Σώμα να αναλογιστούν πώς πρόκειται να ψηφίσουν αύριο· ετοιμαστείτε να συμβιβαστείτε, να είστε λογικοί, να είστε ρεαλιστές, αλλά προπαντός, να είστε δεκτικοί, διότι το Σώμα έχει την ευκαιρία να βρεθεί στην πρώτη γραμμή της προστασίας του περιβάλλοντος 500 εκατομμυρίων πολιτών και των απογόνων τους.
<SPEAKER ID="198" NAME="Thomas Ulmer" AFFILIATION="PPE-DE">
(DE) Κύριε Πρόεδρε, κύριε Επίτροπε, κυρίες και κύριοι, καταρχάς πολλές ευχαριστίες στον εισηγητή κ. Liese, για την καλή του έκθεση, και στον κ. Jarzembowski. Πιστεύω ότι, εν πολλοίς, οι συμβιβασμοί είναι αρκετά λειτουργικοί. " πολιτική συχνά εξαρτάται από σύμβολα, και εμείς εν προκειμένω αποστέλλουμε ένα σαφές σήμα: Είναι η πρώτη νομοθετική πρόταση από την εαρινή σύνοδο κορυφής. Συνεπώς ξεκινούμε ενεργά να υλοποιούμε την προστασία του κλίματος.
<P>
Τα επτά κύρια σημεία της εν λόγω έκθεσης -η έναρξη της εμπορίας, η περίοδος αναφοράς, το πλήθος των αδειών, η αξιοποίηση των εσόδων, οι εξαιρέσεις για τα μικρότερα αεροσκάφη και η μέθοδος υπολογισμού- έχουν, κατά τη γνώμη μου, συζητηθεί αρκούντως και αξιόπιστα στις συμβιβαστικές τροπολογίες. Δεν επιζητώ παρεκκλίσεις, αν και όντως πιστεύω ότι απαιτείται ειδική πρόσθετη διευθέτηση για τις εξόχως απόκεντρες περιφέρειες, ώστε να μην ζημιωθούν οι περιοχές αυτές.
<P>
Πιστεύω ότι η πρόταση είναι πολύ καλή και ότι έχει δοθεί επαρκής προσοχή στον ανταγωνισμό. Δεν πρέπει να λησμονούμε: Ακόμη και αν δημοπρατηθεί το 100% των δικαιωμάτων -θεωρητικώς και μόνον, όπως μόλις ακούσαμε- πρόκειται για ποσόν 2 δισεκατομμυρίων ευρώ, ποσόν οπωσδήποτε βολικό για τις αεροπορικές εταιρείες, το οποίο, αναμφίβολα, θα επηρεάσει τον καθορισμό των τιμών. Εντούτοις, δεν διαβλέπω προβλήματα αναφορικά με αυτό, ούτε σε σχέση με το μεγάλο πλήθος των πτήσεων.
<P>
Θα επιθυμούσα να προχωρήσει περισσότερο η ΕΕ σε αυτό το θέμα, στο πλαίσιο της προστασίας του κλίματος, και ελπίζω ότι θα μπορέσουμε να πείσουμε όλες τις άλλες μείζονες εμπλεκόμενες αεροπορικές εταιρείες να συμμετάσχουν στη συμφωνία.
<SPEAKER ID="199" NAME="Gyula Hegyi" AFFILIATION="PSE">
(EN) Κύριε Πρόεδρε, η πολιτική αεροπορία φαινόταν να είναι πολυτέλεια στο παρελθόν, όταν από τις ταχείες πτήσεις επωφελούνταν μάλλον οι πλούσιοι και η λεγόμενη υψηλή κοινωνία. Σήμερα, τουλάχιστον στην Ευρωπαϊκή Ένωση, η πολιτική αεροπορία αποτελεί αναγκαίο τμήμα της ζωής μας, χωρίς το οποίο δεν θα μπορούσαν να εργάζονται το Κοινοβούλιο και το Συμβούλιο. Αφού η απόσταση από τις Βρυξέλλες είναι άνω των 1 000 χλμ., δεν υπάρχει ρεαλιστική εναλλακτική στις πτήσεις, μιας που δεν υπάρχουν γρήγορα τραίνα.
<P>
Με την προσχώρηση των κρατών μελών και την έκρηξη που παρατηρήθηκε στις χαμηλού κόστους αεροπορικές εταιρείες, καταλήξαμε στις διπλάσιες ή τριπλάσιες πτήσεις από ό,τι πριν από τη διεύρυνση της ΕΕ. " διεθνής αεροπορία ακόμη δεν καλύπτεται από το Πρωτόκολλο του Κυότο. Εντούτοις, οι άμεσες εκπομπές αερίων της αεροπορίας ευθύνονται για περίπου το 3% των συνολικών εκπομπών αερίων θερμοκηπίου της ΕΕ, και αυξάνονται ταχέως. Φρονώ ότι η ποσότητα των τριών δικαιωμάτων έπρεπε να έχει βασιστεί στο κατά κεφαλήν ποσοστό εκπομπών αερίων του θερμοκηπίου στα διάφορα κράτη μέλη, καθώς οι διαφορές μεταξύ τους είναι μεγάλες. Έχω την αίσθηση ότι είναι άδικο που οι δυτικές ευρωπαϊκές χώρες διαθέτουν το δικαίωμα να εκπέμπουν περίπου τρεις φορές περισσότερο αέρια θερμοκηπίου με την αεροπορία τους από ό,τι η Ουγγαρία και άλλα νέα κράτη μέλη. Νομίζω ότι αυτή η αρχή πρέπει να εφαρμοστεί σε άλλες περιβαλλοντικές πολιτικές που απαιτούν ολοκληρωτική ελάττωση αντί για ποσοστιαία ελάττωση. Ειδάλλως, θα τιμωρούνται όσοι ρύπαναν λιγότερο στο παρελθόν.
<SPEAKER ID="200" NAME="Christofer Fjellner" AFFILIATION="PPE-DE">
(SV) " αεροπορία πρέπει να πληρώνει για το περιβαλλοντικό της κόστος, συνεπώς αυτή η πρόταση είναι καλή. " αεροπορία δεν μπορεί να εξαιρείται από το περιβαλλοντικό κόστος το οποίο καταβάλλουν άλλα μέσα μετακίνησης. Το πρόβλημά μου, όμως, είναι η μανία κατά της αεροπορίας που διαπνέει αυτή τη συζήτηση, ωσάν να ήταν ο μεγαλύτερος περιβαλλοντικός κακούργος, ώστε καλύτερα και να σταματούσαμε να πετάμε εντελώς. Κάτι τέτοιο δεν ανταποκρίνεται στην πραγματικότητα. " αεροπορία ευθύνεται για το πέντε τοις εκατόν των εκπομπών αερίων διοξειδίου του άνθρακα. Ένα πλήρες αεροσκάφος καταναλώνει λιγότερα καύσιμα ανά χιλιομετρικό επιβάτη από ό,τι ένα αυτοκίνητο. Μπορεί και πρέπει να βελτιωθεί αυτή η επίδοση, όταν όμως έχουμε αυστηρές απαιτήσεις από την αεροπορική βιομηχανία, η οποία οδηγεί τις εξελίξεις, και όχι όταν σταματούμε να πετούμε.
<P>
Τα ταξίδια και η γνωριμία ανθρώπων από άλλα μέρη του κόσμου είναι σημαντικά. Είμαι πεπεισμένος ότι η Ryanair έχει επιτελέσει περισσότερα για την αλληλοκατανόηση των λαών στην Ευρώπη από όλα τα πολιτιστικά προγράμματα της ΕΕ μαζί. " μείωση των ταξιδιών δεν πρέπει, συνεπώς, να είναι αυτοσκοπός. " απομόνωση των ανθρώπων μάς οδηγεί σε σκοτεινές περιόδους του παρελθόντος.
<P>
" πρόταση της Επιτροπής κινείται προς τον σωστό δρόμο, ωστόσο έχει μια κυνική προοπτική - ότι πρέπει να πετά λιγότερο κάποιος άλλος. Έχει γίνει απόπειρα να εξαιρεθούν οι πτήσεις των αρχηγών κρατών και κυβερνήσεων, ενώ συγχρόνως απαιτείται από τους πολίτες να ενεργούν υπεύθυνα. Προτάσεις όπως αυτή έχουν ως αποτέλεσμα να περιέρχονται οι πολιτικοί επαξίως σε περιφρόνηση, και χαίρομαι που εμείς στην Επιτροπή Περιβάλλοντος αφαιρέσαμε τις συγκεκριμένες διατυπώσεις.
<P>
Εξ ίσου κυνικό είναι ότι ορισμένοι συνάδελφοι της Αριστεράς απαιτούν να ελαττωθεί η αεροπορική δραστηριότητα κατά το ήμισυ και άνω σε μόλις μερικά χρόνια. Αυτοί που υποβάλλουν τέτοιες προτάσεις μάλλον σπανίως παίρνουν το τραίνο από Στοκχόλμη, για παράδειγμα, προς Βρυξέλλες. Ωσάν οι δικές τους μετακινήσεις να είναι ανεκτίμητες, ενώ οι άλλοι ταξιδεύουν για διασκέδαση.
<P>
Με τέτοιες ανεύθυνες προτάσεις, αναγκάζεται να πληρώνει ο απλός κόσμος, όχι οι πολιτικοί ούτε τα στελέχη των μεγάλων επιχειρήσεων, όπου άλλοι πληρώνουν τον λογαριασμό. Θα πληρώνουν οι φοιτητές, οι οποίοι δεν θα είναι πλέον σε θέση να σπουδάσουν στο εξωτερικό, ώστε να βγουν παραέξω για να δουν τον κόσμο. Θα πληρώνουν οι γιαγιάδες στη Norrland, οι οποίες δεν θα μπορούν να βλέπουν τόσο συχνά τα παιδιά τους στις πόλεις. Γυρίζουμε πίσω σε στην περίοδο της δεκαετίας του 1980, όταν οι καμπίνες των αεροσκαφών της SAS γέμιζαν μόνο από στελέχη εταιρειών, πολιτικούς και επικεφαλής συνδικαλιστικών οργανώσεων.
<P>
Αντ' αυτών, εμείς αύριο θα ψηφίσουμε υπέρ αυστηρών πλην ρεαλιστικών αξιώσεων από την αεροπορική βιομηχανία, οι οποίες επιβάλλουν την ανάπτυξη καλύτερης και φιλικότερης προς το περιβάλλον τεχνολογίας για τα αεροσκάφη, αλλά που προπάντων επιτρέπουν να τεθούν προτεραιότητες, να συγκριθεί η αεροπορία με τους πραγματικούς κακούργους του διοξειδίου του άνθρακα, όπως είναι οι μονάδες παραγωγής ενέργειας με καύση άνθρακα. Σημασία έχει να μειωθούν οι εκπομπές αερίων, όχι οι πτήσεις.
<SPEAKER ID="201" NAME="Emanuel Jardim Fernandes" AFFILIATION="PSE">
(PT) Κύριε Πρόεδρε, μολονότι συμφωνώ με την πρόταση της Επιτροπής και του εισηγητή, επιθυμώ να επιστήσω την προσοχή σας στο γεγονός ότι δεν εναρμονίζεται με τους στόχους που έχει θέσει ρητώς το Κοινοβούλιο στην έκθεση για τη μείωση του αντικτύπου της αεροπορίας στην αλλαγή του κλίματος. Εφιστώ την προσοχή ιδιαίτερα στην κατάσταση των πιο απομονωμένων περιοχών, οι οποίες εξαρτώνται ευρύτατα από τις εναέριες μεταφορές, ιδίως οι εξόχως απόκεντρες περιφέρειες.
<P>
Ούτε εναρμονίζεται η πρόταση με το ζήτημα που θέτει η ίδια η Επιτροπή στην ανακοίνωσή της, τον περασμένο Σεπτέμβριο, για μια "Στρατηγική για τις εξόχως απόκεντρες περιφέρειες". Αντιγράφω: "Ποια μέτρα χρειάζεται να ληφθούν ώστε ο περιορισμός των εκπομπών να μην επηρεάσει αρνητικά την προσβασιμότητα, την οικονομία και τους πολίτες των ΕΑΠ;" Υπερψηφίζοντας τις τροπολογίες 99 και 100 τις οποίες στηρίζει η Σοσιαλιστική Ομάδα στο Ευρωπαϊκό Κοινοβούλιο, το Σώμα μπορεί να λάβει θέση ως προς τα ζητήματα που εγείρονται, εκπονώντας ενδεχομένως μια αξιολόγηση επιπτώσεων και κατάλληλα ενδιάμεσα μέτρα, ώστε να διασφαλίσει ότι οι εξόχως απόκεντρες περιφέρειες θα ενταχθούν στο σύστημα εμπορίας εκπομπών αερίων στο μέλλον - ένα αναγκαίο βήμα που πρέπει να γίνει με κατάλληλο τρόπο και να εγγυηθεί την περιβαλλοντική και οικονομική βιωσιμότητα και κινητικότητα στις περιφέρειες αυτές, οι οποίες εξαρτώνται πλήρως από τις εναέριες μεταφορές λόγω της γεωγραφικής τους θέσης.
<SPEAKER ID="202" NAME="Małgorzata Handzlik" AFFILIATION="PPE-DE">
(PL) Κύριε Πρόεδρε, σήμερα συζητούμε ένα σχέδιο ψηφίσματος για την ενσωμάτωση της ευρωπαϊκής πολιτικής αεροπορίας στο σύστημα εμπορίας εκπομπών αερίων της ΕΕ. Κατά την άποψή μου, το σημαντικότατο αυτό σχέδιο ψηφίσματος εκπονήθηκε βιαστικά, χωρίς την κατάλληλη διαβούλευση με την αεροπορική βιομηχανία, ιδίως από τα κράτη μέλη, και χωρίς ανάλυση των οικονομικών και κοινωνικών επιπτώσεων που θα έχει η θέσπισή του, καθώς και από απόψεως προστασίας του περιβάλλοντος και πιθανών συνεπειών για την πολιτική αεροπορία και απειλής για την οικονομική ανάπτυξη της Ευρώπης, για παράδειγμα στον τομέα του τουρισμού, ο οποίος αποτελεί την κύρια πηγή εισοδήματος για πάρα πολλές περιοχές.
<P>
Το σχέδιο αποτελεί επίσης απειλή για την ανταγωνιστικότητα των αεροπορικών εταιρειών και ενδέχεται να προξενήσει ριζική επιδείνωση της ήδη δυσχερούς οικονομικής κατάστασης πολλών ευρωπαϊκών αεροπορικών εταιρειών. Φρονώ συνεπώς ότι ο νωρίτερος δυνατός χρόνος για την ένταξη του αεροπορικού τομέα στο σύστημα για όλες τις συγκοινωνίες είναι το 2012.
<P>
Στηρίζω απολύτως το λεγόμενο ευρύ γεωγραφικό πεδίο εφαρμογής του συστήματος, με άλλα λόγια την ένταξη όλων των πτήσεων από και προς την ΕΕ, ασχέτως της προελεύσεως του αερομεταφορέα. Είναι η μόνη λύση που εγγυάται την επιτυχία του απαιτούμενου περιβαλλοντικού στόχου χωρίς να εκθέτει τους ευρωπαϊκούς αερομεταφορείς στον κίνδυνο της δραστικής πτώσης της ανταγωνιστικότητας.
<P>
Κατά την άποψή μου, το συνολικό πλήθος αδειών που κατακυρώνονται στον αεροπορικό τομέα πρέπει να καθοριστεί σε κοινοτικό επίπεδο σε συνάρτηση με τα επίπεδα μέσης εκπομπής αερίων από την αεροπορία, τουλάχιστον κατά τα έτη 2005-2007, ενώ το όριο των εκπομπών αερίων πρέπει να οριστεί στο επίπεδο του 100%.
<P>
Έχοντας υπόψη τις αποκλίνουσες θέσεις που παρουσιάστηκαν κατά τη διάρκεια της συζήτησής μας και το γεγονός ότι το εγχείρημα αυτό έχει σχέση και με το περιβάλλον και με την οικονομία κάθε κράτους μέλους της ΕΕ, όπως και με τους πολίτες μας, οφείλουμε να λάβουμε αποφάσεις οι οποίες να είναι προσεκτικές και καλές.
<SPEAKER ID="203" NAME="Alexander Stubb" AFFILIATION="PPE-DE">
(EN) Κύριε Πρόεδρε, έχω την εντύπωση ότι προέρχομαι και εγώ από μία εξόχως απόκεντρη περιφέρεια, τη Φιλανδία εν προκειμένω. Εάν δεν είχα τη δυνατότητα να παίρνω το αεροπλάνο, θα χρειαζόμουν μάλλον δύο ημέρες για να έλθω προς τα εδώ. Και δεν εννοώ με το ποδήλατο, αλλά με το πλοίο, το αυτοκίνητο και το τραίνο. Αυτά αντί εισαγωγής.
<P>
Νομίζω ότι τα πραγματικά σημεία είναι έξι εν προκειμένω, και θέλω να εστιάσω σε ένα - θίγοντας όμως και τα έξι. Σημείο πρώτον: η ημερομηνία θέσεως σε ισχύ: Συντάσσομαι μάλλον με τον συμβιβασμό της ομάδας EPP-ED, δηλαδή το 2011. Ανώτατα όρια δικαιωμάτων εκπομπών: 95%, κατ' εμέ. Περίοδος αναφοράς, βεβαίως· κατ' εμέ: 2005-2007· δημοπράτηση, κατ' εμέ: 25%· τα έσοδα: εν μέρει να επιστρέφονται στις αεροπορικές εταιρείες, και εν μέρει στον αγώνα για την καταπολέμηση της αλλαγής του κλίματος. Αλλά κατ' εμέ το μείζον ζήτημα είναι το υπ' αριθμόν 6: η βάση εκχώρησης· με άλλα λόγια, οι διαθέσιμα τονοχιλιόμετρα έναντι των εσόδων από τα τονοχιλιόμετρα. Αντιλαμβάνομαι, βεβαίως, ότι πρόκειται για ζήτημα επίμαχο, αλλά για μένα δεν είναι περιβαλλοντικό το ζήτημα. Στην πραγματικότητα, το ανώτατο όριο έχει ήδη τεθεί. Οι αναφορές στα διαθέσιμα τονοχιλιόμετρα και τα έσοδα ανά τονοχιλιόμετρο αφορούν τη μοιρασιά μεταξύ των διαφόρων αεροπορικών εταιρειών.
<P>
Κανένα από τα συστήματα δεν είναι τέλειο, αλλά δεν μπορούμε να ανεχθούμε οι αεροπορικές εταιρείες των απόκεντρων περιοχών να τιμωρούνται και να υφίστανται άνιση μεταχείριση έναντι όσων ενδέχεται να έχουν έδρα τη Φρανκφούρτη, το Βερολίνο, το Λονδίνο, τις Βρυξέλλες ή το Παρίσι. Το τραίνο δεν αποτελεί επιλογή για εμάς: απλά είναι τα πράγματα. Ο τρόπος με τον οποίον εξελίσσεται η αλλαγή του κλίματος, φοβούμαι ότι το μόνο μέρος όπου στο μέλλον θα υπάρχει χιόνι τον χειμώνα θα είναι η Λαπωνία. Γνωρίζω ότι αυτές οι πτήσεις μπορεί μεν να πηγαίνουν γεμάτες εκεί πάνω, αλλά μπορεί να μην επιστρέφουν πάντα γεμάτες, έτσι πρέπει να είμαστε πολύ προσεκτικοί, ώστε να μην καταλήξουμε σε έναν αγώνα προς τα κάτω. Προτρέπω λοιπόν όλους τους φίλους και συναδέλφους να ψηφίσουν αύριο για τα διαθέσιμα τονοχιλιόμετρα παρά για τα έσοδα ανά τονοχιλιόμετρο. Πρόκειται για ζήτημα ζωής ή θανάτου για τις απομακρυσμένες περιφέρειες, ωστόσο γνωρίζω ότι δεν αποτελεί ζήτημα ζωής ή θανάτου για όσους προέρχονται από την ενδοχώρα.
<SPEAKER ID="204" NAME="Πρόεδρος">
Θα δούμε λοιπόν κατά πόσον θα ενταχθεί το έλκηθρο του Άι-Βασίλη στο σύστημα εμπορίας δικαιωμάτων εκπομπών αερίων θερμοκηπίου της Κοινότητας.
<SPEAKER ID="205" NAME="Bogusław Sonik" AFFILIATION="PPE-DE">
(PL) Κύριε Πρόεδρε, για να έλθω εδώ, εγώ παίρνω το αεροπλάνο από την Κρακοβία, όπου όλα ήταν κάτασπρα χθες, με το χιόνι να έχει καλύψει όλη την πόλη, οπότε δεν είναι και τόσο άσχημα ακόμη τα πράγματα.
<P>
" προστασία του φυσικού περιβάλλοντος και η καταπολέμηση των αρνητικών μεταβολών του κλίματος έχουν καταστεί πρόκληση για ολόκληρη την ανθρωπότητα. Ως πολίτης της ΕΕ, εκτιμώ βαθύτατα τη συμμετοχή στην προστασία του περιβάλλοντος της Ευρωπαϊκής Ένωσης. Εντούτοις, δεν πρέπει να λησμονούμε ποτέ τον αντίκτυπο της νομοθεσίας στον συγκεκριμένο τομέα της ευρωπαϊκής οικονομίας.
<P>
Κατά τη σημερινή συζήτηση της οδηγίας για τις εκπομπές διοξειδίου του άνθρακα στην αεροπορία, ήλθαμε αντιμέτωποι με το συγκεκριμένο πρόβλημα. Οι εναέριες μετακινήσεις σήμερα αυξάνονται κατακόρυφα. Αυτό αφορά ιδίως τα νέα κράτη μέλη, όπου η συγκεκριμένη αγορά αναπτύσσεται ταχύτατα, παρέχοντας αυξανόμενη απασχόληση. Στη μακροοικονομική κλίμακα, επέρχεται αύξηση του ΑΕΠ.
<P>
Συνεπώς έχω την άποψη ότι τα νέα κράτη μέλη πρέπει να έχουν την ευκαιρία να προσαρμόσουν την ανάπτυξη της αεροπορίας τους στο επίπεδο των παλαιών κρατών μελών, εάν τους παραχωρηθεί γι' αυτόν τον σκοπό μια πολύ μακρά αρχική περίοδος για την εφαρμογή της οδηγίας. " νέα οδηγία στην προτεινόμενη μορφή της ενδέχεται να παρακωλύσει την ανάπτυξη του εν λόγω τομέα, το οποίο θα αντέβαινε προς την πολιτική δημιουργίας πλαισίου ισοτιμίας όρων στην Κοινότητα.
<P>
Ένας ακόμη κίνδυνος είναι η απώλεια ανταγωνιστικότητας μεταξύ των ευρωπαϊκών εταιρειών σε σύγκριση με τρίτες χώρες, επομένως έχει σημασία να γίνουν παγκοσμίως αποδεκτές οι νέες ρυθμίσεις, και όχι μόνο από την Ευρωπαϊκή Ένωση.
<P>
Δραττόμενος της άποψης που εκφράζουν επιστήμονες, θα ήθελα να σχολιάσω ότι δεν προσμένεται καμία εξέλιξη στη νέα τεχνολογία που να μπορεί να μειώνει αποτελεσματικά τα επίπεδα εκπομπής διοξειδίου του άνθρακα στην αεροπορία. Συνεπώς, επιβάλλεται άμεσα να μελετηθούν περιορισμοί στις εκπομπές αερίων οπουδήποτε είναι εφικτό. Ένα αποτελεσματικό εργαλείο είναι ο εκσυγχρονισμός του ελέγχου της εναέριας κυκλοφορίας, όπου, σύμφωνα με αναλυτές, μπορεί να επιτευχθεί οικονομία στην κατανάλωση καυσίμων μεταξύ της τάξεως του 6 και του 12%.
<P>
Τέλος, θέλω να τονίσω ότι κατά την άσκηση φιλοπεριβαλλοντικής πολιτικής, οφείλουμε να λαμβάνουμε υπόψη τον αντίκτυπο που θα έχει σε κάθε κράτος μέλος. " περίοδος βάσεως πρέπει, συνεπώς, κατά τη γνώμη μου, να καλύπτει όσο το δυνατόν ευρύτερη περίοδο, δηλαδή τα έτη 2007-2009.
<SPEAKER ID="206" NAME="Σταύρος Δήμας">
μέλος της Επιτροπής. - (EN) Κύριε Πρόεδρε, καταρχάς θέλω να ευχαριστήσω όλους τους ομιλητές της αποψινής συζήτησης για τις θετικές τους εισηγήσεις και να στραφώ στις λεπτομέρειες μερικών εκ των τροπολογιών.
<P>
Υπάρχουν πολλές τροπολογίες οι οποίες είναι αποδεκτές, τουλάχιστον εν μέρει ή καταρχήν. Για παράδειγμα, η Επιτροπή δέχεται ότι θα ήταν χρήσιμο να ζητηθεί από τους αερομεταφορείς να καταρτίζουν σχέδια παρακολούθησης και υποβολής εκθέσεων. Αυτό πρέπει να το πράττουν και οι αερομεταφορείς στο ισχύον σύστημα, προκειμένου να αποκτήσουν άδεια αερίων θερμοκηπίου. Θα διευκολυνθεί έτσι η αξιοπιστία της επαλήθευσης και ως εκ τούτου η διαφύλαξη της περιβαλλοντικής ακεραιότητας του συστήματος μέσω καταπολέμησης της απάτης.
<P>
Άλλα παραδείγματα περιλαμβάνουν την απαλλαγή ορισμένων δραστηριοτήτων, όπως των ανθρωπιστικών ή πυροσβεστικών πτήσεων. Εντούτοις, μολονότι συμφωνώ απολύτως ότι πρέπει να ξεκινήσουμε όσο το δυνατόν συντομότερα, το 2010 ως εναρκτήριο έτος θα ήταν αρκετά επίφοβο. Ο χρόνος για την ολοκλήρωση του προκαταρτικού έργου θα ήταν ανεπαρκής, ιδίως για την ολοκλήρωση της διαδικασίας κατακύρωσης, η οποία απαιτεί περισσότερο χρόνο προετοιμασίας από τη διαδικασία που είθισται στο ισχύον σύστημα.
<P>
Όσον αφορά το πεδίο εφαρμογής, έχω ήδη εξηγήσει γιατί η Επιτροπή εξακολουθεί να πιστεύει ότι η προσέγγιση σε δύο βήματα θα συνέβαλλε ώστε να πεισθούν οι τρίτες χώρες ότι η Ευρωπαϊκή Ένωση είναι έτοιμη να προπορευθεί, συνεπής έναντι των ειδικών μας υποχρεώσεων ως περιοχής ανεπτυγμένων χωρών.
<P>
Όσον αφορά την έκκληση για περισσότερη δημοπράτηση, αντιλαμβάνομαι ότι απορρέει από τη γενικότερη αυξανόμενη συναίνεση που επικρατεί για τα πλεονεκτήματα της δημοπράτησης και προσμένω να συζητήσουμε εκτενέστερα επ' αυτού στο πλαίσιο της γενικής αναθεώρησης του ευρωπαϊκού συστήματος εμπορίας εκπομπών. Εντούτοις, την περίοδο πριν από το 2013, η αεροπορία θα έπρεπε να έχει κατά το δυνατόν τη μεταχείριση που έχουν και άλλοι τομείς.
<P>
Το ποσοστό των δημοπρατούμενων δικαιωμάτων θα έπρεπε, συνεπώς, να βρίσκεται στον μέσο όρο του ισχύοντος ποσοστού δημοπράτησης των άλλων τομέων, όπως έχει οριστεί στα εθνικά σχέδια κατανομής για την περίοδο 2008-2012. Τι θα συμβεί μετά το 2012, θα εξαρτηθεί από τη γενική αναθεώρηση του συστήματος εμπορίας εκπομπών.
<P>
Τέλος, θα σας εκφράσω μερικές ανησυχίες μας αναφορικά με τις τροπολογίες που αφορούν τα όρια στη χρήση μορίων εκτός αεροπορίας, τη χρήση συντελεστή για τις επιπτώσεις παραγόντων εκτός διοξειδίου του άνθρακα και ενός πρόσθετου παράγοντα ενεργειακής απόδοσης. Όλες αυτές οι τροπολογίες θα έχουν ως αποτέλεσμα την περιορισμένη δυνατότητα χρήσεως δικαιωμάτων από τους αερομεταφορείς για την κάλυψη των εκπομπών αερίων τους. Αυτό είναι ανακόλουθο με τη θεμελιώδη ιδέα της ανοικτής εμπορίας των εκπομπών αερίων, η οποία και διασφαλίζει οικονομικά αποδοτικές λύσεις. Επί πλέον, αυτές οι αλλαγές θα περιέπλεκαν κατά πολύ το σύστημα.
<P>
" πρόταση της Επιτροπής παρέχει ήδη στους αερομεταφορείς επιπρόσθετα κίνητρα για τη βελτίωση της απόδοσης των καυσίμων. Δεν χρειάζονται, κατά τη γνώμη μας, πρόσθετα στοιχεία που απλώς θα την περιπλέξουν.
<P>
Εν κατακλείδι, η Επιτροπή μπορεί να υποστηρίξει 27 από τις 100 προτεινόμενες τροπολογίες πλήρως, εν μέρει ή καταρχήν. Θα παραδώσω στη γραμματεία του Κοινοβουλίου έναν κατάλογο όπου θα αναλύεται η θέση της Επιτροπής για τις τροπολογίες, συμπεριλαμβανομένης της Τροπολογίας 47, για την οποία θέλω να δηλώσω ότι η Επιτροπή θα διατηρήσει τις διατάξεις που προβλέπουν μεταβολή του κανονισμού μητρώων, ωστόσο είναι ανοικτή στη μελέτη τρόπων διασφαλίσεως ότι η μετατροπή των αεροπορικών δικαιωμάτων δεν θα επιβαρύνει τη συμμόρφωση των κρατών μελών με στόχους του Κυότο.
<P>
(EN)
<P>
Θέση της Επιτροπής σχετικά με τις τροπολογίες του Κοινοβουλίου
<P>
Έκθεση Liese
<P>
" Επιτροπή δύναται να υποστηρίξει πλήρως, εν μέρει, ή καταρχήν 27 τροπολογίες, ήτοι τις: 1, 3-5, 7, 8, 10, 14, 17, 26, 29, 30, 36-38, 40, 45, 47, 49, 51-53, 57, 65, 70, 76, 79.
<P>
Οι τροπολογίες τις οποίες δεν δύναται να υποστηρίξει η Επιτροπή είναι οι: 2, 6, 9, 11-13, 15, 16, 18-25, 27, 28, 31-35, 39, 41-44, 46, 48, 50, 54-56, 58-60, 61-64, 66-69, 71-75, 77, 78, 80-100.
<SPEAKER ID="207" NAME="Πρόεδρος">
" συζήτηση έληξε.
<P>
" ψηφοφορία θα διεξαχθεί αύριο, στις 11.30.
<P>
Γραπτές δηλώσεις (άρθρο 142 του Κανονισμού)
<SPEAKER ID="208" NAME="Christine De Veyrac  " AFFILIATION="PPE-DE">
γραπτώς. - (FR) " ανάγκη ανάληψης ταχείας και αποτελεσματικής δράσης για την ελάττωση των εκπομπών αερίων του θερμοκηπίου είναι προφανής και πλέον αναντίρρητη. Στο πλαίσιο αυτό, η μείωση του αντικτύπου των μεταφορών στην υπερθέρμανση του πλανήτη θα διαδραματίσει αποφασιστικό ρόλο. Το υπό συζήτησιν κείμενο αποτελεί ένα από τα λαμβανόμενα μέτρα προς αυτή την κατεύθυνση, και εγώ υποστηρίζω αυτή την πρωτοβουλία.
<P>
" συγκεκριμένη νομοθεσία, εντούτοις, θα επιτύχει μόνον εάν κατορθώσουμε να συμβιβάσουμε τον περιβαλλοντικό στόχο με τον στόχο της κινητικότητας για τους πολίτες, σεβόμενοι συγχρόνως και τις εκτός ΕΕ χώρες.
<P>
Έχει συνεπώς κεφαλαιώδη σημασία να επιτύχουμε μείωση των εκπομπών αερίων διοξειδίου του άνθρακα με το μικρότερο δυνατόν κόστος για τους επιβάτες. Οι απαιτήσεις από την αεροπορία θα έπρεπε να είναι όσες χρειάζεται, ώστε οι μειώσεις εκπομπών να μην υστερούν από εκείνες άλλων τομέων, αλλά και αρκετά ισορροπημένες, ώστε να μην καταστέλλεται η ανάπτυξη του αεροπορικού τομέα.
<P>
Για τον λόγο αυτόν πιστεύω ότι οι στόχοι για τη μείωση των εκπομπών διοξειδίου του άνθρακα οι οποίοι είναι υπερβολικά βραχείς και υπερβολικά αυστηροί, μολονότι αξιέπαινοι από αμιγώς περιβαλλοντικής απόψεως, βρίσκονται εκτός πραγματικότητας και κινδυνεύουν να επιφέρουν αντιπαραγωγικές συνέπειες.
<P>
Ελπίζω στην αυριανή ψηφοφορία να ληφθούν υπόψη αυτές οι διαφορετικές παράμετροι.
<SPEAKER ID="993" NAME="Eija-Riitta Korhola  " AFFILIATION="PPE-DE">
γραπτώς. - (FI) Πρόκειται να εισαγάγουμε ένα μοναδικό σύστημα, με την εναέρια κυκλοφορία να διαθέτει το δικό της όργανο πολιτικής για το κλίμα. " εμπορία εκπομπών αερίων στον τομέα της εναέριας κυκλοφορίας ενέχει παράγοντες κινδύνου, και σας καλώ όλους να προσέξετε ένα ή δύο σημαντικά ζητήματα.
<P>
Μολονότι, δικαίως, ανησυχούμε για την αύξηση των εκπομπών αερίων από την αεροπορία, η ίδια η εναέριος κυκλοφορία αποτελεί ωστόσο το μέλλον. Τολμώ να πω μάλιστα ότι είναι αναπόφευκτη για το περιβάλλον. Για παράδειγμα, σύμφωνα με την περίβλεπτη έρευνα της MIPS για τη συνολική έκταση της περιβαλλοντικής μόλυνσης, η εναέρια κυκλοφορία διαθέτει τα δικά της οφέλη και φαίνεται να είναι μία λύση για το μέλλον. Μια αεροπορία εντελώς απαλλαγμένη από τις εκπομπές αερίων θα επίλυε λοιπόν τα προβλήματα εκπομπής αερίων των μεταφορών, και αυτός θα έπρεπε να είναι ο κατά προτεραιότητα στόχος μας.
<P>
Για τον λόγο αυτόν, κατά τη συζήτηση των συμβιβασμών, θέλησα να προτείνω την κατεύθυνση των εσόδων από την εμπορία εκπομπών αερίων συγκεκριμένα προς την έρευνα και την ανάπτυξη στον τομέα της αεροπορίας. Εάν η αύξηση των εκπομπών αερίων είναι όντως ανησυχητική, οι διαθέσιμοι πόροι πρέπει να δαπανηθούν συγκεκριμένα στην ανάπτυξη μεταφορών απαλλαγμένων από εκπομπές αερίων. Ευελπιστούμε να κατανοήσει και το Συμβούλιο πόσο σημαντικό είναι αυτό.
<P>
Από την άλλη πλευρά, η οδηγία πρέπει επίσης να διασφαλίζει ότι οι περιφερειακές περιοχές της Ένωσης θα μπορούν να συμμετέχουν δίκαια στον ανταγωνισμό της εμπορίας εκπομπών αερίων. Αυτό έχει ιδιαίτερη σημασία στο ζήτημα των μη δημοπρατούμενων δικαιωμάτων στο σύστημα κατακύρωσης. Το πρότυπο διαθέσιμου τονοχιλιομέτρου, το οποίο βασίζεται στη μέγιστη χωρητικότητα του αεροσκάφους, θα ήταν ο καλύτερος τρόπος να εγγυηθούμε ισορροπία στην εμπορία εκπομπών αερίων, και θα ήταν εν τέλει καλύτερο για το κλίμα. Και ισχύει αυτό, διότι το σύστημα όπου εκχωρούνται μη δημοπρατούμενα δικαιώματα εκπομπής αερίων βάσει του όγκου αγαθών και επιβατών θα ενθάρρυνε τη χρήση πτήσεων με ανταπόκριση και τις πτήσεις μέσω πόλεων με τεράστιο όγκο επιβατών.
<P>
Ένα σύστημα που αποσκοπεί στην προστασία του κλίματος πρέπει να ενθαρρύνει ένα σύστημα όπου οι αεροπορικοί ναύλοι τείνουν να καθορίζονται μάλλον βάσει του πραγματικού αριθμού διανυθέντων χιλιομέτρων. Προς το παρόν, ισχύει συχνά ότι οι φθηνότερες πτήσεις είναι οι μακρύτερες, και συνεπώς πιο επιβλαβείς για το κλίμα, οι οποίες χρησιμοποιούν ενδιάμεσους σταθμούς. Κάτι τέτοιο δεν δικαιολογείται από περιβαλλοντικής απόψεως.
<SPEAKER ID="209" NAME="Marian-Jean Marinescu  " AFFILIATION="PPE-DE">
γραπτώς. - (RO) " ένταξη της αεροπορίας στο ευρωπαϊκό σύστημα εμπορίας εκπομπών αερίων αποτελεί θετική πράξη που δίνει έμφαση στο πρωτοποριακό έργο της Ευρώπης στον τομέα των μεταβολών του κλίματος.
<P>
" εμπορία των αεροπορικών εκπομπών αερίων δεν πρέπει να προκαλέσει την ελάττωση του αριθμού των πτήσεων και την αύξηση των τιμών, αρνητικές επιπτώσεις για τους επιβάτες, για την αεροπορική βιομηχανία και τη βιώσιμη ανάπτυξη των μεταφορών. Υπό τις συνθήκες αυτές, έχει σημασία να επιλυθούν τα τεχνικά ζητήματα.
<P>
" μείωση των εκπομπών αερίων θερμοκηπίου μπορεί να επιτευχθεί με την κατασκευή κινητήρων νέου σχεδιασμού, με τους οποίους θα εξασφαλιζόταν μεγαλύτερη αποτελεσματικότητα στην κατανάλωση καυσίμων, με τη βελτίωση της αεροδυναμικής των αεροσκαφών, με τη χρήση νέων μεταλλικών κραμάτων και συνθέτων υλικών για την κατασκευή της ατράκτου.
<P>
Πρέπει επίσης να λάβουμε υπόψη την έρευνα στον τομέα των εναλλακτικών καυσίμων. " ΝΑΣΑ έχει ανακοινώσει την έναρξη ενός προγράμματος για την εξεύρεση λύσεων προς την κατεύθυνση της βελτίωσης της κηροζίνης.
<P>
Συνεπώς, είναι ανάγκη να ενισχύσουμε τους οικονομικούς πόρους για έρευνα και ανάπτυξη και να ενθαρρύνουμε τις ιδιωτικές επενδύσεις στον τομέα, ενώ οι πρόσοδοι των δημοπρασιών του συστήματος πρέπει να αξιοποιούνται στους τομείς της έρευνας και της αεροναυπηγικής καινοτομίας, οι οποίες έχουν τη δυνατότητα να παρέχουν συγκεκριμένες λύσεις.
<P>
Ζητώ επίσης από το Συμβούλιο και την Επιτροπή να συνεχίσουν τις διαπραγματευτικές τους προσπάθειες με τα διεθνή όργανα και τις τρίτες χώρες εταίρους, προκειμένου να συνάψουν όλες τις αναγκαίες συμφωνίες, ώστε να αποφευχθεί οποιαδήποτε διεθνής διένεξη στην περίπτωση της εκτέλεσης των σχετικών νομικών διατάξεων.
<SPEAKER ID="992" NAME="James Nicholson  " AFFILIATION="PPE-DE">
γραπτώς. - (EN) " αεροπορία πρέπει να ενσωματωθεί στο σύστημα εμπορίας εκπομπών αερίων. Το σύστημα έχει αποδείξει την αξία του από τότε που καθιερώθηκε, πριν από δύο χρόνια. Πρέπει να αποτελεί ένα μέσο διασφάλισης ότι η αεροπορική βιομηχανία συμβάλλει και αυτή στην καταπολέμηση της αλλαγής του κλίματος. Εντούτοις, χρειάζεται επίσης να μεταρρυθμίσουμε το σύστημα, ώστε να πληροί αποτελεσματικά τον ρόλο του.
<P>
Φυσικά, ουδείς εξ ημών πιστεύει ότι αυτή η ανάπτυξη από μόνη της αποτελεί την απάντηση στο πρόβλημα των εκπομπών αερίων, ωστόσο αντιπροσωπεύει ένα σημαντικό βήμα προς την ορθή κατεύθυνση. Επί πλέον, αποδεικνύει ότι υπάρχει η πολιτική βούληση να ληφθούν δύσκολες αποφάσεις προς όφελος του πλανήτη και των κατοίκων του. Μένει να δούμε και τις απαραίτητες μεταρρυθμίσεις του τρόπου λειτουργίας του συστήματος εμπορίας εκπομπών αερίων.
<P>
Στο πλαίσιο όλων αυτών οφείλουμε να διασφαλίσουμε ότι ο καταναλωτής δεν πρόκειται να επιβαρυνθεί άδικα με τεράστιες αυξήσεις του κόστους των πτήσεων και να μελετήσουμε και άλλους τρόπους με τους οποίους μπορούν να ελαττωθούν οι εκπομπές διοξειδίου του άνθρακα από την αεροπορική βιομηχανία. Αντιλαμβάνομαι ότι οι υπουργοί μεταφορών της ΕΕ το πράττουν ήδη, εξετάζοντας τρόπους εκσυγχρονισμού της εναέριας κυκλοφορίας και θέσπισης νέων συστημάτων για τα τέλη προσγειώσεως σε συνάρτηση με τις εκπομπές αερίων θερμοκηπίου.
<SPEAKER ID="210" NAME="Péter Olajos  " AFFILIATION="PPE-DE">
γραπτώς. - (HU) Αυξανόμενη μερίδα του πληθυσμού του ανεπτυγμένου κόσμου αντιλαμβάνεται την απειλή που προέρχεται από την αλλαγή του κλίματος. Εντούτοις, χρειάζεται να λάβουμε δραστικά μέτρα εάν επιθυμούμε να ελαττώσουμε τις εκπομπές αερίων μας κατά 20% μέσα σε 13 χρόνια.
<P>
Δυστυχώς, δεν γίνεται σχεδόν κανένα βήμα προς αυτή την κατεύθυνση. Οποιονδήποτε τομέα με εκπομπές και να εξετάζουμε, πάντοτε θα υπάρχουν "φωνές" που επιδιώκουν την κάλυψη της ίδιας της βιομηχανίας, όπως ακριβώς και τώρα.
<P>
Συγχρόνως, γνωρίζουμε ότι μπορούμε να επιτύχουμε τον στόχο που έχει τεθεί μόνον εάν εντάξουμε κάθε συναφή τομέα στη μείωση των εκπομπών αερίων. Εάν εξαιρέσουμε κάποιον, θα χρειαστεί να τον αναπληρώσουμε με κάποιον άλλον. Και ποιος θα φαγωθεί, τότε;
<P>
Τα εναέρια ταξίδια αποτελούν σήμερα κλάσμα, ωστόσο αναπτύσσονται δυναμικά. " ανάπτυξή τους συνδέεται στενά με την παγκόσμια τιμή των πρώτων υλών, επί της οποίας επιδρούν από μόνα τους σε μεγάλο βαθμό. Εμείς ως πολιτικοί θα στηρίξουμε πραγματικά τις ευρωπαϊκές επιχειρήσεις από μια στρατηγική προοπτική εάν δημιουργήσουμε γι' αυτές ένα περιβάλλον στο οποίο να ενθαρρύνεται η καινοτομία.
<P>
Τίποτε από αυτά δεν θα επηρεάσει τους επιβάτες, αφού τα μέτρα που θα ληφθούν για τη μείωση του διοξειδίου του άνθρακα θα συνεπάγονται αύξηση του εισιτηρίου των δρομολογίων εντός Ευρώπης κατά περίπου μόλις 1 ευρώ. Αυτό αποτελεί κλάσμα του τι πρέπει να καταβάλλουμε για λήψη αντιτρομοκρατικών μέτρων! Παράλληλα, όμως, την αεροπορία πρέπει να ανταγωνίζεται ένα υψηλής ποιότητας σιδηροδρομικό δίκτυο 1000 χλμ. και, για να γίνει αυτό, οι αεροπορικές εταιρείες πρέπει να επιβαρυνθούν με το κόστος που προκαλούν, στην ίδια έκταση που είναι αναμενόμενο από τους σιδηροδρόμους και τις χερσαίες μεταφορές.

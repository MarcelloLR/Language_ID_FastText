<CHAPTER ID="005">
Η κατάσταση στη Χιλή και η στρατηγική της ΕΕ στον τομέα της ανθρωπιστικής βοήθειας (συζήτηση)
<SPEAKER ID="083" NAME="Πρόεδρος -">
" ημερήσια διάταξη προβλέπει τη δήλωση της Επιτροπής σχετικά με την κατάσταση στη Χιλή και τη στρατηγική της ΕΕ στον τομέα της ανθρωπιστικής βοήθειας.
<SPEAKER ID="084" NAME="Janez Potočnik">
Μέλος της Επιτροπής. - (EN) Κύριε Πρόεδρε, προβαίνω στην εν λόγω δήλωση εξ ονόματος της συναδέλφου μου, Kristalina Georgieva, Επιτρόπου αρμόδιας για τη διεθνή συνεργασία, την ανθρωπιστική βοήθεια και την αντιμετώπιση κρίσεων. Γιατί εξ ονόματός της; Είναι αρκετά σαφές και προφανές. " Επίτροπος Georgieva έφθασε στη Χιλή χθες, 10 Μαρτίου, προκειμένου να επισκεφθεί περιοχές που επλήγησαν από τον πρόσφατο σεισμό και να παρακολουθήσει επιτόπου τις εργασίες των εμπειρογνωμόνων στον τομέα της ευρωπαϊκής ανθρωπιστικής και πολιτικής προστασίας.
<P>
Αμέσως μετά την άφιξή της στην πρωτεύουσα της Χιλής το Σαντιάγο, η Επίτροπος Georgieva ταξίδεψε στην περιοχή που επλήγη περισσότερο από τον σεισμό και το τσουνάμι, συμπεριλαμβανομένης της παράκτιας περιοχής γύρω από τις επαρχίες Constitución, Talca και Concepción.
<P>
Κατά τη διάρκεια της επιτόπιας επίσκεψής της συνάντησε εκπροσώπους εταίρων της Γενικής Διεύθυνσης Ανθρωπιστικής Βοήθειας της Ευρωπαϊκής Ένωσης (ECHO) που δραστηριοποιούνται στην περιοχή, επισκέφθηκε τον κεντρικό σταθμό του κέντρου παρακολούθησης και ενημέρωσης στο Penco και είχε διμερείς επαφές με τις αρχές της Χιλής στην περιοχή.
<P>
" Επίτροπος Georgieva θα εκπροσωπήσει επίσης τον Πρόεδρο Barroso στην ορκωμοσία του προέδρου Sebastián Piñera που θα πραγματοποιηθεί στη διάρκεια της σημερινής ημέρας στο Valparaíso.
<P>
Ο μεγάλος σεισμός και το επακόλουθο τσουνάμι που έπληξαν τη Χιλή κατά τις πρώτες πρωινές ώρες του Σαββάτου 27 Φεβρουαρίου αποτελούν μία φοβερή τραγωδία. Τα τελευταία επίσημα στοιχεία δείχνουν ότι τουλάχιστον 528 άνθρωποι έχουν σκοτωθεί, και αυτός ο αριθμός αναμένεται να αυξηθεί. Επλήγησαν πάνω από δύο εκατομμύρια άνθρωποι. Οι ζημίες σε υποδομές είναι τεράστιες, και προξενήθηκαν σοβαρές ζημίες σε μισό εκατομμύριο σπίτια.
<P>
" Ύπατη Εκπρόσωπος της Ένωσης για θέματα εξωτερικής πολιτικής και πολιτικής ασφάλειας και Αντιπρόεδρος της Επιτροπής, Cathy Ashton, επικοινώνησε με τον υπουργό Εξωτερικών της Χιλής, Mariano Fernández, την ίδια ημέρα προκειμένου να εκφράσει τα συλλυπητήριά μας στις οικογένειες των θυμάτων και να επισημάνει ότι είμαστε διατεθειμένοι να παράσχουμε βοήθεια και υποστήριξη.
<P>
Μόλις μαθεύτηκαν τα νέα για τον σεισμό, κινητοποιήθηκε το σύστημα απόκρισης σε καταστάσεις έκτακτης ανάγκης της ECHO. Ο μηχανισμός πολιτικής προστασίας της ΕΕ εξέπεμψε αμέσως προειδοποιητικό μήνυμα προς τα συμμετέχοντα κράτη. " αίθουσα διαχείρισης κρίσεων του κέντρου παρακολούθησης και ενημέρωσης (MIC) λειτούργησε καθ' όλη τη διάρκεια του πρώτου αυτού Σαββατοκύριακου, λαμβάνοντας εκθέσεις σχετικά με την κλίμακα και τον αντίκτυπο του σεισμού, προσδιορίζοντας τους πόρους πολιτικής προστασίας που θα μπορούσαν να διατεθούν για ταχεία ανάπτυξη. " Επίτροπος Georgieva πήγε στην αίθουσα διαχείρισης κρίσεων κατά τη διάρκεια της ημέρας, προκειμένου να διευθύνει τις επιχειρήσεις.
<P>
Αρκετά κράτη μέλη της Ευρωπαϊκής Ένωσης έχουν ενημερώσει το MIC για τη βοήθεια που αναπτύσσεται ή προσφέρεται. Αυτή περιλαμβάνει το προσωπικό και τον εξοπλισμό που στάλθηκαν ήδη στην Concepción από την Ισπανία, τη Γερμανία, τη Γαλλία και το "νωμένο Βασίλειο, τα ενέχυρα χρηματοδότησης από τη Φιλανδία, το "νωμένο Βασίλειο και τις Κάτω Χώρες, και τις προσφορές γεφυρών, τεντών, κουζινών εκστρατείας και γεννητριών από τη Βουλγαρία, τη Σλοβακία, τη Σουηδία και την Αυστρία.
<P>
Οι αρχές της Χιλής έχουν εκφράσει την αποδοχή τους όσον αφορά τις προσφορές βοήθειας από μέρους των κρατών μελών της Ευρωπαϊκής Ένωσης.
<P>
Το σύστημα απόκρισης σε καταστάσεις έκτακτης ανθρωπιστικής ανάγκης τέθηκε ταυτόχρονα σε λειτουργία στις Βρυξέλλες και στο περιφερειακό γραφείο της ECHO στη Managua που καλύπτει τη Λατινική Αμερική.
<P>
Κλήθηκαν δυνητικοί εταίροι για επισπευσμένη χρηματοδότηση με ικανότητα παροχής άμεσης βοήθειας και κινητοποιήθηκαν οι εμπειρογνώμονες της ECHO στον τομέα αυτόν, προκειμένου να ταξιδέψουν στη σεισμική ζώνη με την πρώτη ευκαιρία που θα δοθεί. Νωρίς το πρωί της Κυριακής εγκρίθηκε απόφαση για ανθρωπιστική βοήθεια κατεπείγουσας ανάγκης ύψους τριών εκατομμυρίων. Έχουν πλέον συναφθεί συμφωνίες χρηματοδότησης για ανθρωπιστικούς σκοπούς με τέσσερις φορείς-εταίρους: την Telecom Sans Frontières από τη Γαλλία για την παροχή τηλεπικοινωνιακών υπηρεσιών έκτακτης ανάγκης, την Παναμερικανική Οργάνωση Υγείας και τον ισπανικό Ερυθρό Σταυρό για την παροχή βοήθειας όσον αφορά την αποκατάσταση των υπηρεσιών υγείας, και τον γερμανικό Ερυθρό Σταυρό για τον εφοδιασμό με καταλύματα, ασφαλές νερό και βασικά οικιακά είδη.
<P>
" ECHO ανέπτυξε μία ομάδα δύο εμπειρογνωμόνων στον τομέα της ανθρωπιστικής βοήθειας που κατέφθασαν στη Χιλή το πρωί της Δευτέρας 1 Μαρτίου, προκειμένου να διεξαγάγουν αξιολογήσεις των αναγκών και να συναντηθούν με τις αρχές και τους πιθανούς φορείς υλοποίησης. Δύο επιπλέον μέλη της ομάδας έφθασαν την επόμενη ημέρα και ένα πέμπτο μέλος προστέθηκε στην ομάδα μερικές ημέρες αργότερα.
<P>
Ο μηχανισμός πολιτικής προστασίας της ΕΕ, μία ομάδα έξι εμπειρογνωμόνων, βρίσκεται επίσης σήμερα στη Χιλή. Οι τέσσερις εργάζονται στη σεισμική ζώνη κοντά στην Concepción, ενώ οι δύο έχουν επί του παρόντος ως έδρα τους το Σαντιάγο, προκειμένου να συνεργάζονται με τις αρχές και να συντονίζουν την ανταπόκριση των κρατών μελών της Ευρωπαϊκής Ένωσης.
<P>
Οι εμπειρογνώμονες σε ανθρωπιστικά θέματα της ECHO και η ομάδα πολιτικής προστασίας της ΕΕ αναλαμβάνουν κοινές αξιολογήσεις με το Γραφείο Συντονισμού Ανθρωπιστικών Υποθέσεων (OCHA) και αρκετούς οργανισμούς των "νωμένων Εθνών στις περιοχές που επλήγησαν περισσότερο.
<SPEAKER ID="085" NAME="Michèle Striffler" LANGUAGE="FR">
Κύριε Πρόεδρε, κύριε Επίτροπε, κυρίες και κύριοι, όπως ειπώθηκε προηγουμένως, ο σεισμός στη Χιλή, ο οποίος ήταν πιο ισχυρός από εκείνον που έπληξε την Αϊτή και ακολουθήθηκε επιπλέον από τσουνάμι, ήταν, ωστόσο, πολύ λιγότερο φονικός χάρη σε ένα σύστημα έγκαιρης προειδοποίησης που λειτούργησε, στον πληθυσμό που ήταν καλύτερα προετοιμασμένος για περιπτώσεις καταστροφών και σε ένα υγιές κράτος που μπόρεσε να αντιδράσει.
<P>
Επικροτώ την ταχεία αντίδραση της Ευρωπαϊκής Επιτροπής και των κρατών μελών. Το Κέντρο Παρακολούθησης και Ενημέρωσης της Ευρωπαϊκής Επιτροπής κινητοποιήθηκε αμέσως, εγκρίθηκε μία απόφαση για ανθρωπιστική βοήθεια κατεπείγουσας ανάγκης, προκειμένου να διατεθούν 3 εκατομμύρια ευρώ για την ανταπόκριση στις άμεσες ανάγκες, και οι εμπειρογνώμονες από τη Γενική Διεύθυνση Ανθρωπιστικής Βοήθειας (ΓΔ ECHO) δραστηριοποιήθηκαν στις περιοχές που επλήγησαν, προκειμένου να διεξαγάγουν αξιολόγηση των αναγκών.
<P>
Θα ήθελα συγκεκριμένα να εκφράσω την επιδοκιμασία μου για την άμεση δημόσια αντίδραση της Επιτρόπου Georgieva, η οποία έφθασε χθες στο Σαντιάγο προκειμένου να επισκεφθεί τις εν λόγω περιοχές.
<P>
Οι περισσότερες φυσικές καταστροφές είναι απροσδόκητα γεγονότα. Προκειμένου να σωθούν ζωές σε περιοχές ευάλωτες σε φυσικές καταστροφές, είναι εξαιρετικά σημαντικό να μειωθούν οι κίνδυνοι μέσω της καλύτερης προετοιμασίας και της ύπαρξης κτιρίων που να είναι κατάλληλα γι' αυτόν τον σκοπό. Είναι επίσης σημαντικό να διασφαλισθεί ότι η αναπτυξιακή συνεργασία ενσωματώνει τη μείωση του κινδύνου καταστροφών, δηλαδή την προετοιμασία για τις καταστροφές, τον μετριασμό των επιπτώσεών τους και, πάνω απ' όλα, την πρόληψή τους.
<SPEAKER ID="086" NAME="María Muñiz De Urquiza" LANGUAGE="ES">
Κύριε Πρόεδρε, θα ήθελα καταρχάς να εκφράσω, εξ ονόματος της αντιπροσωπείας στη Μικτή Κοινοβουλευτική Επιτροπή ΕΕ-Χιλής, την αλληλεγγύη μας προς τους κατοίκους, το κοινοβούλιο και την κυβέρνηση της Χιλής μετά τον καταστροφικό σεισμό που συνέβη στις 27 Φεβρουαρίου και τους πάνω από διακόσιους μετασεισμούς που έχουν λάβει χώρα έως τώρα.
<P>
Τουλάχιστον 500 άνθρωποι, συμπεριλαμβανομένων δύο Ευρωπαίων, έχουν σκοτωθεί και 2 εκατομμύρια Χιλιανοί έχουν πληγεί από τους σεισμούς. Οι Mapuche έχουν πληγεί περισσότερο καθώς τα εδάφη τους βρίσκονται στις τρεις από τις τέσσερις νότιες περιφέρειες της χώρας.
<P>
Θα ήθελα επίσης να εκφράσω την ευγνωμοσύνη μας προς όλους τους ανθρώπους που εργάστηκαν ανιδιοτελώς και προς όλους τους επαγγελματίες που παρείχαν βοήθεια στα θύματα. Οι Χιλιανοί έχουν αποδειχθεί ικανοί να ανταπεξέλθουν στις προκλήσεις μιας πολύ περίπλοκης κατάστασης. Θα ήθελα να συγχαρώ την πρόεδρο Bachelet για την άμεση προσπάθεια ανακούφισης που ξεκίνησε η κυβέρνησή της, προκειμένου να ελέγξει την κατάσταση που προκλήθηκε από τον τρομερό σεισμό ο οποίος έχει καταστρέψει κατοικίες και υποδομές.
<P>
" κυβέρνηση της Χιλής έδρασε γρήγορα και επέδειξε σοβαρότητα και υπευθυνότητα όσον αφορά τον εντοπισμό των συγκεκριμένων περιοχών στις οποίες υπήρχε ανάγκη στήριξης· υπήρξε επίσης επίδειξη αλληλεγγύης από τη διεθνή κοινότητα, η οποία αποτελεί απόδειξη των άριστων σχέσεων που διατηρεί η Χιλή με τους γείτονές της και τους στρατηγικούς της εταίρους.
<P>
Θα ήθελα ακόμη να συγχαρώ τη νέα κυβέρνηση του Sebastián Piñera, η οποία αναλαμβάνει καθήκοντα σήμερα, και να τον ενθαρρύνω στις προσπάθειες ανασυγκρότησης για τις οποίες ευελπιστώ ότι θα μπορέσει να βασισθεί στην πλήρη υποστήριξη της Ευρωπαϊκής Ένωσης.
<P>
" Χιλή, εκτός από σύμμαχος και εταίρος της Ευρωπαϊκής Ένωσης, είναι μία αναπτυγμένη χώρα και μέλος του Οργανισμού Οικονομικής Συνεργασίας και Ανάπτυξης· παρ' όλα αυτά, το κόστος της προσπάθειας ανασυγκρότησης θα είναι σημαντικό: υπολογίζεται ότι θα φτάσει τα 20 εκατομμύρια δολάρια "ΠΑ, ποσό που αντιπροσωπεύει το 15% του ΑΕγχΠ της Χιλής. Γι' αυτόν τον λόγο, καλώ την Ευρωπαϊκή Ένωση να θέσει κάθε μέσο στη διάθεση των αρχών της Χιλής, προκειμένου να βοηθήσει στο έργο της ανασυγκρότησης. " Χιλή θα χρειαστεί διεθνή δάνεια, και η Ευρωπαϊκή Τράπεζα Επενδύσεων, με την οποία η Χιλή μόλις υπέγραψε συμφωνία, θα πρέπει να βοηθήσει με τη χρηματοδότηση των έργων ανασυγκρότησης.
<P>
" Ευρωπαϊκή Ένωση, υπό ισπανική Προεδρία, έχει συστήσει έναν μηχανισμό συντονισμένης βοήθειας με τα "νωμένα Έθνη και μία ομάδα δράσης μετά από καταστροφές· η Ευρωπαία Επίτροπος αρμόδια για τη διεθνή συνεργασία, την ανθρωπιστική βοήθεια και την αντιμετώπιση κρίσεων αναμένεται επίσης να φθάσει στην περιοχή τις επόμενες ημέρες. Ευελπιστούμε ότι η Επιτροπή, χωρίς να παραβλέψει άλλες εξίσου επείγουσες δεσμεύσεις όπως την κατάσταση στην Αϊτή, θα ανταποκριθεί στις προσδοκίες των Χιλιανών.
<SPEAKER ID="087" NAME="Izaskun Bilbao Barandica" LANGUAGE="ES">
Κύριε Πρόεδρε, δεν θα πρέπει να μείνουμε απλώς στα λόγια προκειμένου να επιδείξουμε την αλληλεγγύη μας προς μια χώρα που έχει πληγεί από μια καταστροφή, όπως η Χιλή, και το ακούσαμε αυτό σήμερα από τον εκπρόσωπο της Επιτροπής.
<P>
" Χιλή έχει αποτελέσει στο παρελθόν πηγή προστασίας και άσυλο για εμάς. Παραδείγματος χάριν, εκεί ζει μία μεγάλη κοινότητα Βάσκων, έχοντας μεταναστεύσει στην περιοχή για οικονομικούς λόγους τον 19ο αιώνα και για πολιτικούς λόγους τον 20ό αιώνα.
<P>
Γι' αυτόν τον λόγο, στην εν λόγω περίπτωση, τα λόγια θα πρέπει να υποστηρίζονται από πράξεις, και είμαι ικανοποιημένη από την άμεση δράση που ανέλαβε η Ευρωπαϊκή Ένωση, η οποία έστειλε αμέσως βοήθεια ύψους 3 εκατομμυρίων ευρώ, προκειμένου να χρηματοδοτήσει τις επιχειρήσεις· είμαι επίσης ευχαριστημένη από την αντίδραση της Ύπατης Εκπροσώπου, της κ. Ashton, και συγχαίρω την Επίτροπο Georgieva που έδρασε άμεσα και, από χθες, βρίσκεται στη Χιλή παρέχοντας ενθάρρυνση και διαπιστώνοντας επιτόπου τις ανάγκες της περιοχής.
<P>
Είμαι ικανοποιημένη από τον τρόπο με τον οποίο λειτουργεί το νέο σύστημα πολιτικής προστασίας για την παροχή ανθρωπιστικής βοήθειας της Ευρωπαϊκής Επιτροπής, από τη βοήθεια που παρέχουν τα ευρωπαϊκά θεσμικά όργανα και από τη συνεργασία που έχει εδραιωθεί μέσω των διάφορων οργανισμών.
<P>
Σε τέτοιου είδους περιπτώσεις η Ευρώπη είχε, και συνεχίζει να έχει, την ευκαιρία να εδραιώσει τον ηγετικό ρόλο της στη διεθνή σκηνή, συνεργαζόμενη άμεσα με όσους επλήγησαν και βοηθώντας στον συντονισμό της οργανωμένης βοήθειας από τα κράτη μέλη και από τις περιφέρειες.
<P>
Θα ήθελα να τονίσω τις ενέργειες της προέδρου Bachelet, η οποία κατέδειξε για μία ακόμη φορά πώς θα πρέπει να χειρίζεται κανείς τα πολιτικά πράγματα, με την επίδειξη μεγάλης ανθρωπιάς και με τη στενή συνεργασία με τον κ. Piñera, ο οποίος αναλαμβάνει σήμερα την προεδρία. Θέλω επίσης να τον συγχαρώ για τον υποδειγματικό τρόπο με τον οποίο παραμέρισε πολιτικές σκοπιμότητες, προκειμένου να αντιμετωπίσει την πρόκληση όπως απαιτεί η χώρα του.
<P>
Εξ ονόματος της Ομάδας της Συμμαχίας Φιλελευθέρων και Δημοκρατών για την Ευρώπη, θα ήθελα να εκφράσω την αλληλεγγύη μου, την υποστήριξή μου για όλες τις επιχειρήσεις που διεξάγονται και τα συλλυπητήριά μου στις οικογένειες των 528 ανθρώπων που σκοτώθηκαν και όλων όσων αγνοούνται, και στους ανθρώπους που έμειναν άστεγοι.
<P>
Επισκεφθήκαμε πρόσφατα την περιοχή στο πλαίσιο μιας αποστολής παρακολούθησης της προεκλογικής περιόδου εκ μέρους της αντιπροσωπείας στη Μικτή Κοινοβουλευτική Επιτροπή ΕΕ-Χιλής. Είχαμε τη δυνατότητα να παρατηρήσουμε τα έργα που αναπτύσσονται εκεί και είδαμε ότι η Χιλή αποτελεί πρότυπο οικονομικής και κοινωνικής ανάπτυξης στην περιοχή της Νότιας Αμερικής.
<P>
Πρέπει να διασφαλίσουμε ότι αυτός ο σεισμός δεν ανακόπτει την εν λόγω πρόοδο προς την οικονομική και κοινωνική ανάπτυξη.
<SPEAKER ID="088" NAME="Raül Romeva i Rueda" LANGUAGE="ES">
Κύριε Πρόεδρε, θα ήθελα να ξεκινήσω επαναλαμβάνοντας όσα ειπώθηκαν από την κ. Muñiz και την κ. Bilbao, διότι θεωρώ ότι το πρώτο πράγμα που πρέπει να κάνουμε είναι να δείξουμε την αλληλεγγύη της Ευρωπαϊκής Ένωσης προς τους κατοίκους και τα θεσμικά όργανα της Χιλής που εκπροσωπούνται επιτυχώς από την πρόεδρο Bachelet και τον εκλεγέντα πρόεδρο Piñera.
<P>
Δεύτερον, πιστεύω ότι είναι επίσης σημαντικό να θυμόμαστε ότι, όπως συμβαίνει συνήθως σε τέτοιες καταστάσεις, οι φυσικές καταστροφές δεν κάνουν διακρίσεις και αψηφούν τελείως τον πλούτο ή τη φτώχεια των ανθρώπων: τους τιμωρούν όλους εξίσου. Ωστόσο, είναι επίσης σαφές ότι οι φτωχοί υποφέρουν περισσότερο, και είναι ιδιαίτερα δύσκολο να ανοικοδομηθούν οι φτωχές περιοχές.
<P>
Ως εκ τούτου, πιστεύω ότι είναι σημαντικό να λάβουμε υπόψη όχι μόνο τα αναγκαία μέτρα ανάκαμψης και ανασυγκρότησης μετά από μία καταστροφή, αλλά και να επανεξετάσουμε, σε πολλές περιπτώσεις, ορισμένα δομικά στοιχεία, και το ερώτημά μου αφορά το εν λόγω ζήτημα. Αν μου επιτρέπετε, κύριε Επίτροπε, θα ήθελα να θέσω ένα ερώτημα σχετικά με ένα πολύ συγκεκριμένο θέμα που αφορά το έγγραφο στρατηγικής ανά χώρα μεταξύ της Ευρωπαϊκής Ένωσης και της Χιλής.
<P>
Από τα 41 εκατομμύρια ευρώ που προορίζονται για την περίοδο 2007-2013, τι ποσό θα χρησιμοποιηθεί συγκεκριμένα για την ενίσχυση των υποδομών, όπως οι δρόμοι, και των μεταφορών; Τι ποσό θα χρησιμοποιηθεί για τη βελτίωση της κατασκευής κατοικιών προκειμένου να διασφαλισθεί ότι, στην περίπτωση δυνητικών, ανεπιθύμητων καταστροφών στο μέλλον, οι άνθρωποι θα είναι καλύτερα προετοιμασμένοι για τέτοιες καταστάσεις; Τέλος, τι ποσοστό των εν λόγω πόρων έχει ήδη δεσμευθεί για τους σκοπούς αυτούς;
<SPEAKER ID="089" NAME="Tomasz Piotr Poręba" LANGUAGE="PL">
Ο σεισμός στη Χιλή έχει προκαλέσει αρκετές εκατοντάδες θύματα, και πάνω από ενάμισι εκατομμύριο άνθρωποι έχουν μείνει άστεγοι. Ας δείξουμε, ωστόσο, σήμερα αλληλεγγύη προς τη Χιλή και ας θυμηθούμε ότι οι άνθρωποι εκεί υποφέρουν ακόμα από την έλλειψη προμηθειών στον τομέα της υγιεινής και την έλλειψη πρόσβασης σε πόσιμο νερό, όπως και από την έλλειψη τροφίμων, φαρμάκων και κουβερτών. Επιπλέον, οι κάτοικοι παρενοχλούνται από εγκληματικές ομάδες, οι οποίες λεηλατούν εγκαταλελειμμένα καταστήματα και σπίτια. Εμείς, ως Ευρωπαϊκή Ένωση, πρέπει να καταβάλουμε κάθε δυνατή προσπάθεια προκειμένου να αποτρέψουμε τους ανθρώπους που έχουν χάσει όλα τους τα υπάρχοντα, και σε πολλές περιπτώσεις μέλη της οικογένειάς τους, από το να πέσουν θύματα λωποδυτών που εκμεταλλεύονται τον πόνο τους.
<P>
Είναι θετικό που αποφασίσαμε να στείλουμε 3 εκατομμύρια ευρώ για τις πιο άμεσες ανάγκες. Θα πρέπει, ωστόσο, να θυμόμαστε ότι υπάρχουν ακόμη περιοχές στη Χιλή όπου δεν έχει φθάσει βοήθεια λόγω της ζημιάς που προκλήθηκε σε δρόμους και γέφυρες. Τα πρόσφατα γεγονότα στη Χιλή και την Αϊτή αποδεικνύουν ότι, όπως και η χρηματοδοτική ενίσχυση από την Ευρωπαϊκή Ένωση, οι μηχανισμοί παροχής βοήθειας σε χώρες που επλήγησαν από καταστροφές χρειάζονται ακόμα βελτίωση.
<P>
" αλληλεγγύη προς τη Χιλή είναι ένα πολύ όμορφο πράγμα, και είναι καλό που η Ευρωπαϊκή Ένωση επιδεικνύει τέτοια αλληλεγγύη. Ας θυμηθούμε, ωστόσο, να μην μείνουμε μόνο στην αλληλεγγύη, αλλά να υποστηρίξουμε τη Χιλή και στο μέλλον.
<SPEAKER ID="090" NAME="Fiorello Provera" LANGUAGE="IT">
Κύριε Πρόεδρε, σας εύχομαι ταχεία ανάρρωση. Καταρχάς, θα ήθελα να εκφράσω την αλληλεγγύη μου προς όλους εκείνους που έχουν πληγεί από αυτήν τη φυσική καταστροφή. Δυστυχώς εξακολουθούν να συμβαίνουν τραγωδίες εξαιτίας μεγάλων σεισμών. Σε τέτοιου είδους καταστάσεις, με εκτεταμένη καταστροφή κτιρίων και υποδομών, και με χιλιάδες θανάτους, είναι σημαντικό να βελτιώνεται συνεχώς ο συντονισμός της πολιτικής προστασίας και των αρχών έκτακτης ανάγκης, προκειμένου να αποφεύγεται η αλληλεπικάλυψη των προσπαθειών και η σπατάλη των πόρων. " Ευρωπαϊκή Ένωση επενέβη εγκαίρως στη Χιλή, αλλά πρέπει να συνεργασθεί με τις τοπικές αρχές προκειμένου να προσδιορίσει τις ανάγκες και να συντονίσει αποτελεσματικά τη βοήθεια.
<P>
Στον σημερινό πρωινό Τύπο υπήρχε η είδηση ότι η μισή βοήθεια που παρείχαν τα "νωμένα Έθνη στη Σομαλία έχει κλαπεί από τοπικούς εταίρους, από ορισμένους αξιωματούχους των "νωμένων Εθνών και από ομάδες ισλαμιστών μαχητών. Μία πτυχή που πρέπει να εξετασθεί, συνεπώς, είναι η διαφάνεια στη συγκέντρωση δημόσιων και ιδιωτικών δωρεών και η αποτελεσματικότητα της διανομής της βοήθειας που παρέχεται στον πληθυσμό. " γενναιοδωρία δεν πρέπει να προδίδεται και χρειάζεται να τεθεί σε εφαρμογή ένα αυστηρό σύστημα ελέγχων προκειμένου να αποφευχθεί η κατασπατάληση ή η υπεξαίρεση χρημάτων, ιδίως όταν η βοήθεια αποστέλλεται σε πολύ μακρινές χώρες των οποίων οι θεσμοί ίσως να έχουν αποδυναμωθεί από τις κρίσεις.
<SPEAKER ID="091" NAME="Diane Dodds" AFFILIATION="NI">
(EN) Κύριε Πρόεδρε, οι πολίτες μας θα ενθαρρυνθούν ακούγοντας ότι έχει υπάρξει θετική δράση προκειμένου να βοηθηθούν οι Χιλιανοί. Έχουμε συγκινηθεί όλοι από το δράμα τους.
<P>
Ωστόσο, θέλω σήμερα να θίξω στις παρατηρήσεις μου γενικότερα θέματα γύρω από τη στρατηγική στον τομέα της ανθρωπιστικής βοήθειας. " Ευρωπαϊκή Ένωση είναι πολύ υπερήφανη που ανακηρύσσεται ένας από τους μεγαλύτερους δωρητές ανθρωπιστικής βοήθειας παγκοσμίως. Δηλώνει ότι η εντολή της είναι να διασώζει και να διαφυλάσσει ανθρώπινες ζωές, να παρέχει καταφύγιο στους εκτοπισθέντες και να βοηθάει τους ανθρώπους να διασφαλίσουν την ετοιμότητά τους σε περίπτωση φυσικών καταστροφών. Οι εν λόγω βλέψεις είναι πραγματικά αξιέπαινες. Ωστόσο, δεν δωρίζονται μόνο τα χρήματα της Επιτροπής. Αλλά και της Βρετανίας, της Γερμανίας, της Γαλλίας - στην πραγματικότητα είναι χρήματα από 27 εθνικά κράτη. Σε μια περίοδο οικονομικής κρίσης θα πρέπει να αναγνωρίζονται οι αξιέπαινες προσπάθειες καθενός από τα εν λόγω εθνικά κράτη. Ίσως θα πρέπει η Επιτροπή να το εκφράσει στα έγγραφά της και να αναγνωρίσει τις προσπάθειες εκείνων που όντως κάνουν θυσίες. Δεν πρόκειται για την πολιτική ελίτ και τον μηχανισμό των Βρυξελλών, αλλά για απλούς ανθρώπους απλών κοινωνιών.
<P>
Ενώ αληθεύει ότι οι αναπτυσσόμενες χώρες χρειάζονται βοήθεια, αληθεύει επίσης ότι χρειάζονται την υποστήριξή μας για την καθιέρωση και διατήρηση αξιόπιστων δημοκρατικών δομών. Χρειάζονται τη βοήθειά μας για την οικοδόμηση μιας ισχυρής και ελεύθερης κοινωνίας των πολιτών. Χρειάζονται επίσης τη βοήθειά μας -και κυρίως την εντιμότητά μας- προκειμένου να επισημανθούν οι παρατυπίες των πολιτικών καθεστώτων που διασφαλίζουν ότι οι απλοί πολίτες εξακολουθούν να ζουν σε κατάσταση φτώχειας και ένδειας.
<SPEAKER ID="092" NAME="Γεώργιος Παπανικολάου" AFFILIATION="PPE">
Κύριε Πρόεδρε, ο πρόσφατος καταστροφικός και τόσο μεγάλης έντασης σεισμός στη Χιλή, πολύ λίγο χρόνο μετά από την καταστροφή στην Αϊτή, στοίχισε τη ζωή σε εκατοντάδες συνανθρώπους μας και επέφερε σημαντικό πλήγμα στις δομές της χώρας ιδίως στην περιοχή Κονσεψιόν.
<P>
Οφείλουμε να σταθούμε δίπλα και στεκόμαστε δίπλα στους πληγέντες και τις οικογένειές τους· απερίφραστα δηλώνουμε την αλληλεγγύη μας. Οφείλουμε να σταθούμε κοντά σε μία χώρα με την οποία μας συνδέουν στενοί φιλικοί δεσμοί και η οποία αποτελεί μία από τις ισχυρότερες οικονομίες της περιοχής, πρότυπο ανάπτυξης για τις γειτονικές χώρες. Αυτό το έχουμε διαπιστώσει και στα πλαίσια της Μικτής Διακοινοβουλευτικής Επιτροπής.
<P>
Θυμίζω ότι η Ευρωπαϊκή Ένωση και η Χιλή έχουν υπογράψει συμφωνία σύνδεσης η οποία τέθηκε σε ισχύ το 2005 και σύμφωνα με αυτήν προβλέπεται η πολιτική και οικονομική συνεργασία αλλά και η από κοινού ανάληψη δράσεων σε παγκόσμια κλίμακα. Εξάλλου η Ευρωπαϊκή Επιτροπή έχει θεσπίσει ένα στρατηγικό πλάνο ανάπτυξης για τη Χιλή, όπως αναφέρθηκε ήδη, με εξαετή διάρκεια από το 2007 μέχρι το 2013, στο οποίο προβλέπεται η δυνατότητα απορρόφησης κοινοτικών πόρων από τη χώρα της Λατινικής Αμερικής για περιφερειακά και για θεματικά προγράμματα που αναλαμβάνει η κυβέρνηση της χώρας, η οποία μόλις πρόσφατα εξελέγη.
<P>
" άμεση ανακοίνωση χρηματικής υποστήριξης και όλα όσα άλλα αναφέρθηκαν σήμερα από την Επιτροπή μας είναι ενθαρρυντικά. Θέλω όμως να τονίσω ότι και για την ταχύτατη αντιμετώπιση των συνεπειών αυτού του πρόσφατου σεισμού στις υποδομές της χώρας αλλά και για την περαιτέρω ανάπτυξη της χώρας οφείλουμε να διευκολύνουμε όσο περισσότερο μπορούμε την αποδέσμευση των προβλεπόμενων πόρων και από το προαναφερόμενο στρατηγικό πλαίσιο Ευρωπαϊκής Ένωσης - Χιλής.
<SPEAKER ID="093" NAME="Enrique Guerrero Salom" AFFILIATION="S&amp;D">
(ES) Κύριε Πρόεδρε, θα ήθελα να αρχίσω εκφράζοντας την αλληλεγγύη μου προς τους κατοίκους της Χιλής, και αυτή η αλληλεγγύη έχει επίσης εκφρασθεί προς τους κατοίκους της Αϊτής, της Τουρκίας και του Περού, οι οποίοι επίσης επλήγησαν από πρόσφατες φυσικές καταστροφές.
<P>
" αλληλεγγύη αποτελεί ένα από τα διακριτικά γνωρίσματα της Ευρωπαϊκής Ένωσης, και πρέπει να ενισχύσουμε την εν λόγω αλληλεγγύη όσον αφορά το μέλλον.
<P>
Ευτυχώς, η Χιλή είναι μία χώρα με ευρεία ικανότητα να ανταποκρίνεται σε τέτοιες περιπτώσεις φυσικών καταστροφών· ωστόσο, μεγάλες περιοχές του πλανήτη δεν διαθέτουν την ίδια ικανότητα.
<P>
Ως εκ τούτου, θα ήθελα να αναφερθώ στην ευρωπαϊκή στρατηγική στον τομέα της ανθρωπιστικής βοήθειας. " ανταπόκρισή μας θα μπορούσε να είναι ακόμη πιο αποδοτική· θα μπορούσε να είναι ταχύτερη και αποτελεσματικότερη, υπό την προϋπόθεση ότι κινούμαστε προς τη σωστή κατεύθυνση. Ποια είναι η σωστή κατεύθυνση; Πρώτον, κατ' εμέ χρειαζόμαστε μεγαλύτερο συντονισμό μεταξύ των κρατών μελών, των αντίστοιχων ανθρωπιστικών υπηρεσιών τους και των θεσμικών οργάνων της Ευρωπαϊκής Ένωσης.
<P>
Δεύτερον, χρειαζόμαστε καλύτερο συντονισμό μεταξύ της Ευρωπαϊκής Ένωσης και διεθνών οργανισμών ανθρωπιστικής βοήθειας, ιδίως των "νωμένων Εθνών.
<P>
Τρίτον, χρειαζόμαστε μεγαλύτερο συντονισμό μεταξύ των στρατιωτικών και των ανθρωπιστικών φορέων. Οφείλουμε να διατηρήσουμε την ασφάλεια του άμαχου πληθυσμού και των ανθρωπιστικών οργανώσεων, ενώ προασπίζουμε την ανεξαρτησία, την ουδετερότητα και την αμεροληψία της ανθρωπιστικής βοήθειας και τον σεβασμό του διεθνούς δικαίου.
<P>
Όσον αφορά την Ευρωπαϊκή Ένωση, προκειμένου η ανθρωπιστική βοήθεια και η αντιμετώπιση κρίσεων να καταστούν η βασική συνιστώσα της εξωτερικής μας δράσης, χρειαζόμαστε περισσότερους ανθρώπινους και χρηματοδοτικούς πόρους.
<P>
Μπορούμε να αξιοποιήσουμε την έκθεση Barnier προκειμένου να συστήσουμε ένα ευρωπαϊκό εθελοντικό σώμα και θα πρόσθετα, δεδομένου ότι βρίσκεται εδώ ο Επίτροπος Piebalgs, προκειμένου να ενισχύσουμε και να συντονίσουμε καλύτερα τη σύνδεση μεταξύ της ανθρωπιστικής βοήθειας και των πολιτικών ανασυγκρότησης και ανάπτυξης.
<SPEAKER ID="094" NAME="Jim Higgins" AFFILIATION="PPE">
(EN) Κύριε Πρόεδρε, συμφωνώ με όλα όσα έχει πει ο κ. Guerrero Salom σε σχέση με την ανταπόκρισή μας. Πρέπει να πω ότι αρχικά αιφνιδιάστηκα όταν άκουσα ότι το ποσό που επρόκειτο να χορηγήσει η Ευρωπαϊκή Ένωση -η βαρόνη Ashton- κυμαινόταν γύρω στα τρία εκατομμύρια ευρώ. Τρία εκατομμύρια ευρώ δεν είναι τίποτα σε σχέση με τις συνέπειες και τις επιπτώσεις και την καταστροφή που προκλήθηκε.
<P>
Την τελευταία φορά που βρισκόμασταν εδώ -πριν από τέσσερις εβδομάδες- συζητούσαμε για την Αϊτή. Σήμερα το πρωί συζητάμε για την καταιγίδα Xynthia στην Ευρώπη, και συζητάμε επίσης για τις επιπτώσεις από την καταστροφή που προκάλεσε ο σεισμός στη Χιλή, ο οποίος σημειώθηκε μόλις πριν από δύο εβδομάδες. Έπειτα είχαμε τον μετασεισμό των 6,6 Ρίχτερ, ο οποίος από μόνος του ήταν απολύτως καταστρεπτικός.
<P>
Τα αποτελέσματα τα βλέπουμε. Τις συνέπειες τις βλέπουμε. Τα στατιστικά στοιχεία τα βλέπουμε. Μιλάμε για 500.000 -μισό εκατομμύριο- κατεστραμμένα σπίτια. Αυτά πρέπει να ξανακτιστούν, και εδώ είναι που επεμβαίνουμε εμείς με πρακτική βοήθεια. Υπάρχουν περίπου 540 νεκροί, και εξακολουθούν να ξεθάβονται πτώματα από τα χαλάσματα. Αυτό καθαυτό είναι μια φυσική καταστροφή. Μιλάμε όμως για έναν συνολικό λογαριασμό 22 δισεκατομμυρίων ευρώ. Χρειάζεται πραγματικά να αυξήσουμε εν προκειμένω τη συγκεκριμένη συνεισφορά μας.
<P>
Ένα από τα μέσα προώθησης σε σχέση με τη Συνθήκη της Λισαβόνας -και γνωρίζουμε ότι στην Ιρλανδία απορρίψαμε αρχικά τη Συνθήκη της Λισαβόνας- ήταν ότι θα είχαμε τη δυνατότητα άμεσης ανθρωπιστικής ανταπόκρισης σε φυσικές καταστροφές. Οφείλω να πω ότι είτε στην Αϊτή είτε στη νότια Ευρώπη είτε όσον αφορά την κατάσταση στη Χιλή, δεν ανταποκριθήκαμε. Ξέρω ότι είναι νωρίς, αλλά χρειάζεται πραγματικά να οργανωθούμε. Αυτό που κυρίως χρειαζόμαστε είναι πρακτική βοήθεια: (α) χρήματα, (β) καθαρό νερό, (γ) αποκατάσταση της παροχής ηλεκτρικού ρεύματος και (δ) ανάκαμψη της οικονομίας το συντομότερο δυνατό.
<SPEAKER ID="095" NAME="Agustín Díaz de Mera García Consuegra" AFFILIATION="PPE">
(ES) Κύριε Πρόεδρε, επικοινώνησα χθες με τον γερουσιαστή Pizarro, ο οποίος ανέλαβε καθήκοντα προέδρου της Γερουσίας της Χιλής πριν από λίγες ώρες. Σήμερα ο κ. Pizarro θα παρουσιάσει τον πρόεδρο Piñera με τη συνοδεία της προεδρικής μπάντας. Ευελπιστώ ότι ο πρόεδρος Piñera θα αναλάβει αποτελεσματικά το έργο της ανασυγκρότησης και θα ήθελα να συγχαρώ την πρόεδρο Bachelet για τον τρόπο με τον οποίο διαχειρίστηκε την εν λόγω κρίση.
<P>
Κύριε Πρόεδρε, επιτρέψτε μου να εκφράσω την αλληλεγγύη μου και την αδελφική μου συμπάθεια προς τους κατοίκους της Χιλής μετά τους τρομερούς σεισμούς και το τσουνάμι που βίωσαν στις περιοχές Concepción, Biobío, Temuco και Valparaíso. Είμαι σίγουρος ότι οι θαρραλέοι κάτοικοι της Χιλής θα μπορέσουν να ξεπεράσουν την εν λόγω καταστροφική κατάσταση, όπως και στο παρελθόν. Επιτρέψτε μου να επαναλάβω για μία ακόμη φορά τη συμπάθειά μου και τη βαθύτατη αλληλεγγύη μου προς τη Χιλή.
<SPEAKER ID="096" NAME="Andreas Mölzer" AFFILIATION="NI">
(DE) Κύριε Πρόεδρε, δεδομένων των καταστροφικών συνεπειών του σεισμού μεγέθους 8,8 βαθμών της κλίμακας Ρίχτερ στη Χιλή, πρέπει να αναγνωρίσετε στον δήμαρχο της Concepción ότι οι 24 ώρες αποτελούν αιωνιότητα για όσους είναι θαμμένοι κάτω από τα ερείπια. Παρότι οι αρχές και οι υπηρεσίες διάσωσης στην εν λόγω χώρα της Λατινικής Αμερικής είναι αναμφίβολα καλά οργανωμένες για το ενδεχόμενο σεισμού, η βοήθεια για τα περισσότερα από δύο εκατομμύρια ανθρώπων που επλήγησαν δεν έφτασε αρκετά εγκαίρως σε όλα τα μέρη της πληγείσας περιοχής λόγω υλικοτεχνικών προβλημάτων. Οι στρατιωτικές δυνάμεις που ήδη καθυστέρησαν να φθάσουν στην περιοχή πνίγηκαν στο χάος. Ο πληθυσμός αναγκάστηκε να καταφύγει στις στέγες των σπιτιών του και να στήσει οδοφράγματα όχι μόνο από τον φόβο μετασεισμών αλλά και από τον φόβο εγκληματιών. Μπορεί η Χιλή να είναι αρκετά ευημερούσα για να μεριμνήσει από μόνη της για τους πληγέντες του σεισμού, αλλά, ευτυχώς, κατάπιε την υπερηφάνεια της και ζήτησε βοήθεια, συμπεριλαμβανομένης και της βοήθειας από την ΕΕ.
<P>
Ωστόσο, θα προκύψουν διδάγματα τα οποία πρέπει και εμείς να αποκομίσουμε, δηλαδή ότι σε περιπτώσεις έκτακτης ανάγκης το επίχρισμα πολιτισμού σύντομα αφαιρείται και ότι οι 24 ώρες μπορεί να είναι πολύς χρόνος. Στο πλαίσιο αυτό, τα σχέδια έκτακτης ανάγκης και ο συντονισμός των προσπαθειών παροχής βοήθειας σε περιπτώσεις έκτακτης ανάγκης θα πρέπει να καθίστανται πιο αποτελεσματικά, και εντός της ΕΕ.
<SPEAKER ID="097" NAME="Janez Potočnik">
Μέλος της Επιτροπής. - (EN) Κύριε Πρόεδρε, συγκλονιστήκαμε όλοι από την έκταση της φυσικής και ανθρώπινης καταστροφής. Μέσω της ταχείας κινητοποίησης του συστήματος απόκρισης σε καταστάσεις έκτακτης ανάγκης της ECHO και του μηχανισμού πολιτικής προστασίας της ΕΕ, μπορέσαμε να προσφέρουμε συντονισμένη και πρακτική βοήθεια αμέσως μετά το χτύπημα του σεισμού.
<P>
Όπως έχω ήδη αναφέρει, η βοήθεια που ανέπτυξαν ή προσέφεραν ορισμένα κράτη μέλη της ΕΕ ήταν επίσης σημαντική.
<P>
Επιπροσθέτως των ανθρωπιστικών και των άλλων δράσεων που περιέγραψα, αξίζει να αναφερθεί ότι την Τρίτη στο Λουξεμβούργο η Ευρωπαϊκή Τράπεζα Επενδύσεων και η Χιλή -αυτό αναφέρθηκε από ένα αξιότιμο μέλος- υπέγραψαν μια συμφωνία πλαίσιο προκειμένου να καταστεί δυνατή η δράση της τράπεζας στη Χιλή.
<P>
Αυτή η εξέλιξη τονίζει την εξαιρετική κατάσταση των σχέσεων μεταξύ της Ευρωπαϊκής Ένωσης και της Χιλής και την κοινή μας δέσμευση για τη συνέχιση της διεύρυνσης και της εμβάθυνσης της εταιρικής μας σχέσης. Είναι επίσης άκρως επίκαιρη, καθώς η ΕΤΕπ μπορεί να καταστεί ένα πρόσθετο μέσο στη διάθεση της Ευρωπαϊκής Ένωσης, προκειμένου να συνεργασθεί με τη Χιλή στις μεσοπρόθεσμες/μακροπρόθεσμες εργασίες ανασυγκρότησης που βρίσκονται ήδη σε εξέλιξη.
<P>
Όσον αφορά το συγκεκριμένο ζήτημα της στρατηγικής ανά χώρα για τη Χιλή και τα 41 εκατομμύρια ευρώ που δεσμεύθηκαν: 25 εκατομμύρια ευρώ δαπανήθηκαν στην πρώτη δόση· 15,6 εκατομμύρια ευρώ εναπομένουν για τη δεύτερη. Κανονικά το ποσό θα πρέπει να διαμοιρασθεί: 50% για την κοινωνική συνοχή, 50% για την καινοτομία και τον ανταγωνισμό. Εισηγηθήκαμε να μεταφερθεί το ποσό αυτό στην ανασυγκρότηση υπό αναθεώρηση. Δεν υπήρξαν μέχρι τώρα αιτήματα από τις αρχές της Χιλής, αλλά φυσικά το σύνολο του ποσού (για την κοινωνική συνοχή και για την καινοτομία και τον ανταγωνισμό) μπορεί να κατευθυνθεί στην ανασυγκρότηση.
<P>
Οι αρχές της Χιλής δεν έχουν υποβάλει μέχρι στιγμής συγκεκριμένα αιτήματα στην Ευρωπαϊκή Ένωση προκειμένου να συμβάλει στην ανασυγκρότηση. Όπως ανέφερα, ο πρόεδρος Piñera αναλαμβάνει καθήκοντα σήμερα. Σίγουρα θα δώσει ύψιστη προτεραιότητα στην αξιολόγηση και τον προσδιορισμό της ζημιάς και στον σχεδιασμό της απαιτούμενης μαζικής προσπάθειας.
<P>
" Επιτροπή είναι διατεθειμένη να εξετάσει τυχόν αιτήματα που ίσως προκύψουν. Όπως ανέφερα νωρίτερα, το ότι η Ευρωπαϊκή Τράπεζα Επενδύσεων θα έχει πλέον τη δυνατότητα να δράσει στη Χιλή προσθέτει ένα επιπλέον μέσο προς επιλογή μεταξύ εκείνων που βρίσκονται ήδη στη διάθεσή μας.
<P>
Αξίζει ακόμη να υπενθυμισθεί αυτό που επίσης αναφέρθηκε από κάποιους από εσάς, ότι η Χιλή αποτελεί ένα καλό παράδειγμα ανάπτυξης. Είναι στην ουσία καθαρός πιστωτής, σε αντίθεση με τις περισσότερες χώρες της Λατινικής Αμερικής. Ο απερχόμενος υπουργός Οικονομικών επεσήμανε την προηγούμενη Παρασκευή ότι, σε αντίθεση με άλλες τραγωδίες που έχουν πλήξει τους Χιλιανούς, αυτήν τη φορά αυτοί και το κράτος της Χιλής έχουν επίσης ιδίους πόρους.
<P>
Για να ολοκληρώσουμε λοιπόν, η Ευρωπαϊκή Ένωση -οι πολίτες, οι περιφέρειες και οι χώρες της Ένωσης- στέκεται στο πλευρό της Χιλής ενώπιον αυτής της καταστροφής, και έτσι θα έπρεπε να είναι σε έναν πολιτισμένο και ανθρώπινο κόσμο.
<SPEAKER ID="098" NAME="Πρόεδρος">
" συζήτηση έληξε.
<P>
Γραπτές δηλώσεις (άρθρο 149 του Κανονισμού)
<SPEAKER ID="099" NAME="António Fernando Correia De Campos  " LANGUAGE="PT">
Μετά τον σεισμό της Αϊτής, βρισκόμαστε και πάλι αντιμέτωποι με μια τρομερή καταστροφή, με 800 επιβεβαιωμένα θύματα και με ζημιά που ανέρχεται περίπου στο 15% του ΑΕγχΠ της Χιλής. Σύμφωνα με την πρόεδρο της Χιλής, την κ. Bachelet, επλήγη το 80% του πληθυσμού και οι υποδομές της χώρας έχουν υποστεί σοβαρή ζημιά.
<P>
Για μία ακόμη φορά, η ΕΕ ανέλαβε τις ευθύνες της ως προνομιακός εμπορικός εταίρος αυτής της χώρας, της οποίας αποτελεί τον κύριο εμπορικό εταίρο και την κύρια αγορά εξαγωγών της Χιλής. " ανταπόκριση από την ΕΕ ήταν η παροχή 3 εκατομμυρίων ευρώ ως επείγουσα βοήθεια, ενώ οι εμπειρογνώμονες της ευρωπαϊκής πολιτικής προστασίας βρίσκονται επιτόπου αξιολογώντας τις πιο άμεσες ανάγκες.
<P>
Οι φυσικές καταστροφές που πλήττουν τον πλανήτη, όπως οι σεισμοί και οι φονικές καταιγίδες των οποίων σταθήκαμε πρόσφατα μάρτυρες στην Ευρώπη, μας υποχρεώνουν να επανεξετάσουμε το πρότυπο της ανθρωπιστικής βοήθειας και των περιπτώσεων έκτακτης ανάγκης, οι οποίες απαιτούν άμεση, ευέλικτη και συντονισμένη απόκριση.
<P>
" ΕΕ έχει επιδείξει αποτελεσματικότητα και ικανότητα αντίδρασης. Το Κοινοβούλιο, εκτός από την έκφραση των θερμών του συλλυπητηρίων προς τη Χιλή, αποδεικνύει επίσης μέσω της εν λόγω συζήτησης τη δέσμευσή του να συμβάλει στην ανοικοδόμηση της χώρας, η οποία υπέστη τόσο σοβαρές ζημιές από τον σεισμό της 27ης Φεβρουαρίου.

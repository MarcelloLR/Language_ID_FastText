<CHAPTER ID="014">
Συμβούλιο Ανθρωπίνων Δικαιωμάτων των Ηνωμένων Εθνών (συζήτηση) 
<SPEAKER ID="107" NAME="Πρόεδρος">
" ημερήσια διάταξη προβλέπει τις δηλώσεις του Συμβουλίου και της Επιτροπής σχετικά με την πέμπτη σύνοδο του Συμβουλίου Ανθρωπίνων Δικαιωμάτων των "νωμένων Εθνών, η οποία θα διεξαχθεί στη Γενεύη στις 11-19 Ιουνίου 2007.
<SPEAKER ID="108" NAME="Günter Gloser">
Προεδρεύων του Συμβουλίου. (DE) Κύριε Πρόεδρε, κυρία Ferrero-Waldner, κυρίες και κύριοι, η Ευρωπαϊκή Ένωση επικρότησε από την αρχή τη σύσταση του νέου Συμβουλίου Ανθρωπίνων Δικαιωμάτων του Ο"Ε το 2006, πάντα όμως εξέφραζε παράλληλα την ελπίδα ότι το συμβούλιο θα γίνει ένα αποτελεσματικό και αξιόπιστο όργανο που θα συνεισφέρει πραγματικά στην παγκόσμια προστασία και προαγωγή των ανθρωπίνων δικαιωμάτων. Κατά τις μέχρι τώρα συνόδους του Συμβουλίου Ανθρωπίνων Δικαιωμάτων, η Ευρωπαϊκή Ένωση έδωσε επίσης σημασία σε ουσιαστικές συζητήσεις για θέματα ανθρωπίνων δικαιωμάτων και στον διάλογο και την στενή συνεργασία. Κατά τη διάρκεια της τέταρτης τακτικής συνόδου η Ευρωπαϊκή Ένωση και η αφρικανική ομάδα κατόρθωσαν να διασφαλίσουν την έγκριση μέσω συναίνεσης του κοινού τους ψηφίσματος για το Νταρφούρ. Αυτό ήταν αποτέλεσμα διαρκών προσπαθειών της ΕΕ και το αποτέλεσμα δεν αντικατοπτρίζει μόνο την εντολή, αλλά και το επίπεδο ευθύνης που περιμένουμε από το συμβούλιο.
<P>
" ικανότητα του Συμβουλίου Ανθρωπίνων Δικαιωμάτων να εκπληρώσει την εντολή του είναι αδιάρρηκτα δεμένη με τη σύνθεσή του. Επιτρέψτε μου να υπενθυμίσω για άλλη μία φορά ότι η Γενική Συνέλευση του Ο"Ε περιμένει από τα κράτη μέλη του συμβουλίου να τηρούν τις ύψιστες προδιαγραφές ως προς τα ανθρώπινα δικαιώματα. Επίσης, απηύθυνε έκκληση προς όλα τα μέλη του Ο"Ε να εκλέξουν στο συμβούλιο μόνο εκείνα τα κράτη που έχουν καλό ιστορικό ανθρωπίνων δικαιωμάτων. Μολονότι αυτό το ιδανικό απέχει ακόμα πολύ από την εκπλήρωση, θα ήθελα να εκφράσω την ικανοποίηση της Ευρωπαϊκής Ένωσης διότι τον Μάιο απετράπη η εκλογή της Λευκορωσίας στο Συμβούλιο Ανθρωπίνων Δικαιωμάτων. " επιτυχία αυτή οφείλεται και στην αντίδραση της ΕΕ στην υποψηφιότητα της Λευκορωσίας. Μολονότι μειονεκτεί αριθμητικά, η Ευρωπαϊκή Ένωση διαδραματίζει ηγετικό ρόλο στο συμβούλιο και εδραιώθηκε ως σημαντικός παράγοντας.
<P>
Παρά τις κάποιες θετικές εξελίξεις όπως για παράδειγμα η έγκριση της διεθνούς σύμβασης για την προστασία κάθε προσώπου από την αναγκαστική εξαφάνιση, απαιτούνται ακόμα ενέργειες για να αποκτήσει το Συμβούλιο Ανθρωπίνων Δικαιωμάτων τις πρακτικές εργασίας και τα μέσα που χρειάζεται για να καταφέρει να ανταποκριθεί στις προσδοκίες της διεθνούς κοινότητας και ιδίως και της Ευρωπαϊκής Ένωσης. " θεσμική καθιέρωση του συμβουλίου είναι πρώτη προτεραιότητα για την Ευρωπαϊκή Ένωση. Για τον λόγο αυτόν εργάζεται εντατικά για την επιτυχή ολοκλήρωση της διαδικασίας οικοδόμησης των θεσμών μέχρι το τέλος του πρώτου έτους. " επικείμενη πέμπτη σύνοδος θα είναι επομένως καθοριστική. Σε αυτή, το συμβούλιο θα λάβει τις τελικές αποφάσεις για την καθιέρωσή του και έτσι θα αποφασίσει τελικά για την ίδια του την αποτελεσματικότητα και αξιοπιστία κατά τα επόμενα πέντε χρόνια.
<P>
Αυτό το διάστημα, η ΕΕ συνεργάζεται στενά στη Γενεύη με όλους τους συμμετέχοντες προκειμένου να επιτευχθεί ένα αποτέλεσμα που θα δώσει στο Συμβούλιο Ανθρωπίνων Δικαιωμάτων τη δυνατότητα πλήρους άσκησης της εντολής του. Στο πλαίσιο των επαφών της Προεδρίας με τον πρόεδρο και με άλλες αντιπροσωπείες του Συμβουλίου Ανθρωπίνων Δικαιωμάτων καταβάλλουμε προσπάθειες για έναν κεντρικό, αποτελεσματικό και αξιόπιστο ρόλο του συμβουλίου στο σύστημα του Ο"Ε. Σε αυτό το πλαίσιο, η ΕΕ σκοπεύει να εμμείνει στη δημιουργία μίας αποτελεσματικής διαδικασίας οικουμενικής περιοδικής επανεξέτασης και στη διατήρηση θεματικών εντολών και εντολών χωρών. Ο προγραμματισμένος κώδικας δεοντολογίας για τους ειδικούς εισηγητές δεν πρέπει να θίγει την ανεξαρτησία τους, αλλά αντίθετα να τη διασφαλίζει και να επικεντρώνεται στις υποχρεώσεις των χωρών με τις οποίες συνεργάζονται οι εισηγητές. Επίσης, επιδιώκουμε να θεσπίσουμε μια κατάλληλη διαδικασία για την επιλογή των εθνικών αντιπροσώπων, η οποία θα εξασφαλίζει ότι διαθέτουν την απαραίτητη την εμπειρογνωμοσύνη, αλλά και θα εγγυάται την ανεξαρτησία τους.
<P>
Γνωρίζουμε τις δυσκολίες που ενέχονται στην επιδίωξη αυτών των στόχων. Σας διαβεβαιώ όμως ότι δεν θα χαλαρώσουμε τις προσπάθειές μας για την επίτευξη των στόχων αυτών. Επίσης, σταθερή ελπίδα της Ευρωπαϊκής Ένωσης παραμένει ότι το Συμβούλιο Ανθρωπίνων Δικαιωμάτων, με τις συνόδους του που πραγματοποίησε σε τακτά χρονικά διαστήματα κατά τη διάρκεια του έτους, τα νέα και βελτιωμένα μέσα του και την ακλόνητη δέσμευσή του στον τρέχοντα διάλογο με ειδικούς εισηγητές και την Ύπατη Αρμοστή για τα ανθρώπινα δικαιώματα, θα εξελιχθεί σε ακρογωνιαίο λίθο του συστήματος των ανθρωπίνων δικαιωμάτων του Ο"Ε. Τώρα είναι η σειρά όλων των μελών του Συμβουλίου Ανθρωπίνων Δικαιωμάτων να δράσουν με υπευθυνότητα και να εργαστούν προς την επίτευξη αυτών των σκοπών.
<SPEAKER ID="109" NAME="Benita Ferrero-Waldner">
Μέλος της Επιτροπής. (DE) Κύριε Πρόεδρε, κύριε Προεδρεύων του Συμβουλίου, κύριε Gloser, κυρίες και κύριοι, η ΕΕ συγκαταλέγεται από την ίδρυσή της στις σημαντικότερες κινητήριες δυνάμεις για την προστασία των ανθρωπίνων δικαιωμάτων και, ως εκ τούτου, συμμετείχε ενεργά και στην υλοποίηση των στόχων του Συμβουλίου Ανθρωπίνων Δικαιωμάτων, έτσι ώστε να εξασφαλιστεί ότι θα αποτελέσει πραγματική βελτίωση σε σχέση με την Επιτροπή Ανθρωπίνων Δικαιωμάτων.
<P>
Οι αρχικοί στόχοι ήταν επομένως να εξασφαλιστεί ότι οι συνεδριάσεις του συμβουλίου θα αφορούν επείγοντα ζητήματα ανθρωπίνων δικαιωμάτων στο πλαίσιο συγκεκριμένων γεγονότων, να βελτιωθεί ο συντονισμός εντός της ΕΕ και να ενταθούν οι προσπάθειες της ΕΕ να φθάσει μακρύτερα, δηλαδή να ευαισθητοποιήσει κυβερνήσεις τρίτων χωρών για τα θέματα των ανθρωπίνων δικαιωμάτων. Από αυτήν την άποψη σημειώθηκε πραγματική πρόοδος που μας επιτρέπει, αφενός, να τηρήσουμε μία συνεπή και αξιόπιστη στάση στο Συμβούλιο Ανθρωπίνων Δικαιωμάτων και, αφετέρου, να βελτιώσουμε τη συνεργασία μας με εταίρους σε άλλα μέρη του κόσμου μέσω διμερών συναντήσεων, πολυμερών φόρουμ και μιας ευρείας εκστρατείας ευαισθητοποίησης σε πολλές πρωτεύουσες του κόσμου.
<P>
Ως εκ τούτου, στα πρωτεύοντα καθήκοντα του πρώτου χρόνου συγκαταλέγονταν η διαφύλαξη των εντολών και των μηχανισμών του Συμβουλίου Ανθρωπίνων Δικαιωμάτων στο πλαίσιο της διαδικασίας επανεξέτασης και η σύσταση του νέου συστήματος που είναι γνωστό ως οικουμενική περιοδική επανεξέταση για την παρακολούθηση της κατάστασης των ανθρωπίνων δικαιωμάτων σε όλες τις χώρες.
<P>
" γενική δέσμη συμβιβασμού που παρουσιάστηκε μόλις χθες από τον πρόεδρο του Συμβουλίου Ανθρωπίνων Δικαιωμάτων ασφαλώς έχει τη σωστή κατεύθυνση. Χρειάζεται βέβαια βελτίωση, αλλά κατά τη γνώμη μας είναι μολαταύτα μία πολύ καλή βάση εκκίνησης για διαπραγμάτευση. Συνεπώς, η σύνοδος του Συμβουλίου Ανθρωπίνων Δικαιωμάτων που θα διεξαχθεί την επόμενη εβδομάδα θα έχει ιδιαίτερη σημασία για το μέλλον του οργάνου αυτού. Αυτός είναι άλλος ένας λόγος που με κάνει να χαίρομαι ιδιαίτερα διότι μία αντιπροσωπεία του Ευρωπαϊκού Κοινοβουλίου θα συμμετάσχει στη σύνοδο ως μέρος της αντιπροσωπείας των Ευρωπαϊκών Κοινοτήτων.
<P>
Ποιος είναι ο μέχρι τώρα απολογισμός των επιδόσεων του Συμβουλίου Ανθρωπίνων Δικαιωμάτων; Είναι αδύνατο να δώσει κανείς μία σαφή απάντηση, κατά τη γνώμη μου όμως το συμβούλιο πρέπει να είναι ένα διαρκές έργο, ένα σχέδιο εν εξελίξει. Επιτρέψτε μου να κάνω μερικές σύντομες παρατηρήσεις. Ασφαλώς, οι πρώτες σύνοδοι του συμβουλίου ήταν μάλλον απογοητευτικές. Είδαμε ξανά τα παλιά πρότυπα συμπεριφοράς, που ασφαλώς τα γνωρίζαμε ήδη από την Επιτροπή Ανθρωπίνων Δικαιωμάτων. Ιδίως οι συνεδριάσεις για τη Μέση Ανατολή χαρακτηρίστηκαν πραγματικά από έλλειψη διάθεσης συνεργασίας από εκείνα ακριβώς τα κράτη που τις είχαν συγκαλέσει. Αποτέλεσμα ήταν προτάσεις ψηφίσματος χωρίς την απαραίτητη ισορροπία, τις οποίες η Ευρωπαϊκή Ένωση δεν ήταν σε θέση να εγκρίνει.
<P>
Επιτρέψτε μου συνεπώς να διασαφηνίσω ότι μολονότι οι αντιπαραθέσεις για θέματα ανθρωπίνων δικαιωμάτων μπορεί να είναι ενίοτε απαραίτητες όταν πρόκειται για την επιβολή των θεμελιωδών δικαιωμάτων των ανθρώπων, δεν είναι το ίδιο πράγμα να χρησιμοποιούνται τα ανθρώπινα δικαιώματα ως προκάλυμμα για την επιδίωξη μίας κατά βάσιν πολιτικής κρίσης. Όμως ακριβώς όπως και η Προεδρία του Συμβουλίου, έτσι κι εμείς παρατηρήσαμε ότι το πολύ καλό ψήφισμα για το Νταρφούρ που εγκρίθηκε πρόσφατα εκεί, άμβλυνε αυτές τις αρνητικές εντυπώσεις. Είμαι βαθύτατα πεπεισμένη ότι είναι το σημαντικότερο ψήφισμα που ενέκρινε μέχρι τώρα το συμβούλιο, έγινε δε σε πολύ στενή συνεργασία με την αφρικανική ομάδα, σε πολύ μακρόχρονες διαπραγματεύσεις, και τελικά εγκρίθηκε συναινετικά. Αυτό αποτελεί σημαντικό επίτευγμα αν λάβουμε υπόψη πόσο ευαίσθητο είναι το θέμα, καθώς και ότι η ΕΕ τώρα μπορεί πλέον εύκολα να κερδίσει περισσότερες ψήφους στο Συμβούλιο Ανθρωπίνων Δικαιωμάτων.
<P>
Το όργανο παρακολούθησης που συστήθηκε με το ψήφισμα και αποτελείται από πέντε ανεξάρτητους εισηγητές του Ο"Ε θα παρουσιάσει την πρώτη του έκθεση στο συμβούλιο τις επόμενες εβδομάδες, πιθανότατα δε την ερχόμενη εβδομάδα.
<P>
Δεν πρέπει, ωστόσο, να ξεχνάμε ότι το Διεθνές Ποινικό Δικαστήριο απηύθυνε πρόσφατα κατηγορία και εναντίον δύο υπόπτων από το Σουδάν. Με δυο λόγια, στο Νταρφούρ υπάρχει τουλάχιστον κινητικότητα στο θέμα αυτό. Ελπίζουμε ότι αυτό θα αποτελέσει παράδειγμα και θα θέσει και κριτήρια για τη μελλοντική εργασία του Συμβουλίου Ανθρωπίνων Δικαιωμάτων. Τέλος, οι διαδραστικοί διάλογοι με την Ύπατη Αρμοστή και την ειδική εισηγήτρια του Ο"Ε αποδείχθηκαν μία πολύ χρήσιμη εξέλιξη. Μας έδωσαν τη δυνατότητα να προσεγγίσουμε την κατάσταση των ανθρωπίνων δικαιωμάτων σε διάφορες χώρες -συχνά σε συνάρτηση με γενικότερα θέματα ανθρωπίνων δικαιωμάτων- με εξαιρετικά εμφανή τρόπο και με λιγότερες αντιπαραθέσεις. Ωστόσο, η επόμενη ενέργειά μας θα είναι να βρούμε περισσότερους τρόπους για να εξασφαλίσουμε ότι τους διαλόγους αυτούς θα ακολουθήσει πρακτική πρόοδος στις χώρες αυτές.
<P>
Όσο και να ανυπομονούμε να σημειωθεί γρήγορα πρόοδος στο Συμβούλιο Ανθρωπίνων Δικαιωμάτων του Ο"Ε, προειδοποιώ ότι κανένας δεν πρέπει να καταδικάσει σε αυτή τη φάση το συμβούλιο. Το μόνο που μπορούμε να πούμε ως τώρα είναι ότι παρουσίασε φωτεινές και σκοτεινές πλευρές. Είμαστε πεπεισμένοι ότι η ΕΕ θα συνεχίσει τις προσπάθειές της για αύξηση των ενθαρρυντικών εξελίξεων που οπωσδήποτε σημειώθηκαν και για να αναπτύξει στο πλαίσιο εντατικού διαλόγου με τους εταίρους της στον Ο"Ε ένα αποτελεσματικό Συμβούλιο Ανθρωπίνων Δικαιωμάτων και πρωτίστως ένα συμβούλιο που θα ενεργεί προς το συμφέρον των ενδιαφερομένων. Το συμβούλιο παραμένει το κύριο διεθνές φόρουμ για τα θέματα των ανθρωπίνων δικαιωμάτων και εμείς ως ΕΕ έχουμε ευθύνη να το χρησιμοποιήσουμε ενεργά για την ενίσχυση των αξιών μας, των ιδανικών μας και των συμφερόντων μας.
<SPEAKER ID="110" NAME="Laima Liucija Andrikienė">
εξ ονόματος της Ομάδας PPE-DE. - (LT) Καταρχάς, θέλω να ευχαριστήσω τους εκπροσώπους του Συμβουλίου και της Επιτροπής για τις δηλώσεις τους σχετικά με το πρώτο έτος εργασίας του Συμβουλίου Ανθρωπίνων Δικαιωμάτων των "νωμένων Εθνών και για την πέμπτη σύνοδο του Συμβουλίου Ανθρωπίνων Δικαιωμάτων των "νωμένων Εθνών. Αύριο, το Ευρωπαϊκό Κοινοβούλιο θα ψηφίσει επί ενός ψηφίσματος όσον αφορά το ζήτημα αυτό, το οποίο περιγράφει όλα τα βασικά προβλήματα, όπως τις φιλοδοξίες μας για τον τρόπο λειτουργίας του Συμβουλίου Ανθρωπίνων Δικαιωμάτων, τους μηχανισμούς του, τις ειδικές διαδικασίες, τους ειδικούς εισηγητές, την οικουμενική περιοδική επανεξέταση, και τον ρόλο της Ευρωπαϊκής Ένωσης. Το Ευρωπαϊκό Κοινοβούλιο αναμφίβολα περίμενε και ακόμη αναμένει πολλά από το Συμβούλιο Ανθρωπίνων Δικαιωμάτων για τον απλό λόγο ότι τα ανθρώπινα δικαιώματα είναι ένα θέμα ιδιαίτερης σημασίας, εφόσον ο σεβασμός των ανθρωπίνων δικαιωμάτων και η υπεράσπισή τους αποτελούν θεμελιώδες μέρος της δεοντολογίας και της νομοθεσίας της ΕΕ, και γενικά είναι το θεμέλιο της ενότητας και της ακεραιότητας της Ευρώπης. Το Συμβούλιο Ανθρωπίνων Δικαιωμάτων των "νωμένων Εθνών μπορεί να παράσχει εξαίρετες δυνατότητες για αποτελεσματική δράση στην υπεράσπιση και τη διαφύλαξη των ανθρωπίνων δικαιωμάτων, και για την προαγωγή τους εξ ονόματος των "νωμένων Εθνών. Από αυτή την άποψη, η πέμπτη σύνοδος είναι ιδιαίτερα σημαντική, εφόσον το πρώτο έτος δραστηριότητας του Συμβουλίου Ανθρωπίνων Δικαιωμάτων αποκάλυψε προβλήματα και ελλείψεις, τα οποία μπορούν και πρέπει να διορθωθούν αμέσως. Αυτό είναι αναγκαίο έτσι ώστε το Συμβούλιο Ανθρωπίνων Δικαιωμάτων να μπορέσει να γίνει μια πραγματικά αξιόπιστη δομή - ικανή να αντιδρά ικανοποιητικά και, όταν χρειάζεται, γρήγορα στις παραβιάσεις ανθρωπίνων δικαιωμάτων σε οιαδήποτε χώρα του κόσμου, και ικανή να εξευρίσκει αποτελεσματικά μέσα για να επηρεάζει τις κυβερνήσεις των χωρών εκείνων όπου τα ανθρώπινα δικαιώματα παραβιάζονται κατάφωρα. Το πρώτο έτος δραστηριότητας του Συμβουλίου Ανθρωπίνων Δικαιωμάτων μας επέτρεψε να διαπιστώσουμε αν, στην εφαρμογή των σχεδιασμένων διαδικασιών και μηχανισμών του, το Συμβούλιο Ανθρωπίνων Δικαιωμάτων θα είναι ικανό να εφαρμόσει το φιλόδοξο πρόγραμμα που έχει εγκρίνει. " εμπειρία του πρώτου έτους, τα ψηφίσματα για το Νταρφούρ, το Ιράν και το Ουζμπεκιστάν, η εφαρμογή των απαιτήσεων εμπιστευτικότητας όταν συζητούνταν οι καταχρήσεις των ανθρωπίνων δικαιωμάτων στις δύο τελευταίες χώρες, καθώς και άλλες αποφάσεις, αποδεικνύουν ότι οι διαδικασίες του Συμβουλίου Ανθρωπίνων Δικαιωμάτων πρέπει να είναι διαφανείς στον μέγιστο δυνατό βαθμό και ότι οι ειδικοί εισηγητές και εμπειρογνώμονες πρέπει να είναι πραγματικά ανεξάρτητοι. Επίσης, είναι ουσιαστικό να εφαρμόζονται σαφή κριτήρια όταν επιλέγονται τα μέλη του Συμβουλίου Ανθρωπίνων Δικαιωμάτων: η απλή λογική λέει ότι χώρες στις οποίες υπάρχουν κατάφωρες παραβιάσεις των ανθρωπίνων δικαιωμάτων, δεν θα πρέπει να επιλέγονται ως μέλη του Συμβουλίου Ανθρωπίνων Δικαιωμάτων.
<SPEAKER ID="111" NAME="Raimon Obiols i Germà">
εξ ονόματος της Ομάδας PSE. - (ES) Κύριε Πρόεδρε, πιστεύω ότι μπορούμε να είμαστε ευχαριστημένοι με τη συναίνεση που επιτεύχθηκε μεταξύ των Ομάδων του Κοινοβουλίου σε σχέση με το κείμενο που πρόκειται να θέσουμε σε ψηφοφορία αύριο και το οποίο αφορά την πέμπτη σύνοδο του Συμβουλίου Ανθρωπίνων Δικαιωμάτων των "νωμένων Εθνών.
<P>
Από τότε που δημιουργήθηκε αυτό το Συμβούλιο το έργο του δεν ήταν καθόλου εύκολο. Επομένως, είναι σημαντικό το Ευρωπαϊκό Κοινοβούλιο να δείξει για άλλη μια φορά συνέπεια σχετικά με το πώς πρέπει να προχωρήσουμε προκειμένου να προωθήσουμε και να προστατέψουμε τα ανθρώπινα δικαιώματα και, συγκεκριμένα, πώς να διευκολύνουμε και να βελτιώσουμε το έργο του Συμβουλίου Ανθρωπίνων Δικαιωμάτων των "νωμένων Εθνών.
<P>
Αξιολογώντας τις δραστηριότητές του, φαίνεται ότι υπάρχουν ορισμένες ελλείψεις που πρέπει να επιλυθούν και οι οποίες βασίζονται σε δύο βασικά προβλήματα.
<P>
Αφενός, στην αδυναμία και την ανεπάρκεια των αντιδράσεων σε δραματικές και έκτακτες καταστάσεις που απαιτούν πολύ πιο έντονη δράση. Αναφέρομαι κυρίως στη δραματική κατάσταση στο Νταρφούρ, στην οποία όλοι πρέπει να επιστήσουν την μεγαλύτερη δυνατή προσοχή.
<P>
Δεύτερον, στην ανάγκη να βελτιωθούν σημαντικά οι εσωτερικοί μηχανισμοί του Συμβουλίου και να βελτιωθεί η δυναμική της σχέσης μεταξύ των χωρών μελών προς όφελος ενός πιο αποτελεσματικού και φιλόδοξου έργου.
<P>
Υπάρχει ένα βαθύτερο βασικό πρόβλημα πίσω από αυτά τα δύο θέματα, και το Κοινοβούλιο και η Ευρωπαϊκή Ένωση μπορούν να επιτελέσουν σημαντικό έργο από αυτή την άποψη. Αναφέρομαι σε πολιτικές διαφορές, οι οποίες δεν πρέπει να παρεμποδίσουν τις καίριες κοινές προσπάθειες να περιοριστεί σημαντικά η τρωτότητα των λαών παγκοσμίως σε καταχρήσεις και παραβιάσεις των ανθρωπίνων δικαιωμάτων.
<P>
Αυτή η πτυχή είναι ζωτική, καθώς η Ευρώπη πρέπει να είναι στην πρώτη γραμμή αντιμετωπίζοντας όλες τις χώρες ισότιμα όσον αφορά τον διάλογο σχετικά με τα ανθρώπινα δικαιώματα.
<P>
Πιστεύουμε ότι αυτή η φιλοσοφία πρέπει να επεκταθεί στο Συμβούλιο και ότι η επόμενη ρουμανική Προεδρία του Συμβουλίου Ανθρωπίνων Δικαιωμάτων των "νωμένων Εθνών μπορεί να προσφέρει μια καλή ευκαιρία για να γίνουν αυτές οι επιτακτικές βελτιώσεις πραγματικότητα.
<SPEAKER ID="112" NAME="Μάριος Ματσάκης">
εξ ονόματος της Ομάδας ALDE. - (EN) Κύριε Πρόεδρε, ο σεβασμός των ανθρωπίνων δικαιωμάτων είναι οικουμενικής αξίας και σημασίας και αποτελεί φυσικά θεμελιώδη αρχή της ΕΕ. Αυτό το Σώμα, όχι παραδόξως, δίνει ιδιαίτερη σημασία σε αυτή την αρχή, όπως φαίνεται από την τακτική παραγωγή εκθέσεων και ψηφισμάτων που αφορούν παραβιάσεις των ανθρωπίνων δικαιωμάτων ανά τον κόσμο.
<P>
Με μεγάλη λύπη παρακολουθούσαμε για χρόνια το μάλλον αναποτελεσματικό έργο της Επιτροπής Ανθρωπίνων Δικαιωμάτων και με μεγάλη ανακούφιση χαιρετίσαμε, πριν από έναν χρόνο περίπου, την αντικατάσταση της Επιτροπής Ανθρωπίνων Δικαιωμάτων από το Συμβούλιο Ανθρωπίνων Δικαιωμάτων. Για να χρησιμοποιήσω τα λόγια ενός εκπροσώπου της οργάνωσης Human Rights Watch, η Επιτροπή Ανθρωπίνων Δικαιωμάτων έγινε στην πραγματικότητα μια λέσχη παραβατών, διότι οι κυβερνήσεις με παραβατική συμπεριφορά ήταν πρόθυμες να συμμετάσχουν σε αυτή για να εμποδίσουν τη λήψη μέτρων εις βάρος τους και εις βάρος χωρών αλλού. Δυστυχώς, οι ελπίδες μας για αλλαγές προς το καλύτερο κλονίστηκαν κάπως μετά τις εκλογές του Συμβουλίου, στις οποίες η Αγκόλα, η Αίγυπτος και το Κατάρ κέρδισαν έδρες. Αυτές οι τρεις χώρες έχουν γνωστό, φρικτό ιστορικό παραβιάσεων των ανθρωπίνων δικαιωμάτων. " μη εκλογή της Λευκορωσίας στο Συμβούλιο ήταν ανακουφιστική, μολονότι ήταν οριακή.
<P>
Κατά τη διάρκεια του πρώτου έτους του Συμβουλίου Ανθρωπίνων Δικαιωμάτων, είδαμε ορισμένες αλλαγές που βελτίωσαν τη λειτουργία του, αλλά πρέπει να ειπωθεί ότι αυτές οι αλλαγές δεν ήταν θεαματικές. Περιμένουμε και ελπίζουμε ότι πιο ελπιδοφόρες βελτιώσεις είναι κοντά. Το Συμβούλιο, με έδρα τη Γενεύη, έχει επιδείξει μέχρι στιγμής προθυμία να ασχοληθεί με τα παγκόσμια προβλήματα άμεσα και επανειλημμένα αν χρειαστεί, αλλά η αποτελεσματικότητα του έργου του πρέπει να εξεταστεί με πιο κριτικό πνεύμα. Ένα παράδειγμα είναι το γεγονός ότι πέρυσι το Συμβούλιο ενέκρινε οκτώ ψηφίσματα που επέκριναν το Ισραήλ για τις στρατιωτικές δράσεις του στα παλαιστινιακά εδάφη στον Λίβανο. Αυτά τα ψηφίσματα είχαν κάποια, αλλά όχι μεγάλη, χρησιμότητα στην πράξη. Αυτό δεν είναι λάθος του Συμβουλίου Ανθρωπίνων Δικαιωμάτων του Ο"Ε, αλλά το Συμβούλιο αυτό πρέπει να επωμιστεί ένα μέρος της ευθύνης διότι δεν βρήκε τρόπους να κάνει τη φωνή του να ακουστεί πιο σοβαρά. Άλλα παραδείγματα περιλαμβάνουν τις προβληματικές σχέσεις του Συμβουλίου με το Ουζμπεκιστάν και το Ιράν.
<P>
Στην επόμενη σύνοδό του το Συμβούλιο πρόκειται να ...
<P>
(Ο Πρόεδρος διακόπτει τον ομιλητή)
<SPEAKER ID="113" NAME="Jan Tadeusz Masiel">
εξ ονόματος της Ομάδας UEN . - (PL) Κύριε Πρόεδρε, η Ευρωπαϊκή Ένωση πήρε τώρα τη σκυτάλη από τις "νωμένες Πολιτείες ως θεματοφύλακας των ανθρωπίνων δικαιωμάτων στον κόσμο. Από όλες τις πολυάριθμες πολιτικές μας, αυτή είναι η μόνη που μας εξασφαλίζει τη μέγιστη δημοτικότητα σε παγκόσμιο επίπεδο.
<P>
Δυστυχώς, η Ευρωπαϊκή Ένωση δεν είναι πάντα σε θέση να καταλαμβάνει τη δικαιωματική της θέση στις συνεδριάσεις. Στην Παγκόσμια Διάσκεψη για την αλλαγή του κλίματος, τον περασμένο Νοέμβριο, για παράδειγμα, η αντιπροσωπεία της Ένωσης συμμετείχε στη θέση της Φινλανδίας, καθώς η Φινλανδία ασκούσε την Προεδρία τότε. Πρέπει να μπορούμε να καταλαμβάνουμε τη θέση που δικαιωματικά μας ανήκει ως ΕΕ, για να εξασφαλίσουμε ότι η φωνή μας ακούγεται καθαρά όταν ασχολούμαστε με τα πολλά προβλήματα του σύγχρονου κόσμου μας. Μια περιοχή ανησυχίας είναι η Μέση Ανατολή, όπου η Χαμάς απειλεί να καταστρέψει το Ισραήλ, ενώ οι Ισραηλινοί επιδίδονται ήδη στην καταστροφή του παλαιστινιακού έθνους.
<SPEAKER ID="114" NAME="Raül Romeva i Rueda">
εξ ονόματος της Ομάδας Verts/ALE. - (ES) Το Συμβούλιο Ανθρωπίνων Δικαιωμάτων δημιουργήθηκε για να αντικαταστήσει την Επιτροπή Ανθρωπίνων Δικαιωμάτων και αντιμετώπισε την καθόλου εύκολη πρόκληση να μην υποπέσει σε υπερβολική πολιτικοποίηση και κυβερνητική παρέμβαση σε ένα τόσο σημαντικό πεδίο όπως η επίβλεψη του καθολικού σεβασμού των ανθρωπίνων δικαιωμάτων. Ωστόσο, η πρόοδος που έχει γίνει μέχρι στιγμής, σε αυτό το πεδίο τουλάχιστον, είναι αν μη τι άλλο ανησυχητική.
<P>
Μόλις χθες ακούσαμε την Jody Williams -την ειδική εισηγήτρια του Συμβουλίου Ανθρωπίνων Δικαιωμάτων για το Νταρφούρ- να διαμαρτύρεται για την τεράστια πίεση που δέχεται προκειμένου να είναι η έκθεσή της αποδεκτή από όλους.
<P>
Ξέρουμε όλοι τι σημαίνει αυτό. Σημαίνει την αφαίρεση, ή τουλάχιστον τον μετριασμό, των επικρίσεων όσο το δυνατόν περισσότερο προκειμένου να μην δυσαρεστηθεί κανείς.
<P>
Το πιο σοβαρό, ωστόσο, είναι ότι αυτά τα αιτήματα έγιναν προκειμένου να μην υπονομευθεί η συνέχεια του Συμβουλίου.
<P>
Τα πράγματα δεν πηγαίνουν καλά αν ένα όργανο όπως το Συμβούλιο Ανθρωπίνων Δικαιωμάτων βάζει τη δική του επιβίωση πάνω από αυτό που θα έπρεπε να είναι η πρώτη και κύρια ευθύνη του: η διασφάλιση της προστασίας των ανθρωπίνων δικαιωμάτων στον κόσμο, που συνεπάγεται, μεταξύ άλλων πραγμάτων, τον εντοπισμό των υπευθύνων για παραβιάσεις, ακόμη και αν είναι κυβερνήσεις, ή ιδιαίτερα αν είναι κυβερνήσεις.
<P>
Κατά τη διάρκεια αυτή της πρώτης επετείου ύπαρξης του Συμβουλίου πρέπει να λάβουμε πολύ σοβαρά υπόψη αυτούς τους κινδύνους αν δεν θέλουμε να γίνει αυτό το Συμβούλιο ένα ακόμη όργανο ο μοναδικός σκοπός του οποίου είναι να κρύψει την ντροπή εκείνων που παραβιάζουν συστηματικά τα πιο θεμελιώδη ανθρώπινα δικαιώματα εντός και εκτός των συνόρων τους.
<P>
Μέσω αυτού του ψηφίσματος, επί του οποίου υπάρχει συναίνεση στο Ευρωπαϊκό Κοινοβούλιο και χαίρομαι γι' αυτό, καλούμε, και ενθαρρύνουμε, το Συμβούλιο να αναλάβει έναν ισχυρό ηγετικό ρόλο στην πέμπτη σύνοδο του Συμβουλίου Ανθρωπίνων Δικαιωμάτων, και ξέρουμε ότι αυτό δεν θα είναι εύκολο. Αλλά υπάρχουν δύο θέματα τουλάχιστον στα οποία θέλουμε να δοθεί προτεραιότητα.
<P>
Πρώτον, η εγγύηση ότι οι ειδικοί εισηγητές θα επιλέγονται βάσει της ανεξαρτησίας τους και των ικανοτήτων τους και ότι θα είναι σε θέση να συνεχίσουν να λειτουργούν ως ανεξάρτητοι εισηγητές.
<P>
Δεύτερον, ότι οι περιοδικές οικουμενικές επανεξετάσεις θα περιλαμβάνουν επίσης τη συμμετοχή ανεξάρτητων εμπειρογνωμόνων.
<P>
Αυτός είναι ο μόνος τρόπος που μπορούμε να εγγυηθούμε την αξιοπιστία αυτού του Συμβουλίου.
<SPEAKER ID="115" NAME="Eija-Riitta Korhola" AFFILIATION="PPE-DE">
(FI) Κύριε Πρόεδρε, τα αποτελέσματα του πρώτου έτους εργασιών του Συμβουλίου Ανθρωπίνων Δικαιωμάτων των "νωμένων Εθνών τελούν ακόμη υπό έλεγχο. Οι προσδοκίες της διεθνούς κοινότητας δεν έχουν ικανοποιηθεί ακόμη. Το πιο θλιβερό παράδειγμα είναι πιθανότατα το ψήφισμα για την κατάσταση στο Νταρφούρ, το περιεχόμενο του οποίου αποδυναμώθηκε εν μέρει ως αποτέλεσμα των συνεχών συμβιβασμών. Οι εργασίες παρακωλύθηκαν από το γεγονός ότι η λειτουργία και οι πρακτικές είναι ακόμη σε φάση ανάπτυξης, πράγμα που είναι κατανοητό.
<P>
Οι προτάσεις ψηφίσματός μας υπογραμμίζουν, όπως θα όφειλαν, τους προβληματικούς τομείς στο έργο του Συμβουλίου Ανθρωπίνων Δικαιωμάτων. Δύο θέματα χρήζουν ιδιαίτερης προσοχής. Πρώτον, πρέπει να διδαχθούμε από την ιστορία. Το έργο της Επιτροπής Ανθρωπίνων Δικαιωμάτων των "νωμένων Εθνών, ως εκπρόσωπος του Συμβουλίου Ανθρωπίνων Δικαιωμάτων, έχασε την αξιοπιστία του, διότι στο Συμβούλιο συμμετείχαν χώρες που παραβίαζαν σκανδαλωδώς τα ανθρώπινα δικαιώματα. " ΕΕ πρέπει να συνεχίσει πεισματικά να προωθεί τον όρο ότι η συμμετοχή στο Συμβούλιο Ανθρωπίνων Δικαιωμάτων πρέπει να βασίζεται σε ένα αντικειμενικό κριτήριο και ότι οι προϋποθέσεις για τη συμμετοχή πρέπει να είναι αρκούντως αυστηρές. " έννοια των ανθρωπίνων δικαιωμάτων καλύπτει έναν πολύ ευρύ τομέα. Ορισμένα θεμελιώδη ανθρώπινα δικαιώματα πρέπει να ενσωματωθούν άνευ όρων στους όρους ένταξης στο Συμβούλιο. Νομίζω ότι οι χώρες όπου τα δικαστήρια της Σαρία είναι μέρος του δικαστικού συστήματος είναι ιδιαιτέρως προβληματικές. " ΕΕ πρέπει να αγωνιστεί για να διασφαλίσει ότι το Συμβούλιο Ανθρωπίνων Δικαιωμάτων δεν θα γίνει μια λέσχη για τους παραβάτες των ανθρωπίνων δικαιωμάτων, κατά το παράδειγμα του προκατόχου του.
<P>
Το άλλο θέμα αφορά τη σχέση μεταξύ του μηχανισμού της οικουμενικής περιοδικής επανεξέτασης και των ειδικών διαδικασιών που χρησιμοποιούνται σε επιμέρους χώρες. " ΕΕ πρέπει να εμμείνει σθεναρά ότι το έργο των ειδικών εμπειρογνωμόνων σε επιμέρους χώρες στα "Ε θα διατηρήσει στο μέλλον την ανεξαρτησία του από την οικουμενική περιοδική επανεξέταση και από τις κυβερνήσεις. Θεωρώ ανησυχητικό το γεγονός ότι τα κράτη μέλη θα μπορούσαν να χρησιμοποιήσουν το έμμεσο δικαίωμα αρνησικυρίας στην οικουμενική περιοδική επανεξέταση σε σχέση με μια συζήτηση για την κατάσταση σε μια χώρα, με αποτέλεσμα να αποτύχουν να παράγουν την ειδική έκθεση για τη συγκεκριμένη χώρα.
<P>
Κατανοώ τους περιορισμούς που θέτει η συνέλευση του Συμβουλίου Ανθρωπίνων Δικαιωμάτων στις εξουσίες επιρροής της ΕΕ. Μόνο οι χώρες της Αφρικής και της Ασίας μαζί μπορούν, με τις 29 έδρες τους, να καθοδηγήσουν το έργο του Συμβουλίου προς μια κατεύθυνση που διαφέρει από τους στόχους των δυτικών χωρών στον τομέα των ανθρωπίνων δικαιωμάτων. " ΕΕ πρέπει να επιδείξει τώρα αληθινή ηγεσία και ισχυρή βούληση. Πρέπει να προσπαθήσουμε να χρησιμοποιήσουμε τις συνομιλίες για να διασπάσουμε περιφερειακούς συνασπισμούς. Θέλω να ευχαριστήσω τη γερμανική Προεδρία, που επέδειξε υποδειγματική σταθερότητα στην έκκλησή της για την απαγόρευση της θανατικής ποινής.
<SPEAKER ID="116" NAME="Józef Pinior" AFFILIATION="PSE">
(PL) Κύριε Πρόεδρε, έχει περάσει πάνω από ένας χρόνος από τότε που το Ευρωπαϊκό Κοινοβούλιο χαιρέτισε επιφυλακτικά τη δημιουργία του Συμβουλίου Ανθρωπίνων Δικαιωμάτων των "νωμένων Εθνών, το οποίο αντικατέστησε την ανυπόληπτη Επιτροπή Ανθρωπίνων Δικαιωμάτων. Ελπίζαμε ότι το νέο Συμβούλιο θα γινόταν ένας θεσμός που θα συνέβαλε στη μεταρρύθμιση των "Ε και που θα έκανε μια αποφασισμένη προσπάθεια να διασφαλίσει μεγαλύτερο σεβασμό για τα ανθρώπινα δικαιώματα σε ολόκληρο τον κόσμο.
<P>
Οι αντιπροσωπείες της Ευρωπαϊκής Ένωσης, των κρατών μελών και του Ευρωπαϊκού Κοινοβουλίου συμμετέχουν όλες ενεργά στο έργο του Συμβουλίου. Ήλθε η ώρα να αξιολογήσουμε το πρώτο έτος των εργασιών του Συμβουλίου. Δυστυχώς, πρέπει να αναγνωριστεί ότι μέχρι στιγμής η δημιουργία αυτού του νέου Συμβουλίου δεν έχει σηματοδοτήσει μια αποφασιστική καμπή στις δραστηριότητες των "νωμένων Εθνών στον τομέα των ανθρωπίνων δικαιωμάτων. Τα συμφέροντα των διαφόρων χωρών εξακολουθούν να έχουν το προβάδισμα έναντι της υπεράσπισης των επαπειλούμενων θεμελιωδών δικαιωμάτων και ελευθεριών.
<P>
Αυτό απεικονίζεται με τον καλύτερο τρόπο στην ανικανότητα του Συμβουλίου Ανθρωπίνων Δικαιωμάτων να αντιδράσει ικανοποιητικά στην κατάσταση στο Νταρφούρ. Μια έκθεση για την τραγική κατάσταση στην περιοχή αυτή εγκρίθηκε τον Μάρτιο, ωστόσο το Συμβούλιο, συνολικά, δεν μπόρεσε να συνάγει λογικά συμπεράσματα από την έκθεση αυτή και να ασχοληθεί με το πρόβλημα της πολιτικής ευθύνης των σουδανικών αρχών για την πολιτική κατάσταση στην εν λόγω χώρα. Γεγονός είναι επίσης ότι το Συμβούλιο καταδίκασε το Ισραήλ οκτώ φορές. Αυτό καταδεικνύει την ανισορροπία στο έργο του Συμβουλίου και την πολιτική του κατεύθυνση.
<P>
" πέμπτη σύνοδος του Συμβουλίου πρόκειται να ξεκινήσει σε λίγες ημέρες. Μια αντιπροσωπεία του Ευρωπαϊκού Κοινοβουλίου θα είναι παρούσα. Οι Κάτω Χώρες, η Σλοβενία και η Ιταλία εντάχθηκαν τώρα στο Συμβούλιο. Μια άλλη ευρωπαϊκή χώρα που πρόκειται να γίνει μέλος είναι η Βοσνία-Ερζεγοβίνη. " Λευκορωσία, που κυβερνάται επί του παρόντος από το απολυταρχικό καθεστώς του κ. Λουκασένκο, δεν έχει εκλεγεί στο Συμβούλιο προκειμένου να αποφύγει την αντιπαράθεση.
<P>
Θα πρέπει να διασφαλίσουμε ότι τα κράτη μέλη της Ευρωπαϊκής Ένωσης συμμετέχουν περισσότερο στο έργο του Συμβουλίου έτσι ώστε αυτό να μεταμορφωθεί σε ένα όργανο πραγματικά αφιερωμένο στην επίτευξη σεβασμού για τις θεμελιώδεις ελευθερίες. Αυτό που διακυβεύεται είναι μια αποτελεσματική πολιτική για τα ανθρώπινα δικαιώματα στον σύγχρονο κόσμο και η μεταρρύθμιση των "νωμένων Εθνών. Επίσης, η αξιοπιστία της ίδιας της Ευρωπαϊκής Ένωσης, και καλά θα κάναμε να το θυμόμαστε αυτό.
<SPEAKER ID="117" NAME="Alexander Lambsdorff" AFFILIATION="ALDE">
(DE) Κύριε Πρόεδρε, κυρίες και κύριοι, αυτό το Κοινοβούλιο πάντα παρακολουθούσε με εποικοδομητικό τρόπο τη μεταρρυθμιστική διαδικασία του Ο"Ε συνηγορώντας σε μία αποτελεσματική πολυμερή προσέγγιση. Θέλουμε έναν ισχυρό Ο"Ε, θέλουμε ασφάλεια και σταθερότητα, θέλουμε αποτελεσματική καταπολέμηση της φτώχειας και θέλουμε αποτελεσματική προστασία των ανθρωπίνων δικαιωμάτων. Ως πρόεδρος της ομάδας εργασίας του Ευρωπαϊκού Κοινοβουλίου για τις σχέσεις με τον Ο"Ε, έχω κι εγώ μεγάλο προσωπικό ενδιαφέρον για την επίτευξη αυτών των σκοπών.
<P>
Όταν συστήθηκε το Συμβούλιο Ανθρωπίνων Δικαιωμάτων ως νέο όργανο, επιδοκιμάσαμε θερμά τη δημιουργία του γιατί συνοδευόταν από πολύ δελεαστικές υποσχέσεις: αυθεντική εκλογή των μελών, ορθολογικές μέθοδοι εργασίας και οικουμενική περιοδική επανεξέταση όλων των μελών. Και σήμερα; Το ψήφισμά μας εκφράζει μια πολύ κριτική στάση: η Αγκόλα, το Κατάρ και η Αίγυπτος προστέθηκαν σε χώρες όπως η Κίνα και η Κούβα και στην ουσία δεν γίνεται επιλογή μεταξύ υποψηφίων. Το μόνο που καταφέραμε είναι να αποφύγουμε τελικά την εκλογή της Λευκορωσίας. " οργάνωση των ισλαμικών κρατών έχει την πλειοψηφία τόσο στην ασιατική όσο και στην αφρικανική περιφερειακή ομάδα, πράγμα που σημαίνει πως ελέγχει και σταματά αποτελεσματικά τις δραστηριότητες ολόκληρου του συμβουλίου, από τις εκθέσεις για τις χώρες μέχρι την οικουμενική επανεξέταση. Κυρία Επίτροπε, ανυπομονώ να δω ποια θα είναι η μοίρα της δέσμης που παρουσιάστηκε χθες. Ελπίζω ότι έχουμε λόγους να αισιοδοξούμε.
<P>
Μία από τις παρατηρήσεις σας ήταν ιδιαίτερα σημαντική. Είπατε πως η Ευρωπαϊκή Ένωση μπορεί εύκολα να υπερψηφιστεί. Αυτό γεννά το ερώτημα αν η Δύση εκπλήρωσε τα καθήκοντά της. Είναι ένα ερώτημα για το Συμβούλιο ή ακόμα καλύτερα για τα κράτη μέλη που εξαπατήθηκαν στις διαπραγματεύσεις χωρίς καν να το αντιληφθούν. Προφανώς αυτό οφείλεται σε έλλειμμα ως προς την εργασία των κυβερνήσεών μας. Όμως εμείς οι βουλευτές πρέπει επίσης να αναρωτηθούμε αν ήταν αρκετά αυστηρός ο έλεγχός μας και ο έλεγχος των εθνικών μας ομολόγων. Εγώ πιστεύω πως δεν ήταν. Αυτό δείχνει γι' άλλη μια φορά ότι εμείς οι βουλευτές δεν πρέπει να αφήνουμε τον Ο"Ε στις κυβερνήσεις. Πρέπει να ενισχύσουμε την κοινοβουλευτική διάσταση του Ο"Ε.
<P>
Κυρία Ferrero-Waldner, χαίρομαι πολύ με την κριτική σας αποτίμηση του πρώτου έτους του Συμβουλίου Ανθρωπίνων Δικαιωμάτων, διότι το όργανο αυτό δεν εκπλήρωσε τις προσδοκίες μας. Όμως είναι γεγονός πως ο θεσμός υπάρχει και παραμένει το κύριο διεθνές φόρουμ. Πρέπει να εργαστούμε σε αυτή τη βάση και ελπίζω να επιτύχουμε να βγάλουμε το συμβούλιο από το σημερινό αδιέξοδο. Τέλος, χαίρομαι διότι κάνουμε αυτή τη συζήτηση στις Βρυξέλλες και όχι στο Στρασβούργο.
<SPEAKER ID="118" NAME="Günter Gloser">
Προεδρεύων του Συμβουλίου. (DE) Κύριε Πρόεδρε, κυρία Επίτροπε, κυρίες και κύριοι, θέλω μόνο να συνοψίσω με δυο λόγια, γιατί συμφωνούμε ως προς τους στόχους. Κύριε Lambsdorff, καταλαβαίνω την απογοήτευσή σας για τα θέματα που μόλις απαριθμήσατε. Δεν είστε ο μόνος απογοητευμένος, όμως, γιατί όλοι μας είχαμε πολύ διαφορετικές προσδοκίες.
<P>
Συμφωνώ με την Επίτροπο Ferrero-Waldner που είπε ότι το συμβούλιο υπάρχει βέβαια εδώ και ένα χρόνο και εμείς τα είχαμε φανταστεί όλα διαφορετικά, αλλά δεν πρέπει να το καταδικάσουμε. Θεωρώ σωστό να μην δημιουργήσουμε τώρα ρήξη μεταξύ των κοινοβουλίων και των κυβερνήσεων. Αυτό δεν θα βοηθήσει - το αντίθετο μάλιστα.
<P>
Μολονότι υπάρχει περιθώριο βελτίωσης σε κάποιους τομείς, η Ευρωπαϊκή Ένωση -και τα εθνικά κοινοβούλια, το Ευρωπαϊκό Κοινοβούλιο, οι κυβερνήσεις και η Επιτροπή είναι όλα μέρος της Ένωσης- πρέπει να είναι ενωμένη και να στείλει ένα σαφές μήνυμα ότι είμαστε πολύ αφοσιωμένοι στα ανθρώπινα δικαιώματα και έτσι δεν θα αφήσουμε κανέναν να μας διχάσει. Μπορώ μόνο να ελπίζω ότι θα καταστεί δυνατό να σημειωθεί πρόοδος σε κάποιους τομείς τον δεύτερο χρόνο, ακόμα κι αν πρέπει μετά από τον πρώτο χρόνο να γίνει πρώτα ένας ρεαλιστικός ενδιάμεσος απολογισμός. Όμως υποστηρίζω ότι θα επιτύχουμε μαζί με εσάς που είστε τόσο ένθερμοι υπέρμαχοι των ανθρωπίνων δικαιωμάτων. Ελπίζω ότι στην έκθεση του επομένου χρόνου θα μπορούμε να καταλήξουμε σε ένα πιο θετικό συμπέρασμα από ό,τι σήμερα.
<SPEAKER ID="120" NAME="Benita Ferrero-Waldner">
Μέλος της Επιτροπής. (DE) Κύριε Πρόεδρε, κυρίες και κύριοι, για μένα το Συμβούλιο Ανθρωπίνων Δικαιωμάτων είναι ένα όργανο σε βρεφική ηλικία που αντιμετωπίζει ακόμα ορισμένα προβλήματα ανάπτυξης. Σήμερα δεν είναι εύκολο για την Ευρωπαϊκή Ένωση να επιτύχει πραγματική πρόοδο ως προς την επιβολή των προδιαγραφών μας για τα ανθρώπινα δικαιώματα στο πλαίσιο του Ο"Ε. Γιατί; Διότι έχουμε λίγους σταθερούς συμμάχους. Συνήθως μας υποστηρίζουν ο Καναδάς, η Ελβετία, η Νορβηγία, οι υποψήφιες χώρες για ένταξη στην ΕΕ και επιμέρους χώρες στο πλαίσιο της πολιτικής γειτνίασης, για να αναφέρω λίγες από τις κύριες πηγές υποστήριξης. Αυτός ο κατάλογος δεν είναι πλήρης, συχνά όμως αντιμετωπίζουμε ένα ενιαίο μέτωπο των χωρών της G77 και σπάνια μπορούμε να πετύχουμε κάτι υιοθετώντας ως προσέγγιση την αντιπαράθεση.
<P>
Πρέπει να βγάλουμε τα συμπεράσματά μας από αυτό. Πού έγκειται το πρόβλημα; Τι μπορούμε να κάνουμε; Μπορούμε για παράδειγμα να ενισχύσουμε τον ειδικό εισηγητή, να υποστηρίξουμε την Ύπατη Αρμοστή για τα ανθρώπινα δικαιώματα και να καθιερώσουμε οικουμενικές επανεξετάσεις, μπορούμε όμως επίσης να καταδικάζουμε τις πιο σοβαρές περιπτώσεις και να καταγγέλλουμε τις πιο κατάφωρες παραβιάσεις. Με άλλα λόγια, σε επιμέρους περιπτώσεις πρέπει να συνεχίσουμε να μιλάμε πολύ ξεκάθαρα εξ ονόματος των θυμάτων κακομεταχείρισης.
<P>
Πολλές φορές εύχομαι να μπορούσαμε να αντιδρούμε πιο γρήγορα στις εξελίξεις. Για παράδειγμα, από την αρχή ζητούσα να θεσπίσουμε ένα είδος προειδοποιητικού μηχανισμού. Ελπίζω ότι θα μπορέσουμε σταδιακά να προχωρήσουμε προς αυτήν την κατεύθυνση. Μακροπρόθεσμα όμως η επίτευξη των σκοπών του Συμβουλίου Ανθρωπίνων Δικαιωμάτων θα εξαρτηθεί από την υιοθέτηση μιας νέας προσέγγισης των ανθρωπίνων δικαιωμάτων στο πλαίσιο του Ο"Ε.
<P>
" μετάβαση σε αυτή τη νέα προσέγγιση ήταν και το επίκεντρο του ψηφίσματος για τη δημιουργία του νέου συμβουλίου. Το ψήφισμα αναφέρει ότι το έργο του συμβουλίου "πρέπει να έχει ως γνώμονα τις αρχές της καθολικότητας, της αμεροληψίας, της αντικειμενικότητας και της μη επιλεκτικότητας, του εποικοδομητικού διεθνούς διαλόγου και της εποικοδομητικής διεθνούς συνεργασίας". Ασφαλώς πρέπει επίσης να έχουμε υπόψη ότι δεν θα υπάρξει ποτέ ένα απολιτικό φόρουμ του Ο"Ε. Ως εκ τούτου, είναι αναμφισβήτητο ότι δεν πρέπει μόνο να προωθούμε τις αξίες μας, αλλά και να υπερασπιζόμαστε όλα μας τα συμφέροντα.
<SPEAKER ID="121" NAME="Πρόεδρος">
Ανακοινώνω ότι έλαβα δύο προτάσεις ψηφίσματος που κατατέθηκαν βάσει του άρθρου 103, παράγραφος 2, του Κανονισμού.
<P>
" συζήτηση έληξε.
<P>
" ψηφοφορία θα διεξαχθεί την Πέμπτη.

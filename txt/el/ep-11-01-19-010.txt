<CHAPTER ID="010">
Η κατάσταση των Χριστιανών στο πλαίσιο της θρησκευτικής ελευθερίας (συζήτηση) 
<SPEAKER ID="420" NAME="Πρόεδρος">
" ημερήσια διάταξη προβλέπει τη συζήτηση της δήλωσης της Αντιπροέδρου της Επιτροπής και Υπάτης Εκπροσώπου της Ένωσης για Θέματα Εξωτερικής Πολιτικής και Πολιτικής Ασφαλείας σχετικά με την κατάσταση των χριστιανών στο πλαίσιο της θρησκευτικής ελευθερίας.
<P>
Θα ήθελα να ζητήσω από την Αντιπρόεδρο/Υπάτη Εκπρόσωπο Catherine Ashton να λάβει τον λόγο.
<SPEAKER ID="421" NAME="Catherine Ashton" LANGUAGE="EN">
Κύριε Πρόεδρε, θα αρχίσω λέγοντας ότι συμμερίζομαι απόλυτα τις ανησυχίες του παρόντος Σώματος σχετικά με τις πρόσφατες βιαιότητες σε βάρος ανθρώπων που ανήκουν σε θρησκευτικές μειονότητες, καθώς και ατόμων που υπερασπίζονται τη θρησκευτική ελευθερία.
<P>
Τελευταία εξέφρασα τις απόψεις μου για το θέμα στις 6 Ιανουαρίου, όταν επισκέφθηκα τη Βηθλεέμ και τον Ναό της Γεννήσεως την παραμονή των ορθόδοξων Χριστουγέννων. Πήγα εκεί για να υπογραμμίσω ότι είναι αναγκαίο όλες οι θρησκευτικές ομάδες στον κόσμο να μπορούν να συναθροίζονται και να ασκούν τα λατρευτικά τους καθήκοντα ελεύθερα. Τόνισα επίσης ότι η Ευρωπαϊκή Ένωση καταδικάζει κάθε μορφή μισαλλοδοξίας και βίας σε βάρος ανθρώπων λόγω της θρησκείας τους, όπου και αν λαμβάνει χώρα. Καταδίκασα επίσης σθεναρά τις πρόσφατες τρομοκρατικές επιθέσεις στο Ιράκ και την Αίγυπτο, οι οποίες είχαν ως στόχο τόπους λατρείας, καθώς και τη δολοφονία του Salmaan Taseer, του κυβερνήτη της επαρχίας Punjab στο Πακιστάν.
<P>
Αυτές οι επιθέσεις είναι απαράδεκτες: διαπράττονται από εξτρεμιστές που χαρακτηρίζονται από μισαλλοδοξία την οποία πρέπει να καταδικάσουμε και στην οποία πρέπει να προβάλουμε αντίσταση. Αξιότιμοι βουλευτές, τα ανθρώπινα δικαιώματα παραβιάζονται υπερβολικά συχνά στον σημερινό κόσμο για λόγους θρησκείας ή πεποιθήσεων. Τα θύματα δεν ανήκουν σε μία θρησκεία ή σε μία περιοχή. Δυστυχώς, κανένα μέρος του κόσμου δεν γλιτώνει από τη μάστιγα της θρησκευτικής μισαλλοδοξίας.
<P>
Κάθε είδους διάκριση ή βία σε βάρος ατόμων λόγω των θρησκευτικών τους πεποιθήσεων αντίκειται στις αξίες τις οποίες πρεσβεύουμε εμείς στην Ευρωπαϊκή Ένωση. Κάθε παραβίαση πρέπει να λαμβάνεται στα σοβαρά και πρέπει να καταδικάζεται το ίδιο σθεναρά όπου και αν λαμβάνει χώρα και όποιο και αν είναι το θύμα, επειδή, όπως γνωρίζουμε και αποδεχόμαστε, τα ανθρώπινα δικαιώματα είναι οικουμενικά.
<P>
Οι παλαιότατες χριστιανικές κοινότητες στη Μέση Ανατολή αντιμετωπίζουν δυσκολίες οι οποίες έχουν οδηγήσει σε σημαντικές εκτοπίσεις σε ορισμένες χώρες και σε μείωση του πληθυσμού τους στην περιοχή συνολικά. " Ευρωπαϊκή Ένωση δεν θα κάνει τα στραβά μάτια στη δεινή θέση τους. Θεωρούμε ότι είναι απολύτως εύλογο το αίτημά τους να γίνονται σεβαστά τα δικαιώματά τους ως πολιτών στην ίδια τους τη χώρα. " ελευθερία συνείδησης και πεποιθήσεων ανήκει σε όλους, και κάθε κράτος έχει καθήκον να διασφαλίζει ότι αυτή γίνεται σεβαστή.
<P>
" ΕΕ είναι διατεθειμένη να ενισχύσει τη συνεργασία της με τις κυβερνήσεις, προκειμένου να καταπολεμήσει τη μισαλλοδοξία και να προστατεύσει τα ανθρώπινα δικαιώματα. Δεν πρέπει να πέσουμε στην παγίδα που μας στήνουν οι εξτρεμιστές και οι τρομοκράτες: πρέπει να προβάλουμε αντίσταση στη χειραγώγηση της θρησκείας με σκοπό τη δημιουργία διαιρέσεων. " καλύτερη απάντηση στον εξτρεμισμό είναι ένα ενιαίο διεθνές μέτωπο με βάση τα οικουμενικά πρότυπα της ελευθερίας της θρησκείας και της ελευθερίας πεποιθήσεων.
<P>
" Ευρωπαϊκή Ένωση ήταν η κινητήρια δύναμη στη Γενική Συνέλευση των "νωμένων Εθνών πίσω από το ψήφισμα για την εξάλειψη όλων των μορφών μισαλλοδοξίας και διακρίσεων με βάση το θρήσκευμα ή τις πεποιθήσεις - το οποίο εγκρίθηκε ομόφωνα τον Δεκέμβριο του 2010. Καταβάλλουμε κάθε χρόνο συντονισμένη προσπάθεια για να αξιοποιήσουμε αυτήν την ομοφωνία, έτσι ώστε η διεθνής κοινότητα να μπορεί να στείλει ένα αυστηρό και ενιαίο μήνυμα. Εξετάζουμε μία άλλη πρωτοβουλία για να συγκεντρώσουμε ισχυρή διαπεριφερειακή στήριξη γι' αυτό το θέμα στην προσεχή σύνοδο του Συμβουλίου Ανθρωπίνων Δικαιωμάτων των "νωμένων Εθνών τον Μάρτιο. Θίγουμε επίσης το ζήτημα της ελευθερίας της θρησκείας ή της πίστης κατά τη διάρκεια του διαλόγου μας για τα ανθρώπινα δικαιώματα και προτρέπουμε τις χώρες να εξαλείψουν τις διακρίσεις και τη μισαλλοδοξία.
<P>
Οι αντιπροσωπείες μας παρακολουθούν στενά αυτά τα ζητήματα σε ολόκληρο τον κόσμο, και η επόμενη ετήσια έκθεση της Ευρωπαϊκής Ένωσης για τα ανθρώπινα δικαιώματα την προσεχή άνοιξη θα θίξει την κατάσταση των θρησκευτικών μειονοτήτων σε ολόκληρο τον κόσμο.
<P>
Αξιότιμοι βουλευτές, έχω δεσμευθεί πλήρως να διατηρήσω την ελευθερία της θρησκείας ή της πίστης ως κορυφαία προτεραιότητα του προγράμματος δράσης μας. Το επόμενο Συμβούλιο Εξωτερικών Υποθέσεων της 31ης Ιανουαρίου θα ασχοληθεί και πάλι με αυτό το ζήτημα, έτσι ώστε η Ευρωπαϊκή Ένωση να μπορέσει να εντείνει τις προσπάθειές της για την προαγωγή της θρησκευτικής ελευθερίας.
<SPEAKER ID="422" NAME="Πρόεδρος">
Βαρόνη Ashton, χαίρομαι πολύ που σας καλωσορίζω στο Ευρωπαϊκό Κοινοβούλιο τη νέα χρονιά. Δεν έχουμε πολύ συχνά την ευκαιρία να συζητήσουμε μαζί σας προσωπικά τόσο σημαντικά ζητήματα εξωτερικής πολιτικής της Ευρωπαϊκής Ένωσης, επομένως σας ευχαριστώ πολύ που ήρθατε εδώ.
<SPEAKER ID="423" NAME="Elmar Brok" LANGUAGE="DE">
Κύριε Πρόεδρε, βαρόνη Ashton, μας υποσχεθήκατε ότι θα παρουσιάζεστε συχνότερα ενώπιον του Ευρωπαϊκού Κοινοβουλίου, και έτσι θα διευθετηθεί αυτό το ζήτημα. Πιστεύω ότι είναι σημαντικό για εσάς, βαρόνη Ashton, και για όλους τους άλλους να σημειωθεί ότι μια ευρεία πλειοψηφία του Ευρωπαϊκού Κοινοβουλίου στηρίζει αυτό το ζήτημα και ότι αυτό αποτελεί ένδειξη ότι εντάσσεται σε μια σειρά μέτρων και δεν είναι απλώς ένα συνηθισμένο ψήφισμα.
<P>
Έχετε δίκιο όταν λέτε πως πρέπει να διασφαλίσουμε ότι η μισαλλοδοξία και η βία σε βάρος ανθρώπων λόγω της θρησκείας τους, όποια και αν είναι αυτή, θεωρείται απαράδεκτη. Ωστόσο, είναι σαφές ότι το 75% των επιθέσεων που γίνονται γι' αυτόν τον λόγο τα τελευταία χρόνια στρέφεται κατά των χριστιανών. " χριστιανική Ευρώπη πρέπει να ακολουθήσει μια προσέγγιση με αυτοπεποίθηση και να υπερασπιστεί τον εαυτό της. Δεν πρέπει να παραμείνει σιωπηλή σε αυτό το ζήτημα. Οι επιθέσεις λαμβάνουν χώρα σε μεγάλο βαθμό στα μουσουλμανικά κράτη, αλλά όχι μόνο εκεί. Οι χριστιανοί διώκονται στην Κίνα, για παράδειγμα, και σε άλλες χώρες. Δεν πρέπει να αποδεχόμαστε τις βίαιες διακρίσεις ή τις τρομοκρατικές ενέργειες. " επιβολή της θανατικής ποινής σε κάποιον επειδή μεταστράφηκε στον χριστιανισμό δεν είναι αποδεκτή, ούτε και οι τρομοκρατικές ενέργειες ή οι τρομοκρατικές οργανώσεις, ούτε το γεγονός ότι οι δημόσιοι φορείς, οι οποίοι δεν είναι οι ίδιοι υπεύθυνοι, κάνουν τα στραβά μάτια σε αυτές τις ενέργειες. Το αποτέλεσμα είναι ότι η παράδοση, η οποία ξεκίνησε χιλιάδες χρόνια πριν, να υπάρχουν χριστιανικές ομάδες και κοινότητες σε πολλές χώρες, μεταξύ άλλων στη Συρία, την Τουρκία, το Ιράκ και το Ιράν, φθάνει στο τέλος της. Αν συνεχιστεί η πίεση σε βάρος των χριστιανών στη Βηθλεέμ, τον τόπο γέννησης του Ιησού, τότε σύντομα δεν θα ζουν πια καθόλου χριστιανοί εκεί. Οι κόπτες χριστιανοί που αριθμούν 20 εκατομμύρια και ζουν στην Αίγυπτο αποτελούν ένα ειδικό πρόβλημα το οποίο λαμβάνουμε πολύ σοβαρά υπόψη. Δεν μπορούμε να μιλήσουμε για μειονότητες στη συγκεκριμένη περίπτωση.
<P>
Γι' αυτόν τον λόγο, θα ήθελα να επισημάνω δύο αιτήματα που διατυπώνονται στο ψήφισμα. Πρέπει να υπάρχουν σαφείς αναφορές στη δίωξη των χριστιανών στις εκθέσεις για τα ανθρώπινα δικαιώματα που εκπονούνται από τα θεσμικά όργανα της Ευρωπαϊκής Ένωσης, συμπεριλαμβανομένης της δικής σας υπηρεσίας και του Ευρωπαϊκού Κοινοβουλίου. Πρέπει να διατεθούν πόροι στο πλαίσιο της Υπηρεσίας Εξωτερικής Δράσης για να αντιμετωπιστεί το θέμα της χριστιανοσύνης, και τα ζητήματα των ανθρωπίνων δικαιωμάτων και της ελευθερίας της θρησκείας πρέπει να διαδραματίσουν σημαντικό ρόλο στις συνθήκες τις οποίες υπογράφουμε με άλλες χώρες.
<SPEAKER ID="424" NAME="Hannes Swoboda" LANGUAGE="DE">
Κύριε Πρόεδρε, βαρόνη Ashton, σας ευχαριστώ για τη σαφή σας δήλωση.
<P>
Ο αυξανόμενος αριθμός επιθέσεων σε βάρος χριστιανών και τα αυξανόμενα επίπεδα θρησκευτικής μισαλλοδοξίας προκαλούν εξαιρετική ανησυχία. Πρέπει να καταστήσουμε σαφές ότι καταδικάζουμε αυτές τις ενέργειες, επειδή υποστηρίζουμε τη θρησκευτική ανεκτικότητα, ελευθερία και πολυμορφία. Θα ήθελα και πάλι να εκφράσω τα ειλικρινή συλλυπητήριά μας και τη λύπη μας για τις επιθέσεις σε βάρος κοπτών χριστιανών στην Αίγυπτο. Επρόκειτο για βαρύ πλήγμα όχι μόνο σε βάρος των ίδιων των κοπτών χριστιανών, αλλά και σε βάρος της ανεκτικότητας η οποία είναι ακόμα διαδομένη στην Αίγυπτο. Λέω "ακόμα" εσκεμμένα, επειδή δυστυχώς τώρα έχει τεθεί σε κίνδυνο.
<P>
Εξ ονόματος της Ομάδας μου, θα ήθελα να εκφράσω τη βαθιά μου λύπη για τον τρόπο με τον οποίο αντιμετωπίζονται οι χριστιανοί στο Ιράκ. Ο στόχος της ανατροπής του Saddam Hussein δεν ήταν να επέλθει η έλλειψη ανεκτικότητας για τους χριστιανούς την οποία διαπιστώνουμε τώρα. Ωστόσο, υπάρχει μισαλλοδοξία και ανάμεσα στις διάφορες μουσουλμανικές ομάδες. Επομένως, η Ομάδα μας πιστεύει ότι είναι ιδιαίτερα σημαντικό να αναληφθεί αποφασιστική δράση κατά της μισαλλοδοξίας έναντι άλλων θρησκευτικών απόψεων και ιδίως θρησκευτικών μειονοτήτων.
<P>
Δεν κάνω σχεδόν ποτέ γραπτές δηλώσεις, αλλά με χαρά συμμετείχα σε αυτήν την περίπτωση κατόπιν πρόσκλησης του κ. Maurer, επειδή είναι πολύ σημαντικό να καταπολεμήσουμε την αυξανόμενη μισαλλοδοξία και να συνεργαστούμε για να την αντιμετωπίσουμε με επιτυχία. Χαίρομαι που έχουμε ένα κοινό ψήφισμα και μια κοινή βάση για την ανάληψη δράσης.
<P>
Ωστόσο, ακριβώς όπως καταδικάζω σαφώς εξ ονόματος της Ομάδας μου αυτές τις επιθέσεις σε βάρος χριστιανών, και όχι μόνο τις πρόσφατες βίαιες επιθέσεις, αλλά και άλλου είδους διακρίσεις, θα ήθελα να δηλώσω συγκεκριμένα ότι λυπάμαι πολύ για την αυξανόμενη ισλαμοφοβία σε ορισμένους κύκλους στην Ευρώπη. Είναι μόνο ένα επιχείρημα, το οποίο είναι ομολογουμένως εσφαλμένο και αβάσιμο, αλλά εξακολουθεί να αποτελεί ένα ακόμη επιχείρημα το οποίο επιτρέπει σε ορισμένες ακραίες μουσουλμανικές δυνάμεις να βρίσκουν μία αιτία, έναν λόγο και μία δικαιολογία για διακρίσεις ή ακόμη και επιθέσεις σε βάρος χριστιανών.
<P>
Όλοι εμείς, όποιες και αν είναι οι εκτιμήσεις μας για τις επιμέρους θρησκείες, οφείλουμε να παραδεχθούμε ότι οι άνθρωποι έχουν το δικαίωμα να ασκούν τα θρησκευτικά τους καθήκοντα ειρηνικά. " ύπαρξη μιας επιθετικής, βίαιης μειονότητας, είτε αποτελείται από μουσουλμάνους, είτε από χριστιανούς, εβραίους ή μέλη άλλων θρησκευτικών κοινοτήτων, δεν μπορεί ποτέ να αποτελεί δικαιολογία για επιθέσεις εναντίον άλλων θρησκειών.
<SPEAKER ID="425" NAME="Marietje Schaake" LANGUAGE="EN">
Κύριε Πρόεδρε, οι θρησκευτικές πεποιθήσεις αποτελούν προσωπικό ζήτημα με διαφορετική σημασία για κάθε άνθρωπο. Ο ρόλος του κράτους είναι να προστατεύει όλους τους πολίτες, ανεξάρτητα από τις πεποιθήσεις τους, και να τους επιτρέπει να συνέρχονται και να εκφράζονται ελεύθερα σε ολόκληρο τον κόσμο. Μια ματιά στον κόσμο μας σήμερα δείχνει μια πολύ ζοφερή εικόνα: από τους Baha'i στο Ιράν έως τους Κόπτες στην Αίγυπτο, από τη χρήση των νόμων περί βλασφημίας στο Πακιστάν έως τις επιθέσεις εναντίον χριστιανών ή τόπων λατρείας στο Ιράν και τη Νιγηρία. Σήμερα τονίζουμε την αυξημένη άσκηση βίας σε βάρος χριστιανών συγκεκριμένα, η οποία προκαλεί δικαιολογημένα μεγάλη ανησυχία. Είναι τρομερά οδυνηρό άνθρωποι να πραγματοποιούν και να δέχονται επιθέσεις, αμφότερα στο όνομα της θρησκείας, και τα θύματα είναι οπαδοί όλων των θρησκειών.
<P>
Είναι απαράδεκτο να βλέπουμε ότι ορισμένα άτομα, εξτρεμιστές, επιλέγουν να χρησιμοποιούν βία, ακόμη και την τρομοκρατία, και το πράττουν στο όνομα του Θεού ή στο όνομα μιας θρησκείας, ισχυριζόμενοι με αυτόν τον τρόπο ότι μιλούν εξ ονόματος άλλων ή και επιδιώκοντας να είναι υπεράνω του νόμου και συσχετίζοντας έτσι αμέτρητα αθώα άτομα με αυτήν τη βία.
<P>
Αλλά ας μην γελιόμαστε. Αν δώσουμε στους εξτρεμιστές περισσότερη αναγνώριση από αυτήν που αξίζουν, αποδεχόμενοι τη σύνδεση ανάμεσα στη θρησκεία και την τρομοκρατία, απαξιώνουμε την πλειονότητα των πιστών οι οποίοι, με τον τρόπο του ο καθένας, ασκούν ειρηνικά τα θρησκευτικά τους καθήκοντα. " τρομοκρατία έχει πολιτικό χαρακτήρα και είναι έγκλημα. " θρησκεία δεν μπορεί ποτέ να αποτελέσει πιστευτό ή αποδεκτό λόγο για τη χρήση βίας ή την παραβίαση ανθρωπίνων δικαιωμάτων. Αυτό συμβαίνει υπερβολικά συχνά, όχι μόνο με τη χρήση βίας, αλλά και με τον περιορισμό της ελευθερίας έκφρασης, για παράδειγμα μέσω της κατάχρησης των νόμων περί βλασφημίας.
<P>
" θρησκεία ή οι πεποιθήσεις δεν θα πρέπει ποτέ να αποτελούν λόγο για να ζουν οι άνθρωποι με φόβο, και το Ευρωπαϊκό Κοινοβούλιο ορθώς καταδικάζει τις ακραίες ενέργειες σε βάρος χριστιανών και υποστηρίζει εκείνους που καταδικάζουν αυτές τις ακρότητες.
<SPEAKER ID="426" NAME="Nicole Kiil-Nielsen" LANGUAGE="FR">
Κύριε Πρόεδρε, βαρόνη Ashton, κυρίες και κύριοι, οι σφαγές κοπτών χριστιανών στην Αλεξάνδρεια προκάλεσαν τη διεθνή κατακραυγή. " κατάσταση των χριστιανών της Ανατολής γενικότερα είναι ανησυχητική: στο Ιράκ, στο Λίβανο, ακόμη και στην Παλαιστίνη, όπου οι χριστιανοί εγκαταλείπουν αυτούς τους Αγίους, όπως τους θεωρούν, Τόπους, καθώς έχουν εξαντληθεί από τις ταπεινώσεις που υφίστανται υπό την ισραηλινή κατοχή.
<P>
Χαίρομαι που το ψήφισμά μας σχετικά με την ελευθερία της θρησκείας δίνει μια ευρεία ερμηνεία στο θέμα και υπενθυμίζει τα θεμελιώδη δικαιώματα: το δικαίωμα να πιστεύει ή να μην πιστεύει κανείς· το δικαίωμα της επιλογής θρησκείας χωρίς να υφίσταται διακρίσεις. Ενώ το κείμενό μας ορθώς αναφέρει τις πρόσφατες επιθέσεις και δολοφονίες οι οποίες έλαβαν χώρα στον κόσμο, οφείλουμε επίσης να παραδεχθούμε ότι, σε ορισμένες ευρωπαϊκές χώρες, ο σεβασμός αυτής της ελευθερίας της θρησκείας απειλείται.
<P>
Συχνά γινόμαστε μάρτυρες ενεργειών μισαλλοδοξίας: βεβήλωση εβραϊκών και μουσουλμανικών νεκροταφείων, αντιισλαμικές και αντισημιτικές συζητήσεις. Ενέργειες όπως η ψηφοφορία στην Ελβετία για την απαγόρευση της κατασκευής μιναρέδων και η άνοδος ακραίων κομμάτων τα οποία εκφράζουν μισαλλόδοξες απόψεις σε βάρος ορισμένων κοινοτήτων αποτελούν στο σύνολό τους ενδείξεις ότι πρέπει να καταστήσουμε προτεραιότητα στην Ευρώπη τον αγώνα για τη διατήρηση των κοσμικών αρχών. Οι πρόσφυγες, οι αιτούντες άσυλο, οι διακινούμενοι εργαζόμενοι και οι εθνοτικές και θρησκευτικές μειονότητες αντιμετωπίζουν στο σύνολό τους μια ανησυχητική αύξηση των παραβιάσεων των οικουμενικών θεμελιωδών δικαιωμάτων τους.
<P>
" Ευρώπη θα πρέπει να δώσει το παράδειγμα όσον αφορά την ανεκτικότητα και τον διακοινοτικό διάλογο. Οι χριστιανοί της Ανατολής θεωρούνται ολοένα και περισσότερο εκπρόσωποι των συμφερόντων και των επιδιώξεων της Δύσης, ενώ οι μουσουλμάνοι στην Ευρώπη συσχετίζονται με το ριζοσπαστικό Ισλάμ και την τρομοκρατία.
<P>
Επιτρέψτε μου να σας διαβάσω δύο στίχους από ένα ποίημα του Louis Aragon: Celui qui croyait au ciel, celui qui n'y croyait pas, et leur sang rouge ruisselle, meme couleur, meme eclat (Εκείνος που πίστεψε στον Θεό και εκείνος που δεν πίστεψε, το αίμα τους κυλά το ίδιο κόκκινο και το ίδιο φωτεινό).
<SPEAKER ID="427" NAME="Konrad Szymański" LANGUAGE="PL">
Κύριε Πρόεδρε, κυρία Ashton, θα ήθελα να ξεκινήσω ευχαριστώντας την κ. Ashton που ανταποκρίθηκε τόσο γρήγορα στα γεγονότα της Αλεξάνδρειας. Είναι ζωτικής σημασίας να ανταποκρινόμαστε ταχέως και με προβλέψιμο τρόπο, καθώς αυτό συνεπάγεται ότι ο κόσμος μάς ακούει πιο προσεκτικά.
<P>
Οι χριστιανοί είναι σήμερα, χωρίς αμφιβολία, η πλέον παραμελημένη μειονότητα στον κόσμο. Κάθε χρόνο, 170.000 χριστιανοί σε ολόκληρο τον κόσμο πέφτουν θύματα νομικών διακρίσεων, επιθέσεων, ακόμη και δολοφονιών. Όλοι όσοι ισχυρίζονται ότι υπεραμύνονται των ανθρωπίνων δικαιωμάτων πρέπει να λάβουν ενεργά μέτρα για την υπεράσπιση της θρησκευτικής ελευθερίας. Το ζήτημα της θρησκευτικής ελευθερίας πρέπει να τίθεται σε συνομιλίες με χώρες όπως το Αφγανιστάν, το Ιράκ και το Σουδάν εντός του πλαισίου της αναπτυξιακής βοήθειας. " Κίνα, η Ινδία και το Βιετνάμ πρέπει να ακούν τις απόψεις μας για τη θρησκευτική ελευθερία στο πλαίσιο των εμπορικών διαπραγματεύσεων με την Ευρωπαϊκή Ένωση. Πρέπει να δώσουμε νέα ώθηση στην πολιτική γειτονίας μας όσον αφορά χώρες όπως η Αίγυπτος. Εντέλει, η διπλωματία μας πρέπει να αντιδρά σε κάθε παραβίαση του δικαιώματος στη θρησκευτική ελευθερία. Συνεπώς, έχουμε τα μέσα στη διάθεσή μας, μένει μόνο να τα χρησιμοποιήσουμε, και πρέπει επίσης να πείσουμε τον κόσμο ότι, μετά από χρόνια σιωπής επ' αυτού του ζητήματος, η ελευθερία των χριστιανών είναι πραγματικά σημαντική για εμάς. Ο κόσμος θα μας ακούσει μόνο αν πειστεί ότι το ζήτημα είναι πραγματικά σημαντικό για εμάς. Ειδάλλως, δεν μπορούμε να αναμένουμε ότι η πολιτική μας σε αυτόν τον τομέα θα επιτύχει.
<SPEAKER ID="428" NAME="Κυριάκος Τριανταφυλλίδης">
εξ ονόματος της Ομάδας GUE/NGL. - Κύριε Πρόεδρε, σύμφωνα με τον Καταστατικό Χάρτη των "νωμένων Εθνών ο καθένας έχει δικαίωμα στην ελευθερία της σκέψης, συνείδησης και θρησκείας. Το δικαίωμα του κάθε ατόμου να ακολουθεί την οποιαδήποτε θρησκευτική πεποίθηση ή και καμία πρέπει να κατοχυρώνεται και να γίνεται σεβαστό από όλους. Για εμάς δεν νοείται η θρησκεία να γίνεται εργαλείο εκμετάλλευσης σε πολιτικές συγκρούσεις. Σε αυτό το πλαίσιο καταδικάζουμε όλες τις επιθέσεις που έγιναν το τελευταίο διάστημα τόσο στην Αλεξάνδρεια όσο και αλλού και εκφράζουμε τα συλλυπητήριά μας στις οικογένειες των θυμάτων.
<P>
Σε μία πρωτοφανή ενέργεια από το τουρκικό κατοχικό καθεστώς στην Κύπρο, η χριστουγεννιάτικη θρησκευτική τελετή στην εκκλησία του Αγίου Συνεσίου στο κατεχόμενο Ριζοκάρπασο διακόπηκε βίαια και τελικά ακυρώθηκε. Πρόκειται για μια ενέργεια που παραβιάζει θεμελιώδη ανθρώπινα δικαιώματα των Ελληνοκυπρίων εγκλωβισμένων, όπως αυτό της θρησκευτικής ελευθερίας. Ομοίως, στη Γιαλούσα, την ημέρα των Θεοφανείων, η θρησκευτική τελετή ακυρώθηκε με τον αβάσιμο ισχυρισμό ότι η άδεια δεν είχε ληφθεί εντός του απαιτούμενου χρονοδιαγράμματος.
<P>
Οι ανωτέρω πράξεις, κύριε Πρόεδρε, παραβιάζουν ξεκάθαρα τη Συμφωνία της Τρίτης Βιέννης, της 2ας Αυγούστου του 1975, καθώς και το άρθρο 3 και 9 της Ευρωπαϊκής Σύμβασης Ανθρωπίνων Δικαιωμάτων, το άρθρο 10 του Χάρτη των Θεμελιωδών Δικαιωμάτων της Ευρωπαϊκής Ένωσης και το άρθρο 18 της Οικουμενικής Διακήρυξης των Ανθρωπίνων Δικαιωμάτων. Καταδικάζουμε έντονα τις ενέργειες του κατοχικού καθεστώτος, οι οποίες συνιστούν κατάφωρη παραβίαση ενός από τα βασικά ανθρώπινα δικαιώματα
<P>
Χρειάζεται επείγουσα αντίδραση. Ο σεβασμός των πεποιθήσεων και των δικαιωμάτων πρέπει να έχει θεμελιώδη σημασία για την Ευρωπαϊκή Ένωση.
<SPEAKER ID="429" NAME="Fiorello Provera" LANGUAGE="IT">
Κύριε Πρόεδρε, κυρίες και κύριοι, οι πρόσφατες τρομοκρατικές επιθέσεις στην Αίγυπτο και το Ιράκ είναι εγκληματικές ενέργειες οι οποίες αποτελούν μία μόνο πτυχή, παρότι τραγική, των διώξεων που υφίστανται οι χριστιανικές κοινότητες σε ολόκληρο τον κόσμο και ιδίως στη Μέση Ανατολή.
<P>
Το πιο ανησυχητικό απ' όλα, από θεσμική άποψη, είναι ο συστηματικός περιορισμός των δικαιωμάτων των χριστιανών ως πολιτών, δεδομένου ότι δεν τους επιτρέπεται, για παράδειγμα, να χτίσουν εκκλησίες, να αναλάβουν δημόσια, πολιτικά ή στρατιωτικά αξιώματα ή να ασκούν ελεύθερα τα θρησκευτικά τους καθήκοντα, και άλλα. Ο συνδυασμός αυτών των δύο -της τρομοκρατίας και των διακρίσεων- αναγκάζει εκατοντάδες χιλιάδες ανθρώπους να εγκαταλείψουν αυτές τις χώρες. Στο Ιράκ, για παράδειγμα, πάνω από το 60% των χριστιανών αναγκάστηκε να φύγει στην εξορία, και μιλάμε για περίπου 600.000 ανθρώπους.
<P>
Το Σώμα αγωνίζεται για το δικαίωμα των ανθρώπων να μεταναστεύουν. Σε αυτήν την περίπτωση, ωστόσο, ολόκληρες κοινότητες στερούνται το δικαίωμα να ζήσουν στην ίδια τους τη χώρα. Ο στόχος της τρομοκρατίας είναι να εκδιώξει τον χριστιανισμό από τις αραβικές χώρες μέσω μαζικών δολοφονιών. Απαιτείται δράση, μεταξύ άλλων και στρατιωτική δράση, για να το καταπολεμήσουμε και να το αποτρέψουμε.
<P>
" Ευρώπη, η οποία ιστορικά είναι χριστιανική και μεγάλος υπερασπιστής των ανθρωπίνων δικαιωμάτων, πρέπει να ασκήσει πίεση στις κυβερνήσεις της περιοχής, ζητώντας από αυτές να σεβαστούν τα δικαιώματα των πολιτών τους.
<SPEAKER ID="430" NAME="Bruno Gollnisch" AFFILIATION="NI">
(FR) Κύριε Πρόεδρε, η ελευθερία συνείδησης είναι ασφαλώς μία ζωτικής σημασίας ελευθερία. Ο Θεός δεν μπορεί να θέλει αναγκαστική υπακοή.
<P>
Αυτή η ελευθερία τέθηκε υπό διωγμό με βάρβαρους τρόπους από τα κομμουνιστικά καθεστώτα. Θα πρέπει να έχουμε το θάρρος να ορθώσουμε το ανάστημά μας σήμερα και να πούμε ότι αυτή η κακομεταχείριση διαπράττεται κυρίως σε βάρος χριστιανών στις ισλαμικές χώρες. Είναι σωστό να καταδικάσουμε τις αποτρόπαιες δολοφονίες που διαπράττονται από φανατικούς.
<P>
Ωστόσο, δεν είναι μόνο ζήτημα εξτρεμισμού. Σε αρκετές χώρες όπου η πλειονότητα του πληθυσμού είναι μουσουλμάνοι, ακόμη και σε ορισμένες που θεωρούνται μετριοπαθείς, οι χριστιανοί αντιμετωπίζονται σαν πολίτες δεύτερης κατηγορίας. " μεταστροφή στον χριστιανισμό απαγορεύεται ή τιμωρείται ακόμη και με θάνατο. Στη Δύση, ωστόσο, ό,τι και αν λέει η κ. Kiil-Nielsen, οι άνθρωποι δεν εμποδίζονται να μεταστραφούν στο Ισλάμ εφόσον το θέλουν.
<P>
Στις ίδιες αυτές μουσουλμανικές χώρες, όποιος ασκήσει ή εικάζεται ότι άσκησε κριτική στο Ισλάμ μπορεί να έχει την ίδια τύχη. Ειδικότερα, η νομοθεσία η οποία υποτίθεται ότι αποσκοπεί στην πάταξη της βλασφημίας πρέπει να καταργηθεί. Ζητούμε ειδικά από το Πακιστάν να ακυρώσει την καταδίκη της κακόμοιρης γυναίκας που κατηγορήθηκε από τους γείτονές της.
<P>
Μπορούμε να μιλάμε όσο θέλουμε, αλλά τα ωραία λόγια δεν αρκούν. Πρέπει να αναλάβουμε δράση και να καταστήσουμε σαφές σε αυτά τα κράτη ότι οι σχέσεις μας με αυτά εξαρτώνται από το αν είναι διατεθειμένα να σεβαστούν την ελευθερία συνείδησης.
<SPEAKER ID="431" NAME="Mario Mauro" AFFILIATION="PPE">
(IT) Κύριε Πρόεδρε, κυρία Επίτροπε, κυρίες και κύριοι, θα ήθελα να εκφράσω στην Επίτροπο τις θερμές μου ευχαριστίες για το περιεχόμενο της ομιλίας της, επειδή ο σκοπός του ψηφίσματός μας εν προκειμένω είναι να διασφαλισθεί μεγαλύτερη προστασία για τις θρησκευτικές μειονότητες προς το συμφέρον όλων.
<P>
Ωστόσο, βαρόνη Ashton, μιλώντας με τη μέγιστη ειλικρίνεια και με αισθήματα εγκαρδιότητας και φιλίας, θα ήθελα να επιστήσω την προσοχή σας σε κάτι: αν έχετε την υπομονή να ξαναδιαβάσετε το κείμενο που μόλις αναγνώσατε, θα προσέξετε ότι κατορθώσατε να ολοκληρώσετε την ομιλία σας χωρίς να χρησιμοποιήσετε ούτε μία φορά τη λέξη "χριστιανός". Αυτό είναι κάτι που μου έκανε εντύπωση, επειδή υπάρχει πραγματικά ένα αίσθημα αμηχανίας στα θεσμικά μας όργανα και κατ' αυτόν τον τρόπο παίζουμε το παιχνίδι των φονταμενταλιστών, οι οποίοι τείνουν ακριβώς να ταυτίζουν την παρουσία των χριστιανών στη Μέση Ανατολή και άλλα μέρη του κόσμου με τη Δύση και την Ευρώπη.
<P>
Οι ιρακινοί χριστιανοί φίλοι μου και οι παλαιστίνιοι χριστιανοί φίλοι μας είναι Άραβες, σκέφτονται στα αραβικά, αγαπούν τη χώρα τους, αγαπούν εκείνη τη νοοτροπία και αγαπούν την ιστορία και τον πολιτισμό τους. Θα ήθελα να σας ρωτήσω, επομένως, βαρόνη Ashton, αν θα πρέπει ίσως να προβούμε σε μια πολύ διεξοδική, προσεκτική ενδοσκόπηση και να εξετάσουμε το πώς προσεγγίσαμε αυτό το θέμα έως τώρα, επειδή το δυνατό μας σημείο είναι ότι λέμε τα πράγματα με το όνομά τους.
<P>
Αυτό πρέπει να κάνουμε: πρέπει να αποκαλούμε το μίσος για τους εβραίους αντισημιτισμό, το μίσος για τους μουσουλμάνους ισλαμοφοβία, και το μίσος για τους χριστιανούς με το όνομα που του αξίζει, επειδή αυτός είναι ο μόνος τρόπος με τον οποίο θα επιτύχουμε τη συμμετοχή όλων εκείνων σε αυτές τις χώρες που αγαπούν τη δικαιοσύνη και την ελευθερία.
<P>
Αυτή είναι η ερώτησή μου προς εσάς, και θα ήθελα να είναι συγκεκριμένη η απάντησή σας. Πρόκειται τώρα να εγκρίνουμε τη συμφωνία για το Ιράκ. Ας συμπεριλάβουμε κατάλληλους κανόνες παράλληλα με τις αρχές μιας εμπορικής συμφωνίας, έτσι ώστε να μπορούν να υπάρχουν οικονομικά πλεονεκτήματα με αντάλλαγμα δικαιώματα. Ας κάνουμε κάτι απτό και προς το συμφέρον όλων, αλλά ας το κάνουμε γρήγορα και σωστά, επειδή ο κόσμος περιμένει ένα μήνυμα από την Ευρώπη.
<SPEAKER ID="432" NAME="Richard Howitt" AFFILIATION="S&amp;D">
(EN) Κύριε Πρόεδρε, θέλω να ξεκινήσω υπενθυμίζοντας τα λόγια της Οικουμενικής Διακήρυξης. Παραθέτω: "η ελευθερία να εκδηλώνει κανείς τη θρησκεία του ή τις θρησκευτικές του πεποιθήσεις, μόνος ή μαζί με άλλους, δημόσια ή ιδιωτικά, με τη διδασκαλία, την άσκηση, τη λατρεία και με την τέλεση θρησκευτικών τελετών". Επισημαίνει ότι η προστασία αυτών των ελευθεριών είναι αναπόσπαστο και αδιαχώριστο κομμάτι της προστασίας όλων των ανθρωπίνων δικαιωμάτων. " αποφασιστικότητά μας να τα υπερασπιστούμε θα πρέπει να είναι ανάλογη.
<P>
Καθιστά επίσης σαφές ότι θα πρέπει να αντιδρούμε σε κάθε είδους θρησκευτική δίωξη, πράγμα που αποτελεί πρόβλημα για όλες τις θρησκείες και σε πολλές χώρες, μεταξύ άλλων -ας είμαστε ειλικρινείς- και σε ορισμένες χώρες της δικής μας Ευρωπαϊκής Ένωσης. Το Pew Centre αναφέρει ότι το 70% των έξι δισεκατομμυρίων ανθρώπων του πλανήτη ζει σε χώρες με αυστηρούς περιορισμούς στις θρησκευτικές πεποιθήσεις ή πρακτικές.
<P>
Προσωπικά, πιστεύω ότι η θρησκεία μπορεί να έχει θετική επίδραση, υποστηριζόμενη από το έργο του Θρησκευτικού Συμβουλίου (Faith Council) στην εκλογική μου περιφέρεια της Ανατολικής Αγγλίας το οποίο προάγει την αμοιβαία κατανόηση, ρόλος ο οποίος αντικατοπτρίζεται στις ίδιες τις υποχρεώσεις της Ευρωπαϊκής Ένωσης για διάλογο, όπως περιγράφεται στο ψήφισμά μας. Αλλά γνωρίζω πως όταν ο κήρυκας του μίσους Terry Jones, ο οποίος απείλησε να κάψει το Κοράνι, είπε ότι θα ερχόταν στο Luton -επίσης στην εκλογική μου περιφέρεια- για να υποκινήσει θρησκευτικό μίσος, έλαβε την απάντηση ότι δεν θα ήταν καλοδεχούμενος.
<P>
" ανεκτικότητα, ο διάλογος, ο αμοιβαίος σεβασμός και η κατανόηση αποτελούν, για ορισμένους, στοιχεία της πίστης τους. Για άλλους αποτελούν αξίες αυτές καθαυτές. Ούτως ή άλλως, πρόκειται για αξίες τις οποίες θα πρέπει να προάγουμε και να σεβόμαστε.
<SPEAKER ID="433" NAME="Marielle De Sarnez" AFFILIATION="ALDE">
(FR) Κύριε Πρόεδρε, ο φανατισμός που στοχοποιεί τις θρησκείες άλλων ανθρώπων είναι βάρβαρος και πρέπει να καταδικάζεται και να καταπολεμάται από όλους όσοι υποστηρίζουν τη δημοκρατία. Γι' αυτό είναι τόσο σημαντικό να εκφράσουμε την αλληλεγγύη μας σήμερα προς όλους όσοι υφίστανται διώξεις για την πίστη τους παγκοσμίως.
<P>
Οι τρομερές δολοφονίες που πραγματοποιούνται από την Αλ Κάιντα στο Ιράκ και την Αίγυπτο και οι απειλές τις οποίες αντιμετωπίζουν οι χριστιανοί της Ανατολής από τους φανατικούς ισλαμιστές αποσκοπούν, στην πραγματικότητα, μόνο σε ένα πράγμα: να δημιουργήσουν εντάσεις μεταξύ των θρησκειών, να υποδαυλίσουν το μίσος, να φέρουν τη μία κοινότητα αντιμέτωπη με την άλλη και να προκαλέσουν τη σύγκρουση των πολιτισμών. Αυτή η προσπάθεια αποσταθεροποίησης θα αποτύχει στην Ευρώπη, όπως αποτυγχάνει στη Γαλλία, όπου ολόκληρη η μουσουλμανική κοινότητα καταδίκασε φυσικά αμέσως αυτές τις βάρβαρες ενέργειες.
<P>
Σήμερα, πρέπει να επιβεβαιώσουμε επίσημα το δικαίωμα όλων των μειονοτήτων να ασκούν με ελευθερία και ασφάλεια τα θρησκευτικά τους καθήκοντα παντού στον κόσμο, μεταξύ άλλων και εδώ στην Ευρώπη. Πρέπει να υπερασπιστούμε τον θρησκευτικό πλουραλισμό, την ανεκτικότητα και την αμοιβαία κατανόηση τόσο εδώ στην Ευρώπη όσο και παντού στον κόσμο. Γι' αυτόν τον λόγο, διατηρώ την ελπίδα ότι η δημοκρατική επανάσταση που βιώνει η Τυνησία θα φτάσει σύντομα και σε άλλες χώρες, έτσι ώστε να διαδοθούν οι αξίες του σεβασμού, της ανεκτικότητας και του κοσμικού πνεύματος.
<SPEAKER ID="434" NAME="Peter van Dalen" AFFILIATION="ECR">
(NL) Κύριε Πρόεδρε, σας ευχαριστώ πάρα πολύ που βρίσκεστε σήμερα εδώ μαζί μας, βαρόνη Ashton. Δεν έχουμε ήδη συζητήσει πολλές φορές εδώ στο Κοινοβούλιο την κατάσταση των χριστιανών στη Σομαλία, το Σουδάν, την Αίγυπτο, τη Συρία, την Τουρκία, το Ιράκ, το Ιράν, το Αφγανιστάν, το Πακιστάν και τη Μαλαισία; Δεν έχουν ήδη γίνει πολλές ερωτήσεις από αυτό το Σώμα, την Ομάδα μου και εμένα τον ίδιο σχετικά με τη συστηματική καταπίεση των χριστιανών σε αυτές τις ισλαμικές χώρες; Έχοντας αυτά υπόψη, πιστεύω πως είναι καιρός να σταματήσουμε τις συζητήσεις και τις μεγάλες δηλώσεις. Είναι καιρός να αναλάβουμε δράση.
<P>
Έχω δύο συγκεκριμένες ερωτήσεις για την κ. Ashton. Καταρχάς, παρόλο που το πεδίο αρμοδιοτήτων της Ευρωπαϊκής Υπηρεσίας Εξωτερικής Δράσης θα πρέπει να είναι περιορισμένο, η υπηρεσία οφείλει να λάβει πολύ σοβαρά υπόψη ένα καθήκον: πρέπει να υπερασπιστεί τους χριστιανούς που υφίστανται διώξεις. Επομένως, δημιουργήστε μια ξεχωριστή μονάδα εντός της υπηρεσίας η οποία θα είναι αρμόδια γι' αυτό.
<P>
Δεύτερον, η Ευρωπαϊκή Ένωση έχει υπογράψει διμερείς συμφωνίες με όλες αυτές τις χώρες. Παγώστε τις εν λόγω συμφωνίες, βάλτε τις στον πάγο σήμερα κιόλας! Στριμώξτε οικονομικά αυτές τις κυβερνήσεις έως ότου αποδείξουν ότι δημιούργησαν ασφαλέστερες συνθήκες για τους χριστιανούς.
<P>
Θα ήθελα να ακούσω την απάντησή σας σε αυτές τις δύο συγκεκριμένες ερωτήσεις μου.
<SPEAKER ID="435" NAME="Marie-Christine Vergiat" AFFILIATION="GUE/NGL">
(FR) Κύριε Πρόεδρε, η Συνομοσπονδιακή Ομάδα της Ευρωπαϊκής Ενωτικής Αριστεράς/Αριστερά των Πρασίνων των Βορείων Χωρών δεν συμμετείχε στο ψήφισμα που κατατέθηκε ενώπιόν μας σήμερα.
<P>
Εμείς, φυσικά, καταδικάζουμε όλες τις τρομοκρατικές ενέργειες, ανεξάρτητα από το ποιοι είναι οι δράστες ή τα θύματα και από το πού λαμβάνουν χώρα. Ωστόσο, τα μέλη της Ομάδας μας πιστεύουν ακράδαντα στις κοσμικές αρχές και σε μια κοσμική κοινωνία. Επομένως, καταδικάζουμε φυσικά τη βλασφημία. Αυτό σημαίνει ότι πιστεύουμε ακράδαντα στην ελευθερία της σκέψης, στην ελευθερία συνείδησης και στην ελευθερία της θρησκείας, η οποία περιλαμβάνει την ελευθερία να πιστεύει κανείς ή να μην πιστεύει, να επιλέγει τη θρησκεία του, να αλλάζει θρησκεία και να ασκεί ελεύθερα τα θρησκευτικά καθήκοντα της επιλογής του ανεξαρτήτως θρησκείας.
<P>
Σημαίνει επίσης ότι είμαστε σταθερά προσηλωμένοι στον διαχωρισμό της θρησκείας από την πολιτική και καταδικάζουμε την άνοδο του φονταμενταλισμού στην Ευρώπη και αλλού, η οποία συχνά αποτελεί αντίδραση στην κοινωνική αναταραχή και στην ανικανότητα της δημόσιας τάξης να την αντιμετωπίσει.
<P>
Πιστεύουμε ότι αυτό το ψήφισμα αποτελεί ένα βήμα προς τη λάθος κατεύθυνση. Εν ολίγοις, θα ήθελα να πω ότι στερείται ισορροπίας, ιδίως σε σύγκριση με την πρόταση την οποία κατέθεσε η Ομάδα μου. Θεωρούμε ότι το παρόν ψήφισμα δίνει την εντύπωση ότι η χριστιανική Ευρώπη, ή η χριστιανική κοινότητα στην Ευρώπη, τρέχει να βοηθήσει τους χριστιανούς σε ολόκληρο τον κόσμο. Δεν πιστεύουμε ότι αυτός είναι ο καλύτερος τρόπος για την καταπολέμηση της αύξησης των εν λόγω μισαλλόδοξων στάσεων.
<SPEAKER ID="436" NAME="Bastiaan Belder" AFFILIATION="EFD">
(NL) Κύριε Πρόεδρε, το κοινό ψήφισμα ορθώς θίγει το ζήτημα των επιθέσεων σε βάρος θρησκευτικών μειονοτήτων στην ίδια την Ευρώπη. Πριν από ακριβώς έναν μήνα, ένας εβραίος φοιτητής στη χώρα μου, τις Κάτω Χώρες, έγραψε τα εξής: "Νιώθω ανήσυχος, ανήσυχος για το παράδοξο που ενυπάρχει στην προστασία της ελευθερίας της θρησκείας. Αν αναγκαστώ να φύγω αύριο, επειδή δεν υπάρχει ασφάλεια εδώ, τότε πού μπορώ να πάω να ζήσω; Στο "νωμένο Βασίλειο ή στη Γαλλία; Όχι, το ίδιο πρόβλημα υπάρχει και εκεί." Το ερώτημά μου είναι το εξής: η Ευρώπη οδεύει προς ένα μέλλον όπου δεν θα υπάρχει εβραϊκή κοινότητα σε κανένα από τα κράτη μέλη της; Αυτό είναι μια λυδία λίθος για τις ευρωπαϊκές πνευματικές αξίες μας.
<P>
Αυτό ισχύει εξίσου για την ευρωπαϊκή στάση έναντι μιας σχεδόν λησμονημένης ομάδας χριστιανών στη Μέση Ανατολή, της παλαιστινιακής χριστιανικής μειονότητας στη Γάζα και στη Δυτική Όχθη. Δικαιούνται να αναμένουν απτή στήριξη από την Ευρωπαϊκή Ένωση, ιδίως όταν χριστιανικές οργανώσεις καταβάλλουν επίπονες προσπάθειες για να προσφέρουν ένα πραγματικό σπίτι σε ανάπηρα παιδιά της Παλαιστίνης, ανεξαρτήτως θρησκείας. Οι παλαιστίνιοι χριστιανοί αντιμετωπίζουν εξαιρετικές δυσκολίες στην αγορά εργασίας, ιδίως ως αυτοαπασχολούμενοι επιχειρηματίες. Συνήθως σιωπούν όσον αφορά τα καθημερινά τους προβλήματα, προκειμένου να αποφύγουν τις δυσκολίες. Κυρία Υπάτη Εκπρόσωπε, φροντίστε ώστε το Συμβούλιο και η Επιτροπή, ως σημαντικοί δωρητές της παλαιστινιακής κοινότητας, να μεριμνήσουν για τα συμφέροντά τους και να ακούσουν επίσης τις φωνές τους.
<SPEAKER ID="437" NAME="Diane Dodds" AFFILIATION="NI">
(EN) Κύριε Πρόεδρε, επικροτώ την ευκαιρία να μιλήσω για ένα θέμα που με αγγίζει ιδιαίτερα. Ως ευαγγελική χριστιανή, έχω συνειδητοποιήσει, ιδίως τα τελευταία χρόνια, ότι η έκφραση χριστιανικών πεποιθήσεων θεωρείται γενικά απαράδεκτη σε μια κοινωνία η οποία μας θέλει αποστειρωμένους από κάθε ισχυρή πεποίθηση και όπου πρέπει όλοι να πιστεύουμε το ίδιο ή να μην πιστεύουμε τίποτα.
<P>
Αυτή η επίθεση κατά των πεποιθήσεων είναι πιο επιθετική έναντι του χριστιανισμού σε ορισμένους κύκλους. Φέτος, γιορτάζουμε τα 400 χρόνια από τη Βίβλο του βασιλιά Ιακώβου, ωστόσο σήμερα, η έκφραση πεποιθήσεων που στηρίζονται στα περιεχόμενα της Βίβλου θεωρείται συχνά παράνομη. Αντιμετωπίζουμε μία κατάσταση όπου οι χριστιανοί αποκλείονται από ορισμένα επαγγέλματα λόγω της πίστης τους και σύρονται ενώπιον των δικαστηρίων λόγω της πίστης τους. Στο "νωμένο Βασίλειο, οι νόμοι για την ισότητα χρησιμοποιούνται περισσότερο ως ξίφος παρά ως ασπίδα, για να τιμωρήσουν την έκφραση της χριστιανικής πίστης.
<P>
Χαρακτηριστικό παράδειγμα αυτής της περιθωριοποίησης του χριστιανισμού αποτελεί η πρόσφατη δημοσίευση του ημερολογίου της Επιτροπής: επισημαίνονταν οι μουσουλμανικές, ινδουιστικές, εβραϊκές και κινεζικές εορτές, καθώς και οι εορτές των Σιχ -ωστόσο, δεν υπήρχε καμία αναφορά στις χριστιανικές εορτές. Δεν έχω καμία αμφιβολία ότι δεν επρόκειτο για κάτι τυχαίο, δεν επρόκειτο για παράλειψη, και το θεωρώ εξαιρετικά λυπηρό. Θα ήθελα να ζητήσω από την Αντιπρόεδρο/Υπάτη Εκπρόσωπο να θίξει αυτό το συγκεκριμένο θέμα στις παρατηρήσεις της.
<P>
" ελευθερία της θρησκευτικής έκφρασης αποτελεί θεμελιώδες δικαίωμα στην κοινωνία, που θα πρέπει να προστατεύεται, και αυτή η συζήτηση δεν αποτελεί παρά μια ελάχιστη αναγνώριση του προβλήματος. Δεν θα πρέπει να αποφεύγουμε το ζήτημα απλώς και μόνο επειδή αυτοί που υφίστανται τις διώξεις είναι χριστιανοί...
<P>
(Ο Πρόεδρος διακόπτει την ομιλήτρια)
<SPEAKER ID="438" NAME="Ernst Strasser" AFFILIATION="PPE">
(DE) Κύριε Πρόεδρε, βαρόνη Ashton, θα ήθελα να σας ευχαριστήσω πάρα πολύ για τη δήλωσή σας. Είναι ορθή, έγινε την κατάλληλη χρονική στιγμή και είναι επίσης ενθαρρυντική όσον αφορά τη βασική προσέγγιση που ακολουθήσατε εσείς και η υπηρεσία σας έναντι του προβλήματος συνολικά, όσον αφορά τη συνεργασία με άλλες χώρες και όσον αφορά τα απαιτούμενα μέτρα. Αυτή η συζήτηση σήμερα είναι επίσης απαραίτητη όχι μόνο λόγω των πρόσφατων γεγονότων, αλλά και επειδή η ελευθερία της θρησκείας είναι μία από τις θεμελιώδεις αξίες μας και μέρος της ευρωπαϊκής μας ταυτότητας.
<P>
Αυτή η συζήτηση είναι σημαντική επειδή οι διακρίσεις, η βία και οι διώξεις λαμβάνουν χώρα σε πολλά κράτη παγκοσμίως και είναι ιδιαίτερα ανησυχητικό το γεγονός ότι ένα υψηλό ποσοστό του συνόλου των θυμάτων της βίας που έχει θρησκευτικά κίνητρα σε ολόκληρο τον κόσμο είναι χριστιανοί. Εκφράζουμε τη συμπάθειά μας για όλους όσοι σκοτώθηκαν, τραυματίστηκαν ή βασανίστηκαν σε τέτοιου είδους επιθέσεις. Εκφράζουμε επίσης τα συλλυπητήριά μας στους φίλους και τις οικογένειές τους. Πρέπει να κάνουμε ό,τι μπορούμε για να περιορίσουμε, ακόμη και να εξαλείψουμε, αυτού του είδους τη μισαλλοδοξία.
<P>
Δυστυχώς, διαπιστώνουμε επίσης διακρίσεις σε βάρος χριστιανών από επίσημους φορείς, και πρέπει να καταβάλουμε κάθε δυνατή προσπάθεια για να τις καταπολεμήσουμε και να τις αντιμετωπίσουμε με επιτυχία. Πρέπει να προβούμε σε μία δέσμευση για να διασφαλίσουμε το δικαίωμα στην ελευθερία της θρησκείας. Αυτό πρέπει να βρίσκεται στο επίκεντρο των διμερών μας σχέσεων. Χρειαζόμαστε αποτελεσματικά μέσα τα οποία θα μας επιτρέψουν να προστατεύσουμε τους χριστιανούς και να προστατεύσουμε την ελευθερία της θρησκείας. Συνεπώς, επικροτώ το γεγονός ότι η διασφάλιση του ανθρώπινου δικαιώματος στην ελευθερία της θρησκείας θα είναι ένα από τα θέματα της ημερήσιας διάταξης σε όλες τις διμερείς μας επαφές.
<P>
Πρέπει επίσης να συμπεριλαμβάνουμε διατάξεις οι οποίες εγγυώνται την ελευθερία της θρησκείας στις συμφωνίες μας με τρίτες χώρες, και επικροτώ ιδιαίτερα την πρόθεσή σας να αφιερώσετε ένα κεφάλαιο της ετήσιας έκθεσης της Ευρωπαϊκής Ένωσης για τα ανθρώπινα δικαιώματα στην κατάσταση σχετικά με την ελευθερία της θρησκείας.
<SPEAKER ID="439" NAME="Guido Milana" AFFILIATION="S&amp;D">
(IT) Κύριε Πρόεδρε, βαρόνη Ashton, κυρίες και κύριοι, είναι σημαντικό να συνδέσουμε την καταδίκη αυτών των επιθέσεων και την έκκληση για τη λήψη άμεσων, συγκεκριμένων μέτρων για την προστασία των χριστιανών σε ολόκληρο τον κόσμο με τη γενικότερη απαίτηση για σεβασμό της ελευθερίας της θρησκείας και της ελευθερίας συνείδησης και σκέψης.
<P>
Δεν υπάρχει διαφορά ανάμεσα σε κάποιον που δολοφονείται ενώ παρακολουθεί μια λειτουργία και σε κάποιον που καταδικάζεται σε θάνατο για μοιχεία ή επειδή ανήκει σε μια μουσουλμανική, χριστιανική ή εβραϊκή μειονότητα ή επειδή γεννήθηκε σε ένα συγκεκριμένο μέρος, και όχι επειδή ανήκει σε κάποια θρησκεία. Το δικαίωμα στην ελευθερία και τη συνύπαρξη αναγνωρίζεται παγκοσμίως από την ανθρωπιστική κουλτούρα και τις διεθνείς συμβάσεις. Αντιθέτως, εμείς βλέπουμε τον κόσμο να είναι διαιρεμένος σε όσους υπερασπίζονται τα ανθρώπινα δικαιώματα και σε όσους θέλουν να τα εξαλείψουν με τη βία.
<P>
Μόνο μία στάση που να είναι ανοικτή στον διάλογο και ενάντια σε κάθε μορφή μισαλλοδοξίας μπορεί να αποτελέσει τη βάση για την προστασία των ταυτοτήτων και των αξιών. " έλλειψη σεβασμού προς αυτές μπορεί να οδηγήσει ακόμη και στην εκδίωξη ολόκληρων κοινοτήτων από τις ιστορικές πατρίδες τους. " Ευρώπη έχει ακόμα πολλά να κάνει εν προκειμένω σε πολιτικό και διπλωματικό επίπεδο, καθώς και στην πολιτιστική και κοινωνική σφαίρα. Σήμερα, προτρέπουμε το Συμβούλιο και την Επιτροπή, και ιδίως την Υπάτη Εκπρόσωπο για Θέματα Εξωτερικής Πολιτικής, να εγκρίνουν σαφείς κατευθυντήριες γραμμές για τις σχέσεις μας με τρίτες χώρες στο πλαίσιο της νέας Ευρωπαϊκής Υπηρεσίας Εξωτερικής Δράσης.
<P>
Οι διμερείς συμφωνίες πρέπει επίσης να δίνουν μεγαλύτερη σημασία στα θέματα της θρησκευτικής ελευθερίας και των ανθρωπίνων δικαιωμάτων γενικότερα, οι παραβιάσεις των οποίων θα πρέπει να οδηγούν στην αναστολή αυτών των συμφωνιών. Πιστεύω επίσης ότι η Ευρώπη θα πρέπει να αναλάβει ηγετικό ρόλο όσον αφορά την προαγωγή του διαλόγου μεταξύ των θρησκειών. " έλλειψη αυτού του διαλόγου υπερβαίνει συχνά τα επιμέρους περιστατικά και οδηγεί σε πραγματικούς πολέμους, όπου η θρησκεία συγκαλύπτει άλλους, πιο πολύπλοκους λόγους σύγκρουσης.
<P>
Τέλος, πρέπει επίσης να ρίξουμε μια ματιά πιο κοντά μας: δεν λείπουν οι περιπτώσεις μισαλλοδοξίας από την Ευρώπη. Οι πόλεις μας είναι, στην πράξη, πολυπολιτισμικές, και το γεγονός αυτό συνεπάγεται την ύπαρξη θρησκευτικών παραδόσεων και αξιών οι οποίες πρέπει να γίνονται σεβαστές και να τους δίδεται ελευθερία έκφρασης.
<P>
Δεν υπάρχει, επομένως, άλλη εναλλακτική λύση από τον διάλογο και τον αμοιβαίο σεβασμό. Είναι σημαντικό να επαναλάβουμε την έκκληση που απηύθυναν οι θρησκευτικές κοινότητες.
<P>
(Ο Πρόεδρος διακόπτει τον ομιλητή)
<SPEAKER ID="440" NAME="Niccolo Rinaldi" AFFILIATION="ALDE">
(IT) Κύριε Πρόεδρε, κυρία Υπάτη Εκπρόσωπε, κυρίες και κύριοι, η τύχη των χριστιανών της Ανατολής αλλάζει τον χάρτη των πολιτισμών, με κοινότητες ηλικίας χιλιάδων ετών "Κόπτης" σημαίνει "Αιγύπτιος" στα ελληνικά- να προσπαθούν τώρα να μεταναστεύσουν στο εξωτερικό για να ξεφύγουν από τη βία την οποία υφίστανται. Ωστόσο, τα μέσα ενημέρωσης ή τα ξενοφοβικά κόμματα δεν θα πρέπει να κάνουν το σφάλμα να το αποκαλέσουν αυτό σύγκρουση των θρησκειών ή σύγκρουση των πολιτισμών.
<P>
Θα ήθελα να διηγηθώ ένα σύντομο περιστατικό το οποίο θεωρώ σημαντικό. Πριν από χρόνια στο Κάιρο, ένας ηλικιωμένος άνδρας από την ύπαιθρο, ο οποίος έφερνε γάλα στο σπίτι μας τρεις φορές την εβδομάδα, στάθηκε στην πόρτα μας κλαίγοντας. Δεν μπορούσαμε να καταλάβουμε τι ήθελε, αφού το μόνο που μπορούσε να πει ανάμεσα στα δάκρυά του ήταν Said Akbar, Said Akbar, ο σπουδαίος ηλικιωμένος άνδρας, ο σπουδαίος ηλικιωμένος άνδρας. Τελικά συνειδητοποιήσαμε ότι έδειχνε στους χριστιανούς πελάτες του τη θλίψη του για τον θάνατο του Karol Wojtyła, ο οποίος μόλις είχε πεθάνει. Επρόκειτο για έναν απλό, ειλικρινή άνδρα, έναν μουσουλμάνο ο οποίος συμπεριφέρθηκε με όλο τον αρχαίο αμοιβαίο σεβασμό των μεσογειακών λαών. Αυτό το σύντομο αλλά σημαντικό περιστατικό, που αντικατοπτρίζει τις ευρέως διαδεδομένες αξίες στην αιγυπτιακή κοινωνία, συνέβη στην ίδια χώρα στην οποία οι Κόπτες σφαγιάστηκαν τα Χριστούγεννα.
<P>
Σήμερα, ωστόσο, οι κοινότητες των χριστιανών της Ανατολής χρειάζονται προστασία. Ορισμένες φορές βρίσκονται παγιδευμένοι στο ξεκαθάρισμα λογαριασμών ανάμεσα σε τρομοκράτες και φονταμενταλιστές και απολυταρχικές εξουσίες. " ευρωπαϊκή εξωτερική πολιτική δεν θα πρέπει να παραμένει ανίσχυρη, ενώ ο κόσμος μεταβάλλεται. Δεν θα πρέπει να φοβάται να πει τη λέξη...
<P>
(Ο Πρόεδρος διακόπτει τον ομιλητή)
<SPEAKER ID="441" NAME="Marina Yannakoudakis" AFFILIATION="ECR">
(EN) Κύριε Πρόεδρε, η ανεκτικότητα έναντι των πεποιθήσεων των άλλων ανθρώπων αποτελεί χαρακτηριστικό γνώρισμα μιας πολιτισμένης κοινωνίας. Τα τρομερά γεγονότα στην Αίγυπτο και το Ιράκ αντίκεινται στα ανθρώπινα δικαιώματα και τις βασικές αρχές της ελευθερίας σκέψης και έκφρασης. Κανείς δεν θα πρέπει να διώκεται λόγω των θρησκευτικών του πεποιθήσεων. " επιβολή περιορισμών στους χριστιανούς, ή σε οποιαδήποτε άλλη θρησκευτική ομάδα, όσον αφορά την άσκηση των θρησκευτικών τους καθηκόντων είναι εντελώς απαράδεκτη στην κοινωνία μας.
<P>
Αλλά προτού ασκήσουμε κριτική, θα πρέπει να τακτοποιήσουμε τα του οίκου μας. Τον προηγούμενο μήνα, οι χριστουγεννιάτικες θρησκευτικές λειτουργίες απαγορεύθηκαν στο κατεχόμενο χωριό Ριζοκάρπασο στην Κύπρο. Όπως όλοι γνωρίζουμε, ένα κράτος μέλος της ΕΕ, η Κυπριακή Δημοκρατία, βρίσκεται σήμερα, και εδώ και 36 χρόνια, υπό μερική κατοχή από την Τουρκία. " πράξη του κατεχόμενου τουρκικού στρατού να εισέλθει στην εκκλησία, να αναγκάσει τον ιερέα να παύσει την λειτουργία και να αναγκάσει τους παρευρισκόμενους να φύγουν είναι απαράδεκτη. Το περιστατικό αυτό εξετάζεται επί του παρόντος από τα "νωμένα Έθνη.
<P>
Επομένως, καθώς μιλάμε για την κατάσταση σε χώρες εκτός ΕΕ και σχετικά με την ελευθερία των χριστιανών, θα ήθελα να υπενθυμίσω σε αυτό το Σώμα ότι πρέπει να τακτοποιήσουμε τα του οίκου μας πρώτα. Δεν μπορούμε να αποδεχόμαστε καμία μορφή διάκρισης σε αυτό το Σώμα, αν θέλουμε να είμαστε αξιόπιστοι σε ένα ευρύτερο πλαίσιο.
<SPEAKER ID="442" NAME="Cornelis de Jong" AFFILIATION="GUE/NGL">
(NL) Κύριε Πρόεδρε, βαρόνη Ashton, η ελευθερία της θρησκείας ή της πίστης προστατεύει τόσο τις θρησκευτικές όσο και τις μη θεϊστικές πεποιθήσεις, ακόμη και τις αθεϊστικές πεποιθήσεις. Ωστόσο, αυτές οι απόψεις μπορεί να είναι ασυμβίβαστες μεταξύ τους, και τότε οι κυβερνήσεις πρέπει να έχουν την υποχρέωση να προάγουν την ανεκτικότητα και να υπερασπίζονται όσους υφίστανται διακρίσεις και βία λόγω των πεποιθήσεών τους.
<P>
Στηρίζω ολόψυχα το κοινό ψήφισμα, με τη μορφή με την οποία το βλέπουμε ενώπιόν μας, όχι επειδή πιστεύω ότι θα πρέπει να ασχολούμαστε αποκλειστικά με τους χριστιανούς, αλλά επειδή οι χριστιανοί είναι αναγκασμένοι επί του παρόντος να αντιμετωπίζουν μισαλλοδοξία σε αυξανόμενο αριθμό χωρών. Θα έκανα πάντως το ίδιο αν επρόκειτο για οποιαδήποτε άλλη θρησκεία.
<P>
" IIES χρειάζεται σημαντικές δυνατότητες σε αυτόν τον τομέα. Παλαιότερα διατηρούσα παρόμοια θέση και ο ίδιος στο ολλανδικό Υπουργείο Εξωτερικών. Ο προσανατολισμός όσον αφορά τις παραβιάσεις ανθρωπίνων δικαιωμάτων, τις εντάσεις και τις συγκρούσεις λόγω θρησκείας ή θρησκευτικών πεποιθήσεων απαιτεί πολύ μεγάλο ανθρώπινο δυναμικό και προσπάθεια, όπως και οι ειλικρινείς απόπειρες για διάλογο και ανεκτικότητα.
<P>
Επομένως, ελπίζω, κυρία Υπάτη Εκπρόσωπε, ότι θα λάβετε υπόψη τη σύσταση για αποδέσμευση ανθρώπινου δυναμικού για τον σκοπό αυτόν.
<SPEAKER ID="443" NAME="Mario Borghezio" AFFILIATION="EFD">
(IT) Κύριε Πρόεδρε, βαρόνη Ashton, κυρίες και κύριοι, στο πλαίσιο του κυρίαρχου σχετικισμού της ευρωπαϊκής πολιτικής, υπάρχει μία λέξη που αποτελεί ταμπού: η χριστιανοφοβία. Εδώ και πολλά χρόνια, ωστόσο, λαμβάνουμε σοβαρές και συχνά τραγικές αναφορές από αξιόπιστες και αδιαμφισβήτητες πηγές σχετικά με τις διώξεις χριστιανών σε διάφορες ηπείρους.
<P>
" Ευρώπη πρέπει να ξυπνήσει, να ανοίξει τα μάτια της και να αναλάβει συγκεκριμένη δράση. Πρέπει να στείλει σαφή μηνύματα, όπως αυτό που αναμέναμε από τη βαρόνη Ashton. Θα μπορούσε, για παράδειγμα, να είχε παραθέσει τα εμπνευσμένα λόγια του πάπα Βενέδικτου για την Παγκόσμια "μέρα Ειρήνης πριν από λίγες ημέρες, όταν επεσήμανε ότι η άρνηση της θρησκευτικής ελευθερίας είναι προσβολή προς τον Θεό και την ανθρώπινη αξιοπρέπεια, καθώς και απειλή για την ασφάλεια και την ειρήνη.
<P>
Απαιτείται ανάληψη συγκεκριμένης δράσης. Τι περιμένουμε -όπως ρώτησα αμέσως- για να στείλουμε μια επιτροπή να ελέγξει την κατάσταση των κοπτών χριστιανών αδελφών μας στην Αίγυπτο, μία επισήμως μετριοπαθή χώρα όπου στην πράξη δεν έχουν καθόλου θεμελιώδη δικαιώματα, ούτε ακόμη και στα δημόσια αξιώματα, στον δημόσιο τομέα;
<P>
Ξύπνα, αξιοθρήνητη Ευρώπη, και θυμήσου τις χριστιανικές σου ρίζες!
<SPEAKER ID="445" NAME="Jaime Mayor Oreja" AFFILIATION="PPE">
(ES) Κύριε Πρόεδρε, οι επιθέσεις οι οποίες έλαβαν χώρα προσφάτως στο Ιράκ και την Αίγυπτο καθιστούν φανερές δύο τραγωδίες για την Ευρώπη, αν και διαφορετικού χαρακτήρα. Πρώτον, αποτελεί τραγωδία το γεγονός και μόνο ότι έλαβαν χώρα, λόγω της βαρβαρότητας και της απώλειας ανθρώπινων ζωών.
<P>
Δεύτερον, ωστόσο, αποτελεί επίσης τραγωδία το γεγονός ότι συχνά παραβλέπονται στην κοινωνία μας. Σε πολλές περιπτώσεις, ο τρόπος με τον οποίο ενεργούμε έχει ως αποτέλεσμα αυτά τα γεγονότα να περιορίζονται στις αναφορές σχετικά με τα ατυχήματα και την εγκληματικότητα στα μέσα ενημέρωσης, σαν να επρόκειτο για κάτι το εξωτερικό αντί για μια επίθεση εναντίον μας. Είναι σαν να συνέβησαν κάπου αλλού ενώ, στην πραγματικότητα, αυτές οι επιθέσεις λαμβάνουν χώρα στην καρδιά του πολιτισμού μας και εναντίον του πυρήνα του πολιτισμού μας, της Ευρώπης μας.
<P>
Ο ρόλος των ευρωπαϊκών θεσμικών οργάνων συνίσταται, κατά βάση, στην αύξηση της ευαισθητοποίησης σχετικά με τη σοβαρότητα, τη σημασία και την έκταση των επιθέσεων εναντίον των χριστιανών σε αυτά τα μέρη. Τα ευρωπαϊκά θεσμικά όργανα δεν θα πρέπει να εκδίδουν μόνο γενικές δηλώσεις που να καταδικάζουν αυτές τις επιθέσεις, αλλά θα πρέπει επίσης να προωθούν την ανάληψη δράσης με βάση τα εξής: πρώτον, να διασφαλίζουν ότι αυτή η τραγωδία προβάλλεται περισσότερο στις κοινωνίες μας και στα μέσα ενημέρωσης, και δεύτερον, να διασφαλίζουν ότι τα ευρωπαϊκά θεσμικά όργανα έχουν πιο έντονη παρουσία στις περιοχές όπου λαμβάνει χώρα η τραγωδία.
<P>
Με αυτόν τον στόχο και με βάση αυτές τις δύο γραμμές δράσης, επιτρέψτε μου να πω, βαρόνη Ashton, ότι τα ευρωπαϊκά θεσμικά όργανα και εσείς η ίδια πρέπει να προβάλετε τον σημαντικό ρόλο των θυμάτων των εν λόγω γεγονότων. Τα θύματα πρέπει να προσωποποιούνται. Τα θύματα πρέπει να προβάλλονται στα ευρωπαϊκά θεσμικά μας όργανα. Πρέπει να εκπονήσουμε ένα πρόγραμμα επισκέψεων, συναντήσεων, ακόμη και υλικής υποστήριξης για τα θύματα, αλλά τα ίδια τα θύματα αυτών των τρομερών διώξεων μπορούν να τα καταφέρουν πολύ καλύτερα απ' ό,τι εμείς να υπερασπιστούν τον αγώνα τους.
<SPEAKER ID="446" NAME="Κυριάκος Μαυρονικόλας" AFFILIATION="S&amp;D">
Κύριε Πρόεδρε, ως Σοσιαλιστές, πιστεύουμε στα ανθρώπινα δικαιώματα και ασφαλώς στα θρησκευτικά δικαιώματα. Και, όπως πολύ ορθά ανέφερε προηγούμενα ο κύριος Swoboda, ενδιαφερόμαστε όχι μόνον για την χριστιανική θρησκεία, αλλά για τα δικαιώματα όλων των θρησκειών, για το δικαίωμα να ασκεί κάποιος την θρησκεία την οποία πιστεύει και πολύ περισσότερο για να υπάρχει μία κατανόηση όλων των θρησκειών και μία κατανόηση της πίστης που έχει κάποιος ως πολίτης.
<P>
Θα ήθελα όμως - και λόγω καταγωγής - να αναφέρω ένα συγκεκριμένο συμβάν το οποίο έγινε στην Κύπρο και το οποίο αναφέρεται στην έκθεση. Σε μία εκκλησία που επί δεκαετίες εγένετο η τελετή των Χριστουγέννων επενέβη η τουρκική κατοχική παρουσία για να σταματήσει την τέλεση αυτής της λειτουργίας και πολύ περισσότερο να εκδιώξει τους πιστούς και να αναγκάσει τον ιερέα να βγάλει τα άμφιά του. " διαφοροποίηση αυτού του συγκεκριμένου επεισοδίου είναι ότι γίνεται δυστυχώς - ή ευτυχώς, διότι μας δίνεται η δυνατότητα να συνδράμουμε για τη λύση αυτού του προβλήματος - σε ευρωπαϊκό έδαφος.
<SPEAKER ID="447" NAME="Frederique Ries" AFFILIATION="ALDE">
(FR) Κύριε Πρόεδρε, βαρόνη Ashton, η βάρβαρη σφαγή στην Αλεξάνδρεια στις 31 Δεκεμβρίου είναι συνέχεια μιας σειράς δολοφονικών επιθέσεων εναντίον χριστιανών σε πολλά μέρη του κόσμου: στο Ιράν, στο Ιράκ, στο Πακιστάν, στη Νιγηρία και τελευταία στην Αίγυπτο. Τα κύρια θύματα των διώξεων -θα πρέπει να έχουμε την τόλμη να λέμε τη λέξη αν και δεν εμφανίζεται στο ψήφισμά μας- ήταν χριστιανοί της Ανατολής. Πρόκειται για ένα βαθειά ριζωμένο πρόβλημα, και η χριστιανοφοβία είναι μια πραγματικότητα.
<P>
" λύση την οποία οφείλει να προσφέρει η Ευρωπαϊκή Ένωση -την οποία οφείλουμε να προσφέρουμε εμείς- πρέπει να είναι αντάξια αυτών των χριστιανικών μειονοτήτων. Υπάρχουν δώδεκα εκατομμύρια άνθρωποι οι οποίοι χρειάζονται προστασία και στους οποίους πρέπει να δοθεί μια επιλογή διαφορετική από τη φυγή ή τον θάνατο. Όπως έχει ήδη επαναληφθεί αρκετές φορές, δεν πρόκειται για τον στιγματισμό μίας θρησκείας σε σύγκριση με μία άλλη, αλλά απλώς για την επισήμανση ότι είναι απολύτως ζωτικής σημασίας η καταπολέμηση αυτών των ακραίων ισλαμιστών οι οποίοι καταστρέφουν την ελευθερία ακριβώς όπως δολοφονούν ανθρώπους.
<P>
Ελπίζουμε, βαρόνη Ashton, ότι κατά τη διάρκεια της συνεδρίασης των υπουργών Εξωτερικών στα τέλη του μήνα, θα προτείνετε μια συντονισμένη απάντηση και στρατηγική για την καταπολέμηση αυτής της βίας σε βάρος των χριστιανών της Ανατολής. Πιστεύω ότι είναι σημαντικό να ασκηθεί πίεση μέσω των συμφωνιών σύνδεσης που έχουμε συνάψει με ορισμένες από αυτές τις χώρες, για παράδειγμα, και να ζητήσουμε από τις αντίστοιχες κυβερνήσεις τους να ασκήσουν δίωξη στους δράστες και να τους προσαγάγουν στη δικαιοσύνη. Αυτό αναφέρεται στην παράγραφο 2 του ψηφίσματός μας.
<P>
" ελευθερία της λατρείας πρέπει να εφαρμόζεται σε ολόκληρο τον κόσμο, ακριβώς όπως κάθε άτομο είναι ελεύθερο να πιστεύει ή να μην πιστεύει, επειδή αν υπονομευθεί αυτή η ελευθερία η οποία επιτρέπει τον διαχωρισμό της θρησκείας από το κράτος, τότε κινδυνεύουν και όλες οι άλλες ελευθερίες μας.
<SPEAKER ID="448" NAME="Tomasz Piotr Poręba" AFFILIATION="ECR">
(PL) Κύριε Πρόεδρε, τα θύματα του 75% τουλάχιστον του συνόλου των περιπτώσεων θρησκευτικής δίωξης σε ολόκληρο τον κόσμο είναι χριστιανοί. " Ευρωπαϊκή Ένωση δεν μπορεί να παραμένει παθητικός θεατής και δεν μπορεί απλώς να παρατηρεί και να μην κάνει τίποτα για το ζήτημα αυτό. " σημερινή συζήτηση δεν αποσκοπεί μόνο να υπενθυμίσει στην Ευρώπη ότι πρέπει να συμμετάσχει στον παγκόσμιο αγώνα για να διασφαλισθεί ο σεβασμός του δικαιώματος στη θρησκευτική ελευθερία, αλλά και να υπενθυμίσει ότι όλοι εμείς πρέπει να εξετάσουμε από κοινού ποια μέσα μπορεί να χρησιμοποιήσει η Ευρωπαϊκή Ένωση για να αποτρέψει τις διώξεις χριστιανών στο μέλλον.
<P>
Τι μπορούμε να κάνουμε; Κατά την άποψή μου, το πρώτο πράγμα που θα πρέπει να κάνουμε είναι να διασφαλίσουμε ότι ο σεβασμός της θρησκευτικής ελευθερίας είναι μία από τις προτεραιότητες της εξωτερικής πολιτικής της Ευρωπαϊκής Ένωσης. Όταν υπογράφουμε συμφωνίες με άλλες χώρες, είναι σημαντικό να διασφαλίζουμε ότι περιλαμβάνουν διατάξεις οι οποίες εμποδίζουν τις διώξεις λόγω θρησκείας στην εκάστοτε χώρα.
<P>
Δεύτερον, θα πρέπει να εξετάσουμε το ενδεχόμενο δημιουργίας ενός ευρωπαϊκού κέντρου για την παρακολούθηση των θρησκευτικών διώξεων σε ολόκληρο τον κόσμο, το οποίο θα παρέχει σχετικές πληροφορίες χωρίς καθυστέρηση και θα δίνει τη δυνατότητα στην Ευρωπαϊκή Ένωση να ανταποκρίνεται ταχέως.
<P>
Τρίτο και τελευταίο, θα πρέπει να θέσουμε τέρμα στην πολιτική μας των δύο μέτρων και δύο σταθμών. " Ευρωπαϊκή Ένωση και η Ευρώπη συνολικά ανοίγει τα σύνορά της για τους μετανάστες από διάφορες χώρες του κόσμου. Τους επιτρέπουμε την οικοδόμηση τόπων λατρείας και τους επιτρέπουμε να ασκούν τα θρησκευτικά τους καθήκοντα. Ταυτόχρονα, ωστόσο, σπάνια υπερασπιζόμαστε τα δικαιώματα των χριστιανών στις ίδιες αυτές χώρες, στις χώρες όπου η κατοχή μιας Βίβλου τιμωρείται συχνά με πολλά χρόνια φυλάκισης, και σε πολλές περιπτώσεις ακόμη και με θάνατο, στις χώρες όπου δεν θα ήταν μόνο δύσκολο να χτιστεί ένας χριστιανικός τόπος λατρείας, αλλά θα ήταν απλώς αδύνατο.
<P>
Σήμερα, ήρθε η ώρα να τηρήσουμε μια σκληρή, αποφασιστική και σθεναρή στάση όσον αφορά τα δικαιώματα των χριστιανών σε ολόκληρο τον κόσμο. Σήμερα, ήρθε η ώρα να εκφράσουμε ηχηρά τις απαιτήσεις μας να είναι οι χριστιανοί και οι οπαδοί άλλων θρησκειών ελεύθεροι να ασκούν τα θρησκευτικά τους καθήκοντα.
<SPEAKER ID="449" NAME="Francisco Jose Millan Mon" AFFILIATION="PPE">
(ES) Κύριε Πρόεδρε, αυτή η συζήτηση είναι απολύτως απαραίτητη, δεδομένων των πρόσφατων σοβαρών γεγονότων που πλήττουν τη θρησκευτική ελευθερία, και ακόμη και τις ζωές των χριστιανών. Αναφέρομαι ειδικότερα στα όσα συνέβησαν κυρίως στο Πακιστάν, το Ιράκ, τη Νιγηρία και την Αίγυπτο.
<P>
Το άρθρο 18 της Οικουμενικής Διακήρυξης για τα Ανθρώπινα Δικαιώματα περιγράφει λεπτομερώς αυτό που αποκαλεί ελευθερία της θρησκείας ή θρησκευτική ελευθερία. Παρ' όλα αυτά, πρόκειται, δυστυχώς, για ένα δικαίωμα που γίνεται ελάχιστα σεβαστό σε ορισμένες χώρες. Τώρα διαπιστώνουμε ακόμη και ότι όσοι διακηρύσσουν τη χριστιανική πίστη μπορεί να πληρώσουν και με την ίδια τους τη ζωή.
<P>
Βαρόνη Ashton, η Ευρωπαϊκή Ένωση πρέπει να υπερασπιστεί σθεναρά το δικαίωμα στη θρησκευτική ελευθερία γενικά, ενσωματώνοντάς το ρητά στην εξωτερική της δράση και απαιτώντας σεβασμό, ελευθερία και ασφάλεια γι' αυτήν τη θρησκευτική ομάδα που διώκεται πλέον περισσότερο από όλες στον κόσμο, τη χριστιανική κοινότητα. Πρέπει να απαιτήσουμε από όλες τις ενδιαφερόμενες κυβερνήσεις να πράττουν ό,τι είναι απαραίτητο για να αποτρέπουν αυτές τις επιθέσεις, και όταν αυτό δεν είναι δυνατόν, να συλλαμβάνουν και να τιμωρούν όσους είναι υπεύθυνοι.
<P>
Κυρίες και κύριοι, βαρόνη Ashton, η ελευθερία είναι ένα σύμβολο της ευρωπαϊκής ταυτότητας, όπου συμπεριλαμβάνεται η θρησκευτική ελευθερία, η οποία αποτελεί μέρος του βασικού πυρήνα των ανθρωπίνων δικαιωμάτων. Αυτή η ελευθερία είναι επίσης ένας δρόμος προς την ειρήνη, όπως ανέφερε ο πάπας Βενέδικτος ΙΣΤ' στο μήνυμα του την 1η Ιανουαρίου. Θα ήθελα επίσης να επισημάνω τον ουσιαστικό ρόλο του χριστιανισμού στη διαμόρφωση της ευρωπαϊκής ταυτότητας. Θα ήταν, επομένως, ένα θλιβερό παράδοξο αν η Ευρωπαϊκή Ένωση δεν απαιτούσε όσο το δυνατόν πιο σθεναρά να προστατεύει ο κόσμος τα πλέον βασικά δικαιώματα των χριστιανών και αν δεν τους βοηθούσε όπου και αν βρίσκονται.
<P>
Το ψήφισμα του Ευρωπαϊκού Κοινοβουλίου περιγράφει μεθόδους για την καλύτερη υπεράσπιση της θρησκευτικής ελευθερίας γενικότερα και της ελευθερίας των χριστιανών ειδικότερα. Επικροτώ το γεγονός ότι το επικείμενο Συμβούλιο Εξωτερικών Υποθέσεων πρόκειται να τις εξετάσει προσεκτικά, και -ολοκληρώνω τώρα, κύριε Πρόεδρε- ότι το επικείμενο Ευρωπαϊκό Συμβούλιο της 14ης Φεβρουαρίου πρόκειται να εκφράσει τη γνώμη του γι' αυτά τα σοβαρά γεγονότα, όπως ακριβώς έπραξε πολύ θαρραλέα ο πρόεδρος Sarkozy, για παράδειγμα.
<SPEAKER ID="450" NAME="Mitro Repo" AFFILIATION="S&amp;D">
(FI) Κύριε Πρόεδρε, βαρόνη Ashton, η αξιοπιστία της Ευρωπαϊκής Ένωσης όσον αφορά την εξωτερική της πολιτική εκτιμάται με βάση το κατά πόσο εμμένει στις θεμελιώδεις αξίες της, οι οποίες είναι τα ανθρώπινα δικαιώματα, η δημοκρατία, η αρχή της νομιμότητας και η ελευθερία της θρησκείας.
<P>
Το νομικό σύστημα της Αιγύπτου κινδυνεύει να παραμείνει στη σκιά του νόμου της σαρία, του οποίου θύματα είναι ακριβώς οι κόπτες χριστιανοί. " Διάσκεψη Ευρωπαϊκών Εκκλησιών ζητεί τη διεξαγωγή διαλόγου στην Ευρώπη μεταξύ χριστιανών και μουσουλμάνων. Ο ευρωπαϊκός θρησκευτικός διάλογος, η πολιτιστική παράδοση της θρησκείας και η παράδοση της θρησκευτικής διδασκαλίας αποτελούν επίσης πόρο που μπορεί να χρησιμοποιηθεί στην ευρωπαϊκή πολιτική.
<P>
Ο χριστιανισμός και άλλες θρησκείες είναι κινήματα ειρήνης όπως η Ευρωπαϊκή Ένωση. Όταν ανθεί, η θρησκεία ενώνει τους ανθρώπους· δεν τους χωρίζει. Δεν μπορούμε να επιτρέψουμε στους τρομοκράτες να χρησιμοποιούν τη θρησκεία ως μέσο για τη διάπραξη βάρβαρων πράξεων.
<SPEAKER ID="451" NAME="Zbigniew Ziobro" AFFILIATION="ECR">
(PL) Κύριε Πρόεδρε, σύμφωνα με οργανώσεις που παρακολουθούν τις θρησκευτικές διώξεις, καθημερινά, πάνω από 200 εκατομμύρια χριστιανοί απειλούνται με διώξεις. Τα τελευταία δύο χρόνια, πάνω από 170.000 άτομα έχασαν τη ζωή τους απλώς επειδή ήταν χριστιανοί, όσο απίστευτο και αν ακούγεται. Αυτά τα αριθμητικά στοιχεία προέρχονται από οργανώσεις που παρακολουθούν τις διώξεις χριστιανών και αποκαλύπτουν ότι οι χριστιανοί υποφέρουν στην πραγματικότητα περισσότερο από όλους όσον αφορά τις θρησκευτικές διώξεις, πράγμα που θα πρέπει να θυμόμαστε εδώ στο Κοινοβούλιο. " κατάσταση είναι ιδιαίτερα τεταμένη σε σημαντικό αριθμό ισλαμικών χωρών, όπου οι χριστιανοί αντιμετωπίζονται σαν πολίτες δεύτερης κατηγορίας.
<P>
" Ευρώπη δεν μπορεί πλέον να ανεχθεί αυτήν την κατάσταση, και όχι μόνο επειδή έχει χριστιανικές ρίζες. Αθώοι άνθρωποι πεθαίνουν απλώς επειδή είναι οπαδοί μίας θρησκείας και όχι μίας άλλης. " Ευρωπαϊκή Ένωση δεν αντιδρά με αρκετή αποφασιστικότητα στις επιθέσεις και τις διακρίσεις σε βάρος χριστιανών. Οι διώξεις χριστιανών πρέπει να θίγονται στο πλαίσιο των διμερών διαπραγματεύσεων και των σχέσεων ανάμεσα στην Ευρωπαϊκή Ένωση και τις χώρες όπου λαμβάνουν χώρα τέτοια ακραία και τρομερά γεγονότα. Το Κοινοβούλιο θα πρέπει επίσης να ζητήσει από την κ. Ashton να είναι πιο δυναμική και αποφασιστική στις ενέργειές της.
<SPEAKER ID="452" NAME="Gay Mitchell" AFFILIATION="PPE">
(EN) Κύριε Πρόεδρε, εκτιμώ πάρα πολύ αυτήν τη συζήτηση και στηρίζω απολύτως το ψήφισμα, του οποίου ήμουν και ένας από τους εισηγητές. Πιστεύω ότι ξυπνάει ένα κοιμισμένος γίγαντας λόγω της αδικαιολόγητης και άγριας κακομεταχείρισης των χριστιανών. Αν αυτή η αγριότητα και κακομεταχείριση ίσχυε για τους μουσουλμάνους ή για την εβραϊκή κοινότητα, θα ήμουν το ίδιο ανήσυχος. " Ευρώπη είναι ένα μωσαϊκό: η ενότητα και η πολυμορφία της αποτελούν το σύνθημά μας.
<P>
Ωστόσο στην Κύπρο, η τουρκική κυβέρνηση και οι αντιπρόσωποί της θεωρούν σκόπιμο να απαιτούν από τους χριστιανούς να υποβάλουν αίτηση για να λάβουν άδεια να προσευχηθούν και τους διώχνουν από την εκκλησία όταν αποφασίζουν να το κάνουν αυτό συλλογικά. Έχει κληθεί ο τούρκος αντιπρόσωπος στην Ευρωπαϊκή Ένωση να δώσει εξηγήσεις; Εάν όχι, για ποιον λόγο; Θα ήθελα να αποτίσω φόρο τιμής σε όσους μουσουλμάνους στήριξαν τους χριστιανούς γείτονές τους που δέχθηκαν επίθεση. Επομένως, ας μην στρέψουμε αυτό το ψήφισμα εναντίον κανενός. Αφορά τους χριστιανούς και όσους δέχονται επιθέσεις.
<P>
Δεν ανέχομαι και δεν μπορώ να δεχθώ την κακομεταχείριση ανθρώπων, ατόμων ή κοινοτήτων λόγω των θρησκευτικών τους πεποιθήσεων. Αυτή η συζήτηση αφορά τους χριστιανούς· πάρα πολλοί αναμένουν από τους χριστιανούς να ανέχονται κάθε είδους σχόλιο. Το θεωρούν αναχρονισμό. Είναι καιρός να αρχίσουμε να επιδεικνύουμε αμοιβαίο σεβασμό. Σέβομαι τα άτομα σε αυτό το Σώμα που δεν έχουν θρησκευτικές πεποιθήσεις ή που έχουν διαφορετικές θρησκευτικές πεποιθήσεις από τις δικές μου. Είναι καιρός οι άνθρωποι σε αυτό το Σώμα να αρχίσουν να δείχνουν σεβασμό σε όσους έχουν χριστιανικές πεποιθήσεις· είμαστε ενωμένοι στην πολυμορφία.
<SPEAKER ID="453" NAME="Μαρία-Ελένη Κοππά" AFFILIATION="S&amp;D">
Κύριε Πρόεδρε, το τελευταίο διάστημα έχουν πολλαπλασιασθεί τα κρούσματα θρησκευτικής βίας σε όλον τον κόσμο, γεγονός που προκαλεί ανησυχία και αγανάκτηση. " απαγόρευση άσκησης της θρησκευτικής πίστης αποτελεί κατάφωρη παραβίαση των θεμελιωδών δικαιωμάτων, αλλά και του Διεθνούς Δικαίου, το οποίο ορίζει ότι το δικαίωμα στην πίστη είναι αναφαίρετο και δεδομένο.
<P>
" απαγόρευση τέλεσης της λειτουργίας των Χριστουγέννων στο Ριζοκάρπασο της κατεχόμενης Κύπρου από τις δυνάμεις κατοχής, οι βομβιστικές επιθέσεις στον χριστιανικό ναό της Αλεξάνδρειας εναντίον της Κοπτικής Κοινότητας είναι δύο μόνο δείγματα της αυξανόμενης έντασης και του θρησκευτικού μίσους που αναπτύσσεται σε πολλά μέρη όχι μακρινά από την Ευρώπη.
<P>
" Ευρωπαϊκή Ένωση πρέπει να αναπτύξει ένα σύνολο εργαλείων τα οποία στην πράξη να περιφρουρήσουν το δικαίωμα κάθε θρησκευτικής πίστης. Και πρέπει το μήνυμα να είναι ισχυρό και σαφές ότι δεν υπάρχει ανοχή εκ μέρους της Ευρωπαϊκής Ένωσης σε τέτοια φαινόμενα. Θα ήθελα να παρακαλέσω την Υπάτη Εκπρόσωπο να συμπεριλάβει στις προτεραιότητές της και την αξιολόγηση της κατάστασης της ελευθερίας θρησκευτικής έκφρασης. Τέλος, σε επίπεδο Συμβουλίου και Ευρωπαϊκής Επιτροπής καλό θα ήταν να περιλαμβάνεται η πτυχή της προστασίας της θρησκευτικής πίστης σε όλες τις συζητήσεις με τρίτες χώρες.
<SPEAKER ID="454" NAME="Mirosław Piotrowski" AFFILIATION="ECR">
(PL) Κύριε Πρόεδρε, ο χριστιανισμός αποτελούσε πάντα δείκτη της ευρωπαϊκής ταυτότητας, και οι αξίες της Ευρωπαϊκής Ένωσης απορρέουν από αυτόν. " ΕΕ δεν μπορεί, επομένως, να κάθεται απλώς και να παρακολουθεί, ενώ οι χριστιανοί διώκονται, και εν προκειμένω συμπεριλαμβάνονται οι διώξεις σε άλλα μέρη του κόσμου. Στις αραβικές και ασιατικές χώρες, οι χριστιανοί αποτελούν τη θρησκευτική μειονότητα που απειλείται περισσότερο, όπως επιβεβαιώνεται από τις πρόσφατες επιθέσεις εναντίον χριστιανών στην Αίγυπτο και στο Ιράκ και από τις πρόσφατες επιθέσεις στην Ινδία, όπου στα θύματα συγκαταλέγονταν και μικρά παιδιά. Έχουμε πολλά μέσα στη διάθεσή μας για να αποτρέψουμε και να καταγγείλουμε τέτοιου είδους επιθέσεις, και η Ευρωπαϊκή Ένωση πρέπει να καταδικάσει αποφασιστικά τις επιθέσεις εναντίον χριστιανών. Ένας από τους πλέον αποτελεσματικούς τρόπους για να γίνει αυτό θα ήταν να εξαρτάται η σύναψη συμφωνιών με την ΕΕ, για παράδειγμα εμπορικών συμφωνιών με τρίτες χώρες, από διασφαλίσεις ότι οι ενδιαφερόμενες χώρες θα σέβονται τα δικαιώματα των χριστιανών και από τη συμπερίληψη ρητρών που θα προβλέπουν την αναστολή της συμφωνίας σε περίπτωση παραβίασης αυτών των δικαιωμάτων.
<SPEAKER ID="455" NAME="Doris Pack" AFFILIATION="PPE">
(DE) Κύριε Πρόεδρε, βαρόνη Ashton, το 2009 ενθαρρύναμε έναν διαπολιτισμικό διάλογο στην Ευρώπη, ανάμεσα σε χριστιανούς και μουσουλμάνους, ορθόδοξους χριστιανούς και καθολικούς και ανάμεσα σε διαμαρτυρόμενους και ορθόδοξους χριστιανούς. Στην κοινότητά μας, επιχειρήσαμε να επιφέρουμε την αύξηση της εμπιστοσύνης. Αυτό το κάνουμε μεταξύ μας. Φυσικά, αυτό σημαίνει ότι έχουμε τις δικές μας απόψεις και το θάρρος να τις εκφράσουμε. Ορισμένες φορές, αυτό προφανώς δεν ισχύει. Πρόσφατα διάβασα και άκουσα ότι η Ευρωπαϊκή Επιτροπή δημοσίευσε ένα ημερολόγιο για νέους ανθρώπους το οποίο περιλαμβάνει τις αργίες όλων των άλλων θρησκειών εκτός του χριστιανισμού. Το μόνο που μπορώ να πω είναι ότι τέτοιου είδους ενέργειες απλώς θα ενθαρρύνουν όσους στην Αίγυπτο και αλλού συνεχίζουν να διαπράττουν τρομερές πράξεις.
<P>
Έχουμε υποχρέωση να βοηθήσουμε τους χριστιανούς σε εκείνες τις χώρες που έχουν ήδη αναφερθεί επανειλημμένα. Στην πλειονότητά τους ζουν σε χώρες όπως η Παλαιστίνη, η Αίγυπτος, το Ιράκ και το Ιράν, που αποτελούν την κοιτίδα του χριστιανισμού. Δεν πρέπει να επιτρέψουμε να εκδιωχθούν αυτοί οι άνθρωποι από τα σπίτια τους. Δεν είναι μειονότητες, είναι Αιγύπτιοι και Παλαιστίνιοι, ακριβώς όπως όλοι οι άλλοι κάτοικοι των εν λόγω χωρών. Θέλουν να συνεχίσουν να ζουν εκεί, αλλά αυτό καθίσταται ολοένα και πιο δύσκολο για εκείνους. Πρέπει να στηρίξουμε τη βαρόνη Ashton και πρέπει να επιχειρήσουμε να διασφαλίσουμε ότι η Ευρωπαϊκή Ένωση θα περιλαμβάνει μια εγγύηση για τη θρησκευτική ελευθερία σε όλες τις συνθήκες τις οποίες συνάπτει με τρίτες χώρες και, ειδικότερα, με τις προαναφερθείσες χώρες. Πρέπει να διασφαλίσουμε ότι κανείς δεν θα αναγκάζεται να εγκαταλείψει τη χώρα του για θρησκευτικούς λόγους.
<SPEAKER ID="456" NAME="Ria Oomen-Ruijten" AFFILIATION="PPE">
(NL) Κύριε Πρόεδρε, όταν βλέπω την κατάσταση στη Βαγδάτη και την Αλεξάνδρεια, έχω την εντύπωση ότι πήγαμε πίσω στον χρόνο κατά 500 χρόνια. Τότε, εμείς στις Κάτω Χώρες βρισκόμασταν εν μέσω των πολέμων μεταξύ των παρατάξεων Γάντζων και Βακαλάων, κατά τη διάρκεια των οποίων οι διαμαρτυρόμενοι και οι καθολικοί πολεμούσαν σθεναρά μεταξύ τους. Κύριε Πρόεδρε, δεν υπάρχει πλέον περιθώριο για τέτοια πράγματα στη σύγχρονη ευρωπαϊκή κοινωνία. Όταν βλέπω τη Βαγδάτη και την Αλεξάνδρεια, ωστόσο, διαπιστώνω ότι πρόκειται απλώς για γενικές εκφράσεις μιας ζωής η οποία υφίσταται στο παρασκήνιο σε πολλές χώρες.
<P>
Για τον λόγο αυτόν, το μήνυμά μου προς εσάς είναι ότι, στο πλαίσιο τόσο αυτού του πολιτισμικού διαλόγου όσο και των ελευθεριών που θεσπίσαμε από κοινού, η Ευρωπαϊκή Ένωση πρέπει να διασφαλίσει την ύψιστη σημασία της θρησκευτικής ελευθερίας σε κάθε συνθήκη που εγκρίνει, σε κάθε χώρα με την οποία έχει δοσοληψίες και σε κάθε έκθεση που συντάσσει, όπως μάλιστα επεσήμανα εγώ η ίδια στην έκθεση σχετικά με την Τουρκία. Αυτό σημαίνει επίσης -αν και η κ. Pack δεν το ανέφερε- ότι οι εν λόγω ελευθερίες πρέπει να είναι αμοιβαίες και ότι η θρησκευτική ελευθερία πρέπει επίσης να γίνεται σεβαστή σε χώρες όπου το Ισλάμ δεν είναι η θρησκεία της πλειονότητας.
<P>
Κύριε Πρόεδρε, πιστεύω ότι η μισαλλοδοξία και η βία που έλαβαν χώρα είναι απαράδεκτες και ότι θα πρέπει να οδηγήσουμε τις αντιμαχόμενες παρατάξεις σε διάλογο. Επομένως, ζητώ από την κ. Ashton, καθώς και από τη διπλωματική της υπηρεσία, να διασφαλίσει ότι θα είμαστε απολύτως συνεπείς όταν συζητούμε για την ελευθερία της θρησκείας σε κάθε επικοινωνία μας με τις αρχές όλων αυτών των χωρών. Μπορείτε να βασιστείτε στην αλληλεγγύη του Κοινοβουλίου εν προκειμένω.
<SPEAKER ID="457" NAME="Ελένη Θεοχάρους" AFFILIATION="PPE">
Κύριε Πρόεδρε, οι διώξεις και οι σφαγές εναντίον των Χριστιανών στη Μέση Ανατολή είναι συνήθως έργο φανατικών και τρομοκρατικών οργανώσεων. Οι διώξεις εναντίον των Ελληνοκυπρίων Χριστιανών στην κατεχόμενη Κύπρο είναι έργο τακτικού στρατού χώρας που επιδιώκει να ενταχθεί στην Ευρωπαϊκή Ένωση.
<P>
Έχω στα χέρια μου επιστολή, που έστειλε ο αυτοαποκαλούμενος "Πρέσβης της Τουρκικής Δημοκρατίας της Βόρειας Κύπρου" στις Βρυξέλλες - μίας οντότητας η οποία υφίσταται μόνο και μόνο στηριζόμενη στη δύναμη του τουρκικού στρατού κατοχής -, με την οποία επιδιώκει να με γελοιοποιήσει και παράλληλα παραδέχεται ότι η διακοπή της λειτουργίας στο Ριζοκάρπασο έγινε διότι οι Ελληνοκύπριοι Χριστιανοί δεν είχαν βγάλει άδεια.
<P>
Βαρόνη Ashton, από πότε η άσκηση της θρησκευτικής πίστης χρειάζεται άδεια από τον οποιονδήποτε; Και πόσο θα ανέχεστε μια χώρα, η οποία επιδιώκει να ενταχθεί στην Ευρωπαϊκή Ένωση, να παραβιάζει τόσο βάναυσα τα ανθρώπινα δικαιώματα και τις θρησκευτικές ελευθερίες Ευρωπαίων πολιτών;
<SPEAKER ID="458" NAME="Miroslav Mikolasik" AFFILIATION="PPE">
(SK) Κύριε Πρόεδρε, βαρόνη Ashton, θα ήθελα να απευθυνθώ σε εσάς και να διατυπώσω μια θερμή παράκληση για το ζήτημα αυτό, καθώς θεωρούμε ότι είναι εντελώς απαράδεκτο οι χριστιανοί στη Μέση Ανατολή να συνεχίζουν να υφίστανται τέτοιες ανηλεείς επιθέσεις.
<P>
Ιράκ, Ιράν, Αίγυπτος, Νιγηρία, Τουρκία, Πακιστάν. Οι εν λόγω χώρες είναι οι πατρίδες τους -των χριστιανών- εδώ και αιώνες, και δεν επιθυμούν να φύγουν. Είναι τρομερό το ότι οι ισλαμιστές ιερείς προωθούν αντιχριστιανικά αισθήματα στις ομιλίες τους προς τους πιστούς τους. Στο βόρειο Ιράκ, οι άνθρωποι φοβούνται να στολίσουν τα σπίτια τους. Στη Βαγδάτη, ένοπλοι εισέβαλαν πυροβολώντας 52 άτομα και τραυματίζοντας 200.
<P>
Τον Δεκέμβριο, είχαμε την ευκαιρία να συναντήσουμε τους ιρακινούς επισκόπους που επισκέφθηκαν το Ευρωπαϊκό Κοινοβούλιο. Τόνισαν προς εμάς ότι χρειάζονται τη στήριξή μας και τη στήριξη ολόκληρης της διεθνούς κοινότητας, προκειμένου να μην δολοφονούνται αθώοι άνθρωποι για τις θρησκευτικές τους πεποιθήσεις. Τι έχουμε επιτύχει ως προς αυτό;
<P>
Στο πλαίσιο αυτό, θα ήθελα να αναφέρω την Τουρκία, η οποία καταβάλλει μεγάλες προσπάθειες για την ευρωπαϊκή της ολοκλήρωση, ενώ ταυτόχρονα απαγορεύει την ίδρυση χριστιανικών θρησκευτικών σωματείων ή συναθροίσεων πιστών. Επιτρέπουμε την κατασκευή μιναρέδων στην Ευρώπη, ενώ εκείνοι δεν το ανταποδίδουν καθόλου.
<P>
Θα ήθελα επίσης να ρωτήσω πού είναι όλοι οι υπερασπιστές των ανθρωπίνων δικαιωμάτων, και οι υπερασπιστές των δικαιωμάτων των ζώων και ούτω καθεξής. Ορισμένες φορές αναρωτιέμαι μήπως θα ήταν απαραίτητο να δημιουργηθεί μια ομάδα για την προστασία των χριστιανών σε ολόκληρο τον κόσμο.
<SPEAKER ID="459" NAME="Peter Šťastný" AFFILIATION="PPE">
(EN) Κύριε Πρόεδρε, είναι πολύ ανησυχητική η διαπίστωση ότι αυξάνονται τα περιστατικά άγριων και βίαιων επιθέσεων σε βάρος χριστιανών και των κοινοτήτων τους. Οι υπεύθυνοι είναι κυρίως φανατικοί, ακραίοι ισλαμιστές. Πρόκειται για καθαρό μίσος. Είναι αναγκαίο να σταματήσει και επιβάλλεται να σταματήσει.
<P>
" ΕΕ και τα θεσμικά της όργανα, συμπεριλαμβανομένου και του παρόντος Σώματος, πρέπει να αυξήσουν την άσκηση πίεσης στις κυβερνήσεις των χωρών όπου συμβαίνουν αυτά τα περιστατικά, ιδίως στις χώρες όπου το κράτος έχει θεσπίσει αδύναμες πολιτικές ή κάνει τα στραβά μάτια σε τέτοιου είδους περιστατικά.
<P>
Εδώ, εκτιμούμε και προστατεύουμε κάθε ζωή ανεξαιρέτως· τιμωρούμε σοβαρά όποιον θέτει σε κίνδυνο ανθρώπινες ζωές· και η τιμωρία είναι πιο αυστηρή αν οι εν λόγω επιθέσεις γίνονται σε βάρος μιας μειονότητας και υποκινούνται από μίσος. Πρέπει να επιμείνουμε ότι και άλλες χώρες θα πρέπει να παρέχουν παρόμοια προστασία για τις ζωές των ανθρώπων και να τιμωρούν αυστηρά όλους τους δράστες αυτών των ειδεχθών εγκλημάτων, και πρέπει να συνδράμουμε εν προκειμένω τις ενδιαφερόμενες χώρες.
<P>
Όλοι γνωρίζουμε τις σοβαρές δυνητικές επιπτώσεις αν δεν γίνει κάτι και αν δεν σταματήσει η τρέχουσα αυξανόμενη τάση. Επομένως, ολόκληρος ο πολιτισμένος κόσμος θα πρέπει να εστιάσει κάθε δυνατή προσπάθεια στην αντιστροφή αυτής της επικίνδυνες τάσης.
<SPEAKER ID="460" NAME="Sari Essayah" AFFILIATION="PPE">
(FI) Κύριε Πρόεδρε, κυρία Επίτροπε, δεν θέλω με κανέναν τρόπο να υποτιμήσω την πίεση που ασκείται σε άλλες θρησκείες, αλλά τα στατιστικά στοιχεία μιλούν από μόνα τους. Το 75% των ατόμων που απειλούνται ή δολοφονούνται για θρησκευτικούς λόγους είναι χριστιανοί και περίπου 100 εκατομμύρια χριστιανοί παγκοσμίως υφίστανται διώξεις και βία λόγω της πίστης τους.
<P>
Πρόσφατα, η κατάσταση έχει γίνει ιδιαίτερα ανησυχητική στη Μέση Ανατολή, όπως έχουμε ακούσει εδώ. Οι επιθέσεις σε εκκλησιαστικές λειτουργίες στο Ιράκ, την Αίγυπτο και τη Συρία έχουν στοιχίσει δεκάδες ζωές, συμπεριλαμβανομένων παιδιών. Και σε άλλα μέρη του κόσμου υπάρχουν επίσης προκλήσεις. " έντονη οικονομική ανάπτυξη στις ασιατικές χώρες συγκαλύπτει σοβαρές παραβιάσεις θεμελιωδών και ανθρωπίνων δικαιωμάτων. Στην Κίνα, την Ινδία και το Βιετνάμ, για παράδειγμα, η ελευθερία της θρησκείας αναγνωρίζεται κυρίως μόνο στα χαρτιά. Πρέπει να παραδεχθούμε ότι η ΕΕ και τα κράτη μέλη της τα παραβλέπουν όλα αυτά λόγω, για παράδειγμα, εμπορικών σχέσεων.
<P>
Ωστόσο, αν το ήθελε, η ΕΕ θα μπορούσε να κάνει πολύ περισσότερα πράγματα για να βελτιώσει την κατάσταση των χριστιανών και για να προωθήσει την ελευθερία της θρησκείας στον κόσμο, για παράδειγμα επιμένοντας να υπάρχει μια ρήτρα για την ελευθερία της θρησκείας σε όλες τις συμφωνίες που συνάπτει με τρίτες χώρες. Για τον λόγο αυτόν, θα ήθελα να σας ρωτήσω, κυρία Επίτροπε, κατά πόσον υπάρχει η πρόθεση να επιμείνουμε σε μια τέτοια ρήτρα και, επιπλέον, να παρακολουθούμε την εφαρμογής της.
<P>
" άτολμη στάση της Ευρώπης οφείλεται εν μέρει στο γεγονός ότι εμείς οι ίδιοι εδώ χάνουμε τις παλαιές μας αξίες. Θέλουμε να απομονώσουμε τη θρησκεία σε έναν ιδιωτικό χώρο. Αυτό αντικατοπτρίζεται, για παράδειγμα, στη συζήτηση για την παρουσία του Εσταυρωμένου η οποία έλαβε χώρα στην Ιταλία. Ομοίως, η κ. Pack ανέφερε εν προκειμένω το ημερολόγιο που δημοσιεύθηκε από την Επιτροπή, από το οποίο απουσιάζουν εντελώς οι χριστιανικές θρησκευτικές εορτές. Το κοσμικό πνεύμα δεν αποτελεί την απάντηση σε αυτά τα προβλήματα. " απάντηση έγκειται στον σεβασμό για όσους έχουν απόψεις διαφορετικές από τις δικές μας και για τις πεποιθήσεις των άλλων.
<SPEAKER ID="461" NAME="Traian Ungureanu" AFFILIATION="PPE">
(EN) Κύριε Πρόεδρε, η δεινή θέση των χριστιανών στη Μέση Ανατολή, την Ασία και την Αφρική δεν είναι κάτι τυχαίο. Δεν πρόκειται για μια σειρά θλιβερών αλλά ασυντόνιστων επιθέσεων. Αντιθέτως, πρόκειται για κλασική μαζική δίωξη. Οι χριστιανοί εκφοβίζονται, εκδιώκονται ή δολοφονούνται με έναν σαφή σκοπό: τη θρησκευτική κάθαρση. Αυτό συμβαίνει ενώ εμείς εδώ στην Ευρώπη καταβάλλουμε κάθε δυνατή προσπάθεια για να ικανοποιήσουμε τις ατέλειωτες ευαισθησίες των μουσουλμάνων πιστών. Το αποτέλεσμα είναι μια Ευρώπη γεμάτη τζαμιά, ενώ στη Μέση Ανατολή λαμβάνει χώρα η εκκαθάριση των χριστιανών.
<P>
Αλλά εδώ δεν πρόκειται για αριθμούς. Πρόκειται για την ελευθερία και την ταυτότητα. Ακόμη και για όσους από εμάς δεν πιστεύουν, ο χριστιανισμός θα πρέπει να είναι κάτι παραπάνω από μια λησμονημένη, αλλόκοτη και φθίνουσα αίρεση. Είμαστε ελεύθεροι να πιστεύουμε ή όχι, αλλά δεν είμαστε ελεύθεροι να παρακολουθούμε την κατάχρηση των ελευθεριών μας.
<P>
Αυτή η προσέγγιση σημαίνει ότι θα πρέπει να καταστήσουμε τη θρησκευτική ελευθερία προϋπόθεση στις σχέσεις μας με κυρίαρχα κράτη. Αυτή η προσέγγιση θα πρέπει να κατοχυρωθεί νομοθετικά και να αποτελέσει μέρος της εντολής της Υπάτης Εκπροσώπου.
<SPEAKER ID="462" NAME="Tunne Kelam" AFFILIATION="PPE">
(EN) Κύριε Πρόεδρε, θα ήθελα να πω στην Υπάτη Εκπρόσωπο ότι, σε αυτήν την κατάσταση, δεν αρκούν οι καταδίκες και οι δηλώσεις. Οι επιθέσεις σε βάρος χριστιανικών κοινοτήτων έχουν ενταθεί δραματικά, ιδίως στις χώρες της Μέσης Ανατολής και της Βόρειας Αφρικής. Είναι δύσκολο να βρεθεί εκεί ένα κράτος όπου οι χριστιανοί μπορούν να ζουν ως κανονική μειονότητα και, το πιο σημαντικό, να διακηρύσσουν την πίστη τους.
<P>
Οι άνθρωποι που έχουν μεταστραφεί πρόσφατα στον χριστιανισμό είναι εκτεθειμένοι στον κίνδυνο του θανάτου. Δεν μιλάμε για νέες μειονότητες εν προκειμένω. Οι χριστιανοί συγκαταλέγονται στους αρχαίους ιστορικούς κατοίκους στις εν λόγω χώρες. Σήμερα, αναγκάζονται ολοένα και περισσότερο να εγκαταλείψουν τις χώρες τους, αναγκάζονται να ζουν σε γκέτο ή έχουν μετατραπεί σε εσωτερικούς πρόσφυγες όπως εκείνοι στο Ιράκ. Συνεπώς, απαιτείται επειγόντως η χάραξη στρατηγικής της ΕΕ για τη θρησκευτική ελευθερία και η πρόβλεψη μιας σειράς συγκεκριμένων μέτρων έναντι όσων χωρών δεν προστατεύουν σκοπίμως τις θρησκευτικές μειονότητες.
<P>
Θα ήθελα επίσης να αναφέρω την ιδέα ενός συναδέλφου, του κ. Mayor Oreja, δηλαδή την κατάρτιση ενός καταλόγου θυμάτων με τα οποία οι εξωτερικές υπηρεσίες της ΕΕ θα πρέπει να επικοινωνούν ενεργά. Δεν στρέφουμε εν προκειμένω τη μία θρησκεία εναντίον της άλλης. Πρόκειται για την πραγματική ισότητα ευκαιριών, επειδή θα πρέπει να είναι το ίδιο εύκολο να χτιστεί μια χριστιανική εκκλησία στην Αλεξάνδρεια ή την Άγκυρα όπως είναι το να χτιστεί ένα τζαμί στις Βρυξέλλες.
<SPEAKER ID="463" NAME="Simon Busuttil" AFFILIATION="PPE">
(MT) Κύριε Πρόεδρε, οι επιθέσεις εναντίον της χριστιανικής κοινότητας στην Αίγυπτο και άλλες χώρες θα πρέπει να καταδικαστούν, και είναι καθήκον μας να αντιδράσουμε. Το ερώτημά μου είναι το εξής: αν η Ευρώπη, ως το λίκνο του χριστιανισμού, δεν υπερασπιστεί τους χριστιανούς και την ελευθερία τους να ασκούν τα θρησκευτικά τους καθήκοντα, τότε ποιος θα το κάνει;
<P>
Ωστόσο, πρέπει επίσης να προσπαθήσουμε να αποτρέψουμε τη ριζοσπαστικοποίηση και τη χειραγώγηση των μουσουλμανικών κοινοτήτων από εξτρεμιστές. Πρέπει επίσης να είμαστε προσεκτικοί να μην χαρακτηρίζουμε ως τρομοκράτες όλους τους μουσουλμάνους, επειδή εκείνοι που προτιμούν τη βία και τον εξτρεμισμό αποτελούν τη μειοψηφία. Ταυτόχρονα, οι μουσουλμανικές κοινότητες σε ολόκληρο τον κόσμο οφείλουν να καταδικάσουν τους εξτρεμιστές που εκμεταλλεύονται τη θρησκεία τους και θα πρέπει να διαχωρίσουν τη θέση τους από τέτοιους ανθρώπους, ώστε να εμποδίσουν τη δυσφήμηση της μουσουλμανικής θρησκείας.
<P>
Επιπλέον, πρέπει να προτρέψουμε με όλη μας τη δύναμη τις αρχές αυτών των χωρών να προστατεύσουν τις χριστιανικές κοινότητες από τις διώξεις.
<P>
Πάνω απ' όλα, παρά τα γεγονότα που εκτυλίσσονται μπροστά μας και που μας προκαλούν οργή, δεν μπορούμε να εγκαταλείψουμε κάθε αίσθηση λογικής. Όπως είπε ο Μαχάτμα Γκάντι, "το οφθαλμόν αντί οφθαλμού και οδόντα αντί οδόντος θα μας αφήσει όλους τυφλούς και ξεδοντιάρηδες".
<SPEAKER ID="464" NAME="Carlo Casini" AFFILIATION="PPE">
(IT) Κύριε Πρόεδρε, κυρίες και κύριοι, οι βουλευτές που έχουν ήδη μιλήσει είπαν σχεδόν τα πάντα. Υπενθύμισαν τα γεγονότα, τα αξιολόγησαν και διατύπωσαν συγκριμένα αιτήματα.
<P>
Συνεπώς, καθώς αυτή είναι η τελευταία ομιλία που προβλέπεται, θα ήθελα να προσθέσω κάτι το οποίο δεν έχει ακόμα ειπωθεί, και αυτό που μου έρχεται στον νου είναι οι σκέψεις ενός πολύ σπουδαίου Ευρωπαίου, του Ιωάννη Παύλου Β', ενός ανθρώπου ο οποίος συνέβαλε αποτελεσματικά στην πτώση του Τείχους του Βερολίνου. Στην πνευματική του διαθήκη, αναφέρει τις τέσσερις αξίες στις οποίες στηρίζεται ο μελλοντικός μας πολιτισμός, δηλαδή ο πολιτισμός της αγάπης: πρόκειται για τη ζωή, την ειρήνη, το ψωμί και τη θρησκευτική ελευθερία.
<P>
Έπειτα σκέφτομαι όλα όσα έχει γράψει ο Giorgio La Pira, ο πρώην δήμαρχος της Φλωρεντίας, ο οποίος προώθησε μεγάλες διασκέψεις για τον χριστιανικό πολιτισμό στο αποκορύφωμα του ψυχρού πολέμου. Στο βιβλίο του Premesse della politica ("Προτάσεις συλλογισμού για την πολιτική"), έγραψε ότι κάθε πολιτική ιδέα στηρίζεται σε μια συγκριμένη αντίληψη του ανθρώπου. Για τη χριστιανική Ευρώπη, γράφει, ο άνθρωπος είναι ουσιαστικά ένα προσευχόμενο ον, δηλαδή ένα όν ικανό να ξεκινήσει έναν διάλογο, να συλλάβει το άπειρο και να συνομιλήσει με τον Θεό.
<P>
" αφαίρεση από τον άνθρωπο της ικανότητας να συμμετέχει σε ιδιωτικό και δημόσιο διάλογο δεν αποτελεί απλώς αποκήρυξη της θρησκείας, αλλά και αποκήρυξη του ίδιου του ανθρώπου. Εμπιστεύομαι αυτές τις σκέψεις στο Σώμα και σε σας, κυρία Υπάτη Εκπρόσωπε, ως συμβολή σε μια συγκεκριμένη και αποτελεσματική δέσμευση από την Ευρωπαϊκή μας Ένωση, η οποία έχει τις ρίζες της στη χριστιανική ταυτότητα και πάντα διακηρύσσει τον σκοπό της, που είναι η υπεράσπιση και η προώθηση της ανθρώπινης αξιοπρέπειας και των ανθρωπίνων δικαιωμάτων.
<SPEAKER ID="465" NAME="Πρόεδρος">
Αγαπητοί συνάδελφοι, τώρα προχωρούμε στη διαδικασία έκτακτων παρεμβάσεων. Υπάρχει ένα μικρό πρόβλημα, επειδή έλαβα πάνω από 25 αιτήματα και έχουμε μόνο πέντε λεπτά στη διάθεσή μας γι' αυτό, επομένως είναι προφανές ότι δεν θα λάβουν όλοι τον λόγο. Θα κάνω ό,τι μπορώ και θα προσπαθήσω να μοιράσω τον χρόνο με ίσο και δίκαιο τρόπο, αλλά δυστυχώς δεν θα λάβουν όλοι τον λόγο.
<SPEAKER ID="466" NAME="Magdi Cristiano Allam" AFFILIATION="PPE">
(IT) Κύριε Πρόεδρε, κυρίες και κύριοι, θα περιοριστώ στο να ζητήσω από την Υπάτη Εκπρόσωπο, βαρόνη Ashton, να συμπεριλάβει ένα ειδικό αίτημα στην ημερήσια διάταξη των σχέσεών μας με την Αίγυπτο: καλούμε τις αιγυπτιακές αρχές να αφαιρέσουν τις πληροφορίες για το θρήσκευμα από τα επίσημα έγγραφα, τις ταυτότητες, τα διαβατήρια και όλα τα έγγραφα που απαιτούνται για την ανάληψη εργασίας.
<P>
Οι χριστιανοί υφίστανται διακρίσεις στην Αίγυπτο εφόσον ότι η λέξη "χριστιανός" περιέχεται στα έγγραφά τους. " ισλαμική τρομοκρατία έχει πλέον καταστεί νόμιμη σε μια κατάσταση όπου υφίστανται θεσμοθετημένες διακρίσεις σε βάρος χριστιανών.
<P>
Αυτό είναι ένα ειδικό αίτημα το οποίο, αν εφαρμοστεί, θα απαλλάξει τους χριστιανούς από μία μορφή θεσμοθετημένης διάκρισης.
<SPEAKER ID="467" NAME="Αντιγόνη Παπαδοπούλου" AFFILIATION="S&amp;D">
(EN) Κύριε Πρόεδρε, το άρθρο 3 της Ευρωπαϊκής Σύμβασης για την Προστασία των Ανθρωπίνων Δικαίωμάτων απαγορεύει την "απάνθρωπη ή εξευτελιστική μεταχείριση" και το άρθρο 9 προστατεύει το δικαίωμα "εκδηλώσεως της θρησκείας ή των πεπoιθήσεων". Αυτό επιβεβαιώθηκε από το Ευρωπαϊκό Δικαστήριο Ανθρωπίνων Δικαιωμάτων στην απόφασή του στην τέταρτη διακρατική υπόθεση Κύπρου κατά Τουρκίας από το 2001.
<P>
Θα ήθελα να πω στην κ. Ashton: δυστυχώς, τα τελευταία 36 χρόνια, η Τουρκία, χώρα υποψήφια προς ένταξη στην Ευρωπαϊκή Ένωση, καταστρέφει θρησκευτικά μνημεία στην Κύπρο και μετατρέπει χριστιανικές εκκλησίες σε τζαμιά και στάβλους, ενώ πρόσφατα σταμάτησε λειτουργίες των Χριστουγέννων και των Θεοφανίων σε χριστιανικές εκκλησίες στο κατεχόμενο Ριζοκάρπασο και στη Γιαλούσα.
<P>
" Τουρκία πρέπει να καταδικαστεί για τα εγκλήματα που διέπραξε εντός της επικράτειας της ΕΕ. " ΕΕ δεν πρέπει να παραμείνει απαθής. Οι χριστιανοί στην Κύπρο διατρέχουν κίνδυνο.
<SPEAKER ID="468" NAME="Alexandra Thein" AFFILIATION="ALDE">
(DE) Κύριε Πρόεδρε, βαρόνη Ashton, σήμερα συζητούμε μία πρόταση ψηφίσματος σχετικά με την κατάσταση των χριστιανών παγκοσμίως στο πλαίσιο της ελευθερίας της θρησκείας. Το Ευρωπαϊκό Κοινοβούλιο στηρίζει τις θεμελιώδεις ελευθερίες και τα ανθρώπινα δικαιώματα σε ολόκληρο τον κόσμο. " Ομάδα της Συμμαχίας Φιλελευθέρων και Δημοκρατών για την Ευρώπη είναι μία από τις κινητήριες δυνάμεις αυτής της στήριξης, πράγμα που μας διαχωρίζει από τους Συντηρητικούς οι οποίοι εστιάζονται ειδικά στην κατάσταση των χριστιανών.
<P>
Σε γενικές γραμμές, δεν πρόκειται μόνο για τη θέση των χριστιανών. Από φιλελεύθερη άποψη, πρόκειται για την ελευθερία της θρησκείας συνολικά. Με αυτό εννοώ όλες τις θρησκείες σε ολόκληρο τον κόσμο. Αφορά την προστασία των θρησκευτικών μειονοτήτων και την υποχρέωση κάθε κράτους να προστατεύει όσο μπορεί καλύτερα τα μέλη αυτών των θρησκευτικών μειονοτήτων που απειλούνται.
<P>
Και στην Ευρώπη έχουμε προβλήματα. Κατάγομαι από το Βερολίνο, και μόνο εκεί είχαμε τρεις εμπρηστικές επιθέσεις σε τζαμιά σε διάστημα έξι μηνών, ευτυχώς χωρίς να χαθούν ζωές, μετά την αναστάτωση που προκάλεσε ένας σοσιαλδημοκράτης πρώην κεντρικός τραπεζίτης. Ωστόσο, το γερμανικό κράτος προσπαθεί να παράσχει την καλύτερη δυνατή προστασία στα θρησκευτικά κτίρια. Ομοίως, η Αίγυπτος αυξάνει επίσης τα μέτρα που λαμβάνει μετά τη δεύτερη σοβαρή τρομοκρατική επίθεση εναντίον χριστιανών.
<P>
Φυσικά, δεν μπορούμε να έχουμε έναν αστυνομικό να στέκεται μπροστά από κάθε εκκλησία, τζαμί ή συναγωγή. Λυπάμαι πάρα πολύ διότι σε πολλές χώρες, και στη δική μου, τα εβραϊκά κτίρια κατέληξαν να μοιάζουν με φυλακές υψίστης ασφαλείας. Γι' αυτόν τον λόγο, είναι σημαντικό εμείς ως πολιτικοί να αναλάβουμε την ευθύνη για τη στάση έναντι των θρησκευτικών μειονοτήτων στις χώρες μας και να προωθήσουμε μια ανοικτή, φιλική προσέγγιση έναντι όλων των θρησκειών.
<SPEAKER ID="469" NAME="Charles Tannock" AFFILIATION="ECR">
(EN) Κύριε Πρόεδρε, όταν εξελέγην για πρώτη φορά σε αυτό το Σώμα πριν από έντεκα χρόνια, θεωρείτο κάπως εκκεντρικό, σχεδόν δυσάρεστο -συγκεκριμένα, μπορώ να πω, ακόμα και εντός του ΕΛΚ- το ότι συχνά έθιγα το ζήτημα της δίωξης των χριστιανών στον ισλαμικό και κομμουνιστικό κόσμο, η οποία δυστυχώς έχει επιδεινωθεί έκτοτε.
<P>
Επομένως, χαίρομαι ιδιαίτερα σήμερα που ορισμένες από τις πλέον επιθετικές και αντικληρικές δυνάμεις σε αυτό το Σώμα συνειδητοποίησαν την υπαρξιακή απειλή για τις αρχαίες χριστιανικές κοινότητες όπως είναι οι Ασσύριοι του Ιράκ, των οποίων είμαι υποστηρικτής στο "νωμένο Βασίλειο, και οι αιγύπτιοι Κόπτες. Το περασμένο Σάββατο, στήθηκα έξω από την πρωθυπουργική κατοικία στο Λονδίνο μαζί με τους κόπτες ψηφοφόρους της εκλογικής μου περιφέρειας ζητώντας από την κυβέρνηση του "νωμένου Βασιλείου να πράξει περισσότερα για να ασκήσει πίεση στην Αίγυπτο και την κυβέρνησή της, προκειμένου να προστατεύσει τους ίδιους τους πολίτες της. Σήμερα, ζητώ από εσάς, βαρόνη Ashton, ως Υπάτη Εκπρόσωπο της Ευρωπαϊκής Ένωσης, να πράξετε το ίδιο.
<SPEAKER ID="470" NAME="Νικόλαος Σαλαβράκος" AFFILIATION="EFD">
Κύριε Πρόεδρε, πριν από καιρό είχα γράψει ένα άρθρο με τον τίτλο: "Πληθυντικός μονόλογος". Πληθυντικός σημαίνει ότι μιλάμε πολλοί και μονόλογος σημαίνει ότι μιλάει ένας. Αυτό ακριβώς είναι το πρόβλημα των κοινωνιών μας σήμερα. Μιλάμε όλοι - και μάλιστα τις περισσότερες φορές για ιδέες - και ακούμε μόνο αυτά που λέμε εμείς. Εκεί εντάσσω λοιπόν το πρόβλημα της εξάρσεως του ισλαμικού φανατισμού που παρουσιάζεται τις ημέρες αυτές και που παρουσιάσθηκε στην Αίγυπτο τις άγιες ημέρες της Πρωτοχρονιάς.
<P>
Θα ήθελα να επισημάνω ότι μέσα σε ένα αιώνα, από τις αρχές του εικοστού αιώνα μέχρι τώρα, ενώ στην Ανατολή οι Χριστιανοί εκπροσωπούσαν το 22% του πληθυσμού, τώρα εκτιμούνται σε λιγότερους από 10%. Πρέπει λοιπόν να προσέξουμε αυτήν την έξαρση του ισλαμισμού, διότι έχουμε γερασμένες ηγεσίες τόσο στην Αίγυπτο όσο και στη Λιβύη όσο και σε άλλες χώρες και δεν γνωρίζουμε μετά την πτώση τους τι μπορεί να συμβεί και πού μπορούν να οδηγηθούν οι χώρες αυτές.
<P>
Με τα δεδομένα αυτά, παρακαλώ, κυρία Ashton, μέσω της επιρροής σας να λάβετε πρωτοβουλίες ώστε να εξομαλυνθεί η κατάσταση του θρησκευτικού φανατισμού, με αντιστοιχία και των Χριστιανών και των Μουσουλμάνων.
<SPEAKER ID="471" NAME="Franz Obermayr" AFFILIATION="NI">
(DE) Κύριε Πρόεδρε, ο κόπτης επίσκοπος Anba Damian ζήτησε πρόσφατα τη δημιουργία μιας χριστιανικής συμμαχίας ιδίως για τους χριστιανούς στην Αίγυπτο, μετά από τις εμπρηστικές εκστρατείες σε τζαμιά, καθώς και την τρομερή σφαγή στη λειτουργία των Χριστουγέννων. " φιλανθρωπική οργάνωση Open Doors περιλαμβάνει 50 κράτη στον κατάλογο των χωρών παγκοσμίως όπου οι χριστιανοί υφίστανται σοβαρές διώξεις.
<P>
Δεν καταλαβαίνω απόλυτα γιατί δείχνουμε σήμερα την ανησυχία μας. Δεν θα πρέπει να είμαστε έκπληκτοι, διότι τα προβλήματα ξεκινούν από την κορυφή. Αν εμείς στην ΕΕ και στην Επιτροπή διανέμουμε ένα ημερολόγιο ως ένα εξαιρετικό παράδειγμα αυταπάρνησης σε 21.000 ευρωπαϊκά σχολεία για τρία εκατομμύρια μαθητές, στο οποίο δεν καταγράφεται καμία χριστιανική αργία, αλλά επισημαίνονται οι ισλαμικές, ινδουιστικές και κινεζικές εορτές, καθώς και οι εορτές των Σιχ, τότε δεν πρόκειται πλέον για αυταπάρνηση, αλλά για μίσος απέναντι στους εαυτούς μας. Βαρόνη Ashton, πρέπει να έχουμε θάρρος και πρέπει να διατηρήσουμε τα πρότυπά μας. Δεν πρέπει να είμαστε ανεκτικοί ως προς τη μισαλλοδοξία.
<SPEAKER ID="472" NAME="Anna Záborská" AFFILIATION="PPE">
(SK) Κύριε Πρόεδρε, η Ευρωπαϊκή Ένωση δεν μπορεί να παραμένει σιωπηλή, δεν μπορεί να αντιδρά μόνο κατόπιν εορτής, ενώ οι χριστιανοί πεθαίνουν και εκδιώκονται από τα σπίτια τους. " Ευρωπαϊκή Ένωση δεν παρέχει επαρκή προστασία στους χριστιανούς, επειδή η Ένωση τρομοκρατείται από την πολιτική ορθότητα, η οποία καταπιέζει την ελευθερία της θρησκείας. " ιδεολογία του λαϊκισμού μάς δένει τα χέρια και καταπιέζει την ελευθερία της θρησκείας.
<P>
" Ένωση δυσκολεύεται να προστατεύσει και να υπερασπιστεί τους χριστιανούς παγκοσμίως, επειδή η ίδια δεν σέβεται τη χριστιανική φιλοσοφία. Ορισμένοι βουλευτές διαφώνησαν επίσης με την εκφώνηση ομιλιών από θρησκευτικούς ηγέτες στο Κοινοβούλιό μας. Το παρόν Κοινοβούλιο αρνήθηκε να καταδικάσει την απαγωγή του αρχιεπισκόπου της Μοσούλης, ο οποίος αργότερα δολοφονήθηκε. Μια πολιτική Ομάδα από το παρόν Κοινοβούλιο φρόντισε να κατηγορηθεί ο Πάπας για παραβίαση ανθρωπίνων δικαιωμάτων. " Επιτροπή ξέχασε να αναφέρει τις χριστιανικές εορτές, πόσο μάλλον την παρουσία του Εσταυρωμένου στην Ιταλία.
<P>
Προσβλέπω στην ίδρυση στη Βιέννη του Παρατηρητηρίου των Φαινομένων Μισαλλοδοξίας και Διακρίσεων κατά των χριστιανών, και πιστεύω ότι θα έχει πολλή δουλειά να κάνει.
<SPEAKER ID="473" NAME="László Tőkés" AFFILIATION="PPE">
(HU) Κύριε Πρόεδρε, ως μέλος μειονότητας στη Ρουμανία, γνωρίζω τι σήμαινε η θρησκευτική δίωξη την περίοδο της δικτατορίας του Ceauşescu. Χάρηκα όταν άκουσα τον πρωθυπουργό Viktor Orban σήμερα, ο οποίος συμπεριέλαβε την καταπολέμηση της δίωξης των χριστιανών στις προτεραιότητές μας. Πιστεύω ότι η Υπάτη Εκπρόσωπος κ. Ashton θα πρέπει να συνεισφέρει σε αυτό, σε συνεργασία με την ουγγρική Προεδρία, και της ζητώ να το πράξει. Όταν επισκεφθήκαμε πρόσφατα την Κωνσταντινούπολη, μπορέσαμε να διαπιστώσουμε και να μάθουμε ότι εκατομμύρια αρμένιοι και έλληνες χριστιανοί σκοτώθηκαν εκεί κατά τη διάρκεια του 20ού αιώνα. Λυπάμαι που η δίωξη των χριστιανών συνεχίζεται στον κόσμο μας ακόμη και σήμερα. Μαζί με την κ. Hautala, προτείνω να τεθεί και αυτό το ζήτημα στην ημερήσια διάταξη της Επιτροπής Ανθρωπίνων Δικαιωμάτων ως χωριστό θέμα. Από την άλλη πλευρά, ζητώ από τη βαρόνη Ashton να συμπεριλάβει την προστασία των χριστιανών σε μια σοβαρή συζήτηση κατά τη συνεδρίαση των υπουργών Εξωτερικών της 31ης Ιανουαρίου και να την καταστήσει προτεραιότητα της εξωτερικής πολιτικής.
<SPEAKER ID="474" NAME="Πρόεδρος">
Δίνω τον λόγο στην Catherine Ashton για να συγκεφαλαιώσει τη συζήτηση και να απαντήσει σε πολλές από αυτές τις ερωτήσεις.
<SPEAKER ID="475" NAME="Catherine Ashton" LANGUAGE="EN">
Κύριε Πρόεδρε, θα ήθελα, αν μου επιτρέπετε, να δώσω συνέχεια σε δυο-τρεις από τις πολλές ιδέες που εκφράστηκαν -καταρχάς, να ευχαριστήσω τους αξιότιμους βουλευτές και να αναγνωρίσω πόσο ισχυρό είναι το αίσθημα και η έκφραση υποστήριξης για κάποια από τα έργα που επιδιώκουμε σε αυτόν τον τομέα.
<P>
Όπως έχω ήδη επισημάνει, ένας από τους λόγους για τους οποίους χάρηκα ιδιαίτερα που μπόρεσα να συμμετάσχω σε αυτήν τη συζήτηση είναι ότι το συγκεκριμένο θέμα τέθηκε προηγουμένως στο Συμβούλιο Εξωτερικών Υποθέσεων -αλλά θα επανέλθουμε σε αυτό στα τέλη Ιανουαρίου- και οι ανησυχίες τις οποίες εξέφρασαν οι αξιότιμοι βουλευτές επαναλαμβάνουν και απηχούν τις ανησυχίες που μου εξέφρασαν διάφορες άλλες πηγές, και μάλιστα ορισμένα κράτη μέλη και ορισμένοι υπουργοί που ανησυχούν ιδιαίτερα για τα εν λόγω ζητήματα.
<P>
Θέλω να καταστήσω σαφές ότι μίλησα όντως για τον χριστιανισμό. Άρχισα εξηγώντας τους λόγους για τους οποίους πήγα ειδικά στη Βηθλεέμ, δηλαδή για να αναγνωρίσω ότι, αν και ήμουν στη Μέση Ανατολή, βρισκόμουν επίσης στην καρδιά, κατά κάποιον τρόπο, πολλών θρησκειών -ιδίως την παραμονή των ορθόδοξων Χριστουγέννων. Επρόκειτο για μία πολύ ισχυρή δήλωση αυτή καθαυτή και για μία πολύ προσωπική και σκόπιμη ενέργεια. Γνωρίζω ότι, δυστυχώς, ο κ. Mauro δεν βρίσκεται πλέον στη θέση του για να ακούσει την απάντησή μου, αλλά ελπίζω να του πουν ότι όντως το ανέφερα αυτό.
<P>
Θέλω να δώσω συνέχεια σε δυο-τρία πράγματα. Ορισμένοι βουλευτές έθιξαν το πώς χρησιμοποιούμε τα εργαλεία που έχουμε στη διάθεσή μας για να διασφαλίσουμε την αντιμετώπιση αυτών των ζητημάτων. Θέλω να υπενθυμίσω τους αξιότιμους βουλευτές ότι σχεδόν όλες οι συμφωνίες εμπορίου και συνεργασίας που έχουμε συνάψει από το 1995 περιέχουν μια ρήτρα ανθρωπίνων δικαιωμάτων, η οποία υπάρχει, απ' όσα γνωρίζω τώρα, στις συμφωνίες με 134 χώρες.
<P>
Ο πρωταρχικός σκοπός είναι να καταδείξουμε την κοινή δέσμευση που έχουμε αναλάβει όσον αφορά τα ανθρώπινα δικαιώματα, αλλά συνιστά επίσης τη νομική βάση για την επιβολή κυρώσεων σε περίπτωση σοβαρών παραβιάσεων των ανθρωπίνων δικαιωμάτων. Οι αξιότιμοι βουλευτές θα θυμούνται ότι, με την πρηγούμενη ιδιότητά μου, εγώ η ίδια ήμουν εκείνη που έθεσε το ζήτημα του ΣΓΠ+ και της Σρι Λάνκα. Θα γνωρίζετε ότι έχουμε λάβει μέτρα για την αναστολή τους από το εν λόγω καθεστώς, ειδικά λόγω ζητημάτων ανθρωπίνων δικαιωμάτων. Είναι πολύ σημαντικό, όπως έχουν αναφέρει αξιότιμοι βουλευτές, να συνεχίσουμε να εξετάζουμε τον τρόπο με τον οποίο συνάπτουμε συμφωνίες και τα εργαλεία που έχουμε στη διάθεσή μας για τον σκοπό αυτόν και να διασφαλίζουμε ότι ασκείται πίεση όταν είναι αναγκαίο.
<P>
Ένα από τα πράγματα τα οποία πιστεύω ότι θα είναι πολύ ενδιαφέροντα, καθώς η Επιτροπή αρχίζει να εξετάζει το μέλλον του κανονισμού του ΣΓΠ, είναι να διαπιστώσουμε αν θα μπορούσαν να βελτιωθούν οι πτυχές του εν λόγω κανονισμού οι οποίες αφορούν την επικύρωση και την εφαρμογή των ανθρωπίνων δικαιωμάτων και συμβάσεων.
<P>
Ήθελα επίσης να θέσω και την άλλη πλευρά του ζητήματος, η οποία είναι, φυσικά, τα μέσα που χρησιμοποιούμε για να προαγάγουμε και να στηρίξουμε τη δημοκρατία στο πλαίσιο των ανθρωπίνων δικαιωμάτων. Όπως γνωρίζουν οι αξιότιμοι βουλευτές, υποστηρίζουμε έργα σε παγκόσμιο επίπεδο για την καταπολέμηση του ρατσισμού, της ξενοφοβίας ή των διακρίσεων για οποιονδήποτε λόγο. Έχουμε χρηματοδοτήσει ΜΚΟ για την καταπολέμηση των διακρίσεων σε περίπου 60 χώρες. Επομένως, επιτυγχάνουμε ισορροπία ανάμεσα στη χρησιμοποίηση των εργαλείων που έχουμε στη διάθεσή μας για να διασφαλίσουμε ότι μπορούμε να δείξουμε την έντονη αποδοκιμασία μας για την παραβίασή τους και στη χρησιμοποίηση των εν λόγω εργαλείων -σε συνδυασμό με τη βούληση και την ετοιμότητά μας- προκειμένου να υποστηρίξουμε ιδίως εκείνες τις ΜΚΟ οι οποίες δραστηριοποιούνται στο πεδίο της καταπολέμησης των διακρίσεων.
<P>
Ήθελα επίσης να θίξω έναν άλλον τομέα, δηλαδή τον ρόλο των αντιπροσωπειών παγκοσμίως και τον ρόλο της παρακολούθησης των εξελίξεων. Μάλιστα, ορισμένοι αξιότιμοι βουλευτές το τόνισαν αυτό ιδιαίτερα. Έχω ήδη πει ότι πιστεύω πως είναι πολύ σημαντικό να παρακολουθούμε αυτά τα ζητήματα σε ολόκληρο τον κόσμο.
<P>
Μου έκανε ιδιαίτερη εντύπωση ένα ζήτημα για το οποίο μίλησαν ορισμένοι αξιότιμοι βουλευτές και το οποίο, κατά κάποιον τρόπο, αναγνωρίζεται πολύ περισσότερο τις τελευταίες εβδομάδες και τους τελευταίους μήνες, αλλά αποτελεί, ωστόσο, ζήτημα που ανησυχεί πολλούς βουλευτές εδώ και πολύ καιρό: η ανησυχία για τον τρόπο με τον οποίο θρησκευόμενοι άνθρωποι, όλων των θρησκειών, αντιμετωπίζονται ή υφίστανται διακρίσεις σε τακτική βάση παγκοσμίως και η ανάγκη να γνωρίζουμε και να παρακολουθούμε αυτά τα ζητήματα, όχι όταν καταλήγουν στη βία -όταν καταλήγουν στη βία, κατά κάποιον τρόπο, είμαστε ασφαλώς υποχρεωμένοι να αναλάβουμε δράση- αλλά και προτού καταλήξουν στη βία, όταν πρόκειται για συστηματική πηγή διακρίσεων.
<P>
Πιστεύω ότι είναι σημαντικό να θεωρούμε τις αντιπροσωπείες μας παγκοσμίως πηγή που διαπιστώνει και αναγνωρίζει τις "υποβόσκουσες", σύμφωνα με τους αξιότιμους βουλευτές, μορφές διακρίσεων, αν μου επιτρέπετε να χρησιμοποιήσω αυτήν την έκφραση, και που μας ειδοποιεί όταν τις εντοπίζει.
<P>
Πιστεύω επίσης ότι είναι σημαντικό, όπως εισηγήθηκα να εξετάσουμε στο τελευταίο Συμβούλιο Εξωτερικών Υποθέσεων, το ότι θίγουμε την κατάσταση των θρησκευτικών μειονοτήτων σε ολόκληρο τον κόσμο στο πλαίσιο των εργασιών μας για τα ανθρώπινα δικαιώματα και στην έκθεση που εκπονήσαμε. Ο χριστιανισμός διαδραμάτισε πολύ σημαντικό ρόλο στις σημερινές μας συζητήσεις, αλλά πολλοί αξιότιμοι βουλευτές επεσήμαναν ότι πρέπει επίσης να διασφαλίζουμε τον σεβασμό και την ανεκτικότητα για άλλες θρησκείες σε ό,τι και αν κάνουμε.
<P>
Πιστεύω ότι θα είναι σημαντικό να προσπαθήσουμε να κατανοήσουμε τι πραγματικά συμβαίνει τόσο μέσω της παρακολούθησης στις εκθέσεις μας όσο και μέσω των αντιπροσωπειών μας σε ολόκληρο τον κόσμο. Τότε πιστεύω ότι θα γνωρίζουμε καλύτερα πώς να χρησιμοποιήσουμε στη συνέχεια τα μέσα που έχουμε στη διάθεσή μας, ιδίως από την πλευρά της Επιτροπής, αλλά και την πολιτική βούληση, όχι μόνο τη δική μου, καθώς -όπως επισημάνατε- ως βουλευτές διαθέτετε ισχυρό λόγο και διαδραματίζετε ισχυρό ρόλο εν προκειμένω, σε συνεργασία με τα κράτη μέλη και τους αρμόδιους υπουργούς στα κράτη μέλη.
<P>
Όταν άρχισα την ομιλία μου, είπα ότι έχω δεσμευτεί να προσπαθήσω να διασφαλίσω ότι θα χρησιμοποιούμε καλύτερα τα μέσα που διαθέτουμε, ότι θα παρακολουθούμε προσεκτικά τις εξελίξεις και ότι θα χρησιμοποιούμε τα διαθέσιμα πολιτικά και οικονομικά μέσα για να διατηρήσουμε αυτό το ζήτημα στο επίκεντρο του προγράμματος εργασίας μας για το μέλλον, και είμαι πολύ ευγνώμων για όλες τις ομιλίες. Όσον αφορά τις παρατηρήσεις και τις ερωτήσεις στις οποίες δεν απάντησα: δεν πρόκειται για έλλειψη βούλησης, θα τις εξετάσω πολύ προσεκτικά, και όλα αυτά θα τροφοδοτήσουν τη συζήτηση που θα κάνουμε στο Συμβούλιο Εξωτερικών Υποθέσεων στα τέλη Ιανουαρίου.
<SPEAKER ID="476" NAME="Πρόεδρος">
Έχω λάβει επτά προτάσεις ψηφίσματος που κατατέθηκαν σύμφωνα με το άρθρο 110, παράγραφος 2, του Κανονισμού.
<P>
" συζήτηση έληξε.
<P>
" ψηφοφορία θα διεξαχθεί την Πέμπτη 20 Ιανουαρίου 2011, στις 12.00.
<P>
Γραπτές δηλώσεις (άρθρο 149 του Κανονισμού)
<SPEAKER ID="477" NAME="Elena Oana Antonescu" LANGUAGE="RO">
Αθώοι άνθρωποι έπεσαν θύματα μιας απερίσκεπτης τρομοκρατικής ενέργειας, η οποία δεν έχει να κάνει με καμία θρησκεία ή ηθική αρχή. Εμείς οι πολίτες της Ευρωπαϊκής Ένωσης στηρίζουμε και προωθούμε τη θρησκευτική ελευθερία και έχουμε καθήκον να τονίσουμε ότι αυτή πρέπει γίνεται σεβαστή, να προστατεύεται και να προάγεται ως ένα από τα βασικά ανθρώπινα δικαιώματα. Πράγματι, ο στόχος της τρομοκρατίας, σε όλο αυτό το πλαίσιο, είναι να προκαλέσει αναστάτωση και συγκρούσεις μέσω των επιθέσεων, τις οποίες οι δράστες προσπαθούν να δικαιολογήσουν παραπέμποντας σε ένα βασικό θρησκευτικό κίνητρο. Θα ήθελα να τονίσω ότι η τρομοκρατία δεν έχει καμία θρησκεία. Γι' αυτόν ακριβώς τον λόγο κάθε μορφή ριζοσπαστικής σκέψης δεν πρέπει να εισέρχεται στο εσωτερικό τζαμιών, εκκλησιών και συναγωγών. Οι παγκόσμιες θρησκείες δεν ενθαρρύνουν τις βίαιες επιθέσεις. Πράγματι, οι άνθρωποι που συμμετέχουν σε τέτοιου είδους επιθέσεις δεν θα πρέπει να πιστεύουν ότι αγωνίζονται υπέρ κάποιου πράγματος. Ακριβώς το αντίθετο. Πιστεύω ότι αγωνίζονται κατά των ηθικών αρχών, των συνανθρώπων τους και της ίδιας της ανθρωπότητας.
<SPEAKER ID="478" NAME="Gerard Batten" LANGUAGE="EN">
" δίωξη των χριστιανών στις ισλαμικές χώρες, και σε ορισμένες μη ισλαμικές χώρες όπως η κομμουνιστική Κίνα, αποτελεί μια αυξανόμενη και επονείδιστη τάση. Μία από τις τελευταίες εκρήξεις βίας κατά των χριστιανών έλαβε χώρα στην Αλεξάνδρεια την Πρωτοχρονιά, όταν 25 άνθρωποι σκοτώθηκαν και 80 τραυματίστηκαν κατά τον βομβαρδισμό μιας εκκλησίας. Το ιστορικό της επίθεσης μού περιέγραψε η κοπτική κοινότητα στο Λονδίνο και σε άλλα μέρη του "νωμένου Βασιλείου. Εκτιμούν ότι πέρυσι έλαβαν χώρα στην Αίγυπτο πάνω από 100 επιθέσεις εναντίον χριστιανών, στις οποίες σκοτώθηκαν πολλοί άνθρωποι.
<P>
Οι υπεύθυνοι έχουν κίνητρα που σχετίζονται με την φονταμενταλιστική και ακραία ισλαμιστική ιδεολογία. Εγώ και το Κόμμα της Ανεξαρτησίας του "νωμένου Βασιλείου, το οποίο εκπροσωπώ, δεν επιθυμούμε μια εξωτερική πολιτική της ΕΕ ή έναν υπουργό Εξωτερικών της ΕΕ -επί του παρόντος με τη μορφή της βαρόνης Ashton. Ωστόσο, εφόσον η βαρόνη βρίσκεται σε αυτήν τη θέση, θα πρέπει να λάβει υπόψη ότι η ΕΕ υπογράφει συμφωνίες αξίας δισεκατομμυρίων ευρώ με χώρες που συγκαταλέγονται μεταξύ των χειρότερων διωκτών χριστιανών. " ΕΕ θα πρέπει να χρησιμοποιήσει την οικονομική της ισχύ για να επιμείνει ότι δεν θα συνάπτει προτιμησιακές συμφωνίες με εκείνες τις χώρες που ανέχονται τη δίωξη χριστιανών, ούτε θα τις αντιμετωπίζει ευνοϊκά. Αυτό είναι το ελάχιστο που θα πρέπει να αναμένουμε.
<SPEAKER ID="478" NAME="Jose Manuel Fernandes" LANGUAGE="PT">
Τα στατιστικά στοιχεία για τη θρησκευτική ελευθερία καταδεικνύουν ότι η πλειονότητα των πράξεων θρησκευτικής βίας στρέφεται τα τελευταία χρόνια κατά των χριστιανών. Το 2010, ο αριθμός των επιθέσεων εναντίον χριστιανικών κοινοτήτων αυξήθηκε ανησυχητικά. Δυστυχώς, πρέπει να θρηνήσουμε πολλές απώλειες ως αποτέλεσμα των αιματηρών επιθέσεων εναντίον χριστιανικών κοινοτήτων στη Νιγηρία και το Πακιστάν, των τρομοκρατικών ενεργειών σε βάρος κοπτών χριστιανών στην Αλεξάνδρεια και τις Φιλιππίνες, των τρομοκρατικών επιθέσεων της τζιχάντ σε βάρος χριστιανικών οικογενειών Ασσυρίων, και των συντονισμένων βομβιστικών επιθέσεων σε χριστιανικά σπίτια στη Βαγδάτη. Επιπλέον, καταδικάζω την απαράδεκτη δίωξη χριστιανών από την κυβέρνηση της Ισλαμικής Δημοκρατίας του Ιράν, καθώς και την αξιοκατάκριτη καταστολή των δραστηριοτήτων της Καθολικής Εκκλησίας και άλλων θρησκευτικών κοινοτήτων στο Βιετνάμ. " Ευρωπαϊκή Ένωση πρέπει να ανανεώσει την προσήλωση που έδειχνε πάντα στην επιδίωξη της θρησκευτικής ελευθερίας, της ελευθερίας συνείδησης και της ελευθερίας σκέψης, οι οποίες αποτελούν τις θεμελιώδεις αρχές του κοινοτικού κεκτημένου. Οι κυβερνήσεις έχουν καθήκον να διασφαλίσουν αυτές τις ελευθερίες. Επομένως, και δεδομένης της αύξησης της αντιχριστιανικής βίας παγκοσμίως, θα ήθελα να ζητήσω από το Συμβούλιο, την Επιτροπή και την Υπάτη Εκπρόσωπο της Ένωσης για Θέματα Εξωτερικής Πολιτικής και Πολιτικής Ασφαλείας να αναλάβουν ταχεία, σθεναρή και ενεργό δράση, προκειμένου να διασφαλίσουν την υπεράσπιση της θρησκευτικής ελευθερίας στον κόσμο.
<SPEAKER ID="479" NAME="Filip Kaczmarek" LANGUAGE="PL">
" κατάσταση δεν είναι καθόλου καλή όσον αφορά τον σεβασμό προς τα δικαιώματα των χριστιανών να ασκούν τη θρησκεία τους. Μόνο τον προηγούμενο χρόνο, το Ευρωπαϊκό Κοινοβούλιο χρειάστηκε να αντιδράσει επανειλημμένα σε παραβιάσεις των ανθρωπίνων δικαιωμάτων των χριστιανών. Υπήρξα συνεισηγητής τριών ψηφισμάτων για σχετικά θέματα -ένα σχετικά με το Ιράκ, ειδικότερα τη θανατική ποινή (συμπεριλαμβανομένης της περίπτωσης του Tariq Aziz) και επιθέσεις κατά χριστιανικών κοινοτήτων, το οποίο εγκρίθηκε στις 24 Νοεμβρίου 2010, ένα σχετικά με τις πρόσφατες επιθέσεις εναντίον χριστιανικών κοινοτήτων το οποίο εγκρίθηκε στις 20 Ιανουαρίου 2010, και ένα σχετικά με τη θρησκευτική ελευθερία στο Πακιστάν το οποίο εγκρίθηκε στις 19 Μαΐου 2010.
<P>
Τα φετινά γεγονότα στην Αλεξάνδρεια υπενθυμίζουν ότι το Ευρωπαϊκό Κοινοβούλιο κάλεσε την αιγυπτιακή κυβέρνηση πριν από έναν χρόνο να διασφαλίσει τη δυνατότητα των κοπτών χριστιανών και των μελών άλλων θρησκευτικών κοινοτήτων και μειονοτήτων να ασκούν όλα τα ανθρώπινα δικαιώματα και τις θεμελιώδεις ελευθερίες -συμπεριλαμβανομένου του δικαιώματος να επιλέγουν και να αλλάζουν ελεύθερα θρησκεία- και να αποτρέψει τυχόν διακρίσεις σε βάρος αυτών των ομάδων. Εν τω μεταξύ, αύριο θα πραγματοποιήσουμε μία άλλη συζήτηση σχετικά με την ελευθερία των χριστιανών στο Πακιστάν. " στατιστική μέθοδος δεν είναι ιδανική, αλλά ορισμένες φορές μας επιτρέπει να προβούμε σε καλύτερη εκτίμηση της έκτασης του προβλήματος. Δημοσιογράφοι της Deutsche Welle έχουν πραγματοποιήσει ορισμένους ενδιαφέροντες υπολογισμούς σχετικά με τις παραβιάσεις των δικαιωμάτων των χριστιανών· έχουν υπολογίσει ότι, κατά μέσο όρο, ένας χριστιανός μάρτυρας πεθαίνει κάθε τρία λεπτά κάπου στον κόσμο ως αποτέλεσμα των πεποιθήσεών του. Είναι πραγματικά συγκλονιστικό το ότι συμβαίνει κάτι τέτοιο κυριολεκτικά μπροστά στα μάτια μας.
<SPEAKER ID="480" NAME="Jarosław Kalinowski" LANGUAGE="PL">
Ως Ευρωπαίοι, προσπαθούμε να διασφαλίζουμε ότι όλοι στην Ευρώπη μπορούν να ασκούν ελεύθερα τα θρησκευτικά τους καθήκοντα, πράγμα που τους επιτρέπει να ακολουθούν την καρδιά και τη συνείδησή τους. Εγκρίνουμε επίσης νομικούς κανονισμούς οι οποίοι προστατεύουν τους πολίτες από διακρίσεις λόγω θρησκευτικών πεποιθήσεων. Διδάσκουμε την ανεκτικότητα και τα ίσα δικαιώματα στα σχολεία, και επιτρέπουμε στους μετανάστες να χρησιμοποιούν ελεύθερα τα θρησκευτικά τους σύμβολα. Τυχαίνει όμως να το κάνουμε αυτό σε βάρος της θρησκείας της πλειονότητας των Ευρωπαίων. " παράδοση και ο πολιτισμός μας βασίζονται σε πολύ μεγάλο βαθμό στις χριστιανικές ρίζες τους, και υπάρχουν περισσότεροι χριστιανοί ανάμεσά μας απ' ό,τι οπαδοί άλλης θρησκείας. Το λέω αυτό και ως εκπρόσωπος μιας πολιτικής Ομάδας η οποία περιέχει τη λέξη "Χριστιανοδημοκράτες" στον τίτλο της. Δεν ασκούμε καμία επιρροή στον τρόπο με τον οποίο αντιμετωπίζονται οι χριστιανοί σε πολλές χώρες του κόσμου. Ωστόσο, μπορούμε και οφείλουμε να διασφαλίσουμε την ελευθερία της θρησκείας για όλους τους Ευρωπαίους.
<SPEAKER ID="481" NAME="Alfredo Pallone" LANGUAGE="IT">
Βρισκόμαστε αντιμέτωποι, δυστυχώς, με μία παγκόσμια επίθεση εναντίον του χριστιανισμού. Τα δεδομένα μιλούν από μόνα τους: πέρυσι, το 75% των βίαιων επιθέσεων με θρησκευτικά κίνητρα έγιναν σε βάρος χριστιανών.
<P>
Το πρόβλημα μετατρέπεται, ωστόσο, σε πολιτικό, όταν οι θρησκευτικές διαφορές χρησιμοποιούνται ως μέσο παρεμπόδισης της μεγέθυνσης και ανάπτυξης. Το μίσος που καλλιεργείται από αυτές τις τρομοκρατικές επιθέσεις αποσκοπεί ακριβώς στην αποσταθεροποίηση του κοινωνικού και πολιτικού συστήματος στις χώρες όπου λαμβάνει χώρα η βία. Λαμβάνοντας υπόψη τον ρόλο της Ευρωπαϊκής Ένωσης όσον αφορά την προαγωγή του σεβασμού για τα ανθρώπινα δικαιώματα και τις δημοκρατικές ελευθερίες και, πάνω απ' όλα, λαμβάνοντας υπόψη τις χριστιανικές καταβολές και ρίζες της, η Ένωση έχει την υποχρέωση εν προκειμένω να αντιδράσει σθεναρά καταδικάζοντας όλες τις μορφές εξτρεμισμού και προωθώντας τον διάλογο, τη θρησκευτική ελευθερία, τον αμοιβαίο σεβασμό μεταξύ των κοινοτήτων και την ανεκτικότητα.
<P>
Ευελπιστώ, ωστόσο, ότι η ΕΕ θα προχωρήσει παραπέρα και θα συμπεριλάβει τη ρήτρα για την υπεράσπιση της θρησκευτικής ελευθερίας σε όλες τις οικονομικές συμφωνίες που υπογράφει με άλλες χώρες, και ότι θα επιβάλλονται κυρώσεις στις χώρες που παραβιάζουν την εν λόγω ρήτρα.
<SPEAKER ID="482" NAME="Debora Serracchiani" LANGUAGE="IT">
Δεν θα πρέπει να είμαστε διστακτικοί ή σιωπηλοί όσον αφορά το καθήκον της Ευρωπαϊκής Ένωσης να υπερασπίζεται την ελευθερία άσκησης της θρησκείας.
<P>
Λαμβάνοντας υπόψη την αναμφισβήτητη επιδείνωση της βίας κατά των χριστιανών σε διάφορα μέρη του κόσμου, η ΕΕ πρέπει να λάβει επειγόντως μια σαφή στάση έναντι κάθε παραβίασης του δικαιώματος στην ελευθερία εκδήλωσης της θρησκευτικής πίστης. Το θέμα της θρησκευτικής ελευθερίας πρέπει να ενσωματωθεί στις ευρωπαϊκές πολιτικές, ιδίως με τη συμπερίληψη μιας δεσμευτικής ρήτρας για τον σεβασμό της θρησκευτικής ελευθερίας στις συμφωνίες μας με άλλες χώρες. Οι αρχές αυτές αποτελούν το λάβαρο της Ευρώπης, και δεν μπορούμε να επιτρέπουμε εξαιρέσεις σε αυτές σε καμία περίπτωση.
<SPEAKER ID="483" NAME="Bogusław Sonik" LANGUAGE="PL">
Οι χριστιανοί υφίστανται επί του παρόντος διώξεις σε πάνω από 70 χώρες παγκοσμίως. Αυτό σημαίνει ότι το θεμελιώδες ανθρώπινο δικαίωμα στη θρησκευτική ελευθερία παραβιάζεται σε μία στις τρεις χώρες. " Ευρωπαϊκή Ένωση άρχισε να συνειδητοποιεί ότι η δίωξη για θρησκευτικούς λόγους αποτελεί σοβαρή παραβίαση της ανθρώπινης αξιοπρέπειας και ελευθερίας. " συζήτηση σχετικά με τις θρησκευτικές ελευθερίες και την κατάσταση των χριστιανών, η οποία λαμβάνει χώρα στο Κοινοβούλιο εδώ και αρκετούς μήνες, είναι επίσης σημαντική από τυπική άποψη, καθώς η Συνθήκη της Λισαβόνας ενίσχυσε τη θέση των εκκλησιών στον ευρωπαϊκό διάλογο και έχουν πλέον το δικαίωμα να είναι επίσημοι συνομιλητές στο πλαίσιο διαλόγου με την Ευρωπαϊκή Επιτροπή. Το Ευρωπαϊκό Κοινοβούλιο, το οποίο ενεργεί ως θεματοφύλακας των ανθρωπίνων δικαιωμάτων, θα πρέπει να βρει τρόπους για να υπερασπιστεί τη θρησκευτική ελευθερία σε ολόκληρο τον κόσμο το ταχύτερο δυνατόν.
<P>
Έχοντας υπόψη τις πρόσφατες βιαιότητες σε βάρος των χριστιανικών μειονοτήτων σε ορισμένες χώρες της Μέσης Ανατολής, της Αφρικής και της Ασίας, πιστεύω ότι θα ήταν καλή ιδέα να τεθεί το ζήτημα στο επικείμενο Συμβούλιο Εξωτερικών Υποθέσεων της ΕΕ και, σε συνεργασία με την Υπάτη Εκπρόσωπο της ΕΕ για Θέματα Εξωτερικής Πολιτικής και Πολιτικής Ασφαλείας, να καταρτιστούν ειδικά μέσα για την προστασία της χριστιανικής κοινότητας. Το Ευρωπαϊκό Κοινοβούλιο θα πρέπει να ζητήσει από τις χώρες όπου λαμβάνουν χώρα οι διώξεις να λάβουν αποτελεσματικά μέτρα για την προστασία των θρησκευτικών μειονοτήτων, παρά τις δυσκολίες που υπάρχουν εν προκειμένω. Συνεπώς, θα πρέπει επίσης να αρχίσουμε να λαμβάνουμε σοβαρά υπόψη το ζήτημα της θρησκευτικής ελευθερίας, όταν η ΕΕ υπογράφει συμφωνίες συνεργασίας με τρίτες χώρες.

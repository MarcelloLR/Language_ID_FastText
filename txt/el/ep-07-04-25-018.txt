<CHAPTER ID="018">
Ώρα των Ερωτήσεων (ερωτήσεις προς το Συμβούλιο) 
<SPEAKER ID="325" NAME="Πρόεδρος">
" ημερήσια διάταξη προβλέπει την Ώρα των Ερωτήσεων (B6-0017/2207).
<P>
Οι παρακάτω ερωτήσεις υποβλήθηκαν προς το Συμβούλιο.
<P>
Θέμα: Ενίσχυση του Οργανισμού Διαχείρισης Εξωτερικών Συνόρων (Frοntex)
<P>
Ποια μέτρα ενέκρινε το Συμβούλιο για να ενισχύσει τη λειτουργία του Οργανισμού Διαχείρισης Εξωτερικών Συνόρων (Frοntex) ώστε να μη σημειωθούν κατά τους προσεχείς μήνες μαζικές αφίξεις μεταναστών σαν κι αυτές που σημειώθηκαν πέρυσι;
<SPEAKER ID="326" NAME="Günter Gloser">
Προεδρεύων του Συμβουλίου. (DE) Κύριε Ortega, η απάντησή μου στην ερώτησή σας είναι η εξής: το Ευρωπαϊκό Συμβούλιο διαπίστωσε στα συμπεράσματά του του Δεκεμβρίου 2006 τα εξής: το δυναμικό του ευρωπαϊκού οργανισμού για τη διαχείριση της επιχειρησιακής συνεργασίας στα εξωτερικά σύνορα των κρατών μελών της ΕΕ -δηλαδή ο οργανισμός προστασίας των ευρωπαϊκών συνόρων Frontex- επεκτείνεται γρήγορα. Για τον σκοπό αυτόν εξασφαλίζονται οι ανάλογοι οικονομικοί και ανθρώπινοι πόροι και η αποτελεσματική χρησιμοποίησή τους, θεσπίζονται διαδικασίες για τις έκτακτες περιστάσεις, ενισχύονται τα επιχειρησιακά μέσα, ενισχύεται η σύνδεση με το δίκτυο αξιωματικών συνδέσμων για θέματα εισδοχής μεταναστών και ολοκληρώνεται ο προγραμματισμένος έλεγχος του οργανισμού και των καθηκόντων του για το 2007.
<P>
Ο προϋπολογισμός του οργανισμού για το 2007 αυξήθηκε σημαντικά και τώρα ανέρχεται συνολικά σε 22,2 εκατ. ευρώ. Επίσης, αυξάνεται διαρκώς ο αριθμός των συνεργατών, που το 2007 θα είναι συνολικά 87. Όσον αφορά τη θέσπιση διαδικασιών για έκτακτες περιστάσεις, το Συμβούλιο ολοκλήρωσε πρόσφατα τις διαβουλεύσεις με το Ευρωπαϊκό Κοινοβούλιο για μία πρόταση κανονισμού του Ευρωπαϊκού Κοινοβουλίου και του Συμβουλίου για τη θέσπιση μηχανισμού σύστασης ομάδων ταχείας επέμβασης στα σύνορα και την τροποποίηση του κανονισμού του Συμβουλίου όσον αφορά τον εν λόγω μηχανισμό. Το Ευρωπαϊκό Κοινοβούλιο θα ψηφίσει στα τέλη Απριλίου για τον κανονισμό αυτόν και στη συνέχεια, το Συμβούλιο Δικαιοσύνης και Εσωτερικών Υποθέσεων θα ασχοληθεί τον Ιούνιο με τον εν λόγω κανονισμό.
<P>
Πέρα από την αποστολή προσωπικού, ο Frontex αυτό το διάστημα ασχολείται με την κατάρτιση κεντρικού μητρώου του υπάρχοντος τεχνικού εξοπλισμού των κρατών μελών για τον έλεγχο και τη φρούρηση των εξωτερικών συνόρων, του επονομαζόμενου tool box, που τα κράτη μέλη κοινοποιούν προαιρετικά και μετά από αίτηση άλλου κράτους μέλους. Στις 15 Φεβρουαρίου 2007, το Συμβούλιο εξέτασε τις προόδους ως προς τη δημιουργία του tool box και ζήτησε από τα κράτη μέλη να συμβάλουν ενεργά σε αυτή. Στη συνεδρίαση του Συμβουλίου στις 19 και 20 Απριλίου έγινε επανεξέταση της κατάστασης.
<P>
Στα συμπεράσματα του Συμβουλίου της 14ης και 15ης Δεκεμβρίου 2006 ανατέθηκε στον Frontex να δημιουργήσει μέχρι τα μέσα του 2007 σε συνεργασία με τα κράτη μέλη της περιοχής ένα μόνιμο δίκτυο περιπολιών στις ακτές στα νότια θαλάσσια εξωτερικά σύνορα της Ευρωπαϊκής Ένωσης. " δημιουργία του δικτύου αυτού είναι ένα σημαντικό βήμα για να αντιμετωπίσουμε από κοινού και, κυρίως, συντονισμένα με τα κράτη μέλη της περιοχής την παράνομη είσοδο μεταναστών στα νότια θαλάσσια εξωτερικά σύνορα. Το δίκτυο είναι ένα αποτελεσματικό μέσον για την αντιμετώπιση της αυξημένης μεταναστευτικής πίεσης που αναμένεται τις επόμενες εβδομάδες και μήνες στην περιοχή. " έναρξη λειτουργίας αυτού του δικτύου περιπολιών προβλέπεται για τις 24 Μαΐου 2007.
<P>
Τέλος, η Επιτροπή προτίθεται, σύμφωνα με το πρόγραμμα της Χάγης που ενέκρινε το Ευρωπαϊκό Συμβούλιο στις 4 Νοεμβρίου 2004, να παρουσιάσει στο Συμβούλιο έκθεση αξιολόγησης του οργανισμού και στο πλαίσιο της αξιολόγησης αυτής θα μπορούσε να εξεταστεί το ενδεχόμενο ανάθεσης στον Frontex περαιτέρω καθηκόντων ή αρμοδιοτήτων.
<SPEAKER ID="327" NAME="Manuel Medina Ortega" AFFILIATION="PSE">
(ES) Κύριε Προεδρεύων του Συμβουλίου, θα ήθελα να αναγνωρίσω το έργο του Συμβουλίου σε αυτόν τον τομέα, και πιστεύω ότι το εξηγήσατε με μεγάλη σαφήνεια.
<P>
" μοναδική μας ανησυχία, ωστόσο, είναι ότι φαίνεται πως οι επιχειρήσεις που έχουν σχεδιαστεί -συγκεκριμένα οι ERA 1, ERA 2 και ERA 3- διακόπτονται μια δεδομένη στιγμή σε σχέση με την προστασία του θαλάσσιου συνόρου του Ατλαντικού και δημιουργείται η αίσθηση στην κοινή γνώμη ότι, καθώς είναι προσωρινού χαρακτήρα, η προστασία είναι καθαρά προσωρινή και δεν υπάρχει μόνιμη προστασία.
<P>
Πιστεύει η Προεδρία ότι, μέσω αυτών των μέτρων, μπορεί να διασφαλιστεί ο μόνιμος έλεγχος αυτού του συνόρου -ενός ευαίσθητου επί του παρόντος συνόρου- για το σύνολο της Ευρωπαϊκής Ένωσης;
<SPEAKER ID="328" NAME="Günter Gloser">
Προεδρεύων του Συμβουλίου. (DE) Καταρχάς, η προστασία των εξωτερικών συνόρων είναι ασφαλώς καθήκον του εκάστοτε κράτους μέλους, σε ιδιαίτερες καταστάσεις όμως μπορεί να ζητηθεί η επέμβαση του Frontex. Γι' αυτό άλλωστε δημιουργήθηκε αυτός ο οργανισμός. Μπορεί δηλαδή να υπάρξουν περιπτώσεις όπου ο Frontex δεν χρειάζεται να δραστηριοποιηθεί γιατί τα ενδιαφερόμενα κράτη μέλη μπορούν να τις αντιμετωπίσουν μόνα τους. Ωστόσο, πρέπει φυσικά να κοινοποιηθεί ότι σε συγκεκριμένες καταστάσεις όπως π.χ. η παράνομη είσοδος μεταναστών, η Ευρωπαϊκή Ένωση θα δείχνει αλληλεγγύη -αυτό άλλωστε ήταν και το ζητούμενο αυτής της ευρωπαϊκής πρωτοβουλίας- δεν μπορεί όμως να είναι μία διαρκής επέμβαση. Ο Frontex πρέπει να δραστηριοποιείται πραγματικά μόνο σε συγκεκριμένες περιπτώσεις.
<SPEAKER ID="329" NAME="Alexander Stubb" AFFILIATION="PPE-DE">
(EN) Κύριε Προεδρεύων του Συμβουλίου, σας ευχαριστώ πολύ για την απάντησή σας σχετικά με την ενίσχυση του Οργανισμού Διαχείρισης Εξωτερικών Συνόρων (Frontex). Μιλήσατε πολύ για την πρόσληψη περισσότερου προσωπικού, ή, με άλλα λόγια, για την εξασφάλιση περισσότερων χρημάτων. Αν η θέση σας ήταν αυτή, πώς θα συνιστούσατε να διευρυνθεί η συμπλήρωση προσωπικού του Frontex και πόσα χρήματα πρέπει να δώσουμε στον προϋπολογισμό του Frontex;
<SPEAKER ID="330" NAME="Günter Gloser">
Προεδρεύων του Συμβουλίου. (DE) Κύριε βουλευτή, δεν μπορώ να αναφέρω τώρα συγκεκριμένα αριθμητικά στοιχεία. Συστήσαμε αυτόν τον οργανισμό και πρέπει να δούμε τι μπορούμε να ζητήσουμε από αυτόν, ποια καθήκοντα μπορούν να αναλάβουν τα κράτη μέλη και ποια μπορεί να διεκπεραιώσει ο FRONTEX, αυτό όμως παραμένει ακόμα ανοιχτό στις αντίστοιχες διαβουλεύσεις.
<P>
Αν όμως κατάλαβα καλά τον κ. βουλευτή, τώρα πρέπει να δώσουμε και ένα μήνυμα ότι δεν συστήσαμε έναν ψευδο-οργανισμό, προκειμένου να καταλάβουν οι πολίτες πως εδώ η ΕΕ αναγνώρισε ότι είναι αναγκαίο να υπάρχει ένας οργανισμός που θα επεμβαίνει αποτελεσματικά. Τότε πρέπει φυσικά να είμαστε και σε θέση να διαθέσουμε τους ανάλογους πόρους.
<SPEAKER ID="331" NAME="Πρόεδρος">
" ερώτηση 2 αποσύρεται.
<P>

<P>
Θέμα: " έρευνα και η άσκηση διώξεων για γενοκτονίες, εγκλήματα κατά της ανθρωπότητας και εγκλήματα πολέμου
<P>
Για να ενισχυθεί η αποτελεσματικότητα της έρευνας και της άσκησης διώξεων μέσω των δυνάμεων της τάξης εις βάρος προσώπων που διέπραξαν γενοκτονία, εγκλήματα κατά της ανθρωπότητας και εγκλήματα πολέμου, το Συμβούλιο ενέκρινε την απόφαση 2002/494/ΔΕΥ για την ίδρυση ευρωπαϊκού δικτύου σημείων επαφής σχετικά με τη γενοκτονία και την απόφαση 2003/335/ΔΕΥ σχετικά με τη διεύρυνση και τη δίωξη σοβαρών διεθνών εγκλημάτων.
<P>
Ποια σχέδια διαθέτει το Συμβούλιο για να βελτιώσει τη θεσμική υποδομή του δικτύου, ώστε να ενισχύσει τη συνεργασία μεταξύ των εθνικών αρχών και να συμβάλει στη δημιουργία συνεπούς προσέγγισης εκ μέρους των κρατών μελών στον αγώνα κατά της ασυλίας για σοβαρά διεθνή εγκλήματα; Ποια είναι η άποψη του Συμβουλίου σχετικά με την πρόταση να καθιερωθεί η EUROJUST ως γραμματεία του δικτύου; Προτίθεται το Συμβούλιο να εντάξει το δίκτυο στην ημερήσια διάταξη των συνεδριάσεων της επιτροπής του άρθρου 36, για να διασφαλιστεί η συνέχεια στα συμπεράσματα του δικτύου; Ενόψει του άρθρου 4 της απόφασης 2003/335/ΔΕΥ του Συμβουλίου, πώς προτίθεται το Συμβούλιο να αντιμετωπίσει το υπάρχον κενό σε μονάδες εντός των κρατών μελών οι οποίες θα ειδικεύονται στα εγκλήματα πολέμου;
<SPEAKER ID="332" NAME="Günter Gloser">
Προεδρεύων του Συμβουλίου. (DE) Αυτό το διάστημα δεν συζητείται καμία πρόταση βελτίωσης της θεσμικής υποδομής του ευρωπαϊκού δικτύου σημείων επαφής. Μέχρι τώρα οι συνεδριάσεις που γίνονται στο πλαίσιο αυτού του δικτύου, προετοιμάζονται σε συνεργασία με την Προεδρία και τη γενική γραμματεία του Συμβουλίου. Επίσης, δεν έχει υποβληθεί πρόταση στο Συμβούλιο να συσταθεί γραμματεία για το δίκτυο. Εάν υπάρξει τέτοια πρωτοβουλία, το Συμβούλιο θα την εξετάσει.
<P>
Αξιότιμη κυρία βουλευτή, η Προεδρία σας ενημερώνει ότι η επόμενη συνεδρίαση στο πλαίσιο του ευρωπαϊκού δικτύου σημείων επαφής σχετικά με τα πρόσωπα που ευθύνονται για γενοκτονία, εγκλήματα κατά της ανθρωπότητας και εγκλήματα πολέμου θα γίνει στις 7 και 8 Μαΐου. Σύμφωνα με τη μέχρι τώρα πρακτική, τα αποτελέσματα αυτής της συνεδρίασης θα διαβιβαστούν στην επιτροπή του άρθρου 36 για περαιτέρω συζήτηση.
<P>
Σύμφωνα με την απόφαση του Συμβουλίου του 2003, η σύσταση ειδικών μονάδων για εγκλήματα πολέμου είναι θέμα των κρατών μελών. Όλα τα κράτη μέλη έχουν ήδη ορίσει σημεία επαφής για τη διερεύνηση γενοκτονιών, εγκλημάτων πολέμου ή εγκλημάτων κατά της ανθρωπότητας.
<SPEAKER ID="333" NAME="Sarah Ludford" AFFILIATION="ALDE">
(EN) Ναι, αυτό είναι ευλόγως ενθαρρυντικό. Ελπίζω ότι θα καταλήξετε πως η EUROJUST πρέπει πράγματι να είναι γενική γραμματεία ή τουλάχιστον σημείο επαφής. Χαίρομαι που θα πραγματοποιηθεί συνεδρίαση της ομάδας επαφής τον Μάιο - δυστυχώς, δεν υπήρξε καμία τέτοια συνεδρίαση υπό την προηγούμενη Προεδρία. Μπορείτε να με διαβεβαιώσετε ότι το Ευρωπαϊκό Κοινοβούλιο θα τηρηθεί ενήμερο για τα συμπεράσματα αυτής της συνεδρίασης;
<P>
Καθώς το Συμβούλιο ξεκινά τη διαδικασία ανάπτυξης του προγράμματος ΔΕΥ μετά τη Χάγη, ποια μέτρα θα ληφθούν για να διασφαλιστεί ότι η προσήλωση της ΕΕ στην καταπολέμηση της ατιμωρησίας για διεθνή εγκλήματα, γενοκτονίες, εγκλήματα κατά της ανθρωπότητας και εγκλήματα πολέμου, τόσο εντός όσο και εκτός της Ένωσης, θα συμπεριληφθεί ως ζωτικό τμήμα των στόχων στους τομείς της δικαιοσύνης, της ελευθερίας και της ασφάλειας ώστε να δημιουργηθεί ένας ενιαίος χώρος δικαιοσύνης για τα θύματα των σοβαρότερων εγκλημάτων;
<SPEAKER ID="334" NAME="Günter Gloser">
Προεδρεύων του Συμβουλίου. (DE) Όσον αφορά το πρώτο σημείο, όπως ήδη είπα, είναι ουσιαστικό να ενημερώνεται το Κοινοβούλιο σύμφωνα με το άρθρο 36 για τη συνάντηση αυτή. Τελικά δεν μπορώ να σας πω σήμερα ακόμα ποια συμπεράσματα συνάγονται και πώς θα συμπεριληφθούν σε ποιες διαδικασίες. Αυτό όμως θα μπορέσουμε να το πούμε μετά από αυτή την πρώτη συνάντηση στις 7 Μαΐου.
<SPEAKER ID="335" NAME="Πρόεδρος">

<P>
Θέμα: Σακχαρώδης Διαβήτης τύπου Ι
<P>
Ο σακχαρώδης διαβήτης τύπου Ι, είναι ασθένεια που συχνά πλήττει τα παιδιά και είναι διαδεδομένη στην Ευρώπη, περισσότερο από ό,τι ο γνωστότερος τύπος ΙΙ. " Φινλανδία έχει τον υψηλότερο καταγραμμένο αριθμό ασθενών στον κόσμο, ενώ το "νωμένο Βασίλειο κατέχει την 4η θέση. Δεν είναι γνωστή η αιτία που προκαλεί τον διαβήτη τύπου Ι και πρέπει να δοθεί προσοχή στην εξασφάλιση της καλύτερης δυνατής ποιότητας ζωής για τους ασθενείς. Γι' αυτό είναι ουσιαστικής σημασίας η έγκαιρη και σωστή διάγνωση, καθώς και η αποτελεσματική παρακολούθηση.
<P>
Ποια μέτρα σκοπεύει να λάβει το Συμβούλιο για να εξασφαλίσει όχι μόνο ότι όλοι οι ασθενείς από διαβήτη θα έχουν πρόσβαση στις ελάχιστες προδιαγραφές ιατρικής περίθαλψης στα κράτη μέλη, αλλά και ότι η αντλία ινσουλίνης, που θεωρείται πλέον ως το καλύτερο μέσο χορήγησης ινσουλίνης ώστε οι ασθενείς με κίνητρο να μπορέσουν να επιτύχουν βελτιωμένο έλεγχο και ποιότητα ζωής, θα είναι εύκολα διαθέσιμη σε όσους την χρειάζονται;
<SPEAKER ID="336" NAME="Günter Gloser">
Προεδρεύων του Συμβουλίου. (DE) Για το θέμα αυτό θέλω να πω ότι το δικαίωμα πρωτοβουλίας στον τομέα της δημόσιας υγείας το έχει αποκλειστικά και μόνο η Επιτροπή. Επίσης, αυτό το διάστημα δεν έχει υποβληθεί στο Συμβούλιο καμία νομοθετική πρόταση για τον διαβήτη. Θα ήθελα να επισημάνω ότι μία τέτοια πρόταση θα υπαγόταν στη διαδικασία συναπόφασης βάσει του άρθρου 152 παράγραφος 4 σε συνδυασμό με το άρθρο 251 της Συνθήκης ΕΚ. Κατά τα άλλα σας παραπέμπω στην απάντηση του Συμβουλίου στη γραπτή ερώτηση του έτους 2006.
<SPEAKER ID="337" NAME="Glenis Willmott" AFFILIATION="PSE">
(EN) Δεδομένου ότι ο σακχαρώδης διαβήτης τύπου Ι πλήττει κυρίως τα παιδιά και ότι η κακή διαχείριση του σακχαρώδη διαβήτη στα παιδιά μπορεί να προκαλέσει μακροπρόθεσμα προβλήματα, όπως νεφρική ανεπάρκεια, τύφλωση και ακρωτηριασμούς, τι μέτρα μπορεί να εφαρμόσει το Συμβούλιο για να διασφαλίσει την παροχή κατάλληλης εκπαίδευσης στον ασθενή και στην οικογένειά του, καθώς και για την παροχή εκπαιδευτικών εκστρατειών σχετικά με την ασθένεια, προκειμένου να αποτρέψει τις διακρίσεις που υφίστανται πολλοί ασθενείς με σακχαρώδη διαβήτη;
<SPEAKER ID="338" NAME="Günter Gloser">
Προεδρεύων του Συμβουλίου. (DE) Αναφερθήκατε δικαιολογημένα στις συνέπειες του διαβήτη τύπου Ι, ιδίως για τα παιδιά. Θα ήθελα, ωστόσο, να επισημάνω -σας παρακαλώ να μην με παρερμηνεύσετε- ότι αυτό είναι πρωταρχικά καθήκον των κρατών μελών.
<P>
Όμως παρ' όλο που η αρμοδιότητα για τον τομέα της υγείας ανήκει στα κράτη μέλη, είναι σημαντικό να γίνεται έρευνα και να αποκτούμε γνώσεις και μετά να γίνεται ανταλλαγή γνώσεων σε ευρωπαϊκό επίπεδο. Πρόκειται για το καλό και το μέλλον των παιδιών και ο σωστός δρόμος είναι η έγκαιρη και αποτελεσματική ανταλλαγή των αποτελεσμάτων.
<SPEAKER ID="339" NAME="Sarah Ludford" AFFILIATION="ALDE">
(EN) Ο Προεδρεύων του Συμβουλίου απάντησε ότι η ΕΕ δεν έχει νομοθετική αρμοδιότητα, πράγμα που είναι αλήθεια, αλλά έχει το πρόγραμμα πλαίσιο για την έρευνα.
<P>
Πιστεύει το Συμβούλιο ότι η ΕΕ παρέχει επαρκή χρηματοδοτική στήριξη στην έρευνα για τον σακχαρώδη διαβήτη τύπου Ι; Γνωρίζω ότι οι επιστήμονες πιστεύουν πως μπορεί να βρεθεί μια θεραπεία για τον σακχαρώδη διαβήτη τύπου Ι, αν και απαιτείται συντονισμένη προσπάθεια για να επιτευχθεί αυτό. Είναι ίσως η παγκόσμια ασθένεια για την οποία έχουμε τις περισσότερες πιθανότητες να βρούμε μια θεραπεία.
<P>
Οφείλω να πω ότι πρέπει να δηλώσω προσωπικό συμφέρον, καθώς ο σύζυγός μου είναι ο Πρόεδρος του βρετανικού τμήματος του Ερευνητικού Ιδρύματος Παιδικού Διαβήτη, το οποίο υποστηρίζει την έρευνα για τον σακχαρώδη διαβήτη τύπου Ι.
<SPEAKER ID="340" NAME="Günter Gloser">
Προεδρεύων του Συμβουλίου. (DE) Συμφωνώ απόλυτα μαζί σας, κυρία Ludford, ότι ασφαλώς πρέπει να διερευνηθούν τα αίτια και γι' αυτό απαιτείται έρευνα. Όπως είπατε, είναι δυνατό να γίνει εξέταση και έρευνα για την ασθένεια αυτή στο πλαίσιο του Έβδομου Προγράμματος Πλαισίου για την Έρευνα.
<P>
Φυσικά, καταρχάς η πρωτοβουλία ανήκει στα κράτη μέλη, όμως το μέσον αυτό που είναι ασφαλώς απαραίτητο, μπορεί να χρησιμοποιηθεί για να δρομολογηθούν ανάλογες πρωτοβουλίες στο πλαίσιο του Έβδομου Προγράμματος Πλαισίου για την Έρευνα.
<SPEAKER ID="341" NAME="Πρόεδρος">

<P>
Θέμα: Υπηρεσίες φύλαξης παιδιών
<P>
Μετά από το Ευρωπαϊκό Συμβούλιο της Βαρκελώνης το 2002, στο πλαίσιο του οποίου τα κράτη μέλη συμφώνησαν ότι έως το 2010 θα πρέπει να υπάρχουν υπηρεσίες φύλαξης παιδιών που να καλύπτουν τουλάχιστον το 90% των παιδιών μεταξύ 3 και 6 ετών και τουλάχιστον το 33% των παιδιών κάτω των 3 ετών και υπό το φως της νέας ανακοίνωσης της Επιτροπής για τις δημογραφικές μεταβολές στην Ευρώπη, μπορεί το Συμβούλιο να υποβάλει έκθεση, στην οποία να διευκρινίζεται πόσο κοντά στην επίτευξη αυτών των στόχων βρίσκονται τα διάφορα κράτη μέλη;
<SPEAKER ID="342" NAME="Günter Gloser">
Προεδρεύων του Συμβουλίου. (DE) Στην εαρινή της έκθεση του 2007 η Επιτροπή διαπίστωσε ότι σε ορισμένα κράτη μέλη, η προσιτή οικονομικά φύλαξη των παιδιών είναι ένα πρόβλημα και γι' αυτό είναι δύσκολο να συμβιβαστεί το επάγγελμα με την οικογένεια. Στην κοινή έκθεση για την απασχόληση 2006-2007 επισημαίνεται σαφώς ότι ορισμένα κράτη μέλη έχουν θέσει εθνικούς στόχους για τη φύλαξη των παιδιών. Αυτή η προσπάθεια πρέπει να αναγνωριστεί, ταυτόχρονα όμως πρέπει να παρακολουθούμε την περαιτέρω εξέλιξη στα κράτη μέλη προκειμένου να τηρηθούν οι υποχρεώσεις που απορρέουν από τη διαδικασία της Βαρκελώνης.
<SPEAKER ID="343" NAME="Philip Bushill-Matthews" AFFILIATION="PPE-DE">
(EN) Σας ευχαριστώ, κύριε Προεδρεύων του Συμβουλίου, αλλά, με όλο τον σεβασμό, η απάντηση αυτή ήταν πολύ γενική. Ίσως μόνο αυτό μπορείτε να μου πείτε σε αυτό το στάδιο, αλλά θα το εκτιμούσα αν μπορούσατε να μου στείλετε με ηλεκτρονικό μήνυμα οποιεσδήποτε λεπτομέρειες έχετε, ή να μου υποδείξετε πώς μπορώ να έχω μια ανάλυση των λεπτομερειών ανά κράτος μέλος, διότι, όπως ορθά είπατε, η βελτίωση της ισορροπίας μεταξύ εργασιακής και οικογενειακής ζωής αποτελεί προτεραιότητα και είναι προς όφελος όλων μας να διασφαλίσουμε την ευρεία αποδοχή αυτής της προτεραιότητας. Ελπίζω ότι θα ενθαρρύνετε την Προεδρία που θα σας διαδεχθεί να λάβει υπόψη αυτό το θέμα επίσης ως προτεραιότητα.
<SPEAKER ID="344" NAME="Günter Gloser">
Προεδρεύων του Συμβουλίου. (DE) Πριν από λίγες εβδομάδες είχαμε μία συζήτηση στο πλαίσιο της Συμμαχίας για τις Οικογένειες για τους στόχους που θέσαμε στη Βαρκελώνη. Στη συζήτηση αυτή πρότεινα εξ ονόματος της Προεδρίας να υποβληθεί τον επόμενο χρόνο έκθεση για την εφαρμογή αυτών των στόχων στα επιμέρους κράτη μέλη. Στο μεταξύ επεξεργαστήκαμε και έναν κατάλογο κριτηρίων, βάσει του οποίου θα εκπονηθεί αυτή η έκθεση το 2008. Αυτό είναι σημαντικό.
<P>
Επίσης, αναφέρω με χαρά ότι τις τελευταίες εβδομάδες η φύλαξη των παιδιών έπαιξε σημαντικό ρόλο σε διάφορες διασκέψεις - και στο πλαίσιο της συζήτησης για τη Συμμαχία για τις Οικογένειες. Ως γνωστόν κατάγομαι από τη Γερμανία και γνωρίζω τη συζήτηση που γίνεται αυτόν τον καιρό εκεί. Όμως διαπιστώσαμε επίσης πως αυτό δεν είναι πρόβλημα μόνο της Γερμανίας.
<P>
Τι μπορούμε λοιπόν να κάνουμε; Όσον αφορά τις βέλτιστες πρακτικές, πρέπει να παρουσιάσουμε του χρόνου στην εν λόγω έκθεση τις εμπειρίες και τα αποτελέσματα αναφορικά με την επίτευξη αυτών των στόχων.
<P>
Θα σας διαβιβάσουμε εν ευθέτω χρόνω τις πληροφορίες που ζητήσατε.
<SPEAKER ID="345" NAME="Justas Vincas Paleckis" AFFILIATION="PSE">
(DE) Κύριε Υπουργέ, αναφέρατε τη Γερμανία. Θα ήθελα να μάθω ποια είναι η κατάσταση ως προς τη φύλαξη των παιδιών στα νέα και στα παλιά γερμανικά ομόσπονδα κράτη. Κατά τη γνώμη μου, το γεγονός ότι η κατάσταση ως προς τη φύλαξη των παιδιών στις νέες χώρες της ΕΕ είναι ιδιαίτερα κακή αποτελεί πρόβλημα για την ΕΕ. Ποια είναι η γνώμη σας γι' αυτό;
<SPEAKER ID="346" NAME="Günter Gloser">
Προεδρεύων του Συμβουλίου. (DE) Φυσικά, υπάρχουν διαφορές στην ΕΕ ως προς την ανάπτυξη και δεν χρειάζεται καν να διακρίνει κανείς μεταξύ νέων και παλιών κρατών μελών. Διαπιστώσαμε ότι σε ορισμένα κράτη μέλη έχει δημιουργηθεί στη διάρκεια πολλών ετών μία σωστή υποδομή -πράγμα που ήταν πολιτικός στόχος- ενώ άλλες χώρες υπολείπονται. Στα ομόσπονδα κράτη της πρώην ΛΔΓ υπήρχε πριν ακόμα από την επανένωση μία διαφορετική δομή και υπάρχουν ανάλογα ιδρύματα.
<P>
Φυσικά, στα ανατολικά ομόσπονδα κράτη της Γερμανίας αντιμετωπίζουμε ένα άλλο πρόβλημα, συγκεκριμένα την ερήμωση, την εγκατάλειψη ορισμένων περιοχών επειδή η οικονομική κατάσταση δεν είναι όπως την είχαν φανταστεί οι άνθρωποι. Για τη Γερμανία αποτελεί ένα γενικότερο καθήκον να φροντίσει ώστε να διασφαλιστεί η φύλαξη των παιδιών ολόκληρη την ημέρα και η φύλαξη νηπίων κάτω των τριών ετών. Αυτό το διάστημα, το ομοσπονδιακό κοινοβούλιο της Γερμανίας εξετάζει πώς μπορούμε να υλοποιήσουμε τους στόχους που θέσαμε στη Βαρκελώνη.
<SPEAKER ID="347" NAME="Μαρία Παναγιωτοπούλου-Κασσιώτου" AFFILIATION="PPE-DE">
Κυρία Πρόεδρε, ήθελα να επισημάνω ότι η οικογένεια δεν μπορεί να αντικατασταθεί με δομές φύλαξης, αλλά μόνο να συμπληρωθεί. Γι' αυτό και θα ήθελα να ρωτήσω για την ποιότητα της προσφερόμενης υπηρεσίας, δηλαδή πώς μπορεί να εξασφαλιστεί και πώς μπορούμε να ξέρουμε ότι το προσωπικό που θα στελεχώσει τα ιδρύματα αυτά θα έχει την ικανότητα να ανακαλύπτει και πιθανές μαθησιακές δυσκολίες ή άλλες ασθένειες, ώστε να προφυλάσσει τα παιδιά κατά την ανάπτυξή τους, αλλά και να τους εξασφαλίζει ένα καλό εκπαιδευτικό μέλλον στη συνέχεια της εξέλιξής τους.
<SPEAKER ID="348" NAME="Günter Gloser">
Προεδρεύων του Συμβουλίου. (DE) Δεν προσπαθούμε να επιβάλουμε στους γονείς να αφήνουν τα παιδιά τους σε ιδρύματα φύλαξης, αντίθετα διαπιστώσαμε απλά ότι οι γονείς -και σε ορισμένα κράτη μέλη κυρίως οι γυναίκες- πρέπει να μπορούν να επιλέξουν αν θέλουν να ασκήσουν ένα επάγγελμα, ενδεχομένως από οικονομική ανάγκη. Στην περίπτωση αυτή θα πρέπει να υπάρχουν και τα ανάλογα ιδρύματα φύλαξης για τα παιδιά.
<P>
" Προεδρία δεν μπορεί να αξιολογήσει τον εξοπλισμό ή την ποιότητά τους. Κάθε κράτος μέλος θα φροντίσει το ίδιο να έχει το προσωπικό την κατάλληλη εκπαίδευση ώστε να μπορεί να φέρει σε πέρας τα καθήκοντα που θα του ανατεθούν.
<SPEAKER ID="349" NAME="Πρόεδρος">

<P>
Θέμα: Εκσυγχρονισμός της οδηγίας "Τηλεόραση χωρίς Σύνορα" και καταπολέμηση της βίας και των διακρίσεων
<P>
Στα πλαίσια του εκσυγχρονισμού της κοινοτικής οδηγίας για τα οπτικοακουστικά μέσα, που είναι γνωστή με τον τίτλο "Τηλεόραση χωρίς Σύνορα", προτίθεται το Συμβούλιο να αποφασίσει κοινή πολιτική κατά της χρήσης βίας και της προσβολής της ανθρώπινης αξιοπρέπειας, ιδιαίτερα όταν τα ΜΜΕ απευθύνονται σε παιδιά και νέους ή το περιεχόμενο των προγραμμάτων τους αφορά σε γυναικεία θέματα και μειονεκτούσες κοινωνικές ομάδες;
<P>
" ευαισθητοποίηση των μελών του Συμβουλίου για τα ανωτέρω θέματα είναι δυνατόν να έχει αποφασιστικότερη σημασία από τους κανόνες της ελεύθερης αγοράς, τον ανταγωνισμό και τις διεθνείς υποχρεώσεις της Ένωσης;
<SPEAKER ID="350" NAME="Günter Gloser">
Προεδρεύων του Συμβουλίου. (DE) Αρχικά θα ήθελα να επισημάνω ότι η τροποποίηση της οδηγίας "Τηλεόραση χωρίς σύνορα" θα εγκριθεί με διαδικασία συναπόφασης. Ως εκ τούτου, το Ευρωπαϊκό Κοινοβούλιο έχει ως συννομοθέτης το δικαίωμα να επηρεάσει, όπως και το Συμβούλιο, το περιεχόμενο της νομοθετικής πράξης.
<P>
Τα ιδιαίτερα μελήματα που θίξατε, έχουν ληφθεί υπόψη από το Συμβούλιο στο πλαίσιο της αναθεώρησης της οδηγίας. Το Συμβούλιο εξετάζει ιδίως τη διεύρυνση του πεδίου εφαρμογής της οδηγίας προκειμένου να ισχύσουν οι ανάλογες διατάξεις για την προστασία των ανηλίκων και η απαγόρευση της υποδαύλισης του μίσους και για νέες υπηρεσίες κατ' απαίτηση, καθώς και για υπηρεσίες που προσφέρονται μέσω νέων τρόπων όπως τα δίκτυα κινητής τηλεφωνίας και το Διαδίκτυο. Άποψη του Συμβουλίου είναι ότι στην αναθεωρημένη οδηγία πρέπει να αναγνωρίζεται πως σε αυτό μπορούν να συμβάλουν σημαντικά τα μέσα κοινής ρύθμισης και αυτορρύθμισης. Επίσης, όπως γνωρίζετε, η τελική έκταση της αναθεώρησης πρέπει να αποφασιστεί σε συνεννόηση με το Κοινοβούλιο.
<P>
Χθες διασαφήνισα και πάλι στη συνεδρίαση των προέδρων ότι η Προεδρία ενδιαφέρεται πολύ για την επίτευξη μιας γρήγορης απόφασης σε συνεργασία με το Ευρωπαϊκό Κοινοβούλιο.
<SPEAKER ID="351" NAME="Μαρία Παναγιωτοπούλου-Κασσιώτου" AFFILIATION="PPE-DE">
Κυρία Πρόεδρε, θα ήθελα συγκεκριμένα να ρωτήσω τον εκπρόσωπο του Συμβουλίου για το θέμα της ελεύθερης αγοράς και του ελεύθερου ανταγωνισμού σε τέτοια προϊόντα και των εμποδίων που είναι δυνατό να θέσει αυτή η οδηγία απαγορεύοντας ορισμένα προϊόντα επικίνδυνα για τα παιδιά.
<P>
Θα ήθελα ακόμη να ρωτήσω εάν θα προβλέπεται κάποια σχετική ρύθμιση στις εμπορικές σχέσεις με τα τρίτα κράτη, ώστε τα εισαγόμενα προϊόντα να είναι ελεγμένα.
<SPEAKER ID="352" NAME="Günter Gloser">
Προεδρεύων του Συμβουλίου. (DE) Το θέμα αυτό συζητείται ακόμα αυτό το διάστημα. Φυσικά, και η διασυνοριακή εκπομπή παίζει σημαντικό ρόλο. Εξακολουθούμε να συζητάμε εντατικά με το Ευρωπαϊκό Κοινοβούλιο για το σημαντικό ερώτημα πώς μπορούμε να προστατεύσουμε τα παιδιά και τους νέους από συγκεκριμένα προϊόντα.
<SPEAKER ID="353" NAME="Andreas Mölzer" AFFILIATION="ITS">
(DE) Κύριε Υπουργέ, είναι δυνατό να γίνει χρήση αυτής της οδηγίας για να κινητοποιήσουμε τουλάχιστον τα κρατικά μέσα ενημέρωσης στα κράτη μέλη να αποφύγουν όσο γίνεται την παρουσίαση βίας στην τηλεόραση και στο ραδιόφωνο;
<SPEAKER ID="354" NAME="Günter Gloser">
Προεδρεύων του Συμβουλίου. (DE) Καταρχάς το ζητούμενο είναι να μην κάνουμε διάκριση μεταξύ δημόσιας και ιδιωτικής τηλεόρασης, αντίθετα, πρόκειται για μία γενική οδηγία για την τηλεόραση σε ευρωπαϊκό επίπεδο. Κατά τα άλλα, θεωρώ δεδομένο ότι ορισμένα τηλεοπτικά ιδρύματα έχουν δεσμευθεί να εξασφαλίσουν ότι τα προγράμματά τους δεν θα υποδαυλίζουν το μίσος και άλλα παρόμοια.
<SPEAKER ID="355" NAME="DanutBudreikait" AFFILIATION="ALDE">
(LT) Τα προγράμματα των τοπικών τηλεοπτικών μας σταθμών περιέχουν πολύ υλικό από τις "νωμένες Πολιτείες. Απ' αυτήν ακριβώς τη χώρα βλέπουμε πολλή βία και επιθετικά προγράμματα και ταινίες, τα οποία ασκούν λίαν αρνητική επίδραση στους νέους και τα παιδιά. Βλέπουμε γεγονότα από την ίδια τη ζωή στις "ΠΑ: σφαγές σε σχολεία και πανεπιστήμια. Μπορούμε, άραγε, να ασκήσουμε κάποια επιρροή ώστε να περιοριστεί η ποσότητα του υλικού αυτού του είδους, το οποίο εισάγεται και μεταδίδεται στην Ευρώπη;
<SPEAKER ID="356" NAME="Günter Gloser">
Προεδρεύων του Συμβουλίου. (DE) Δεν είμαι βέβαιος αν μία οδηγία μπορεί να αποτρέψει τα πάντα, ωστόσο στις συνομιλίες μεταξύ της Προεδρίας και του Ευρωπαϊκού Κοινοβουλίου επιζητούμε να βρεθούν τρόποι για να μειωθεί στο ελάχιστο ο κίνδυνος.
<P>
Επαναλαμβάνω ότι ασφαλώς θα πρέπει να βρούμε μια ισορροπία μεταξύ της επονομαζόμενης ελεύθερης ενημέρωσης από τη μια και της προστασίας των παιδιών και των νέων από την άλλη. Φυσικά, τα παιδιά πρέπει να προστατευτούν. Θα δούμε άλλωστε τι μπορεί να επιτευχθεί τις επόμενες ημέρες κατά τις συνομιλίες.
<SPEAKER ID="357" NAME="Πρόεδρος">

<P>
Θέμα: Προσέγγιση της Μακεδονίας στην ΕΕ
<P>
Ποιες δυνατότητες διακρίνει η Προεδρία του Συμβουλίου για την περαιτέρω προώθηση της προσέγγισης της Δημοκρατίας της Μακεδονίας στην ΕΕ και ποια έμπρακτα βήματα προόδου θα μπορούσε να αποφέρει στο εγγύς μέλλον το καθεστώς της υποψήφιας για ένταξη χώρας της Μακεδονίας;
<SPEAKER ID="358" NAME="Günter Gloser">
Προεδρεύων του Συμβουλίου. (DE) Κύριε Posselt, η απόφαση του Ευρωπαϊκού Συμβουλίου της 15ης και 16ης Δεκεμβρίου 2005 να παραχωρήσει στην Πρώην Γιουγκοσλαβική Δημοκρατία της Μακεδονίας το καθεστώς υποψήφιας χώρας συνιστά αναγνώριση των αποτελεσμάτων των μεταρρυθμίσεων στη χώρα αυτή. Το Ευρωπαϊκό Συμβούλιο υπογράμμισε ότι περαιτέρω βήματα προσέγγισης της ΕΕ μπορούν να εξεταστούν ανάλογα με την επαρκή εκπλήρωση των όρων και απαιτήσεων που διατυπώνονται στα συμπεράσματα.
<P>
" Επιτροπή θα ενημερώσει για τις εξελίξεις αυτές στις εκθέσεις προόδου της. Στη συνεδρίασή του στις 11 και 12 Δεκεμβρίου 2006, το Συμβούλιο μετά από εξέταση των εξελίξεων στην Πρώην Γιουγκοσλαβική Δημοκρατία της Μακεδονίας βάσει των εκθέσεων προόδου της Επιτροπής εξέφρασε τη λύπη του για τη μείωση της ταχύτητας των μεταρρυθμίσεων το 2006.
<P>
Το Ευρωπαϊκό Συμβούλιο επανέλαβε στις 14 και 15 Δεκεμβρίου 2006 ότι η πρόοδος των επιμέρους χωρών στην πορεία τους προς την Ευρωπαϊκή Ένωση εξαρτάται από τις προσπάθειές τους να εκπληρώσουν τα κριτήρια της Κοπεγχάγης και τους όρους της διαδικασίας σταθεροποίησης και σύνδεσης. Σχετικά με την Πρώην Γιουγκοσλαβική Δημοκρατία της Μακεδονίας, την κάλεσε να αυξήσει την ταχύτητα των μεταρρυθμίσεων στους κεντρικούς τομείς και να υλοποιήσει τις προτεραιότητες που ορίζονται στην ευρωπαϊκή εταιρική σχέση προκειμένου να προχωρήσει η ενταξιακή διαδικασία.
<P>
" κυβέρνηση της χώρας αντιμετωπίζει μεγάλες προκλήσεις ιδίως όσον αφορά τη μεταρρύθμιση των τομέων της αστυνομίας και της δικαιοσύνης και την καταπολέμηση της διαφθοράς. Όπως υπογράμμισα ήδη εδώ τον Μάρτιο απαντώντας σε ερώτηση του κ. Ryszard Czarnecki, τώρα πρέπει να αντιμετωπιστούν γρήγορα τα ζητήματα που παραμένουν ανοιχτά. Ως εκ τούτου, η ταχύτητα της ενταξιακής διαδικασίας εξαρτάται πρωτίστως από τις προσπάθειες και τα επιτεύγματα της ίδιας της Πρώην Γιουγκοσλαβικής Δημοκρατίας της Μακεδονίας. " επόμενη έκθεση προόδου της Επιτροπής θα ενημερώσει γι' αυτό. " Ένωση θα συνεχίσει να υποστηρίζει ενεργά τη χώρα στην υλοποίηση αυτού του στόχου.
<SPEAKER ID="359" NAME="Bernd Posselt" AFFILIATION="PPE-DE">
(DE) Θα ήθελα να κάνω τρεις σύντομες παρατηρήσεις γι' αυτήν την εξαίρετη απάντηση. Πρώτον, θα ήθελα να σας ρωτήσω τι γίνεται με την υλοποίηση της συμφωνίας της Οχρίδας και ιδίως με τη μεταρρύθμιση της τοπικής αυτοδιοίκησης. Είσαστε ευχαριστημένος με τα αποτελέσματα στο εσωτερικό;
<P>
Δεύτερον, πώς αξιολογείτε την εξαγγελία της μελλοντικής σλοβενικής προεδρίας του Συμβουλίου ότι θα εργαστεί με σκοπό μία ημερομηνία;
<P>
Τρίτον, σημειώθηκε κάποια εκτόνωση της έντασης σχετικά με το δύσκολο ζήτημα της ονομασίας;
<SPEAKER ID="360" NAME="Günter Gloser">
Προεδρεύων του Συμβουλίου. (DE) Θα αρχίσω με το τελευταίο σημείο επειδή ξέρω και εγώ ότι είναι πολύ αμφισβητούμενο. Το καλύτερο θα ήταν να γίνει ρύθμιση του θέματος μεταξύ των δύο ενδιαφερομένων χωρών, όμως δεν κατάφεραν ακόμα να καταλήξουν σε κάποια συμφωνία.
<P>
Σχετικά με την ημερομηνία, αν σας κατάλαβα καλά, εννοείτε την προεδρία της Σλοβενίας. Αυτό που είπα πριν δείχνει άλλωστε ότι το Ευρωπαϊκό Συμβούλιο έδωσε μεν το σήμα για να δοθεί στη χώρα αυτή το καθεστώς υποψήφιας χώρας, αλλά δεν διεξάγουμε ακόμα ενταξιακές διαπραγματεύσεις, ελπίζοντας ότι μετά από αυτή τη συζήτηση θα σημειωθούν περαιτέρω πρόοδοι. Στο σημείο αυτό δεν θεωρώ σωστό τον ορισμό ημερομηνίας.
<P>
Όταν θα έχουν εκπληρωθεί οι ανάλογες προϋποθέσεις, θα έχει επιτευχθεί η κατάλληλη ταχύτητα μεταρρυθμίσεων και θα υπάρχουν αποτελέσματα, το Ευρωπαϊκό Συμβούλιο θα είναι πρόθυμο να ορίσει συγκεκριμένες ημερομηνίες ώστε να μπορούν να δρομολογηθούν τα επόμενα βήματα.
<P>
Ως προς τη συμφωνία της Οχρίδας, κύριε Posselt, αυτή τη στιγμή δεν μπορώ να προβώ σε ακριβή εκτίμηση της κατάστασης, ευχαρίστως όμως θα σας στείλω αργότερα απάντηση.
<SPEAKER ID="361" NAME="Andreas Mölzer" AFFILIATION="ITS">
(DE) Κύριε Υπουργέ, εάν η Μακεδονία ενταχθεί όντως κάποια στιγμή στην ΕΕ, αυτό θα μπορούσε να προξενήσει κάτι σαν Βαβυλωνία, γιατί το κράτος αυτό διαθέτει έξι επίσημες γλώσσες. Συνειδητοποιεί το Συμβούλιο το πρόβλημα μίας επαπειλούμενης γλωσσικής έκρηξης;
<SPEAKER ID="362" NAME="Günter Gloser">
Προεδρεύων του Συμβουλίου. (DE) Στη σύνοδο κορυφής της Θεσσαλονίκης, η Ευρωπαϊκή Ένωση δήλωσε ομόφωνα ότι ενόψει των εξελίξεων που είχαν προηγηθεί στις χώρες των Δυτικών Βαλκανίων είναι απαραίτητο να δοθεί στις χώρες αυτές προοπτική για ένταξη. " απόφαση αυτή βασιζόταν στην επιθυμία να δημιουργηθεί σταθερότητα σε αυτήν την περιοχή.
<P>
Όλα τα πράγματα που αναφέρατε προ ολίγου σχετικά με τη γλωσσική ποικιλομορφία δεν εξετάστηκαν εξαρχής, όμως είναι σημαντικό να συμβάλουμε στη σταθερότητα της περιοχής και γι' αυτό, τα προβλήματα που αναφέρατε είναι σε αυτή τη φάση δευτερεύοντα. " Ευρωπαϊκή Ένωση έχει άλλωστε λύσει ήδη εντελώς διαφορετικά προβλήματα.
<SPEAKER ID="363" NAME="Justas Vincas Paleckis" AFFILIATION="PSE">
(DE) Συμμερίζεστε την άποψη ότι η προετοιμασία και έγκριση μιας νέας βασικής ή συνταγματικής συνθήκης ή απλά μιας νέας συνθήκης είναι προϋπόθεση για την ένταξη της Μακεδονίας, της Κροατίας ή άλλων χωρών των Δυτικών Βαλκανίων;
<SPEAKER ID="364" NAME="Günter Gloser">
Προεδρεύων του Συμβουλίου. (DE) Εδώ στο Σώμα έχουμε συζητήσει ήδη αρκετές φορές για την ταχύτητα της διεύρυνσης και, φυσικά, και για τα όριά της. Ταυτόχρονα όμως έχουμε πει ενόψει ήδη ειλημμένων αποφάσεων -όπως για παράδειγμα η απόφαση της Θεσσαλονίκης που αναφέρθηκε προηγουμένως- ότι η Ευρωπαϊκή Ένωση πρέπει να διατηρήσει την ικανότητά της για δράση εάν γίνουν περαιτέρω διευρύνσεις.
<P>
Ήταν ήδη σαφές ότι η ΕΕ των 15 χρειαζόταν διαφορετικές δομές για να παραμείνει ικανή για δράση και αυτό ισχύει ακόμα περισσότερο για 25 ή 27 κράτη μέλη. Για να υπάρχει προοπτική περαιτέρω εισδοχών, πρέπει πρώτα η ΕΕ να εκπληρώσει αυτές τις προϋποθέσεις, να είναι δηλαδή ικανή για δράση και να έχει διαφάνεια.
<P>
Γι' αυτό επαναλαμβάνω διαρκώς, όπως δήλωσε και η πρόεδρος του Συμβουλίου εδώ στο Στρασβούργο, ότι εκείνοι που ζητούν επιτάχυνση της διεύρυνσης της ΕΕ είναι μερικές φορές εκείνοι ακριβώς που έχουν πρόβλημα με τη συνταγματική συνθήκη. Ωστόσο, αν θέλει κανείς σύντομη ή μεσοπρόθεσμη ένταξη των υποψηφίων χωρών στην ΕΕ -πράγμα που είναι οπωσδήποτε εύλογο για πολιτικούς λόγους- πρέπει να δημιουργήσει τις προϋποθέσεις για να είναι ικανή για δράση η Ευρωπαϊκή Ένωση. Δυστυχώς, οι εν λόγω προϋποθέσεις δεν πληρούνται σήμερα.
<SPEAKER ID="365" NAME="Πρόεδρος">

<P>
Θέμα: Νταρφούρ
<P>
" σουδανική κυβέρνηση εξακολουθεί όχι μόνο να μην ανταποκρίνεται στην ευθύνη της να προστατεύσει τους πολίτες της στο Νταρφούρ αλλά και να στηρίζει τις παραστρατιωτικές ομάδες Τζαντζαουίντ, οι οποίες, μαζί με τον κυβερνητικό στρατό του Σουδάν, φέρουν τη μεγαλύτερη ευθύνη για σοβαρές παραβιάσεις ανθρωπίνων δικαιωμάτων και του διεθνούς δικαίου περί ανθρωπιστικών θεμάτων σε αυτή την περιοχή. Με δεδομένη την πρόσφατη άρνηση της σουδανικής κυβέρνησης να παράσχει θεωρήσεις διαβατηρίου στην υψηλόβαθμη αποστολή του Συμβουλίου Ανθρωπίνων Δικαιωμάτων του Ο"Ε στο Νταρφούρ, μετά τη σταθερή αντίθεσή της μάλιστα στην αναγκαία ανάπτυξη ειρηνευτικής δύναμης του Ο"Ε, δέχεται το Συμβούλιο να εξετάσει την επιβολή στοχοθετημένων κυρώσεων κατά του Χαρτούμ και μπορεί να βεβαιώσει ότι κάνει ό,τι μπορεί για να πιέσει τη Ρωσία και την Κίνα να δράσουν, καθώς τα πετρελαϊκά τους συμφέροντα στο Σουδάν καθιστούν τη θέση τους ευνοϊκή για την άσκηση επιρροής στη σουδανική κυβέρνηση;
<SPEAKER ID="366" NAME="Günter Gloser">
Προεδρεύων του Συμβουλίου. (DE) Το Συμβούλιο αντέδρασε δυναμικά στην άρνηση της κυβέρνησης του Σουδάν να χορηγήσει θεώρηση διαβατηρίων για το Σουδάν στην αποστολή αξιολόγησης του Συμβουλίου Ανθρωπίνων Δικαιωμάτων του Ο"Ε και εξέφρασε βαθιά λύπη για την έλλειψη συνεργασίας εκ μέρους της κυβέρνησης του Σουδάν.
<P>
Πριν από αυτό, η ΕΕ είχε προβεί επανειλημμένα σε διαβήματα προς τον υπουργό Εξωτερικών του Σουδάν και είχε απευθύνει έκκληση προς το Σουδάν να συνεργαστεί με αυτή την αποστολή. Το Συμβούλιο επικροτεί το γεγονός ότι το Συμβούλιο Ανθρωπίνων Δικαιωμάτων του Ο"Ε έλαβε γνώση της έκθεσης της αποστολής κατά την τέταρτη συνεδρίασή του και ενέκρινε ομόφωνα ψήφισμα για την κατάσταση των ανθρωπίνων δικαιωμάτων στο Νταρφούρ, αναθέτοντας σε όργανο αποτελούμενο από ειδικούς εισηγητές να εξετάσει όλες τις μέχρι τώρα συστάσεις για βελτίωση της κατάστασης των ανθρωπίνων δικαιωμάτων στο Νταρφούρ και να προωθήσει την εφαρμογή τους.
<P>
Το Συμβούλιο επανέλαβε στις 15 Μαρτίου 2007 ότι υποστηρίζει την επείγουσα εξέταση περαιτέρω μέτρων του Συμβουλίου Ασφαλείας του Ο"Ε εναντίον του Σουδάν και υπογράμμισε ότι σύμφωνα με το ψήφισμα 1591 του Συμβουλίου Ασφαλείας του Ο"Ε, όσοι εμποδίζουν την ειρηνευτική διαδικασία πρέπει να λογοδοτήσουν και πρέπει να ληφθούν τα κατάλληλα μέτρα. Επίσης, το Συμβούλιο δήλωσε αποφασισμένο να εξετάσει, ιδιαίτερα στο πλαίσιο του Ο"Ε, περαιτέρω μέτρα εναντίον οποιασδήποτε από τις συγκρουόμενες πλευρές που εμποδίζει την υλοποίηση της υποστήριξης του Ο"Ε προς την αποστολή της Αφρικανικής Ένωσης στο Νταρφούρ του Σουδάν, συμπεριλαμβανομένης της διεξαγωγής της συμφωνηθείσας υβριδικής επιχείρησης Αφρικανικής Ένωσης/Ο"Ε.
<P>
" κρίση στο Νταρφούρ συζητήθηκε επανειλημμένα τόσο με την Κίνα όσο και με τη Ρωσία, για παράδειγμα και σε συνεδριάσεις στο πλαίσιο του πολιτικού διαλόγου, και εκπροσωπήσαμε με συνέπεια τη θέση ότι η κυβέρνηση του Σουδάν πρέπει να ταχθεί υπέρ μίας πολιτικής λύσης της κρίσης και να δώσει τη σαφή της συγκατάθεση για την υλοποίηση ολόκληρης της δέσμης ενίσχυσης για την αποστολή AMIS.
<SPEAKER ID="367" NAME="Fiona Hall " AFFILIATION="ALDE">
αναπληρώτρια συντάκτρια. - (EN) Υπάρχει ένα φοβερό αίσθημα αδιεξόδου για το Νταρφούρ, με πολλές χειραψίες αλλά καθόλου πρόοδο, και τα πρόσφατα γεγονότα μάλλον ενίσχυσαν αυτό το αίσθημα.
<P>
Απουσία συμφωνίας για μια ειρηνευτική δύναμη του Ο"Ε, εξετάζει το Συμβούλιο, μεταξύ των περαιτέρω μέτρων που μελετά επί του παρόντος, την πιθανότητα μιας ζώνης απαγόρευσης πτήσεων ενισχυμένης από την ΕΕ, με αεροπλάνα επιβολής με βάση πέρα από τα σύνορα στο Τσαντ; Αυτό συζητείται περιοδικά από το 2004. Εκτιμά ο Προεδρεύων του Συμβουλίου ότι τώρα είναι η στιγμή να εφαρμοστεί;
<SPEAKER ID="368" NAME="Günter Gloser">
Προεδρεύων του Συμβουλίου. (DE) Το Συμβούλιο των Υπουργών Εξωτερικών ασχολήθηκε και πάλι την περασμένη Δευτέρα στο Λουξεμβούργο με το Σουδάν και το Νταρφούρ. Όπως ίσως γνωρίζετε, συμμετείχε και ο ειδικός εντεταλμένος του Ο"Ε Jan Eliasson.
<P>
" κατάσταση, που ήταν έτσι κι αλλιώς δύσκολη στην περιοχή αυτή, πραγματικά δεν έχει βελτιωθεί από το γεγονός ότι στις ήδη υφιστάμενες συγκρούσεις μεταξύ των διαφόρων πλευρών στο Σουδάν προστέθηκε άλλη μία, ότι δηλαδή ξαφνικά κάποιες φυλές άρχισαν να πολεμούν η μία την άλλη.
<P>
Το Συμβούλιο όμως δεν έλαβε σε πρώτη φάση περαιτέρω μέτρα, σύμφωνα με σαφή παράκληση του ειδικού εντεταλμένου. Ο ειδικός εντεταλμένος τάχθηκε υπέρ του να επιλεγούν για μια φορά ακόμα πολιτικές και διπλωματικές οδοί, προκειμένου να επιτύχουμε την έγκριση για μία αποστολή με την υποστήριξη του Ο"Ε σε περίπτωση που η Κίνα αλλάξει στάση.
<P>
Οι Υπουργοί Εξωτερικών δήλωσαν ότι η Ευρωπαϊκή Ένωση εξετάζει περαιτέρω αποτελεσματικά μέτρα εναντίον του Σουδάν, εφόσον δεν δώσει σε εύθετο χρόνο τα ανάλογα δείγματα. Και αυτό δεν μπορεί να αναβληθεί για πάντα, δεν γίνεται να αναβάλλεται για εβδομάδες και μήνες και απλά να περιμένουμε.
<SPEAKER ID="369" NAME="DanutBudreikait" AFFILIATION="ALDE">
(LT) " καγκελάριος Merkel, όταν παρουσίασε τη Δήλωση του Βερολίνου, ανέφερε το Νταρφούρ ως μια πληγή που μας αφορά όλους μας και είπε ότι είναι καιρός η Ευρωπαϊκή Ένωση να αναλάβει μονομερή δράση.
<P>
Θέλω να το επαληθεύσω: πόσο καιρό πρέπει να περιμένουμε γι' αυτές τις αποφάσεις; Συνεχίζονται ακόμη οι διπλωματικές διαπραγματεύσεις, έστω και αν δεν απέδωσαν κάποιο αποτέλεσμα μέχρι τώρα και, το πιθανότερο, ούτε πρόκειται να αποδώσουν ποτέ;
<SPEAKER ID="370" NAME="Günter Gloser">
Προεδρεύων του Συμβουλίου. (DE) Προσπάθησα να καταστήσω σαφές -αυτό ήταν μέλημα του προτελευταίου Συμβουλίου των Υπουργών Εξωτερικών- ότι θέλουμε να σχηματίσουμε ξανά μια εικόνα, και συγκεκριμένα αυτή τη φορά μέσω του ειδικού εντεταλμένου του Ο"Ε, αλλά και μέσω πληροφοριών του ειδικού εντεταλμένου της Αφρικανικής Ένωσης. Παραδέχομαι βέβαια ότι αυτό είναι πραγματικά μια ανοιχτή πληγή, ωστόσο παρακαλώ να πάρουμε σοβαρά το αίτημα του ειδικού εντεταλμένου και να προσπαθήσουμε να εκτιμήσουμε μήπως κάποιες κινήσεις που έγιναν τις τελευταίες ημέρες μπορούν ενδεχομένως να οδηγήσουν σε μία λύση, έτσι ώστε να καταστεί δυνατή μία μικτή αποστολή.
<P>
Επαναλαμβάνω όμως ότι αυτό δεν είναι κάτι για το οποίο θα περιμένουμε εβδομάδα-εβδομάδα χωρίς να σημειώνονται αποτελέσματα. Εάν δεν κινηθεί η διαδικασία που θέλει ο κ. Eliasson, αλλά και εμείς, πρέπει να δρομολογηθούν τα ανάλογα μέτρα από την ΕΕ.
<SPEAKER ID="371" NAME="Esko Seppänen" AFFILIATION="GUE/NGL">
(FI) Κύριε Υπουργέ, η Ευρωπαϊκή Ένωση έχει μάχιμες μονάδες, με γερμανικά, φινλανδικά και ολλανδικά στρατεύματα σε εφεδρεία αυτό το διάστημα. Μπορείτε να φανταστείτε μια κατάσταση, στην οποία οι μάχιμες δυνάμεις θα μπορούσαν να χρησιμοποιηθούν για την εξομάλυνση της κατάστασης στο Νταρφούρ;
<SPEAKER ID="372" NAME="Günter Gloser">
Προεδρεύων του Συμβουλίου. (DE) Οι στρατιώτες από την Ευρώπη έχουν μία πολύ συγκεκριμένη αποστολή. Βασικά πρόκειται για καθήκον της Αφρικανικής Ένωσης και γι' αυτό καταστήσαμε και πάλι σαφές την περασμένη Δευτέρα ότι τα χρήματα για τη διατήρηση αυτής της αποστολής τελειώνουν σιγά-σιγά και φυσικά η Ευρωπαϊκή Ένωση θα πρέπει να υποστηρίξει οικονομικά την αφρικανική δράση μετά από αυτήν την προθεσμία. " προεδρία του Συμβουλίου ζήτησε επίσης κατηγορηματικά να εξεταστεί κατά πόσον τα κράτη μέλη μπορούν να δώσουν άλλη μια φορά χρήματα σε διμερές επίπεδο προκειμένου να υποστηρίξουν αυτή τη δράση της Αφρικανικής Ένωσης στο Νταρφούρ του Σουδάν, εάν δεν επαρκέσουν τα χρήματα σε επίπεδο ΕΕ.
<SPEAKER ID="373" NAME="Πρόεδρος">

<P>
Θέμα: Παράνομες εκτελέσεις στις Φιλιππίνες
<P>
Πώς κρίνει το Συμβούλιο την πολιτική κατάσταση στις Φιλιππίνες, όπου, από τότε που ανέλαβε την εξουσία η κυβέρνηση της Glοria Macapagai-Arrοyο το 2001, περισσότεροι από 830 πολιτικοί ακτιβιστές, δημοσιογράφοι, δικηγόροι, υποστηρικτές των ανθρωπίνων δικαιωμάτων, ιερωμένοι και συνδικαλιστές υπήρξαν θύματα παράνομων εκτελέσεων, που επικρίθηκαν πρόσφατα δριμύτατα από τον ειδικό εισηγητή του Ο"Ε Philip Alstοn; Πώς κρίνει το Συμβούλιο, στο πλαίσιο αυτό, την καταφανή αδράνεια της κυβέρνησης Arrοyο καθώς και πληροφορίες που υποδεικνύουν ότι ο φιλιππινέζικος στρατός βρίσκεται πίσω από τις δολοφονίες αυτές;
<SPEAKER ID="374" NAME="Günter Gloser">
Προεδρεύων του Συμβουλίου. (DE) Κύριε Pflüger, όπως αναφέρθηκε ήδη στην απάντηση της ερώτησης 619/2007, το Συμβούλιο είναι ενημερωμένο για τις εκτελέσεις χωρίς δίκη στις Φιλιππίνες. " Ευρωπαϊκή Ένωση εκφράζει τακτικά τη βαθιά της ανησυχία για τα γεγονότα αυτά και απευθύνει κατηγορηματική έκκληση προς τις αρχές να αντιμετωπίσουν γρήγορα το πρόβλημα και να επιτρέψουν τη διεξαγωγή ανεξαρτήτων ερευνών προκειμένου να προσαχθούν οι δράστες στη δικαιοσύνη και να ληφθούν προληπτικά μέτρα.
<P>
Όπως αναφέρθηκε ήδη στην παραπάνω απάντηση, η ΕΕ είναι πρόθυμη να υποστηρίξει τις Φιλιππίνες στην ανάπτυξη του συστήματος της δικαιοσύνης. " ΕΕ γνωρίζει πολύ καλά ότι για να σταματήσουν οι εξωδικαστικές εκτελέσεις στις Φιλιππίνες δεν χρειάζεται μόνο πραγματογνωμοσύνη, αλλά απαιτείται επίσης η πολιτική βούληση της ανώτατης ηγεσίας. " ΕΕ θα συνεχίσει να απαιτεί αυτήν την πολιτική βούληση και ελπίζουμε ότι η σωστή έρευνα και δίωξη αυτών των εγκλημάτων θα επιδράσει και προληπτικά.
<P>
Τα κράτη μέλη της ΕΕ και η Επιτροπή θα προετοιμάσουν τον Απρίλιο μία ερευνητική αποστολή που θα σταλεί σύντομα στη Μανίλα για να εκτιμήσει την ανάγκη υποστήριξης από ειδικούς. Αυτό θα γίνει μετά από ανάλογο αίτημα που υπέβαλε ο Υπουργός Εξωτερικών Romulo, που ζήτησε υποστήριξη προκειμένου να καταστεί δυνατή η εφαρμογή των συστάσεων της επιτροπής Melo, η οποία έχει αναλάβει τη διαλεύκανση των ανεξιχνίαστων φόνων.
<SPEAKER ID="375" NAME="Tobias Pflüger" AFFILIATION="GUE/NGL">
(DE) Είναι ενήμερο το Συμβούλιο για τις παρακάτω εξωδικαστικές εκτελέσεις; Cipriano Ligaspo, δολοφονήθηκε στις 14 Μαρτίου, Carlito Getrosa, δολοφονήθηκε στις 11 Μαρτίου, Che Che Gandinao, δολοφονήθηκε στις 10 Μαρτίου, Felisa Timog Ocampo και Renato "Atong” Torrecampo Pacaide, δολοφονήθηκαν στις 2 Μαρτίου.
<P>
Το ερώτημά μου είναι αν εξετάζεται βασικά η επιβολή κυρώσεων. Είπατε προ ολίγου ότι η κυβέρνηση των Φιλιππίνων εξέφρασε η ίδια την επιθυμία για υποστήριξη. Ουσιαστικά όμως το πρόβλημα είναι η εμπλοκή της κυβέρνησης. Είναι, ως εκ τούτου, σωστή αυτή η προσέγγιση;
<SPEAKER ID="376" NAME="Günter Gloser">
Προεδρεύων του Συμβουλίου. (DE) Γνωρίζω ότι έγιναν πολλές θλιβερές εξωδικαστικές εκτελέσεις. Δεν γνωρίζω τα ονόματα των θυμάτων, ωστόσο το θέμα θα μπορούσε να εξεταστεί. Πιστεύω ότι στη διαδικασία μεταξύ ΕΕ και Φιλιππίνων είναι απαραίτητο να απευθυνθούμε στο πολιτικό επίπεδο που ασφαλώς έχει επιρροή σε ορισμένες εξελίξεις. Επίσης, είναι σωστό και σημαντικό όταν θα διαπιστωθούν από την ίδια τη χώρα ελλείμματα στο σύστημα της δικαιοσύνης να λάβει η Ευρωπαϊκή Ένωση τα ανάλογα υποστηρικτικά μέτρα, ελπίζω δε ότι θα μπορέσει επίσης να συμβάλει στη διαλεύκανση των υποθέσεων.
<SPEAKER ID="377" NAME="Πρόεδρος">

<P>
Θέμα: Επιθέσεις σε ακτιβιστές κατά του πολέμου στο Σρι Λάνκα
<P>
Στο Σρι Λάνκα, στις 9 Ιανουαρίου 2007, μέλη του United Peοple's Mονement (UPM) δέχθηκαν επίθεση και κατεδιώχθησαν από εξοπλισμένη ομάδα ατόμων κατά τη διάρκεια μιας δημόσιας διαδήλωσης. Σύμφωνα με αναφορές των μέσων μαζικής ενημέρωσης στις εν λόγω επιθέσεις συμμετείχε και ένας αναπληρωτής Υπουργός, ο κ. Merνyn Silνa.
<P>
Πως αξιολογεί το Συμβούλιο, στο πλαίσιο αυτό, τις άμεσες επιθέσεις μελών της κυβέρνησης του Σρι Λάνκα σε ακτιβιστές της ειρήνης στην εν λόγω χώρα; Ποιες συνέπειες και συμπεράσματα εξάγει το Συμβούλιο από τα εν λόγω γεγονότα για μια περαιτέρω υποστήριξη της κυβέρνησης του Σρι Λάνκα;
<SPEAKER ID="378" NAME="Günter Gloser">
Προεδρεύων του Συμβουλίου. (DE) Το Συμβούλιο δεν έχει στη διάθεσή του αποδείξεις ότι η κυβέρνηση της Σρι Λάνκα σχετίζεται με αυτό το επεισόδιο. Έτσι, δεν μπορούν να συναχθούν συμπεράσματα για τις συνέπειές του στις σχέσεις μεταξύ της ΕΕ και της κυβέρνησης της Σρι Λάνκα.
<P>
Γενικότερα ωστόσο, το Συμβούλιο ανησυχεί πάρα πολύ για τις εξελίξεις στη Σρι Λάνκα. " Ευρωπαϊκή Ένωση απευθύνει κατηγορηματική έκκληση και προς τις δύο πλευρές να σταματήσουν αμέσως τη βία και να επιστρέψουν άμεσα στο τραπέζι των διαπραγματεύσεων, έτσι ώστε να καταστεί δυνατό να βρεθεί βάσει εποικοδομητικών προτάσεων μία βιώσιμη λύση για την κρίση αυτή. Ανεξάρτητα από τις προφανείς δυσκολίες, η Ευρωπαϊκή Ένωση εξακολουθεί να εξετάζει στο πλαίσιο του ρόλου της ως συμπροέδρου της διάσκεψης των δωρητών στο Τόκιο όλες τις δυνατότητες προσφοράς υποστήριξης για την ειρηνευτική διαδικασία στη Σρι Λάνκα.
<SPEAKER ID="379" NAME="Sahra Wagenknecht" AFFILIATION="GUE/NGL">
(DE) Μόλις είπατε ότι το Συμβούλιο ανησυχεί βαθύτατα, το ερώτημά μου, ωστόσο, είναι πολύ συγκεκριμένο: τι προτίθεται να κάνει το Συμβούλιο προκειμένου να ασκηθεί επιρροή στη Σρι Λάνκα για να σταματήσει η στρατιωτική επίθεση εναντίον των υπερασπιστών της ελευθερίας Τίγρεις για την Απελευθέρωση του Ταμίλ Iλάμ -που είχε ως τώρα πάρα πολλά θύματα μεταξύ των πολιτών- και να αναγκαστούν να επιστρέψουν στο τραπέζι των διαπραγματεύσεων;
<P>
Το δεύτερο ερώτημα είναι εάν γνωρίζει το Συμβούλιο ότι στη σύγκρουση αυτή χρησιμοποιούνται και όπλα από κράτη μέλη της ΕΕ.
<SPEAKER ID="380" NAME="Günter Gloser">
Προεδρεύων του Συμβουλίου. (DE) Για το τελευταίο σημείο δεν γνωρίζω τίποτα, θα εξετάσουμε όμως αν υπάρχουν σχετικές πληροφορίες.
<P>
Σχετικά με το ερώτημα ποια μέτρα προτίθεται να λάβει το Συμβούλιο, μπορώ να σας πω ότι το Συμβούλιο υποστηρίζει το έργο της Αποστολής Παρακολούθησης στη Σρι Λάνκα, καθώς και τον νορβηγό διαμεσολαβητή. Έχουμε απευθύνει επανειλημμένα έκκληση στις αντιμαχόμενες παρατάξεις να τηρήσουν τη συμφωνία για εκεχειρία του 2002 και να σέβονται τα ανθρώπινα δικαιώματα.
<P>
Επίσης, η ΕΕ παρουσίασε στο συμβούλιο για τα ανθρώπινα δικαιώματα στη Γενεύη δική της πρόταση ψηφίσματος για την κατάσταση των ανθρωπίνων δικαιωμάτων στη Σρι Λάνκα. Σε αυτή την πρόταση ψηφίσματος η ΕΕ εκφράζει την ανησυχία της για την πρόσφατη κλιμάκωση της βίας στη Σρι Λάνκα και καλεί σε άμεσο τερματισμό της βίας και της συνακόλουθης παραβίασης των ανθρωπίνων δικαιωμάτων και των θεμελιωδών δικαιωμάτων του ανθρώπου.
<P>
Ελπίζω ότι αυτό θα οδηγήσει σε ένα περαιτέρω βήμα. Θα εξετάσουμε το θέμα που θίξατε και θα σας διαβιβάσουμε πληροφορίες.
<SPEAKER ID="381" NAME="Tobias Pflüger" AFFILIATION="GUE/NGL">
(DE) Όταν άρχισε η τωρινή κλιμάκωση της κρίσης στη Σρι Λάνκα, είχε γίνει συζήτηση και εδώ στο Σώμα για το κατά πόσο θα ήταν εύλογο να συμπεριλάβει η ΕΕ τους Τίγρεις για την Απελευθέρωση του Ταμίλ Iλάμ (LTTE) στον κοινοτικό κατάλογο των τρομοκρατικών οργανώσεων. Ποια είναι σήμερα η άποψή σας για το μέτρο της συμπερίληψης των LTTE στον κατάλογο των τρομοκρατικών οργανώσεων, εφόσον η κρίση παρουσιάζει τόσο μεγάλη όξυνση; Φαίνεται εκ των υστέρων εύλογη; Ήταν εύλογη ειδικά εκείνη την περίοδο;
<P>
Και ένα δεύτερο ερώτημα: η Νορβηγία παίζει ιδιαίτερα θετικό ρόλο σε αυτήν την κρίση, ιδίως σε επίπεδο διαπραγματεύσεων, και από τη Νορβηγία διατυπώθηκε δια της διπλωματικής οδού κριτική στην ΕΕ ότι ο ρόλος της είναι κάπως προκατειλημμένος υπέρ της κυβέρνησης. Ποια είναι η γνώμη σας επ' αυτού;
<SPEAKER ID="382" NAME="Günter Gloser">
Προεδρεύων του Συμβουλίου. (DE) Δεν μπορώ να συμφωνήσω με την τελευταία διαπίστωση. Προ ολίγου είπα ότι ενόψει της κρίσης και των προβλημάτων που συνεπάγεται και για τους πολίτες, είναι απαραίτητο να συμπεριληφθούν και οι δύο πλευρές στην επίλυση της κρίσης. Γι' αυτό, η ΕΕ δεν έδειξε μεγαλύτερη εμπιστοσύνη σε κάποια από τις δύο πλευρές, ούτε και στην κυβέρνηση. Τα μέτρα της ΕΕ, καθώς και των άλλων οργανισμών που δραστηριοποιούνται εκεί, πρέπει να επιδιώκουν μία βιώσιμη λύση της κρίσης.
<P>
Για το πρώτο ερώτημα δεν μπορώ να προβώ σε προσωπική αξιολόγηση, όμως θα αναθέσω να εξεταστεί και πάλι.
<SPEAKER ID="383" NAME="Πρόεδρος">

<P>
Θέμα: Οικολογικές επιπτώσεις του βορείου αγωγού πετρελαίου
<P>
Στο πλαίσιο της νέας πολιτικής της βόρειας διάστασης, συστατικό τμήμα της οποίας είναι η στρατηγική για τη Βαλτική Θάλασσα, ιδιαίτερη προσοχή δίδεται στην προστασία του περιβάλλοντος και την κλιματική αλλαγή. " Βαλτική Θάλασσα είναι μια από τις πλέον μολυσμένες θάλασσες του κόσμου. Επί πλέον στο βυθό της έχουν αποθηκευτεί από την εποχή του Β' Παγκοσμίου Πολέμου 282 000 τόνοι επικίνδυνων όπλων. Μια έντονη οικονομική δραστηριότητα στη θάλασσα και κυρίως η προγραμματιζόμενη του βόρειου αγωγού πετρελαίου, μπορούν να έχουν ως αποτέλεσμα μια οικολογική καταστροφή της οποίας οι συνέπειες είναι δύσκολα προβλέψιμες.
<P>
" χώρα η οποία ασκεί την Προεδρία του Συμβουλίου, και η οποία συμμετέχει στο εν λόγω σχέδιο, δεν θεωρεί ότι η ΕΕ πριν αρχίσει την υλοποίηση παρόμοιων προγραμμάτων θα πρέπει να διαθέτει μια ανεξάρτητη πραγματογνωμοσύνη σχετικά με τις πιθανές οικολογικές επιπτώσεις της κατασκευής ενός αγωγού φυσικού αερίου; Οι μελέτες των συντακτών του σχεδίου, λόγω των ιδίων συμφερόντων τους, σίγουρα δεν πρόκειται να πείσουν τους πολίτες της Κοινότητας για την ασφάλεια του εν λόγω σχεδίου.
<SPEAKER ID="384" NAME="Günter Gloser">
Προεδρεύων του Συμβουλίου. (DE) Το Συμβούλιο δεν διαδραματίζει άμεσα ρόλο στον σχεδιασμό ή την κατασκευή του αγωγού γιατί η εφαρμογή των νομοθετικών διατάξεων της Κοινότητας εμπίπτει στην αρμοδιότητα των κρατών μελών και είναι καθήκον της Επιτροπής να εξασφαλίσει ότι τα κράτη μέλη εφαρμόζουν κανονικά τις εν λόγω διατάξεις.
<SPEAKER ID="385" NAME="DanutBudreikait" AFFILIATION="ALDE">
(LT) Αναμφίβολα, δεν με ικανοποιεί αυτή η απάντηση. Αυτό δεν σημαίνει ότι τα κράτη μέλη της Ευρωπαϊκής Ένωσης μπορούν να κάνουν ό,τι θέλουν στην επικράτεια της ΕΕ. Οι ρώσοι εμπειρογνώμονες ήδη διακρίβωσαν ότι πολύς οπλισμός έχει ριχτεί και κείτεται στον βυθό και τώρα σκέφτονται να αλλάξουν την πορεία του αγωγού φυσικού αερίου.
<P>
Οι Ρώσοι θεωρούν ότι θα επιτραπεί στην Gazprom να προβεί στη σύσταση εξοπλισμένων μονάδων πολιτοφυλακής, οι οποίες από κοινού με τις ναυτικές δυνάμεις της Βαλτικής θα ελέγχουν τον αγωγό σε όλο του το μήκος και όλους όσοι πλέουν στην περιοχή και χρησιμοποιούν το περιβάλλον.
<P>
" Βαλτική Θάλασσα ανήκει σε όλους μας και δεν θεωρώ ότι αυτό το ζήτημα είναι αποκλειστικώς διμερές.
<SPEAKER ID="386" NAME="Günter Gloser">
Προεδρεύων του Συμβουλίου. (DE) Θα ήθελα να διασαφηνίσω και πάλι ότι αυτός ο αγωγός δεν σχεδιάζεται από κάποιο κράτος, αλλά από ιδιωτικές επιχειρήσεις, οι οποίες πρέπει να υποβάλλουν ανάλογες αιτήσεις. Επειδή εμπλέκονται και διάφορα κράτη μέλη, πρέπει να τηρηθούν οι σχετικές διατάξεις.
<P>
Είπα ήδη εδώ πριν από αρκετόν καιρό ότι υπάρχουν διάφορες πτυχές. Αναφέρατε τα πυρομαχικά που όντως ανακαλύφθηκαν. Πρέπει να ληφθούν υπόψη το οικοσύστημα και άλλα θέματα. Όμως όλα αυτά μπορούν να εξεταστούν σε σχέση με τις ευρωπαϊκές νομοθετικές διατάξεις μόνο αφού υποβληθεί μία αίτηση και δρομολογηθούν οι ανάλογες διαδικασίες. Δεν υπάρχουν ειδικά δικαιώματα για κάποιες επιχειρήσεις, αλλά πρέπει να τηρούνται οι εθνικές και οι ευρωπαϊκές διατάξεις, ιδίως όσον αφορά την προστασία του περιβάλλοντος.
<SPEAKER ID="387" NAME="Nils Lundgren" AFFILIATION="IND/DEM">
(SV) Αν προκύψει κάποια διένεξη και διενεργηθεί περιβαλλοντικός έλεγχος στα σουηδικά ύδατα, ποιο αποφαίνεται, το Δικαστήριο των Ευρωπαϊκών Κοινοτήτων ή το σουηδικό περιβαλλοντικό δικαστήριο;
<P>
Λαμβάνουμε εντελώς αντικρουόμενες πληροφορίες αναφορικά με το κατά πόσο το Συμβούλιο ενέκρινε την κατασκευή ενός υποθαλάσσιου γερμανορωσικού αγωγού φυσικού αερίου στη Βαλτική. Έλαβε το Συμβούλιο σχετική απόφαση;
<SPEAKER ID="388" NAME="Günter Gloser">
Προεδρεύων του Συμβουλίου. (DE) Από όσα γνωρίζω, κανένα Συμβούλιο δεν θα προέβαινε εδώ σε αξιολόγηση. Καταρχάς πρόκειται για επιχειρηματική απόφαση ιδιωτικών επιχειρήσεων. Δεν είναι η Ομοσπονδιακή Γερμανία αυτή που κάνει την κατασκευή. Την κατασκευή κάνουν ή θέλουν να κάνουν κοινοπραξίες από τη Γερμανία με συμμετοχή των Κάτω Χωρών. Αν δρομολογηθούν διαδικασίες και τα κράτη μέλη πρέπει να εξετάσουν αν το κατασκευαστικό μέτρο ανταποκρίνεται στις διατάξεις στη δική τους περιοχή ή αν ο αιτών δεν συμφωνήσει με την απόφασή τους, τότε φυσικά το θέμα θα παραπεμφθεί πρώτα στα εθνικά δικαστήρια.
<SPEAKER ID="389" NAME="Πρόεδρος">

<P>
Θέμα: Εδαφική Ατζέντα της ΕΕ
<P>
Μία από τις προτεραιότητες του προγράμματος εργασίας της Γερμανικής Προεδρίας της ΕΕ είναι και η υιοθέτηση μίας "Εδαφικής Ατζέντας της ΕΕ" (Territοriale Agenda der EU).
<P>
Με ποια πρακτικά μέτρα προτίθεται το Συμβούλιο να αναδείξει μία ολοκληρωμένη πολιτική πόλεων και ανάπτυξης της υπαίθρου; " σκοπούμενη "Χάρτα του Leipzig" θα διασυνδέει και πώς, κατά τρόπο εφαρμόσιμο, την εν λόγω πολιτική με μία περιφερειακή πολιτική προσανατολισμένη στην ανάπτυξη;
<SPEAKER ID="390" NAME="Günter Gloser">
Προεδρεύων του Συμβουλίου. (DE) Το ίδιο το Συμβούλιο δεν συμμετέχει στις πρωτοβουλίες που σχετίζονται με τον χάρτη της Λειψίας για τις αειφόρους ευρωπαϊκές πόλεις και με το εδαφικό πρόγραμμα της ΕΕ. Οι εν λόγω πρωτοβουλίες λαμβάνονται από τα κράτη μέλη σε άτυπο πλαίσιο.
<P>
Ο χάρτης της Λειψίας και το εδαφικό πρόγραμμα της ΕΕ συνιστούν προσφορές των ευρωπαίων υπουργών χωροταξίας και αστικής ανάπτυξης για να ληφθούν καλύτερα υπόψη τα αστικά και εδαφικά δεδομένα στην εκτέλεση των κοινοτικών πολιτικών, π.χ. στο θέμα πώς μπορεί να συμβάλει μία ολοκληρωμένη πολιτική χωροταξίας και αστικής ανάπτυξης στους στόχους της Λισαβόνας και του Γκέτεμποργκ για περισσότερη αειφόρο οικονομική ανάπτυξη και ενίσχυση του ευρωπαϊκό κοινωνικού προτύπου. Ως εκ τούτου, τα αποτελέσματα της άτυπης συνάντησης των υπουργών θα διαβιβαστούν σε όλα τα ευρωπαϊκά θεσμικά όργανα, που μπορούν ύστερα να εξετάσουν με δική τους ευθύνη κατά πόσον η συμπερίληψη των αστικών και εδαφικών θεμάτων είναι επιβοηθητική για την επίτευξη των πολιτικών στόχων τους.
<SPEAKER ID="391" NAME="Γεώργιος Παπαστάμκος" AFFILIATION="PPE-DE">
Κυρία Πρόεδρε, θα ήθελα να ευχαριστήσω τον κύριο Υπουργό για την απάντησή του. Βεβαίως, όμως, η εδαφική χάρτα, η χωρική χάρτα είναι προτεραιότητα της Γερμανικής Προεδρίας και διεκδικεί σημαντική θέση στο πρόγραμμά της. Θα ζητούσα λοιπόν από τον κύριο Υπουργό να μας διαφωτίσει ακόμη περισσότερο σχετικά με το ποιες είναι οι κατευθύνσεις μιας τέτοιας χωρικής ατζέντας, πώς τη βλέπει η Γερμανική Προεδρία και πώς την εντάσσει στο περαιτέρω πρόγραμμά της μέχρι το τέλος Ιουνίου.
<SPEAKER ID="392" NAME="Günter Gloser">
Προεδρεύων του Συμβουλίου. (DE) Πρώτα πρέπει να αξιολογηθούν ορισμένα αποτελέσματα και ύστερα μπορεί κανείς να τα διαβιβάσει στα ανάλογα όργανα, τουλάχιστον εκεί όπου έχουν βρεθεί θέματα.
<P>
Έγινε προσπάθεια ώστε να υπάρχουν δυνατότητες ολοκληρωμένης αστικής ή χωροταξικής ανάπτυξης και στις παραμεθόριες περιοχές. " δική μας Προεδρία θα διαρκέσει μόλις λίγο παραπάνω από δύο ακόμα μήνες. Θεωρώ δεδομένο ότι ο ασκών την προεδρία θα παρουσιάσει αποτελέσματα στο τέλος της θητείας του και θα τα θέσει στη διάθεση των ανάλογων θεσμικών οργάνων.
<SPEAKER ID="393" NAME="Πρόεδρος">
Οι ερωτήσεις στις οποίες δεν δόθηκε απάντηση ελλείψει χρόνου θα λάβουν γραπτές απαντήσεις (βλ. Παράρτημα).
<P>
Θέλω να ευχαριστήσω τον Προεδρεύοντα του Συμβουλίου και τους συναδέλφους.
<P>
" Ώρα των Ερωτήσεων έληξε.
<P>
(" συνεδρίαση διακόπτεται στις 19.00 και συνεχίζεται στις 21.00)

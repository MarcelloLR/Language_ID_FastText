<CHAPTER ID="016">
Παρεμβάσεις ενός λεπτού επί σημαντικών πολιτικών θεμάτων
<SPEAKER ID="025" NAME="Πρόεδρος">
" ημερήσια διάταξη προβλέπει τις παρεμβάσεις ενός λεπτού επί σημαντικών πολιτικών θεμάτων.
<SPEAKER ID="026" NAME="Tunne Kelam" AFFILIATION="PPE-DE">
(EN) Κύριε Πρόεδρε, οι Ολυμπιακοί Αγώνες του Πεκίνου έχουν αποδείξει, δυστυχώς, ότι τα αυταρχικά καθεστώτα αδυνατούν ή είναι απρόθυμα να συμμορφωθούν με τα ολυμπιακά ιδεώδη του σεβασμού των ανθρωπίνων δικαιωμάτων και της ειρήνης.
<P>
Κατά τρόπο συμβολικά φορτισμένο, οι ρωσικές αρχές προτίμησαν να σημαδέψουν την έναρξη των Ολυμπιακών Αγώνων του Πεκίνου εξαπολύοντας στρατιωτική εισβολή σε μια γειτονική τους χώρα. Όλα αυτά συνέβησαν πολύ κοντά στην επικείμενη Χειμερινή Ολυμπιάδα του Σότσι.
<P>
Είμαι πεπεισμένος ότι αυτή η πρωτοφανής παραβίαση της εδαφικής ακεραιότητας μιας γειτονικής χώρας, και η προσάρτηση τμημάτων του εδάφους της, στερεί από τη Ρωσική Ομοσπονδία την ηθική και πολιτική νομιμοποίηση που θα της επέτρεπε να φιλοξενήσει τους Ολυμπιακούς Αγώνες του 2014 στο Σότσι.
<P>
Καλώ τη Διεθνή Ολυμπιακή Επιτροπή να επιλέξει το ταχύτερο δυνατόν μια άλλη πόλη για τη φιλοξενία αυτής της Χειμερινής Ολυμπιάδας.
<SPEAKER ID="027" NAME="Manuel Medina Ortega" AFFILIATION="PSE">
(ES) Κύριε Πρόεδρε, ως ισπανός βουλευτής που διαμένει στις Καναρίους Νήσους, σας ευχαριστώ που τιμήσατε τη μνήμη των θυμάτων του δυστυχήματος της 20ής Αυγούστου. Θέλω επίσης να εκφράσω και τα προσωπικά μου συλλυπητήρια. Ευελπιστώ ότι τέτοιου είδους δυστυχήματα δεν θα ξανασυμβούν και ότι η Ευρωπαϊκή Ένωση θα μπορέσει να λάβει μέτρα προκειμένου να εγγυηθεί την ασφάλεια των αεροπορικών πτήσεων.
<SPEAKER ID="028" NAME="Jelko Kacin" AFFILIATION="ALDE">
(SL) Κύριε Πρόεδρε, τα προβλήματα της προστασίας του περιβάλλοντος και των αυξανόμενων ενεργειακών αναγκών σε σχέση με την αλλαγή του κλίματος είναι μια πρόκληση που απαιτεί μια ευσυνείδητη προσέγγιση από όλους τους πολιτικούς. Υπερβαίνουν τα κρατικά σύνορα και τα εθνικά συμφέροντα. " κατασκευή θαλάσσιων τερματικών σταθμών φυσικού αερίου σε κλειστές θάλασσες, όπως η Αδριατική, είναι ακόμα πιο ευαίσθητο θέμα.
<P>
Έχει σχεδιαστεί η κατασκευή χερσαίων και θαλάσσιων τερματικών σταθμών φυσικού αερίου στον κόλπο της Τεργέστης, σε μια περιοχή που απέχει μόλις πέντε μίλια από τις ακτές της Σλοβενίας, ακριβώς απέναντι από τη μεγαλύτερη τουριστική περιοχή του Piran. Εάν η ιταλική κυβέρνηση το τολμούσε, θα εγκαθιστούσε τον σταθμό ακόμη και στη λιμνοθάλασσα της Βενετίας, όμως μια τέτοια απόπειρα θα αποτύγχανε, καθώς θα συναντούσε την αντίδραση ολόκληρου του πολιτισμένου κόσμου.
<P>
Οι πολίτες έχουν δικαίωμα να αντιτίθενται σε ένα τέτοιο έργο, και οι πολιτικοί οφείλουν να σέβονται τις επιθυμίες τους και να αντισταθμίζουν το δημοκρατικό έλλειμμα που υπάρχει στην Ευρωπαϊκή Ένωση. Έχουμε παραμελήσει πάρα πολλές φορές το περιβάλλον για να επιτρέψουμε στους εαυτούς μας να πράξουμε το ίδιο και σε αυτήν την περίπτωση. " ιταλική κυβέρνηση πρέπει να λάβει ένα σαφές μήνυμα επ' αυτού από το Ευρωπαϊκό Κοινοβούλιο.
<SPEAKER ID="029" NAME="Jean Lambert" AFFILIATION="Verts/ALE">
(EN) Κύριε Πρόεδρε, θέλω να θίξω στο Σώμα μια πολύ σοβαρή υπόθεση που αφορά έναν δημοσιογράφο από τη Σρι Λάνκα, τον κ. J. S. Tissainayagam, την οποία θίξαμε κατά την πρόσφατη επίσκεψη της αντιπροσωπείας μας στη Σρι Λάνκα. Είναι ένας πολύ γνωστός συγγραφέας και δημοσιογράφος ο οποίος, μεταξύ άλλων, διαχειρίζεται έναν ιστότοπο με την ονομασία "Outreach", ο οποίος χρηματοδοτείται από τη γερμανική κυβέρνηση και ο οποίος αποσκοπεί στην προώθηση της ειρήνης και της δικαιοσύνης. Την περίοδο εκείνη κρατείτο χωρίς να του έχουν απαγγελθεί κατηγορίες για περισσότερους από τέσσερις μήνες υπό άθλιες συνθήκες, και τελικά την περασμένη εβδομάδα του απαγγέλθηκαν κατηγορίες και παρέμεινε υπό καθεστώς κράτησης βάσει της νομοθεσίας της χώρας του περί πρόληψης της τρομοκρατίας, ενώ οι κατηγορίες που τον βαρύνουν είναι ότι πλήττει το κύρος της κυβέρνησης και υποκινεί διακοινοτική δυσαρμονία.
<P>
Σας απευθύνουμε έκκληση, κύριε Πρόεδρε, να χρησιμοποιήσετε τις καλές υπηρεσίες σας σε συνεργασία με το Συμβούλιο και την Επιτροπή ώστε να παρακολουθήσουμε αυτήν τη σημαντική υπόθεση και, αν μη τι άλλο, να φροντίσουμε να του δοθεί η δυνατότητα κατ' ιδίαν συνάντησης με τους δικηγόρους του -κάτι που δεν του έχει ακόμη επιτραπεί- και εξέτασης του συνόλου των αποδεικτικών στοιχείων που έχουν κατατεθεί εις βάρος του.
<SPEAKER ID="030" NAME="Πρόεδρος">
Οι υπηρεσίες μας θα παρακολουθήσουν την υπόθεση.
<SPEAKER ID="031" NAME="Andrzej Tomasz Zapałowski" AFFILIATION="UEN">
(PL) Κύριε Πρόεδρε, η Ρωσία είναι ένας από τους κύριους πολιτικούς και οικονομικούς εταίρους μας. Τις τελευταίες ημέρες, η Ρωσία προέβη σε απειλητικές δηλώσεις κατά της Ένωσης, απειλώντας την με τη ρωσική οικονομική και στρατιωτική ισχύ. Παρόμοιες απειλές έχουν δεχθεί και χώρες οι οποίες μετέχουν στην ευρωπαϊκή πολιτική γειτονίας. Κυρίες και κύριοι, στο πλαίσιο μιας εταιρικής σχέσης, αποτελεί συνήθη πρακτική να καταφεύγει ένας από τους εταίρους σε τέτοιες ενέργειες; Αναφέρομαι, ειδικότερα, στα κοινά μας συμφέροντα, όπως η κατασκευή αγωγών πετρελαίου και φυσικού αερίου.
<P>
" Ευρωπαϊκή Κοινότητα φιλοξενεί 500 εκατομμύρια πολίτες και είναι η μεγαλύτερη οικονομία στον κόσμο. Το γεγονός ότι μια χώρα με σημαντικά λιγότερες δυνατότητες μπορεί να περιφρονεί κατ' αυτόν τον τρόπο την Ένωση καταδεικνύει ότι αντιμετωπιζόμαστε ως ένας ανίσχυρος εταίρος, ο οποίος αδυνατεί να λάβει σοβαρές πολιτικές αποφάσεις. Πάλι καλά που δεν έχει τεθεί σε ισχύ η Συνθήκη της Λισαβόνας, διότι, εάν ίσχυε, θα στερούσε τη δυνατότητα των επιμέρους κρατών μελών της Ένωσης να απαντήσουν με αξιοπρέπεια σε αυτές τις προκλήσεις.
<SPEAKER ID="032" NAME="Πρόεδρος">
Σας ευχαριστούμε. " Συνθήκη της Λισαβόνας είναι κατηγορηματική: σας παρακαλώ να με ακούσετε προσεκτικά, καθώς επεσήμανα το ίδιο πράγμα στην ομιλία μου ενώπιον του Ευρωπαϊκού Συμβουλίου. " αλληλεγγύη μεταξύ των κρατών μελών στον ενεργειακό τομέα είναι μια αρχή η οποία κατοχυρώνεται στη Συνθήκη της Λισαβόνας. Τούτο σημαίνει ότι, αν ένα κράτος μέλος της ΕΕ βρεθεί αντιμέτωπο με την απειλή της διακοπής του ενεργειακού του εφοδιασμού, όλα τα υπόλοιπα κράτη μέλη θα έχουν την υποχρέωση να το υποστηρίξουν. Ως εκ τούτου, είναι άκρως σημαντικό να επικυρωθεί η Συνθήκη της Λισαβόνας. Ζητώ συγγνώμη που επαναλαμβάνω αυτήν την επισήμανση, όμως η Συνθήκη έχει τεράστια σημασία ειδικώς για τον τομέα της ενέργειας.
<SPEAKER ID="033" NAME="Kathy Sinnott" AFFILIATION="IND/DEM">
(EN) Κύριε Πρόεδρε, θέλω να αδράξω αυτήν την ευκαιρία για να επισημάνω τις συνέπειες που θα έχει η εφαρμογή της οδηγίας σχετικά με τα προϊόντα που καταναλώνουν ενέργεια για μια επιχείρηση στην εκλογική μου περιφέρεια η οποία ειδικεύεται στον τομέα της θέρμανσης. Πληροφορούμαι ότι η τρέχουσα πρόταση εφαρμογής όσον αφορά τους λέβητες θα έχει σοβαρό και μη επιθυμητό αντίκτυπο στην ιρλανδική βιομηχανία κεντρικής θέρμανσης, η οποία απασχολεί πολλά άτομα στην εκλογική μου περιφέρεια.
<P>
Οι τρέχουσες προτάσεις σχετικά με τους λέβητες υποχρεώνουν τους κατασκευαστές να εφαρμόσουν ενεργειακή σήμανση όσον αφορά τους λέβητες, καθώς και τους θερμοστάτες, τις αντλίες και ορισμένα παρελκόμενα. Αυτές οι προτάσεις σχετικά με τη σήμανση παραβλέπουν τον κεντρικό ρόλο των επαγγελματιών μηχανικών εγκατάστασης. Οι εν λόγω επαγγελματίες είναι ζωτικό στοιχείο της αλυσίδας παροχής υπηρεσιών στον τομέα της θέρμανσης, και η προσέγγιση της Επιτροπής θα έχει ως αποτέλεσμα να αγνοηθεί, εν πολλοίς, ή να σπαταληθεί η εμπειρογνωμοσύνη τους.
<P>
Οι προτάσεις της Επιτροπής θα αλλάξουν ριζικά το σύνολο της εσωτερικής αγοράς στον τομέα της θέρμανσης στην Ιρλανδία, με ευρύτερες επιπτώσεις όσον αφορά τον περιορισμό των δυνατοτήτων επιλογής, την παροχή παραπλανητικών πληροφοριών στους καταναλωτές, τη διαμόρφωση μιας αγοράς υψηλότερου κόστους και μειωμένης ευελιξίας και ανταγωνισμού, καθώς και την απώλεια θέσεων απασχόλησης.
<P>
Ενόψει του φόρουμ διαβούλευσης της Επιτροπής, καλώ την Επιτροπή να λάβει υπόψη τις απόψεις των εμπειρογνωμόνων κατά την εξέταση των συνεπειών αυτής της οδηγίας στην Ιρλανδία.
<SPEAKER ID="034" NAME="Willy Meyer Pleite" AFFILIATION="GUE/NGL">
(ES) Κύριε Πρόεδρε, θέλω και εγώ να εκφράσω τις ευχαριστίες μου για την επίσημη δήλωση του Ευρωπαϊκού Κοινοβουλίου σχετικά με το τραγικό δυστύχημα της 20ής Αυγούστου στο αεροδρόμιο Barajas, το οποίο προκάλεσε τον θάνατο 155 ανθρώπων. Εντούτοις, φρονώ επίσης, κυρίες και κύριοι, ότι είναι πλέον καιρός να θέσουμε το ερώτημα αν όλες οι αεροπορικές εταιρείες εφαρμόζουν αυστηρά όλες τις ευρωπαϊκές οδηγίες όσον αφορά την ασφάλεια και τη συντήρηση των αεροσκαφών.
<P>
Νομίζω ότι είναι καιρός να το πράξουμε, και καλώ, από τούτο το βήμα, την Ευρωπαϊκή Επιτροπή να εξετάσει κριτικά το επίπεδο συμμόρφωσης όσον αφορά την ασφάλεια των αεροπορικών πτήσεων, ιδίως στον τομέα της συντήρησης των αεροσκαφών.
<P>
Φρονώ, συνεπώς, ότι έχει έρθει η στιγμή όχι μόνο να εκφράσουμε τη θλίψη μας και να επιδείξουμε αλληλεγγύη, κάτι που είναι άλλωστε αυτονόητο, αλλά και να εξετάσουμε κριτικά το επίπεδο συμμόρφωσης με τις ευρωπαϊκές οδηγίες για την ασφάλεια των αερομεταφορών και τη συντήρηση των ευρωπαϊκών αεροσκαφών.
<SPEAKER ID="035" NAME="Jim Allister" AFFILIATION="NI">
(EN) Κύριε Πρόεδρε, η ΕΕ συχνά επιδεικνύει ενδιαφέρον, με καλές προθέσεις, για την εκλογική μου περιφέρεια στη Βόρεια Ιρλανδία. Εντούτοις, θέλω να την προειδοποιήσω να μην χρηματοδοτήσει ένα εγχείρημα το οποίο δημιουργεί τεράστιο κίνδυνο διχασμού. Αναφέρομαι στην ανόητη προσυπογραφή από την επιχειρησιακή ομάδα της ΕΕ, με βάση τις επιθυμίες των ηγεσιών του Δημοκρατικού Ενωτικού Κόμματος (DUP) και του Sinn Fein στο εκτελεστικό σώμα της Βόρειας Ιρλανδίας, της πιθανής υποστήριξης ενός αποκαλούμενου "κέντρου μετασχηματισμού συγκρούσεων" στον χώρο των πρώην φυλακών Maze.
<P>
Όπως και αν παρουσιαστεί, και όποια και αν είναι η προπαγάνδα που θα χρησιμοποιηθεί, η διατήρηση των κελιών H-Block της συγκεκριμένης φυλακής, περιλαμβανομένης της πτέρυγας του νοσοκομείου, θα μετατραπεί σε βωμό προς τιμήν των τρομοκρατών που διέπραξαν αυτοκτονία στις φυλακές Maze τη δεκαετία του '80. Αυτό θα ήταν προκλητικό για τη συντριπτική πλειονότητα του πληθυσμού, και είναι κάτι που οι Ενωτικοί, τους οποίους εκπροσωπώ, δεν θα μπορούσαν ποτέ να δεχτούν.
<P>
Προειδοποιώ, λοιπόν, την Επιτροπή να μην εμπλακεί σε ένα τέτοιο εκρηκτικό ζήτημα και να μην αφήσει να την εκμεταλλευτούν δυνάμεις οι οποίες σπεύδουν να κρυφτούν πίσω από την ΕΕ, προκειμένου να καταφέρουν ένα πλήγμα το οποίο θα προκαλέσει σοβαρή οπισθοδρόμηση στις σχέσεις στη Βόρεια Ιρλανδία.
<SPEAKER ID="036" NAME="Petru Filip" AFFILIATION="PPE-DE">
(RO) Μετά την αναγνώριση από το ρωσικό κοινοβούλιο της ανεξαρτησίας της Νότιας Οσετίας και της Αμπχαζίας, η διευθέτηση της σύγκρουσης του Δνείστερου όσον αφορά το θέμα της Υπερδνειστερίας έχει εισέλθει σε νέα φάση. Είναι εμφανές σε όλους μας ότι η εξωτερική πολιτική της Ρωσίας έχει μεταβληθεί μετά την απόφαση του ρωσικού κοινοβουλίου και, ως εκ τούτου, απαιτείται αλλαγή στάσης από το σύνολο της Ένωσης λαμβάνοντας υπόψη αυτήν την πραγματικότητα.
<P>
Δεδομένου ότι το θέμα της Υπερδνειστερίας, μιας περιοχής κοντά στα ανατολικά σύνορα της Ευρωπαϊκής Ένωσης, έχει μεγάλη σημασία για όλα τα κράτη μέλη και ιδίως για τη Ρουμανία, θεωρώ αναγκαία την αποφασιστική ανάληψη δράσης σε κοινοτικό επίπεδο προκειμένου να αποφευχθεί η άσκοπη όξυνση των σχέσεων μεταξύ των χωρών και των οντοτήτων που έχουν εκδηλώσει ενδιαφέρον για αυτήν την περιοχή.
<P>
Δεδομένου ότι η Natalia Timakova, εκπρόσωπος του Ντμίτρι Μεντβέντεφ, ανακοίνωσε ότι θα πραγματοποιηθεί σειρά συναντήσεων, με τη συμμετοχή όλων των ενδιαφερόμενων πλευρών, περιλαμβανομένων εκπροσώπων της Τιρασπόλ, θα ήταν ίσως σημαντικό να εξετάσουμε εν προκειμένω το ενδεχόμενο σύστασης μιας επιτροπής για τη διαμόρφωση και την παρουσίαση της θέσης της Κοινότητας επί του θέματος.
<P>
Από πρόσφατη μελέτη του Ευρωπαϊκού Συμβουλίου Εξωτερικών Σχέσεων προκύπτει ότι, μετά τα γεγονότα στη Γεωργία, η διαπραγμάτευση για τη συμφωνία Μολδαβίας-Υπερδνειστερίας θα είναι πολύ πιο δύσκολη.
<SPEAKER ID="037" NAME="Ioan Mircea Paşcu" AFFILIATION="PSE">
(EN) Κύριε Πρόεδρε, η Γεωργία δεν είναι απλώς μία ακόμη διεθνής κρίση στην οποία πρέπει να ανταποκριθεί η ΕΕ. Καταδεικνύει την επάνοδο της Ρωσίας στο προσκήνιο ως στρατιωτικής δύναμης, την οποία είχε προαναγγείλει η επιθετική της πολιτική ενεργειακού εφοδιασμού που εγκαινιάστηκε το 2006.
<P>
" ΕΕ είναι παγιδευμένη μεταξύ των αρχών της και των οικονομικών της συμφερόντων. " προσκόλληση στις αρχές της θα σήμαινε ότι είναι πρόθυμη να θυσιάσει τα συμφέροντά της. Αντιστρόφως, αν έδινε προτεραιότητα αποκλειστικά και μόνο στα συμφέροντά της, θα υπονόμευε σε μεγάλο βαθμό το κύρος της. Από τη δική της πλευρά, η Ρωσία είναι εξίσου παγιδευμένη μεταξύ των κερδών από τις πωλήσεις ενέργειας στη Δύση και του σεβασμού της διεθνούς νομιμότητας. " τελευταία δεν μπορεί να καταστρατηγείται χωρίς συνέπειες. Αυτό είναι το μήνυμα που πρέπει να στείλουν οι ηγέτες μας στη Μόσχα δυνατά και καθαρά.
<P>
Θα ήταν μεγάλη απώλεια για το σύνολο της διεθνούς κοινότητας αν η Ρωσία επέλεγε να επενδύσει τη νεοαποκτηθείσα ενέργειά της σε μια άσκοπη απόπειρα επιστροφής στον διπολικό κόσμο, αντί να μετάσχει στη διαμόρφωση του νέου, πολυπολικού, παγκοσμιοποιημένου κόσμου.
<SPEAKER ID="038" NAME="Maria Petre" AFFILIATION="PPE-DE">
(RO) Θα θίξω το θέμα του παγώματος των πληρωμών από το πρόγραμμα SAPARD στη Ρουμανία και των βραχυπρόθεσμων και μεσοπρόθεσμων συνεπειών του.
<P>
Αποστολή της Ευρωπαϊκής Επιτροπής επισκέφθηκε τον Ιούνιο του 2008 τη Βουλγαρία και τη Ρουμανία και έδωσε εντολή αναστολής των πληρωμών στο πλαίσιο του προγράμματος SAPARD. Ζήτησε παρεμβάσεις για τη διόρθωση διαδικασιών οι οποίες κρίθηκε ότι δεν συμμορφώνονται με την ισχύουσα νομοθεσία και, στη Ρουμανία, οι άμεσα εμπλεκόμενες αρμόδιες αρχές πρότειναν ένα σχέδιο δράσης για τη διευθέτηση των προβλημάτων, το οποίο έγινε αποδεκτό.
<P>
Παρόλα αυτά, οι δυσκολίες μόλις τώρα αρχίζουν. Οι εθνικές πληρωμές θα συνεχιστούν, ενδεχομένως τον Σεπτέμβριο, με την εφαρμογή διαδικασιών που σχετίζονται με τον τρόπο καταβολής των πληρωμών και υπό καθεστώς ανεξάρτητου ελέγχου, που μπορεί να συνεχιστεί επί ένα έτος, διασφαλίζοντας τη συμμόρφωση και διατρέχοντας τον σημαντικό κίνδυνο οριστικής απώλειας πόρων σε μια περιοχή η οποία, δυστυχώς, επλήγη σοβαρά από πλημμύρες αυτό το καλοκαίρι.
<P>
Αν οι προηγούμενες δώδεκα αποστολές ελέγχου δεν διαπίστωσαν ατασθαλίες, και αν οι αδυναμίες δεν είναι καίριας σημασίας, αναρωτιέμαι, και ρωτώ την Ευρωπαϊκή Επιτροπή, μήπως ορισμένες φορές η εξοικονόμηση πόρων από τον γεωργικό προϋπολογισμό είναι σημαντικότερη από τα προγράμματα SAPARD και τα αποτελέσματά τους.
<P>
Μόνο μία λύση νομίζω ότι υπάρχει: να γίνει δεκτή η παράταση της προθεσμίας κατά ένα επιπλέον έτος.
<SPEAKER ID="039" NAME="Katalin Lévai" AFFILIATION="PSE">
(EN) Κύριε Πρόεδρε, υπάρχουν απειλητικές ενδείξεις αναβίωσης του ρατσισμού, της ομοφοβίας και του αντισημιτισμού σε πολλές χώρες της ΕΕ. Το ειρηνικό φεστιβάλ υπερηφάνειας στη Βουδαπέστη εφέτος το καλοκαίρι δέχθηκε άγριες επιθέσεις από εξτρεμιστικές ακροδεξιές ομάδες και κατά των συμμετεχόντων εκτοξεύθηκαν πέτρες και αυγά γεμάτα με οξύ. Πολλοί από αυτούς τραυματίστηκαν. Μετά από αυτές τις επαίσχυντες πράξεις, ο πρωθυπουργός της Ουγγαρίας εγκαινίασε έναν Ουγγρικό Χάρτη και εδώ στο Ευρωπαϊκό Κοινοβούλιο επιθυμώ την εγκαινίαση ενός Ευρωπαϊκού Χάρτη, σε συνεργασία με τους συναδέλφους μου Michael Cashman και Edit Bauer.
<P>
Καταδικάζουμε όλες τις μορφές βίας. Δεν μπορούμε να επιτρέψουμε τον σχηματισμό ακραίων οργανώσεων οι οποίες επιδιώκουν την επιβολή της δικής τους ιδέας περί δικαιοσύνης. Απορρίπτουμε την αναβίωση φασιστικών ιδεών και των προκαταλήψεων κατά των κάθε είδους μειονοτήτων, απορρίπτουμε δε κατηγορηματικά όλες τις μορφές ρατσισμού. Πρέπει να δράσουμε από κοινού κατά της βίας και της τρομοκρατίας με τη βοήθεια της νομοθεσίας αλλά και δίνοντας το καλό παράδειγμα στην καθημερινή μας ζωή. Γι' αυτό θέλω να ζητήσω την υποστήριξη αυτού του Ευρωπαϊκού Χάρτη και από το Ευρωπαϊκό Κοινοβούλιο.
<SPEAKER ID="040" NAME="Marco Pannella" AFFILIATION="ALDE">
(IT) Κύριε Πρόεδρε, κυρίες και κύριοι, η Ευρώπη θεμελιώθηκε στην πεποίθηση ότι δεν ήταν πλέον δυνατό να εξασφαλιστεί η ευημερία, η ελευθερία, η δημοκρατία και η ειρήνη με βάση την εθνική κυριαρχία. Εντούτοις, καταδικάζουμε τους Γεωργιανούς, οι οποίοι απετίναξαν τον αποπνικτικό ζυγό της δικτατορίας στο όνομα της Ευρώπης και με την ελπίδα της συμμετοχής στην Ευρώπη, και τους καταδικάζουμε σε εθνική ανεξαρτησία, τη στιγμή που μεγάλο μέρος της Ευρώπης υποτάσσεται πλέον στις πολιτικές της Μόσχας και του Πούτιν με τον πιο άνανδρο τρόπο, ενώ προετοιμάζεται να πράξει το ίδιο και απέναντι στην Κίνα.
<P>
Το πρόβλημά μας σήμερα είναι ότι δεν μπορούμε να συνεχίσουμε να καταδικάζουμε τη Γεωργία, την Τουρκία, το Ισραήλ και το Μαρόκο -ο βασιλιάς του οποίου κατέθεσε αίτημα προσχώρησης στην Ευρωπαϊκή Ένωση το 1985- και οπωσδήποτε δεν μπορούμε να καταδικάσουμε τις χώρες αυτές σε κάτι που εμείς οι ίδιοι έχουμε απορρίψει, με αποτέλεσμα τη σωτηρία μας!
<SPEAKER ID="041" NAME="Milan Horáček" AFFILIATION="Verts/ALE">
(DE) Κύριε Πρόεδρε, κυρίες και κύριοι, παρά τις σοβαρές προσπάθειες και τις διεθνείς πρωτοβουλίες να εξασφαλιστεί η απονομή δικαιοσύνης στην περίπτωση του πρώην επικεφαλής της εταιρείας Yukos, Mikhail Khodorkovsky, και του συνεταίρου του Platon Lebedev, η τύχη τους παραμένει αμετάβλητη. "" ελευθερία είναι καλύτερη από την ανελευθερία" δήλωσε ο προσφάτως εκλεγείς πρόεδρος Μεντβέντεφ. Αυτή πρέπει να είναι η βάση του μέλλοντος της Ρωσίας, σε συνδυασμό με τη μεταρρύθμιση του δικαστικού συστήματος και την απολύτως αναγκαία βελτίωση των συνθηκών κράτησης στις φυλακές. Δυστυχώς, η τελευταία δικαστική απόφαση στην υπόθεση Khodorkovsky καταδεικνύει ότι οι ελπίδες για περισσότερο κράτος δικαίου στη Ρωσία δεν φαίνεται να εκπληρώνονται. Οι πρόσφατες αποφάσεις όσον αφορά τη στρατιωτική πολιτική έναντι της Γεωργίας και του ΝΑΤΟ καταδεικνύουν επίσης ότι, με το νέο ντουέτο Πούτιν-Μεντβέντεφ στην εξουσία, έχει αρχίσει μια νέα εποχή παγετώνων, όχι μόνο στο πεδίο της εσωτερικής πολιτικής αλλά και στην κονίστρα της εξωτερικής πολιτικής. Οφείλουμε οπωσδήποτε να παραμένουμε άγρυπνοι απέναντι σε αυτά τα φαινόμενα.
<SPEAKER ID="042" NAME="Janusz Wojciechowski" AFFILIATION="UEN">
(PL) Κύριε Πρόεδρε, θέλω να θίξω ένα περιστατικό το οποίο έχει προκαλέσει σημαντική ανησυχία στους συμπολίτες μου. Κατά τη διάρκεια συζήτησης σχετικά με την εγκληματικότητα σε μια επιτροπή της βρετανικής Βουλής των Κοινοτήτων, υψηλόβαθμος εκπρόσωπος της βρετανικής αστυνομίας δήλωσε ότι όλοι οι Πολωνοί κυκλοφορούν οπλισμένοι με μαχαίρι, επειδή αυτό είναι μέρος της κουλτούρας τους, και ότι πρέπει να επανεκπαιδευτούν. Θέλω να διευκρινίσω ότι, αν και είμαι Πολωνός, δεν φέρω πάνω μου μαχαίρι και ότι η συνήθης χρήση του μαχαιριού στην κουλτούρα μου είναι σε συνδυασμό με πιρούνι, με σκοπό την κατανάλωση γευμάτων.
<P>
Είναι λυπηρό το γεγονός ότι έγινε δημοσίως μια τέτοια δήλωση, δεδομένου ιδίως ότι το μεγαλύτερο μέρος των συμπατριωτών μου που ζουν στα Βρετανικά Νησιά είναι πολύ πιθανότερο να πέσουν θύματα εγκλημάτων παρά να τα διαπράξουν. Άλλωστε, όλες οι συλλογικές κατηγορίες που αποδίδουν κάθε είδους αρνητικά χαρακτηριστικά σε οποιοδήποτε έθνος συνιστούν έκφραση μισαλλοδοξίας. Δεν επιτρέπεται σε καμία περίπτωση να διατυπώνονται τέτοιοι ισχυρισμοί σε ένα κράτος μέλος της Ευρωπαϊκής Ένωσης.
<SPEAKER ID="043" NAME="Ilda Figueiredo" AFFILIATION="GUE/NGL">
(PT) Τα μέσα ενημέρωσης στην Πορτογαλία ανέφεραν τις τελευταίες ημέρες 312 επιπλέον απολύσεις από την εταιρεία Yasaki στο Ovar. Αν συνυπολογίσουμε αυτόν τον τελευταίο γύρο απολύσεων, το περασμένο ενάμισι έτος η εταιρεία Yasaki Saltano έχει απολύσει σχεδόν 1 200 άτομα από τις μονάδες της στο Ovar και τη Vila Nova de Gaia.
<P>
Αυτό δημιουργεί σοβαρό πρόβλημα σε μια περιοχή στην οποία υπάρχουν ελάχιστες εναλλακτικές ευκαιρίες απασχόλησης και όπου η ανεργία αυξάνεται διαρκώς. Εντούτοις, πρόκειται επίσης για πραγματικό σκάνδαλο, αν λάβουμε υπόψη ότι η εν λόγω πολυεθνική έχει λάβει κοινοτικούς πόρους ύψους εκατομμυρίων ευρώ για επενδύσεις στην Πορτογαλία. Εκείνοι που υποφέρουν από τη μεταβολή της επιχειρηματικής της στρατηγικής είναι οι εργαζόμενοι και οι κάτοικοι των περιοχών στις οποίες λειτουργούν οι παραγωγικές της μονάδες.
<P>
Πρέπει να αποτρέψουμε τη συστηματική επανάληψη τέτοιων καταστάσεων.
<SPEAKER ID="044" NAME="Christa Klaß" AFFILIATION="PPE-DE">
(DE) Κύριε Πρόεδρε, κυρίες και κύριοι, μετά τη χθεσινή κυριακάτικη λειτουργία στην πόλη μου, ο ιερέας μας, ο οποίος κατάγεται από την Ινδία, μας ενημέρωσε για τις αγριότητες που διαπράττονται στη χώρα του. Κατά τη διάρκεια της τελευταίας εβδομάδας, οι Χριστιανοί στην επαρχία Orissa της ανατολικής Ινδίας είναι θύματα μιας εκστρατείας διώξεων, ταπεινώσεων, κακοποιήσεων και δολοφονιών. Μέχρι τα τέλη της περασμένης εβδομάδας, αυτό είχε οδηγήσει σε 26 θανάτους, στην καταστροφή 41 εκκλησιών, στην πυρπόληση τεσσάρων μοναστηριών και στην ερείπωση των οικιών πολλών Χριστιανών. Οι άνθρωποι αναζητούν καταφύγιο στα δάση και προσεύχονται για την ασφάλειά τους από τους φανατικούς Ινδουιστές.
<P>
Αυτή δεν είναι η πρώτη επίθεση κατά Χριστιανών, και γι' αυτό περίπου 60 000 Χριστιανοί της Orissa έχουν πλέον εγκαταλείψει τις εστίες τους. " τρέχουσα σύγκρουση ξεκίνησε με αφορμή τη δολοφονία ενός πνευματικού ηγέτη και μέλους του Παγκόσμιου Συμβουλίου Ινδουιστών στις 23 Αυγούστου. Ο πατήρ Saji, από το χωριό μου, ζήτησε από τα μέλη της ενορίας μας να προσευχηθούμε υπέρ των θυμάτων, όμως μπορούμε να κάνουμε περισσότερα. Καταδικάζω κατηγορηματικά αυτά τα εγκλήματα κατά της ανθρωπότητας. Το Ευρωπαϊκό Κοινοβούλιο πρέπει να απευθύνει έκκληση στην ινδική κυβέρνηση να εγγυηθεί το δικαίωμα στη ζωή και την ελευθερία των Χριστιανών της επαρχίας Orissa.
<SPEAKER ID="045" NAME="Marianne Mikko" AFFILIATION="PSE">
(ET) Κυρίες και κύριοι, η Υπερδνειστερία έχει αναγνωρίσει την ανεξαρτησία της Νότιας Οσετίας και της Αμπχαζίας. Σε ό,τι αφορά την αυτονομιστική περιοχή της Υπερδνειστερίας στη Μολδαβία, αυτή η υπερθέρμανση σχετίζεται πάρα πολύ με μια παγωμένη σύγκρουση.
<P>
" Νότια Οσετία, η Αμπχαζία και η Υπερδνειστερία βρίσκονται σε παρόμοια κατάσταση - επί σειρά ετών η Ρωσία αρνείται να αποσύρει τις δυνάμεις της από αυτές τις περιοχές. Ο πρόεδρος της Μολδαβίας έχει δηλώσει ότι η Υπερδνειστερία μοιάζει με ηφαίστειο το οποίο, όπως και τα γεγονότα στη Γεωργία, θα μπορούσε να ενεργοποιηθεί ανά πάσα στιγμή.
<P>
" Ρωσία έχει δηλώσει στον πρόεδρο Βορόνιν ότι ενδιαφέρεται για μια συμφωνία βάσει της οποίας η Υπερδνειστερία θα αντιμετωπιζόταν ως αυτόνομη περιφέρεια της Μολδαβίας. Υπό το καθεστώς αυτό, εάν καθίστατο αναγκαίο, η Υπερδνειστερία θα μπορούσε να αποσχισθεί νομίμως από τη Μολδαβία μετά από δημοψήφισμα.
<P>
Είναι ζωτικό να φέρουμε τους εταίρους του συστήματος "5+2" στο τραπέζι των διαπραγματεύσεων: δεν μπορούμε να επιτρέψουμε στους Μεντβέντεφ και Βορόνιν να επιλύσουν αυτήν τη σύγκρουση μεταξύ τους. Ως επικεφαλής της αντιπροσωπείας στην Επιτροπή Κοινοβουλευτικής Συνεργασίας ΕΕ-Μολδαβίας, απευθύνω θερμή έκκληση να αναληφθεί προληπτική δράση ως προς το θέμα της Υπερδνειστερίας.
<P>
Στην Υπερδνειστερία απαιτείται η παρουσία διεθνούς ειρηνευτικής δύναμης· πρέπει να προσφέρουμε στη Μολδαβία ένα σχέδιο στενότερης συνεργασίας και να επιτρέψουμε στους Μολδαβούς να εισέρχονται στην Ευρωπαϊκή Ένωση χωρίς θεωρήσεις.
<SPEAKER ID="046" NAME="Toomas Savi" AFFILIATION="ALDE">
(EN) Κύριε Πρόεδρε, η Διεθνής Ολυμπιακή Επιτροπή (ΔΟΕ) αποφάσισε τον Ιούλιο του 2007 να αναθέσει τη φιλοξενία των Χειμερινών Ολυμπιακών Αγώνων του 2014 στο Σότσι της Ρωσίας. Μετά τη ρωσική επίθεση κατά της Γεωργίας, τα μέλη του Κογκρέσου των "νωμένων Πολιτειών Allyson Schwartz και Bill Shuster ανακοίνωσαν ότι, μόλις ξεκινήσει και πάλι τις εργασίες του το αμερικανικό Κογκρέσο μετά τις θερινές διακοπές, θα κατατεθεί πρόταση ψηφίσματος του Κογκρέσου των "ΠΑ με το οποίο θα καλείται η ΔΟΕ να ορίσει νέο τόπο διεξαγωγής των Ολυμπιακών Αγώνων του 2014.
<P>
Είναι απολύτως σαφές ότι, αν οι Ολυμπιακοί Αγώνες διεξαχθούν στο Σότσι, θα υπάρξουν χώρες οι οποίες θα μποϊκοτάρουν τη διοργάνωση, όπως συνέβη στη Μόσχα το 1980 μετά τη σοβιετική στρατιωτική εισβολή στο Αφγανιστάν. Αυτό θα είναι πολύ σοβαρότερο πλήγμα για το ολυμπιακό κίνημα από ό,τι η επιλογή νέου τόπου διεξαγωγής των Ολυμπιακών του 2014 τώρα. Συνεπώς, είναι καιρός να αναλάβει δράση το Ευρωπαϊκό Κοινοβούλιο. Ειδάλλως, μπορεί να βρεθούμε για μία ακόμη φορά αντιμέτωποι με την προοπτική της διεξαγωγής των Ολυμπιακών Αγώνων σε μια αυταρχική και επιθετική χώρα, η οποία δεν σέβεται ούτε τα ανθρώπινα δικαιώματα και τις πολιτικές ελευθερίες ούτε τον Ολυμπιακό Χάρτη.
<SPEAKER ID="047" NAME="László Tőkés" AFFILIATION="Verts/ALE">
(HU) Κύριε Πρόεδρε, ενόψει της ανεξαρτησίας της Νότιας Οσετίας και της Αμπχαζίας, ο Τραϊάν Μπασέσκου, πρόεδρος της Ρουμανίας, επιτέθηκε βίαια κατά των συλλογικών δικαιωμάτων των μειονοτήτων καθότι, κατά τη γνώμη του, κινδυνεύουν να προκαλέσουν την κατάρρευση ορισμένων κρατών. Οι ανησυχίες της Ευρωπαϊκής Κοινότητας για την κρίση στον Καύκασο, την ιμπεριαλιστική επιθετικότητα και την απειλή που προέρχεται από τη Ρωσία, καθώς και για τους κινδύνους που απειλούν την Ουκρανία και τη Μολδαβία, είναι δικαιολογημένες. Εντούτοις, πέρα από τα τυχόν συμφέροντα των μεγάλων δυνάμεων, και παρά τις προσπάθειες όλων των αυτονομιστικών στοιχείων, μια γνήσια, ειρηνική λύση θα μπορούσε να εξασφαλίσει τον σεβασμό των συλλογικών ανθρώπινων και εθνικών δικαιωμάτων, καθώς και την πλήρη αυτονομία. Σύμφωνα με τον Andreas Gross, εισηγητή του Συμβουλίου της Ευρώπης, η αυτονομία είναι το αποτελεσματικότερο αντίδοτο κατά των αποσχιστικών κινημάτων. Ο πρόεδρος Μπασέσκου δεν πρέπει να ανησυχεί διότι οι Ούγγροι της Τρανσυλβανίας δεν θέλουν να αποσχιστούν από τη Ρουμανία, όπως ακριβώς και το Θιβέτ δεν επιδιώκει την απόσχισή του από την Κίνα· αγωνίζονται απλώς για να επιτύχουν τον σεβασμό των συλλογικών δικαιωμάτων και της αυτονομίας τους.
<SPEAKER ID="048" NAME="James Nicholson" AFFILIATION="PPE-DE">
(EN) Κύριε Πρόεδρε, κατά τη διάρκεια των θερινών διακοπών στη Βόρεια Ιρλανδία, την περιοχή από την οποία κατάγομαι, υποστήκαμε πολύ έντονες βροχοπτώσεις κατά τη διάρκεια του Αυγούστου. Επλήγησαν πολλές περιοχές, ενώ σημειώθηκαν στιγμιαίες πλημμύρες οι οποίες παρέσυραν φυτικές γαίες, καταστρέφοντας πολλά εκτάρια καλλιεργειών με πατάτες και ισοπεδώνοντας σιτηρά.
<P>
Επισκέφθηκα ορισμένες από τις περιοχές που επλήγησαν περισσότερο και έγινα μάρτυρας της θλιβερής κατάστασης στην οποία περιήλθαν άνθρωποι οι οποίοι είχαν εργαστεί σκληρά για να παραγάγουν τρόφιμα και αυτήν τη φορά, ενώ δρόμοι και γεφύρια παρασύρθηκαν από τα ορμητικά νερά και, επιπλέον, χάθηκε μέρος του ζωικού κεφαλαίου.
<P>
Οι γεωργοί έχουν συνηθίσει να παλεύουν ενάντια στις κλιματικές συνθήκες για να επιβιώσουν, όμως στην προκειμένη περίπτωση οι εν λόγω μικρές περιοχές μπορούν και πρέπει να βοηθηθούν. Στην Ευρώπη διαθέτουμε το Ταμείο Αλληλεγγύης, το οποίο πρέπει να τεθεί στη διάθεση του εκτελεστικού σώματος της Βόρειας Ιρλανδίας από την Επιτροπή, σας καλώ δε να αποστείλετε επιστολή στον επικεφαλής της Ευρωπαϊκής Επιτροπής, προκειμένου να έρθει σε επαφή με το γραφείο του πρώτου υπουργού της Βόρειας Ιρλανδίας για να εξετάσουν τον πλέον πρόσφορο τρόπο παροχής βοήθειας.
<SPEAKER ID="049" NAME="Hanna Foltyn-Kubicka" AFFILIATION="UEN">
(PL) Κύριε Πρόεδρε, σήμερα είναι η επέτειος της έναρξης του Δευτέρου Παγκοσμίου Πολέμου. Φρονώ ότι είναι μια καλή ευκαιρία για να ζητήσω και από εσάς και από το σύνολο των συναδέλφων βουλευτών του ΕΚ να στηρίξετε το αίτημα να οριστεί η 25η Μαΐου διεθνής ημέρα μνήμης όσων αγωνίστηκαν ηρωικά κατά του ολοκληρωτισμού.
<P>
" επιλογή της ημερομηνίας της 25ης Μαΐου δεν είναι τυχαία. Στις 25 Μαΐου 1948 οι κομμουνιστές δολοφόνησαν τον λοχαγό Witold Pilecki. Ο λοχαγός ήταν το μόνο πρόσωπο που μπήκε εκουσίως σε στρατόπεδο συγκέντρωσης, προκειμένου να οργανώσει την αντίσταση στο εσωτερικό του και να συλλέξει πληροφορίες σχετικά με τις μαζικές δολοφονίες που πραγματοποιούνταν εκεί. Αφού έζησε για περισσότερα από δύο χρόνια στο Άουσβιτς, δραπέτευσε και ακολούθως πολέμησε στην εξέγερση της Βαρσοβίας. Παρέμεινε στην Πολωνία μετά την πτώση των Ναζί για να αντισταθεί στο ολοκληρωτικό καθεστώς που τους διαδέχθηκε, το σοβιετικό καθεστώς. " απόφαση αυτή κόστισε εν τέλει τη ζωή του.
<P>
Ανθρώπους όπως τον Witold Pilecki αξίζει να τους θυμόμαστε. Ως δημοκρατικά εκλεγμένοι αντιπρόσωποι της Ευρώπης, είναι στο χέρι μας να ορίσουμε μια ημέρα κατά την οποία να τιμούμε τη μνήμη τέτοιων ανθρώπων. Ας ελπίσουμε ότι, μετά τον ορισμό της ημερομηνίας της 25ης Μαΐου ως μιας τέτοιας επετείου, δεν θα χρειάζεται να θυμόμαστε παρά τους αγώνες του παρελθόντος κατά των γενοκτονιών, και ότι η τραγωδία του ολοκληρωτισμού δεν θα επαναληφθεί ποτέ ξανά.
<SPEAKER ID="050" NAME="Nickolay Mladenov" AFFILIATION="PPE-DE">
(BG) Κύριε Πρόεδρε, κυρίες και κύριοι συνάδελφοι, στις αρχές Ιουλίου ο Φιλίπ Ντιμιτρόφ, ο πρώτος δημοκρατικά εκλεγμένος πρωθυπουργός μας στη Βουλγαρία, αποσύρθηκε από την πολιτική.
<P>
Ο Φιλίπ Ντιμιτρόφ ήταν ένας από τους ιδρυτές της δημοκρατικής αντιπολίτευσης στη Βουλγαρία, ανέλαβε τη διακυβέρνηση της χώρας από το καταρρέον κομμουνιστικό καθεστώς στις αρχές της δεκαετίας του '90, ενώ διετέλεσε επίσης αντιπρόσωπος στο Ευρωπαϊκό Κοινοβούλιο και, τέλος, αντιπρόεδρος της βουλγαρικής Εθνοσυνέλευσης.
<P>
Στα δεκαοκτώ χρόνια που ο κ. Ντιμιτρόφ βρίσκεται στην πολιτική, για όσους από εμάς τον γνωρίζαμε, υπήρξε υπόδειγμα εντιμότητας, ειλικρίνειας και ανθρώπου που ώς τα βάθη της ψυχής του πιστεύει στον ευρωπαϊκό και ευρωατλαντικό προσανατολισμό της χώρας μας, στην ελευθερία του λόγου, στη δημοκρατία και τα ανθρώπινα δικαιώματα.
<P>
Είμαι πεπεισμένος ότι, παρά την απόσυρσή του από την ενεργό πολιτική ζωή, με τις συμβουλές και την πείρα του θα συνεχίσει να μας βοηθά όλους να αποκαταστήσουμε την εικόνα που αξίζει η χώρα μας χάρη στις προσπάθειες ανθρώπων όπως ο Φιλίπ Ντιμιτρόφ.
<SPEAKER ID="051" NAME="Luis Yañez-Barnuevo García" AFFILIATION="PSE">
(ES) Κύριε Πρόεδρε, η παρέμβασή μου αφορά ένα θέμα που δεν έχει μέχρι στιγμής θιγεί.
<P>
Στην Κούβα, διαφωνούντες και άτομα που δεν συμφωνούν με τη δικτατορία τίθενται αυθαιρέτως υπό κράτηση σε τακτική βάση. " πιο πρόσφατη τέτοια κράτηση αφορούσε τον Gorki Águila, επικεφαλής ενός συγκροτήματος ροκ μουσικής, ο οποίος ευτυχώς έχει πλέον απελευθερωθεί. Εντούτοις, θέλω να επιστήσω την προσοχή του Προέδρου στο γεγονός ότι αυτές οι αυθαίρετες ενέργειες της δικτατορίας της Κούβας πρέπει να καταγγέλλονται και να δημοσιεύονται, έτσι ώστε να μην επαναληφθούν. Καλώ λοιπόν τον Πρόεδρο, με την πρώτη ευκαιρία, να μεταφέρει στην κουβανική κυβέρνηση και την κουβανική πρεσβεία στην Ευρωπαϊκή Ένωση τη δυσαρέσκειά μας και την αντίθεσή μας σε τέτοιες ενέργειες.
<SPEAKER ID="052" NAME="Avril Doyle" AFFILIATION="PPE-DE">
(EN) Κύριε Πρόεδρε, τα καταναλωτικά δικαιώματα των επιβατών αεροπορικών πτήσεων που προέρχονται από τρίτες χώρες και διέρχονται από κομβικούς αερολιμένες της ΕΕ παραβιάζονται. Από χιλιάδες πολίτες της ΕΕ εξακολουθούν να κατάσχονται τα προϊόντα σε υγρή μορφή τα οποία αγοράζουν σε καταστήματα αφορολογήτων ειδών εξαιτίας της αδυναμίας της Επιτροπής να εφαρμόσει εγκαίρως τον κανονισμό (ΕΚ) αριθ. 915/2007, σχετικά με την τροποποίηση του κανονισμού (ΕΚ) αριθ. 622/2003 για τον καθορισμό μέτρων για την εφαρμογή των κοινών βασικών προτύπων ασφάλειας των αερομεταφορών. Δεκατρείς χώρες εκτός της ΕΕ έχουν υποβάλει αιτήσεις αναγνώρισης δυνάμει του εν λόγω κανονισμού, όμως έχει εγκριθεί μόνο μία αίτηση.
<P>
Απευθύνω έκκληση μέσω υμών, κύριε Πρόεδρε, να ζητήσουμε και πάλι από τον νέο Επίτροπό μας, Antonio Tajani, να διευθετήσει αυτό το ζήτημα και να εφαρμόσει τον κανονισμό το ταχύτερο δυνατόν.
<P>
Από πολλούς αγωνιζόμενους στους Ολυμπιακούς Αγώνες του Πεκίνου -αλλά και από υποστηρικτές και μέλη των οικογενειών τους- κατασχέθηκαν προϊόντα κατά την επιστροφή και τη διέλευσή τους μέσω των μεγάλων κομβικών αερολιμένων της Ευρώπης. Για μία ακόμη φορά, λαμβάνουμε δεκάδες τέτοιες καταγγελίες. Σας παρακαλώ να διευθετηθεί αυτό το πρόβλημα. Δεν είναι προς το συμφέρον των δικαιωμάτων των καταναλωτών και είναι τραγελαφικό να συνεχίζουμε να επικαλούμαστε λόγους ασφάλειας.
<SPEAKER ID="054" NAME="Jörg Leichtfried" AFFILIATION="PSE">
(DE) Κυρία Πρόεδρε, στις 14 Αυγούστου 2008 ο χρόνος αναχώρησης μιας πτήσης της εταιρείας Ryanair από την Αυστρία με προορισμό το "νωμένο Βασίλειο αναβλήθηκε για την επόμενη ημέρα. " εταιρεία εγγυήθηκε στη συνέχεια ότι θα αποζημιώσει τους επιβάτες για τα έξοδα διαμονής σε ξενοδοχεία και τα μεταφορικά τους έξοδα, σύμφωνα δε με τις διατάξεις του κανονισμού (ΕΚ) αριθ. 261/2004, διανεμήθηκε φυλλάδιο, στο οποίο επισημαίνονταν τα δικαιώματα των επιβατών σε περίπτωση καθυστέρησης ή ακύρωσης μιας πτήσης.
<P>
Όταν ένας επιβάτης κατέθεσε αίτηση στη Ryanair για να του επιστραφεί το πρόσθετο κόστος με το οποίο επιβαρύνθηκε, η αεροπορική εταιρεία αρνήθηκε να καταβάλει το ποσό, χωρίς να αναφέρει συγκεκριμένους λόγους για την απόφασή της. " άρνηση της Ryanair να καταβάλει το ποσό έρχεται σε πλήρη αντίθεση με τον κανονισμό (ΕΚ) αριθ. 261/2004 ο οποίος καθορίζει τη βοήθεια που πρέπει να παρέχεται στους επιβάτες αεροπορικών πτήσεων στο σύνολο της ΕΕ. Σε περίπτωση καθυστέρησης ή, ειδικότερα, αναβολής μιας πτήσης έως την επόμενη ημέρα, οι επιβάτες έχουν δικαίωμα αποζημίωσης σύμφωνα με τις διατάξεις της κρατούσας νομοθεσίας. Οι αερομεταφορείς χαμηλού κόστους όπως η Ryanair οφείλουν επίσης να συμμορφώνονται με τη νομοθεσία και να τηρούν τις διατάξεις του κανονισμού. Τέτοια περιστατικά σημειώνονται ολοένα και συχνότερα, εις βάρος των ευρωπαίων επιβατών, και είναι πραγματικά καιρός να ληφθούν μέτρα από την Ευρωπαϊκή Επιτροπή.
<SPEAKER ID="055" NAME="Ryszard Czarnecki" AFFILIATION="UEN">
(PL) Κυρία Πρόεδρε, πριν από 87 χρόνια, ο Λένιν, τότε ηγέτης του παγκόσμιου Κομμουνισμού και της Σοβιετικής Ένωσης, έλαβε την απόφαση να αποσπάσει τρεις περιφέρειες από τη Γεωργία. " Νότια Οσετία και η Αμπχαζία ήταν δύο από αυτές τις περιφέρειες. Σχεδόν 90 χρόνια αργότερα, η Γεωργία και η Ευρώπη καταβάλλουν υψηλό τίμημα για αυτήν την απόφαση. Μάλιστα, η σημερινή συνεδρίαση του Ευρωπαϊκού Κοινοβουλίου συμπίπτει με μια συνεδρίαση του Ευρωπαϊκού Συμβουλίου. Μας δίνεται έτσι η ευκαιρία να πούμε ξεκάθαρα στους ηγέτες της Ένωσης ότι, στο όνομα της ελευθερίας των εθνών και των ανθρωπίνων δικαιωμάτων, δεν μπορούμε να επιτρέψουμε τη ρωσική επιθετικότητα κατά της Γεωργίας.
<P>
Όπως και η σοβιετική επίθεση στην Ουγγαρία το 1956 και η μετέπειτα επίθεση στην Τσεχοσλοβακία το 1968, η συγκεκριμένη επίθεση είναι μια κατάφωρη περίπτωση εισβολής ενός μεγάλου κράτους σε ένα μικρό κράτος την περίοδο μετά τον Δεύτερο Παγκόσμιο Πόλεμο. Είναι, ωστόσο, η πρώτη περίπτωση τα τελευταία 60 χρόνια στην οποία μια μεγάλη χώρα οικειοποιείται τμήμα μιας μικρής χώρας με στρατιωτικά μέσα. Εξάλλου, η ανακήρυξη της λεγόμενης ανεξαρτησίας της Αμπχαζίας και της Νότιας Οσετίας δεν είναι τίποτε άλλο από πολιτικό θέατρο, το οποίο χορογραφεί ο κ. Πούτιν. Το Ευρωπαϊκό Κοινοβούλιο πρέπει σήμερα να διακηρύξει την αλληλεγγύη του προς τη Γεωργία και, εν γένει, προς όλα τα έθνη του Καυκάσου.
<SPEAKER ID="056" NAME="György Schöpflin" AFFILIATION="PPE-DE">
(HU) Σας ευχαριστώ που μου δίνετε τον λόγο, κυρία Πρόεδρε. " ουγγρική κοινή γνώμη έγινε μάρτυρας ενός αξιοσημείωτου περιστατικού εν τω μέσω της κρίσης στη Γεωργία. Ο ρώσος πρεσβευτής στη Βουδαπέστη προέβη σε μια άκρως αντιδιπλωματική δήλωση κατά ενός ηγέτη της αντιπολίτευσης, του κ. Viktor Orbán, επειδή ο κ. Orbán υπερασπίστηκε τη Γεωργία. Ο ρώσος πρεσβευτής -και δεν μπορούμε να το περιγράψουμε με άλλο τρόπο- απείλησε την ουγγρική αντιπολίτευση, και ως εκ τούτου το μεγαλύτερο τμήμα της ουγγρικής κοινωνίας, ότι μπορεί να γίνει στόχος της εχθρότητας του ρωσικού κράτους. Δεν είναι δύσκολο να αποκρυπτογραφήσουμε το κωδικοποιημένο μήνυμα αυτής της δήλωσης: όποιος ψηφίσει το κόμμα FIDESZ θα βρεθεί αντιμέτωπος με τη δυσαρέσκεια των Ρώσων. Το μήνυμα της εξοχότητάς του συνιστά απροκάλυπτη παρέμβαση στις εσωτερικές υποθέσεις της Ουγγαρίας και, ως εκ τούτου, στο δημοκρατικό σύστημα ενός από τα κράτη μέλη της Ευρωπαϊκής Ένωσης. Ασφαλώς, η Ουγγαρία δεν είναι μόνη, και σχεδόν όλα τα πρώην κομμουνιστικά κράτη έχουν δεχθεί παρόμοιες απειλές, οι οποίες θέτουν σε κίνδυνο ολόκληρη την Ευρώπη.
<SPEAKER ID="057" NAME="Proinsias De Rossa" AFFILIATION="PSE">
(EN) Κυρία Πρόεδρε, παρά την ιρλανδική στρατιωτική ουδετερότητα, η Ιρλανδία δεν είναι ουδέτερη, ούτε αδιαφορεί, απέναντι στην κρίση που έχει ξεσπάσει στη Γεωργία. Επικρατεί βαθιά ανησυχία στην κοινή γνώμη, η οποία φοβάται ότι ισχυροί παράγοντες από όλες τις πλευρές φαίνεται να επιθυμούν έναν νέο Ψυχρό Πόλεμο, και ανησυχούν για τις αυτοκαταστροφικές δηλώσεις περί κυρώσεων κατά της Ρωσίας. Οι βεβιασμένες αντιδράσεις δεν πρόκειται να συντελέσουν ούτε να εγγυηθούν την ειρήνη ή τη δικαιοσύνη προς όφελος του πληθυσμού της περιοχής, και κάθε άλλης περιοχής.
<P>
Κατά βάση, η Ρωσία έστρεψε μια προειδοποιητική βολή προς την κατεύθυνσή μας. " αντίδραση της ΕΕ πρέπει να είναι η χρησιμοποίηση των πόρων που έχει στη διάθεσή της προκειμένου να διαμορφωθούν νέα κοινοτικά όργανα τα οποία θα προσφέρουν τη δυνατότητα διαπραγμάτευσης δεσμευτικών πολυμερών συμφωνιών. Πρέπει να επιδιώξουμε την οικοδόμηση ενός νέου ειρηνικού κόσμου σε συνεργασία με τη Ρωσία, και όχι σε αντιπαράθεση μαζί της.
<SPEAKER ID="058" NAME="Πρόεδρος">
" συζήτηση έληξε.

<CHAPTER ID="015">
Παρεμβάσεις ενός λεπτού επί σημαντικών πολιτικών θεμάτων
<SPEAKER ID="041" NAME="Πρόεδρος">
" ημερήσια διάταξη προβλέπει τις παρεμβάσεις ενός λεπτού επί σημαντικών πολιτικών θεμάτων, σύμφωνα με το άρθρο 144 του Κανονισμού.
<SPEAKER ID="042" NAME="Timothy Kirkhope" AFFILIATION="PPE-DE">
(ΕΝ) Κύριε Πρόεδρε, εκτιμούμε τα ευγενικά λόγια σας για τον Nicholas Bethel. Μετά τον θάνατό του πριν από ένα δεκαπενθήμερο, άνθρωποι από ολόκληρο το πολιτικό φάσμα τού απέτισαν φόρο τιμής. Όταν συζητούμε το θέμα των δικαιωμάτων του ανθρώπου, κάτι που μας απασχολεί και τώρα όπως πάντα, πρέπει να θυμόμαστε τις τεράστιες προσπάθειες που εκείνος κατέβαλε. Θυμόμαστε και είμαστε υπερήφανοι για το μετάλλιο Schuman που του απονεμήθηκε το 2003, τότε που, παρά την κακή κατάσταση της υγείας του, εκφώνησε μια συγκινητική και κομψοεπή ομιλία στους βουλευτές της ομάδας μας. Για πολλούς, η προάσπιση των αγώνων τόσο του Nelson Mandela όσο και του Andrei Sakharov είναι κάτι που δεν πρέπει να λησμονήσουμε.
<P>
" Elena Bonner, η χήρα του Andrei Sakharov, σε επιστολή που έστειλε πριν από λίγες ημέρες στην οικογένεια του Nicholas Bethel, αναγνώρισε το γεγονός ότι χωρίς τη βοήθειά του, ο αγώνας του Sakharov και πολλών ακόμη αντιφρονούντων στην τότε Σοβιετική Ένωση -όπως και ο χαρακτήρας του τυραννικού καθεστώτος- δεν θα είχαν δεόντως αναγνωριστεί στο εξωτερικό.
<P>
Εξ ονόματος της αντιπροσωπείας των βρετανών Συντηρητικών, αισθάνομαι υπερήφανος που αποτίω φόρο τιμής σε έναν θαρραλέο άνθρωπο. Όσοι από εμάς παρέστησαν την Πέμπτη στην κηδεία του στο Λονδίνο υπήρξαν αυτόπτες και αυτήκοοι μάρτυρες της απέραντης υπερηφάνειας και αγάπης με την οποία τον περιέβαλαν τόσοι πολλοί φίλοι και συνάδελφοι τόσο από τον πολιτικό κόσμο όσο και πέραν αυτού. Αυτήν τη δύσκολη ώρα η σκέψη και οι προσευχές μας στρέφονται στην οικογένειά του.
<P>
Ήταν τιμή για εμένα και για πολλούς συναδέλφους μου σε αυτό Σώμα το ότι συνεργαστήκαμε με μαζί του, έναν άνθρωπο με τέτοιο ποιόν και τέτοια ανθρωπιά.
<P>
(Χειροκροτήματα)
<SPEAKER ID="043" NAME="Marianne Mikko" AFFILIATION="PSE">
(ET) Κυρίες και κύριοι, η Ρωσία έχει αρχίσει να δείχνει με διάφορους τρόπους πού, κατά τη γνώμη της, θα έπρεπε να είναι τα σύνορα της Ευρωπαϊκής Ένωσης.
<P>
Από τον Αύγουστο, ατέλειωτες ουρές αυτοκινήτων περιμένουν στο συνοριακό πέρασμα της Narva, στην πατρίδα μου, την Εσθονία. Τις χειρότερες ημέρες, απαιτούνται περισσότερο από 100 ώρες για τη διέλευση των συνόρων, με πάνω από 400 φορτηγά να σχηματίζουν ουρά. " κατάσταση στα σύνορα μεταξύ Ρωσίας και Λεττονίας είναι ακόμα χειρότερη.
<P>
Το Κρεμλίνο συμφώνησε για τη διεξαγωγή μιας πρώτης συζήτησης επί του θέματος στη Μόσχα στις 16 Νοεμβρίου, αυτό όμως είναι σε δύο μήνες από τώρα.
<P>
Θέλω να παροτρύνω την Ευρωπαϊκή Επιτροπή και το Ευρωπαϊκό Συμβούλιο να εξετάσουν το θέμα πολύ νωρίτερα, κατά την επόμενη σύνοδο κορυφής σε ένα μήνα, στις 26 Οκτωβρίου στην Πορτογαλία.
<P>
Θεωρώ ότι τα μέρη έχουν μια έξοχη ευκαιρία εν προκειμένω για να βελτιώσουν τις σχέσεις, στρέφοντας την προσοχή τους σε πρακτικά θέματα, όπως είναι η απρόσκοπτη διέλευση των συνόρων.
<P>
" ελεύθερη κυκλοφορία των εμπορευμάτων είναι μία από τις θεμελιώδεις ελευθερίες της Ευρώπης. " Ρωσία, που επιδιώκει να προσχωρήσει στον ΠΟΕ, δεν είναι σε θέση να συμπεριφέρεται τοιουτοτρόπως. Άλλωστε, θέλει να έχει και τη στήριξη της Ένωσής μας.
<SPEAKER ID="044" NAME="Marco Pannella" AFFILIATION="ALDE">
(IT) Κύριε Πρόεδρε, κυρίες και κύριοι, στις 30 Οκτωβρίου 1985, ο Altiero Spinelli, φοβούμενος ότι η Ευρώπη των εθνών, και όχι το ευρωπαϊκό έθνος, πολύ σύντομα θα υπονόμευε τη μεταρρύθμιση του Ευρωπαϊκού Κοινοβουλίου του 1984 ανέθεσε σε εμάς σε αυτό το Σώμα την αποστολή να συνεχίσουμε την ευρωπαϊκή επανάσταση. Θέλω απλά να παραθέσω τι είπε στις 31 Δεκεμβρίου: "Το Ευρωπαϊκό Κοινοβούλιο μπορεί να καταθέσει πρόταση μομφής κατά της Επιτροπής, μπορεί να προκαλέσει την παραίτησή της, μπορεί να απορρίψει τον προϋπολογισμό, μπορεί να εγκρίνει προϋπολογισμό άλλον από τον προτεινόμενο από το Συμβούλιο, κυρίως όμως το Ευρωπαϊκό Κοινοβούλιο πρέπει να προωθεί τις γνώμες του στο Συμβούλιο. Χωρίς αυτές τις γνώμες, το Συμβούλιο δεν μπορεί να λάβει αποφάσεις!" Ο Spinelli, που διοργάνωσε δεκάδες συναντήσεις για το θέμα αυτό σε διάφορες ευρωπαϊκές χώρες, κατέληξε στο συμπέρασμα ότι "το Ευρωπαϊκό Κοινοβούλιο πρέπει να έχει το σθένος να υποστηρίζει με θέρμη τις γνώμες του".
<P>
Κύριε Πρόεδρε, επιδιώξαμε μάλλον μια στρατιωτική παρά μια κοινοβουλευτική επιχείρηση για να επιτύχουμε μια νέα δομή, μια νέα οργάνωση της Ευρώπης. Φρονώ ότι οι δημοσκοπήσεις μάς λένε με σαφήνεια τι σκέφτονται οι πολίτες της Ευρώπης για το ζήτημα αυτό και για τη γραφειοκρατική Ευρώπη των εθνών, και όχι για το ευρωπαϊκό έθνος.
<SPEAKER ID="045" NAME="Πρόεδρος">
Γνωρίζουμε τον επαναστατικό σας ζήλο, κύριε Pannella. Πρέπει όμως να τηρούμε και τους κανόνες μας οι οποίοι προβλέπουν παρεμβάσεις ενός λεπτού. Και εσείς μιλήσατε σχεδόν δύο λεπτά.
<SPEAKER ID="046" NAME="Jan Tadeusz Masiel" AFFILIATION="UEN">
(PL) Κύριε Πρόεδρε, ένα από τα καθολικά ιδρύματα ανώτατης εκπαίδευσης στην Πολωνία αιτείται στην παρούσα φάση χρηματοδότηση από την Ευρωπαϊκή Ένωση. Στην ιστορία της χώρας μας, η καθολική θρησκεία διαδραμάτισε σημαντικό ρόλο στον αγώνα υπέρ της ελευθερίας κατά τη διάρκεια του κομμουνισμού και, εν γένει, έδρασε υπέρ της ανάπτυξης της δημοκρατίας. Θα μπορούσε μάλιστα να συγκριθεί με τον ρόλο που διαδραμάτισε ο σοσιαλισμός στην Ισπανία του Φράνκο. Ο πολωνικός καθολικισμός ουδέποτε έπραξε κάτι εις βάρος των Εβραίων. Ωστόσο, άκουσα ότι οι Εβραίοι επιχειρούν να εμποδίσουν αυτήν τη χρηματοδότηση και ότι προσέγγισαν τον Πρόεδρο της Ευρωπαϊκής Επιτροπής. Αυτό συνιστά παρέμβαση στις πολωνικές υποθέσεις και στις πολωνικές ευαισθησίες έναντι της Ευρώπης, του πολωνικού έθνους και της θρησκείας. " Ευρωπαϊκή Ένωση πρέπει να εμπιστευθεί τους ενδιαφερόμενους Πολωνούς και να μην υποκύψει στις οργανωμένες ομάδες πίεσης.
<SPEAKER ID="047" NAME="Milan Horáček" AFFILIATION="Verts/ALE">
(DE) Κύριε Πρόεδρε, η Άνγκελα Μέρκελ υποδέχθηκε χτες τον Δαλάι Λάμα στην Καγκελαρία. Στο πλαίσιο της στρατηγικής της για τη διεθνή απομόνωση του Δαλάι Λάμα, η Κίνα ζήτησε από την κ. Μέρκελ να μην συναντηθεί μαζί του. Πολλές φορές κατά το παρελθόν, το Πεκίνο είχε ζητήσει από την ομοσπονδιακή κυβέρνηση να μην επιτρέψει την είσοδό του στη χώρα. Αυτή η επαίσχυντη παρέμβαση γίνεται ακόμη περισσότερο αισθητή αν σκεφτεί κανείς ότι τον επόμενο χρόνο η Κίνα επιθυμεί να υποδυθεί τον ρόλο της φιλεύσπλαχνης χώρας υποδοχής των Ολυμπιακών Αγώνων. Έχουμε δει αντίστοιχου θράσους απόπειρες άσκησης πίεσης σε σχέση όχι μόνο με τον λαό του Θιβέτ αλλά και με τα ανθρώπινα δικαιώματα εν γένει. Για τον λόγο αυτό, στηρίζω τον κινέζο υποψήφιο για το φετινό βραβείο Ζαχάρωφ. Πραγματικά αναρωτιέμαι τι άλλο περιμένουμε να συμβεί τον επόμενο χρόνο και τι άλλο πρέπει να συμβεί, προκειμένου να σταματήσει η Ευρώπη να πωλεί όλως τυχαίως το σύστημα αξιών της έναντι οικονομικών συμφερόντων. Το γεγονός αυτό καθιστά τη σημερινή πράξη της κ. Μέρκελ εξαιρετικά ενθαρρυντική!
<P>
(Χειροκροτήματα)
<SPEAKER ID="048" NAME="Pedro Guerreiro" AFFILIATION="GUE/NGL">
(PT) - Θέλω να αδράξω αυτήν την ευκαιρία για να εκφράσω την αλληλεγγύη μας προς τους στρατιώτες και τους ηγέτες ενώσεων που εκπροσωπούν μέλη των ενόπλων δυνάμεων, σε βάρος των οποίων ασκήθηκαν πειθαρχικές διώξεις σε σχέση με τη δραστηριότητά τους σε αυτές τις ενώσεις, επειδή ασκούν και διαφυλάσσουν τα νόμιμα δικαιώματα των μελών των ενόπλων δυνάμεων στην Πορτογαλία, ιδίως όσον αφορά ολόκληρο το φάσμα των κοινωνικών και επαγγελματικών θεμάτων, τα οποία οι ενώσεις αυτές επιδιώκουν να προωθήσουν ως μέρος της αναγκαίας ενίσχυσης της αξιοπρέπειας του στρατιωτικού βίου.
<P>
Ολοκληρώνοντας, θα ήθελα να σας υπενθυμίσω τη σύσταση της Κοινοβουλευτικής Συνέλευσης του Συμβουλίου της Ευρώπης της 11ης Απριλίου 2006 σχετικά με τα ανθρώπινα δικαιώματα των μελών των ενόπλων δυνάμεων, η οποία αναφέρει ότι τα μέλη των ενόπλων δυνάμεων είναι ένστολοι πολίτες οι οποίοι πρέπει να απολαμβάνουν τις ίδιες θεμελιώδεις ελευθερίες, συμπεριλαμβανομένων όσων ορίζονται στην Ευρωπαϊκή Σύμβαση των Δικαιωμάτων του Ανθρώπου και στον Ευρωπαϊκό Κοινωνικό Χάρτη, καθώς και την ίδια προστασία των δικαιωμάτων και της αξιοπρέπειάς τους, όπως κάθε άλλος πολίτης.
<SPEAKER ID="049" NAME="Bernard Wojciechowski" AFFILIATION="IND/DEM">
(ΕΝ) Τον Αύγουστο, ο Πρόεδρος αυτού του Κοινοβουλίου συμμετείχε στο συνέδριο της γερμανικής Landsmannschaft. " απόφασή του να υποστηρίξει την οργάνωση αυτή αποτελεί παράδειγμα της ανικανότητας του Πρόεδρου να τηρήσει ουδέτερη στάση όταν εμπλέκονται τα συμφέροντα της χώρας του για εκ νέου συγγραφή της ιστορίας.
<P>
Χάρη σε τέτοιες οργανώσεις και στους παραπλανημένους υποστηρικτές τους, ο γερμανικός λαός μπορεί πιθανώς να πιστέψει το ψέμα ότι η Πολωνία ενήργησε εκ του πονηρού αποδεχόμενη τις ιστορικά πολωνικές περιοχές επί των Odra και Nysa από τις Μεγάλες Δυνάμεις. Ένας πολωνός πολιτικός έγραψε κάποτε ότι οι αγγλοσάξονες συμβαλλόμενοι της Συνθήκης του Πότσνταμ πρότειναν τη λύση να μας παραχωρηθούν τα δυτικά εδάφη ως αποζημίωση για την απώλεια των ανατολικών. Το πολωνικό έθνος απέρριψε τη λύση αυτή και δεν θεωρεί τα εδάφη αυτά ως αποζημίωση από τη Ρωσία για το ανατολικό μισό της πατρίδας μας. Το έθνος πιστεύει ότι τα δυτικά εδάφη αποτελούν την αποζημίωση για τις ενοχές των Γερμανών για τα εγκλήματα που διέπραξαν, αποζημίωση που δεν έχει καμία σχέση με τη Lwów και τη Wilno.
<P>
Ο Πρόεδρος του Σώματος αυτού, ενός θεσμικού οργάνου που αντιπροσωπεύει 27 έθνη, οφείλει να επιδεικνύει αντικειμενικότητα και να εκπροσωπεί τα κοινά συμφέροντα. Εάν ο κύριος Πρόεδρος έχει πρόβλημα με αυτό, ας σιωπήσει. " Ευρώπη δεν χρειάζεται άλλους κλαψιάρηδες, ηθικολόγους χριστιανίζοντες που κηρύσσουν την ειρήνη και τη συνεργασία.
<SPEAKER ID="050" NAME="Πρόεδρος">
Κύριε Wojciechowski, επειδή απευθυνθήκατε προσωπικά σε εμένα, θα ήθελα να σας πω ότι οι αρχές της Ευρωπαϊκής Ένωσης βασίζονται στο να συζητάμε μεταξύ μας, στο να διεξάγουμε διάλογο. Στην ομιλία μου αναφέρθηκα στη συμφιλίωση και κανείς στην Πολωνία δεν θα μπορούσε να επικρίνει ούτε μία πρόταση της ομιλίας μου, διότι ήταν μια ομιλία υπέρ της συμφιλίωσης, όπου εκπροσωπήθηκαν και οι δικές σας θέσεις. Ομολογώ ότι δεν καταλαβαίνω πώς μπορείτε να επικρίνετε το ότι μιλάει κανείς με ανθρώπους, προσπαθώντας παράλληλα να ασκήσει πειθώ. Σας ζητώ να είστε δίκαιος και να συμβάλετε στη συμφιλίωση στην Ευρώπη!
<P>
(Χειροκροτήματα)
<SPEAKER ID="051" NAME="Martin Schulz" AFFILIATION="PSE">
(DE) Κύριε Πρόεδρε, ζητώ τον λόγο επί της διαδικασίας. Λυπάμαι που απαντήσατε μόλις τώρα ο ίδιος προσωπικά. Το κατανοώ, αλλά θεωρώ εντελώς απαράδεκτο ο Πρόεδρος αυτού του Σώματος να πρέπει να υπερασπιστεί ο ίδιος τον εαυτό του ενάντια σε μία τόσο παράλογη και ανάρμοστη επίθεση. Γι' αυτό λέω - και ελπίζω ότι ομιλώ εξ ονόματος όλων των λογικών βουλευτών αυτού του Σώματος: τόσο σε αυτήν όσο και σε άλλες, παλαιότερες ομιλίες σας εκπροσωπήσατε με εξαίρετο τρόπο την αξιοπρέπεια του Σώματος και υπερασπιστήκατε με αξιοπρέπεια από κάθε άποψη τις θεμελιώδεις αξίες της Ευρωπαϊκής Ένωσης. Σας ευχαριστώ γι' αυτό, καθώς και για την ομιλία σας στην Πολωνία.
<P>
(Χειροκροτήματα)
<SPEAKER ID="052" NAME="Πρόεδρος">
Σας ευχαριστώ πολύ, κύριε Schulz. Με συγκινεί που ακούω λόγια σαν και αυτά από τον πρόεδρο μίας μεγάλης ομάδας. Σας ευχαριστώ θερμά!
<SPEAKER ID="053" NAME="Petre Popeangă" AFFILIATION="ITS">
(RO) Κύριε Πρόεδρε, όπως γνωρίζετε, στις 25 Νοεμβρίου 2007, θα πραγματοποιηθούν στη Ρουμανία εκλογές για την ανάδειξη των μελών του Ευρωπαϊκού Κοινοβουλίου, οι πρώτες αυτού του είδους στην ιστορία της χώρας μας.
<P>
Ένα γεγονός τέτοιας πολιτικής, κοινωνικής και, όπως είπα, ιστορικής σημασίας, πρέπει να κινητοποιήσει ολόκληρη την κοινωνία, ούτως ώστε η διεξαγωγή να γίνει υπό τις καλύτερες δυνατές συνθήκες. Δυστυχώς, αυτό δεν συμβαίνει, καθότι η πολιτική σκηνή στη Ρουμανία αναταράσσεται από ατέρμονες συζητήσεις, μια κατάσταση που, κατά τη γνώμη μου, δεν ευνοεί το κλίμα σταθερότητας που απαιτείται για την κανονική διεξαγωγή των εκλογών.
<P>
Επιπλέον, αν εγκριθεί η πρόταση δυσπιστίας που κατατέθηκε σήμερα, δύο μήνες πριν από τις εκλογές, και η οποία κατά πάσα πιθανότητα θα εγκριθεί, δεδομένου ότι κινήθηκε από το μεγαλύτερο κόμμα της αντιπολίτευσης, η πολιτική κατάσταση ενδέχεται να επιδεινωθεί, με κύρια συνέπεια τη μείωση του ενδιαφέροντος του πληθυσμού για τις εκλογές ανάδειξης των μελών του Ευρωπαϊκού Κοινοβουλίου.
<P>
Ενόψει αυτής της κατάστασης, θεωρώ κατάλληλο, και ενδεχομένως και αναγκαίο ακόμη, να συνταχθούν οι πολιτικές δυνάμεις στο Ευρωπαϊκό Κοινοβούλιο με τις ρουμανικές, προκειμένου να εξομαλύνουν τις συνθήκες για τη διεξαγωγή των εκλογών.
<SPEAKER ID="054" NAME="Joseph Daul" AFFILIATION="PPE-DE">
(FR) Κύριε Πρόεδρε, θέλω απλώς να προσθέσω ότι μόλις επέστρεψα από τετραήμερη επίσκεψη στην Πολωνία.
<P>
Έριξα μια καλή ματιά γύρω και μίλησα με πολωνούς πολίτες, και χαίρομαι που αναφέρω ότι δεν συνάντησα κανέναν που να μίλησε με παρόμοιο τρόπο, όπως ο συνάδελφός μας εδώ. Βρήκα τους Πολωνούς καθ' όλα Ευρωπαίους. Κατέθεσα επίσης στεφάνι στο Άουσβιτς-Μπίρκεναου: πιστεύω ότι πολίτες από κάθε χώρα της Ευρώπης έχουν πάει εκεί και πιστεύω πως όλοι μας -μεταξύ άλλων, κυρίως εσείς, κύριε Πρόεδρε- είμαστε αποφασισμένοι να μην επιτρέψουμε να συμβούν ξανά τέτοια πράγματα!
<P>
Χαίρομαι, λοιπόν, που λέω ότι αυτό που μόλις ακούσαμε δεν ήταν η φωνή της Πολωνίας, ούτε η φωνή του μέσου πολωνού πολίτη· ήταν η φωνή επικίνδυνων ανθρώπων, των οποίων η επικίνδυνη σκέψη θα ήταν ικανή να μας γυρίσει πίσω στις ημέρες των στρατοπέδων συγκέντρωσης.
<P>
Δεν θα μασήσω τα λόγια μου εδώ. Ποτέ πια! Πρωτίστως δε, να μην ξανακούσουμε ποτέ πια αυτού του είδους το μίσος που εκφράστηκε στο Ευρωπαϊκό Κοινοβούλιο!
<P>
(Χειροκροτήματα)
<SPEAKER ID="055" NAME="Vladimír Maňka" AFFILIATION="PSE">
(SK) Ενδέχεται να υπάρξει συζήτηση αργότερα γι' αυτό που θέλω να πω. Το 2002, ο πρώην πρωθυπουργός της Ουγγαρίας, Viktor Orbán, εμφανίστηκε ενώπιον της Επιτροπής Εξωτερικών Υποθέσεων του Ευρωπαϊκού Κοινοβουλίου. Δήλωσε ότι τα διατάγματα του προέδρου Beneš ήταν ασύμβατα με το κοινοτικό δίκαιο.
<P>
" Ευρωπαϊκή Επιτροπή διεξήγαγε, ακολούθως, ανάλυση γι' αυτό το ζήτημα. Το συμπέρασμα ήταν ότι η Ευρωπαϊκή Επιτροπή θεωρεί επιλυμένο και λήξαν το ζήτημα των διαταγμάτων του προέδρου Beneš. Ως αποτέλεσμα συνεχών προσπαθειών για την αναθεώρηση αυτών των διαταγμάτων, την περασμένη εβδομάδα το Εθνικό Συμβούλιο της Σλοβακικής Δημοκρατίας ενέκρινε ψήφισμα για το απαραβίαστο των μεταπολεμικών εγγράφων. Το ψήφισμα, που καταδικάζει την αρχή της συλλογικής ενοχής, υποστηρίχθηκε από μέλη της κυβέρνησης συνεργασίας και από κόμματα της αντιπολίτευσης.
<P>
" ιστορία δεν μπορεί να ανατραπεί ή να αλλάξει. Μια κατάσταση που συνέβη σε εξαιρετικές περιστάσεις πρέπει να ιδωθεί στο πλαίσιο της εποχής που συνέβη. " αμφισβήτηση και η αναθεώρηση της μεταπολεμικής τάξης της Ευρώπης δεν είναι αυτό που προσμένει από εμάς η πλειονότητα των προοδευτικών και θετικά σκεπτόμενων Ευρωπαίων. Ο κοινός μας στόχος είναι η ειρήνη, η συνεργασία και η επίλυση των προβλημάτων που αντιμετωπίζουν οι άνθρωποι που ζουν στο εδώ και το τώρα.
<SPEAKER ID="056" NAME="Markus Ferber" AFFILIATION="PPE-DE">
(DE) Κύριε Πρόεδρε, κυρίες και κύριοι, θα ήθελα πολύ να επιστήσω την προσοχή σας στο ψήφισμα που εγκρίθηκε την περασμένη Πέμπτη στο κοινοβούλιο της Σλοβακίας. Το ψήφισμα αυτό δεν διαπνέεται από ευρωπαϊκό πνεύμα, ούτε από πνεύμα συμφιλίωσης και συνεννόησης. Αντίθετα, υποστηρίζει ότι τα διατάγματα που τέθηκαν σε ισχύ μετά τον Δεύτερο Παγκόσμιο Πόλεμο, τα διατάγματα του Beneš, πρέπει να εφαρμόζονται και σήμερα καθ' ολοκληρία. Στην αιτιολογική σκέψη, η ουγγρική και η γερμανική μειονότητα εξομοιώνονται με προδότες και εχθρούς. Θα ήθελα να επισημάνω ότι εμείς, ως Ευρωπαϊκό Κοινοβούλιο -και έχω ήδη απευθύνει και σε εσάς επιστολή, κύριε Πρόεδρε- πρέπει να στείλουμε ένα σαφές μήνυμα ότι δεν είναι αυτό το πνεύμα που θα έπρεπε να μας χαρακτηρίζει στην Ευρώπη αλλά ότι πρέπει να συνεργαστούμε για την οικοδόμηση της Ευρώπης και τη δημιουργία ενός κοινού μέλλοντος.
<P>
(Χειροκροτήματα)
<SPEAKER ID="057" NAME="Martin Schulz" AFFILIATION="PSE">
(DE) Κύριε Πρόεδρε, δεν μιλάω ευχαρίστως γι' αυτό το θέμα, θέλω όμως να απευθύνω μία παράκληση σε όλους τους εμπλεκομένους συναδέλφους, είτε πρόκειται για τον κ. Ferber είτε για τον κ. Maňka που ανήκει στην ομάδα μου. Αυτά που συντελούνται τις τελευταίες εβδομάδες σε ορισμένα κράτη μέλη της ΕΕ και στα κοινοβούλιά τους είναι ανησυχητικά.
<P>
Όλοι εδώ στο Σώμα γνωρίζουμε ότι ακόμα και αν το κοινοβούλιο της Σλοβακίας εγκρίνει ένα τέτοιο ψήφισμα, τα διατάγματα του Beneš δεν είναι πλέον δυνατόν να έχουν νομικές συνέπειες. Με την ένταξή τους στην Ευρωπαϊκή Ένωση, όλα τα κράτη μέλη που προσχώρησαν σε αυτήν αναγνώρισαν θεμελιώδεις αξίες, γεγονός που καθιστά περιττή οποιαδήποτε περαιτέρω συζήτηση του θέματος που έθεσε ο κ. Ferber. Έτσι βρισκόμαστε αντιμέτωποι με το εξής ερώτημα: τι πράττουμε εμείς ως Ευρωπαϊκό Κοινοβούλιο για να εξομαλύνουμε την κατάσταση;
<P>
Κατά την άποψή μου, δεν θα πρέπει να ασχοληθούμε με την ερμηνεία του κειμένου -παρενθετικά, δεν βρήκα στο κείμενο τις φράσεις που χρησιμοποιήσατε- αλλά να υιοθετήσουμε διαφορετική προσέγγιση. Το Ευρωπαϊκό Κοινοβούλιο, αντί να τροφοδοτεί την ένταση με διαξιφισμούς, θα μπορούσε να αποφασίσει να υιοθετήσει διαφορετική προσέγγιση και να εφαρμόσει και σε αυτήν την περίπτωση τις διαδικασίες επίλυσης διενέξεων που χρησιμοποιούμε καθημερινά κατά την εργασία μας, δηλαδή να πούμε ότι 60 χρόνια μετά το τέλος του πολέμου, καθήκον του Σώματος δεν είναι να εξορκίσει τα φαντάσματα του 1945, αλλά να μεταλαμπαδεύσει το πνεύμα συνεργασίας του 2007.
<P>
Ένας τρόπος για επιτευχθεί κάτι τέτοιο είναι η διεξαγωγή διαλόγου, που δεν πρέπει οπωσδήποτε να λάβει χώρα εδώ στην Ολομέλεια. Για τον λόγο αυτό, απευθύνω έκκληση σε όλους τους συναδέλφους της ομάδας μου, αλλά και της δικής σας και όλων των άλλων ομάδων, να επιδιώξουμε την εξομάλυνση της κατάστασης και όχι την όξυνσή της με δηλώσεις που έχουν ως στόχο να προσελκύσουν τα φώτα του Τύπου -διότι περί αυτού πρόκειται κατά τη γνώμη μου.
<SPEAKER ID="058" NAME="Πρόεδρος">
Δεν διεξάγουμε συζήτηση τώρα. Κύριε Ferber, καμία διάταξη δεν προβλέπει τη δυνατότητα να απαντά ο ένας βουλευτής στον άλλον.
<P>
(Αποδοκιμασίες)
<SPEAKER ID="059" NAME="Markus Ferber" AFFILIATION="PPE-DE">
(DE) Τότε, κύριε Πρόεδρε, θα παρακαλούσα τους βουλευτές να προσέξουν τι σημαίνει αυτό το σημείο της ημερήσιας διάταξης. Αν ο κ. Schulz αισθάνεται ότι πρέπει να σχολιάζει κάθε δεύτερη ή τρίτη παρέμβαση, είναι δικό του πρόβλημα. Αν όμως ενδιαφέρεται να διεξαχθεί εδώ πραγματική συζήτηση, τότε θα χαρώ εάν υποστηρίξει το αίτημα της ομάδας μας για τη διεξαγωγή συζήτησης εδώ στο Σώμα για το ζήτημα αυτό με την πρώτη ευκαιρία.
<P>
(Ανταλλαγή απόψεων με κλειστά μικρόφωνα)
<SPEAKER ID="060" NAME="Πρόεδρος">
Ελπίζω να επιλυθεί φιλικά το θέμα.
<SPEAKER ID="061" NAME="Alojz Peterle" AFFILIATION="PPE-DE">
(SL) Σας ευχαριστώ πολύ, κύριε Πρόεδρε.
<P>
Την περασμένη εβδομάδα, αρκετές σλοβακικές επαρχίες υπέστησαν σοβαρές ζημίες από φυσική καταστροφή - τη χειρότερη πλημμύρα που μπορεί κανείς να θυμηθεί. Έξι άτομα έχασαν τη ζωή τους και οι αρχικές εκτιμήσεις έκαναν λόγο για υλικές ζημίες τουλάχιστον 200 εκατομμυρίων ευρώ.
<P>
Οι κάτοικοι έχουν ξεκινήσει εργασίες ανοικοδόμησης στις πληγείσες περιοχές. Τους συνδράμει η κυβέρνηση και μεγάλος αριθμός εθελοντών, όμως η κλίμακα των ζημιών είναι τέτοια που δικαιολογημένα βασιζόμαστε και στην αλληλεγγύη της Ευρωπαϊκής Ένωσης.
<P>
Χαίρομαι που η Ευρωπαϊκή Ένωση ανακοίνωσε ήδη ότι θα δώσει τη δέουσα προσοχή στο θέμα, από πλευράς βοήθειας.
<P>
Σας ευχαριστώ πολύ και για την προσοχή σας.
<SPEAKER ID="062" NAME="István Szent-Iványi" AFFILIATION="ALDE">
(HU) Κύριε Πρόεδρε, την περασμένη εβδομάδα το Εθνικό Συμβούλιο της Σλοβακικής Δημοκρατίας ενέκρινε ψήφισμα με το οποίο επιβεβαιώνεται το απαραβίαστο των διαταγμάτων του Beneš. Βάσει της αρχής της συλλογικής ενοχής, αυτά τα διατάγματα στέρησαν από εθνοτικές ομάδες Ούγγρων και Γερμανών τις περιουσίες τους, τη δυνατότητα άσκησης των πολιτικών τους δικαιωμάτων, και συχνά ακόμη και την προσωπική τους ελευθερία.
<P>
" εν λόγω πράξη ήταν επαίσχυντη ακόμη και για εκείνη την εποχή, είναι όμως ιδιαιτέρα επαίσχυντο ότι τον 21ο αιώνα, 60 χρόνια μετά τα γεγονότα που συνέβησαν, ένα κράτος μέλος της Ευρωπαϊκής Ένωσης υπέβαλε αυτήν την πρόταση ψηφίσματος και την επικύρωσε εκ νέου. Φυσικά, δεν αποτελεί έκπληξη το γεγονός πως αυτό συμβαίνει στη Σλοβακία, που στην παρούσα φάση ετοιμάζεται να επικυρώσει ένα νόμο, με τον οποίο θα ανακηρύσσει τον Hlinka, τον ηγέτη του ημιφασιστικού σλοβακικού κράτους, πατέρα του σλοβακικού έθνους. Όλα αυτά συμβαίνουν σε μια Σλοβακία, όπου, συν τοις άλλοις, ο Ján Slota δηλώνει πως το πρόβλημα έγκειται στο ότι δεν κατάφεραν να απαλλάξουν τη χώρα τους από τους Ούγγρους και ότι αυτή είναι η πηγή όλων τους των δεινών.
<P>
Πιστεύω ότι κάθε δημοκράτης έχει την υποχρέωση -και το λέω αυτό, επίσης, με όλο τον σεβασμό προς τον κ. Schulz- να καταδικάζει κάθε παρόμοια προσπάθεια αναβίωσης των φρικτών και επαίσχυντων γεγονότων που συνέβησαν πριν από 60 χρόνια. Σας ευχαριστώ.
<SPEAKER ID="063" NAME="Irena Belohorská" AFFILIATION="NI">
(SK) Φέτος τον Αύγουστο συγκροτήθηκε στη Δημοκρατία της Ουγγαρίας μια ακροδεξιά ομάδα, γνωστή ως η "Ουγγρική Φρουρά". Στόχος της Φρουράς είναι να προστατεύσει την Ουγγαρία από επιθέσεις γειτονικών χωρών, οι αξιωματούχοι της όμως λένε ότι ουδέποτε θα εγκαταλείψουν το αίτημά τους ότι όλοι οι Ούγγροι θα πρέπει να ζουν σε ένα κράτος.
<P>
Οι ουγγρικές αρχές δεν εναντιώθηκαν στις δραστηριότητες αυτής της εθνικιστικής ομάδας και της επέτρεψαν να καταχωρηθεί στα μητρώα, νομιμοποιώντας έτσι τις δραστηριότητές της. Στην πρώτη μάλιστα δημόσια εκδήλωση της ομάδας παρευρέθη δε ένας βουλευτής του ουγγρικού κοινοβουλίου, μέλος του κόμματος FIDESZ. " συγκρότηση αυτής της ομάδας δημιουργεί ανησυχία και φόβο στις γειτονικές χώρες, κυρίως στη Σλοβακία, στη Ρουμανία και στη Σερβία. Λαμβάνοντας υπόψη τις ολοένα και ριζοσπαστικότερες απόψεις ορισμένων ουγγρικών πολιτικών κύκλων, το κοινοβούλιο της Σλοβακίας υιοθέτησε δήλωση σχετικά με το απαραβίαστο των μεταπολεμικών εγγράφων που διέπουν τη μεταπολεμική τάξη στην Κεντρική Ευρώπη.
<SPEAKER ID="064" NAME="Csaba Sándor Tabajdi" AFFILIATION="PSE">
(HU) Κύριε Πρόεδρε, από αυτήν τη συζήτηση καταδεικνύεται και πάλι ότι εμείς τα νεοενταχθέντα έθνη πρέπει να ακολουθήσουμε το παράδειγμα των παλαιών κρατών μελών της Ευρωπαϊκής Ένωσης σε ό,τι αφορά τον τρόπο που πέτυχαν τη συμφιλίωση οι γερμανοί και οι γάλλοι πολίτες, τον τρόπο που οι Ιταλοί και οι Αυστριακοί πέτυχαν συμφωνία σχετικά με το Νότιο Τιρόλο, τον τρόπο που Ολλανδοί και Γερμανοί, Γερμανοί και Δανοί, Γερμανοί και Βέλγοι επέλυσαν μακραίωνες συγκρούσεις.
<P>
Το μήνυμά μου σε όλους εδώ σε αυτό το Σώμα είναι ότι ο τρόπος για να απαντήσουμε στον εθνικισμό δεν είναι να καταφύγουμε σε περισσότερο εθνικισμό αλλά να καταδικάσουμε τον εθνικισμό, πρωτίστως δε καταδικάζοντας και πατάσσοντας τον δικό μας εθνικισμό.
<P>
" πεντηκονταετής ιστορία της Ευρωπαϊκής Ένωσης υπήρξε μια ιστορία συμφιλίωσης μεταξύ των λαών της και των εθνοτικών της ομάδων, μια ιστορία επανόρθωσης και ενδοσκόπησης από τους λαούς της μετά τον Δεύτερο Παγκόσμιο Πόλεμο. " ιστορική χειρονομία του Willy Brandt να γονατίσει στη Βαρσοβία ενδεχομένως συνέβαλε στο να μπορέσει το γερμανικό έθνος να κρατήσει ψηλά το κεφάλι και να γίνει ξανά ένας σπουδαίος λαός και ένα σεβάσμιο έθνος στην Ευρώπη. Με το να ζητούμε συγχώρεση από άλλους λαούς ή εθνοτικές μειονότητες, με το να αναγνωρίζουμε τα λάθη και τα εγκλήματα που διαπράξαμε στο παρελθόν δεν μπορεί και δεν θα μειώσει ποτέ το ανάστημα ενός λαού ή ενός έθνους· τουναντίον, μόνο με αυτόν τον τρόπο, μπορεί ένας λαός ή ένα έθνος να μεγαλουργήσουν.
<P>
Γνωρίζουμε άριστα ότι η έννοια της συλλογικής ενοχής οδήγησε σε παγκόσμια ανάφλεξη, καθώς και στην εξολόθρευση και την εξουθένωση των λαών. Το μήνυμά μου είναι ότι δεν υπάρχει εναλλακτική λύση σε μια ιστορική ουγγροσλοβακική συμφιλίωση, είτε πρόκειται για τη σλοβακική πλειοψηφία, είτε για την ουγγρική μειονότητα στη Σλοβακία, είτε για τις σχέσεις μεταξύ Ούγγρων και Σλοβάκων. Σας ευχαριστώ για την προσοχή σας.
<SPEAKER ID="065" NAME="Roberta Alma Anastase" AFFILIATION="PPE-DE">
(RO) Κύριε Πρόεδρε, στις 14 Σεπτεμβρίου, υπέβαλα μια πρόταση ψηφίσματος στο ιδιαίτερο γραφείο του Προέδρου του Ευρωπαϊκού Κοινοβουλίου σχετικά με τη συμμόρφωση προς τα γλωσσικά δικαιώματα των ρουμανικών κοινοτήτων στην Ευρώπη και τη διατήρηση της ρουμανικής γλώσσας στο πλαίσιο της προώθησης της πολυγλωσσίας και της πολιτιστικής πολυμορφίας.
<P>
Στα τέλη Αυγούστου, μια άνευ προηγουμένου μαρτυρία υπήρξε η ανταλλαγή απόψεων με τα μέλη της ομάδας Ilaşcu, που πραγματοποιήθηκε στην υποεπιτροπή ανθρωπίνων δικαιωμάτων. Μίλησαν για το κλείσιμο ρουμανόφωνων σχολείων και για το γεγονός ότι τα βιβλία που είναι γραμμένα στη ρουμανική γλώσσα καίγονται στην περιφέρεια της Υπερδνειστερίας, στη Μολδαβία. Έλαβα, επίσης, πολυάριθμες καταγγελίες στο βουλευτικό μου γραφείο από τη ρουμανική κοινότητα της Valea Timocului στη Σερβία σχετικά με την απαγόρευση του δικαιώματος εκμάθησης και προσευχής στη ρουμανική γλώσσα. Τα ίδια μπορούν να ειπωθούν για τις ρουμανικές κοινότητες στη Βουλγαρία και την Ουκρανία.
<P>
Στις αρχές του 2008, έτους διαπολιτισμικού διαλόγου και επικέντρωσης της Ευρωπαϊκής Ένωσης στην προώθηση της πολιτιστικής ποικιλομορφίας, καθώς και στη δημιουργία της θέσης Επιτρόπου αρμόδιου για την πολυγλωσσία το 2007, πιστεύω ότι δεν μπορούμε να αγνοήσουμε την κατάσταση της συνεχούς παραβίασης των γλωσσικών δικαιωμάτων των ρουμανικών κοινοτήτων. Πρέπει να προωθήσουμε την προστασία τους, τόσο στο πλαίσιο της εξωτερικής όσο και της εσωτερικής πολιτικής της Ευρωπαϊκής Ένωσης, προκειμένου να εξεύρουμε λύσεις για τη βελτίωση της τρέχουσας κατάστασης.
<SPEAKER ID="066" NAME="Alexandru-Ioan Morţun" AFFILIATION="ALDE">
(RO) Κύριε Πρόεδρε, ο ευρωπαϊκός Τύπος δημοσίευσε σειρά κρουσμάτων καταχρηστικής συμπεριφοράς που διεπράχθησαν από εργοδότες των κρατών μελών της Ευρωπαϊκής Ένωσης σε βάρος εποχικών ή μονίμων εργαζομένων που προέρχονται από τις νεοενταχθείσες χώρες, καταχρηστικές συμπεριφορές που συνδέονται με παραβιάσεις της εργατικής νομοθεσίας. Τέτοια λυπηρά περιστατικά ενδέχεται να οφείλονται στο γεγονός ότι οι νεοεισελθόντες δεν γνωρίζουν τα δικαιώματά τους στην αγορά εργασίας, τη σχετική νομοθεσία και, κυρίως, τα θεσμικά όργανα που είναι αρμόδια για την προστασία τους.
<P>
Αυτός είναι ο λόγος που ζητώ μετ' επιτάσεως από την Ευρωπαϊκή Ένωση να ιδρύσει επειγόντως γραφεία, σε όλα τα κράτη μέλη, για την παροχή δωρεάν νομικών συμβουλών σχετικά με το εργατικό δίκαιο που διέπει τους εργαζόμενους που προέρχονται από άλλα κράτη μέλη. Θεωρώ επίσης ότι, για τη ρύθμιση τέτοιου είδους καταστάσεων, η Επιτροπή πρέπει να λάβει επίσης υπόψη της μέτρα για την ενθάρρυνση και τη διευκόλυνση της μετανάστευσης εργατικού δυναμικού μεταξύ των κρατών μελών.
<SPEAKER ID="067" NAME="Zdzisław Zbigniew Podkański" AFFILIATION="UEN">
(PL) Κύριε Πρόεδρε, για εμάς τους Πολωνούς τα ναυπηγεία του Γκντανσκ δεν αποτελούν μόνον τη γενέτειρα της "Αλληλεγγύης", αποτελούν και σύμβολο των αλλαγών που πραγματοποιήθηκαν τόσο σε εθνικό όσο και σε διεθνές επίπεδο. Αποτελούν, επίσης, σύμβολο ελευθερίας και εταιρικής σχέσης.
<P>
Επί του παρόντος, υπάρχει μια διένεξη μεταξύ του διοικητικού συμβουλίου των ναυπηγείων και της Ευρωπαϊκής Επιτροπής, η οποία ζητεί δραστική μείωση της παραγωγικής ικανότητας των ναυπηγείων και το κλείσιμο δύο νεωλκείων, ειδάλλως την επιστροφή των κρατικών ενισχύσεων. Θέλω να αναφέρω εδώ δημοσίως ότι τα ναυπηγεία του Γκντανσκ ήταν ο δικαιούχος που έλαβε τις χαμηλότερες επιδοτήσεις και ότι, παρόλα αυτά, ήταν τα μόνα που πραγματοποίησαν κέρδη κατά το πρώτο εξάμηνο του τρέχοντος έτους.
<P>
Αν τα ναυπηγεία ενδώσουν και αποδεχθούν αυτούς τους όρους, τότε, από πρακτικής άποψης, αυτό θα σήμαινε το τέλος αυτού του ναυπηγείου-συμβόλου που έχει κάνει τόσα πολλά ώστε να αξίζει συνδρομής. Το διοικητικό συμβούλιο των ναυπηγείων αποφάσισε να αυξήσει το αρχικό κεφάλαιο κατά 300 εκατομμύρια PLN, το οποίο θα διατεθεί για πρόσθετες επενδύσεις. Είναι ακόμη δυνατή η διάσωση αυτών των ναυπηγείων. Πιστεύω ότι η διάσωση αυτού του χώρου εργασίας θα ήταν μια αξιέπαινη πράξη όχι μόνο για τους Πολωνούς αλλά και για την Ευρωπαϊκή Ένωση. Σήμερα, το εργατικό δυναμικό και εγώ ζητούμε από τα κράτη μέλη να υπογράψουν τη δήλωση αριθ. 18 σχετικά με το μέλλον των ναυπηγείων του Γκντανσκ.
<P>
Επιπλέον, σε σχέση με ένα τυπικό θέμα, κύριε Πρόεδρε, μπορώ να πω δύο λέξεις αφού έχω τον λόγο; Θέλω να ρωτήσω ποιος ανέθεσε στον κ. Schulz το έργο του λογοκριτή; Επιτελεί αυτό το έργο χωρίς ευγένεια, χωρίς τρόπους, παρεμβαίνει σε συζητήσεις και ομιλεί χωρίς να είναι η σειρά του. Θέλω να προσθέσω ότι σίγουρα δεν τον υποστηρίζει η πλειοψηφία.
<SPEAKER ID="068" NAME="Κυριάκος Τριανταφυλλίδης" AFFILIATION="GUE/NGL">
Κύριε Πρόεδρε, την περασμένη εβδομάδα επιστρέψαμε από την Παλαιστίνη όπου είχαμε την ευκαιρία να δούμε με την Επιτροπή Ανάπτυξης την κατάσταση που επικρατεί τόσο στη Δυτική Όχθη όσο και στη Λωρίδα της Γάζας.
<P>
Στην τελευταία, η κατάσταση έχει φτάσει πια στο απροχώρητο. Από "ανοιχτή φυλακή" έχει μετατραπεί σε "τραγωδία", αφού με απόφαση των ισραηλινών αρχών δεν επιτρέπονται οι εισαγωγές. Αυτό δημιουργεί πρόβλημα, π.χ. στα νοσοκομεία, που έχουν μεν φάρμακα, αλλά δεν έχουν ανταλλακτικά για τα μηχανήματά τους.
<P>
Επίσης οι δρόμοι έχουν γεμίσει από σκουπίδια, ενώ υπάρχει και κίνδυνος υπερχείλισης των δεξαμενών από λύματα. Εν συντομία, η ανθρωπιστική κατάσταση είναι απελπιστική. Οι άνθρωποι στη Γάζα ζουν με ένα κομμάτι ψωμί και η διαφορά ανάμεσα στα δύο παλαιστινιακά εδάφη αρχίζει να γίνεται εμφανής.
<P>
Πρέπει λοιπόν να δράσουμε σαν Κοινοβούλιο για να βγει η Γάζα από την απομόνωση, για να υπάρξει μια βιώσιμη λύση βασιζόμενη στις ανάγκες ενός λαού, και όχι απλώς της μίας πλευράς.
<SPEAKER ID="069" NAME="Thomas Mann" AFFILIATION="PPE-DE">
(DE) Κύριε Πρόεδρε, όπως ο συνάδελφος και φίλος μου Milan Horáček, έτσι και εγώ θα ήθελα να αναφερθώ σε ένα γεγονός που συνέβη χθες. " καγκελάριος Άνγκελα Μέρκελ είναι η πρώτη αρχηγός κυβέρνησης της Γερμανίας που υποδέχτηκε τον Δαλάι Λάμα στο Βερολίνο. Δεν υπέκυψε στις φραστικές επιθέσεις και τις υποτιμητικές προσωπικές προσβολές εκ μέρους των Κινέζων. Επανέλαβε ότι είναι έτοιμη να υποστηρίξει τον λαό του Θιβέτ στην επιδίωξή του να αποκτήσει πολιτιστική και θρησκευτική ταυτότητα και στην επιθυμία του να επιτύχει πραγματική αυτονομία. Το Ευρωπαϊκό μας Κοινοβούλιο, το οποίο είναι η φωνή υπεράσπισης των ανθρωπίνων δικαιωμάτων ανά την υφήλιο, υποστηρίζει και αυτό την προσέγγιση της μη βίας που ακολουθεί με συνέπεια ο Δαλάι Λάμα. Μακάρι το χθεσινό γεγονός να αποτελέσει υπόδειγμα σε ολόκληρη την Ευρωπαϊκή Ένωση και να ενθαρρύνει τις κυβερνήσεις των κρατών μελών ώστε να μην υποκύψουν ποτέ στην Κίνα, ούτε υπό το βάρος οικονομικών και πολιτικών πιέσεων.
<P>
(Χειροκροτήματα)
<SPEAKER ID="070" NAME="Ioan Mircea Paşcu" AFFILIATION="PSE">
(ΕΝ) Κύριε Πρόεδρε, θέλω να πω κάτι απλό: καθώς η ενέργεια τίθεται στο επίκεντρο της διεθνούς πολιτικής και καθώς οι προσπάθειες δημιουργίας μιας ενιαίας αγοράς ενέργειας της ΕΕ συναντούν ολοένα και μεγαλύτερη αντίσταση από τα υφιστάμενα εθνικά μονοπώλια, οι προσπάθειες της ίδιας Ένωσης να ενοποιήσει περαιτέρω τις εξωτερικές πολιτικές των κρατών μελών της σε μια κοινή εξωτερική πολιτική και πολιτική ασφάλειας θα συνεχίζει ως εκ τούτου να υπονομεύεται, διότι, σε ό,τι αφορά τις εισαγωγές, επιδίωξη των κρατών μελών είναι να συνεχίσουν να εξασφαλίζουν προτιμησιακές συμφωνίες με τους μεγάλους προμηθευτές και, σε ό,τι αφορά τις εξαγωγές, επιχειρούν να αποκομίζουν το μέγιστο δυνατό όφελος από μονομερείς πολιτικές. Τα αποτελέσματα είναι ήδη ορατά: παρά τις σκληρές δηλώσεις σε επίπεδο Ένωσης, η αλήθεια είναι ότι η ΕΕ, αντί να μειώνει την ενεργειακή εξάρτησή της, εξαρτάται ολοένα περισσότερο από ρωσικές ή/και ελεγχόμενες από τη Ρωσία πηγές ενέργειας. Όχι ότι καθαυτή η ουσιαστική σχέση με τη Ρωσία είναι κάτι κακό, αλλά όσο πιο ουσιαστική γίνεται, τόσο παύει να είναι και ισορροπημένη. Ως πολίτης μιας χώρας με αρκετή εμπειρία στο ζήτημα, γνωρίζω πόσο δύσκολο είναι να κρατηθεί η πολιτική μακριά από κάθε προσπάθεια εκμετάλλευσης ανάλογης οικονομικής εξάρτησης.
<SPEAKER ID="071" NAME="Ljudmila Novak" AFFILIATION="PPE-DE">
(SL) Κύριε Πρόεδρε, έχω πολλές φορές επιστήσει την προσοχή στις σλοβενικές μειονότητες που κατοικούν στην Ιταλία και την Αυστρία, αλλά αυτήν τη φορά θα ήθελα να επικροτήσω τις ενέργειες στις οποίες προέβη πέρυσι η ιταλική κυβέρνηση με σκοπό την εφαρμογή νομοθεσίας για την προστασία της σλοβενικής μειονότητας, δηλαδή την κατάρτιση καταλόγου με τους 32 δήμους και κοινότητες στην περιφέρεια Friuli-Venezia Giulia και την παροχή στήριξης για την ανέγερση σλοβενικού σχολείου στο San Pietro al Natisone και στη Slavia Veneta.
<P>
Εντούτοις, απευθύνω έκκληση και προς την αυστριακή κυβέρνηση και τους συναδέλφους μας αυστριακούς βουλευτές του ΕΚ να καταβάλουν κάθε δυνατή προσπάθεια, προκειμένου να διασφαλισθεί ότι θα ξεκινήσει και η Αυστρία το συντομότερο δυνατόν την πλήρη εφαρμογή του άρθρου 7 της αυστριακής κρατικής συνθήκης. Παραπέμπω ειδικότερα στην παράγραφο 3, η οποία καταρχήν εγγυάται στη σλοβενική μειονότητα το δικαίωμα σε δίγλωσσα σύμβολα. Έτσι θα προαχθεί η συνύπαρξη και θα βελτιωθούν ακόμη περισσότερο οι σχέσεις μεταξύ των ενεχόμενων χωρών, καθώς και οι σχέσεις εντός της Ευρωπαϊκής Ένωσης.
<SPEAKER ID="072" NAME="Proinsias De Rossa" AFFILIATION="PSE">
(ΕΝ) Κύριε Πρόεδρε, λαμβάνω τον λόγο για να διατυπώσω μία διαμαρτυρία και μία πρόταση. Θέλω να διαμαρτυρηθώ κατά της πολωνικής κυβέρνησης η οποία με τις ενέργειές της εμπόδισε τη λήψη απόφασης στο Συμβούλιο υπέρ μιας πανευρωπαϊκής δήλωσης σχετικά με την κατάργηση της θανατικής ποινής στις 10 Οκτωβρίου 2007. Πιστεύω ότι η ενέργεια αυτή στέλνει ένα πολύ κακό μήνυμα στις πάμπολλες χώρες σε ολόκληρο τον κόσμο που επιμένουν να διατηρούν τη θανατική ποινή, ορισμένες εκ των οποίων εκτελούν παιδιά και άτομα με διανοητική αναπηρία. Περίπου 5 000 άνθρωποι εκτελούνται από κράτη κάθε χρόνο και 28 000 άνθρωποι αργοσβήνουν περιμένοντας τη σειρά τους, οπότε είναι απαράδεκτο ένα πλήρες κράτος μέλος της Ευρωπαϊκής Ένωσης να εκφέρει με οιονδήποτε τρόπο γνώμη η οποία επιχειρεί να υπονομεύσει την επιχειρηματολογία υπέρ της κατάργησης της θανατικής ποινής.
<P>
Προτείνω να αναλάβετε μια πρωτοβουλία, ώστε το Κοινοβούλιο να σηματοδοτήσει την 10η Οκτωβρίου κατά τρόπο ιδιαίτερο, και να ενθαρρύνετε τα κράτη μέλη της Ευρωπαϊκής Ένωσης, και όλα τα κοινοβούλια των κρατών μελών, να πράξουν το ίδιο.
<SPEAKER ID="073" NAME="Neil Parish" AFFILIATION="PPE-DE">
(ΕΝ) Κύριε Πρόεδρε, θα ήθελα να θίξω το ζήτημα μιας ζωικής ασθένειας, του καταρροϊκού πυρετού, που έχει εξαπλωθεί στην Ευρώπη - στη Γαλλία, στη Γερμανία, στο Λουξεμβούργο και στο Βέλγιο· σήμερα έχουμε και ένα κρούσμα στο "νωμένο Βασίλειο. Πρόκειται για μια ασθένεια που είναι δύσκολο να ανιχνευθεί και να διαγνωσθεί, και η μακροπρόθεσμη λύση είναι δημιουργία εμβολίου.
<P>
Συνιστώ στο Κοινοβούλιο αυτό, στην Επιτροπή και στο Συμβούλιο να πράξουμε ό,τι είναι δυνατόν για τη δημιουργία ενός εμβολίου, διότι η ασθένεια αυτή ευθύνεται για τη θανάτωση περισσότερων από 1,8 εκατ. βοοειδών και προβάτων την τελευταία δεκαετία στην Ευρώπη. Πρέπει, επομένως, να ασχοληθούμε σοβαρά με το ζήτημα αυτό. Σας προτρέπω να ασκήσετε πιέσεις στην Επιτροπή, στο Συμβούλιο και στο Κοινοβούλιο αυτό, προκειμένου να αναπτυχθεί ένα εμβόλιο.
<SPEAKER ID="074" NAME="Πρόεδρος">
" συζήτηση έληξε.

<CHAPTER ID="015">
Galileo (συζήτηση) 
<SPEAKER ID="392" NAME="Πρόεδρος">
" ημερήσια διάταξη προβλέπει τη δήλωση της Επιτροπής σχετικά με το σχέδιο Galileo.
<SPEAKER ID="393" NAME="Jacques Barrot" AFFILIATION="Αντιπρόεδρος της Επιτροπής" LANGUAGE="FR">
Κύριε Πρόεδρε, κυρίες και κύριοι, είμαι ευγνώμων στο Κοινοβούλιο που έλαβε την πρωτοβουλία για το παρόν ψήφισμα. Το περιεχόμενο του ψηφίσματος συνδράμει τις προσπάθειες της Επιτροπής. " έγκρισή του στην Ολομέλεια είναι μια πρόσθετη μαρτυρία της σαφούς και αδιάσειστης βούλησης της Ευρωπαϊκής Κοινότητας να φέρει επιτυχώς σε πέρας αυτό το σπουδαίο ευρωπαϊκό σχέδιο, το Galileo.
<P>
Ποια είναι η κατάσταση; Ενόψει της διακοπής των διαπραγματεύσεων για τη σύμβαση με την υποψήφια κοινοπραξία και ελλείψει προόδου όσον αφορά τις προϋποθέσεις που έθεσα πριν από έναν χρόνο, εξέδωσα ένα τελεσίγραφο με συγκεκριμένες προθεσμίες προκειμένου να βγούμε από το αδιέξοδο. Βάσει αυτού του τελεσιγράφου, που έχει τη στήριξη του Συμβουλίου, έλαβα μια εντολή από το Συμβούλιο να εργαστώ προς όλες τις πιθανές κατευθύνσεις. Οι εργασίες της Επιτροπής βάσει της εντολής του Συμβουλίου Μεταφορών της 22ας Μαρτίου 2007, στις οποίες το ψήφισμά σας δίνει πολύτιμη στήριξη, προοδεύουν ικανοποιητικά. Το αποτέλεσμα αυτών των εργασιών θα αποτελέσει θέμα μιας ανακοίνωσης προς το Κοινοβούλιο και το Συμβούλιο, την οποία η Επιτροπή σκοπεύει να εγκρίνει στις 10 Μαΐου 2007, δηλαδή ένα μήνα πριν από το επόμενο Συμβούλιο Μεταφορών τον Ιούνιο του 2007.
<P>
" ανακοίνωση αυτή θα δώσει απάντηση σε όλα τα αιτήματα που διατύπωσε το Συμβούλιο της 22ας Μαρτίου 2007 και το Κοινοβούλιο στo ψήφισμα που πρόκειται να εγκρίνετε. " εν λόγω ανακοίνωση θα περιλαμβάνει εξέταση της τρέχουσας κατάστασης, των δυσκολιών που αντιμετωπίζει το πρόγραμμα, μεταξύ των οποίων και οι λόγοι για το σημερινό αδιέξοδο των διαπραγματεύσεων για τη σύμβαση παραχώρησης· στη συνέχεια, θα αναλύονται οι πιθανότητες για ταχεία σύναψη της σύμβασης παραχώρησης, καθώς και εναλλακτικές λύσεις στο σχέδιο που έχει εγκριθεί μέχρι στιγμής. Δεν θα υπάρχουν θέματα-ταμπού στην ανακοίνωση, είτε αυτά αφορούν τις αιτίες των σημερινών δυσκολιών, είτε το πιθανό χρονοδιάγραμμα ή τα ζητήματα που σχετίζονται με τη χρηματοδότηση ή τη διακυβέρνηση.
<P>
Όσον αφορά τις εναλλακτικές λύσεις, υπάρχουν αρκετές επιλογές. Αυτές κυμαίνονται από τη διατήρηση του σχεδίου στη σημερινή μορφή του μέχρι, προφανώς, τη λήξη του, ενδεχόμενο το οποίο δεν εξετάζω, φυσικά. Μια ενδιάμεση λύση θα ήταν να αναλάβει ο δημόσιος τομέας την ευθύνη για την ανάπτυξη του συνόλου ή μέρους των δορυφορικών υποδομών και, στη συνέχεια, να αναλάβει τη λειτουργία τους ένας ιδιώτης εταίρος. Αυτή είναι μία από τις εναλλακτικές. Κάθε μία από αυτές τις εναλλακτικές, ωστόσο, θα εξεταστεί λεπτομερώς και θα διερευνηθούν οι τεχνικές και οι οικονομικές της συνέπειες, μεταξύ άλλων όσον αφορά και τη διακυβέρνηση.
<P>
Το μέλημα της Επιτροπής εξακολουθεί να είναι πώς θα εξασφαλίσει τον καλύτερο δείκτη κόστους-ωφέλειας για το σχέδιο, αποφεύγοντας παράλληλα περαιτέρω καθυστερήσεις. " αποφυγή νέων καθυστερήσεων είναι καίρια ενόψει των κινδύνων που θα προέκυπταν από τον εκσυγχρονισμό ανταγωνιστικών συστημάτων. Φυσικά, σε περίπτωση που ακολουθηθεί το παρόν πλάνο και οι διαπραγματεύσεις για τη σύμβαση παραχώρησης ξαναρχίσουν πολύ δυναμικά τις ερχόμενες εβδομάδες, θα ενημερώσω το Κοινοβούλιο για τη σημειωθείσα πρόοδο.
<P>
Θέλω τώρα να σας μιλήσω για το πρόγραμμα EGNOS (Ευρωπαϊκή Υπηρεσία Υπέρθεσης για τη Γεωστατική Πλοήγηση), το οποίο βελτιώνει το παγκόσμιο σύστημα εντοπισμού θέσης για τους ευρωπαίους χρήστες. Ο Ευρωπαϊκός Οργανισμός Διαστήματος θα ολοκληρώσει την ανασκόπηση επιχειρησιακής ετοιμότητας αυτού του συστήματος έως τον Μάρτιο του 2008. Το EGNOS θα είναι τότε έτοιμο για να τεθεί σε πλήρη λειτουργία, και θα πρέπει πριν από τον Μάρτιο του 2008 να βρεθεί ένας οικονομικός φορέας ικανός να χρησιμοποιήσει τις εφαρμογές του EGNOS. Τα ευρωπαϊκά θεσμικά όργανα θα είναι επίσης σε θέση να παράσχουν χρηματοδότηση για το σύστημα από την ίδια ημερομηνία. Επιμένω λίγο σε αυτό διότι το EGNOS θα μας δώσει τη δυνατότητα, ήδη, να αξιολογήσουμε κάποιες εφαρμογές δορυφορικής πλοήγησης και είναι, ως εκ τούτου, πολύ ενδιαφέρον, καθώς είναι το πρώτο βήμα που θα ανοίξει τον δρόμο για το Galileo.
<P>
Όσον αφορά τη χρηματοδότηση των ευρωπαϊκών προγραμμάτων δορυφορικής πλοήγησης, γνωρίζετε ότι η Επιτροπή πρότεινε τον Ιούλιο του 2004 έναν κανονισμό του Ευρωπαϊκού Κοινοβουλίου και του Συμβουλίου. " πρόταση αυτή προέβλεπε ένα ειδικό νομικό μέσο για το πρόγραμμα Galileo, που ήταν σύμφωνο με το μελλοντικό Ευρωπαϊκό Διαστημικό Πρόγραμμα και ανταποκρινόταν στο μέλημα για χρηστή δημοσιονομική διαχείριση εντός του δημοσιονομικού πλαισίου 2007-2013. " εν λόγω πρόταση αναφέρει προσωρινές ρυθμίσεις για χρηματοδοτική ενίσχυση από την Ευρωπαϊκή Κοινότητα ύψους 1 δισ. ευρώ. Το Συμβούλιο κατέληξε σε μια μερική γενική προσέγγιση για την πρόταση αυτή στις 21 Απριλίου 2005. Το Κοινοβούλιο ενέκρινε επίσης μια θετική γνωμοδότηση σε πρώτη ανάγνωση στις 5 Σεπτεμβρίου 2005. Ο τελικός υπολογισμός του κόστους θα εξαρτηθεί από τις επιλογές που θα προκριθούν και, φυσικά, θα υποβληθεί εγκαίρως στη δημοσιονομική αρχή.
<P>
Όσον αφορά τη διακυβέρνηση του προγράμματος Galileo, η Επιτροπή εξετάζει επί του παρόντος τρόπους που είναι πιθανό να επιτρέψουν τον αποτελεσματικότερο συντονισμό μεταξύ των διαφόρων παραγόντων του προγράμματος: της ίδιας της Επιτροπής, της Εποπτικής Αρχής και του Ευρωπαϊκού Οργανισμού Διαστήματος.
<P>
Δυο λόγια τώρα για τις εξωτερικές σχέσεις. Οι διεθνείς συμφωνίες που αφορούν το πρόγραμμα Galileo υποβάλλονται σε διαπραγματεύσεις σύμφωνα με το άρθρο 300 της Συνθήκης. " διαδικασία που ορίζει το άρθρο αυτό περιλαμβάνει ακόμη τη διαβούλευση με το Κοινοβούλιο πριν από την ολοκλήρωση αυτών των διαπραγματεύσεων. Γνωρίζω, φυσικά, το ενδιαφέρον του Κοινοβουλίου να συμμετάσχει στενά στην παρακολούθηση της διακυβέρνησης.
<P>
Όσον αφορά τις εφαρμογές του Galileo και την Πράσινη Βίβλο για αυτές τις εφαρμογές, η φάση της δημόσιας συζήτησης πλησιάζει στο τέλος της. Ελήφθησαν περισσότερες από 70 συμβολές, από ευρύ φάσμα παραγόντων. " Επιτροπή πρέπει τώρα να αναλύσει τα αποτελέσματα προτού επεξεργαστεί το σχέδιο δράσης που θα εφαρμοστεί μετά το 2008.
<P>
Γνωρίζετε, κυρίες και κύριοι, ότι το Galileo είναι το πιο φιλόδοξο βιομηχανικό σχέδιο που έχει αναλάβει ποτέ η Ευρώπη. Φυσικά, είμαι αποφασισμένος απόψε να ζητήσω τη στήριξη του Κοινοβουλίου, λαμβάνοντας υπόψη τη δυσκολία του εγχειρήματος, αλλά επίσης τη βούλησή μας να το φέρουμε με επιτυχία εις πέρας. Είναι αλήθεια ότι ο επόμενος μήνας θα είναι μια περίοδος εξαιρετικά σκληρής εργασίας για την Επιτροπή και για τις αρμόδιες υπηρεσίες, προκειμένου να εξευρεθούν οι καλύτερες λύσεις που θα μας επιτρέψουν να βγούμε από τη σημερινή κατάσταση και να προωθήσουμε το πρόγραμμα εν ευθέτω χρόνω.
<P>
Αυτά ήθελα να θέσω υπόψη του Κοινοβουλίου απόψε. Φυσικά, καθώς προχωρούν οι εν εξελίξει μελέτες, θα το θεωρήσω ζήτημα τιμής να κρατώ ενήμερο το Κοινοβούλιο, και θέλω να το ευχαριστήσω εκ των προτέρων, κύριε Πρόεδρε, διότι συμφώνησε, στο προτεινόμενο ψήφισμα που πρόκειται να ψηφιστεί αύριο, να μας δώσει τη βοήθεια που χρειαζόμαστε για να πείσουμε τα κράτη μέλη ότι ένα σχέδιο όπως αυτό είναι τόσο σημαντικό για το μέλλον της Ευρώπης που θα πρέπει να το προωθήσουμε με αποφασιστικότητα.
<SPEAKER ID="394" NAME="Etelka Barsi-Pataky">
εξ ονόματος της Ομάδας PPE-DE. - (HU) Κύριε Αντιπρόεδρε, σας ευχαριστώ για τη λεπτομερή ενημέρωση. Σήμερα το απόγευμα, στα εγκαίνια της φωτογραφικής έκθεσης της Airbus, ενημερωθήκαμε για τα εντυπωσιακά επιτεύγματα των ευρωπαίων ερευνητών μηχανικών του 21ου αιώνα. Ενημερωθήκαμε, όμως, επίσης από τον εκπρόσωπο της Airbus ότι τα προβλήματα προέκυψαν στο στάδιο της κατασκευής, ότι η καθυστέρηση έχει προκαλέσει ανεπανόρθωτη ζημιά, καθώς και ότι η Airbus δεν είναι αρκετά ευρωπαϊκή, αλλά διέπεται από τα συμφέροντα των κρατών μελών.
<P>
Τώρα το Galileo αρχίζει επίσης να ακολουθεί παρόμοια πορεία· μετά, όμως, από το εαρινό Συμβούλιο, φαίνεται ότι το Συμβούλιο, η Επιτροπή και το Κοινοβούλιο έχουν συμφωνήσει ότι αυτά τα σφάλματα μπορούν ακόμη να αποφευχθούν εγκαίρως. Το περασμένο φθινόπωρο, το Κοινοβούλιο επέστησε την προσοχή της Επιτροπής και του Συμβουλίου στον αυξανόμενο αριθμό ανεπίλυτων προβλημάτων και καθυστερήσεων, και γι' αυτό χαιρετίζουμε και εκφράζουμε την ικανοποίησή μας, κύριε Αντιπρόεδρε, για τις τολμηρές σας ενέργειες και την αποφασιστική σας δράση. Μπορώ να σας διαβεβαιώσω, κύριε Αντιπρόεδρε, ότι θα έχετε τη στήριξη του Ευρωπαϊκού Κοινοβουλίου για την επίλυση ακόμη και των πιο δύσκολων προβλημάτων, εφόσον εξασφαλιστούν εν τέλει ένα διαφανές, σαφές και εφαρμόσιμο χρονοδιάγραμμα, καθώς και επαρκής χρηματοδότηση, είτε μέσω διαπραγμάτευσης είτε μέσω κάποιας εναλλακτικής λύσης. Αυτό ακριβώς αναμένουμε: αποτελεσματική, βελτιωμένη δημόσια διακυβέρνηση και σαφή όρια πολιτικών αρμοδιοτήτων για την εξασφάλιση των αναγκαίων μέσων. Αναμένουμε ξεκάθαρη ανταπόκριση όσον αφορά τις συνολικές ανάγκες κοινοτικής χρηματοδότησης και ευθύνης. Αναμένουμε σαφείς απαντήσεις, τουλάχιστον από τους φορείς της ευρωπαϊκής διαστημικής βιομηχανίας, σχετικά με την οικονομική συμμετοχή, τον τρόπο χρηματοδότησης με βάση το πρότυπο 2/3, καθόσον αυτό αναφέρεται στη δημόσια προκήρυξη.
<P>
Το Galileo είναι η πρώτη κοινοτική υποδομή, και γι' αυτό το Ευρωπαϊκό Κοινοβούλιο παρακολουθεί το θέμα με αμέριστο ενδιαφέρον. Κύριε Αντιπρόεδρε, αναφέρατε ότι το ΕΚ ψήφισε για τη χορήγηση σχεδόν 1 δισ. ευρώ για το πρόγραμμα Galileo στον επταετή προϋπολογισμό του. Το ποσό είναι διαθέσιμο από 1ης Ιανουαρίου, και θέλουμε να γνωρίζουμε για ποιους σκοπούς θα δαπανηθεί και πώς θα το χρησιμοποιήσουμε.
<SPEAKER ID="395" NAME="Norbert Glante">
εξ ονόματος της Ομάδας PSE. - (DE) Κύριε Πρόεδρε, Επίτροπε Barrot, κυρίες και κύριοι, ασφαλώς είναι κάπως απογοητευτικό να βλέπει κανείς πού καταλήξαμε σιγά-σιγά εξαιτίας της καθυστέρησης του προγράμματος Galileo. Οπωσδήποτε, η πρώτη εκτέλεση ενός έργου ΣΔΙΤ σε ευρωπαϊκή κλίμακα είναι ένα φιλόδοξο εγχείρημα. Όμως οι μικρομεσαίες επιχειρήσεις που συμμετείχαν στη δημοσκόπηση που έγινε μέσω της Πράσινης Βίβλου περιμένουν να καταρτίσουν, να κατασκευάσουν και να διαθέσουν τις εφαρμογές τους προκειμένου να καταστεί τελικά δυνατή η δημιουργία των θέσεων εργασίας που όλοι περιμένουν.
<P>
" επιχειρηματική κοινότητα περιμένει από εμάς να την απαλλάξουμε από πολιτικές παρεμβάσεις. Μία συνηθισμένη ρήση είναι ότι οι επιχειρήσεις κάνουν επιχειρήσεις. Ωστόσο, μολονότι προσωπικά αντιμετωπίζω πάντα φιλικά τις επιχειρήσεις, έχω διαρκώς την αίσθηση ότι κάθε φορά που η επιχειρηματική κοινότητα έχει προβλήματα, ζητάει και πάλι τη βοήθεια των πολιτικών και διστάζει να αναλάβει ρίσκα.
<P>
Για το πρότυπο των ΣΔΙΤ έχει τεράστια σημασία το δίκαιο μοίρασμα των επενδύσεων, των κινδύνων και των κερδών. Με την πρόταση που περιλαμβάνεται στη γνωμοδότηση της Επιτροπής Βιομηχανίας, Έρευνας και Ενέργειας να προβλεφθούν στο αποθεματικό πόροι για την ελεγκτική αρχή είχαμε αρχικά ως στόχο να παραινέσουμε όλους τους ενδιαφερομένους να κινηθούν και να αναπληρώσουν τον χαμένο χρόνο. Γνωρίζουμε πολύ καλά ότι αυτό είναι σαν την παλιά παροιμία "τα λέω στην πεθερά για να τα ακούει η νύφη", δυστυχώς όμως δεν έχουμε άλλον τρόπο για να ασκήσουμε πίεση.
<P>
Διατηρούμε την αισιοδοξία μας και η Ομάδα του ΕΣΚ συνεχίζει επίσης να υποστηρίζει το πρόγραμμα, όμως η υπομονή μας έχει όρια. Ελπίζω ότι οι προθεσμίες και τα όρια που τέθηκαν θα έχουν ως αποτέλεσμα να προσεγγίσουν τώρα οι επιχειρηματικοί φορείς και η αντίστοιχη κοινοπραξία. Για να τελειώσω με μια άλλη ρήση, αρκετά είπαμε - ας περάσουμε επιτέλους στην πράξη.
<SPEAKER ID="396" NAME="Fiona Hall">
εξ ονόματος της Ομάδας ALDE. - (EN) Κύριε Πρόεδρε, κύριε Επίτροπε, χαιρετίζω αυτήν την ευκαιρία για τη διεξαγωγή της αποψινής συζήτησης σχετικά με το Galileo· μου δημιουργεί, όμως, την περίεργη αίσθηση ότι βρίσκομαι σε χρονική δίνη.
<P>
" τελευταία φορά που συζητήσαμε αυτό το θέμα στην Ολομέλεια ήταν πριν από επτά μήνες και είναι πολύ ανησυχητική η διαπίστωση ότι έκτοτε δεν έχει σημειωθεί πρόοδος. Τότε, τον Σεπτέμβριο, είχα εκφράσει την ανησυχία μου, όπως και άλλοι συνάδελφοι, για το ανεξέλεγκτο κόστος του προγράμματος. Πρέπει να είμαστε ειλικρινείς, έως και ωμοί: χωρίς κανένα ταμπού, όπως ανέφερε ο Επίτροπος. Το Galileo έχει τη δυνατότητα να καταστεί ένα ακόμη μείζον ευρωπαϊκό πρόγραμμα, όμως η τεχνολογία εξελίσσεται με ταχύτατους ρυθμούς. Οι καθυστερήσεις είναι μεγάλες σε βαθμό που υπάρχει ο κίνδυνος να πάψει κάποια στιγμή να έχει αξία η συνέχιση του προγράμματος. Το Galileo εξαρτάται από τα έσοδα και, εάν δεν προσφέρει προστιθέμενη αξία, κανείς δεν πρόκειται να πληρώσει για να το χρησιμοποιήσει.
<P>
Παρακολούθησα με μεγάλο ενδιαφέρον την παρέμβαση το Επιτρόπου Barrot. Φαίνεται ότι το στοιχείο που έχει επιτέλους αλλάξει είναι η προθυμία του Συμβουλίου και της Επιτροπής να αναλάβουν αποφασιστική δράση. Χαιρετίζω θερμά τον ορισμό της προθεσμίας της 10ης Μαΐου και την επιμονή στον στόχο να επιτευχθεί ουσιαστική πρόοδος έως τότε με βάση τους όρους. Χαιρετίζω επίσης τη δέσμευση να αναζητηθούν εναλλακτικές λύσεις υλοποίησης του έργου, όμως με ανησυχεί η προοπτική μιας προσωρινής λύσης η οποία θα εξαρτάται από τα δημόσια ταμεία.
<P>
Τέλος, η Επιτροπή έχει δηλώσει ότι ενδέχεται να χρειαστεί να αναθεωρήσει ορισμένες θεμελιώδεις πτυχές των προηγούμενων εκτιμήσεών της και της προσέγγισής της. Θέλω να ρωτήσω τον Επίτροπο αν αποδέχεται, με βάση τα δεδομένα που έχουμε πλέον στη διάθεσή μας, ότι ήταν σφάλμα η συμφωνία, τον Ιούλιο του 2005, για συγχώνευση των δύο κοινοπραξιών. Έχω την εντύπωση ότι αυτό ήταν το σημείο στο οποίο η Επιτροπή έχασε κάθε δυνατότητα άσκησης επιρροής. Συμφωνεί τώρα ότι μόνο το κίνητρο του ανταγωνισμού και η διαθεσιμότητα εναλλακτικών λύσεων προσφέρουν τις μεγαλύτερες πιθανότητες να παραμείνει εντός των χρονοδιαγραμμάτων και των ορίων του προϋπολογισμού μια εταιρική σχέση δημοσίου και ιδιωτικού τομέα;
<SPEAKER ID="397" NAME="David Hammerstein Mintz">
εξ ονόματος της Ομάδας Verts/ALE. - (ES) Κύριε Πρόεδρε, στις δημοσιονομικές προοπτικές της, η Ευρωπαϊκή Ένωση καταβάλλει σημαντική προσπάθεια να ξεκινήσει αυτό το πρόγραμμα Galileo. Έχουμε τώρα την υποχρέωση να διασφαλίσουμε ότι τα χρήματα της Ένωσης δαπανώνται σωστά και έχουν τη σωστή διαχείριση.
<P>
Αν οι ιδιωτικοί εταίροι του προγράμματος δεν εκπληρώνουν τις υποχρεώσεις τους, πρέπει να αντικατασταθούν αμέσως. Πιστεύουμε ότι το σύστημα Galileo θα είναι λειτουργικό το συντομότερο δυνατόν και θα καταστεί βασικό στοιχείο στη βοήθεια των μεταφορών και στη βελτίωση της παρατήρησης των περιβαλλοντικών προβλημάτων μας, όπως της αλλαγής του κλίματος.
<P>
Θέλουμε το πρόγραμμα Galileo να είναι επίσης συμβατό και διαλειτουργικό με τα συμβατικά συστήματα πλοήγησης, όπως το GSM και άλλα. Είναι σημαντικό να είναι αλληλοσυνδεόμενα και συμπληρωματικά. Μαζί με το αμερικανικό GPS και το ρωσικό GLONASS, πρέπει να συμβάλλουν στη βελτίωση του συστήματος πλοήγησης.
<P>
Ταυτόχρονα, πρέπει να συνεχίσουμε να παρακολουθούμε το πρόγραμμα προκειμένου να διασφαλίσουμε ότι οι εφαρμογές του Galileo σέβονται τα πιο αυστηρά ηθικά πρότυπα και τα ανθρώπινα δικαιώματα.
<P>
Διερωτόμαστε, ωστόσο, μήπως το Galileo είναι απλά μια ψευδαίσθηση ή αν θα γίνει πραγματικότητα. Αναρωτιέμαι αν η ικανότητα διαχείρισης της Ευρωπαϊκής Επιτροπής είναι επαρκής για τις συνθήκες και τις προκλήσεις του Galileo. Διακυβεύεται το κύρος της Ευρωπαϊκής Ένωσης.
<SPEAKER ID="398" NAME="Gerard Batten">
εξ ονόματος της Ομάδας IND/DEM. - (EN) Κύριε Πρόεδρε, υπάρχει ένα απολύτως ικανοποιητικό δορυφορικό σύστημα το οποίο είναι στη διάθεση των πολιτών της ΕΕ. Όλοι, όμως, γνωρίζουμε ότι ο πραγματικός λόγος ύπαρξης του Galileo είναι η επέκταση της ισχύος και της κυριαρχίας της Ευρωπαϊκής Ένωσης, ενώ απώτερος στόχος είναι η χρησιμοποίησή του για στρατιωτικούς σκοπούς από τις σχεδιαζόμενες ένοπλες δυνάμεις της ΕΕ.
<P>
Εν τω μεταξύ, τα σχέδια χρηματοδότησης αυτού του μεγαλόσχημου προγράμματος, το οποίο θα κοστίσει δισεκατομμύρια ευρώ, αντιμετωπίζουν σοβαρές δυσκολίες. " βρετανική κυβέρνηση, ενδιαφερόμενη, ως συνήθως, να εκμεταλλευτεί μία ακόμη ευκαιρία επιβολής πρόσθετων φόρων, σχεδιάζει να χρησιμοποιήσει αυτήν την ευκαιρία για την επιβολή τελών οδικής κυκλοφορίας, έτσι ώστε οι βρετανοί πολίτες να συμβάλουν στη χρηματοδότηση του προγράμματος πληρώνοντας για το προνόμιο να οδηγούν στους δρόμους τους.
<P>
Το Galileo έχει όλα τα χαρακτηριστικά ενός προγράμματος Airbus για το διάστημα και, όπως επεσήμανε ο Γαλιλαίος Γαλιλέι, ό,τι ανεβαίνει κατεβαίνει. Στην προκειμένη περίπτωση, θα ήταν πολύ προτιμότερο να μην είχε ανέβει εξαρχής.
<SPEAKER ID="399" NAME="Józef Pinior" AFFILIATION="PSE">
(PL) Κύριε Πρόεδρε, το σύστημα δορυφορικής πλοήγησης Galileo θα εδραιώσει τη θέση της Ευρωπαϊκής Ένωσης στον παγκόσμιο πολιτισμό του αιώνα που διανύουμε. Τα εγωιστικά συμφέροντα επιμέρους επιχειρήσεων και χωρών δεν θα μπορέσουν να υπονομεύσουν τα εύλογα συμφέροντα ολόκληρης της Ένωσης που εκπροσωπεί αυτό το πρόγραμμα. Το Ευρωπαϊκό Κοινοβούλιο ανησυχεί για τις καθυστερήσεις στην εφαρμογή του προγράμματος Galileo και απαιτεί από την Επιτροπή να υποβάλει σχέδιο στο οποίο να εγγυάται ότι το σύστημα δορυφορικής πλοήγησης της Ευρωπαϊκής Ένωσης όντως θα υλοποιηθεί. Το Ευρωπαϊκό Κοινοβούλιο πρέπει να στηρίξει την προσπάθεια της Επιτροπής για ανάπτυξη του Galileo με εναλλακτικό τρόπο από ομάδα εργολάβων η οποία διαφέρει από την κοινοπραξία που συστήθηκε το 2005. Δεν πρέπει να λησμονούμε ότι η Ευρώπη κινδυνεύει να υποσκελιστεί από το ρωσικό σύστημα GLONASS ή το κινεζικό BEIDOU. Το σύστημα Galileo θα εγγυηθεί τη μελλοντική θέση της Ευρωπαϊκής Ένωσης στον πολιτισμό.
<SPEAKER ID="400" NAME="Jacques Barrot" AFFILIATION="Αντιπρόεδρος της Επιτροπής" LANGUAGE="FR">
Κύριε Πρόεδρε, καταρχάς θέλω να ευχαριστήσω την κ. Barsi-Pataky για τη στήριξη που πρόσφερε σε αυτό το πρόγραμμα, όντας ταυτόχρονα πολύ προσεκτική διότι κάνει πάντα τις σωστές ερωτήσεις σχετικά με αυτό.
<P>
Θέλω να είμαι πολύ ξεκάθαρος ενώπιον του Κοινοβουλίου: δεν νομίζω, κυρία Hall, ότι το πρόβλημα οφείλεται στο γεγονός ότι υπάρχει μόνο μία κοινοπραξία. Το πραγματικό πρόβλημα είναι ότι το πρόγραμμα Galileo ξεκίνησε με μια σύμπραξη δημόσιου-ιδιωτικού τομέα που ίσως δεν είχε αναπτυχθεί όσο καλά θα έπρεπε. " σύμπραξη δημοσίου-ιδιωτικού τομέα εξακολουθεί να βασίζεται σε ένα πολύ ακριβές επιχειρηματικό σχέδιο, και θέλω να προσθέσω ότι, στις "νωμένες Πολιτείες, η ανεξαρτησία στο διάστημα αποκτήθηκε μέσω του στρατιωτικού προϋπολογισμού των Ενόπλων Δυνάμεων, που επέτρεψε αργότερα στη NASA να αναπτύξει τις υπηρεσίες της.
<P>
Πιστεύω, συνεπώς, ότι πρέπει να θέσουμε τώρα στους εαυτούς μας τα θεμελιώδη ερωτήματα. " σύμπραξη δημοσίου-ιδιωτικού τομέα -ακόμη και αν την διατηρήσουμε- θα πρέπει να έχει την ίδια διάσταση; Αυτό είναι το πρόβλημα. Δεν πιστεύω ότι το πρόβλημα είναι πραγματικά το αν υπάρχουν μία ή δύο κοινοπραξίες, και το λέω με πλήρη συνείδηση. Το αληθινό πρόβλημα τώρα είναι να μάθουμε αν οι εφαρμογές του Galileo προσφέρουν προστιθέμενη αξία τέτοια που να δικαιολογεί τη δέσμευση της Ένωσης στο επίπεδο που η δέσμευση αυτή εξετάζεται.
<P>
Άκουσα επίσης ότι το Galileo θα μπορούσε να είναι άχρηστο. Πρέπει να μάθουμε αν θέλουμε για την Ευρωπαϊκή Ένωση όχι μόνο ανεξαρτησία στο διάστημα, αλλά επίσης μια ολόκληρη σειρά προόδων στην καθημερινή ζωή προς όφελος των πολιτών. Δεν πρόκειται απλώς για ένα πρόγραμμα γοήτρου, αλλά για ένα πρόγραμμα που προορίζεται πρωτίστως να ικανοποιήσει ανάγκες, και είμαι σε θέση να γνωρίζω καλά πόσο πολύ θα μπορούσαμε να ωφεληθούμε στον τομέα των μεταφορών από το πρόγραμμα Galileo.
<P>
Υποσχέθηκα, κύριε Πρόεδρε, να ενημερώνω τακτικά το Κοινοβούλιο σχετικά με την πρόοδο των συζητήσεων μας. Πρέπει να σας πω ότι προσωπικά έχω πάρει πολύ σοβαρά το ζήτημα αυτό· θέλω πραγματικά να εξετάσω ιδιαίτερα σχολαστικά το θέμα αυτό προκειμένου να καταστεί σαφές ότι, αν χρειαστεί να τροποποιήσουμε κάπως το αρχικό σενάριο, θα το κάνουμε ώστε να μπορέσουμε να είμαστε σίγουροι για την επιτυχία του. Ο κ. Glante συγκεκριμένα μίλησε για τα οφέλη που θα μπορούσαν να απολαύσουν οι πολίτες, καθώς και οι μικρομεσαίες επιχειρήσεις στις οποίες το Galileo θα προσφέρει νέες δυνατότητες: έχετε δίκιο, αυτή είναι η ουσία του όλου θέματος. Πρέπει να γνωρίζουμε τι προστιθέμενη αξία θα προσφέρει το Galileo και ποιες είναι όλες οι εφαρμογές που θα μπορούσαν να υλοποιηθούν.
<P>
Είμαστε στη διαδικασία προσεκτικής μελέτης όλων αυτών. Αυτό μόνο μπορώ να πω απόψε, αλλά θα παραμείνω στη διάθεση του Κοινοβουλίου για να δίνω εξηγήσεις όσον αφορά αυτό το εξαιρετικά ενδιαφέρον, αλλά δύσκολο, θέμα.
<SPEAKER ID="401" NAME="Πρόεδρος">
Ανακοινώνω ότι έλαβα μία πρόταση ψηφίσματος βάσει του άρθρου 103, παράγραφος 2, του Κανονισμού.
<P>
" συζήτηση έληξε.
<P>
" ψηφοφορία θα διεξαχθεί την Πέμπτη, στις 12.00.

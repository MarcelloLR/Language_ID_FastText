<CHAPTER ID="008">
Ευρωπαϊκό Ινστιτούτο Καινοτομίας και Τεχνολογίας (συζήτηση) 
<SPEAKER ID="051" NAME="Πρόεδρος">
" ημερήσια διάταξη προβλέπει τη σύσταση για τη δεύτερη ανάγνωση, εξ ονόματος της Επιτροπής Βιομηχανίας, Έρευνας και Ενέργειας, σχετικά με το Ευρωπαϊκό Ινστιτούτου Καινοτομίας και Τεχνολογίας (15647/1/2007 - C6-0035/2008 - (εισηγητής: ο κ. R. Paasilinna).
<SPEAKER ID="052" NAME="Reino Paasilinna">
εισηγητής. - (FI) Κύριε Πρόεδρε, κύριοι Επίτροποι, κυρίες και κύριοι, θα ήθελα να σας ευχαριστήσω όλους για το εξαιρετικό επίπεδο συνεργασίας που προσφέρατε. Στο πλαίσιο των εργασιών μας, αυτό έχει πάντα ζωτική σημασία για την επίτευξη ενός θετικού αποτελέσματος.
<P>
Εδώ και τρία χρόνια συζητούμε σχετικά με την ίδρυση ενός Ινστιτούτου Καινοτομίας και Τεχνολογίας, και το διάστημα που μεσολάβησε οφείλεται στο γεγονός ότι η αρχική πρόταση της Επιτροπής χρειάστηκε αρκετές βελτιώσεις. Οι επιτροπές του Κοινοβουλίου, ιδίως η Επιτροπή Βιομηχανίας, Έρευνας και Ενέργειας, έδωσαν μια νέα μορφή στην πρόταση. Εξασφαλίσθηκαν μεγαλύτερες εξουσίες του Κοινοβουλίου και του Συμβουλίου χωρίς, ωστόσο, αυτό να απειλεί την αυτονομία του ΕΙΤ. Οι εκλογές για την ανάδειξη του διοικητικού του συμβουλίου θυμίζουν έντονα το εκλογικό σύστημα που εφαρμόζεται από το Ευρωπαϊκό Συμβούλιο Έρευνας και χαίρει εκτίμησης από τον επιστημονικό κόσμο. Όπως ανέφερε κάποιος νωρίτερα, επιβεβαιώθηκε επίσης ότι οι ΜΜΕ θα είναι σε θέση να συμμετέχουν στο έργο του ΕΙΤ και να αντλούν όφελος από αυτό. Εκεί θα σημειωθούν οι μεγαλύτερες επιπτώσεις για την απασχόληση και είναι ακριβώς οι ΜΜΕ, οι οποίες διαθέτουν την απαιτούμενη ευελιξία και αποτελεσματικότητα, που χρήζουν ταχείας εφαρμογής των καινοτομιών.
<P>
Πάνω από όλα, εκείνο που άλλαξε είναι οι προτεραιότητες του Ινστιτούτου. Το Ευρωπαϊκό Ινστιτούτο Καινοτομίας και Τεχνολογίας, όπως δηλώνει και το όνομά του, σκοπεύει να επικεντρωθεί στην καινοτομία. Τα δύο άλλα στοιχεία που περιλαμβάνονται στο τρίγωνο της γνώσης, η εκπαίδευση και η έρευνα, είναι σημαντικά, αλλά η καινοτομία αντιπροσωπεύει σαφώς την κορυφή της πυραμίδας: αποτελεί το σημείο εστίασης και τον βασικό στόχο του Ινστιτούτου. Θα χρειαστεί να επενδύσουμε στον μέλλον στην ποιοτική εκπαίδευση και τη βασική έρευνα, αλλά, όπως όλοι γνωρίζουμε, η καινοτομία αποτελεί την αχίλλειο πτέρνα της Ευρώπης.
<P>
Οι Αμερικανοί υποβάλλουν 30% περισσότερες αιτήσεις ευρεσιτεχνιών προς το Ευρωπαϊκό Γραφείο Διπλωμάτων Ευρεσιτεχνίας από ό,τι εμείς οι Ευρωπαίοι. Χρειαζόμαστε περισσότερα προϊόντα και υπηρεσίες με έμφαση στη γνώση.
<P>
Σε 10 χρόνια, η Κίνα αύξησε το ποσοστό του ΑΕΠ της που δαπανάται για την έρευνα και ανάπτυξη από σχεδόν 0 σε 1,5% που είναι σήμερα. Σε 17 κράτη μέλη της ΕΕ το αντίστοιχο ποσοστό είναι χαμηλότερο από ό,τι στην Κίνα. Το ποσοστό του ΑΕΠ της ΕΕ που δαπανάται για επενδύσεις στην έρευνα και ανάπτυξη εξακολουθεί να είναι σημαντικά χαμηλότερο από ό,τι εκείνο των άλλων οικονομικών δυνάμεων του πλανήτη.
<P>
Ακόμα πιο ανησυχητικό είναι το γεγονός ότι τα τελευταία χρόνια βλέπουμε το δικό μας ποσοστό των αντίστοιχων επενδύσεων να μειώνεται αντί να αυξάνεται. Σχεδόν εξίσου κακή είναι η κατάσταση όσον αφορά το επιχειρηματικό κεφάλαιο. " στρατηγική της Λισαβόνας απαιτεί μια δυναμική προσέγγιση. Για ποιον λόγο δεν δείχνουμε εμπιστοσύνη στα δικά μας προγράμματα; Τα υψηλά επίπεδα εκπαίδευσης και έρευνας παράγουν ελάχιστες εμπορικές και λειτουργικές εφαρμογές, ή τουλάχιστον αξιοποιούνται πολύ σπανιότερα από ό,τι στις ανταγωνίστριες χώρες. Επίσης, το σύστημα καταχώρησης των ευρεσιτεχνιών μας είναι περίπλοκο. " διαρροή εγκεφάλων δεν θα έπρεπε να απασχολήσει σοβαρά την Ένωση, η οποία στοχεύει να αποτελέσει την κορυφαία οικονομία στον κόσμο που θα βασίζεται στη γνώση;
<P>
Το ΕΙΤ δεν θα εξαλείψει τα προβλήματα αυτά, αλλά μπορεί να τα αμβλύνει μέσω του προτύπου που θέτει. Θα προσφέρει ένα νέο μέσο συνεργασίας του τομέα των επιχειρήσεων με τον τομέα της εκπαίδευσης και της έρευνας. Θα δημιουργήσει ευκαιρίες για την εμπορική εκμετάλλευση της έρευνας και θα σφυρηλατήσει στενότερους διμερείς δεσμούς. Το ΕΙΤ δεν θα αποτελέσει υπερπανεπιστήμιο που θα κρατάει τους καλύτερους ερευνητές για τον εαυτό του, και αυτό το εγγυώνται οι τροπολογίες του Κοινοβουλίου. Μετά από την επίλυση των αρχικών προβλημάτων χρηματοδότησης που προέκυψαν, η κατάσταση είναι πλέον σαφής. Μία από τις κοινότητες γνώσης και καινοτομίας που ο ίδιος πρότεινα θα επικεντρωθεί στην τεχνολογία της πληροφορίας και των επικοινωνιών. Ήδη λαμβάνουμε για τον σκοπό αυτόν σημαντικά χρηματικά ποσά από τον επιχειρηματικό κόσμο. Επομένως, η χρηματοδότηση δεν θα αποτελέσει πρόβλημα. Οι έρευνες και οι δοκιμές από μόνες τους δεν επαρκούν: χρειαζόμαστε συνεργασία, και αυτός είναι ο λόγος για τον οποίο δημιουργήθηκε το ΕΙΤ.
<P>
Ο εξαιρετικός συμβιβασμός που επετεύχθη με το Συμβούλιο είναι τόσο ευνοϊκός ώστε μπορούμε να δηλώσουμε απερίφραστα ότι τον υποστηρίζουμε, και για τον λόγο αυτόν ζητώ από όλους εσάς να δείξετε την υποστήριξή σας κατά την ψηφοφορία που θα ξεκινήσει σύντομα. Σας ευχαριστώ όλους.
<P>
(Χειροκροτήματα)
<SPEAKER ID="053" NAME="Ján Figeľ">
Μέλος της Επιτροπής. - (EN) Κύριε Πρόεδρε, είμαι ιδιαιτέρως χαρούμενος -και αυτό δεν αποτελεί απλώς διπλωματική έκφραση- που βρίσκομαι εδώ σήμερα και δράττομαι της ευκαιρίας να αναφερθώ στην προώθηση των καινοτομιών της Ευρώπης. Θεωρώ ότι η ψηφοφορία στο Κοινοβούλιο θα είναι πολύ σημαντική.
<P>
Όπως ανέφερε ο κ. Paasilinna, έχουμε διανύσει μεγάλη απόσταση από την έναρξη των συζητήσεων, αλλά θα ήθελα να υπενθυμίσω στο Σώμα ότι αρχικά υπήρχε μεγάλος σκεπτικισμός, απροθυμία και διστακτικότητα όσον αφορά την πρόταση για την προώθηση της καινοτομίας από έναν τέτοιο φορέα και χαίρομαι που κατορθώσαμε να μετατρέψουμε αυτές τις αρχικές θέσεις σε συναινετική και υποστηρικτική στάση από την πλευρά των κρατών μελών, του Κοινοβουλίου, των θεσμικών οργάνων και των εταίρων. Υπενθυμίζω τις προσπάθειες που κατέβαλαν η φινλανδική, στη συνέχεια η γερμανική, η πορτογαλική, και τώρα η σλοβενική Προεδρία. Θα ήθελα να εκφράσω ιδιαιτέρως εδώ την ευγνωμοσύνη μου προς τον εισηγητή του Κοινοβουλίου, τον κ. Paasilinna, η συμβολή του οποίου υπήρξε πολύ χρήσιμη και υποστηρικτική, καθώς και προς την πρόεδρο της Επιτροπής Βιομηχανίας, Έρευνας και Ενέργειας, κ. Niebler, αλλά και τον κ. Böge, τον πρόεδρο της Επιτροπής Προϋπολογισμών, και την εισηγήτρια της Επιτροπής Πολιτισμού και Παιδείας, κ. Hennicot-Schoepges. Χωρίς τις προσπάθειες και τη συμβολή αυτών των ανθρώπων, δεν θα είχαμε κατορθώσει να έχουμε αυτό το αποτέλεσμα σήμερα.
<P>
Θεωρώ ότι η ευκαιρία είναι κατάλληλη για να δείξουμε ότι η Ευρώπη έχει τη δυνατότητα και έχει επίσης αναλάβει την ισχυρή δέσμευση να βελτιώσει τις δυνατότητές της όσον αφορά την καινοτομία στον κόσμο μας, όπου κυριαρχεί η παγκοσμιοποίηση. " τεχνολογική καινοτομία αποτελεί κλειδί για την ανάπτυξη, την απασχόληση και την ανταγωνιστικότητα, και αυτή είναι η βάση της κοινωνικής ευημερίας των πολιτών μας. Προτείνουμε την πλήρη ένταξη των τριών πλευρών του τριγώνου της γνώσης -εκπαίδευση, έρευνα και καινοτομία- μέσω της συνεργασίας των εταίρων από τον επιχειρηματικό, τον ερευνητικό και τον ακαδημαϊκό χώρο, που θα συνεργαστούν στο πλαίσιο των λεγόμενων κοινοτήτων γνώσης και καινοτομίας.
<P>
Θεωρώ ότι τώρα είναι η κατάλληλη στιγμή να θέσουμε σε κίνηση το Ευρωπαϊκό Ινστιτούτο Καινοτομίας και Τεχνολογίας (ΕΙΤ) μετά από όλες τις προετοιμασίες που έχουν γίνει. Έχουμε ήδη προβεί σε ορισμένες κινήσεις, όπως γνωρίζετε, και έχω ενημερώσει την επιτροπή ότι έχουμε ξεκινήσει τη διαδικασία για τον διορισμό του διοικητικού συμβουλίου. Υπάρχει μια ειδική ανεξάρτητη επιτροπή υψηλού διαμετρήματος η οποία είναι υπεύθυνη για τον εντοπισμό των μελών και ασχολείται επί του παρόντος με την προετοιμασία των κριτηρίων. Στη συνέχεια, θα προσπαθήσουμε να καταρτίσουμε ομάδα αποτελούμενη από 18 άτομα που θα αποτελούν το διοικητικό συμβούλιο. " αρμόδια επιτροπή εργάζεται έχοντας πλήρη ανεξαρτησία και αυτονομία. Θεωρώ ότι αυτό είναι ουσιαστικό για την επιτυχία του ΕΙΤ και τη νομιμότητα του διοικητικού συμβουλίου.
<P>
Το Κοινοβούλιο και το Συμβούλιο θα ενημερώνονται πλήρως σχετικά με την πορεία της διαδικασίας επιλογής και το αποτέλεσμα αυτής. " Επιτροπή θα εκπονήσει ενδιάμεση έκθεση μετά την ολοκλήρωση του πρώτου βήματος της διαδικασίας επιλογής, καθώς και τελική έκθεση με το πέρας της διαδικασίας. Το Κοινοβούλιο και το Συμβούλιο θα έχουν τότε έναν μήνα στη διάθεσή τους να εξετάσουν τις υποψηφιότητες των προτεινόμενων μελών του διοικητικού συμβουλίου του ΕΙΤ. " αριστεία, η αδιαμφισβήτητη φήμη, η πλήρης ανεξαρτησία και η ικανότητά τους να εκπροσωπούν τα συμφέροντα των αντίστοιχων τομέων τους -πανεπιστήμια, ερευνητικά ιδρύματα και επιχειρήσεις- θα αποτελέσουν, πιστεύω, ουσιαστικό στοιχείο της αξιοπιστίας του Ινστιτούτου τόσο σε βραχυπρόθεσμο όσο και σε μακροπρόθεσμο επίπεδο.
<P>
Επιτρέψτε μου να υπογραμμίσω ένα στοιχείο με τεράστια σημασία. Θα ήθελα να δηλώσω επίσημα ότι η Ευρωπαϊκή Επιτροπή έχει δεσμευτεί πλήρως ως προς τον σεβασμό των αρχών της αυτονομίας και ανεξαρτησίας του διοικητικού συμβουλίου, που περιέχονται στον κανονισμό, και ως εκ τούτου δεν θα διαδραματίσει κανένα ρόλο στη διαδικασία λήψης των στρατηγικών αποφάσεων του ΕΙΤ. Στη βάση αυτή, η Επιτροπή θα παράσχει διοικητική και οικονομική υποστήριξη προς το διοικητικό συμβούλιο κατόπιν δικής του αίτησης και στον βαθμό που αυτό είναι αναγκαίο κατά το στάδιο της έναρξης λειτουργίας του. Στην αρχή θα χρειαστεί προφανώς κάποια υποστήριξη.
<P>
" υποστήριξη αυτού του είδους στοχεύει στη διευκόλυνση του Δ.Σ. να επιλέξει τις πρώτες κοινότητες γνώσης και καινοτομίας (ΚΓΚ) εντός της προθεσμίας διάρκειας 18 μηνών και σε καμία περίπτωση δεν θα επηρεάσει τη διαδικασία λήψης των στρατηγικών του αποφάσεων. Είναι προς το κοινό μας συμφέρον να δούμε το ΕΙΤ να τίθεται σε λειτουργία εντός του χρονικού πλαισίου που προβλέπεται στον κανονισμό. Αναμένω με ανυπομονησία την επιτυχή ίδρυση του ΕΙΤ και για μία ακόμα φορά θα ήθελα να εκφράσω τη βαθιά μου ευγνωμοσύνη για τη δέσμευση και τη συμβολή του Κοινοβουλίου.
<SPEAKER ID="055" NAME="Romana Jordan Cizelj">
εξ ονόματος της Ομάδας PPE-DE. - (SL) Τρία χρόνια πέρασαν ήδη από την πρώτη παρουσίαση της πρότασης για τη δημιουργία ενός Ευρωπαϊκού Ινστιτούτου Καινοτομίας και Τεχνολογίας. Ωστόσο, η γνώση του ότι η κατάλληλη φροντίδα για την ποιότητα των ανθρώπινων πόρων αποτελεί το κλειδί για τον μεγαλύτερο ανταγωνισμό και την καινοτομία είναι πολύ πιο παλιά. Το ΕΙΤ προσφέρει μια λύση στο πρόβλημα αυτό σε ευρωπαϊκό επίπεδο.
<P>
Τα θεμέλια έχουν ήδη τεθεί. Τώρα είναι η κατάλληλη στιγμή για την ταχεία και αποτελεσματική υλοποίηση των συμφωνηθέντων μέτρων. Θα ήθελα να ευχαριστήσω τους βουλευτές του ΕΚ, τον εισηγητή, και ιδίως τα μέλη της κοινοβουλευτικής μου Ομάδας που κατέστησαν δυνατή για εμάς τη σύναψη των συμφωνιών και που προετοίμασαν, σε συνεργασία με την Επιτροπή και το Συμβούλιο, μια καλή πρόταση που περιλαμβάνει το σύνολο σχεδόν των βασικών ιδεών μας.
<P>
" καινοτομία βρίσκεται στην καρδιά του ΕΙΤ. Επιπλέον, η πρωτοβουλία μας επέτρεψε στο Ινστιτούτο να αποτελέσει σύμβολο αριστείας και αναγνωρίσιμο σήμα της ευρωπαϊκή ποιότητας. Ένα μεγάλο επίτευγμα είναι το δίκτυο των ανεξάρτητων κοινοτήτων γνώσης και καινοτομίας, που αναφέρονται στην παρούσα πρόταση. Κατορθώσαμε επίσης να βρούμε τη λύση στο σύνθετο και περίπλοκο ζήτημα της λειτουργικής οργάνωσης του Ινστιτούτου.
<P>
" παρούσα πρόταση παρέχει λύση με τη μορφή στρατηγικού προγράμματος για την καινοτομία που εξασφαλίζει τη βέλτιστη ισορροπία μεταξύ της ευθύνης των πολιτικών και της ανεξαρτησίας των εμπειρογνωμόνων, και ορίζει σαφώς τις αρμοδιότητες για τον μακροπρόθεσμο στρατηγικό σχεδιασμό.
<P>
Μπορούμε να επιτύχουμε πολλά με τους χρηματικούς πόρους που αναφέρθηκαν νωρίτερα. Τα σημεία εκκίνησης είναι καλά, αλλά η αποτελεσματική εφαρμογή εξαρτάται ως συνήθως από εμάς και από τη θέληση και την επιμονή μας.
<SPEAKER ID="056" NAME="Hannes Swoboda">
εξ ονόματος της Ομάδας PSE. - (DE) Κύριε Πρόεδρε, θα ήθελα να ζητήσω εκ των προτέρων συγγνώμη, αλλά μετά την ομιλία μου πρέπει να φύγω, καθώς πρέπει να παραβρεθώ σε συνάντηση με το Πρόεδρο Pöttering. Θα ήθελα να ευχαριστήσω θερμά τον συνάδελφο κ. Paasilinna για την αφοσίωση που επέδειξε στο εν λόγω ζήτημα, καθώς και τον Επίτροπο, ο οποίος το υποστήριξε θερμά από την αρχή.
<P>
Πιστεύω ειλικρινά ότι αυτό το ΕΙΤ είναι ένα σημαντικό ευρωπαϊκό όργανο. Ο κ. Paasilinna το δήλωσε ήδη: δαπανούμε ελάχιστα για την έρευνα και ανάπτυξη στην Ευρώπη, αλλά και για την αριστεία στην έρευνα. Στην Ευρώπη στο σύνολό της αλλά και στις περισσότερες χώρες -τουλάχιστον στα περισσότερα κράτη μέλη- οι δαπάνες αυτές θα μπορούσαν και θα έπρεπε να είναι περισσότερες. Το ΕΙΤ δεν αποτελεί ακριβώς ανταγωνιστικό θεσμικό όργανο, αλλά θα έπρεπε να τεθεί επικεφαλής αυτής της έρευνας και να δημιουργεί νέες πρωτοβουλίες. Σκέφτομαι, για παράδειγμα, πόσο σημαντικό είναι να καταβάλλουμε μεγαλύτερες προσπάθειες στον τομέα της έρευνας για την ενέργεια, ώστε να δημιουργήσουμε νέες τεχνολογίες ενέργειας.
<P>
Επειδή είναι τόσο σημαντικό, θα παρακαλέσω τον Επίτροπο να επιμείνει στην ταχεία λήψη των αναγκαίων αποφάσεων. Μία απόφαση, ασφαλώς, αφορά και τη διοικητική του έδρα. Ως Βιεννέζος και ως Αυστριακός, φυσικά και επιθυμώ η έδρα αυτή να είναι στη Βιέννη. Όποια απόφαση και αν λάβετε, ωστόσο, θα πρέπει να ληφθεί σύντομα, ώστε το ΕΙΤ να μπορέσει να αρχίσει σύντομα να λειτουργεί.
<SPEAKER ID="057" NAME="Jorgo Chatzimarkakis">
εξ ονόματος της Ομάδας ALDE. - (DE) Κύριε Πρόεδρε, καταρχάς θα ήθελα να εκφράσω τα θερμά μου συγχαρητήρια προς τον Reino Paasilinna, τον εισηγητή μας, καθώς και προς τον Επίτροπο Figeľ. Το γεγονός ότι φέραμε το παρόν εις πέρας σε τόσο σύντομο χρονικό διάστημα αποτέλεσε πραγματικά κορυφαίο επίτευγμα! Ο εισηγητής επέδειξε επιμέλεια και προσοχή και φρόντισε για τη συμμετοχή όλων μας.
<P>
Θα ήθελα, ωστόσο, να εκφράσω τα συγχαρητήριά μου ιδιαίτερα προς τον Πρόεδρο της Επιτροπής, τον κ. Barroso. Θα πρέπει πράγματι να καταστεί σαφές ότι αυτό το σχέδιο αποτέλεσε δική του πρωτοβουλία τον Ιανουάριο του 2005. Το κάναμε πραγματικότητα μέσα σε τρία χρόνια, πράγμα εκπληκτικό. Στην Ευρώπη κινούμαστε γρήγορα και αυτό αποτελεί κορυφαίο επίτευγμά μας και πρέπει να αναφερθεί τουλάχιστον μία φορά σε αυτό το σημείο. Χρειαστήκαμε μόλις τρία χρόνια, αν και αποτελούσε πραγματικά κρίσιμο ζήτημα. Πρέπει να δραστηριοποιηθούμε μέσω της εκπαίδευσης. " εκπαίδευση βρίσκεται στην καρδιά της πολιτιστικής και εκπαιδευτικής κυριαρχίας των κρατιδίων της Γερμανίας, της χώρας που γνωρίζω καλύτερα από κάθε άλλη και, ασφαλώς, τα κράτη μέλη την παρατηρούν με προσοχή.
<P>
Εντούτοις, κατορθώσαμε να επιτύχουμε συμβιβασμό, και εδώ αναφέρομαι στη χρηματοδότηση. Παλέψαμε για πολύ καιρό με το ερώτημα από πού θα προέρχονταν στην πραγματικότητα τα χρήματα. Επιπλέον, κατορθώσαμε να ρυθμίσουμε τον προϋπολογισμό της ΕΕ με την πρώτη προσπάθεια από την αρχή μέχρι το τέλος. Κατά το παρελθόν είχαμε απλώς επιδοτήσεις, επιδοτήσεις, επιδοτήσεις. Θυμάστε τις σχετικές συζητήσεις. Τώρα, όμως, για πρώτη φορά, έχουμε καινοτομία αντί για επιδοτήσεις! Αυτό είναι θαυμάσιο! Θα ήθελα να ευχαριστήσω συγκεκριμένα τους συναδέλφους μου στην Επιτροπή Γεωργίας και Ανάπτυξης της Υπαίθρου, διότι χρειάστηκε να συμφωνήσουν και να προβούν εν προκειμένω σε συμβιβασμούς.
<P>
Κατορθώσαμε επίσης να επιλύσουμε πολύ σύντομα τις διαφωνίες που προέκυψαν, όπως το πόσο ανεξάρτητο θα πρέπει να είναι το ΕΙΤ, πόσον καιρό θα πρέπει να διαρκέσουν οι πιλοτικές φάσεις, ποια θα πρέπει να είναι η σχέση του ΕΙΤ με το έβδομο πρόγραμμα πλαίσιο για την έρευνα, από πού θα αφαιρεθούν πόροι για να δοθούν σε αυτό, ακόμα και για το λεγόμενο "σήμα ΕΙΤ", δηλαδή το ζήτημα του κατά πόσον θα πρέπει να αναγράφονται τα πάντα στο εν λόγω σήμα, όταν ένα πρόγραμμα εφαρμόζεται υπό την αιγίδα του ΕΙΤ. Όλα αυτά τα επιλύσαμε.
<P>
Τώρα, όσον αφορά την υλοποίηση, προς το παρόν -όπως δήλωσε ο Επίτροπος Figel'- γίνονται προετοιμασίες για το Διοικητικό Συμβούλιο, και το Ευρωπαϊκό Κοινοβούλιο (σας ευχαριστούμε που μας συμπεριλάβατε) θα επιλέξει τα μέλη του συμβουλίου, διότι αυτό το θεωρούμε πάρα πολύ σημαντικό.
<P>
Ωστόσο, θα πρέπει να επιλεγούν και τα θέματα με τα οποία θα ασχοληθεί. Ο κ. Swoboda αναφέρθηκε μόλις στο ζήτημα της ενέργειας. Για την ακρίβεια, θα πρέπει να επικεντρωθούμε στο σύνολο των αντιδράσεων της Ευρώπης για την κλιματική αλλαγή, καθώς και στη διαχείριση του ΕΙΤ και, ως εκ τούτου, για παράδειγμα, στο ζήτημα της ενεργειακής αποδοτικότητας, κλπ. Ωστόσο, πρέπει επίσης να αναφερθούμε και στην έδρα του. Εξακολουθώ να θεωρώ το Στρασβούργο ως την καλύτερη επιλογή. Το θέμα δεν έχει τεθεί μέχρι τώρα ξεκάθαρα, αλλά πρέπει να ασχοληθούμε με αυτό και να το ξεκαθαρίσουμε μια και καλή. Το παρόν κτίριο αποτελεί τον ιδανικό τόπο για ένα ΕΙΤ και ένα Ευρωπαϊκό Συμβούλιο Έρευνας. Το Στρασβούργο μπορεί να μετατραπεί σε "Επιστημβούργο", και πρέπει όλοι να συμμετάσχουμε στην επίτευξη αυτού του στόχου.
<SPEAKER ID="058" NAME="Konrad Szymański">
εξ ονόματος της Ομάδας UEN. - (PL) Κύριε Πρόεδρε, αποτελεί ευτύχημα ότι σήμερα ολοκληρώνουμε το νομοθετικό έργο που σχετίζεται με την ίδρυση του Ευρωπαϊκού Ινστιτούτου Καινοτομίας και Τεχνολογίας. " συνεδρίαση του διοικητικού συμβουλίου και των κοινοτήτων γνώσης και καινοτομίας θα αποτελέσει το επόμενο βήμα προς τη δημιουργία μιας κοινής αγοράς γνώσης στην Ευρωπαϊκή Ένωση.
<P>
Κατά την πρόσφατη επίσκεψή του στην Πολωνία, ο Επίτροπος Verheugen επανέλαβε ότι η ένταξη των νέων κρατών μελών στις δομές της κοινής αγοράς ενίσχυσε το δυναμικό της και αποτέλεσε επιτυχία για όλες τις πλευρές. Ζητώ με έμφαση η θετική αυτή εμπειρία να αποτελέσει εν προκειμένω ένδειξη και για εμάς.
<P>
" τοποθέτηση της έδρας του διοικητικού συμβουλίου του Ινστιτούτου στην πόλη Wrocław θα αποτελέσει ένα βήμα που θα ωφελήσει τη συνοχή στην Ευρώπη. Θα καταστήσει ευκολότερη την υποστήριξη από τις νέες χώρες για αύξηση της χρηματοδότησης που προορίζεται για την έρευνα και ανάπτυξη στον επόμενο προϋπολογισμό της Ένωσης. Τέλος, θα προωθήσει το δυναμικό καινοτομίας σε ολόκληρη την Ευρώπη.
<P>
" υποστήριξη της υποψηφιότητας της πόλης Wrocław δεν αποτελεί απλώς ζήτημα τοπικιστικού εγωκεντρισμού, αλλά φυσική συνέπεια της λογικής που στοχεύει στην εξυπηρέτηση των συμφερόντων του συνόλου της Ευρωπαϊκής Ένωσης.
<SPEAKER ID="059" NAME="Miloslav Ransdorf">
εξ ονόματος της Ομάδας GUE/NGL. - (CS) Θα ήθελα να πω ότι από τη θεωρία των μακρών κυμάτων του Kondratiev, είναι γνωστό ότι η δημιουργία καινοτομίας και η εφαρμογή της στην κοινωνία αποτελεί μια αντικειμενική διαδικασία, μια διαδικασία με τα δικά της συγκεκριμένα και αντικειμενικά πρότυπα. Όντας άνθρωποι που δραστηριοποιούμαστε στην πολιτική αρένα, είμαστε σε θέση να προωθήσουμε την καινοτομία. Προσωπικά πιστεύω ότι, όσον αφορά τα θεσμικά όργανα, το ΕΙΤ είναι πιο σημαντικό για το μέλλον της Ευρώπη από ό,τι, για παράδειγμα, η Ευρωπαϊκή Επιτροπή. Θεωρώ ότι υπάρχουν τρία θεμελιώδη στοιχεία που μπορούν να βοηθήσουν στην ενημέρωση της κοινωνίας σχετικά με τη σημασία της επιστήμης και να την κάνουν πιο δημοφιλή.
<P>
Πρώτον, οι επιστήμονες πρέπει να θεωρηθούν πρότυπα στην κοινωνία. Είναι πολύ σημαντικό επιστήμονες όπως ο κ. Holý, ένας εξαιρετικός τσέχος χημικός με δεκάδες ευρεσιτεχνίες καταχωρημένες στο όνομά του, να αποτελούν πρότυπα για τους νέους αντί για αθλητές ή τραγουδιστές. Ως εκ τούτου, πρέπει να παλέψουμε για να επιτύχουμε -για να χρησιμοποιήσω μια δημοφιλή φράση- ένα νέο "πρότυπο αξιών".
<P>
Δεύτερον, πρέπει να στοχεύσουμε στην επίτευξη μιας ανανεωμένης "ηγεσίας αξιών". " Ευρώπη έχει προσφέρει στον κόσμο περισσότερους εξαιρετικούς επιστήμονες από ό,τι όλες οι άλλες ήπειροι μαζί. " αξία των επιστημονικών επιδιώξεων είχε πάντα θεμελιώδη σημασία για τους Ευρωπαίους. Πρέπει να καταβάλλουμε κάθε δυνατή προσπάθεια για να διασφαλίσουμε ότι η Ευρώπη θα επανακτήσει την ηγετική της θέση εν προκειμένω.
<P>
Τρίτον, χρειαζόμαστε επίσης αυτό που εγώ αποκαλώ "πνεύμα πρωτοπορίας", το οποίο θα υποδείξει στην Ευρώπη τον δρόμο της προόδου.
<SPEAKER ID="060" NAME="Jana Bobošíková" AFFILIATION="NI">
(CS) Κυρίες και κύριοι, τα αριθμητικά στοιχεία της Παγκόσμιας Οργάνωσης Πνευματικής Ιδιοκτησίας δείχνουν ξεκάθαρα ότι το πρόβλημα της Ευρώπης δεν είναι η έλλειψη νέων ιδεών, αλλά η μετατροπή αυτών σε επιχειρηματικές ευκαιρίες.
<P>
Δεν θα είναι το Ευρωπαϊκό Ινστιτούτο Καινοτομίας και Τεχνολογίας εκείνο που θα διασφαλίσει την επιτυχία στο πλαίσιο της παγκόσμιας οικονομίας. Ο ανταγωνισμός ως προς την καινοτομία θα βοηθηθεί μόνο μέσω της μεγαλύτερης διάθεσης πόρων, συμπεριλαμβανομένων κεφαλαίων επιχειρηματικού κινδύνου, και μέσω ενός δημιουργικού περιβάλλοντος και μιας πραγματικής ακαδημαϊκής και επιχειρηματικής ελευθερίας σε συνδυασμό με ένα κατάλληλο σύστημα επιβράβευσης των εξαιρετικών επιστημονικών αποτελεσμάτων.
<P>
Κυρίες και κύριοι, διαφωνώ κάθετα με την ίδρυση του Ευρωπαϊκού Ινστιτούτου Καινοτομίας και Τεχνολογίας. Δεν θα εγγυηθεί το ανταγωνιστικό πλεονέκτημα της ΕΕ, παρά θα αποτελέσει απλώς έναν περιττό φορέα, ο οποίος θα αντιγράψει ήδη υπάρχοντες φορείς που στοχεύουν στην προώθηση των επιστημών, της ανάπτυξης και της εκπαίδευσης. Δεν θα είναι παρά μία ακόμα δομή που θα καταβροχθίζει τα χρήματα των φορολογούμενων πολιτών χωρίς να προσφέρει καμία προστιθέμενη αξία.
<P>
Επιπλέον, απειλεί να ακολουθήσει την αποτυχία του συστήματος Galileo. Ο ιδιωτικός τομέας, στα χρήματα του οποίου βασίζονται η Επιτροπή και το Συμβούλιο, δεν θεωρεί ότι υπάρχει λόγος να χρηματοδοτήσει ένα παράλογο όνειρο των πολιτικών και των δημοσίων υπαλλήλων.
<SPEAKER ID="061" NAME="Angelika Niebler" AFFILIATION="PPE-DE">
(DE) Κύριε Πρόεδρε, κύριε Επίτροπε, κυρίες και κύριοι, καταρχάς ζητώ συγγνώμη που δεν ήμουν εδώ από την έναρξη της συζήτησης. Ο προηγούμενος ομιλητής αναφέρθηκε μόλις στο σύστημα Galileo. Έπρεπε να ηγηθώ των διαπραγματεύσεων για τον τριμερή διάλογο σχετικά με το Galileo και γι' αυτό άργησα.
<P>
Καταρχάς ευχαριστώ τον εισηγητή μας, κ. Paasilinna, ο οποίος έφερε εις πέρας ένα εξαιρετικό έργο από κοινού με τον σκιώδη εισηγητή του. Ευχαριστώ, ωστόσο, και τον Επίτροπο Figel', ο οποίος συμμετείχε ενεργά στις διαβουλεύσεις, ώστε σήμερα να είμαστε σε θέση να ψηφίζουμε για μια έκθεση που θα έχει μεγάλη απήχηση μεταξύ ημών, εδώ στο Κοινοβούλιο.
<P>
Πριν από τρία χρόνια, ξεκινήσαμε τη συζήτησή μας με το ερώτημα, εάν χρειαζόμαστε ένα Ευρωπαϊκό Ινστιτούτο Καινοτομίας και Τεχνολογίας. Απαντώ σαφέστατα: ναι, το χρειαζόμαστε. Υπάρχει ζήτηση για μεταφοράς της τεχνολογίας που δεν έχει ακόμα καλυφθεί. Και στις 27 χώρες διαθέτουμε εξαιρετικούς επιστήμονες και ερευνητές. Εκείνο, ωστόσο, που δεν διαθέτουμε είναι η μετατροπή των εξαιρετικών αποτελεσμάτων της έρευνας σε εμπορεύσιμα προϊόντα και υπηρεσίες. Το Ινστιτούτο Τεχνολογίας -το Ινστιτούτο Καινοτομίας- πρέπει να συμβάλει σε αυτό.
<P>
" παρούσα πρόταση της Επιτροπής αναφέρεται στην ίδρυση ενός νέου, μεμονωμένου Ινστιτούτου. Εμείς στο Κοινοβούλιο διαφωνούμε, δεν θέλουμε κάτι τέτοιο! Θέλουμε να δημιουργήσουμε ένα δίκτυο που θα ενσωματώνει τις επιχειρήσεις, τα πανεπιστήμια και τα ερευνητικά ινστιτούτα στην Ευρώπη. Αυτό το δημιουργήσαμε με την έκθεσή μας. Ελπίζω να υπάρξει ευρεία συμφωνία. Είμαστε στον σωστό δρόμο.
<P>
Καλό ήταν επίσης ότι, κατά τη διάρκεια των συζητήσεών μας, δεν αναφερθήκαμε στον τόπο της έδρας του. Ειδάλλως, κύριε Chatzimarkakis, δεν θα ήμασταν έτοιμοι σήμερα, ούτε θα μπορούσαμε να ολοκληρώσουμε το έργο αυτό, και μετά από πέντε χρόνια πιθανότατα να εξακολουθούσαμε να συζητούμε κατά πόσον έχουμε ανάγκη ένα Ινστιτούτο Τεχνολογίας.
<SPEAKER ID="062" NAME="Gyula Hegyi" AFFILIATION="PSE">
(EN) Κύριε Πρόεδρε, η επιστήμη και η τεχνολογία αποτελούν τις ουσιαστικές μας δυνατότητες να συμβαδίσουμε με τον παγκόσμιο ανταγωνισμό. Επί πολλούς αιώνες, η ήπειρός μας αποτελούσε το κέντρο της επιστημονικής και τεχνολογικής ανάπτυξης, και η ευρωπαϊκή επιστήμη είχε πάντα διεθνή χαρακτήρα. Υπήρχε εκτενής ανταλλαγή ιδεών και επισκέψεων από επιστήμονες, ακόμα και την εποχή του Σιδηρού Παραπετάσματος, και σήμερα η επιστημονική κοινότητα σχεδόν δεν γνωρίζει σύνορα.
<P>
" ίδρυση ενός Ευρωπαϊκού Ινστιτούτου Καινοτομίας και Τεχνολογίας αποτελεί σημαντικό βήμα που θα βοηθήσει να συνεχισθεί αυτή η αρχαία παράδοση της ηπείρου μας. Την επικροτώ και, ασφαλώς, επικροτώ και την εξαιρετική έκθεση του συναδέλφου μου, κ. Paasilinna.
<P>
Εξ ονόματος της κυβέρνησης της χώρας μου, του έθνους μου και των επιστημόνων μας, προτείνω τη Βουδαπέστη ως έδρα του ΕΙΤ. Τα επιτεύγματά μας στον τομέα των επιστημών του ανθρώπου, της καταπολέμησης της κλιματικής αλλαγής και των περιβαλλοντικών μελετών αποτελούν τα καλύτερα επιχειρήματα. Ωστόσο, η γενέτειρά μου, η Βουδαπέστη, θα μπορούσε να προσφέρει επίσης μια ευχάριστη και συναρπαστική ατμόσφαιρα.
<SPEAKER ID="063" NAME="Lena Ek" AFFILIATION="ALDE">
(EN) Κύριε Πρόεδρε, θέλουμε μια Ευρώπη ανταγωνιστική, φιλική προς το περιβάλλον και κοινωνικά υπεύθυνη. Ωστόσο, ο ανταγωνισμός στη διεθνή αγορά είναι σκληρός, και για να είμαστε σε θέση να συμμετάσχουμε σε αυτόν χρειαζόμαστε ευρωπαϊκά προγράμματα και πρέπει να συγκεντρώσουμε τους πόρους μας, όπως έκαναν οι "ΠΑ όταν αποφάσισαν να στείλουν τον άνθρωπο στο φεγγάρι. Θεωρώ ότι το Ευρωπαϊκό Ινστιτούτο Καινοτομίας και Τεχνολογίας θα μπορέσει να αποτελέσει τη δική μας πλατφόρμα για "να στείλουμε έναν άνθρωπο στο φεγγάρι", δηλαδή θα βοηθήσει στη διασύνδεση εξαιρετικών ερευνητών και στη συγκέντρωση των πόρων μας.
<P>
Οι τομείς ενασχόλησής του που έχουν καθορισθεί μέχρι στιγμής, όπως η κλιματική αλλαγή και οι τηλεπικοινωνίες, αποτελούν τομείς σημαντικούς για την Ευρώπη και την ανταγωνιστικότητά της, που επιτρέπουν να έχουμε το μέλλον που οι ευρωπαίοι πολίτες τόσο πολύ χρειάζονται. Θεωρώ ότι η εγγύησή μας για ακαδημαϊκή κατάρτιση αποτέλεσε εξαιρετικά σημαντική αλλαγή.
<P>
Τέλος, θα ήθελα να υποστηρίξω τον κ. Chatzimarkakis και την επιθυμία του για χρήση των ήδη υφιστάμενων εγκαταστάσεων.
<SPEAKER ID="064" NAME="Ryszard Czarnecki" AFFILIATION="UEN">
(PL) Κύριε Πρόεδρε, μέσα σε μόλις τρεις μήνες θα έχει ληφθεί η απόφαση σχετικά με το ποια ευρωπαϊκή πόλη θα αποτελέσει την έδρα του διοικητικού συμβουλίου του ΕΙΤ.
<P>
" απόφαση αυτή θα έχει πολιτικό χαρακτήρα, αλλά θα βασίζεται και σε πρακτικά στοιχεία. Σε μια προσπάθεια εξίσωσης των όρων του ανταγωνισμού μεταξύ της παλαιάς και της νέας Ένωσης, θα αναδυθεί μια συνομοσπονδία χωρών μεταξύ εκείνων που έγιναν πρόσφατα μέλη της Ευρωπαϊκής Ένωσης. Βάσει των στοιχείων αυτών, χωρίς όμως να ξεχνούμε και το πολιτικό κριτήριο που μόλις ανέφερα, θεωρώ ότι το τέλειο, ιδανικό κέντρο θα είναι η πολωνική πόλη Wrocław, η ιστορία της οποίας διαμορφώθηκε με την πάροδο των αιώνων εν μέρει από Τσέχους, Αυστριακούς, Εβραίους, Γερμανούς αλλά και Πολωνούς.
<P>
Τα επιχειρήματα υπέρ της πόλης Wrocław είναι: το σημαντικό πνευματικό δυναμικό της, το γεγονός ότι αποτελεί ήδη ισχυρό ακαδημαϊκό κέντρο, η μεγάλη συγκέντρωση κεφαλαίου και μεγάλων εταιρειών, συμπεριλαμβανομένων ξένων εταιρειών, στην περιφέρεια της Κάτω Σιλεσίας, οι οποίες θα μπορούσαν να συνεργαστούν με το ΕΙΤ, καθώς και η μικρή απόστασή της από δύο άλλα κράτη μέλη της ΕΕ, τη Γερμανία και την Τσεχική Δημοκρατία. Αρκετοί βραβευθέντες με Νόμπελ επιστήμονες από διάφορους τομείς προέρχονταν από την πόλη Wrocław. " πόλη συμμετέχει σήμερα σε μια πολύ καλά αναπτυγμένη επιστημονική συνεργασία με πολλά εκπαιδευτικά ιδρύματα και επιστημονικά κέντρα σε ολόκληρη την Ευρώπη και πέραν αυτής.
<P>
Θεωρώ ότι η απόφαση εγκατάστασης της έδρας του Δ.Σ. του ΕΙΤ στην πόλη Wrocław θα ήταν η καλύτερη δυνατή, όσον αφορά την αρμονική επιστημονική και τεχνολογική ανάπτυξη στην ΕΕ, η οποία πρέπει να ξεπεράσει τον διαχωρισμό μεταξύ παλαιάς και νέας Ευρώπης.
<SPEAKER ID="065" NAME="Zdzisław Kazimierz Chmielewski" AFFILIATION="PPE-DE">
(PL) Κύριε Πρόεδρε, ο περιορισμένος σε ένα μόλις λεπτό χρόνος ομιλίας έχει ασφαλώς συνέπειες. Πρέπει, για παράδειγμα, να μην αναφερθώ καθόλου στο ζήτημα της χρηματοδότησης. Το συνδετικό υλικό που ένωσε τις προγραμματικές συζητήσεις, για τις οποίες πολλά οφείλονται στον εισηγητή, ήταν η έννοια της καινοτομίας, η οποία θα γίνει πραγματικότητα μέσω των κοινοτήτων της γνώσης. " χώρα μου, η οποία δεν κάνει καμία προσπάθεια να κρύψει το άμεσο ενδιαφέρον της για εγκατάσταση της έδρας του Ινστιτούτου σε αυτήν, διαβλέπει μια δυνατότητα λειτουργίας των κοινοτήτων αυτών μέσω ενός ευφυούς δεσμού με το Ινστιτούτο, αν και χωρίς κανέναν απολύτως περιορισμό όσον αφορά την ευρεία τους ανεξαρτησία.
<P>
Οι κυβερνητικές οργανώσεις δίνουν ορθώς έμφαση στις πρακτικές αρετές των κοινοτήτων, χρησιμοποιώντας τις ως ένα είδος προωθητικού μέσου του τριγώνου της γνώσης που απαρτίζεται από την εκπαίδευση, την έρευνα και τη βιομηχανία. Ταυτόχρονα, επιβεβαιώνουν την προθυμία των ευρωπαϊκών ερευνητικών κέντρων για την ίδρυση κοινοτήτων που θα επικεντρώνονται αρχικά σε τρεις τομείς: αυτούς των ανανεώσιμων πηγών ενέργειας, της κλιματικής αλλαγής και της τεχνολογίας των πληροφοριών. Αποτελεί καθήκον μου ως βουλευτή του ΕΚ, αν και αντλώ μια κάποια ικανοποίηση από την εκτέλεσή του, να επιβεβαιώσω ότι η πόλη Wrocław, που είναι γνωστό επιστημονικό κέντρο στην Πολωνία, αποτελεί εν προκειμένω εξαιρετική τοποθεσία.
<SPEAKER ID="066" NAME="Teresa Riera Madurell" AFFILIATION="PSE">
(ES) Κύριε Πρόεδρε, θα ήθελα καταρχάς να συγχαρώ τον κ. Paasilinna για την επίτευξη μιας καλής συμφωνίας σε ένα ζήτημα που ήδη από την αρχή παρουσίασε πολλές δυσκολίες. " χρηματοδότηση αποτέλεσε το βασικό ζήτημα που έμεινε ανοιχτό κατά την πρώτη ανάγνωση, και χαιρετίζουμε το γεγονός ότι βρέθηκε μια κοινή θέση.
<P>
Κανείς δεν μπορεί να αρνηθεί ότι η αρχική ιδέα για τη δημιουργία του Ινστιτούτου προήλθε από άλλα προϋπάρχοντα πρότυπα αριστείας, αλλά θα πρέπει επίσης να καταστεί σαφές ότι πολλές προσπάθειες καταβλήθηκαν για να το καταστήσουν βιώσιμο, με τις αναγκαίες προσαρμογές στη σύνθετη φύση και την ποικιλομορφία της Ευρώπης. Το αποτέλεσμα ήταν ένα νέο μέσο με την ικανότητα να ενσωματώνει τους τρεις άξονες της γνώσης -την εκπαίδευση, την έρευνα και την καινοτομία- που θα λειτουργήσει ως καταλύτης για την καλλιέργεια της καινοτομίας σε πολλούς τομείς, η οποία είναι τόσο αναγκαία για τη βελτίωση της ανταγωνιστικότητας.
<P>
Είμαστε, ως εκ τούτου, πεπεισμένοι για τη σημασία της δημιουργίας των κοινοτήτων καινοτομίας και γνώσης που θα λειτουργούν ως στρατηγικά ολοκληρωμένα δίκτυα πανεπιστημίων, ερευνητικών κέντρων και επιχειρήσεων, όπου οι φοιτητές, οι ερευνητές και η γνώση θα κυκλοφορούν ελεύθερα και όπου θα μπορούν να εκτελούνται εργασίες σε τομείς μέγιστου επιστημονικού και στρατηγικού ενδιαφέροντος, όπως οι ανανεώσιμες μορφές ενέργειες ή οι τεχνολογίες πληροφοριών και επικοινωνίας.
<P>
Ευχόμαστε ότι το EIT θα αποφέρει, στο όχι και τόσο μακρινό μέλλον, τους καρπούς που όλοι αναμένουμε.
<SPEAKER ID="067" NAME="Grażyna Staniszewska" AFFILIATION="ALDE">
(PL) Κύριε Πρόεδρε, θα ήθελα για μία ακόμα φορά να εκφράσω τη χαρά μου για τη σημασία που αποδίδει η Κοινότητα στην ανάγκη για καινοτομία στην Ευρώπη. Αυτό έχει ιδιαίτερη σημασία για τα νέα κράτη μέλη, στα οποία οι καινοτόμες τεχνολογίες παρέχουν μια σημαντική δυνατότητα για να σημειώσουν πολιτιστική πρόοδο και να επιταχύνουν τον ρυθμό ανάπτυξής τους. Ως εκ τούτου, στηρίζουμε ένθερμα το εξαιρετικό σχέδιο που υποβλήθηκε από την πόλη Wrocław, η οποία αποτελεί μία από τις πόλεις που συναγωνίζονται για την έδρα του Δ.Σ. του Ινστιτούτου.
<P>
Ποια άλλη πόλη, πέραν του Στρασβούργου, θα μας απάλλασσε από την υποχρέωση να κάνουμε δαπανηρά ταξίδια μία φορά το μήνα; Μόνο η πόλη Wrocław, η οποία βρίσκεται στα όρια μεταξύ της παλαιάς και της νέας Ευρώπης και η οποία δεν αποτελεί πρωτεύουσα, αλλά ακμάζουσα πόλη με εξαιρετικά πανεπιστήμια και σχεδόν 150 000 φοιτητές. Οι εθνικές αρχές της Πολωνίας, οι τοπικές αρχές του Wrocław και ο ακαδημαϊκός κόσμος στην Πολωνία είναι πλήρως προετοιμασμένοι για τα καθήκον αυτό. " εγκατάσταση της έδρας του Ινστιτούτου Καινοτομίας και Τεχνολογίας στην πόλη Wrocław θα αποτελέσει συμβολική χειρονομία και σε καμία περίπτωση δεν θα έρθει σε αντίθεση προς το κριτήριο της αριστείας.
<P>
Το δίκτυο των κοινοτήτων γνώσης και καινοτομίας που αποτελεί τμήμα του Ευρωπαϊκού Ινστιτούτου πρέπει με τη σειρά του να διανεμηθεί ισότιμα σε ολόκληρη την Ευρωπαϊκή Ένωση. Το Ινστιτούτο πρέπει να αποτελέσει μέσο που θα κινητοποιήσει ολόκληρη την επικράτεια της Κοινότητας και πρέπει να στοχεύσει στην αύξηση της ανταγωνιστικότητας, της καινοτομίας και της τεχνολογικής προόδου, ως προπομπός της οικονομικής ανάπτυξης για το σύνολο της Ευρωπαϊκής Ένωσης. Είναι πεποίθησή μου ότι μέσω πρωτοβουλιών όπως το ΕΙΤ θα ανταποκριθούμε στις προκλήσεις μιας παγκόσμιας οικονομίας που βασίζεται στη γνώση για την υλοποίηση των φιλόδοξων στόχων της στρατηγικής της Λισαβόνας.
<SPEAKER ID="068" NAME="Pierre Pribetich" AFFILIATION="PSE">
(FR) Κύριε Πρόεδρε, φτάνουμε στην τελική φάση της ίδρυσης του ΕΙΤ. Επικροτώ τις διαπραγματεύσεις που έλαβαν χώρα μεταξύ των διαφόρων θεσμικών οργάνων με στόχο την εύρεση μιας ισορροπημένης λύσης που θα καταστήσει το Ινστιτούτο σύμβολο καινοτομίας σύμφωνα με τις μεγαλύτερες φιλοδοξίες μας. " εστίαση γίνεται επομένως στην καινοτομία, η οποία αποτελεί θεμελιώδη αξία στο πλαίσιο της Ευρώπης. Οι πρώτες κοινότητες γνώσης και καινοτομίας θα επικεντρωθούν σε βασικούς τομείς, όπως είναι η κλιματική αλλαγή και οι ανανεώσιμες πηγές ενέργειας, χωρίς να ξεχνούν τις νανοτεχνολογίες, οι οποίες απαιτούν κατάλληλη ενίσχυση.
<P>
" Ευρωπαϊκή Ένωση θα επικεντρωθεί σίγουρα στην καινοτομία. Μια Ευρώπη καινοτομίας, η καινοτομία της Ευρώπης - το ΕΙΤ αποτελεί τον συνδετικό κρίκο μεταξύ των δύο αυτών εννοιών: ένας συνδετικός κρίκος, που με την έγκρισή του κατά την αυριανή ψηφοφορία, θα επιτρέψει την πρόοδο της Ευρωπαϊκής Ένωσης. Μόνο αν πιστεύει κανείς στα τριαντάφυλλα τα κάνει να ανθίσουν, όπως μας υπενθυμίζει ο Ανατόλ Φρανς. Το ΕΙΤ θυμίζει τριαντάφυλλο στον κήπο της Ευρώπης. Για να μπορέσει να ανθίσει, όλες οι κλιματικές συνθήκες πρέπει να είναι σωστές.
<P>
Κατά την πρώτη ανάγνωση, εξέφρασα τη λύπη μου για τους πολύ περιορισμένους οικονομικούς πόρους που είχαν διατεθεί στο ΕΙΤ, για την ανεπάρκεια της ενίσχυσης αυτής: 308 εκατομμύρια ευρώ δεν αποτελούν επαρκή απόκριση που θα μπορέσει να ικανοποιήσει τις φιλοδοξίες μας. Κύριε Πρόεδρε, κύριε Επίτροπε, κυρίες και κύριοι, αυτός είναι ο λόγος για τον οποίο πρέπει να αλλάξουμε το οικονομικό κλίμα και να παράσχουμε τους πόρους που είναι αναγκαίοι για τη διαμόρφωση των πολύ πραγματικών φιλοδοξιών μας.
<SPEAKER ID="069" NAME="Lambert van Nistelrooij" AFFILIATION="PPE-DE">
(NL) Χαίρομαι που μου δίνεται αυτή η δυνατότητα. Για την ακρίβεια, είναι θαυμάσιο να ξεκινά κανείς με αυτό το πολύτιμο πετράδι, το οποίο είναι μεν μικρό τώρα αλλά θα αποκτήσει μεγάλη ισχύ, ιδίως του τύπου από κάτω προς τα άνω, εάν αναγνωριστεί στο μέλλον ως ειδικός προσδιορισμός ποιότητας.
<P>
Το δεύτερο σημείο που θέλω να θίξω έχει ως εξής: από κοινού με τον κ. Paasilinna, κατέβαλα προσπάθειες με σκοπό τη γεφύρωση του χάσματος με τη βιομηχανία, όσον αφορά την ονοματολογία σχετικά με την καινοτομία, και από την άποψη αυτή είμαι πολύ ικανοποιημένος με το όνομα "Ινστιτούτο Καινοτομίας και Τεχνολογίας". Διαβάζοντας τα έγγραφα αντιλαμβάνομαι ότι εξακολουθούμε να αντιμετωπίζουμε εν προκειμένω κάποιες δυσκολίες. Ορισμένες φορές, τα έγγραφα της Επιτροπής χρησιμοποιούν αυτό το όνομα, αλλά όχι και τα έγγραφα του Κοινοβουλίου, και επομένως είναι σημαντικό, αρχής γενομένης από τώρα, το ινστιτούτο να αποκαλείται με την ορθή και κατάλληλη ονομασία του.
<P>
Το τρίτο και τελικό σημείο που θα θίξω αφορά την έδρα. Θα συμφωνήσω με τους μη γηγενείς, με τους μη Γάλλους ομιλητές, όπως η κ. Ek και ο κ. Chatzimarkakis, που μας ζήτησαν σήμερα να υποστηρίξουμε το Στρασβούργο - το "Επιστημβούργο", όπως το αποκάλεσε ο κ. Chatzimarkakis. Πρόκειται για μια πόλη με διοικητικό χαρακτήρα, και αυτό είναι ένα διοικητικό ίδρυμα και όχι το ίδρυμα. Αυτή η επιλογή θα επίλυε επίσης πολλά πολιτικά προβλήματα.
<SPEAKER ID="070" NAME="Lidia Joanna Geringer de Oedenberg" AFFILIATION="PSE">
(PL) Κύριε Πρόεδρε, η ιδέα της ίδρυσης ενός Ευρωπαϊκού Ινστιτούτου Τεχνολογίας έγινε δεκτή με αρκετό σκεπτικισμό, όταν πρωτοπαρουσιάστηκε πριν από τρία χρόνια, επομένως θα πρέπει να θεωρήσουμε το σημερινό συμβιβαστικό κείμενο του κανονισμού μεγάλη επιτυχία. Το Ινστιτούτο ενδέχεται να αρχίσει να λειτουργεί ήδη από το καλοκαίρι κατόπιν της απόφασης του Συμβουλίου που θα ληφθεί τον Ιούνιο σχετικά με την έδρα του, και η προτεινόμενη διάρθρωση του δικτύου των κοινοτήτων γνώσης και καινοτομίας φαίνεται ότι έχει πολλές δυνατότητες να αποτελέσει εξαιρετικό μέσο προώθησης της καινοτομίας σε ολόκληρη την ΕΕ.
<P>
Ως εισηγήτρια εξ ονόματος της Επιτροπής Νομικών Θεμάτων, η παροχή της κατάλληλης νομικής βάσης και, επομένως, η δυνατότητα συνεχούς χρηματοδότησης του Ινστιτούτου αποτέλεσε μία από τις προτεραιότητές μου. Χαίρομαι διότι το Συμβούλιο δέχτηκε αυτές τις προτάσεις. " επανεξέταση των οικονομικών προοπτικών για την περίοδο 2007-2013 επέτρεψε ήδη στο Ινστιτούτο να λάβει χρηματοδότηση ύψους περίπου 309 εκατομμυρίων ευρώ, και αυτό αποτελεί καλή αρχή. Εύχομαι ότι η ενδιάμεση αξιολόγηση θα επιτρέψει να βρεθούν τα 2 δισ. ευρώ που εξακολουθούν να απαιτούνται για το σύνολο του προγράμματος.
<P>
" εμφάνιση μιας ελίτ έχει ιδιαίτερη σημασία για την επιστημονική σφαίρα στα νέα κράτη μέλη, που διαθέτουν σημαντικές δυνατότητες, τις οποίες δεν έχουν μέχρι στιγμή αξιοποιήσει. Ως εκ τούτου, θεωρώ ότι η πρόταση για εγκατάσταση μίας από τις δομές του ΕΙΤ στην πόλη Wrocław -μια πόλη που διαθέτει περισσότερους από 140 000 φοιτητές- θα αποτελέσει εξαιρετική ευρωπαϊκή επένδυση για το μέλλον. Τέλος, θα ήθελα να εκφράσω τα θερμά μου συγχαρητήρια και να ευχαριστήσω τον κ. Paasilinna για την εξαιρετική συνεργασία του.
<SPEAKER ID="071" NAME="Jacek Protasiewicz" AFFILIATION="PPE-DE">
(PL) Κύριε Πρόεδρε, ο ούγγρος συνάδελφός μου, βουλευτής του ΕΚ από τη Βουδαπέστη, δήλωσε ότι ακόμα και κατά την περίοδο του Σιδηρού Παραπετάσματος υπήρχε συνεργασία μεταξύ των επιστημονικών ιδρυμάτων στην Ευρώπη, αλλά η αλήθεια είναι ότι το Σιδηρούν Παραπέτασμα οδήγησε επίσης στη διαίρεση της επιστήμης σε δύο στρατόπεδα στην Ευρώπη - το δυτικό στρατόπεδο, που αναπτύχθηκε στον ελεύθερο κόσμο και είχε οικονομική υποστήριξη, και το ανατολικό στρατόπεδο. Θα ήταν καλό εάν το ΕΙΤ, τη δημιουργία του οποίου θα θεσπίσουμε είτε σήμερα είτε αύριο, δεν παρείχε μόνο τη δυνατότητα συμμετοχής της Ευρωπαϊκής Ένωσης στον παγκόσμιο ανταγωνισμό στον τομέα της καινοτομίας, στον παγκόσμιο αγώνα για τη γνώση, αλλά ένωνε επίσης και αυτά τα δύο στρατόπεδα που τα χώρισε η ιστορία.
<P>
Θα συμφωνήσω με του πολωνούς συναδέλφους μου που συνέστησαν την πόλη Wrocław ως τοποθεσία για την εγκατάσταση είτε της έδρας του Ινστιτούτου, είτε κάποιου από τα τμήματά του, και θα ήθελα να δω τις αρχές της πόλης αυτής να προετοιμάζονται να επενδύσουν χρήματα που είναι τόσο ουσιαστικά για την επιτυχία του εν λόγω έργου.
<SPEAKER ID="072" NAME="Erna Hennicot-Schoepges" AFFILIATION="PPE-DE">
(FR) Κύριε Πρόεδρε, θα ήθελα να συγχαρώ τον εισηγητή, κ. Paasilinna, και τον Επίτροπο, και θα ήθελα επίσης να αναφέρω κάτι που δεν ειπώθηκε κατά τη διάρκεια της συζήτησης, και αυτό είναι ότι χωρίς τον ακαδημαϊκό κόσμο και την υποστήριξή του, δεν θα βρισκόμασταν εδώ σήμερα. Εάν τα πανεπιστήμια είχαν εμποδίσει την ίδρυση του νέου αυτού Ινστιτούτου, το οποίο εισάγει για πρώτη φορά τη συνεργασία μεταξύ της βιομηχανίας, του ιδιωτικού τομέα, των ερευνητικών φορέων και των ακαδημαϊκών ιδρυμάτων, το εν λόγω Ινστιτούτο δεν θα δημιουργούνταν ποτέ.
<P>
Δεδομένου ότι ο Πρόεδρός μας ξεκίνησε τις διαδικασίες για την ίδρυση του Ινστιτούτου αυτού μάλλον ξαφνικά και χωρίς να έχει εξασφαλισθεί ο κατάλληλος προϋπολογισμός, και ότι ο Επίτροπος για θέματα Επιστήμης και Έρευνας δεν ήθελε καν τη δημιουργία του, όλα τα συγχαρητήρια για την ίδρυσή του αξίζουν σε εσάς, κύριε Figel', διότι ως Επίτροπος για θέματα Εκπαίδευσης, εργαστήκατε με σκοπό να φέρετε την ειρήνη σε εκείνους τους κύκλους που ανησυχούσαν για την απονομή πτυχίων και διπλωμάτων και για τις δικές τους αρμοδιότητες.
<P>
Εύχομαι αυτό το Ινστιτούτο να αποτελέσει μεγάλη επιτυχία και να βρείτε το σπάνιο πτηνό που αναζητείτε, εφόσον για την πλήρωση του Δ.Σ. αναζητείτε άτομα με εμπειρία σε διάφορους τομείς -ακαδημαϊκούς και βιομηχανικούς- οι οποίοι δεν ασχολούνται πρακτικά με κανέναν από αυτούς και είναι επίσης νέοι. Σας εύχομαι καλή τύχη στην αναζήτησή τους!
<SPEAKER ID="073" NAME="Marusya Ivanova Lyubcheva" AFFILIATION="PSE">
(BG) Κύριε Επίτροπε, το έγγραφο που πρόκειται να εγκρίνει το Ευρωπαϊκό Κοινοβούλιο είναι πράγματι πολύ σημαντικό. Σας συγχαίρω, συγχαίρω τον εισηγητή και όλους τους συναδέλφους που συνέβαλαν στην υποβολή και την έγκριση των υφιστάμενων προτάσεων.
<P>
Είναι πολύ σημαντικό το ότι μια βασική πολιτική βρίσκεται στο στάδιο της υλοποίησης. " ανάπτυξη της ευρωπαϊκής οικονομίας χρειάζεται ακριβώς τεχνολογική καινοτομία. Αυτή είναι που προκαλεί την παγκόσμια ανάπτυξη. Ιδιαίτερη σημασία έχει ότι οι κοινωνίες που βασίζονται στη γνώση και θα λειτουργούν με βάση τις αρχές του συγκεκριμένου έργου θα είναι σε θέση να λαμβάνουν υπόψη τις προτεραιότητες της κοινής ευρωπαϊκής αναπτυξιακής πολιτικής, αφενός, και τις δυνατότητες κάθε έκαστου κράτους μέλους, αφετέρου.
<P>
Είναι αναγκαίο να ενταχθούν σε αυτό και να αναπτυχθούν τα καλύτερα επιτεύγματα των μεμονωμένων ερευνητικών φορέων και πανεπιστημίων, ώστε να διασφαλισθεί ο σύνδεσμος με τις προτεραιότητες στον τομέα της ενέργειας, της κλιματικής αλλαγής, των νέων προοδευτικών υλικών, που είναι απαραίτητα για την παγκόσμια ανάπτυξη.
<P>
Το εν λόγω ινστιτούτο πρέπει να αποτελέσει γνήσιο σύμβολο ενότητας, καθώς και το καλύτερο κέντρο κυκλοφορίας των βέλτιστων ερευνητικών πρακτικών. Και ίσως θα αποτελούσε καλή ευρωπαϊκή πολιτική η εγκατάστασή του σε ένα από τα νέα κράτη μέλη της ΕΕ.
<SPEAKER ID="074" NAME="Sylwester Chruszcz" AFFILIATION="NI">
(PL) Κύριε Πρόεδρε, όλοι εδώ σήμερα συμφωνούμε ότι πρέπει να καταβάλλουμε κάθε δυνατή προσπάθεια για να προωθήσουμε μια ανοιχτή κοινωνία που θα βασίζεται στη γνώση, προκειμένου να συμβαδίσουμε με τα παγκόσμια πρότυπα, με την οικονομία στον αναπτυσσόμενο κόσμο. Πρέπει να διοχετεύσουμε σε αυτό όσο το δυνατόν περισσότερη χρηματοδότηση και να αφιερώσουμε όσο το δυνατόν περισσότερες συζητήσεις, ούτως ώστε να κρατήσουμε την Ευρώπη στην πρώτη γραμμή.
<P>
Θα ήθελα επίσης να αναφέρω ότι η θέση εγκατάστασης του μελλοντικού Ινστιτούτου δεν αποτελεί απλό ζήτημα. Θα πρέπει να βρίσκεται σε κάποια καινοτόμο περιφέρεια, μια περιφέρεια με νέους και ανοιχτόμυαλους ανθρώπους, μια περιφέρεια με σημαντικό δυναμικό, μια περιφέρεια -και αυτό έχει πολύ μεγάλη σημασία- με πνεύμα πρωτοπορίας, μια περιφέρεια που θα βρίσκεται στο μεταίχμιο μεταξύ Ανατολικής και Δυτικής Ευρώπης. Όλες αυτές οι προϋποθέσεις πληρούνται από την πολωνική πόλη Wrocław, την οποία σας συστήνω για τον σκοπό αυτόν.
<P>
Τέλος, θα ήθελα να συγχαρώ τον εισηγητή και όλους όσοι συμμετείχαν σε αυτήν την ενθουσιώδη συζήτηση.
<SPEAKER ID="075" NAME="Miroslav Mikolášik" AFFILIATION="PPE-DE">
(SK) Κύριος στόχος της στρατηγικής της Λισαβόνας είναι η προώθηση της ανταγωνιστικότητας εντός της Ευρώπης, και για να γίνει αυτό πρέπει η Ευρώπη να συμβαδίζει με τις άλλες διεθνείς οικονομίες, όπως είναι εκείνη των "ΠΑ και των νέων αναδυόμενων ασιατικών κέντρων (Κίνα, Ινδία).
<P>
Στη στρατηγική αυτή περιλαμβάνεται η ίδρυση του Ευρωπαϊκού Ινστιτούτου Τεχνολογίας, το οποίο έχει έντονη υποστήριξη από την Ομάδα ΕΛΚ-ΕΔ. Παρακολουθώ με αυξανόμενο ενδιαφέρον τη δημιουργία του Ινστιτούτου, η οποία θα απαιτήσει σημαντική χρηματοδοτική ενίσχυση ώστε να μπορέσει να επιτύχει τους στόχους της. Οι στόχοι αυτοί έχουν ζωτική σημασία για τη διατήρηση της βιομηχανικής, ανταγωνιστικής και καινοτόμου βάσης της ΕΕ. Ως εκ τούτου, ζητώ την αύξηση του προϋπολογισμού που έχει ήδη εγκριθεί.
<P>
Τονίζω ότι το εν λόγω έργο πρέπει να στεφθεί με επιτυχία, και εν προκειμένω έχει ιδιαίτερη σημασία, κατά τη γνώμη μου, η προώθηση της καινοτομίας, που φέρνει μαζί της την πρόοδο και την ανταγωνιστικότητα. Από την άποψη αυτή, θεωρώ ότι πρέπει να περιληφθεί ο όρος "καινοτομία" στην ονομασία του Ινστιτούτου, που αρχικά υποτίθεται ότι θα ήταν το Ευρωπαϊκό Ινστιτούτο Τεχνολογίας και Καινοτομίας. Αυτή η πρωτοβουλία πρέπει να έχει σημαντική εντολή στον τομέα της οικονομίας που βασίζεται στη γνώση και στην προώθηση της έρευνας και της καινοτομίας στην ΕΕ.
<P>
Θα ήθελα να εκφράσω την εκτίμησή μου για την ενέργεια και την αφοσίωση του Επίτροπου Figeľ για την υλοποίηση του εν λόγω έργου.
<SPEAKER ID="076" NAME="Nina Škottová" AFFILIATION="PPE-DE">
(CS) Κύριε Πρόεδρε, κυρίες και κύριοι, θα ήθελα καταρχάς να συγχαρώ τον Επίτροπο Figeľ και τον εισηγητή, κ. Paasilinna, για όλες τις προσπάθειες που κατέβαλαν για το έργο αυτό.
<P>
Ακούστηκαν τόσο θετικές όσο και αρνητικές απόψεις για το ΕΙΤ και σίγουρα θα ακολουθήσουν περισσότερες συζητήσεις προτού αυτό τεθεί σε λειτουργία. Ενώπιον του παρόντος φόρουμ, θα ήθελα να επισημάνω μια ιδέα υπέρ του ΕΙΤ: ότι δηλαδή, όλοι οι πόροι που διανέμονται από τον προϋπολογισμό της ΕΕ στην επιστήμη, την ανάπτυξη και την εκπαίδευση είναι πόροι που κατανέμονται με σωστό τρόπο και δεν κατασπαταλώνται. Αυτό ισχύει ιδίως στην περίπτωση που οι πιο δυνατοί εγκέφαλοι στην Ευρώπη ενδέχεται να συμμετάσχουν στο ΕΤΙ.
<SPEAKER ID="077" NAME="Czesław Adam Siekierski" AFFILIATION="PPE-DE">
(PL) Κύριε Πρόεδρε, η δημιουργία ενός συνεκτικού οικονομικού χώρου, μιας ενιαίας ευρωπαϊκής αγοράς, αποτέλεσε τον λόγο για τη δημιουργία των Ευρωπαϊκών Κοινοτήτων και μετέπειτα της Ευρωπαϊκής Ένωσης. Το επόμενο στάδιο είναι να αποκτήσει η ευρωπαϊκή οικονομία μια σύγχρονη και ανταγωνιστική διάσταση.
<P>
Αυτό θα καταστεί εφικτό μόνο όταν δαπανήσουμε χρήματα για την εκπαίδευση, την έρευνα, τις νέες τεχνολογίες και την καινοτομία, με την ευρύτερη έννοιά της. Δεν θα ανταποκριθούμε σε αυτές τις προκλήσεις εάν η βιομηχανία δεν καταφέρει να υποστηρίξει τις επιστημονικές εξελίξεις και τις νέες τεχνολογίες, και εάν οι τοπικές αρχές δεν επενδύσουν στην εκπαίδευση.
<P>
Οι κυβερνήσεις πρέπει να συμμετάσχουν στην εκπαίδευση στο τριτογενές επίπεδο και να στηρίξουν τη βασική επιστημονική έρευνα. " Ευρωπαϊκή Ένωση, εν τω μεταξύ, θα πρέπει να επικεντρωθεί στην υποστήριξη και καθοδήγηση της καινοτομίας. Μπορούμε να δούμε ότι τα καθήκοντα αυτά αφορούν τόσο τα κράτη μέλη όσο και τα θεσμικά όργανα της ΕΕ.
<SPEAKER ID="078" NAME="Ján Figeľ">
Μέλος της Επιτροπής. - (EN) Κύριε Πρόεδρε, θα ήθελα να ευχαριστήσω το Κοινοβούλιο για την πολύ ενδιαφέρουσα και χρήσιμη συζήτηση, παρότι υπήρξαν και επικριτικά σχόλια σχετικά με την έλλειψη χρημάτων ή το γεγονός ότι πάλι κάτι θέλουμε να ιδρύσουμε.
<P>
Θεωρώ ότι οι πλέον σημαντικές καινοτομίες ξεκινούν με το να είναι κανείς ανοιχτός και με την προώθηση της δημιουργικότητας. Το αποτέλεσμα της διαβούλευσης και της νομοθετικής διαδικασίας αποτελεί πραγματικά ένα παράδειγμα διάθεσης για άνοιγμα, συνεισφοράς, δέσμευσης, καθώς και μιας δημιουργικής προσέγγισης στην καινοτομία. Δείξαμε καινοτομία φτάνοντας σε αυτήν τη συμφωνία, καθώς επίσης και ως προς το πλαίσιο και το περιεχόμενο αυτού του αποτελέσματος. Αυτό είναι το σημαντικότερο στοιχείο.
<P>
Αποστολή του ΕΙΤ είναι, καταρχάς, η καινοτομία. Προωθήθηκε κατά τη διάρκεια ή σε κάποια από τις μετέπειτα συναντήσεις παρακολούθησης της Διάσκεψης Κορυφής στο Λάχτι τον Οκτώβριο του 2006 και για την ακρίβεια υποβάλαμε το σχέδιο του κειμένου μόλις μία ημέρα πριν από τη διάσκεψη κορυφής. Ποτέ δεν υποστηρίξαμε τις επενδύσεις σε αναξιοποίητες ζώνες για τη δημιουργία ενός νέου φορέα. Αντιθέτως, προσπαθήσαμε να βρούμε μια νέα προσέγγιση σχετικά με το πώς θα προωθήσουμε, θα οργανώσουμε, θα ενεργοποιήσουμε και θα κινητοποιήσουμε πόρους και εταίρους ώστε να κάνουν πιο επιτυχημένη την καινοτομία στην Ευρώπη.
<P>
Θα ήθελα να υπενθυμίσω ότι η Επιτροπή δεν είχε ποτέ την επιλογή κατασκευής νέων κτιρίων για το ΕΙΤ, αλλά στόχευε μόνο στη νέα αυτή προσέγγιση. Χρειάστηκε ενάμισης χρόνος: ξεκινήσαμε να ασχολούμαστε με το σχέδιο στο πλαίσιο της στρατηγικής της Λισαβόνας τον Φεβρουάριο του 2005 και από τότε ήπιαμε πολλούς καφέδες και κάναμε πολλές συζητήσεις που μας ενέπνευσαν ιδιαίτερα και παρουσίαζαν μεγάλο ενδιαφέρον -και στο παρόν κτίριο- και μας απέδειξαν ότι υπάρχουν πολλές επιλογές ή γνώμες σχετικά με το πώς θα μπορέσουμε να προωθήσουμε την καινοτομία. Χαίρομαι που έχουμε φτάσει σήμερα σε αυτήν την ισχυρή κοινή δέσμευση.
<P>
Πολλοί αναφέρθηκαν στην τοποθεσία. Αυτό είναι ένα ζήτημα που αφορά το Συμβούλιο. Θεωρώ ότι η σλοβενική Προεδρία θα προσπαθήσει να διαχειριστεί τη διαδικασία αυτή με στόχο να καταλήξει σε κάποια απόφαση. Κάποια ονόματα αναφέρθηκαν ήδη - ορισμένα σε επίπεδο κρατών μελών. Κάποιες πόλεις σε περιφερειακό επίπεδο ελπίζουν επίσης σε κάτι τέτοιο. Αυτό αποτελεί καλή ένδειξη ότι υπάρχουν αρκετοί φιλόδοξοι υποψήφιοι για την έδρα του ΕΙΤ. Υπάρχουν επίσης πολλά πανεπιστήμια και επιχειρήσεις, καθώς και ερευνητικοί και τεχνολογικοί οργανισμοί που δείχνουν ενδιαφέρον όχι μόνο για τη διαδικασία διαβούλευσης αλλά και για συμμετοχή στην επιλογή του Δ.Σ. και αργότερα και στο έργο του ΕΙΤ. Όπως δήλωσε η κ. Hennicot-Schoepges, δεν θα χάσουμε την ταυτότητά μας, αλλά προσφερόμαστε να την μοιραστούμε με πανεπιστήμια ή με τα ήδη υπάρχοντα κέντρα και με το ΕΙΤ που πρόκειται να ιδρυθεί.
<P>
Αυτά ήθελα να προσθέσω σε γενικές γραμμές ως απάντηση στα σχόλια και τις παρεμβάσεις σας. Για μία ακόμα φορά θα ήθελα να υπογραμμίσω τη σημασία του συγκλίνοντος, οριζόντιου έργου. Ό,τι κάνατε εσείς εδώ στο Κοινοβούλιο στο πλαίσιο των επιτροπών σας, το ίδιο κάναμε και εμείς στην Επιτροπή. Δεν ήμουν απομονωμένος, δεν είμαι μόνος. Το παρόν επιτεύχθηκε με την υποστήριξη του Προέδρου, του Επιτρόπου για τη Βιομηχανία, του Επιτρόπου για την Έρευνα, του Επιτρόπου για τον Προϋπολογισμό και πολλών άλλων. Θεωρώ ότι αυτό αποτελεί πολύ σημαντικό μήνυμα για το μέλλον: Ας συνεργαστούμε, ας είμαστε ανοιχτόμυαλοι και ας προωθήσουμε τη δημιουργικότητα.
<P>
Θα ήθελα αυτόν τον μήνα να προτείνω να ανακηρύξουμε το 2009 Ευρωπαϊκό Έτος Δημιουργικότητας και Καινοτομίας. Θα συνδεθεί στενά με τις προτάσεις, τις ιδέες και τις πολιτικές που πρέπει να προωθήσουμε και να εδραιώσουμε στην Ευρώπη.
<P>
Για μία ακόμα φορά, σας ευχαριστώ πάρα πολύ. Δεν πρόκειται για τετελεσμένο γεγονός, αλλά μάλλον για την έναρξη της φάσης που θα σημάνει την ίδρυση, και τότε θα μπορέσει να ξεκινήσει το πραγματικό έργο - και ελπίζω να ξεκινήσει με επιτυχία.
<SPEAKER ID="079" NAME="Reino Paasilinna">
εισηγητής. - (FI) Κύριε Πρόεδρε, κύριε Επίτροπε, κυρίες και κύριοι, θα πρέπει να θυμόμαστε ότι όταν ξεκινήσαμε, μια μεγάλη πλειοψηφία ήταν ενάντια στο όλο έργο. Τώρα, το αναπτύξαμε σε συνεργασία με την Επιτροπή και το Συμβούλιο και καταλήξαμε σε κάτι τόσο δυναμικό που έφτασε ήδη στο στάδιο της ψηφοφορίας, και ελπίζω ότι η μεγάλη πλειοψηφία θα υπερψηφίσει υπέρ του έργου. Αυτός είναι ο τρόπος με τον οποίο είμαστε σε θέση να συνεργαζόμαστε.
<P>
Όσον αφορά την έδρα του, δεν έχω άποψη, εκτός από ότι θα πρόκειται για ένα σύγχρονο δίκτυο, στο πλαίσιο του οποίου ερευνητές και κοινότητες θα εργάζονται ανεξάρτητα, χωρίς να συγκεντρώνονται στην πρωτεύουσα που θα επιλεγεί για έδρα των κεντρικών του υπηρεσιών του Ινστιτούτου. Επιπλέον, το διοικητικό του προσωπικό θα είναι σχετικά ολιγάριθμο, περιλαμβάνοντας λιγότερα από 100 άτομα, επομένως δεν θα υπάρχει ανάγκη για μεγάλες εγκαταστάσεις.
<P>
Ένα στοιχείο, ωστόσο, έχει μεγάλη σημασία. Θα πρέπει να υπάρχουν καλές μεταφορικές συνδέσεις, κατά προτίμηση απευθείας πτήσεις, καθώς γνωρίζουμε καλά πόσο δύσκολο είναι να εργαζόμαστε κάπου όπου δεν υπάρχουν απευθείας πτήσεις, με τις συνεδριάσεις μας να πραγματοποιούνται ακόμα και σε αεροδρόμια.
<P>
Στη συνέχεια, πρέπει να εξετάσουμε το ζήτημα της χρηματοδότησης. Είναι σημαντικό, αν και για έναν από τους προτεινόμενους τομείς ενασχόλησης, την τεχνολογία των επικοινωνιών, έχει ήδη βρεθεί χρηματοδότηση. Με άλλα λόγια, εάν ο εκάστοτε τομέας καταστεί ελκυστικός, τα χρήματα είναι βέβαιο ότι θα βρεθούν. Σίγουρα δεν μας λείπει το κεφάλαιο.
<P>
Πολλοί εκ των παρευρισκομένων δήλωσαν ότι εδώ υπάρχει ένα νέο είδος συνεργασίας. Ως εκ τούτου, το Ινστιτούτο δεν θα ανταγωνίζεται άλλα, αλλά θα εδραιώσει τη συνεργασία μαζί τους, όπως παρατήρησε η κ. Ek. Ο κ. Ransdorf και κάποιοι άλλοι δήλωσαν ότι το ευρωπαϊκό πρότυπο, το υψηλό πρότυπο της ευρωπαϊκής επιστήμης των περασμένων αιώνων θα πρέπει να αποτελέσει πρότυπο της επιστήμης σε παγκόσμιο επίπεδο. Αυτή είναι μία μορφή έκφρασης του είδους των ποιοτικών προτύπων που χρειαζόμαστε. Θα ήθελα να σας ευχαριστήσω όλους πολύ για τη συνεργασία σας. Το εν λόγω έργο πρέπει να επιτύχει, γιατί η Ευρώπη το χρειάζεται. Σας ευχαριστώ.
<P>
(Χειροκροτήματα)
<SPEAKER ID="080" NAME="Πρόεδρος">
" συζήτηση έληξε.
<P>
" ψηφοφορία θα διεξαχθεί σήμερα.
<P>
Γραπτές δηλώσεις (άρθρο 142)
<SPEAKER ID="081" NAME="Edit Herczog  " AFFILIATION="PSE">
γραπτώς. - (HU) " επανάσταση στον τομέα της πληροφορίας και των τεχνολογιών και η κοινωνικοοικονομική μεταμόρφωση της μεταβιομηχανικής κοινωνίας προκάλεσαν αναταραχή στις κυβερνήσεις, την οικονομία και τους πολιτικούς στις περισσότερες χώρες του κόσμου και τους ξύπνησαν από τον ύπνο τους, αυξάνοντας την προσπάθεια κατανόησης των αιτίων που κρύβονται πίσω από την επιτυχία συγκεκριμένων κοινοτήτων, μεγαλύτερων περιφερειών ή χωρών.
<P>
Τα στοιχεία που εξασφαλίζουν την επιτυχία είναι η δημιουργικότητα, η δημιουργική ενέργεια, οι νέες ιδέες που διαμορφώνουν τη βάση κάθε νέας εξέλιξης. " δημιουργικότητα μετατρέπεται σε καινοτομία, μόνο εάν υλοποιηθεί. Ας ελπίσουμε ότι το Ευρωπαϊκό Ινστιτούτο Καινοτομίας και Τεχνολογίας (ΕΙΤ) θα αποτελέσει καινοτόμο πνευματικό απόγονο του Ευρωπαϊκού Κοινοβουλίου. Βασικός στόχος του ΕΙΤ θα είναι η ανάπτυξη των δυνατοτήτων της Ευρωπαϊκής Ένωσης για καινοτομία συνδέοντας την ανώτατη εκπαίδευση με την ερευνητική κοινότητα και τους εκπροσώπους της βιομηχανίας. Το ΕΙΤ θα διαδραματίσει πολύ σημαντικό ρόλο διασφαλίζοντας ότι η ευρωπαϊκή καινοτομία θα αποκαταστήσει την παγκόσμια φήμη της και ότι η ευρωπαϊκή βιομηχανία και οι ευρωπαίοι ερευνητές θα αποτελέσουν σημαντική δύναμη. " πρωτεύουσα της Ουγγαρίας έχει επίσης επιδείξει προθυμία να φιλοξενήσει το Ευρωπαϊκό Ινστιτούτο Καινοτομίας και Τεχνολογίας. Είμαι σίγουρη ότι η χώρα μου θα αποτελέσει καλή έδρα του Ινστιτούτου, εξαιτίας της δέσμευσης της κυβέρνησης έναντι της έρευνας και της καινοτομίας/ανάπτυξης, εξαιτίας των ερευνητικών υποδομών της χώρας, εξαιτίας του ρόλου που από την αρχή διαδραμάτισε η Ουγγαρία στην προώθηση των επιστημών, αλλά κυρίως εξαιτίας της φιλοξενίας της. Επαναλαμβάνοντας τα λόγια του ούγγρου ακαδημαϊκού και νομπελίστα Albert Szent-Györgyi, σας καλώ όλους να στηρίξετε τη συμμετοχή μας για τη φιλοξενία του ΕΙΤ: "" Ουγγαρία είναι μια μικρή χώρα όσον αφορά τον πληθυσμό της, αλλά μια μεγάλη δύναμη όσον αφορά τη φαιά ουσία της".
<SPEAKER ID="082" NAME="Janusz Lewandowski  " LANGUAGE="PL">
Κύριε Πρόεδρε, η δεύτερη ανάγνωση στο Ευρωπαϊκό Κοινοβούλιο αποτελεί ένα ακόμα βήμα που θα μας φέρει πιο κοντά στη δημιουργία του Ευρωπαϊκού Ινστιτούτου Καινοτομίας και Τεχνολογίας. Πολύς καιρός μεσολάβησε από τη στιγμή που ο José Barroso υπέβαλε την πρόταση για την ίδρυση του θεσμικού αυτού οργάνου τον Φεβρουάριο του 2005. " βασική ιδέα ήταν ότι αυτό θα αποτελούσε ένα θεσμικό όργανο που θα ενίσχυε την εφαρμογή της στρατηγικής της Λισαβόνας, η οποία τότε βρισκόταν σε ενδιάμεσο στάδιο και δεν απέφερε τα προβλεπόμενα οφέλη.
<P>
Γνωρίζω ότι μία από τις πόλεις που ελπίζει να αποτελέσει έδρα του ΕΙΤ είναι η πολωνική πόλη Wrocław. Γνωρίζω επίσης ότι στην Πολωνία και στις άλλες πόλεις που θα ήθελαν να επιτύχουν αυτόν τον στόχο (Βιέννη, Μόναχο, Sant Cugat-Βαρκελώνη, Παρίσι, Οξφόρδη, Βρυξέλλες, Βουδαπέστη, Νυρεμβέργη, Άαχεν) οι προσδοκίες είναι πολύ μεγάλες λόγω του προβλεπόμενου ποσού των 2,4 δισ. ευρώ που θα διατεθούν για τη χρηματοδότηση του Ινστιτούτου. Αυτές είναι οι συνολικές προβλεπόμενες δαπάνες για το Ινστιτούτο και το δίκτυο των κοινοτήτων γνώσης και καινοτομίας (ΚΓΚ) αναμένεται να απορροφήσουν το μεγαλύτερο μέρος αυτών των πόρων. Επιπλέον, είμαι πεπεισμένος ότι η ίδρυση του Ινστιτούτου δεν θα βοηθήσει την επίτευξη των διαρθρωτικών μεταρρυθμίσεων που έχουν πολύ μεγάλη σημασία για την καινοτομία και την ανταγωνιστικότητα στην Ευρωπαϊκή Ένωση.
<P>
Εντούτοις, έχοντας υπόψη τις φιλοδοξίες της πόλης Wrocław και την ποιότητα της διοίκησης στην πόλη αυτή, είμαι πεπεισμένος ότι αποτελεί το κατάλληλο σημείο για την εγκατάσταση του ΕΙΤ και είμαι ικανοποιημένος με την πρόοδο που έχει επιτευχθεί για την ίδρυση αυτού του θεσμικού οργάνου.
<SPEAKER ID="999" NAME="Alexander Stubb  " AFFILIATION="PPE-DE">
γραπτώς. - " εκπαίδευση, η έρευνα και η καινοτομία αποτελούν παράθυρα προς το μέλλον. Αποτελούν τα μέρη από τα οποία αποτελείται το λεγόμενο "τρίγωνο της γνώσης". Πρέπει να είμαστε ανταγωνιστικοί και το τρίγωνο της γνώσης αποτελεί ένα από τα βασικά στοιχεία για να το επιτύχουμε.
<P>
Υποστηρίζω το κείμενο, διότι η πρόταση της Επιτροπής για δημιουργία ενός Ευρωπαϊκού Ινστιτούτου Τεχνολογίας (ΕΙΤ) στοχεύει στην αντιμετώπιση μίας από τις βασικές αδυναμίες της Ευρώπης: της έλλειψης καινοτομίας. Θεωρώ ότι το ΕΙΤ θα αποτελέσει επένδυση για το μέλλον.
<P>
Αρχικά, υπήρχε κάποιος σκεπτικισμός σχετικά με την προστιθέμενη αξία που θα προσέφερε το ΕΙΤ. " προτεινόμενη δομή δικτύου αποτελεί καλή λύση. " εμπειρογνωμοσύνη έγκειται στα συμμετέχοντα πανεπιστήμια και τα ανώτατα εκπαιδευτικά ιδρύματα.
<P>
Ενθυμούμενος τα ακαδημαϊκά μου χρόνια, στηρίζω επίσης την ιδέα της αυτονομίας των κοινοτήτων γνώσης και καινοτομίας (ΚΓΚ) του ΕΙΤ. " επιλογή τέτοιων κέντρων θα βασίζεται στο κριτήριο της αριστείας. Την υποστηρίζω, διότι ,κατ' αυτόν τον τρόπο, οι ΚΓΚ του ΕΙΤ θα δώσουν την καλύτερη δυνατή ώθηση στην ευρωπαϊκή καινοτομία.
<P>
(" συνεδρίαση διακόπτεται στις 11.15 και συνεχίζεται στις 11.30)

<CHAPTER ID="015">
To καθεστώς μηδενικής ανοχής για μη εγκεκριμένους ΓΤΟ και οι οικονομικές συνέπειές του (συζήτηση) 
<SPEAKER ID="378" NAME="Πρόεδρος">
" ημερήσια διάταξη προβλέπει την προφορική ερώτηση - B6-0151/2008) του βουλευτή Neil Parish προς την Ευρωπαϊκή Επιτροπή, εξ ονόματος της Επιτροπής Διεθνούς Εμπορίου, σχετικά με τo καθεστώς μηδενικής ανοχής για μη εγκεκριμένους ΓΤΟ και τις οικονομικές συνέπειές του.
<SPEAKER ID="379" NAME="Struan Stevenson">
αναπληρωτής συντάκτης. - (ΕΝ) Κυρία Πρόεδρε, θα ήθελα καταρχάς να ευχαριστήσω τον συνάδελφό μου κ. Parish, πρόεδρο της Επιτροπής Γεωργίας και Ανάπτυξης της Υπαίθρου, που μου έδωσε την ευκαιρία να λάβω τον λόγο σε μια τόσο προχωρημένη ώρα για να θέσω αυτήν την προφορική ερώτηση. Δυστυχώς, είχε μια από καιρό ανειλημμένη υποχρέωση να επισκεφθεί τη Δανία με την Επίτροπo Fischer Boel και έφυγε για την Κοπεγχάγη σήμερα το απόγευμα. Λυπάται που δεν μπόρεσε να είναι παρών και μου ζήτησε να υποβάλω τα σέβη του στην κ. Βασιλείου, την οποία καλωσορίζει στην Επιτροπή.
<P>
Αυτή είναι η πραγματικότητα. Έχουμε έναν πολύ ανταγωνιστικό και πετυχημένο κλάδο εκτροφής πουλερικών και χοίρων στην ΕΕ. Οι κτηνοτρόφοι αυτοί δεν λαμβάνουν καμία απολύτως στήριξη. Δεν λαμβάνουν ενισχύσεις ούτε επιδοτήσεις και προσπαθούν να επιβιώσουν με τις δικές τους δυνάμεις στην αγορά.
<P>
Για τους εκτροφείς πουλερικών και χοίρων το μεγαλύτερο κόστος παραγωγής είναι το κόστος των ζωοτροφών. Οι χοίροι και τα κοτόπουλα δεν βόσκουν και, κατά συνέπεια, ό,τι τρώνε έχει ως βάση τα δημητριακά. Όταν ένας κλάδος δεν υποστηρίζεται, πρέπει να διασφαλίζεται η πρόσβασή του σε ανταγωνιστικές ζωοτροφές από όλον τον κόσμο.
<P>
Στην Ευρώπη χρειαζόμαστε κατά μέσο όρο δύο χρόνια για να χορηγήσουμε άδεια σε ένα απολύτως ασφαλές ΓΤ προϊόν. Ο σπόρος Herculex, ένας από τους ελάχιστους εγκεκριμένους ΓΤ σπόρους, εγκρίθηκε από την ΕΕ μετά από μια διαδικασία διάρκειας 33 μηνών. Στις "ΠΑ, ο μέσος όρος για τέτοιες εγκρίσεις είναι 50% μικρότερος: 15 μήνες.
<P>
Δεν υπάρχει καμία δικαιολογία για αυτό. Με τις τιμές των τροφίμων και τα κόστη για τον κλάδο εκτροφής πουλερικών και χοίρων να έχουν πάρει την ανιούσα, δεν μπορούμε πλέον να χρονοτριβούμε σε τέτοιο βαθμό στις εγκρίσεις των ζωοτροφών. Πρέπει να επιταχύνουμε τη διαδικασία.
<P>
Στις "ΠΑ, πολλά από αυτά τα ΓΤ προϊόντα είναι υποπροϊόντα της βιομηχανίας βιοαιθανόλης και είναι σημαντικά φθηνότερα από τις ζωοτροφές που διατίθενται στην ΕΕ για τους εκτροφείς πουλερικών και χοίρων. Το μόνο, λοιπόν, που πετυχαίνουμε είναι να αυτοαποκλειόμαστε από οικονομικά συμφέρουσες αγορές ζωοτροφών ανά τον κόσμο, απαγορεύοντας ουσιαστικά στους κτηνοτρόφους μας να είναι ανταγωνιστικοί· έτσι, διατρέχουμε σοβαρό κίνδυνο να χάσουμε θέσεις εργασίας και τελικά να εξάγουμε τον κλάδο εκτός ΕΕ.
<P>
Αυτοί που υποστηρίζουν ότι δεν πρέπει επ' ουδενί να παράγουμε κρέας από πουλερικά ή χοίρους που έχουν τραφεί με ΓΤ ζωοτροφές δεν θα πετύχουν κανενός είδους νίκη αν αποφασίσουμε να στερηθούμε αυτές τις ζωοτροφές. Το τελικό αποτέλεσμα θα είναι να εκχωρήσουμε τον κλάδο μας στους ανταγωνιστές μας εκτός ΕΕ, και ταυτόχρονα να συνεχίσουμε να εισάγουμε κρέας από ζώα που τράφηκαν με την ίδια ΓΤ τροποποιημένη ζωοτροφή που δεν επιτρέψαμε στους κτηνοτρόφους μας να προμηθευτούν. Είναι μια εντελώς παράλογη πολιτική.
<P>
Χρειαζόμαστε επίσης σαφή επισήμανση των προϊόντων, ώστε οι καταναλωτές να επιλέγουν εν γνώσει τους. Πρέπει να γνωρίζουν αν το κρέας που τρώνε προέρχεται από ζώο που τρεφόταν με ΓΤ ζωοτροφές. Καθώς οι τιμές των τροφίμων αυξάνονται, το κρέας αυτό θα είναι συγκριτικά φθηνότερο, και έτσι οι καταναλωτές θα έχουν πρόσβαση σε σχετικά φθηνό κρέας αν αυτό προτιμούν.
<P>
Το άλλο μείζον ζήτημα όσον αφορά τις ζωοτροφές είναι η μηδενική ανοχή στην εισαγωγή ΓΤ ζωοτροφών στην ΕΕ. Και πάλι οι οικολόγοι μπορούν να θριαμβολογήσουν και να πουν ότι δεν επιτρέπουμε το παραμικρό ίχνος ΓΤ προϊόντων σε οποιαδήποτε μη ΓΤ ζωοτροφή που εισάγεται στην ΕΕ. Τι αποτέλεσμα θα έχει, όμως, αυτό το καθεστώς μηδενικής ανοχής όταν μη ΓΤ σόγια πρόκειται να φορτωθεί σε ένα εμπορικό πλοίο στη Βραζιλία για να ταξιδέψει ως την ΕΕ; Είναι πιθανό ένα απειροελάχιστο υπόλειμμα ΓΤ σόγιας να επιμολύνει το φορτίο από τον εξοπλισμό φόρτωσης στο λιμάνι της Βραζιλίας. Όταν το πλοίο φτάσει στην ΕΕ, αν εντοπιστεί το παραμικρό ίχνος ΓΤ σόγιας, ακόμη και αν πρόκειται για ΓΤ σόγια που έχει εγκριθεί για διάθεση στην ΕΕ, μπορεί να επιστραφεί ολόκληρο το φορτίο.
<P>
Αυτό σημαίνει ότι το αποτέλεσμα του καθεστώτος μηδενικής ανοχής είναι η δραματική μείωση των ποσοτήτων μη ΓΤ ζωοτροφών που εισέρχονται στην ΕΕ. Έτσι, ακόμη και οι κτηνοτρόφοι που θέλουν να χρησιμοποιήσουν μη ΓΤ ζωοτροφή, θα δυσκολευτούν να εξασφαλίσουν τις ποσότητες που χρειάζονται τη στιγμή που τις χρειάζονται. Και πάλι, αυτό σημαίνει ότι είναι πολύ πιο δύσκολο για αυτούς να ανταγωνιστούν δίκαια τους άλλους κτηνοτρόφους στις ελεύθερες παγκόσμιες αγορές.
<P>
Αν θέλουμε πραγματικά να εξάγουμε ολόκληρο τον κλάδο εκτροφής πουλερικών και χοίρων εκτός της ΕΕ και να ταΐζουμε τους πολίτες μας βραζιλιάνικο κοτόπουλο και χοιρινό ή κοτόπουλο Ταϊλάνδης, από ζώα που μεγάλωσαν με ΓΤ ζωοτροφές, τότε οι τρέχουσες πολιτικές μηδενικής ανοχής για τις μη ΓΤ ζωοτροφές και η απαράδεκτα αργή διαδικασία έγκρισης των ΓΤ ζωοτροφών στην ΕΕ είναι η ιδανική προσέγγιση.
<P>
Κυρία Επίτροπε, χαιρόμαστε ιδιαιτέρως που λάβατε τόσο ανεπιφύλακτη υποστήριξη για τον διορισμό σας στη Γενική Διεύθυνση Υγείας και Καταναλωτών. Σας ευχόμαστε κάθε επιτυχία και ελπίζουμε ότι θα πρωτοτυπήσετε καταρρίπτοντας τον μύθο των "μεταλλαγμένων" που προωθείται από διάφορες φυλλάδες και θεσπίζοντας πολιτικές που θα επιτρέψουν στους κτηνοτρόφους μας να ανταγωνιστούν επί ίσοις όροις τους κτηνοτρόφους άλλων χωρών.
<SPEAKER ID="380" NAME="Ανδρούλα Βασιλείου">
Μέλος της Επιτροπής. - (ΕΝ) Κυρία Πρόεδρε, η Επιτροπή αναγνωρίζει τον κίνδυνο οι εισαγωγές ζωοτροφών να καταστούν πιο δύσκολες και πιο ακριβές λόγω της έλλειψης συγχρονισμού μεταξύ των χωρών εξαγωγής και της ΕΕ στις εγκρίσεις ΓΤΟ. Έχω υπόψη μου τη μελέτη της Γενικής Διεύθυνσης Γεωργίας και Ανάπτυξης της Υπαίθρου σχετικά με τις ελλείψεις σε ζωοτροφές. Πρέπει να τονίσω ότι τα αποτελέσματα της πολιτικής μηδενικής ανοχής όσον αφορά την επιμόλυνση εισαγόμενων ζωοτροφών με ΓΤΟ θα μας προβληματίσουν μόνο στις περιπτώσεις των λεγόμενων ασύγχρονων εγκρίσεων ΓΤΟ. Ένας βασικός παράγοντας είναι οι διαφορές στη διάρκεια της διαδικασίας έγκρισης ενός ΓΤΟ σε τρίτες χώρες και στην ΕΕ, σε συνδυασμό με την απουσία κατάλληλων μηχανισμών διαχωρισμού στις χώρες εξαγωγής και τις στρατηγικές μάρκετινγκ της βιομηχανίας σπόρων σε αυτές τις χώρες. " αυξημένη χρήση ΓΤΟ από τους βασικούς σας εμπορικούς εταίρους στις αγορές πρώτων υλών επίσης έχει σοβαρό αντίκτυπο.
<P>
Σε αυτό το πλαίσιο, η Επιτροπή επικεντρώνει τις προσπάθειές της στην αντιμετώπιση αυτών των βασικών παραγόντων. Έχουν ξεκινήσει συζητήσεις με την Ευρωπαϊκή Αρχή για την Ασφάλεια των Τροφίμων (ΕΕΑΤ) με στόχο την εξοικονόμηση χρόνου μέσω αποδοτικότερων διαδικασιών έγκρισης, χωρίς αρνητικό αντίκτυπο στην ποιότητα των επιστημονικών αξιολογήσεων της ΕΕΑΤ. Θα ήθελα στο σημείο αυτό να σας υπενθυμίσω τη σημασία της συνεργασίας των κρατών μελών στη μόνιμη επιτροπή και στο Συμβούλιο.
<P>
Τέλος, σημειώνω ότι η Επιτροπή ενέκρινε πρόσφατα τη χορήγηση άδειας κυκλοφορίας στο υβρίδιο αραβοσίτου GA 21, γεγονός που θα διευκολύνει τις εισαγωγές ζωοτροφών από την Αργεντινή με τυχαία ίχνη αυτού του ΓΤ οργανισμού. " Επιτροπή εκπονεί αυτήν τη στιγμή μια πρόταση προς το Συμβούλιο για την έγκριση μιας ΓΤ σόγιας, μετά την αποτυχία της μόνιμης επιτροπής να εξασφαλίσει ενισχυμένη πλειοψηφία. " έγκριση αυτής της σόγιας θα επιτρέψει και αυτή με τη σειρά της διάφορες εισαγωγές ζωοτροφών, συμβάλλοντας έτσι στην προσωρινή ανακούφιση του προβλήματος των ελλείψεων στις ζωοτροφές που έθεσε το αξιότιμο μέλος του Κοινοβουλίου.
<P>
Το νομοθετικό πλαίσιο της ΕΕ σχετικά με τα τρόφιμα και τις ζωοτροφές από ΓΤΟ αποσκοπεί πρωτίστως στη διασφάλιση της ασφάλειας των τροφίμων που διατίθενται στην αγορά. Για αυτόν τον λόγο, τα προϊόντα αυτά υπόκεινται σε πρότερη έγκριση. " αρχή της μηδενικής ανοχής έναντι μη εγκεκριμένων ΓΤΟ που ισχύει επί του παρόντος στην ΕΕ κατοχυρώνεται στην κοινοτική νομοθεσία έχοντας λάβει την έγκριση του Ευρωπαϊκού Κοινοβουλίου και του Συμβουλίου ως ο βέλτιστος τρόπος για την προστασία της υγείας των ανθρώπων, των ζώων και του περιβάλλοντος. Μοιάζει με την αρχή που ακολουθεί η συντριπτική πλειοψηφία των τρίτων χωρών, μεταξύ αυτών και μεγάλοι παραγωγοί ΓΤΟ.
<P>
Σε διεθνές επίπεδο, η Επιτροπή, σε στενή συνεργασία με τα κράτη μέλη, εξακολουθεί να υποστηρίζει την ανάπτυξη κατευθυντηρίων γραμμών του Codex για το θέμα αυτό. " Επιτροπή, ωστόσο, αναγνωρίζει την πιθανότητα προβλημάτων όπως αυτά που παρατίθενται στην αιτιολόγηση της ερώτησής σας και παραδέχεται ότι αυτές οι επιμολύνσεις είναι ευκολότερο να εντοπιστούν λόγω της εξέλιξης των τεχνικών μέτρησης. " Επιτροπή θα εξετάσει κατά πόσο ενδείκνυται και εάν είναι εφικτό να εξευρεθεί μια λύση ειδικά για αυτό το θέμα, με πλήρη σεβασμό της υπάρχουσας νομοθεσίας.
<P>
Όσον αφορά την προσφυγή του ΠΟΕ κατά της Ευρωπαϊκής Επιτροπής το 2003, η σχετική έκθεση που ολοκληρώθηκε το 2006 δεν έθεσε υπό αμφισβήτηση την κοινοτική νομοθεσία αλλά τον τρόπο εφαρμογής της στο παρελθόν. " Επιτροπή κατάφερε να εντάξει αυτήν τη διαφορά στο πλαίσιο του τακτικού διαλόγου σε θέματα βιοτεχνολογίας που διεξάγει με τους προσφεύγοντες. Αποδείξαμε στους προσφεύγοντες ότι δεν υφίσταται επί του παρόντος κάποιο μορατόριουμ ή αδικαιολόγητη καθυστέρηση στο κοινοτικό σύστημα έγκρισης βιοτεχνολογικών προϊόντων.
<P>
Δεκαέξι προϊόντα έχουν λάβει έγκριση μετά τη σύσταση της επιτροπής του ΠΟΕ για τους ΓΤΟ, μόνο επτά στη διάρκεια του 2007. Δεν μπορεί να αποκλειστεί το ενδεχόμενο οι προσφεύγοντες, και ιδίως οι "ΠΑ, να λάβουν υπόψη τις εμπορικές επιπτώσεις του θέματος της τυχαίας παρουσίας όταν θα αποφασίσουν αν θέλουν να προχωρήσουν περαιτέρω στην επίλυση διαφορών. Ωστόσο, η Ευρωπαϊκή Επιτροπή θα μπορούσε πολύ άνετα να τεκμηριώσει τη θέση της, αν και ο υπό εξέλιξη διάλογος καθιστά απίθανο αυτό το ενδεχόμενο.
<SPEAKER ID="381" NAME="Esther De Lange">
εξ ονόματος της Ομάδας PPE-DE. - (NL) Κύριε Πρόεδρε, κυρία Επίτροπε, χτες αναφερθήκαμε σε αυτό το Σώμα στην αύξηση των τιμών των τροφίμων και στις επιπτώσεις της στην Ευρωπαϊκή Ένωση και τις αναπτυσσόμενες χώρες. Τώρα συζητούμε και πάλι εδώ σήμερα το απόγευμα τις γενετικά τροποποιημένες ζωοτροφές. Ίσως θα έπρεπε να συνδυάσουμε τις δύο συζητήσεις. Εξάλλου, το κάπως τεχνικό θέμα των ζωοτροφών μπορεί να ενταχθεί στην ευρύτερη συζήτηση περί επισιτιστικής ασφάλειας και αύξησης των τιμών των τροφίμων. Πόσο λογικό είναι πράγματι να καταστρέφουμε ή να επιστρέφουμε ολόκληρα φορτία ζωοτροφής γιατί τυχαίνει να περιέχουν ίχνη, δηλαδή απειροελάχιστες ποσότητες, γενετικά τροποποιημένων προϊόντων; Αυτό δεν μου φαίνεται πολύ λογικό, ούτε από την άποψη της επισιτιστικής ασφάλειας που προανέφερα ούτε υπό το πρίσμα των αυξανόμενων τιμών.
<P>
Δεδομένου ότι οι τιμές των ζωοτροφών έχουν επίσης αυξηθεί σημαντικά τελευταία, η αύξηση αυτή θα συνεχιστεί αν επιμείνουμε να κρατούμε αυτήν τη στάση. Πολλοί παραγωγοί βλέπουν τα έξοδά τους να αυξάνονται ως αποτέλεσμα αυτής της αύξησης, και πιστεύω ότι πρέπει να τονιστεί εκ νέου ότι οι αυξημένες τιμές για τις οποίες επιμένουμε να μιλούμε δεν σημαίνουν απαραιτήτως ότι αυξάνονται τα κέρδη των κτηνοτρόφων. Στην πραγματικότητα, ήδη αναφέρθηκε ότι στον κλάδο του χοιρινού κρέατος, για παράδειγμα, το κόστος της ζωοτροφής αυξάνεται διαρκώς και το περιθώριο κέρδους συμπιέζεται.
<P>
Πώς μπορούμε να βγούμε από αυτό το αδιέξοδο; Όχι με το να γίνουμε ξαφνικά πιο απρόσεκτοι στις διαδικασίες έγκρισης. Όχι, αυτή δεν είναι σίγουρα η λύση· κατά τη γνώμη μου, υπάρχει πρόβλημα σε δύο τομείς, και εκεί απαιτούνται λύσεις. Πρώτον, όπως είπε ο κ. Stevenson νωρίτερα, η έγκριση ενός ΓΤΟ στην Ευρωπαϊκή Ένωση είναι πολύ πιο χρονοβόρος διαδικασία: εκεί που για εμάς απαιτούνται δυόμισι χρόνια, στις "ΠΑ πρέπει κανείς να περιμένει μόλις ένα. Σημειώνω αυτό που είπε η Επιτροπή περί αποδοτικότερης λειτουργίας της ΕΕΑΤ, αλλά φυσικά αυτό δεν αρκεί για να επιλύσει το πραγματικό πρόβλημα. Το πρόβλημα απορρέει επίσης από τις διαδοχικές αναπαραπομπές μεταξύ των επιτροπών του Συμβουλίου, οι οποίες αδυνατούν να πετύχουν ενισχυμένη πλειοψηφία είτε υπέρ είτε κατά της έγκρισης, ώσπου τελικά, μετά από αυτό το χρονοβόρο πέρα-δώθε, η απόφαση ανατίθεται στην Επιτροπή. Αυτό είναι μέρος του προβλήματος, και πρέπει να επιταχυνθεί και αυτό το κομμάτι της διαδικασίας. Δεν πρόκειται σίγουρα για επιχείρημα υπέρ της αυτόματης έγκρισης των προϊόντων, αλλά πιστεύω ότι οι ενδιαφερόμενοι έχουν δικαίωμα να πληροφορούνται ταχύτερα αν ένα προϊόν μπορεί να κυκλοφορήσει στην ευρωπαϊκή αγορά.
<P>
Δεύτερον, πρέπει να βρεθεί μια λύση στη μη ηθελημένη παρουσία ιχνών ΓΤΟ στις ζωοτροφές, για παράδειγμα θέτοντας μια τιμή κατωφλίου, τουλάχιστον όσον αφορά ΓΤΟ που έχουν ήδη εγκριθεί από την ΕΑΑΤ, ιδίως εφόσον γνωρίζουμε όλοι ότι στα καταστήματά μας διατίθεται τακτικά χοιρινό κρέας από ζώα που δεν προέρχονται από την Ευρωπαϊκή Ένωση. Άδικος ανταγωνισμός από κάθε άποψη! Είναι κρίμα, πιστεύω, που η Επιτροπή δεν έκανε λόγο για τιμές κατωφλίου. Υπάρχουν σχετικές διατάξεις στην υπάρχουσα νομοθεσία. Ωστόσο, ας είμαστε ειλικρινείς, με την επισήμανση χρησιμοποιούμε κάποια τιμή κατωφλίου, άρα θεωρώ ότι αυτή η λύση είναι εφικτή.
<P>
Εν συντομία, οι παραγωγοί και οι καταναλωτές δεν πρέπει να είναι τα θύματα της αναποφασιστικότητας των επιτροπών του Συμβουλίου. Είναι καιρός να διασφαλίσουμε τη διαφάνεια και την ταχύτητα.
<SPEAKER ID="382" NAME="Bernadette Bourzai">
εξ ονόματος της Ομάδας PSE. - (FR) Κυρία Πρόεδρε, κυρία Επίτροπε, κυρίες και κύριοι, όπως φαίνεται και από τον τίτλο της, αυτή η ερώτηση αφορά τις οικονομικές συνέπειες της διαδικασίας έγκρισης ΓΤΟ.
<P>
Θα ήθελα, λοιπόν, να ρωτήσω την Επίτροπο αν η Επιτροπή έχει ζητήσει τη διεξαγωγή κάποιων μελετών σχετικά με τις αιτίες της ανόδου της τιμής των ζωοτροφών και θα ήθελα επίσης να μάθω σε τι ποσοστό οι εισαγόμενες ζωοτροφές τα τελευταία χρόνια περιέχουν ίχνη ΓΤΟ μη εγκεκριμένων στην Ευρώπη και από πού προέρχονται αυτά τα προϊόντα. Αυτό θα μας βοηθούσε να εκτιμήσουμε τη σοβαρότητα αυτών των φαινομένων.
<P>
Σε αντίθεση με την κ. De Lange που μίλησε νωρίτερα, απορρίπτω την αιτιώδη συνάφεια μεταξύ της αρχής της μηδενικής ανοχής ΓΤΟ και της σημαντικής αύξησης της τιμής των ζωοτροφών. Αυτά τα δύο στοιχεία δεν έχουν σχέση το ένα με το άλλο· γνωρίζουμε πολύ καλά ότι αυτή η αύξηση οφείλεται σε έναν συνδυασμό πολλών παραγόντων, τους οποίους δεν θα αναλύσω τώρα· ο βασικότερος πάντως είναι η χρηματιστηριακή κερδοσκοπία επί των γεωργικών προϊόντων στις γεωργικές αγορές. Επιπλέον αυτή η αύξηση επηρεάζει όλες τις χώρες, ακόμη και αυτές με πολύ ευέλικτη νομοθεσία αναφορικά με τους ΓΤΟ.
<P>
Σε κάθε περίπτωση, είναι αλήθεια ότι οι ευρωπαίοι κτηνοτρόφοι βρίσκονται σε πολύ δυσχερή θέση και ο βασικός λόγος για αυτό είναι ότι η ΕΕ εξαρτάται σε μεγάλο βαθμό από τις εισαγωγές ζωοτροφών. " βασική μου ερώτηση είναι, συνεπώς, η εξής: γιατί είναι τόσο μεγάλη η εξάρτησή μας και τι μέτρα πρέπει να λάβουμε; Θέλω να ρωτήσω την Επιτροπή αν έχει κάνει κάποια ανάλυση των οικονομικών συνεπειών της Συμφωνίας του Blair House, με την οποία η Ευρωπαϊκή Ένωση εγκατέλειψε την παραγωγή ζωοτροφών.
<P>
Υπάρχουν, κατά την άποψή μου, δύο τρόποι να μειωθεί αυτή η εξάρτηση: ο πρώτος είναι να κάνουμε ό,τι μπορούμε για να σώσουμε -και εννοώ κυριολεκτικά να σώσουμε- τις τελευταίες καλλιέργειες χορτονομής και πρωτεϊνούχων φυτών στην Ευρώπη και να ενθαρρύνουμε την αναδιάρθρωση αποφεύγοντας, για παράδειγμα, την πλήρη αποσύνδεση των ενισχύσεων από την παραγωγή στο πλαίσιο του "ελέγχου υγείας" της ΚΓΠ, ιδίως εφόσον αυτές οι καλλιέργειες εξασφαλίζουν πολύτιμα περιβαλλοντικά πλεονεκτήματα από την άποψη της αμειψισποράς και, κατά συνέπεια, για την ποιότητα του εδάφους.
<P>
Από την άλλη, η Επιτροπή πρέπει να εξετάσει τρόπους για τη διαφοροποίηση των πηγών εφοδιασμού. Τον Δεκέμβριο του 2007 έλαβα μέρος σε ένα συνέδριο που διοργανώθηκε από το GM-Free Network, όπου κατέστη σαφές ότι υπάρχουν πηγές μη ΓΤΟ ζωοτροφών και ότι πρέπει να γίνουν οι κατάλληλες επαφές μεταξύ παραγωγών και εισαγωγέων.
<P>
Ελπίζω όλοι να γνωρίζουν ότι οι καταναλωτές έχουν δικαίωμα...
<P>
(" Πρόεδρος διακόπτει την ομιλήτρια)
<SPEAKER ID="383" NAME="Jan Mulder">
εξ ονόματος της Ομάδας ALDE. - (NL) Κύριε Πρόεδρε, θέλω πρώτα από όλα να ευχαριστήσω την Επιτροπή Γεωργίας και Ανάπτυξης της Υπαίθρου, καθώς και την Ολομέλεια, που ικανοποίησαν την επιθυμία μου να συζητήσουμε αυτό το θέμα απόψε.
<P>
Είναι αξιοσημείωτο ότι η καλλιέργεια γενετικά τροποποιημένων φυτών αυξάνεται παντού στον κόσμο και, την ίδια στιγμή, εδώ στην Ευρώπη, την αντιμετωπίζουμε με μεγάλο τρόμο. Το μεγάλο ερώτημα είναι "γιατί;". " Επίτροπος δηλώνει αρκετά κατηγορηματικά ότι έτσι είναι η νομοθεσία μας και ότι πρέπει να συμμορφωθούμε με τις επιταγές της. Αν, όμως, οι συνθήκες έχουν αλλάξει σε βαθμό που η νομοθεσία να πρέπει να τροποποιηθεί, η Επιτροπή δεν μπορεί παρά να την τροποποιήσει. Νομίζω ότι πράγματι ήρθε η ώρα για αλλαγή της νομοθεσίας. Μέχρι πριν από λίγο έκανα ερωτήσεις σχετικά με το θέμα, πάντως, όλες οι ΓΤ καλλιέργειες δεν είναι ίδιες. Υπάρχει μεγάλη διαφορά μεταξύ των ρυθμιστικών στοιχείων "trans" και "cis" στη γενετική μηχανική. Στη μία περίπτωση υπάρχει περιορισμός ως προς το είδος, ενώ στην άλλη όχι. Αυτήν τη στιγμή και οι δύο αυτοί τύποι ΓΤΟ καλύπτονται από την ίδια νομοθεσία και η Επιτροπή πρέπει να ασχοληθεί με το θέμα ώστε να προσαρμόσει τη νομοθεσία από αυτήν την άποψη.
<P>
Κατά την άποψή μου, ο πυρήνας αυτού του ζητήματος είναι η μηδενική ανοχή. Υπάρχουν ορισμένες περιπτώσεις στον κόσμο στις οποίες απαιτείται πράγματι μηδενική ανοχή. Πρέπει, όμως, να υπάρχει πάντα η δυνατότητα να αποκλίνει κανείς ελαφρώς από τα όρια. Αν καλύψετε μια απόσταση 50 χλμ. οδηγώντας πάνω από το όριο ταχύτητας, στις περισσότερες χώρες υπάρχει ένα περιθώριο ανοχής περίπου τριών χιλιομέτρων προτού επιβληθεί πρόστιμο. Γιατί να μην ισχύσει το ίδιο και στα εισαγόμενα προϊόντα; Γιατί να μην υπάρχει ένα περιθώριο ανοχής π.χ. 0,8% ή 0,9%; Μπορεί η Επιτροπή να μου δώσει μια σαφή απάντηση;
<P>
Χαιρετίζω επίσης το γεγονός ότι έχουν δρομολογηθεί συζητήσεις με την ΕΑΑΤ για την επίσπευση των διαδικασιών χωρίς συμβιβασμούς ως προς την ποιότητα - γνωρίζουμε όμως αν η ΕΑΑΤ το θεωρεί εφικτό; Οι συζητήσεις δεν αρκούν, γιατί ο χρόνος μας πιέζει.
<P>
Υπάρχει επίσης ένα άλλο ζήτημα. Ίσως μπορεί η Επιτροπή να μου εξηγήσει πώς εγώ, ως πολιτικός, μπορώ να εξηγήσω στο ευρύ κοινό γιατί μπορούμε να καταναλώσουμε ένα σωρό προϊόντα τα οποία, όμως, δεν επιτρέπεται να παράγουμε. Μπορούμε να κάνουμε εισαγωγές χωρίς περιορισμούς από όλο τον κόσμο, να εισάγουμε ζωικά προϊόντα από ζώα που έχουν τραφεί με ζωοτροφές οι οποίες απαγορεύονται εδώ. Ποιο το νόημα; Πώς μπορεί να δικαιολογηθεί αυτό; Ίσως η Επίτροπος μπορεί να μου δώσει μια ιδέα, ενόψει και της προεκλογικής μου εκστρατείας.
<P>
Τέλος, θα ήθελα να ρωτήσω ποιες είναι οι συνέπειες της στάσης της Επιτροπής όσον αφορά τον ΠΟΕ. Επιτρέπεται να κάνουμε κάτι τέτοιο;
<SPEAKER ID="384" NAME="Janusz Wojciechowski">
εξ ονόματος της Ομάδας UEN. - (PL) Κυρία Πρόεδρε, υπάρχουν τρεις τομείς στους οποίους οι ΓΤΟ μπορεί να αποδειχθούν επικίνδυνοι.
<P>
Ο πρώτος είναι ο τομέας της δημόσιας υγείας. Πληθαίνουν διαρκώς οι ενδείξεις ότι οι ΓΤΟ είναι δυνητικά επικίνδυνοι για την ανθρώπινη υγεία, αλλά υπάρχει η τάση οι ενδείξεις αυτές να αγνοούνται. Περιμένουμε τις οριστικές αποδείξεις για τις επιζήμιες επιδράσεις των ΓΤΟ ανά πάσα στιγμή. Κάποτε δεν είχαμε καμία απόδειξη για την επιβλαβή φύση του αμιάντου, και όταν τελικά αποδείχθηκε πόσο επικίνδυνος είναι, το κόστος ήταν τεράστιο. Χρειάστηκε να δαπανήσουμε δισεκατομμύρια για την απομάκρυνσή του. " δυσκολία με τους ΓΤΟ είναι ότι αν η χρήση τους γενικευτεί θα είναι αδύνατο να απαλλαγούμε από αυτούς.
<P>
Ο δεύτερος τομέας είναι το περιβάλλον. Πολλοί επιστήμονες πιστεύουν ότι οι ΓΤΟ ενδέχεται να έχουν καταστροφικές συνέπειες για το περιβάλλον. Αυτός είναι ένας από τους λόγους που έχουμε δημιουργήσει μια τράπεζα παραδοσιακών σπόρων θαμμένη βαθιά στους πάγους του νορβηγικού νησιού Spitsbergen, για την περίπτωση που οι παραδοσιακοί σπόροι αλλοιωθούν από την αυξανόμενη χρήση ΓΤΟ.
<P>
Ο τρίτος κίνδυνος αφορά την οικονομία. " αύξηση της χρήσης ΓΤΟ συνεπάγεται ότι οι αγρότες θα εξαρτώνται πλήρως οικονομικά από τις μεγάλες βιοτεχνολογικές εταιρείες. Οι γεωργοί θα καλλιεργούν ΓΤ φυτά υπό τους όρους που θα τους επιβάλλουν ισχυρές εταιρείες οι οποίες θα κατέχουν τα διπλώματα ευρεσιτεχνίας για τους σπόρους.
<P>
" Ευρώπη δεν πλήττεται για την ώρα από την πείνα. Οι τιμές των τροφίμων αυξάνονται, αλλά η γεωργική πολιτική της Ένωσης εξακολουθεί να θέτει διοικητικά όρια στη γεωργική παραγωγή. " Ευρώπη δεν χρειάζεται εξαιρετικά εντατικές τεχνολογίες για την παραγωγή τροφίμων. Πρέπει να επιλέξει την παραγωγή υγιεινών τροφίμων με χρήση παραδοσιακών μεθόδων.
<P>
Υπάρχει, φυσικά, και το πρόβλημα του ανταγωνισμού. Σε αυτό το θέμα, συμφωνώ πλήρως με τον κ. Stevenson και άλλους προλαλήσαντες. Οι γεωργοί μας δεν πρέπει να είναι οι μόνοι που ζημιώνονται από την απαγόρευση των ΓΤΟ και της χρήσης ΓΤ ζωοτροφών. " απαγόρευση αυτή θα έπρεπε να συνοδεύεται από απαγόρευση της εισαγωγής φυτικών και ζωικών προϊόντων με ΓΤΟ. Πρέπει να εφαρμοστεί μια σαφής αρχή, ήτοι ότι οι παραγωγοί που εξάγουν τα προϊόντα τους στην ευρωπαϊκή αγορά θα υπόκεινται στις ίδιες απαιτήσεις που ισχύουν για τους δικούς μας παραγωγούς.
<SPEAKER ID="385" NAME="Caroline Lucas">
εξ ονόματος της Ομάδας Verts/ALE. - (ΕΝ) Κυρία Πρόεδρε θα ήθελα καταρχάς να αμφισβητήσω έντονα την παραδοχή πίσω από αυτήν την προφορική ερώτηση. " απόπειρα να συνδεθεί η αύξηση των τιμών των ζωοτροφών στην Ευρώπη και η παρεπόμενη κρίση στην κτηνοτροφία με τη νομοθεσία της ΕΕ για τους ΓΤΟ εν γένει, και με την αρχή της μηδενικής ανοχής ειδικότερα, είναι παντελώς άστοχη και παραπλανητική.
<P>
Αληθεύει σίγουρα ότι οι κτηνοτρόφοι διανύουν μια δύσκολη περίοδο, αλλά υποστηρίζω ότι αυτό δεν έχει καμία σχέση με τις πολιτικές της ΕΕ στον τομέα των ΓΤΟ, αλλά αποτελεί απόρροια ενός συνδυασμού παραγόντων, όπως οι δυσμενείς καιρικές συνθήκες που οδήγησαν σε μειωμένες σοδειές, η απορρύθμιση των αγορών, η αυξημένη ζήτηση από χώρες όπως η Κίνα, η ταχεία και εσφαλμένη, όπως αποδείχθηκε, αύξηση της παραγωγής βιοκαυσίμων και το διογκούμενο πρόβλημα της χρηματοοικονομικής κερδοσκοπίας.
<P>
" βιομηχανία ΓΤΟ έδωσε επίσης μεγάλη βαρύτητα στην έκθεση της Γενικής Διεύθυνσης Γεωργίας σχετικά με τον δυνητικό αντίκτυπο του καθεστώτος της ΕΕ ως προς τους ΓΤΟ στη διαθεσιμότητα και τις τιμές των ζωοτροφών. Το πλέον απαισιόδοξο σενάριο στην έκθεση βασίζεται στην υπόθεση ότι η Βραζιλία θα διαθέσει σύντομα στην αγορά μια ΓΤ ποικιλία σόγιας που δεν έχει εγκριθεί στην ΕΕ. Δεν παρέχεται, όμως, καμία απόδειξη ότι η Βραζιλία έχει την παραμικρή πρόθεση να διαθέσει έναν νέο τύπο ΓΤ σόγιας.
<P>
" έκθεση διαπιστώνει ότι οι διαδικασίες έγκρισης στις "ΠΑ δεν θα επηρεαστούν από την πολιτική της ΕΕ και ότι η Βραζιλία και η Αργεντινή θα αρχίσουν να επιδεικνύουν πολύ μεγαλύτερη προσοχή κατά τη χορήγηση εγκρίσεων σε νέες ΓΤ καλλιέργειες αν γνωρίζουν ότι υπάρχει κίνδυνος να πληγούν οι εξαγωγές τους προς την ΕΕ. Για παράδειγμα, η Αργεντινή έχει θέσει σε εφαρμογή ένα σύστημα πιστοποίησης για τις εξαγωγές αραβοσίτου στην ΕΕ, ακριβώς για την αποφυγή μη εγκεκριμένων χαρακτηριστικών.
<P>
Επιπλέον, δεν υπάρχει καμία απόδειξη για κάποια μείζονα στρέβλωση του ανταγωνισμού λόγω εισαγωγών κρέατος από ζώα που ενδέχεται να τράφηκαν με ΓΤΟ μη εγκεκριμένους στην ΕΕ.
<P>
Οπότε, πραγματικά, όλες αυτές οι ερωτήσεις βασίζονται σε σφαλερές εντυπώσεις και είναι υποβολιμαίες. Έχω, όμως, και μερικές δικές μου ερωτήσεις αναφορικά με τις τιμές κατωφλίου για ΓΤΟ μη εγκεκριμένους στην ΕΕ. Πρώτον, πώς μπορεί να είναι σίγουρη η Επιτροπή ότι οι ΓΤΟ που δεν έχουν εγκριθεί στην ΕΕ είναι ασφαλείς;
<P>
Δεύτερον, σε περίπτωση ζημιάς ή βλάβης, ποιο θεσμικό όργανο ή ποια εταιρεία θα πρέπει να πληρώσει; Μήπως η ΕΕ, επειδή επέτρεψε αυτήν την επιμόλυνση; Ή μήπως η εταιρεία η οποία ανέπτυξε τον ΓΤΟ και δεν έχει λάβει έγκυρη έγκριση για διάθεση στην αγορά; Ή η εταιρεία που εισήγαγε τον ΓΤΟ;
<P>
Τέλος, αυτή η τιμή κατωφλίου θα πρέπει επίσης να ισχύει για γενετικά τροποποιημένα φυτά που παράγουν π.χ. φαρμακευτικές ουσίες; Τι αξιολόγηση έχει γίνει σχετικά με την επιμόλυνση του καθημερινού μας φαγητού με δραστικές φαρμακευτικές ουσίες;
<P>
Περιμένω αναλυτικές απαντήσεις σε αυτά τα κρίσιμα ερωτήματα στο τέλος της συζήτησης.
<SPEAKER ID="386" NAME="Kartika Tamara Liotard">
εξ ονόματος της Ομάδας GUE/NGL. - (NL) Κύριε Πρόεδρε, κυρία Επίτροπε, τόσο εσείς όσο και εγώ γνωρίζουμε πραγματικά πολύ λίγα πράγματα σχετικά με τους κινδύνους που ενέχουν οι γενετικά τροποποιημένοι οργανισμοί για την υγεία. Θέλουμε, λοιπόν, να επιτρέψουμε αυτούς τους ΓΤΟ -αυτό το "πειραγμένο" φαγητό όπως το αποκαλώ- απλώς και μόνο γιατί θα ικανοποιήσουν μια οικονομική ανάγκη; Πιστεύω πως όχι. Για εμένα προσωπικά, οι πραγματικές προτεραιότητες είναι η δημόσια υγεία, το περιβάλλον και η βιοποικιλότητα. Οι Βρυξέλλες ήδη απαιτούν από τις χώρες να εγκρίνουν ορισμένους ΓΤΟ, ακόμη και παρά τη θέλησή τους. Αυτό αντιβαίνει στο Πρωτόκολλο της Καρθαγένης, σύμφωνα με το οποίο κάθε χώρα έχει δικαίωμα να απορρίπτει ένα νέο ΓΤ προϊόν αν έχει αμφιβολίες για την ασφάλειά του. Ας αφήσουμε τα κράτη μέλη να αποφασίσουν μόνα τους τα επισφαλή προϊόντα που θα επιτρέψουν στο εσωτερικό τους.
<P>
Δεν είμαι η μόνη που διαμαρτύρεται. Πολλοί πολίτες ανησυχούν για τους ΓΤΟ. Το είδαμε στην Πολωνία, τη Ρουμανία, την Αυστρία και την Κύπρο. " αντίσταση στις πειραματικές καλλιέργειες της Monsanto εντείνεται σε περιοχές όπως το Raalte και το Gemert-Bakel στις Κάτω Χώρες. Υπάρχει πραγματικός κίνδυνος επιμόλυνσης μέσω του ανέμου των γειτονικών κτημάτων ή βιολογικών καλλιεργειών από γενετικά τροποποιημένους σπόρους με τους οποίους οι γεωργοί δεν θέλουν να έχουν καμία σχέση. Ανησυχώ επίσης για τα σχέδια της Monsanto να εξαγοράσει την ολλανδική εταιρεία σπόρων De Ruiter, μια εταιρεία που κατατάσσεται στις δέκα πρώτες παγκοσμίως. Είναι προφανές ότι η Monsanto προσπαθεί να διεισδύσει περισσότερο στην Ευρώπη. Προσδοκά ότι έτσι θα εξασφαλίσει πιο ευέλικτους κανόνες ή ότι απλώς θα μπορεί να ασκεί πιέσεις στους πολιτικούς ώστε να χαλαρώσουν γρήγορα τους κανονισμούς. Πρέπει να αντισταθούμε σθεναρά σε αυτά τα σχέδια. " δημόσια υγεία, το περιβάλλον και η βιοποικιλότητα είναι πιο σημαντικά για εμάς από το οικονομικό κέρδος.
<SPEAKER ID="387" NAME="Jim Allister" AFFILIATION="NI">
(ΕΝ) Κυρία Πρόεδρε, η ΕΕ έχει γίνει ο περίγελος των ανταγωνιστών της! Με άκρατο φαρισαϊσμό απαγορεύουμε τους ΓΤΟ στις ζωοτροφές, φτάνοντας μέχρι τη γελοιότητα της μηδενικής ανοχής για κάθε ίχνος μη εγκεκριμένων ΓΤΟ, και ταυτόχρονα εισάγουμε χωρίς κανέναν περιορισμό, και στα 27 κράτη μέλη, κρέας από ζώα που εκτράφηκαν εκτός ΕΕ με τους ίδιους ακριβώς ΓΤΟ που αρνούμαστε να εγκρίνουμε.
<P>
Μηδενική λογική θα έλεγα. " ΕΕ καταπίνει την κάμηλο και διυλίζει τον κώνωπα, και ποιος πληρώνει το τίμημα; Οι ίδιοι οι παραγωγοί μας, που υποχρεώνονται να πληρώσουν απλησίαστες τιμές για ζωοτροφές χωρίς ΓΤΟ. Κατά τα φαινόμενα, στην ΕΕ, αυτό που προέχει είναι η πολιτική ορθότητα, όσο παρανοϊκή και αν είναι η κατάσταση που δημιουργούμε.
<SPEAKER ID="388" NAME="Rosa Miguélez Ramos" AFFILIATION="PSE">
(ES) Κυρία Πρόεδρε, αν και η ευρωπαϊκή κτηνοτροφία παράγει άνω του 40% της προστιθέμενης αξίας στη γεωργική μας παραγωγή, είναι αλήθεια ότι δεν έχουμε αρκετές πρώτες ύλες για να θρέψουμε τα ζώα μας. Στη χώρα μου, την Ισπανία, η κατάσταση στον κλάδο των βοοειδών, που εξαρτάται σε μεγαλύτερο βαθμό από τις ζωοτροφές από ό,τι σε άλλα κράτη μέλη, είναι απελπιστική. Στους κλάδους του χοιρινού κρέατος και των πουλερικών, όλη η Ευρώπη αντιμετωπίζει σχεδόν την ίδια άσχημη κατάσταση.
<P>
Όπως αναφέρθηκε και προηγουμένως, η νομοθεσία της Κοινότητας επιτρέπει την πώληση ζωοτροφών που περιέχουν ΓΤΟ, εφόσον αυτοί έχουν λάβει έγκριση στην ΕΕ, αλλά δεν προβλέπει ελάχιστα όρια για τους μη εγκεκριμένους ΓΤΟ. Αυτό προκαλεί προβλήματα στις συναλλαγές με τους εξαγωγείς τρίτων χωρών, καθώς και εντός του ίδιου του ευρωπαϊκού κτηνοτροφικού κλάδου ο οποίος, όπως είπα, αντιμετωπίζει πρόβλημα έλλειψης ζωοτροφών.
<P>
Δεν είναι η πρώτη φορά που θα συμφωνήσω με τον κ. Mulder· και σε αυτήν την περίπτωση, άκουσα τις θέσεις του και τις υιοθετώ, καθώς πιστεύω ότι μια δυνητική λύση θα ήταν να αποδεχθούμε τις τυχαίες επιμολύνσεις με ΓΤΟ έως μια τιμή κατωφλίου, εφόσον υπάρχει θετική εισήγηση από την ΕΑΑΤ και έγκριση από τρίτη χώρα, σε συμμόρφωση με τις αρχές του Codex και βάσει διαφανούς πολιτικής επισήμανσης των προϊόντων.
<P>
Μια άλλη λύση θα ήταν η παραγωγή μεγαλύτερων ποσοτήτων εντός της ευρωπαϊκής επικράτειας, αλλά φαίνεται ότι η Επιτροπή έκλεισε αυτήν την οδό με τις προτάσεις της για αποσύνδεση των ενισχύσεων από την παραγωγή. " περίπτωση των αποξηραμένων ζωοτροφών ως βασικό συστατικό της χορτονομής είναι χαρακτηριστική. Αν και παραδέχεται τον κίνδυνο που ενέχεται στην εγκατάλειψη της παραγωγής, η Επιτροπή επιμένει στην εφαρμογή των αποσυνδεδεμένων ενισχύσεων.
<P>
Θέλω, συνεπώς, να τονίσω ότι αντιμετωπίζουμε ένα σοβαρό πρόβλημα ελλείψεων στις ζωοτροφές και ότι η Ευρωπαϊκή Επιτροπή είναι υπεύθυνη για την αντιμετώπιση αυτής της κατάστασης.
<SPEAKER ID="389" NAME="Kyösti Virrankoski" AFFILIATION="ALDE">
(FI) Κυρία Πρόεδρε, ένα γενετικά τροποποιημένο φυτικό είδος προκύπτει αλλάζοντας τον γονότυπό του μέσω πολύ συγκεκριμένων επιστημονικών τεχνικών. Αυτές οι τεχνικές βασίζονται στα επιτεύγματα της επιστήμης της γενετικής εδώ και μισό αιώνα τουλάχιστον. Τα επιτεύγματα αυτά μας επέτρεψαν να καλλιεργήσουμε διάφορα είδη με λιγότερο κόπο και λιγότερα φυτοφάρμακα, και επέτρεψαν επίσης την αύξηση της απόδοσης των καλλιεργειών. Για αυτό και η καλλιέργειά τους επεκτάθηκε με τόσο γρήγορους ρυθμούς.
<P>
" Ευρωπαϊκή Ένωση δεν κατάφερε να συμμετάσχει σε αυτές τις εξελίξεις γιατί είναι προσκολλημένη σε ένα σύστημα αυστηρού γραφειοκρατικού ελέγχου. Ακόμη και όταν οι δοκιμές και οι έρευνες της ΕΑΑΤ δείχνουν ότι ένα είδος δεν ενέχει κινδύνους και ωφελεί τον καταναλωτή, απαιτείται μια μακρά διαδικασία για την τελική του έγκριση. " πρόταση της Επιτροπής κατατίθεται πρώτα σε μια μόνιμη επιτροπή, η οποία την εγκρίνει ή την απορρίπτει με ενισχυμένη πλειοψηφία. Αν δεν σταθεί δυνατή η λήψη απόφασης, το επόμενο βήμα είναι το Συμβούλιο· αν ούτε εκεί ληφθεί απόφαση, η πρόταση επιστρέφει στην Ευρωπαϊκή Επιτροπή, η οποία τελικά αναλαμβάνει να εκδώσει την απόφαση. Όλα αυτά, όμως, είναι χρονοβόρα.
<P>
" ΕΕ εισάγει μεγάλες ποσότητες ΓΤ ζωοτροφών. Χώρες που πασχίζουν να περιορίσουν την καλλιέργεια ΓΤ ειδών στην επικράτειά τους δεν φαίνεται να έχουν πρόβλημα να χρησιμοποιούν ΓΤ ζωοτροφές. Επειδή η ΕΕ δεν είχε τον χρόνο να εγκρίνει όλα τα τρέχοντα ΓΤ είδη, είναι πιθανό να υπάρχουν ίχνη μη εγκεκριμένων ΓΤΟ στις εισαγόμενες ζωοτροφές. Στις περιπτώσεις αυτές επιστρέφεται ολόκληρο το φορτίο. Αυτό επιβαρύνει τον κλάδο με επιπλέον κόστη και επηρεάζει την ανταγωνιστικότητα της ευρωπαϊκής διατροφικής βιομηχανίας. Για αυτό και πρέπει να επιδείξουμε σύνεση. Τα απειροελάχιστα ίχνη ειδών που έχουν λάβει έγκριση σε τρίτες χώρες δεν θα πρέπει να έχουν τόσο δυσανάλογες συνέπειες, ιδίως τη στιγμή που η ευρωπαϊκή γεωργία έχει να αντιμετωπίσει τον έντονο διεθνή ανταγωνισμό.
<SPEAKER ID="390" NAME="Dimitar Stoyanov" AFFILIATION="NI">
(BG) Μια λατινική παροιμία λέει ότι το φυσικό είναι και καλό. Φυσικά, αυτό δεν σημαίνει απαραιτήτως ότι οι ΓΤΟ, ως κάτι το τεχνητό, είναι κακοί, αλλά για την ώρα δεν έχουμε οριστικά επιστημονικά δεδομένα που να αποδεικνύουν πέραν πάσης αμφιβολίας ότι είναι καλοί για την υγεία. Αντιθέτως, έχουμε το παράδειγμα των "νωμένων Πολιτειών, όπου η μέγιστη ανοχή έναντι των ΓΤΟ συνυπάρχει με τη μέγιστη επίπτωση παχυσαρκίας. " γενετική και η βιοτεχνολογία δεν είναι ακόμη ακριβείς επιστήμες. Κρύβουν πολλές δυνατότητες αλλά, ταυτόχρονα, με τη χρήση τους εκτιθέμεθα στον κίνδυνο να ζημιωθούμε πολύ σοβαρά, ίσως περισσότερο από όσο αντέχουμε.
<P>
" τρέχουσα πολιτική της ΕΕ που βασίζεται στην αρχή της προφύλαξης έναντι των ΓΤΟ είναι η ορθή πολιτική επί του παρόντος, βάσει των διαθέσιμων επιστημονικών γνώσεων. Πιστεύω, ωστόσο, ότι δεν πρέπει να λησμονούμε τις ευρωπαϊκές διαδικασίες. " τρέχουσα κατάσταση είναι, κατά κάποιον τρόπο, αρκετά αφύσικη και η Επιτροπή πρέπει να επιτύχει μια ισορροπία ώστε, αφενός, οι ευρωπαίοι παραγωγοί να μην υφίστανται διακρίσεις και, αφετέρου, οι ευρωπαίοι καταναλωτές να έχουν τη δυνατότητα να επιλέγουν αν θα καταναλώσουν ή όχι ΓΤΟ. Χαίρομαι που είμαι νέος καταναλωτής στην Ευρωπαϊκή Ένωση και θέλω να μπορώ να κάνω συνειδητά αυτήν την επιλογή.
<SPEAKER ID="391" NAME="Avril Doyle" AFFILIATION="PPE-DE">
(ΕΝ) Κυρία Πρόεδρε, δεδομένης της μεγάλης εξάρτησης της ΕΕ από τις εισαγωγές πρωτεϊνούχων ζωοτροφών όπως σογιάλευρο και γλουτένη αραβοσίτου, πώς μπορεί να δικαιολογήσει η Επιτροπή την τρέχουσα κατάσταση στην οποία ακόμη και ζωοτροφές με απειροελάχιστα ίχνη μη εγκεκριμένων ΓΤΟ απαγορεύονται και καταστρέφονται στα λιμάνια μας, τη στιγμή που το κρέας που παράγεται από ζώα που τρέφονται με τις ίδιες ακριβώς μη εγκεκριμένες ΓΤ ζωοτροφές μπορεί να εισάγεται ελεύθερα στην ΕΕ και να εισέρχεται στην τροφική αλυσίδα μέσω της διάθεσής του στην αγορά, με συνέπεια σοβαρή στρέβλωση του ανταγωνισμού εις βάρος των ευρωπαίων αγροτών;
<P>
Μια τιμή κατωφλίου -όπως ισχύει ήδη για την τυχαία παρουσία ιχνών εγκεκριμένων ΓΤΟ προκειμένου ένα προϊόν να χαρακτηριστεί "απαλλαγμένο από ΓΤΟ"πρέπει να ισχύσει και για την τυχαία παρουσία ιχνών μη εγκεκριμένων ΓΤΟ που έχουν ήδη λάβει θετική εισήγηση από την ΕΑΑΤ ή έχουν υποβληθεί σε αξιολόγηση κινδύνων για την ασφάλεια τροφίμων και ζωοτροφών σύμφωνα με τις κατευθυντήριες γραμμές του Codex για τα ΓΤ φυτά. Σχεδιάζει η Επιτροπή να καταθέσει συγκεκριμένες προτάσεις προς αυτήν την κατεύθυνση και αν ναι, πότε;
<P>
" χρονοβόρος διαδικασία έγκρισης που εφαρμόζουμε πάσχει από την άποψη της επιστημονικής τεκμηρίωσης και της ακεραιότητας και θα μας οδηγήσει σε σοβαρές διενέξεις στο πεδίο του διεθνούς εμπορίου· το χειρότερο είναι ότι αποτελεί απόρροια της θεσμικής οκνηρίας σε αυτό το θέμα. Κανένας άλλος εμπορικός εταίρος δεν ανθίσταται κατ' αυτόν τον τρόπο στην αλλαγή.
<SPEAKER ID="392" NAME="Csaba Sándor Tabajdi" AFFILIATION="PSE">
(HU) Ήρθε η ώρα για μια σοβαρή και παραγωγική συζήτηση σχετικά με τη βιοτεχνολογία στην Ευρώπη, γιατί μέχρι σήμερα στο θέμα κυριαρχούν οι θρησκευτικού τύπου θέσεις, που συχνά το μόνο που κάνουν είναι να υποδαυλίζουν την υστερία. " επιστήμη δεν μπορεί ούτε πρέπει να ανακόψει την πορεία της. Με την πληθυσμιακή έκρηξη και την άνοδο των τιμών των τροφίμων, δεν έχουμε την πολυτέλεια να απαρνηθούμε τις ευκαιρίες που μας παρέχει η βιοτεχνολογία και η γενετική μηχανική. " πράσινη επανάσταση δεν θα ήταν εφικτή χωρίς αυτές.
<P>
" έκθεσή μου για το βιοαέριο, η οποία εγκρίθηκε τον Μάιο, δείχνει ότι το Ευρωπαϊκό Κοινοβούλιο τάχθηκε ομόφωνα υπέρ της καλλιέργειας ΓΤ φυτών για την παραγωγή βιοενέργειας. Αν και υπήρξε ομοφωνία μεταξύ των κοινοβουλευτικών κομμάτων στην Ουγγαρία σχετικά με τη διαφύλαξη της γεωργίας χωρίς ΓΤΟ, πρέπει να παραδεχτούμε ότι πρόκειται για ουτοπία. Το 85% των ποσοτήτων σόγιας που εισάγονται ως ζωοτροφή είναι πλέον γενετικά τροποποιημένο.
<P>
Είναι προφανές ότι η γενετική τροποποίηση δεν είναι παιχνίδι, οι κίνδυνοι είναι τεράστιοι. Γι' αυτό επιβάλλεται η σύσταση ενός αξιόπιστου, εξειδικευμένου εποπτικού οργάνου απαρτιζόμενου από επιστήμονες σε επίπεδο Ένωσης, το οποίο θα είναι ανεξάρτητο από τις μεγάλες εταιρείες και θα αναλάβει την εποπτεία των ΓΤ προϊόντων, ώστε να διασφαλίσει την προστασία από τους κινδύνους και να κατασιγάσει τους αβάσιμους φόβους. Αφενός, οι πολυεθνικές εταιρείες που δραστηριοποιούνται στον τομέα των ΓΤΟ δεν είναι ιδιαίτερα πρόθυμες να δημοσιοποιήσουν λεπτομερή στοιχεία σχετικά με τα προϊόντα τους και δεν συμμετέχουν στις επιστημονικές δοκιμές, παρόλο που, από την άποψη της προστασίας των καταναλωτών, αυτό αποτελεί αναγκαία συνθήκη. Αφετέρου, κυκλοφορούν πολλές αλληλοαναιρούμενες πληροφορίες και εκφοβιστικά σενάρια χωρίς επιστημονική βάση που διαδίδονται από τους αντιπάλους των ΓΤΟ. Για αυτόν τον λόγο είναι τόσο σημαντική αυτή η συζήτηση. Σας ευχαριστώ για την προσοχή σας.
<SPEAKER ID="393" NAME="Paulo Casaca" AFFILIATION="PSE">
(PT) Και εγώ με τη σειρά μου θα ήθελα να μεταφέρω την έντονη ανησυχία του γεωργικού κλάδου των Αζορών, της περιφέρειάς μου, σχετικά με την τρέχουσα κατάσταση. Πιστεύω ότι κατέστη σαφές στη συζήτησή μας ότι τίποτα δεν μπορεί να δικαιολογήσει την ύπαρξη μιας πολιτικής που απαγορεύει τη χρήση ΓΤΟ στις ζωοτροφές και, ταυτόχρονα, επιτρέπει την κατανάλωση κρέατος που παράγεται με χρήση αυτών των απαγορευμένων ΓΤΟ.
<P>
Πιστεύω επίσης ότι η υπερβολή που χαρακτηρίζει την πολιτική μηδενικής ανοχής είναι πασιφανής. Τέλος, θα ήθελα να πω ότι όλοι όσοι γνωρίζουν τον κλάδο των ζωοτροφών δεν αμφιβάλλουν για τον σαφή αντίκτυπο αυτών των δύο παραμέτρων στις τιμές των τροφίμων. Πρόκειται για σαφέστατο αντίκτυπο, ιδίως όσον αφορά τη γλουτένη αραβοσίτου και τα απόβλητα από τη χρήση αραβοσίτου για την παραγωγή αλκοόλης. Έχω ήδη ζητήσει από την Ευρωπαϊκή Επιτροπή να λάβει υπόψη της την κατάσταση των αγροτών σε όλη την Ευρώπη.
<SPEAKER ID="394" NAME="Paul Rübig" AFFILIATION="PPE-DE">
(DE) Κυρία Πρόεδρε, κυρίες και κύριοι, στη συζήτηση περί γεωργίας, βρισκόμαστε αυτήν τη στιγμή αντιμέτωποι με την πρόκληση του ελέγχου υγείας της ΚΓΠ. Θα ήθελα να ακούσω αν η συζήτηση περί ΓΤΟ έχει σχέση με αυτό, και σε ποιο βαθμό έχει ενταχθεί σε αυτό το πλαίσιο.
<P>
Γνωρίζουμε όλοι ότι αυτήν τη στιγμή διεξάγεται ένας έντονος διάλογος σχετικά με το θέμα της επισιτιστικής και της ενεργειακής ασφάλειας. Πρέπει να δούμε τι συνεπάγεται αυτός ο διάλογος για εμάς.
<P>
Εγώ προσωπικά παραμένω υπέρ της μηδενικής ανοχής όσον αφορά την επισήμανση. Πρέπει να είναι σαφές στον καταναλωτή τι ακριβώς αγοράζει. Από αυτήν την άποψη, πρέπει να διασφαλίσουμε ότι τα νομοθετικά σώματα σε περιφερειακό επίπεδο θα έχουν τη δυνατότητα να αποφανθούν σχετικά.
<SPEAKER ID="395" NAME="Μάριος Ματσάκης" AFFILIATION="ALDE">
(EN) Κυρία Πρόεδρε, παρά το προχωρημένο της ώρας, ακούγοντας τη συζήτηση νιώθω την ανάγκη να πω τρία πράγματα.
<P>
Πρώτον, είναι αλήθεια ότι δεν υπάρχουν επιστημονικές αποδείξεις ότι οι ΓΤΟ είναι επικίνδυνοι για την υγεία των ανθρώπων ή των ζώων. Ωστόσο, όπως ανέφερε ένας παρεμβαίνων νωρίτερα, ο οποίος έχει αποχωρήσει από την Αίθουσα, ούτε ο αμίαντος θεωρούνταν επικίνδυνος στο παρελθόν· σήμερα, όμως, γνωρίζουμε ότι προκαλεί μεσοθηλίωμα, δηλαδή καρκίνο των πνευμόνων. Και φυσικά, υπάρχει και το παράδειγμα του καπνίσματος που θεωρούνταν ακίνδυνο μέχρι πριν από μερικά χρόνια και τώρα πλέον γνωρίζουμε ότι προκαλεί καρκίνο των πνευμόνων, πνευμονοπάθειες και στένωση των στεφανιαίων αρτηριών. Όποιος, λοιπόν, φυλάει τα ρούχα του έχει τα μισά.
<P>
Δεύτερον, οι κκ. Allister και Casaca αναφέρθηκαν στη διαφορά μεταξύ ΓΤΟ στις ζωοτροφές και ζώων που τρέφονται με ΓΤΟ. Υπάρχει μεγάλη διαφορά μεταξύ των δύο. Υπάρχει διαφορά γιατί ο ΓΤΟ στη ζωοτροφή είναι τελείως διαφορετικός από τον ΓΤΟ που έχει καταναλωθεί από το ζώο, έχει απορροφηθεί και μεταβολιστεί για να παραμείνει ή όχι στο κρέας του σε τελείως διαφορετική μορφή από ό,τι στη ζωοτροφή.
<SPEAKER ID="396" NAME="Jean-Pierre Audy" AFFILIATION="PPE-DE">
(FR) Κυρία Πρόεδρε, είναι σαφές ότι το θέμα των ΓΤΟ συνιστά επείγον δημοκρατικό δίλημμα, οικονομική αναγκαιότητα και νομική επιταγή. Συγχαίρω την επιτροπή μας που αποφάσισε να το πραγματευτεί.
<P>
Όσον αφορά τη συζήτησή μας, είναι σαφές ότι η Ευρωπαϊκή Ένωση εξαρτάται σε μεγάλο βαθμό από τις εισαγωγές πρωτεϊνούχων ζωοτροφών. Επανερχόμαστε στους επιστημονικούς διαξιφισμούς, και το γεγονός ότι επιτρέπουμε την εισαγωγή ζώων που έχουν τραφεί με ζωοτροφές που δεν πληρούν τις ευρωπαϊκές προδιαγραφές μάς κάνει να αναρωτιόμαστε αν η ΕΕ είναι τελικά σε θέση να προστατεύσει τους πολίτες της.
<P>
Το καθεστώς προστασίας δεν ταυτίζεται με τον προστατευτισμό, είναι απλώς ένα ζήτημα που τίθεται, και θα ήθελα να ρωτήσω την Επιτροπή αν πιστεύει ότι η ποιότητα του τελωνειακού μας συστήματος, η οποία έχει κατά την άποψή μου υποβαθμιστεί σημαντικά, επιτρέπει την αντιμετώπιση όλων των ζητημάτων που τέθηκαν στην εξαιρετική μας συζήτηση.
<SPEAKER ID="397" NAME="Jan Mulder" AFFILIATION="ALDE">
(EN) Κυρία Πρόεδρε, όταν απαντήσει η Επίτροπος, θα μπορούσε να πει κάτι σχετικά με την πιθανότητα αύξησης του επιπέδου ανοχής από το μηδέν στο 0,7% ή στο 0,9% για παράδειγμα; Έχοντας ακούσει τη συζήτηση, πιστεύω ότι αυτή είναι η ουσία των όσων ελέχθησαν. " μηδενική ανοχή υπό τις παρούσες συνθήκες είναι κάπως υπερβολική.
<SPEAKER ID="398" NAME="Ανδρούλα Βασιλείου">
Μέλος της Επιτροπής. - (ΕΝ) Κυρία Πρόεδρε, άκουσα προσεκτικά τα διάφορα σχόλια των αξιότιμων βουλευτών.
<P>
Αναγνωρίζουμε ως Επιτροπή ότι οι ασύγχρονες εγκρίσεις ΓΤΟ συνιστούν πρόβλημα για τη διαθεσιμότητα και το κόστος των εισαγόμενων ζωοτροφών. Αν και τα αυξανόμενα κόστη σε αυτόν τον τομέα είναι αποτέλεσμα διαφορετικών, σύνθετων και ενίοτε πολύ ευρύτερων παραγόντων, όλοι αυτοί οι παράγοντες πρέπει να ληφθούν υπόψη στη μελέτη της Γενικής Διεύθυνσης Γεωργίας.
<P>
Οι προσπάθειες της Επιτροπής στοχεύουν στην αντιμετώπιση ορισμένων από τους βασικούς παράγοντες πίσω από αυτό το ζήτημα, τόσο σε εσωτερικό επίπεδο, μέσω της έγκρισης νέων ΓΤΟ σε πλήρη συμμόρφωση με το νομοθετικό πλαίσιο της ΕΕ, όσο και σε διεθνές επίπεδο, μέσω διαβουλεύσεων με τους βασικούς εμπορικούς μας εταίρους.
<P>
Πολλοί παρεμβαίνοντες έθεσαν το ερώτημα κατά πόσο η Επιτροπή θα ήταν διατεθειμένη να κάνει τη μετάβαση από μηδενική σε μη μηδενική ανοχή. Πρέπει να σας υπενθυμίσω ότι κάτι τέτοιο πρέπει να συναποφασιστεί με το Κοινοβούλιο και το Συμβούλιο, και χρειαζόμαστε την υποστήριξη των κρατών μελών. Γνωρίζετε ποια ήταν η στάση που κράτησαν τα κράτη μέλη στις διάφορες μόνιμες επιτροπές, όπου σπανίως είχαμε υπερψήφιση με ενισχυμένη πλειοψηφία, ή μάλλον ποτέ, εξ όσων γνωρίζω.
<P>
Πιστεύω ότι η επιβολή περιορισμών στα εισαγόμενα ζωικά προϊόντα που παράγονται από ζώα που έχουν τραφεί με ΓΤΟ θα αντέβαινε κατά πάσα πιθανότητα στις διεθνείς μας δεσμεύσεις.
<P>
Τέλος, δυο λόγια σχετικά με τις καθυστερήσεις στη διαδικασία έγκρισης, για τις οποίες έγινε λόγος από ορισμένους ομιλητές. Είναι σε εξέλιξη διαβουλεύσεις μεταξύ της Επιτροπής και της ΕΑΑΤ προκειμένου να εξακριβωθεί εάν είναι δυνατή η επιτάχυνση της διαδικασίας έγκρισης χωρίς συμβιβασμούς ως προς την ποιότητα της επιστημονικής αξιολόγησης.
<P>
Ένα από τα στοιχεία που τονίστηκαν είναι η ανάγκη για καλύτερη ενημέρωση των αιτούντων σχετικά με τις απαιτήσεις της διαδικασίας έγκρισης, προκειμένου οι φάκελοι που θα καταθέτουν να είναι όσο το δυνατόν πληρέστεροι εξ αρχής.
<P>
Επιπλέον, και ως αποτέλεσμα αυτής της συζήτησης, η ΕΑΑΤ ανέλαβε τη δέσμευση να ολοκληρώνει τους προκαταρκτικούς ελέγχους εγκυρότητας εντός έξι εβδομάδων από την υποβολή της αίτησης, μειώνοντας έτσι σημαντικά τη διάρκεια της διαδικασίας έγκρισης.
<P>
Είναι επίσης σημαντικό να επισημανθεί ότι η διαδικασία έγκρισης θα μπορούσε να επισπευσθεί σημαντικά αν η Επιτροπή έχαιρε μεγαλύτερης υποστήριξης από τα κράτη μέλη στη διαδικασία επιτροπολογίας για την έγκριση των ΓΤΟ.
<P>
Τέλος, θέλω να απαντήσω σε ένα σχόλιο σχετικά με το ότι λαμβάνουμε υπόψη μόνο οικονομικές παραμέτρους κατά τη διαχείριση κινδύνων. Για εμάς, πρωταρχικός παράγοντας είναι η ασφάλεια για την υγεία των ανθρώπων και των ζώων, καθώς και για το περιβάλλον.
<P>
Τούτου λεχθέντος, δηλώνω επίσης ότι η Επιτροπή είναι ανοιχτή σε περαιτέρω διάλογο επί πιθανών προτάσεων σε αυτά τα θέματα, αλλά μόνο υπό τον όρο ότι κάθε προτεινόμενη λύση θα σέβεται τον θεμελιώδη στόχο της εγγύησης της ασφάλειας των προϊόντων που διατίθενται στην αγορά της ΕΕ.
<SPEAKER ID="399" NAME="Πρόεδρος">
Ευχαριστούμε, κυρία Επίτροπε.
<P>
H συζήτηση έληξε.
<P>
Γραπτές δηλώσεις (άρθρο 142 του Κανονισμού)
<SPEAKER ID="400" NAME="Διαμάντω Μανωλάκου  " AFFILIATION="GUE/NGL">
γραπτώς. - " πολιτική της ΕΕ για τους ΓΤΟ είναι υπέρ των πολυεθνικών και κατά των καταναλωτών, γιατί αυξάνει την εξάρτηση των αγροτών από τη μονοπώληση και έλεγχο της γεωργίας από τις πολυεθνικές.
<P>
Είναι σε βάρος της δημόσιας υγείας, αφού επιστημονικά έχει διαπιστωθεί ότι αρκετά μεταλλαγμένα ενοχοποιούνται για αλλεργίες και υπονόμευση του ανοσοποιητικού συστήματος.
<P>
Οι μη αναστρέψιμες συνέπειες στο περιβάλλον πολλαπλασιάζουν την επικινδυνότητα των ΓTO. Περιορίζεται η βιοποικιλότητα και είναι σίγουρο ότι δεν μπορεί να εξασφαλιστεί ο περιορισμός της επιμόλυνσης.
<P>
H πολιτική αυτή είναι οικονομικά επιζήμια. Τα μεταλλαγμένα είναι ένας από τους παράγοντες που συμβάλλουν στην αύξηση των τιμών των τροφίμων και στην πείνα στον κόσμο, όπως πλέον ανοικτά υποστηρίζουν διεθνείς οικονομικοί οργανισμοί.
<P>
H προβαλλόμενη επιλογή της "μηδενικής ανοχής" είναι ψευδεπίγραφη και αναποτελεσματική, αποτέλεσμα συμβιβασμού των συμφερόντων των πολυεθνικών. Επιτρέπει την καλλιέργεια ορισμένων μεταλλαγμένων, την κατανάλωση προϊόντων που προέρχονται από χρήση μεταλλαγμένων ζωοτροφών, όπως το κρέας από τρίτες χώρες.
<P>
H πολιτική αυτή έχει συγκεκριμένο στόχο. Να περιοριστούν οι έντονες αντιδράσεις των εργαζομένων στα κράτη-μέλη της ΕΕ που απαιτούν ασφαλή τρόφιμα, χωρίς ΓΤΟ σε προσιτές τιμές.
<P>
Θεωρούμε ότι πρέπει να απαγορευτούν πλήρως οι γενετικά τροποποιημένες καλλιέργειες στα κράτη-μέλη, όπως και οι εισαγωγές προϊόντων που παρουσιάζουν ίχνη μεταλλαγμένων. Ταυτόχρονα, όμως, πρέπει να ληφθούν μέτρα προστασίας της κοινοτικής παραγωγής και των καταναλωτών.

<CHAPTER ID="018">
Άγρια φύση στην Ευρώπη (συνοπτική παρουσίαση) 
<SPEAKER ID="182" NAME="Πρόεδρος">
- " ημερήσια διάταξη προβλέπει τη σύντομη παρουσίαση της έκθεσης από τον κ. Hegyi, εκ μέρους της Επιτροπής Περιβάλλοντος, Δημόσιας Υγείας και Ασφάλειας των Τροφίμων, για την άγρια φύση στην Ευρώπη.
<SPEAKER ID="183" NAME="Gyula Hegyi" LANGUAGE="HU">
Περίπου 46% της χερσαίας μάζας της υφηλίου μπορεί να θεωρηθεί φυσικό περιβάλλον, μια άγρια φύση ανέγγιχτη από τον ανθρώπινο πολιτισμό. Στην Ευρώπη, ωστόσο, η άγρια φύση αποτελεί μόνο το 1% ολόκληρης της επικράτειας. Πρέπει να κάνουμε ό,τι μπορούμε, προκειμένου να διασφαλίσουμε ότι τουλάχιστον η εναπομείνασα άγρια φύση, αυτό το 1%, διατηρείται προς όφελος των μελλοντικών γενεών. Αυτός είναι ο στόχος της έκθεσής μου και ελπίζω ότι η αυξημένη προστασία των ζωνών άγριας φύσης αργά ή γρήγορα θα ενσωματωθεί στη νομοθεσία της ΕΕ. Υπάρχει μια διττή αντίληψη της άγριας φύσης στον ευρωπαϊκό πολιτισμό. Αφενός, θεωρείται ένας τόπος που πρέπει να φοβούμαστε και αποφεύγουμε, όπου τέρατα και άγνωστοι κίνδυνοι μας περιμένουν, όπως συνειρμικά φέρνουν στο νου πολλές λαϊκές διηγήσεις. Αφετέρου, θεωρείται ένας ελκυστικός, ευχάριστος τόπος, που μας προσφέρει προσωρινό καταφύγιο από το άγχος του αστικού και βιομηχανικού πολιτισμού.
<P>
" αγγλόφωνη λογοτεχνία επί του θέματος κάνει διάκριση μεταξύ της έννοιας της διατήρησης, δηλαδή της ορθολογικής χρήσης της φύσης, και της συντήρησης, δηλαδή της προστασίας της φύσης από κάθε ανθρώπινη χρήση. Αυτές οι φιλοσοφικές συζητήσεις βρίσκονται πέρα από το πεδίο εφαρμογής της έκθεσής μου, αλλά, για την ιστορία, θα ήθελα να επισημάνω ότι θεωρώ ιδανική λύση την αειφόρο ανάπτυξη. " άγρια φύση δεν μπορεί να κλειδωθεί σε μια θυρίδα ασφαλείας τράπεζας, όπως ένα περιδέραιο ή ένα πακέτο πιστοποιητικών μετοχών. Έχουμε δικαίωμα να ανακαλύψουμε τις αξίες της. Συνεπώς, πρέπει να προστατεύσουμε τη φύση, αλλά μέσω της ανθρώπινης χρήσης.
<P>
" επικράτεια της Ευρώπης είναι πολύ μικρή για να έχει απαγορευμένες ζώνες για τους πολίτες της. " ανακάλυψη της φύσης και η αντιμετώπιση συνθηκών που βίωσε η ανθρωπότητα πριν από τον πολιτισμό διδάσκει το σεβασμό για τη φύση και μπορεί να λειτουργήσει ως βάση για τουρισμό υψηλής ποιότητας. Ταυτόχρονα, αυτές οι περιοχές είναι εξαιρετικά ευάλωτες σε περιβαλλοντικές αλλαγές που προκαλούνται από τα ανθρώπινα όντα - για παράδειγμα, ως αποτέλεσμα της μηχανοκίνησης, των χημικών και της κλιματικής αλλαγής - και στην εμφάνιση ξένων φυτικών και ζωικών ειδών. Πρέπει να προσέχουμε ώστε οι επισκέπτες να μην θέτουν σε κίνδυνο την άγρια φύση και, επομένως, όλες οι μορφές τουρισμού πρέπει να τεθούν υπό την επίβλεψη ειδημόνων στη συντήρηση. " ανάπτυξη του βιώσιμου τουρισμού πρέπει να συνδυαστεί με την προστασία αυτών των περιοχών και όλα τα έσοδα πρέπει να διατεθούν για την προστασία της άγριας φύσης.
<P>
" άγρια φύση είναι καταφύγιο για πολλά είδη, όπως η καφέ αρκούδα, ο λύκος και ο λύγκας, που δεν μπορούν να επιβιώσουν ακόμα και με τη μικρή μεταβολή των συνθηκών. Υπάρχουν ακόμα πολλά είδη στην Ευρώπη που αναμένουν να ανακαλυφθούν και να περιγραφούν. Τα περισσότερα από αυτά ζουν στο έδαφος ή σε σαπισμένη ξυλεία και είναι πολύ ευαίσθητα σε αλλαγές. Αυτές οι αδιατάρακτες περιοχές προσφέρονται ιδιαίτερα για τη μελέτη της εξέλιξης, των φυσικών αλλαγών που συμβαίνουν στη φύση. Οι ζώνες άγριας φύσης είναι γενικά μέρος του δικτύου Natura 2000, αλλά απαιτούν αυστηρότερη προστασία. Ως εκ τούτου, η έκθεσή μου καλεί την Ευρωπαϊκή Επιτροπή να συνεργαστεί με τα κράτη μέλη, για να χαρτογραφήσουν τις εναπομείνασες περιοχές άγριας φύσης στην Ευρώπη και να αναπτύξουν μια στρατηγική για την αυξημένη προστασία τους. Πρέπει να προσδιοριστούν οι φυσικές αξίες των περιοχών που παραμένουν ανέγγιχτες, καθώς και τα χαρακτηριστικά των ενδιαιτημάτων, και πρέπει να διασφαλιστεί η περαιτέρω προστασία τους. Ειδήμονες με συμβούλευσαν ότι δεν πρέπει να προσανατολιζόμαστε σε νέα νομοθεσία, αλλά να εισαγάγουμε πιο συγκεκριμένη και αυστηρότερη προστασία για τις ζώνες άγριας φύσης στα πλαίσια των κανονισμών του Natura 2000. Εφόσον η χρηματοδότηση του Natura 2000 είναι, όπως και να' χει, αμφιλεγόμενη, και πηγή πολύ δικαιολογημένης κριτικής, θα πρέπει, εν πάση περιπτώσει, να πραγματοποιήσουμε αλλαγές στους σχετικούς κανονισμούς κατά τον επόμενο κοινοβουλευτικό κύκλο, αλλά, το αργότερο, στον νέο προϋπολογισμό. Αυτή θα μπορούσε επίσης να είναι μια καλή ευκαιρία για τον νομικό χαρακτηρισμό και την ενισχυμένη προστασία της άγριας φύσης.
<P>
Μια περιοχή της πατρίδας μου, το σπήλαιο σταλακτιτών και σταλαγμιτών του Aggtelek, ταξινομείται επίσης ως άγρια φύση. Ένα μέρος αυτής της τοποθεσίας βρίσκεται εντός της επικράτειας της γειτονικής Σλοβακίας. Θα χαιρόμουν πολύ αν οι Ούγγροι και οι Σλοβάκοι υπέρμαχοι της συντήρησης μπορούσαν να συνεργαστούν με επιτυχία, προκειμένου να αναπτύξουν ένα πάρκο Δικτύου Προστατευμένων Περιοχών (PAN), εφόσον το δίκτυο πάρκων PAN έχει υλοποιήσει ένα επιτυχημένο ευρωπαϊκό σύστημα προστασίας της άγριας φύσης.
<SPEAKER ID="184" NAME="Viviane Reding">
Μέλος της Επιτροπής. - Κύριε Πρόεδρε, η αναστολή της απώλειας της βιοποικιλότητας είναι προτεραιότητα για την Ένωση και την Επιτροπή. Είναι σχεδόν κυριολεκτικά μια ερώτηση για το μέλλον της ζωής στη Γη. Εντούτοις, παρά τη θεμελιώδη σημασία της συντήρησης της βιοποικιλότητας, η πρόοδος που έχει γίνει μέχρι σήμερα είναι περιορισμένη.
<P>
Το Δεκέμβριο του 2008, η Επιτροπή υιοθέτησε την πρώτη εμπεριστατωμένη αξιολόγηση της προόδου που έχει γίνει τόσο σε επίπεδο Ευρωπαϊκής Κοινότητας όσο και σε εκείνο των κρατών μελών. Παρά τις θετικές εξελίξεις που έχουν πραγματοποιηθεί κατά τα πρόσφατα έτη - για παράδειγμα, το δίκτυο Natura 2000- η βιοποικιλότητα της ΕΕ εξακολουθεί να τελεί υπό συνεχή πίεση, λόγω της καταστροφής των ενδιαιτημάτων, της μόλυνσης, της κλιματικής αλλαγής και του αντίκτυπου των χωροκατακτητικών ειδών. Το συμπέρασμα της Επιτροπής ήταν ότι είναι πολύ απίθανο να εκπληρώσουμε το στόχο μας για αναστολή της μείωσης της βιοποικιλότητας το 2010 - και ότι απαιτούνται περαιτέρω εντατικές προσπάθειες, τόσο σε επίπεδο κρατών μελών όσο και σε επίπεδο ΕΕ.
<P>
Βάσει των ανωτέρω, η Επιτροπή χαιρετίζει τη συνεπή στήριξη που έχει δώσει το Κοινοβούλιο σε προσπάθειες προστασίας της πλούσιας και ποικιλόμορφης φυσικής κληρονομιάς. Χαιρετίζουμε την πρωτοβουλία του κ. Hegyi για την εκπόνηση αυτού του σημαντικού ψηφίσματος για την άγρια φύση στην Ευρώπη.
<P>
Θα ήθελα να ξεκινήσω με τη γενική παρατήρηση ότι πολλά από τα ζητήματα που επισημαίνονται στην έκθεση παρακολουθούνται ήδη από την Επιτροπή.
<P>
Για παράδειγμα, το Δεκέμβριο του 2008, η Επιτροπή υιοθέτησε μια κοινοποίηση, "Προς μια στρατηγική της ΕΕ για τα χωροκατακτητικά είδη". Ξεκινάμε επίσης ένα γενικό προβληματισμό για το μέλλον της πολιτικής της βιοποικιλότητας της ΕΕ και προσβλέπουμε στα σχόλια του Ευρωπαϊκού Κοινοβουλίου επί των θεμάτων αυτών. Θέματα όπως η βελτίωση της εφαρμογής και η σχέση μεταξύ βιοποικιλότητας και κλιματικής αλλαγής πρέπει σαφώς να ληφθούν υπόψη.
<P>
Είναι επίσης σημαντικό να προστεθεί μια διευκρίνιση στην έκθεση. Υπάρχει μια συνεχής αξιολόγηση της αποτελεσματικότητας της νομοθεσίας μας περί φύσης - οι αποκαλούμενες εκθέσεις του άρθρου 17 - αλλά, αυτήν τη στιγμή, δεν υπάρχουν σχέδια τροποποίησης της νομοθεσίας μας και η κύρια εστίαση είναι στην πιο αποτελεσματική εφαρμογή.
<P>
Όσον αφορά το θέμα της άγριας φύσης, η Ευρώπη είναι πυκνοκατοικημένη και μόνο ένα ποσοστό 1-2% της επικράτειας δεν έχει επηρεαστεί από ανθρώπινη παρέμβαση. Εντούτοις, ενώ αυτές οι περιοχές άγριας φύσης καταλαμβάνουν μικρή επιφάνεια, έχουν μεγάλη αξία από επιστημονική και πολιτισμική άποψη. Μπορούν ακόμα και να γίνουν ένα σύμβολο για την ευρωπαϊκή συνεργασία και ολοκλήρωση, όπως στην περίπτωση του κοινού διασυνοριακού Εθνικού Πάρκου των Γερμανικών Βαυαρικών και των Τσεχικών Βοημικών δρυμών.
<P>
Οι περισσότερες από αυτές τις περιοχές ανήκουν ήδη στο δίκτυο Natura 2000. Ωστόσο, αυτή η έκθεση παρέχει την έμπνευση για να επανεξεταστούν οι περιοχές άγριας και ημιάγριας φύσης στην ΕΕ και να διαπιστωθεί αν υπάρχουν περιπτώσεις όπου πρόσθετες ευρωπαϊκές ενέργειες μπορούν να συμβάλουν στην προστασία αυτών των ειδικών τοποθεσιών. " Επιτροπή έχει αναθέσει ένα πλήθος μελετών και συνεργάζεται με την Τσεχική Προεδρία της ΕΕ. Μια διάσκεψη θα λάβει χώρα στην Πράγα το Μάιο του 2009. Αυτή η διάσκεψη θα προσφέρει μια πλατφόρμα για την εξέταση των θεμάτων που σχετίζονται με τις περιοχές της άγριας φύσης στην Ευρώπη και τον προσδιορισμό των μέτρων που απαιτούνται για την εξασφάλιση της συντήρησής τους.
<P>
Επιτρέψτε μου να ολοκληρώσω την ομιλία μου, επιβεβαιώνοντας ότι η Επιτροπή αναγνωρίζει ότι το τοπίο της Ευρώπης είναι το αποτέλεσμα μιας μακράς διαδικασίας ανθρώπινης παρέμβασης. " έννοια ενός ζωντανού τοπίου που ισορροπεί τις ανάγκες της φύσης με τις ανάγκες του ανθρώπου είναι η βάση της νοοτροπίας που στηρίζει το Natura 2000. Οπωσδήποτε, δεν στοχεύουμε να επαναμετατρέψουμε τα υπάρχοντα τοπία μας σε άγρια φύση, αλλά πρέπει να δεσμευτούμε δημόσια για τη συντήρηση των τελευταίων περιοχών άγριας φύσης που έχουν απομείνει στην Ευρώπη.
<P>
Για αυτόν το λόγο, η Επιτροπή θεωρεί καίριο το ψήφισμα του Ευρωπαϊκού Κοινοβουλίου. Αποτελεί ένα πολύ ευπρόσδεκτο σχόλιο στα διάσκεψη της Πράγας. Ευχαριστούμε παρά πολύ τον εισηγητή.
<SPEAKER ID="185" NAME="Avril Doyle" AFFILIATION="PPE-DE">
Κύριε Πρόεδρε, επί της διαδικασίας, θα ήθελα να διαμαρτυρηθώ για την κατάχρηση και την όλο και πιο ελεύθερη χρήση του άρθρου 45, παράγραφος 2, του Κανονισμού, υπό το οποίο διεξάγονται αυτές οι πιο σημαντικές συζητήσεις.
<P>
Λαμβάνω το λόγο σε αυτό το σημείο, επειδή θα ήθελα ιδιαίτερα να έχω μιλήσει για το άριστο έργο της έκθεσης του κ. Hegyi και πραγματικά υπάρχουν συνάδελφοι που ομιλούν περί θεμάτων που δεν συζητούνται στην κύρια επιτροπή μου και στις κύριες επιτροπές άλλων συναδέλφων και μου αρνείται το δικαίωμα να συνεισφέρω σε αυτές στην ολομέλεια.
<P>
Στην Ομάδα PPE-DE, είχαμε μια πολύ οξεία και έντονη αντιπαράθεση τόσο σε επίπεδο ομάδας εργασίας όσο και σε επίπεδο ομάδας, την περασμένη εβδομάδα, σχετικά με τον αριθμό των στοιχείων υπό το άρθρο 45, παράγραφος 2, του Κανονισμού, στην ημερήσια διάταξή μας αυτή την εβδομάδα. Πραγματικά αισθάνομαι ότι πρέπει επειγόντως να αναθεωρήσουμε αυτό τον κανόνα. Γνωρίζω ότι πρόκειται για έναν κανόνα που θεσπίστηκε από το Κοινοβούλιο και ότι τον αποδέχθηκαν τα ίδια τα μέλη, αλλά την καλή μας θέληση, νομίζω, καταχράται το πλήθος των στοιχείων στην ημερήσια διάταξή μας - των σημαντικότερων στοιχείων στην ημερήσια διάταξή μας - τα οποία όλο και περισσότερα δεν θα επιτρέπεται να συζητούμε.
<SPEAKER ID="186" NAME="Πρόεδρος">
- Κυρία Doyle, προφανώς θα σημειώσουμε ευχαρίστως τη δήλωσή σας, αλλά θα ήθελα να σας υπενθυμίσω ότι η χρήση του άρθρου 45 του Κανονισμού επαφίεται στη Διάσκεψη των Προέδρων και ότι, στα πλαίσια αυτής της διάσκεψης, οι ψήφοι σταθμίζονται, δηλαδή οι μεγάλες ομάδες, και ιδιαίτερα η δική σας, έχουν τεράστια εξουσία να αποφασίσουν τι πρέπει να επιτρέπεται στην ολομέλεια υπό ένα συγκεκριμένο κανόνα.
<P>
Εγώ και εσείς μοιάζουμε κάπως. Πρέπει να ομολογήσω ότι ενδεχομένως έχουμε περάσει από μια φάση κατά την οποία ήμαστε πολύ ανεκτικοί σε μια φάση υπερβολικής αυστηρότητας και ότι η αλήθεια οπωσδήποτε βρίσκεται κάπου στη μέση.
<P>
Μην ανησυχείτε, ωστόσο, θα ανατεθεί στους αρμόδιους να παρακολουθήσουν αυτό το ζήτημα.
<P>
Πρέπει επίσης να αποταθείτε στους προέδρους της ομάδας σας, κυρίες και κύριοι. Νομίζω ότι το μήνυμά σας θα γίνει καλύτερα κατανοητό σε αυτό το πλαίσιο.
<P>
Το θέμα έληξε.
<P>
" ψηφοφορία θα διεξαχθεί αύριο.
<P>
Γραπτές δηλώσεις (άρθρο 142 του Κανονισμού)
<SPEAKER ID="187" NAME="Nicodim Bulzesc  " AFFILIATION="PPE-DE">
γραπτώς. Ήμουν σκιώδης εισηγητής σε αυτή την έκθεση για την "Άγρια φύση στην Ευρώπη" και θα ήθελα να συγχαρώ το συνάδελφό μου, κ. Gyula Hegyi, για το έργο του.
<P>
Θα ήθελα να σημειώσω δύο στοιχεία εδώ:
<P>
Πρώτον, πραγματικά πρέπει να προχωρήσουμε με τη χαρτογράφηση των τελευταίων περιοχών άγριας φύσης στην Ευρώπη. Φυσικά, αυτό δεν μπορεί να γίνει χωρίς να προσδιορίσουμε τον όρο "άγρια φύση", επομένως καλώ την Ευρωπαϊκή Επιτροπή να αναλάβει δράση σε αυτό τον τομέα.
<P>
Δεύτερον, θα ήθελα να αναφερθώ στο βασικό θέμα αυτής της έκθεσης, δηλαδή την ανθρώπινη παρουσία και τον τουρισμό. " ανθρώπινη παρουσία δεν πρέπει να αποκλειστεί. Αντιθέτως, οι άνθρωποι πρέπει να γνωρίσουν τα φυσικά κάλλη της χώρας τους, προκειμένου να τα συντηρήσουν καλύτερα.
<P>
Πρέπει να υποστηρίξουμε τον βιώσιμο τουρισμό σε αυτές τις περιοχές και να διδάξουμε στους διαχειριστές τοποθεσιών τον τρόπο συντήρησης και προστασίας της άγριας φύσης.
<P>
Ως εκ τούτου, προσχωρώ στο αίτημα των κύριων ΜΚΟ του τομέα και ζητώ από την Ευρωπαϊκή Επιτροπή να δώσει κάποιες κατευθυντήριες οδηγίες για τη συντήρηση της άγριας φύσης στην Ευρώπη.
<SPEAKER ID="188" NAME="Magor Imre Csibi  " AFFILIATION="ALDE">
γραπτώς. - Άγρια φύση σημαίνει διαφορετικά πράγματα για κάθε άνθρωπο. Προσωπικά αντιλαμβάνομαι την άγρια φύση ως εκείνες τις περιοχές που παρέμειναν ανέγγιχτες από την ανθρώπινη δραστηριότητα, τα μέρη όπου κυριαρχούν οι λειτουργίες της φύσης. Οπότε για μένα, ο όρος προώθηση του τουρισμού στην άγρια φύση είναι απλώς οξύμωρο σχήμα για ότι ορίζεται ως "άγρια φύση". Από την άλλη πλευρά, συμφωνώ ότι ο αειφόρος τουρισμός, εάν θα έχει την κατάλληλη οργάνωση, μπορεί να παρέχει τα οικονομικά κίνητρα για να διατηρήσουν οι τοπικές κοινότητες τη φυσική και πολιτισμική τους κληρονομιά.
<P>
Αλλά η άνοδος της ζήτησης για τον τουρισμό στην άγρια φύση λειτουργεί ενάντια στις ίδιες τις αξίες που αναζητούν οι τουρίστες και μπορεί να επιταχύνει την καταστροφή των εύθραυστων οικοσυστημάτων. Μια λύση θα ήταν να παραχωρήσουμε ένα περιορισμένο τμήμα των άγριων περιοχών σε αειφόρο τουρισμό υψηλής ποιότητας, που δε θα επηρεάζει δυσμενώς τους στόχους που προβλέπονται για τη διατήρηση αυτών των περιοχών. Οι τουριστικές δραστηριότητες θα πρέπει να επιτρέπονται μόνο υπό αυστηρές συνθήκες, όπως είναι ο περιορισμένος αριθμός τουριστών ανά ημέρα, και με βάση ένα σχέδιο σταθερού αειφόρου τουρισμού που να υποστηρίζει πρωτοβουλίες διατήρησης και να προάγει την υπευθυνότητα όσον αφορά στη βίωση εμπειριών της άγριας φύσης. Τα σχέδια και οι δραστηριότητες των πρακτόρων στον τομέα του τουρισμού θα πρέπει να αξιολογούνται μέσω μηχανισμών ενδελεχούς αξιολόγησης, ειδικά σχεδιασμένων για άγρια τοπία. Στόχος είναι να συνειδητοποιήσουν οι τουρίστες, αλλά και οι τουριστικοί πράκτορες ότι η άγρια φύση δεν αφορά μόνο στην ελευθερία αλλά και στην υπευθυνότητα.
<SPEAKER ID="995" NAME="Vasilica Viorica Dăncilă  " LANGUAGE="RO">
Ο φυσικός πλούτος πρέπει να διαφυλαχθεί για τις μελλοντικές γενιές. Από αυτήν την άποψη, η Ρουμανία είναι μία από τις χώρες με την περισσότερη και μεγαλύτερη ποικιλία σε χλωρίδα και πανίδα. Ωστόσο, για να επιτευχθεί αυτός ο στόχος, η Ευρωπαϊκή Ένωση πρέπει να επεκτείνει τη χρήση των κοινοτικών κονδυλίων της, τα οποία προορίζονται για τη χρηματοδότηση δραστηριοτήτων που στόχο έχουν τη διατήρηση της άγριας φύσης. Κατά συνέπεια, η Επιτροπή θα πρέπει να χορηγήσει μεγαλύτερα ποσά μέσω του Ταμείου Αγροτικής Ανάπτυξης στα προγράμματα περιβαλλοντικής προστασίας του ευρωπαϊκού αγροτικού τομέα, με ξεκάθαρο στόχο τη χρηματοδότηση δραστηριοτήτων για τη διατήρηση της άγριας ζωής.
<P>
Από την άλλη πλευρά, η Ευρωπαϊκή Επιτροπή θα πρέπει να εισάγει ένα σύνολο ξεκάθαρων κανόνων για να παρέχει χρηματοοικονομική υποστήριξη στα σχέδια της τοπικής κοινότητας για τις γειτονικές περιοχές, οι οποίες επιτρέπουν ελεγχόμενες μορφές τουρισμού στις περιοχές που προορίζονται για διατήρηση και οι οποίες δημιουργούν οικονομικά οφέλη που μπορούν να απολαύσουν οι σχετικές τοπικές κοινότητες.
<P>
Επιπρόσθετα, η Επιτροπή θα πρέπει να ενθαρρύνει τη διασυνοριακή συνεργασία μεταξύ των κρατών μελών, αναφορικά με προγράμματα διατήρησης που στόχο έχουν περιοχές της άγριας φύσης που βρίσκονται στην επικράτεια δύο ή περισσοτέρων χωρών.
<SPEAKER ID="189" NAME="Daniel Petru Funeriu  " LANGUAGE="RO">
" βιοποικιλότητα της Ευρώπης είναι η πολυτιμότερη κληρονομιά που μπορούμε να αφήσουμε στις μελλοντικές γενιές. Χαιρετίζω και υποστηρίζω αυτήν την έκθεση σχετικά με τις περιοχές άγριας φύσης στην Ευρώπη. Θα ήθελα να επιστήσω την προσοχή σας στην ανησυχητική κατάσταση που βρίσκεται η περιοχή με την πλουσιότερη βιοποικιλότητα της Ευρώπης, το Δέλτα του Δούναβη. Το Δέλτα υφίσταται διαρκώς απειλητικές ενέργειες, εν είδει λαθροθηρίας, παράνομων οικονομικών συμφερόντων και τέλος μη ελεγχόμενου τουρισμού. Μια από τις μεγαλύτερες απειλές για το Δέλτα είναι η έλλειψη πληροφόρησης από πλευράς των πληθυσμών του Δέλτα και των αγροτικών πληθυσμών που κατοικούν κατά μήκος των παραποτάμων που διασχίζουν τη Ρουμανία.
<P>
Θα ήθελα να αδράξω αυτήν την ευκαιρία για να καλέσω την Επιτροπή και το Συμβούλιο, βάσει αυτής της έκθεσης, να εξετάσουν το συντομότερο δυνατόν τα ειδικά μέτρα που σκοπό έχουν: τη δημιουργία μιας ομάδας εργασίας για την εξέταση της κατάστασης στο Δέλτα του Δούναβη, μέσω του σχεδιασμού αποτελεσματικών εκπαιδευτικών προγραμμάτων για το περιβάλλον, που στόχο έχουν τους πληθυσμούς που επιδρούν άμεσα στη βιοποικιλότητα της περιοχής, καθώς και για την καθιέρωση προτύπων για την προστασία της βιοποικιλότητας.
<P>
Συγχρόνως, η διατήρηση της άγριας φύσης στην Ευρωπαϊκή Ένωση, ειδικά στην περιοχή του Δέλτα του Δούναβη, δεν μπορεί να επιτευχθεί χωρίς την εφαρμογή παρόμοιων μέτρων στις περιοχές που συνορεύουν με την ΕΕ. Για αυτόν το λόγο, προτρέπω την Επιτροπή και το Συμβούλιο να προωθήσουν το διάλογο και την υλοποίηση ειδικών μέτρων ως μέρος των σχέσεών τους με αυτές τις χώρες.
<SPEAKER ID="994" NAME="Daciana Octavia Sârbu  " AFFILIATION="PSE">
γραπτώς. - (RO) Λαμβάνοντας υπόψη ότι δε θα είναι δυνατό να ανταποκριθούμε στις δεσμεύσεις που αναλάβαμε το 2007, με την υιοθέτηση του ψηφίσματος, που στόχο είχε τον τερματισμό της απώλειας βιοποικιλότητας μέχρι το 2010, συνιστά προτεραιότητα η προστασία των περιοχών άγριας φύσης μέσω δραστηριοτήτων προώθησης, ανάπτυξης και χρηματοδότησης, εν όψει των κλιματικών αλλαγών και των αρνητικών επιπτώσεων του τουρισμού.
<P>
" πρόταση για τη δημιουργία ενός συστήματος χαρτογράφησης της άγριας φύσης της Ευρώπης, θα βοηθούσε στην αναγνώριση της βιοποικιλότητας και των παρθένων περιοχών, που χρήζουν μεγαλύτερης προσοχής και για την υλοποίηση του οποίου πρέπει να καταβληθούν σημαντικές προσπάθειες από πλευράς των κρατών μελών για την προστασία τους. Οι εκστρατείες πληροφόρησης που έχουν ως στόχο την αφύπνιση του ευρύτερου κοινού, αναφορικά με περιοχές της άγριας φύσης, την υλοποίηση αειφόρου τουρισμού υψηλής ποιότητας και την ενίσχυση των οδηγιών περί Πτηνών και Ενδιαιτημάτων είναι μόνο μερικά από τα εργαλεία που θα μας βοηθήσουν να προστατεύσουμε αυτές τις περιοχές.
<P>
Υπάρχουν ήδη οχτώ εθνικά πάρκα στην Ευρώπη, συμπεριλαμβανομένου του Εθνικού Πάρκου Retezat στη Ρουμανία. Αυτά τα πάρκα είναι μέρος του Δικτύου Προστατευόμενων Περιοχών (PAN). Αυτό το δίκτυο είναι υπεύθυνο για τη διαχείριση των περιοχών άγριας φύσης και για τη συνένωση όλων των εθνικών αρχών και των τοπικών πρακτορείων τουρισμού, που εμπλέκονται στη διασφάλιση της αειφόρου ανάπτυξης του τουρισμού. " Ευρωπαϊκή Επιτροπή θα πρέπει να στηρίξει αυτήν την πρωτοβουλία και να συνεργαστεί με αυτό το δίκτυο με στόχο την ανταλλαγή πληροφοριών και την ορθή πρακτική.

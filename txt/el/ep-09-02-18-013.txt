<CHAPTER ID="013">
Σειρά εργασιών
<SPEAKER ID="020" NAME="Πρόεδρος">
Το τελικό σχέδιο της ημερήσιας διάταξης για αυτή τη συνεδρίαση, όπως συμφωνήθηκε από στη συνάντηση της Διάσκεψης των Προέδρων την Πέμπτη, 5 Φεβρουαρίου 2009, σύμφωνα με τους Κανόνες 130 και 131 του Εσωτερικού Κανονισμού, έχει κυκλοφορήσει. Έχουν προταθεί οι ακόλουθες τροποποιήσεις:
<P>
Τετάρτη:
<P>
Το Ευρωπαϊκό Λαϊκό Κόμμα (Χριστιανο-Δημοκράτες) και οι Ευρωπαίοι Δημοκράτες ζήτησαν να τοποθετηθεί η αναφορά του κυρίου Reul σχετικά με τις πιθανές λύσεις στις προκλήσεις που σχετίζονται με την παροχή πετρελαίου στο επόμενο τμήμα-ενότητα.
<SPEAKER ID="021" NAME="Herbert Reul" LANGUAGE="DE">
Κύριε Πρόεδρε, κυρίες και κύριοι, διαπραγματευτήκαμε αυτή την πρόταση σθεναρά και για μεγάλο διάστημα στη επιτροπή και καταλήξαμε σε μια απόφαση που υποστηρίζεται από μια μεγάλη πλειοψηφία, ωστόσο χθες και σήμερα έχουν διατυπωθεί πολλές συμβουλές και προτάσεις, οι οποίες προέκυψαν κυρίως επειδή κάποιες άλλες επιτροπές προσέθεσαν επιπλέον θέματα προς συζήτηση.
<P>
Έχω την αίσθηση πως θα ήταν καλό να μη ληφθεί η απόφαση σήμερα, αλλά, αντιθέτως, να έχουμε την ευκαιρία να λάβουμε αργότερα μια απόφαση, την οποία τότε θα είναι σε θέση να υποστηρίξει το Κοινοβούλιο. Ζητώ, λοιπόν, να αποδεχθείτε αυτή την αναβολή σήμερα. Σας ευχαριστώ.
<SPEAKER ID="022" NAME="Hannes Swoboda" LANGUAGE="DE">
Κύριε Πρόεδρε, έχουμε θέσει προς συζήτηση δύο προτάσεις, καμία από τις οποίες, πιθανότατα δε θα τύχει ευρείας πλειοψηφίας σε αυτή τη Συνεδρίαση. Επιθυμώ, λοιπόν, να υποστηρίξω αυτή την πρόταση.
<P>
Κύριε Πρόεδρε, με την άδεια σας, θα υποστηρίξουμε κι εμείς την αναβολή της αναφοράς του κυρίου Berman. Αν η πρόταση αυτή δεν γίνει αποδεκτή λόγω της καθυστέρησης της, θα ήθελα να πω τώρα ότι αύριο θα προτείνουμε αναβολή της ψηφοφορίας για την αναφορά. Σας ευχαριστώ.
<SPEAKER ID="023" NAME="Πρόεδρος">
Σας ευχαριστούμε πολύ κύριε Swoboda.
<P>
Επιθυμεί κανείς να αντιτεθεί στην πρόταση;
<SPEAKER ID="024" NAME="Claude Turmes" LANGUAGE="DE">
Κύριε Πρόεδρε, η ομάδα μου, η Ομάδα των Πρασίνων και της Ευρωπαϊκής Ελεύθερης Συμμαχίας, έχει θέσει σε συζήτηση ένα ψήφισμα, το οποίο έχει την υποστήριξη της Ομάδας της Συμμαχίας των Φιλελευθέρων και Δημοκρατών για την Ευρώπη και μεγάλων μερών της Σοσιαλιστικής Ομάδας στο Ευρωπαϊκό Κοινοβούλιο. Συνεπώς, πιστεύω ότι ο κύριος Reul ζητά αναβολή από φόβο ότι η πρόταση του αντιπροσωπεύει μόνο μια μειοψηφία.
<P>
Το βρίσκω λίγο παράξενο να έχουμε κάνει τόσο μεγάλη και σθεναρή διαπραγμάτευση και, παρόλα αυτά, να ζητά ακόμα μία αναβολή. Είμαστε, λοιπόν, αντίθετοι στην αναβολή.
<SPEAKER ID="025" NAME="Πρόεδρος">
Κυρίες και κύριοι, ακούσατε τις πολιτικές συγκυρίες. Ακούσατε επίσης αυτά που είχε να πει ο κύριος Swoboda. " απόφαση θα ληφθεί αύριο.
<P>
(Το Κοινοβούλιο υιοθετεί την πρόταση του Ευρωπαϊκού Λαϊκού Κόμματος (Χριστιανο-Δημοκράτες) και των Ευρωπαίων Δημοκρατών).
<P>
Θα ψηφίσουμε για την πρόταση του κυρίου Swoboda αύριο. Θα ζητούσα από όλους σας να το θυμάστε στη σημερινή ψηφοφορία.
<P>
(" σειρά των εργασιών υιοθετήθηκε τροποποιούμενη)

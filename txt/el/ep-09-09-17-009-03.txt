<CHAPTER ID="009-03">
3. Συρία: η υπόθεση Muhannad Al Hassani
<SPEAKER ID="271" NAME="Πρόεδρος">
Έλαβα έξι προτάσεις ψηφίσματος σχετικά με τη Συρία: η υπόθεση Muhannad Al Hassani (άρθρο 122).
<SPEAKER ID="272" NAME="Franziska Katharina Brantner">
συντάκτρια. - (EN) Κύριε Πρόεδρε, θα ήθελα να παρουσιάσω την υπόθεση του κ. Muhannad Al Hassani. Φυλακίστηκε επειδή υπερασπίζεται τα ανθρώπινα δικαιώματα των συμπατριωτών του στη Συρία.
<P>
Διαδραμάτισε πολύ σημαντικό ρόλο επειδή υπήρξε παρατηρητής σε όλες τις δίκες ενώπιον του Ανωτάτου Κρατικού Δικαστηρίου Ασφαλείας και προέβαινε σε τακτικές αξιολογήσεις των συνθηκών κράτησης στη Συρία. Τώρα ο ίδιος κρατείται στη φυλακή.
<P>
Σε σχέση με τη Συρία, ζητούμε να εκπληρώσει τις υποχρεώσεις της και, κατά συνέπεια, να συμμορφωθεί προς το Διεθνές Σύμφωνο για τα Αστικά και Πολιτικά Δικαιώματα και προς τη Σύμβαση των "νωμένων Εθνών κατά των βασανιστηρίων, στα οποία είναι συμβαλλόμενο μέρος η Συρία· επίσης ζητούμε να αλλάξει την πολιτική καταπίεσης που ασκείται σε βάρος των προασπιστών ανθρωπίνων δικαιωμάτων και των οικογενειών τους· και να απελευθερώσει τυχόν προασπιστές ανθρωπίνων δικαιωμάτων, κρατούμενους συνείδησης και ακτιβιστές για την ειρήνη οι οποίοι βρίσκονται στη φυλακή.
<P>
Έχουμε επίσης ένα αίτημα που αφορά την ΕΕ. Σε σχέση με την υπογραφή συμφωνίας σύνδεσης, εμείς, οι Πράσινοι και η Ευρωπαϊκή Ελεύθερη Συμμαχία, προτείναμε την έγκριση χάρτη πορείας πριν από την υπογραφή της συμφωνίας σύνδεσης ο οποίος θα εκφράζει τους στόχους μας σε ό, τι αφορά τις βελτιώσεις που πρέπει να πραγματοποιηθούν στον τομέα των ανθρωπίνων δικαιωμάτων.
<P>
Το διεθνές δίκαιο ορίζει σειρά υποχρεώσεων που πρέπει να τηρούν τα κράτη μέλη, και είναι επίσης υποχρέωσή μας, και ιδίως ολόκληρης της ΕΕ, να διασφαλίσει ότι ο σεβασμός προς αυτά θα περιληφθεί στη συμφωνία σύνδεσης με στόχο την περαιτέρω ενίσχυσή τους.
<P>
Θα εργαστούμε προς αυτήν την κατεύθυνση. Σας ευχαριστώ για τη στήριξή σας στο ψήφισμα.
<SPEAKER ID="273" NAME="Véronique De Keyser" LANGUAGE="FR">
Κύριε Πρόεδρε, ομολογώ πως είμαι σαστισμένη, αρκετά λυπημένη, καθώς και απογοητευμένη.
<P>
Είμαι σαστισμένη επειδή, αδιαμφισβήτητα, σε ό, τι αφορά τις διεθνείς σχέσεις, η Συρία έχει επιτελέσει μεγάλη πρόοδο τα τελευταία δύο χρόνια. Εντάχθηκε στην Ένωση για τη Μεσόγειο. Έχει ενεργήσει, σε αρκετές περιστάσεις, ως διαμεσολαβήτρια σε δυσχερείς διεθνείς καταστάσεις, περιλαμβανομένου του πολύ πρόσφατου περιστατικού κατά το οποίο μια νεαρή Γαλλίδα συνελήφθη στο Ιράν. Θα έλεγα πως το γεγονός ότι η συμφωνία σύνδεσης -η οποία δεν έχει υπογραφεί ακόμη, κ. Brantner, αλλά είναι πιθανό να συμβεί αρκετά σύντομα- έχει δρομολογηθεί εκ νέου είναι ταυτόχρονα ένα πολύ θετικό σημάδι.
<P>
Στο εσωτερικό μέτωπο, αληθεύει ότι υπάρχουν επίσης ορισμένες πολύ θετικές εξελίξεις στη Συρία. Οι Σύριοι δέχθηκαν 1,5 εκατομμύρια ιρακινούς πρόσφυγες και τους περιθάλπουν, διαθέτουν υψηλό επίπεδο εκπαίδευσης και θρησκευτική ελευθερία, κάτι που είναι πολύ σημαντικό. Ωστόσο, σε ό, τι αφορά την πολιτική ελευθερία και τον πολιτικό πλουραλισμό, δεν έχει σημειωθεί καμία απολύτως πρόοδος. Προς τεράστια απογοήτευσή μου, συνεχίζουμε να διαπιστώνουμε περιστατικά καταπίεσης και φυλάκισης ακτιβιστών και προασπιστών ανθρωπίνων δικαιωμάτων, και έχουμε παρέμβει σε αρκετές περιστάσεις τα τελευταία χρόνια για να ζητήσουμε την απελευθέρωση πολιτικών κρατούμενων.
<P>
Σε δύο περιπτώσεις επιτύχαμε την απελευθέρωση. Στις συριακές φυλακές βρίσκονται, ωστόσο, ακόμα άνθρωποι όπως ο δρ Al Labwani, ο δρ Al Bunni και, πλέον, ο κ. Al Hassani. Θα ήθελα, συνεπώς, να απευθύνω ένα μήνυμα στη Συρία: είμαστε εδώ και θα θέλαμε να βοηθήσουμε τη Συρία να βγει από την απομόνωση στην οποία περιήλθε κάποια στιγμή.
<P>
Πιστεύουμε ότι διαδραματίζει σημαντικό ρόλο στο διεθνές προσκήνιο, και ιδίως για την ειρήνη στη Μέση Ανατολή. Σας παρακαλώ, για την ίδια σας την εικόνα -και πιστεύω ότι έχετε αρκετή δύναμη ώστε να επιτρέψετε τον πολιτικό πλουραλισμό και τους προασπιστές ανθρωπίνων δικαιωμάτων στη χώρα σας- σας παρακαλώ, απελευθερώστε τους πολιτικούς κρατούμενους και, όπως ήδη είπαμε, σας παρακαλώ σεβαστείτε τη Σύμβαση κατά των βασανιστηρίων και της ταπεινωτικής μεταχείρισης!
<P>
Αυτό είναι προς όφελος της Συρίας και της ειρήνης σε όλο τον κόσμο, και ιδίως της ειρήνης στη Μέση Ανατολή.
<SPEAKER ID="274" NAME="Renate Weber">
συντάκτρια. - (EN) Κύριε Πρόεδρε, ο Muhannad Al Hassani είναι ένας ακόμα προασπιστής ανθρωπίνων δικαιωμάτων που κρατείται αυθαίρετα από τις αρχές της Συρίας. Είναι ένας ακόμη σύριος πολιτικός κρατούμενος ο οποίος είναι ένοχος μόνο για την επιθυμία του να προστατεύσει το δικαίωμα των ανθρώπων να εκφράζονται ελεύθερα, το δικαίωμά τους να συμμετέχουν σε πολιτικές δραστηριότητες και το δικαίωμά τους σε δίκαιη δίκη.
<P>
Για περισσότερα από πέντε χρόνια δεν του επιτρεπόταν να ταξιδεύει. Οι τηλεφωνικές και ηλεκτρονικές επικοινωνίες στο γραφείο του βρίσκονταν υπό συνεχή παρακολούθηση από τις δυνάμεις ασφαλείας της Συρίας. Μετά από εβδομάδες αυξανόμενης παρενόχλησης εξαιτίας του ρόλου του στην παρατήρηση των πρακτικών του Ανωτάτου Κρατικού Δικαστηρίου Ασφαλείας της Συρίας, συνελήφθη στο τέλος από την κρατική ασφάλεια της Συρίας και κατηγορήθηκε αργότερα για διάφορα ποινικά αδικήματα, όλα σε σχέση με το δικαίωμά του στην ελεύθερη έκφραση.
<P>
Σχετικά με το θέμα της αυθαίρετης κράτησης, ας μην ξεχνάμε τον κ. al-Labwani, τον εξέχοντα προασπιστή ανθρωπίνων δικαιωμάτων, ο οποίος καταδικάστηκε σε δωδεκαετή κάθειρξη γι' αυτό που η ομάδα εργασίας των "νωμένων Εθνών για την αυθαίρετη κράτηση χαρακτήρισε ως "ειρηνική έκφραση των πολιτικών του απόψεων".
<P>
" κυβέρνηση της Συρίας πρέπει να απελευθερώσει τον κ. Al Hassani, τον κ. al-Labwani και τους άλλους πολιτικούς κρατούμενους άμεσα και άνευ όρων και να εγγυηθεί τη σωματική και ψυχολογική τους ακεραιότητα σε κάθε περίπτωση. Οι συριακές αρχές πρέπει να θέσουν ένα τέλος σε κάθε μορφή παρενόχλησης προασπιστών ανθρωπίνων δικαιωμάτων και ακτιβιστών της κοινωνίας των πολιτών, σύμφωνα με τις διατάξεις της διακήρυξης των "νωμένων Εθνών για τους υπερασπιστές των ανθρωπίνων δικαιωμάτων του 1998.
<SPEAKER ID="275" NAME="Charles Tannock">
συντάκτης. - (EN) Κύριε Πρόεδρε, η Συρία είναι μια σημαντική χώρα στη Μέση Ανατολή και μπορεί να διαδραματίσει ζωτικό ρόλο στη μείωση της ικανότητας του Ιράν να στηρίξει τρομοκρατικές δράσεις, μέσω των αντιπροσώπων του Χεζμπολάχ και Χαμάς, κατά του Ισραήλ. " Συρία επίσης συνηθίζει να υποδαυλίζει ταραχές στον Λίβανο, τον οποίο η Συρία θεωρεί μετά βίας κυρίαρχη χώρα η οποία εμπίπτει στη σφαίρα επιρροής της.
<P>
" Συρία επίσης διαθέτει κοσμικό καθεστώς. Στην πραγματικότητα, παραμένει το μοναδικό υπόλειμμα του κάποτε ισχυρού κόμματος Ba'ath που κυριαρχούσε και στο Ιράκ, συνεπώς είναι προηγμένη η κατάσταση όσον αφορά, για παράδειγμα, τα δικαιώματα των γυναικών. Ωστόσο, σε γενικές γραμμές παραμένει μια βάρβαρη μονοκομματική δικτατορία.
<P>
" κράτηση του Muhannad Al Hassani ως εξέχοντος προασπιστή ανθρωπίνων δικαιωμάτων προκαλεί ανησυχία. Αν η Συρία επιθυμεί πραγματικά να στηρίξουμε μια συμφωνία σύνδεσης με την ΕΕ, θα πρέπει να απελευθερώσει τον κ. Al Hassani αμέσως και να παύσει τη δίωξη προασπιστών ανθρωπίνων δικαιωμάτων όπως ο κ. Al Hassani.
<SPEAKER ID="276" NAME="Eija-Riitta Korhola">
συντάκτρια. - (FI) Κύριε Πρόεδρε, χαίρομαι που είχαμε το θάρρος να επισημάνουμε την κατάσταση των ανθρωπίνων δικαιωμάτων στη Συρία αυτήν την εποχή. Μπαίνουν οι τελευταίες πινελιές στη συμφωνία σύνδεσης ΕΕ-Συρίας στο πλαίσιο της μεσογειακής συνεργασίας, και καθώς ένας από τους θεμελιώδεις πυλώνες συνεργασίας συνίσταται συγκεκριμένα στην προώθηση των ανθρωπίνων δικαιωμάτων και της δημοκρατίας, πιστεύω ότι η ΕΕ θα πρέπει να ζητήσει πιο αποφασιστικά βελτιώσεις στον τομέα αυτόν.
<P>
Δεν αρκεί να εστιάζουμε τη συνεργασία μόνο στη βελτίωση της οικονομικής κατάστασης. Όπως μάθαμε, ο εξέχων σύριος δικηγόρος ανθρωπίνων δικαιωμάτων Muhannad Al Hassani φυλακίστηκε στα τέλη Ιουλίου χωρίς να διεξαχθεί κανονική δίκη. Κατηγορήθηκε για εξασθένιση του εθνικού αισθήματος και διάδοση ψευδών ειδήσεων. " υπόθεση δεν είναι η μοναδική αυτού του είδους. Εμείς στο Κοινοβούλιο παρεμβήκαμε τελευταία φορά σε μια παρόμοια υπόθεση το 2007. Ο Kamal Abwani, του οποίου τον αγώνα στηρίξαμε τότε, βρίσκεται ακόμα στη φυλακή, παρόλο που τον Μάρτιο η διερευνητική ομάδα των "νωμένων Εθνών κατέληξε στο συμπέρασμα ότι επρόκειτο για αυθαίρετη κράτηση.
<P>
" Συρία έχει να διανύσει πολύ δρόμο όσον αφορά την ελευθερία του λόγου και του συνεταιρίζεσθαι. Το έργο των ΜΚΟ στη χώρα είναι προβληματικό και κατά συνέπεια ουσιαστικά ανύπαρκτο. Θα είναι εξαιρετικά θλιβερό αν εμείς στην ΕΕ δεν διαθέτουμε το θάρρος να θέσουμε σαφή κριτήρια για τη βάση συνεργασίας με τη Συρία. Κατά την άποψή μου, εμάς βαρύνει η ευθύνη να ζητήσουμε την απελευθέρωση πολιτικών κρατουμένων και τη συμμόρφωση προς τις διεθνείς συμφωνίες ανθρωπίνων δικαιωμάτων, προτού μπορέσουμε να προχωρήσουμε με τη συμφωνία σύνδεσης ΕΕ-Συρίας.
<P>
Τα ανθρώπινα δικαιώματα στον κόσμο δεν είναι απλώς μεμονωμένες περιπτώσεις: είναι ένας ιστός, όπου κάθε τμήμα έχει αντίκτυπο σε όλα τα υπόλοιπα, και αν ανεχθούμε την αμέλεια και εθελοτυφλούμε, αυτό θα επηρεάσει δυσμενώς τα δικαιώματα μας σε ελάχιστο χρόνο. Συνιστά σημαντικό καθήκον μας να τα στηρίζουμε και να διασφαλίζουμε ότι εφαρμόζονται παντού και πάντα. Μόνο με αυτόν τον τρόπο μπορούμε να δώσουμε αξία στην ανθρώπινη ζωή.
<SPEAKER ID="277" NAME="Lidia Joanna Geringer de Oedenberg">
εξ ονόματος της Ομάδας S&D. - (PL) Τον Ιούλιο, ο κ. Muhannad Al Hassani, ένας από τους πλέον εξέχοντες σύριους προασπιστές των ανθρωπίνων δικαιωμάτων, συνελήφθη. Κατά τη διάρκεια δίκης που διεξήχθη κεκλεισμένων των θυρών, στην οποία δεν δόθηκε πρόσβαση σε δικηγόρους, κατηγορήθηκε για εξασθένιση του εθνικού αισθήματος και διάδοση ψευδών ειδήσεων. Είχε ανακριθεί πολλές φορές στο παρελθόν σε σχέση με τις δραστηριότητές του στον τομέα των ανθρωπίνων δικαιωμάτων και τις προσπάθειές του να υπερασπίσει ανθρώπους που συνελήφθησαν για πολιτικούς λόγους. Επίσης, του στέρησαν το δικαίωμα να εγκαταλείψει τη χώρα. Ο κ. Muhannad Al Hassani συμμετείχε στην παρατήρηση διαδικασιών του Ανωτάτου Δικαστηρίου καθώς, κατά την άποψη του Παρατηρητηρίου Ανθρωπίνων Δικαιωμάτων, οι συνθήκες κατά τις οποίες διεξάγονται οι δίκες αυτές δεν πληρούν τα διεθνή πρότυπα.
<P>
Ανησυχούμε ότι οι προασπιστές των ανθρωπίνων δικαιωμάτων καταπιέζονται στη Συρία, ιδίως υπό το πρίσμα της έλλειψης προόδου από μέρους των συριακών αρχών στον τομέα των ανθρωπίνων δικαιωμάτων. Πρέπει να επιμείνουμε να σεβαστεί η Συρία τη Σύμβαση των "νωμένων Εθνών κατά των βασανιστηρίων και άλλης σκληρής, απάνθρωπης ή ταπεινωτικής μεταχείρισης ή τιμωρίας.
<P>
Υπό το πρίσμα των υφιστάμενων πολιτικών, οικονομικών και πολιτιστικών δεσμών μεταξύ της Συρίας και της Ευρωπαϊκής Ένωσης και του σημαντικού ρόλου που διαδραματίζει η χώρα σε ό, τι αφορά την προώθηση της σταθερότητας στη Μέση Ανατολή, είμαι βέβαιη ότι η Συρία μπορεί να επιτελέσει πρόοδο στον τομέα αυτόν, συμβάλλοντας κατ' αυτόν τον τρόπο στον εκδημοκρατισμό όλης της περιοχής.
<SPEAKER ID="278" NAME="Franz Obermayr" AFFILIATION="NI">
(DE) Κύριε Πρόεδρε, αυτή η πρόταση ψηφίσματος είναι ουσιωδώς απόλυτα ορθή, καθώς είναι, φυσικά, καθήκον μας, ιδίως ενόψει της προγραμματισμένης συμφωνίας σύνδεσης, να δηλώσουμε σαφώς τις απόψεις μας, και σε ό, τι αφορά την προστασία της οικογένειας, των συγγενών και των συναγωνιστών του κ. Muhannad Al Hassani, και επίσης να επιμείνουμε σε σχέση με τα αιτήματα του άρθρου 2 της συμφωνίας, κυρίως επειδή εμείς οι Ευρωπαίοι γνωρίζουμε, εξαιτίας οδυνηρών εμπειριών από το παρελθόν, τι σημαίνει να καταπατούνται τα ανθρώπινα δικαιώματα Μόλις δύο δεκαετίες πριν κατέρρευσε ένα τρομοκρατικό κομμουνιστικό καθεστώς στην Κεντρική και Νοτιοανατολική Ευρώπη.
<P>
Εν προκειμένω, ωστόσο, θα ήθελα να προειδοποιήσω ότι αν αγνοήσουμε την κατάσταση στην Τουρκία, η οποία βρίσκεται στην ίδια περιοχή με τη Συρία, τα ανθρώπινα δικαιώματα δεν θα γίνονται σεβαστά με τον τρόπο που πρέπει. Αυτό είναι ακόμα πιο σημαντικό δεδομένου ότι η Τουρκία είναι χώρα υποψήφια προς ένταξη στην ΕΕ με σημαντικές ελλείψεις στους τομείς της διοίκησης της δικαιοσύνης, του ποινικού συστήματος, της προστασίας των μειονοτήτων και της θρησκευτικής ελευθερίας, ακόμα και αν η προκατειλημμένη έκθεση από μια υποτιθέμενα ανεξάρτητη Επιτροπή ή η έκθεση Ahtisaari δίνουν μια διαφορετική εντύπωση.
<SPEAKER ID="279" NAME="Bernd Posselt" AFFILIATION="PPE">
(DE) Κύριε Πρόεδρε, πιστεύω ότι οφείλουμε, φυσικά, να είμαστε πολύ επικριτικοί σε σχέση με την κατάσταση των ανθρωπίνων δικαιωμάτων στη Συρία. Πρόκειται για δικτατορία και αστυνομοκρατία. Ο κ. Al Hassani πρέπει να απελευθερωθεί.
<P>
Ωστόσο, πρέπει επίσης να λάβουμε υπό σημείωση το γεγονός ότι ο πρόεδρος Assad -ο οποίος ανοίγεται περισσότερο και πράττει το ίδιο για τη χώρα του- όπως και ο πατέρας του, ως αλεβίτες, έχουν, για παράδειγμα, στηρίξει τη συνύπαρξη μουσουλμάνων και χριστιανών με τέτοιο τρόπο, ώστε ένας εξέχων σύριος χριστιανός, ο καρδινάλιος Daud μού είπε ότι οι χριστιανοί στη Συρία αισθάνονται πολύ πιο ασφαλείς απ' ό, τι στο Ιράκ, το οποίο προστατεύεται από δυτικά στρατεύματα.
<P>
Πρέπει, συνεπώς, να διαφοροποιήσουμε τη στάση μας στις σχέσεις μας με τη Συρία, καταγγέλλοντας τις παραβιάσεις ανθρωπίνων δικαιωμάτων, χωρίς να υποχωρήσουμε και να σταματήσουμε να στηρίζουμε τη χώρα στην πορεία της προς την επαναπροσέγγιση και τη διαφάνεια. Βέβαια οφείλουμε να είμαστε επικριτικοί, αλλά πρέπει να αναγνωρίσουμε ότι υφίστανται οι απαρχές μιας κατάστασης που πρέπει να ενθαρρύνουμε.
<SPEAKER ID="280" NAME="Meglena Kuneva">
μέλος της Επιτροπής. - (EN) Κύριε Πρόεδρε, η Επιτροπή συμμερίζεται τις ανησυχίες του Ευρωπαϊκού Κοινοβουλίου σε σχέση με την κατάσταση των ανθρωπίνων δικαιωμάτων στη Συρία. " εκτίμησή μας είναι ότι η κατάσταση επιδεινώθηκε τους τελευταίους μήνες, με περισσότερες αυθαίρετες κρατήσεις, παρενοχλήσεις προασπιστών ανθρωπίνων δικαιωμάτων και απαγορεύσεις ταξιδίων.
<P>
" σύλληψη στις 28 Αυγούστου του κ. Muhannad Al Hassani, ενός ευρέως γνωστού δικηγόρου, προέδρου της Εθνικής Οργάνωσης Ανθρωπίνων Δικαιωμάτων στη Συρία και μέλους του Δικηγορικού Συλλόγου της Δαμασκού επί δεκαπενταετία, είναι το πλέον πρόσφατο παράδειγμα. Ο κ. Al Hassani είναι προασπιστής ανθρωπίνων δικαιωμάτων και ενδέχεται να υποτεθεί ότι η σύλληψή του έχει πολιτικά κίνητρα.
<P>
" ΕΕ έχει ήδη εκφράσει τις ανησυχίες της προς τις συριακές αρχές. " Συρία πρέπει να τηρήσει τις διεθνείς δεσμεύσεις της, ιδίως την Οικουμενική Διακήρυξη των Ανθρωπίνων Δικαιωμάτων και το Διεθνές Σύμφωνο Αστικών και Πολιτικών Δικαιωμάτων, στα οποία είναι συμβαλλόμενο μέρος. " Επιτροπή, μέσω της αντιπροσωπείας της στη Δαμασκό, και οι πρεσβείες των κρατών μελών, συζητούν τον τρόπο με τον οποίο μπορούν να δράσουν αποτελεσματικά και ουσιαστικά υπέρ των προασπιστών ανθρωπίνων δικαιωμάτων. Σαφώς, πρέπει να συνεχίσουμε να ζητούμε την ανάληψη δράσεων για την προστασία των προασπιστών ανθρωπίνων δικαιωμάτων και να διασφαλίσουμε την παρατήρηση των δικών στο Ανώτατο Κρατικό Δικαστήριο Ασφαλείας. Πρέπει να συνεχίσουμε να στηρίζουμε την κοινωνία των πολιτών με τα μέσα μας, όπως είναι οι μη κρατικοί παράγοντες και οι γραμμές του προϋπολογισμού για το ευρωπαϊκό μέσο για τη δημοκρατία και τα ανθρώπινα δικαιώματα, και να παράσχουμε ηθική στήριξη στις οικογένειες.
<P>
Αν και σημαντικές, οι δράσεις αυτές ήταν ανεπαρκείς. Πιστεύουμε ότι η ΕΕ θα μπορούσε να ασκήσει μεγαλύτερη πίεση στη Συρία αν είχε υπογραφεί η συμφωνία σύνδεσης. Με ικανοποιεί το γεγονός ότι η Προεδρία εξετάζει το ενδεχόμενο υπογραφής της τις προσεχείς εβδομάδες. Με τη συμφωνία αυτή θα εδραιώσουμε τακτικό διάλογο για την παροχή συμβουλών επί των θεμάτων αυτών και θα επιτύχουμε καλύτερα αποτελέσματα.
<SPEAKER ID="281" NAME="Πρόεδρος">
" συζήτηση έληξε.
<P>
" ψηφοφορία θα διεξαχθεί μετά τη λήξη των συζητήσεων.

<CHAPTER ID="017">
Προώθηση καθαρών οχημάτων οδικών μεταφορών (συζήτηση)
<SPEAKER ID="472" NAME="Πρόεδρος">
Επόμενο θέμα είναι η συζήτηση για την έκθεση του Dan Jørgensen, για λογαριασμό της Επιτροπής για το Περιβάλλον, τη Δημόσια Υγεία και την Ασφάλεια των Τροφίμων, σχετικά με την αναθεωρημένη πρόταση για μια οδηγία του Ευρωπαϊκού Κοινοβουλίου και του Συμβουλίου για την προώθηση των καθαρών οχημάτων οδικών μεταφορών με χαμηλή κατανάλωση ενέργειας.
<SPEAKER ID="473" NAME="Dan Jørgensen">
εισηγητής. - (DA) Κυρία Πρόεδρε, κάθε μέρα υπάρχουν Ευρωπαίοι που αρρωσταίνουν λόγω της ατμοσφαιρικής ρύπανσης. Κάθε μέρα υπάρχουν Ευρωπαίοι που χάνουν τη ζωή τους εξαιτίας της ατμοσφαιρικής ρύπνασης που προκαλεί η κυκλοφορία των οχημάτων στην Ευρώπη. Γνωρίζουμε επίσης ότι αντιμετωπίζουμε δραματικές κλιματικές αλλαγές που οφείλονται σε σημαντικό βαθμό και στο γεγονός ότι χρησιμοποιούνται πάρα πολλά καύσιμα από τον τομέα των μεταφορών. Για αυτούς τους δύο λόγους, είναι εξαιρετικά σημαντική η νομοθεσία που συζητάμε σήμερα στο Κοινοβούλιο. Για αυτούς τους δύο λόγους επίσης, είναι εξαιρετικά σημαντική η απόφαση που διαπραγματευτήκαμε επιτυχώς μεταξύ του Κοινοβουλίου και του Συμβουλίου των Υπουργών και που ελπίζω πως θα υιοθετήσουμε αύριο.
<P>
Αυτό που θα υιοθετήσουμε είναι μια υποχρέωση εκ μέρους των ευρωπαϊκών αρχών να διαδραματίζουν έναν πολύ μεγαλύτερο ρόλο στην αντιμετώπιση της ατμοσφαιρικής ρύπανσης. Αυτό που υιοθετούμε είναι μια υποχρέωση των αρχών να μην λαμβάνουν υπόψη μόνο τις τιμές σε λίρες και ευρώ όταν αποφασίζουν να αγοράσουν έν όχημα, είτε πρόκειται για όχημα συλλογής απορριμμάτων, λεωφορείο ή οποιοδήποτε άλλο όχημα χρησιμοποιούν για τις εργασίες του δημόσιου τομέα. Πρέπει να λαμβάνεται υπόψη και το κόστος που θα έχει στην υγεία, στο περιβάλλον και στο κλίμα το γεγονός ότι τα οχήματα εκπέμπουν διάφορα είδη σωματιδίων και ότι με την καύση ορυκτών καυσίμων αυξάνεται η ρύπναση και συνεπώς και η θερμοκρασία του πλανήτη.
<P>
Δεν υποχρεώνουμε τις τοπικές αρχές να διαλέξουν τη λύση που είναι πιο φιλική προς το περιβάλλον, αλλά τις ωθούμε να λαμβάνουν υπόψη τις συνέπειες στην υγεία και το περιβάλλον όταν κάνουν τους υπολογισμούς τους. Θέλουμε επίσης να ενθαρρύνουμε την ειλικρίνια και τη διαφάνεια όσον αφορά τις αποφάσεις που λαμβάνονται. Είμαι λοιπόν σίγουρος ότι όλο και περισσότερες δημόσιες αρχές στην Ευρώπη θα κάνουν τις σωστές - δηλαδή τις πράσινες - επιλογές αντί για τις βραχυπρόθεσμες, αν και ίσως φτηνότερες, επιλογές που γίνονται μόνο με οικονομικούς υποογισμούς. Αυτός είναι μάλιστα ο σκοπός της πρότασης.
<P>
Επιπλέον, η πρόταση πιθανότατα θα έχει, ελπίζω, κάποια άμεση επίδραση στο περιβάλλον, καθώς στο δημόσιο τομέα αναλογεί πραγματικά ένα μεγάλο ποσοστό των αγορών ενός μεγάλου εύρους οχημάτων. για παράδειγμα λεωφορείων, με τις δημόσιες αρχές στην Ευρώπη να κάνουν σχεδόν το ένα τρίτο των αγορών λεωφορείων. Ακόμα περισσότερο από τις πολύ άμεσες περιβαλλοντικές επιδράσεις, η πρόταση αυτή θα έχει και μια δευτερεύουσα επίπτωση, καθώς θέλουμε να δημιουργήσουμε ζήτηση για τα οχήματα που είναι φιλικά προς το περιβάλλον - μια ζήτηση που θα μπορεί να οδηγήσει την αγορά και να κάνει επικερδή την ανάπτυξη νέων, καλύτερων και φιλικών προς το περιβάλλον οχημάτων και πριν απαιτήσει η νομοθεσία να το κάνουν.
<P>
Το βρίσκω σημαντικό να τονίσουμε ότι δεν πρόκειτα περί πολύ γραφειοκρατικού διακανονισμού. Δεν είναι θέμα επιβολής αυστηρών κανόνων στις τοπικές αρχές. Ούτε θέμα δημιουργίας μεγάλης γραφειοκρατίας. Αντιθέτως, δημιουργήσαμε έναν δικανονισμό που είναι πολύ εύκολος στην εφαρμογή και τη λειτουργία του. Είναι ένας διακανονισμός που περιέχει και εξαιρέσεις, για τις περιπτώσεις που ενδέχεται να χρειαστούν και, ειδικότερα μία που εξασφαλίζει ότι μια χώρα, που έχει ήδη ένα αποτελεσματικό σύστημα που λαμβάνει υπόψη τις επιπτώσεις της αγοράς οχημάτων στην υγεία και το περιβάλλον, θα μπορεί να διατηρεί αυτό το σύστημα.
<P>
Όπως έχει ήδη ειπωθεί έχουμε ήδη διαπραγματευτεί μια συμφωνία, έναν συμβιβασμό. Κατά τη διάρκεια αυτής της διαδικασίας πιστεύω πως στείλαμε επίσης ένα σημαντικό μήνυμα ότι υπάρχει συνεργασία μεταξύ μας, εδώ στο Κοινοβούλιο, σε ότι αφορά αυτή τη σημαντική νομοθεσία. Θα ήθελα να ευχαριστήσω όλους τους σκιώδεις εισηγητές και την Επιτροπή για τη δημιουργική συνεργασία της. Θα ήθελα επίσης να ευχαριστήσω τη γαλλική Προεδρία για τη συντονισμένη προσπάθεια που έκανε για την επίτευξη αυτού του συμβιβασμού. Είμαι περήφανος που, αύριο, θα μπορέσουμε να ψηφίσουμε για ένα νομοθετικό ζήτημα που θα μειώσει τη ρύπανση στην Ευρώπη και με το οποίο οι τοπικές αρχές θα έχουν το τιμόνι στον αγόνα ενάντια στην υπερθέρμανση του πλανήτη, που αρρωσταίνει την Ευρώοη κάθε χρόνο.
<SPEAKER ID="475" NAME="Antonio Tajani">
Αντιπρόεδρος της Επιτροπής. - (IT) Κύριε Πρόεδρε, κυρίες και κύριοι, όπως γνωρίζετε, σκοπός της πρόατσης αυτής είναι να ενισχύσουμε την παρουσία οχημάτων χαμηλής κατανάλωσης ενέργειας στην ευρωπαϊκή αγορά που παράγουν μικρά επίπεδα ρύπνανσης, με σκοπό τη μείωση τόσο της κατανάλωσης ενέργειας όσο και των εκπομπών CO2 και άλλων ρύπων. Τα μέτρα αυτά θα ωφελήσουν τους πολίτες που ζουν στα μεγάλα αστικά κέντρα και που αποτελούν πια την πλειοψηφία του πληθυσμού της Ευρώπης.
<P>
Πρώτα από όλα, θα ήθελα να ευχαριστήσω τον εισηγητή, κύριο Jørgensen, και τους σκιώδεις εισηγητές, για την αφοσίωση τους και τη δημιουργική δουλειά τους, καθώς και για τη στενή συνεργασία που φάνηκε στις διοργανικές συζητήσεις όλο το καλοκαίρι. Αυτή η συλλογική διαδικασία μας έδωσε την ευκαιρία να δημιουργήσουμε ένα κοινά αποδεκτό κείμενο που έλαβε ευρεία υποστήριξη στην πρώτη ανάγνωση.
<P>
Οι διατάξεις της πρότασης για την υιοθέτηση μιας οδηγίας ορίζουν ότι οι δημόσιοι φορείς και εταιρίες, καθώς και οι εταιρίες που προσφέρουν δημόσιες υπηρεσίες μεταφοράς επιβατών, πρέπει να συμπεριλαμβάνουν την κατανάλωση ενέργειας, την εκπομπή CO2 και άλλων ρύπων στα κριτήρια τους για την επιλογή οχημάτων μέσω δημόσιων συμβάσεων. Έτσι, η απόφαση σχετικά με την προμήθεια των οχημάτων στο μέλλον δεν πρέπει να βασίζεται μόνο στην τιμή τυος, αλλά και στο περιβαλλοντικό κόστος που θα έχει ένα όχημα στη διάρκεια ζωής του. Ταυτόχρονα, η πρόταση αφήνει ένα περιθώριο επιλογής στις τοπικές αρχές, για να αποφασίσουν για τις λεπτομέρειες της εφαρμογής των διατάξεων και, συνεπώς, να συμμορφώνονται πλήρως με την αρχή της επικουρικότητας. Το νομικό κείμενο που εγκρίνουμε δεν επιφέρει νέες διοικητικές διαδικασίες. Έτσι, η πρόταση είναι απόλυτα συνεπής με τους υπάρχοντες κανονισμούς για τις δημόσιες συμβάσεις και τις δημόσιες υπηρεσίες, καθώς και όλες οι διατάξεις που περιέχονται σε αυτούς, όπως εκείνες σχετικά με τις εξαιρέσεις, παραμένουν σε ισχύ.
<P>
Επιπλέον, η πρόταση αποτελεί ένα σημαντικό βήμα μπροστά για τις πολιτικές της Κοινότητας σχετικά με την ενέργεια, το κλίμα και το περιβάλλον. " οδηγία θα περιλαμβάνει γενικές παραμέτρους για την κατανάλωση ενέργειας, τις εκπομπές CO2 και τις εκπομπές άλλων ρύπων κατά τη διαδικασία προμήθειας οχημάτων μέσω υποβολής προσφορών. Ο δημόσιος τομέας στην Ευρώπη, λοιπόν, θα γίνει παράδειγμα προώθησης πιο εξελιγμένων και καινοτόμων τεχνολογιών για να υπάρχουν βιώσιμα συστήματα μεταφοράς στο μέλλον. Κατά την άποψη μου, πρόκειται για ένα πολύ σαφές μήνυμα, που μπορεί να διαδοθεί από το τοπικό κοινό ή από εκείνους που παρέχουν τοπικές υπηρεσίες σε σχέση με τον πολύ σημαντικό τομέα της μείωσης της ρύπανσης.
<P>
Επιπλέον, η πρόταση εισάγει την αειφόρο οικονομία στις δημόσιες υποβολές προσφορών για την παροχή οχημάτων, χωρίς να προκαλεί μεγαλύτερα έξοδα. Αντιθέτως, η επίδραση που θα έχουν τα οχήματα σε όλη την περίοδο της χρήσης τους θα προβλέπεται και θα αποσαφηνίζεται πριν αυτά προκύψουν. Συνεπώς, η απόφαση για την αγορά οχημάτων δημόσιας μεταφοράς θα λαμβάνεται με λογικό τρόπο, ώστε να αποφεύγονται τα υψηλότερα κόστη, τόσο για τους φορείς εκμετάλλευσης όσο και για τις ίδιες της εταιρίες μεταφορών.
<P>
Οι επιδράσεις της οδηγίας - και τελειώνω με αυτό κύριε Πρόεδρε - αναμένεται να φανούν και πέραν του άμεσου φάσματος εφαρμογής τους. Οι δημόσιες συμβάσεις είναι μια βασική αγορά υψηλής ορατότητας και μπορούν να επηρεάσουν τις αποφάσεις που λαμβάνονται από τις εταιρίες και τους ιδιώτες. Μπορούμε να αναμένουμε ότι, χάρη σε αυτήν την οδηγία, τα καθαρά οχήματα χαμηλής κατανάλωσης ενέργειας θα είναι περισσότερα στην αγορά μακροπρόθεσμα και ότι θα μειωθεί το κόστος μέσω της οικονομίας κλίμακας. Ως αποτέλεσμα, θα γίνεται μεγαλύτερη εξοικονόμηση ενέργειας και θα μειωθούν οι εκπομπές CO2 και άλλων ρύπων για όλα τα οχήματα που κυκλοφορούν στην Ευρώπη.
<P>
Τώρα θα ήθελα να ακούσω τι έχουν να πουν τα μέλη του κοινοβουλίου που συμμετέχουν στη συζήτηση, έτσι ώστε, στο τέλος της, να τους δώσω τις απαραίτητες διευκρινίσεις. Ελπίζω, με τη συζήτηση αυτή, να επιτύχουμε ένα θετικό αποτέλεσμα και να μπορέσουμε να υιοθετήσουμε την αναθεωρημένη πρόταση.
<SPEAKER ID="476" NAME="Andreas Schwab">
συντάκτης της γνώμης της επιτροπής Εσωτερικής Αγοράς και Προστασίας των Καταναλωτών. - (DE) Κύριε Πρόεδρε, Επίτροπε, κυρίες και κύριοι, θα ήθελα να ξεκινήσω λέγοντας ότι είναι σαφές από αυτό το σχέδιο έκθεσης ότι η περιβαλλοντική προστασία και η κλιματική αλλαγή έχουν σημασία για ολόκληρο το Ευρωπαϊκό Κοινοβούλιο και όλες τις επιτροπές του, αλλά και για την Επιτροπή και το Συμβούλιο.
<P>
Πιστεύω, λοιπόν, ότι μπορούμε να συμφωνήσουμε με τον κύριο Jørgensen, όταν λέει ότι όλοι στην Ευρώπη πρέπει να δώσουν προσοχή στη μείωση των ρυπογόνων εκπομπών και ότι οι περιβαλλοντική και κλιματική προστασία παίζουν σημαντικό ρόλο στην προμήθεια οχημάτων. Ωστόσο, το περιβάλλον και η κλιματική αλλαγή πρέπει να απασχολήσουν και τους πολίτες. Για τους ίδιους του πολίτες της Ευρωπαϊκής Ένωσης πρέπει να είναι πρωταρχικό μέλημα, με άλλα λόγια ένα μέλημα για όσους αγοράζουν αυτοκίνητα ή λεωφορεία στην Ευρωπαϊκή Ένωση. Για αυτό το λόγο, συνεχίζω να αναρωτιέμαι αν οι διατάξεις που προτείνουμε εδώ θα έχουν πραγματικό αντίκτυπο στις συνειδήσεις των πολιτών όσον αφορά αυτό το θέμα ή αν στην πραγματικότητα πετύχουν ακριβώς το αντίθετο και αν η οδηγία αυτή εξυπηρετεί πραγματικά τους σκοπούς που θέλουμε όλοι να πετύχουμε ή αν απλώς θα δημιουργήσει ακόμα μεγαλύτερη δυσαρέσκεια για την υποτειθέμενη γραφειοκρατία των Βρυξελών.
<P>
Όπως το βλέπω εγώ, υπάρχουν πολλοστά παραδείγματα σε πολλές ευρωπαϊκές χώρες που δείχνουν ότι τα υδρογονοκίνητα οχήματα και τα οχήματα με χαμηλές εκπομπές CO2 ήδη αγοράζονται σήμερα, χωρίς αυτή την οδηγία - με άλλα λόγια, αποτελούν ήδη ένα περιβαλλοντικό μέλημα. Αμφιβάλλω αν μια οδηγία έχει να προσφέρει κάτι σε αυτό. Κατά τη δική μου άποψη η οδηγία προσφέρει πολύ λίγα και δεν είναι αλήθεια, όπως ισχυρίζεστε, κύριε Jørgensen, ότι οι περιβαλλοντικές επιδράσεις της θα είναι πολύ μεγάλες.
<P>
Στόχος μας θα έπρεπε να είναι να ενημερώσουμε καλύτερα τους αγοραστές και όχι να επηρεάσουμε το 1% της αγοράς επιβατικών αυτοκινήτων και το 6% της αγοράς μεταφορικών αυτοκινήτων με αυτή την οδηγία. Πιστεύω ότι οι επιδράσεις θα είναι σχετικά μικρές: οι όροι υποβολής πρσφορών θα είναι σχετικά εκτενείς και τελικά η εθνικέ εαρμογή θα καθορίζει την απόφαση Αυτό σημαίνει ότι είναι αρκετά πιθανό, τουλάχιστον σύμφωνα με τις νομικές υπηρεσίες του Συμβουλίου, οι περιβαλλοντικές επιδράσεις να επηρεάσουν μόνο ένα 1% και συνεπώς ότι η επίδραση στο περιβάλλον θα είναι σχετικά μικρή.
<P>
Ωστόσο, η οδηγία δεν θα έχει και άσχημες συνέπειες, γιατί τελικά όλοι όσους αφορά θα μπορούν να συνεχίσουν περίπου όπως και πριν. Αυτό είναι επίτευγμα του Συμβουλίου και του σκιώδη εισηγητή στην Επιτροπή για το Περιβάλλον, τη Δημόσια Υγεία και την Ααφάλεια των Τροφίμων, του κυρίου Hoppenstedt. " γνώμη της Επιτροπής Εσωτερικής Αγοράς και Προστασίας των Καταναλωτών, στην οποία ήμουν συντάκτης, επίσης κράτησε μια παρόμοια στάση, και έκανε δυνατή την επίτευξη σημαντικών βελτιώσεων στην οδηγία της τριμερούς διάσκεψης.
<P>
Πιστεύω, συνεπώε, ότι υπάρχουν σίγουρα κάποια θετικά στοιχεία που αξίζει να τονίσουμε, γιατί κάποια γραφειοκρατικά στοιχεία της οδηγίας είναι ακίνδυνα. Τώρα παρέχει στα κράτη μέλη την ευκαιρία να ορίσουν τις τεχνικές απαιτήσεις τους όσον αφορά την υποβολή προσφορών, κάτι που δίνει μεγάλο βαθμό προσαρμοστικότητας. Δηλώνει επίσης ότι τα εξειδικευμένα οχήματα γενικά δεν συμπεριλαμβάνονται στο αντικείμενο της.
<P>
Ωστόσο, υπάρχει ακόμα ο κίνδυνος του μηδενικού συντελεστή στάθμισης και για αυτό θα έλεγα, συμπερασματικά, ότι η οδηγία προσπαθεί να φτάσει στο σωστό προορισμό από λάθος δρόμο. Οι τροποποιήσεις που προέκυψαν από το συμβιβασμό στην τριμερή διάσκεψη σημαίνουν ότι - αν υποθέσουμε ότι θα εφαρμοστεί σε εθνικό επίπεδο με ένα τρόπο ωφέλημο για τις αναθέτουσες αρχές - σε πολλά κράτη μέλη το πιθανότερο είναι να μην έχει μεγάλη επίδραση.
<P>
Όσοι συμμετέχουν στα θεσμικά όργανα της Ευρωπαϊκής Ένωσης πρέπει να αναρωτηθούν αν αυτή η οδηγία, με την τωρινή της μορφή, μετά από τον σαφώς δύσκολο συμβιβασμό στην τριμερή διάσκεψη, πραγματικά πετυχαίνει το σκοπό για τον οποίο δημιουργήθηκε. " ποιότητα των προβλέψεων της εξαρτάται σχεδόν εξ ολοκλήρου από την μεταφορά τους στα κράτη μέλη, στην οποία περίπτωση δεν υπάρχει πραγματική ανάγκη για δημιουργία κανονισμού σε κοινοτικό επίπεδο.
<P>
Θα ήθελα να τονίσω ξανά ότι, δυστυχώς, αυτή η οδηγία τελικά έχει εφαρμογή στο 1% των πωλήσεων επιβατικών αυτοκινήτων και στο 6% των πωλήσεων οχημάτων εμπορικών μεταφορών, και κατά συνέπεια δυστυχώς δεν θα ωφελήσει σημαντικά το περιβάλλον.
<SPEAKER ID="477" NAME="Silvia-Adriana Ţicău">
συντάκτρια της γνώμης της Επιτροπής Μεταφορών και Τουρισμού. - (RO) " οδηγία προσθέτει πράσινα κριτήρια ανάμεσα στα κριτήρια που εξετάζονται για την αγορά οχημάτων οδικών μεταφορών με χαμηλή κατανάλωση ενέργειας. Τα κράτη μέλη θα ενημερώσουν τις αναθέτουσες αρχές που παρέχουν υπηρεσίες δημόσιων επιβατικών μεταφορών σχετικά με τις διατάξεις που σχετίζονται με την προμήθεια οχημάτων που είναι φιλικά προς το περιβάλλον.
<P>
" Επιτροπή Μεταφορών και Τουρισμού προτείνει τα κράτη μέλη και η Επιτροπή να μελετήσουν την επιλεξιμότητα των σχεδίων αστικών μετακινήσεων για οικονομική υποστήριξη και την πρόωθηση φιλικών προς το περιβάλλον οχημάτων κατά τη διάρκεια της ενδιάμεσης αξιολόγησης των εθνικών πλαισίων στρατηγικής αναφοράς και των εθνικών και περιφερειακών λειτουργικών προγραμμάτων.. Ομοίως, πρέπει να συνεχιστούν οι πρωτοβουλίες αστικών μεταφορών και τα προγράμματα Civitas και "Ευφυής ενέργεια-Ευρώπη".
<P>
" Επιτροπή Μεταφορών και Τουρισμού έχει προτείνει τη χρήση του μηνύματος "καθαρές αστικές οδικές μεταφορές με χαμηλή κατανάλωση ενέργειας" από τις αρχές των οποίων οι αγορές φιλικών προς το περιβάλλον οχημάτων αποτελούν το μεγαλύτερο τμήμα των συνολικών ετήσιων ειδικών προμηθειών. Θα ήθελα να συγχαρώ τον εισηγητή και είμαι σίγουρη πως το έγγραφο αυτό ια αλλάξει τη στάση των τοπικών δημόσιων αρχών προς το περιβάλλον.
<SPEAKER ID="478" NAME="Karsten Friedrich Hoppenstedt">
εκ μέρους της Ομάδας PPE-DE. - (DE) Κυρία Πρόεδρε, η πρόταση που μας κατέθεσε η Επιτροπή για την πρόθηση των οχημάτων χαμηλής κατανάλωσης ενέργειας είναι μια αναθεωρημένη εκδοχή της αρχικής πρότασης που απορρίψαμε δύο χρόνια πριν. η νέα πρόταση της Επιτροπής περιέχει μια σημαντική βελτίωση. Πρέπει να πούμε, ωστόσο, ότι και αυτό το κείμενο περιέχει αρκετά σημεία που μπορούν να επικριθούν, όπως η απουσία μιας αξιολόγησης των επιδράσεων, το σχετικά μικρό τμήμα των ανάλογων οχημάτων στην αγορά και, επίσης, η απαραίτητη εισαγωγή, που έρχεται σε αντίθεση με τη νομοθεσία του Ευρωπαϊκού Δικαστηρίου, περιβαλλοντικών κριτηρίων κατά τη διαδικασία εφαρμογής της.
<P>
Τα ελαττώματα αυτά οξύνθηκαν από τη συμφωνία στην επιτροπή, που θα προκαλούσε αυστηρούς γραφειοκρατικούς κανονισμούς. Αυτό το αποτέλεσμα θα ήταν απαράδεκτο για μένα. Στο πλαίσιο της παροχής ενός συμβιβασμού - κάτι που είναι θετικό - το περιεχόμενο άλλαξε εντελώς σε συνεργασία με το Συμβούλιο και την Επιτροπή - και έτσι υπάρχει τώρα ένα κείμενο για το οποίο μπορεί να συμφωνήσει η ολομέλεια.
<P>
" προσαρμοστικότητα των δήμων είναι πολύ βασική σε αυτό το θέμα. Τα κράτη μέλη είναι ελεύθερα να ορίσουν τις δικές τους οδηγίες, αντικαθιστώντας την τυποποιημένη μεθοδολογία της πρότασης της Επιτροπής. Μόνο στη Γερμανία, γνωρίζω πολλά πρότυπα που διέπουν την προμήθεια φιλικών προς το περιβάλλον οχημάτων. Τα πρότυπα αυτά ήδη χρησιμοποιούνται με επιτυχία σήμερα και, σύμφωνα με τα όσα δηλώνουν οι δημοτικοί σύλλογοι, πρέπει να διατηρήσουν τη μορφή τους και στο μέλλον. Σε αυτές τις περιπτώσεις, δεν πρέπει να αναμένονται, λοιπόν, νέες υποχρεώσεις.
<P>
Για τα κράτη μέλη που δεν έχουν αντίστοιχους κανονισμούς, το κείμενο παρουσιάζει, από την άλλη πλευρά, οδηγίες για μια πολιτική προμηθειών φιλικών προς το περιβάλλον. Αν, ωστόσο, τα κράτη μέλη επιλέξουν να μην χρησιμοποιήσουν το μοντέλο που προτείνεται από την Επιτροπή, μπορούν πλέον να υπολογίζουν σε απλοποιημένες διαδικασίες. Στις περιτπώσεις δημόσιων συμβάεων που ανέρχονται μέχρι και τα 249 000 ευρώ, δεν είναι απαραίτητο να κινηθούν επίσημες διαδικασίες. Ισχύουν οι ελάχιστες οριακές τιμές. Τα ειδικά οχήματα επίσης αποκλείονται, όπως ακούσαμε.
<P>
Το κείμενο του συμβιβασμού υποστηρίζεται από το Συμβούλιο και την Επιτροπή και είναι αποδεκτό από τους δημοτικούς συλλόγους, καθώς και από τη βιομηχανία μηχανοκίνητων οχημάτων. Ακόμα κι αν ήταν, ενδεχομένως, δυνατό να αποφευχθεί ολόκληρο το νομικό κείμενο, δεν υπάρχει σχεδόν τίποτα που να το εμποδίζει. Συνολικά, προτείνω να συμφωνλησουμε με τη συμβιβαστική προσέγγιση.
<SPEAKER ID="479" NAME="Inés Ayala Sender" LANGUAGE="ES">
Κύριε Πρόεδρε, αρχικά θα ήθελα να ευχαριστήσω τον εισηγητή για την επιμονή του σε ένα θέμα που στην αρχή το Κοινοβούλιο είχε απορρίψει. Θα ήθελα επίσης να ευχαριστήσω την Ευρωπαϊκή Επιτροπή που επίσης επέμενε στο θέμα αυτό και παρουσίασε ένα αναθεωρημένο κείμενο, το οποίο είναι πάρα πολύ σημαντικό, δεδομένου ότι χρησιμοποιεί έναν θεσμό που είναι ήδη διαθέσιμος, δηλαδή την ικανότητα των τοπικών αρχών να προωθούν παραδειγμάτικες δημόσιες συμβάσεις, ειδικά σε έναν τέτοιο τομέα όπως τα καθαρά οχήματα οδικών μεταφορών, τα οποία είναι πια ζωτικής σημασίας.
<P>
Βρίσκω επίσης θετικό το γεγονός ότι ρισκάραμε για να επιταχύνουμε τη διαδικασία, η οποία, ελπίζω, ότι μπορεί πλέον να προχωρήσει, ακριβώς όπως συνέβη και με το σύμφωνο ή τη συνεννοήση.
<P>
Επίσης βρίσκω θετική την υποστήριξη και την αναγνώριση κάποιων πρωτοβουλιών, όπως η CIty-VITAlity-Sustainability (CIVITAS) και η "Ευφυής ενέργεια-Ευρώπη", οι οποίες αποτελούν τη βάση για τέτοιου είδους προγράμματα. Ελπίζουμε ότι αυτή η υποστήριξη θα συνεχίσει να υπάρχει, μαζί με την αναγνώριση της συμμετοχής των σχετιζόμενων παραγόντων, συμπεριλαμβανομένης της υποστήριξης που εκφράστηκε για το υδρογόνο.
<P>
Ωστόσο, όσον αφορά την υποδομή παροχής, λυπάμαι που τελικά δεν καταφέραμε να χρησιμοποιήσουμε ένα θεσμό από το χώρο των μεταφορών που σε ένα βαθμό απορρίφθηκε από αυτό το Κοινοβούλιο, δηλαδή τα διευρωπαϊκά δίκτυα ενέργειας, που είχαν προταθεί στο παρελθόν αλλά δεν έγιναν αποδεκτά τελικά.
<P>
Έχει γίνει συζήτηση για όλες τις χρηματοδοτήσεις και τις κρατικές επιχορηγήσεις, αλλά δεν έχει διευκρινηστεί κανένα συγκεκριμένο ταμείο ή πρόγραμμα για διευρωπαϊκά δίκτυα ενέργειας. Οι διαδικασίες καθυστερούν κάπως τα τελευταία χρόνια όσον αφορά αυτά κι όμως, για την παροχή νέων εναλλακτικών καυσίμων, όπως το φυσικό αέριο και το υδρογόνο, είναι απολύτως απαραίτητα.
<P>
Θα ζητούσα, λοιπόν, από τον Επίτροπο Tajani αν θα μπορούσε στο μέλλον, όταν αναθεωρηθεί αυτό το κείμενο ή ίσως και νωρίτερα ακόμα, να μας παρουσιάσει μια τέτοια πρόταση: δηλαδή, τη χρησιμοποίηση αυτού του θεσμού των διευρωπαϊκών δικτύων ενέργειας για να διασφαλιστεί η παροχή αυτών των νέων καυσίμων σε έναν από τους τομείς που τα έχει μεγαλύτερη ανάγκη, με άλλα λόγια στον τομέα αυτών των νέων υποδομών για νέα καύσιμα.
<SPEAKER ID="480" NAME="Vittorio Prodi" LANGUAGE="IT">
Κύριε Πρόεδρε, κυρίες και κύριοι, θα ήθελα να ευχαριστήσω τον κύριο Jørgensen για την έκθεση αυτή. Πιστεύω ότι αποτελεί πραγματικά μια πράξη συνεπή με ολόκληρο το πακέτο που συζητάμε για την ενέργεια και το περιβάλλον. Σίγουρα θα επηρεάσει τις δημόσιες διαδικασίες προμήθειας και αναμφισβήτητα θα καθοδηγήσει τους φορείς στις επιλογές που θα κάνουν, αλλά το κυριότερο είναι ότι θα καθοδηγήσει και τους κατασκευαστές στις επιλογές που θα κάνουν.
<P>
Αυτό πράγματι ισούται με την παρουσίαση ενός συμπαγούς πλαισίου προδιαγραφών που πρέπει να τηρούν τα οχήματα σε σχέση τόσο με τις παραμέτρους που μειώνουν τις εκπομπές τους φαινομαίνου του θερμοκηπίου όσο και με άλλες παραμέτρους που σχετίζονται άμεσα με τη ρύπανση και την υγεία.
<P>
Αξίζει επίσης να μελετηθεί το θέμα αυτό και από την οικονομική άποψη: όσον αφορά το διοχείδιο του άνθρακα, το θέμα αυτό ήδη μελετάται στο Πρωτόκολλο του Κιότο αναφορικά με τις τιμές των ρυπογόνων εκπομπών. Σε άλλους τομείς, θα σήμαινε επίσης αυστηρά τον εκχρηματισμό της υγείας ή μια χρηματιστική εκτίμηση της υγείας. Είναι σαφές, όμως, ότι εδώ ο σκοπός είναι να βρούμε κάποια σημεία σύγκρισης, σίγουρα όχι για να ενθαρρύνουμε αλλά για να μειώσουμε τις εκπομπές, συμπεριλαμβανομένων αυτών που επηρεάζουν την υγεία. Έτσι, υπάρχουν τεχνικές προδιαγραφές για την εξοικονόμηση της ενέργειας και τις περιβαλλοντικές επιπτώσεις.
<P>
Αυτή είναι η μεγαλύτερη ευκαιρία που προσφέρει αυτή η οδηγία. " κατάσταση, λοιπόν, είναι σαφής, αλλά δεν περιορίζει τις επιλογές που έχουν οι θεσμοί. Νιώθω μάλλον άκπληκτος από τις αντιρρήσεις που εκφράστηκαν, οι οποίες μου φαίνεται πως είναι γεμάτες προκαταλήψεις. Αυτή η οδηγία κάνει μια σημαντική πρόταση στα θεσμικά όργανα, αλλά, κατά τη γνώμη μου, απευθύνεται κυρίως στους κατασκευαστές οχημάτων.
<SPEAKER ID="481" NAME="Margrete Auken">
εκ μέρους της Ομάδας Verts/ALE. - (DA) Σας ευχαριστώ κύριε Πρόεδρε και ευχαριστώ και τον κύριο Jørgensen για την ειλικρινή και δημιουργική συνεργασία του. Ο νόμος που ελπίζω πως θα υιοθετήσουμε αύριο είναι απαραίτητος. " εμπειρία μας από τη Δανία, από όπου καταγόμαστε ο κύριος Jørgensen κι εγώ, μας έδειξε ότι, αν δεν δημιουργήσουμε τα κατάλληλα πλαίσια για τις πράσινες αγορές, δεν θα προχωρήσουμε ποτέ πιο πέρα από το στάδιο των συνομιλιών. Οι δημόσιες αρχές διαλέγουν τη φθηνότερη προσφορά, όχι την πιο οικολογική. Είναι λοιπόν σωστό να το κάνουμε υποχρεωτικό για τις ευρωπαϊκές αρχές να λαμβάνουν υπόψη, για παράδειγμα, τις εκπομπές CO2 και σωματιδίων, όταν πρόκειται να επενδύσουν σε νέα οχήματα. Θα θέλαμε επίσης να δούμε όλες τις αρχές να χρησιμοποιούν μια κοινή μέθοδο ανάλυσης των περιβαλλοντικών συνεπειών κατά τη διανομή των υποβολών προσφορών, για να γίνει σαφές ότι όσοι ρυπαίνουν, πληρώνουν. " εσωτερίκευση των εξωτερικών δαπανών, όπως ονομάζουμε αυτή την αρχή, είναι κάτι που όλοι θέλουμε να δούμε. Θα έδινε επίσης στους παραγωγούς ένα βαθμό ασφάλειας σε σχέση με τα κριτήρια διανομής που χρησιμοποιούνται. Ωστόσο, είμαστε ευχαριστημένοι με τη λύση που βρήκαμε σε αυτό το Κοινοβούλιο, με την οποία οι τοπικές αρχές και το ίδιο το κράτος θα μπορούν να επιλέξουν αν επιθυμούν να επιβάλουν συγκεκριμένες απαιτήσεις σε σχέση με την κατανάλωση καυσίμων και τις εκπομπές σωματιδίων στο υλικό της υποβολής προσφορών τους ή αν επιθυμούν να χρησιμοποιήσουν ένα μοντέλο στο οποίο αποδίδεται μια τιμή στην περιβαλλοντική επίδραση του οχήματος, η οποία, έτσι, γίνεται μέρος της βάσης για τη σύμβαση. Σε σχέση με αυτό, είμαστε ικανοποιημένοι που η τιμή, την οποία η πρόταση ορίζει ανά κιλό CO2, πλησιάζει περισσότερο την αναμενόμενη τιμή της αγοράς. Μόνο με αυτόν τον τρόπο δημιουργείται ισχυρό κίνητρο για την ενθάρρυσνη των καθαρών λεωφορείων, φορτηγών και ιδιωτικών αυτοκινήτων. Είναι κρίμα που, στην επιτροπή, δεν μπορέσαμε να επιτύχουμε μια πλειοψηφία για την επιβολή των ίδιων απαιτήσεων στο εμπόριο των μεταχειρισμένων οχημάτων. Δεν υπάρχουν τεχνικοί λόγοι για τη μη εφαρμογή τους και σε αυτά. Εφαρμόζοντας τις μόνο στα καινούρια αυτοκίνητα, θα χρειαστεί πάρα πολύς χρόνος για να φανούν οι θετικές επιδράσεις της πρότασης και, στην πραγματικότητα, δεν έχουμε χρόνο να περιμένουμε για αυτές τις απολύτως απαραίτητες βελτιώσεις. Ωστόσο, η νομοθεσία αυτή είναι ένα σημαντικό βήμα προς την κατεύθυνση της χρησιμοποίησης της τεράστιας αγοραστικής δύναμης αυτού του τομέα για να πιέσουμε για οικολογικές λύσεις γενικότερα.
<SPEAKER ID="482" NAME="Bairbre de Brún">
εκμέρους της Ομάδας GUE/NGL. - (GA) Κύριε Πρόδρε, καλωσορίζω τις συστάσεις του συμβιβαστικού μέτρου που συμφωνήθηκε από τους εκπροσώπους του Κοινοβουλίου, του Συμβουλίου και της Επιτροπής σχετικά με τα καθαρά οχήματα οδικών μεταφορών.
<P>
Οι τοπικές αρχές και οι υπόλοιποι δημόσιοι φορείς πρέπει να ενθαρρυνθούν ώστε να επενδύσουν στις αειφόρους καθαρές μεταφορές.
<P>
Όταν γίνονται οικολογικές και οικονομικές επιλογές στον τομέα των μεταφορών, οφελείται η υγεία των πολιτών και το περιβάλλον. Αυτό θα μας βοηθήσει να τηρούμε τις δεσμεύσεις μας σχετικά με το κλίμα και, πράγμα που είναι ακόμα πιο σημαντικό, αυτό μπορεί να αποτελέσει και καταλύτη για τις επιλογές καθαρών μεταφορών. Όσοι συμμετέχουν στη δημόσια προμήθεια οχημάτων πρέπει να αναλογιστούν τα μακροπρόθεσμα οφέλη.
<P>
Όλες οι δαπάνες των μέτρων που επιλέγονται πρέπει να λαμβάνονται υπόψη στους υπολογισμούς.
<P>
Ο τομέας των μεταφορών είναι αυτός στον οποίο η Ευρώπη αντιμετωπίζει τις περισσότερες δυσκολίες.
<P>
Ελπίζω ότι αυτή η οδηγία θα υιοθετηθεί - το συντομότερο δυνατό - για να μπορέσει να εφαρμοστεί μέχρι το 2010 ως υποστήριξη για τις τοπικές αρχές και τους δημόσιους φορείς που σέβονται το περιβάλλον.
<SPEAKER ID="483" NAME="Johannes Blokland">
εκ μέρους της Ομάδας IND/DEM. - (NL) Κύριε Πρόεδρε, η σημασία μιας αειφόρου κοινωνίας τονίζεται πάντα στη συζήτηση για το κλίμα και την ενέργεια που κάνουμε τώρα σε αυτό το Κοινοβούλιο και ένας βιώσιμος τομέας των μεταφορών αποτελεί μέρος της. Τους τελευταίους μήνες, προσπαθήσαμε να επιβάλουμε αυστηρότερα πρότυπα στις ναυλωμένες μεταφορές (Euro 6) και στα αυτοκίνητα. Έτσι, προσπαθήσαμε να αντιμετωπίσουμε το πρόβλημα στην πηγή του. Θα μπορούσαμε να κάνουμε τις μεταφορές πιο βιώσιμες και σε μεταγενέστερα στάδια, εκδίδοντας προσκλήσεις για υποβολή προσφορών, όπως διατυπώνεται στην πρόταση που σηζητάμε αυτή τη σιτγμή.
<P>
Υποστηρίζω με όλη μου την καρδιά την αρχή του να συμπεριλαμβάνουμε την ενέργεια και τις περιβαλλοντικές επιπτώσεις στην υποβολή προσφορών για τα οχήματα. Είναι κάτι που υποστηρίζει την ανάπτυξη των βιώσιμων οχημάτων, καθώς ενθαρρύνει τη ζήτηση για βιώσιμα οχήματα, κάτι που ενθαρρύνει τους κατασκευαστές να καινοτομήσουν. Σημαντικές πλευρές που θα πρέπει να ληφθούν υπόψη είναι η κατανάλωση καυσίμων και οι ανάλογες εκπομπές CO2, αλλά και η εκπομπή τοξικών και άλλων βλαβερών σωματιδίων και ουσιών, όπως το διοξείδιο του άνθρακα και η μικρή σωματιδιακή ύλη.
<P>
Για μια αποτελεσματική πολιτική, είναι σημαντικό να εγγυηθούμε μια σημαντική ανταλλαγή γνώσεων και πληροφοριών μεταξύ των κρατών μελών. Με αυτόν τον τρόπο, μπορούν να ανταλλαχθούν οι καλύτερες πρακτικές, που θα έχουν ως αποτέλεσμα τη βελτίωση της οικολογική διαδικασίας προμήθειας οχημάτων.
<P>
Θα ήθελα να ευχαριστήσω τον εισηγητή, κύριο Jørgensen, για τον συμβιβασμό που πέτυχε με το Συμβούλιο για αυτό το θέμα. Σε μια προηγούμενη φάση, ήταν δύσκολο να συζητήσουμε το θέμα αυτό, αλλά με τη δεύτερη ανάγνωση, πιστεύω ότι πετύχαμε μία τουλάχιστον λογική συμφωνία, στην οποία μπόρε'α κι εγώ να βάλω το όνομα μου.
<SPEAKER ID="484" NAME="Luís Queiró" AFFILIATION="PPE-DE">
(PT) Κύριε Πρόεδρε, Επίτροπε, μόλις σήμερα το πρωί, ο Πρόεδρος Sarkozy μίλησε σε αυτό το Κοινοβούλιο για τη διαφορά μεταξύ προστατευτισμού και έξυπνης παρέμβασης στην αγορά. Αν προσθέσουμε σε αυτό ότι στις αμέτρητες χώρες στις οποίες η ευρωπαϊική βιομηχανία φέρει το τεράστιο βάρος κανόνων και κανονισμών οι οποίοι, αν και απαραίτητοι, την κάνουν λιγότερο ανταγωνιστική, μπορούμε εύκολα να καταλάβουμε το λόγο που μπορεί να μας κάνει να υποστηρίξουμε και να υπερψηφίσουμε την πρόταση που συζητάμε αυτή τη στιγμή.
<P>
Είναι γνωστό ότι η Ευρωπαϊκή Ένωση έχει αρκετά θεσμικά όργανα για να πετύχει τους σκοπούς που έχουν προταθεί ως "τρία επί είκοσι": μία από τις συνηθέστερες προσεγγίσεις είναι να απαιτήσουμε από τις ευρωπαϊκές βιομηχανίες να συμμορφώνονται με τα κριτήρια σχετικά με το περιβάλλον και τον έλεγχο των εκπομπών. Μία εναλλακτική, την οποία που συζητάμε σήμερα, είναι να προτείνουμε στις δημόσιες αρχές να δράσουν ως καταλύτες στην αγορά. Είναι κάτι που έχει λογική. Το να ενθαρρύνουμε τους δημόσιους αγοραστές να οδηγήσουν τις αγορές και να δημιουργήσουν ζήτηση για καθαρά οχήματα με χαμηλή κατανάλωση καυσίμων, η παραγωγή των οποίων είναι περισσότερο δαπανηρή αλλά σίγουρα θετική για το περιβάλλον, είναι ένας νόμιμος, κατάλληλος και βάσιμος τρόπος να παρέμβουμε στην αγορά.
<P>
Σαφώς η παρέμβαση δεν μπορεί να γίνει με τρόπο που θα αντίκειται στα συμφέροντα των φορολογουμένων. Ωστόσο, τα συμφέροντα αυτά πρέπει να υπολογιστούν τόσο αναφορικά με τις άμεσες δαπάνες όσο και με τα πιθανά περιβαλλοντικά οφέλη που θα επέλθουν στην καθημερινή ζωή των πολιτών. Με τη δέσμευση που συζητάμε σήμερα, θα απαιτείται από τις δημόσιες αρχές, όταν αγοράζουν τους στόλους οδικών μεταφορών τους, να υπολογίζουν όχι μόνο την τιμή αγοράς, αλλά και το κόστος της διάρκειας ζωής των οχημάτων όσον αφορά τα καύσιμα, τις εκπομπές CO2 και την ατμοσφαιρική ρύπανση. Τελικά, οι δαπάνες αυτές θα μπορούσαν να χρησιμοποιηθούν ως κριτήριο για την προμήθεια οχημάτων.
<P>
Οι δημόσιες αρχές θα έχουν, λοιπόν, στο μέλλον, την ευκαιρία να γίνουν παράδειγμα και να δράσουν ως καταλύτης στον τομέα των αυτοκινήτων, έτσι ώστε αυτός να αναπτυχθεί και να επενδύσει στην παραγωγή οικολογικών οχημάτων που θα παράγουν όλο και λιγότερο CO2 και ρυπογόνες εκπομπές. Τέλος, συγχαίρω τον κύριο Jørgensen και τους συντάκτες, το έργο των οποίων έδωσε στο έγγραφο αυτό τη δυνατότητα να συζητηθεί σήμερα, με την προσδοκία ότι πραγματικά θα βοηθήσει να αλλάξουμε συνήθειες με θετικές επιπτώσεις για το αειφόρο μέλλον των κοινωνιών μας.
<SPEAKER ID="485" NAME="Holger Krahmer" AFFILIATION="ALDE">
(DE) Κύριε Πρόεδρε, παρόλο που έχουμε πετύχει ένα συμβιβασμό, ή ίσως ακριβώς επειδή έχουμε πετύχει έναν συμβιβασμό, ο οποίος - όπως είπε ο κύριος Schwab μόλις τώρα - βελτίωσε το νομικό αυτό κείμενο, προκύπτει το ερώτημα του ποιο είναι το νόημα αυτής της οδηγίας.
<P>
Λαμβάνοντας υπόψη το πολύ μικρό τμήμα της αγοράς των δημόσια αγορασμένων οχημάτων - μιλάμε για περίπου 1% των ιδιωτικών αυτοκινήτων και 6% των οχημάτων εμπορικών μεταφορών - δεν τίθεται θέμα μεγάλης συνεισφοράς στην προστασία του κλίματος. Δεν πρόκειται για τίποτα περισσότερο από μία σταγόνα στον ωκεανό. Το κόστος που μας προσδίσδει δεν δικαιλογείται σε σχέση με την αξία που έχει.
<P>
Πάνω από όλα, θεωρώ το νόμο περί προμηθειών ως ένα θεσμό που πρέπει να συζητηθεί. Ως θεσμός για τις οικονομικές αγορές εκ μέρους των δημόσιων αρχών, ο νόμος περί προμηθειών είναι σαφώς σχεδιασμένος για να σχετίζεται με το προϊόν, την κατάλληλότητα του και την επόδοση του. Επιπρόσθετα περιβαλλοντικά κριτήρια απλώς δεν συμπεριλαμβάνονται.
<P>
Θα ήθελα να τονίσω επίσης ότι θα συζητήσουμε το θέμα των προτύπων σχετικά με τα προϊόντα στις Βρυξέλλες. Θα συζητήσουμε τα πρότυπα για τις εκπομπές των φορτηγών και των ιδιωτικών αυτοκινήτων, καθώς και τα όρια για τις εκπομπές CO2 για τα ιδιωτικά αυτοκίνητα και τα φορτηγά. Δεν χρειαζόμαστε κι άλλους ευρωπαϊκούς κανονισμούς που θα διέπουν την αγορά των προϊόντων. Σε αυτή την υπόθεση, για ακόμα μία φορά, δημιουργούμε επιπρόσθετη και άχρηστη γραφειοκρατεία και παραβιάζουμε ξανά την αρχή της επικουρικότητας.
<SPEAKER ID="486" NAME="Pierre Pribetich" AFFILIATION="PSE">
(FR) Κύριε Πρόεδρε, σε μια περίοδο που οι συζητήσεις μας περιστρέφονται συνεχώς, σαν τους δερβίσηδες, γύρω από την κρίση, δεν μπορώ να αντισταθώ στον πειρασμό να περιγράψω την προσέγγιση του συναδέρλφου μου, κυρίου Jørgensen, ως ένα κύκλο, αυτή τη φορά όμως ένα ενάρετο κύκλο, ενάρετο εξαιτίας της διαφάνειας του.
<P>
Με τις δημόσιες προμήθειες, το να ενθαρρύνουμε την αντικατάσταση των στόλων των παλιών οχημάτων με νέα οχήματα, σημαίνει να θέσουμε την οικονομία στην υπηρεσία του περιβάλλοντος και το να μειώσουμε τις εκπομπές CO2 για να δημιουργήσουμε ζήτηση σημαίνει να θέσουμε το περιβάλλον στην υπηρεσία της οικονομίας. " δημιουργία αυτού του κύκλου σε επίπεδο προϋπολογισμού, σε επίπεδο οικολογίας και σε επίπεδο διαφάνειας είναι η τέλεια ισορροπία. Σε αυτή την τιμή το βήμα αυτό θα είναι ένα βήμα μπροστά.
<P>
Για να γίνει αυτό, πρέπει να καθοδηγηθούμε από δύο αρχές: μια πραγματική εκτίμηση του κόστους ενός οχήματος σε όλη τη διάρκεια ζωής του και διαφανής λήψη αποφάσεων σε τοπικό επίπεδο που θα κάνει δυνατό τον κοινωνικά υπεύθυνο έλεγχο των επιπτώσεων για το να οφεληθεί το περιβάλλον. Χωρίς διαφάνεια, θα έχουμε έναν κύκλο, όχι όμως έναν ενάρετο κύκλο. Θα ήθελα να συγχαρώ το συνάδελφο που φρόντισε να υπάρχει αυτή η διαφάνεια. Χρησιμοποιώντας τελικά όλα τα γεγονότα που σχετίζονται με τις αγορές και με μια καταγραφή των επιτευγμάτων που τονίζουν την πραγματική καλή θέληση των τοπικών αρχών που αγοράζουν οικολογικά οχήματα, όλοι οι πολίτες θα κάνουν την ίδια εκτίμηση, θα εκτιμήσουν δημόσια την πραγματικότητα αυτών των δεσμεύσεων, πέραν της ρητορικής.
<P>
Προς αυτό το σκοπό, μπορούμε να κάνουμε ακόμα περισσότερο από το να προωθούμε τη δημιουργία ενός οικολογικού μηνύματος, ενός ορατού, ευανάγνωστου και κατανοητού μηνύματος αυτής της οικολογικής ποι"τητας. Σε αυτή την περίοδο κρίσης, η ευρωπαϊκή βιομηχανία αυτοκινήτων θα διαπιστώσει ότι αυτή η ζήτηση για καθαρά οχήματα με οικολογική σήμανση θα λειτουργήσει ως κίνητρο για την ανάπτυξη, μια πρόκληση στην οποία θα πρέπει να ανταποκριθεί. " οικονομική κρίση δεν πρέπει με κανένα τρόπο να αποτελέσει πρόφαση για να αμελήσουμε τη βελτίωση της πρακτικής μας, που στόχο έχει τη μείωση των βλαβερών επιπτώσεων στο περιβάλλον.
<P>
Αντιθέτως, έχουμε μια ευκαιρία εδώ. Ας δούμε πώς μπορούμε να την αδράξουμε και να δημιουργήσουμε νέους ενάρετους κύκλους, φροντίζοντας τον πλανήτη μας και, πάνω από όλα, τις επόμενες γενιές, εδώ και τώρα.
<SPEAKER ID="487" NAME="Avril Doyle" AFFILIATION="PPE-DE">
Κύριε Πρόεδρε, σας ευχαριστώ για την υπομονή σας. Μετά από τις μακρές συζητήσεις επί της πρώτης έκθεσης, η Επιτροπή κατέθεσε μια αναθεωρημένη πρόταση τον περασμένο Ιανουάριο, σκοπός της οποίας είναι να συνεισφέρει στη δημιουργία μιας οικονομίας της Ευρωπαϊκής Ένωσης που δεν θα καταναλώνει πολύ ενέργεια και θα εκπέμπει χαμηλά επίπεδα βλαβερών αερίων, μέσω της προώθησης καθαρών και οικονομικών οχημάτων. " πολιτική αυτή ευθυγραμμίζεται με αρκετές άλλες προτάσεις, συμπεριλαμβανομένων αυτών που περιέχονται στο πακέτο για το κλίμα και την ενέργεια. Κατά την άποψη μου, η οδηγία θα επιτάχυνε την αγορά καθαρότερων και οικονομικότερων οχημάτων, ενώ ταυτόχρονα θα δημιουργούσε μια δυναμική στην αγορά που θα οφελούσε τα οχήματα αυτά.
<P>
Το Συμβούλιο τροποποίησε το προσχέδιο της πρότασης και αναθεώρησε το πεδίο εφαρμογής της για να εξασφαλίσει τη συνέπεια με τις οδηγίες περί δημόσιων προμηθειών. Έχει επίσης εισάγει περισσότερη διαλλακτικότητα όσον αφορά τις απόψεις. Το προσχέδιο της οδηγίας τώρα ισχύει για την αγορά οχημάτων από τις αναθέτουσες αρχές και από διάφορα μέρη και φορείς, για τους σκοπούς των Οδηγιών περί Δημοσίων Συμβάσεων, καθώς και από φορείς υπηρεσιών δημόσιας μεταφοράς επιβατών σύμφωνα με τον Κανονισμό περί Υποχρέωσης Παροχής Υπηρεσίας Δημόσιου Συμφέροντος. Απαιτεί από τις εν λόγω αρχές είτε να συμπεριλάβουν απαιτήσεις σχετικά με την κατανάλωση ενέργειας, τις εκπομπές CO2 και τις εκπομπές άλλων ρύπων στις διατάξεις για την υποβολή των προσφορών, είτε να συμπεριλάβουν την επίδραση αυτή στα κριτήρια για την ανάθεση της σύμβασης.
<P>
Εγώ υποστηρίζω τη γενική προσέγγιση, η οποία δίνει πολλές επιλογές για τον συνυπολογισμό του κόστους της διάρκειας ζωής των οχημάτων και επίσης επιτρέπει προσαρμοστικότητα όσον αφορά τον υπολογισμό αυτό δεδομένου του κόστους της διάρκειας ζωής στα κριτήρια ανάθεσης της σύμβασης. Επιπλέον, η οδηγία αυτή θα ταιριάξει απόλυτα με την ατζέντα για τη βιωσιμότητα, η οποία θα απαιτούσε να αγοράζονται όσο το δυνατόν πιο οικολογικά οχήματα. Θα μπορούσα να προτείνω η οδηγία αυτή να αποτελέσει σημαντική προσθήκη στην εκτος χαρτοφυλακλιου ατζέντα των κρατών μελών για τη μείωση των εκπομπών CO2 στο γενικότερο πακέτο για το κλίμα και την ενέργεια;
<P>
" οδηγία θα ισχύει για όλα τα οχήματα που αγοράζονται από κυβερνητικά τμήματα, τοπικές αρχές και κρατικούς φορείς, με την εξαίρεση, βέβαια, των οχημάτων έκτακτης ανάγκης και διάσωσης και των στρατιωτικών οχημάτων. Με έχουν διαβεβαιώσει ότι πολλοί από αυτούς τους φορείς ήδη συνυπολογίζουν το κόστος της διάρκειας ζωής αυτών των οχημάτων - συμπεριλαμβανομένων των δαπανών για τα καύσιμα - στα κριτήρια για την προμήθεια οχημάτων. Υπολογίζεται ότι το τελικό κόστος, συμπεριλαμβανομένων των εκπομπών, θα είναι μικρότερο, αν το υπολογίσουμε συνολικά. Δεν είμαι υπέρμαχος της γραφειοκρατείας και η πρόταση αυτή δεν έχει νέα διοικητικά εμπόδια, για να επαναλάβω τα ίδια τα λόγια του Επίτροπου Tajani. Αλλά χρειάζεται δράση σε όλα τα επίπεδα, αν θέλουμε να μετατρέψουμε τις οικονομίες μας στις οικονομίες χαμηλών επιπέδων άνθρακα που τόσο πολύ χρειαζόμαστε. Για τους λόγους αυτούς, υποστηρίζω την πρόταση.
<SPEAKER ID="488" NAME="Paweł Bartłomiej Piskorski" AFFILIATION="ALDE">
(PL) Κύριε Πρόεδρε, το θέμα που συζητάμε σήμερα, όπως βλέπετε, περισσότερο μας ενώνει παρά μας χωρίζει στο Ευρωπαϊκό Κοινοβούλιο. Συζητάμε πώς μπορούμε να κάνουμε στους πολίτες μας μια χάρη, κάνοντας τα οχήματα που χρησιμοποιούμε όσο το δυνατό πιο φιλικά προς το περιβάλλον.
<P>
Το έγγραφο που συζητάμε βέβαια δεν είναι τέλειο. Είναι γεμάτο συμβιβασμούς, οι οποίοι πιθανότατα να είναι απαραίτητοι σε αυτό το στάδιο της συζήτησης. Είναι όμως αδιαμφισβήτητα ένα βήμα προς τη σωστή κατεύθυνση. Ενθαρρύνει ειδικότερα τους χρήστες δημόσιων οχημάτων - τις τοπικές και κεντρικές κυβερνητικές αρχές - να αγοράζουν οχήματα φιλικά προς το περιβάλλον. Αυτή είναι η μεγάλη αξία αυτής της οδηγίας, πιθανότατα όμως, όπως συμβαίνει και με άλλα θέματα που συζητήθηκαν σε αυτό το Κοινοβούλιο σχετικά με την οδική ασφάλεια και την ασφάλεια των μεταφορών, είναι μόνο η αρχή και όχι το τέλος της συζήτησης.
<SPEAKER ID="489" NAME="Horst Schnellhardt" AFFILIATION="PPE-DE">
(DE) Κύριε Πρόεδρε, Επίτροπε, κυρίες και κύριοι, αυτή η πρόταση για μια οδηγία για την προώθηση καθαρών οχημάτων οδικών μεταφορών προς τους δημόσιους θεσμούς είναι πολύ γραφειοκρατική και μη πρακτική. Δεν μπορούμε πραγματικά να υποθέσουμε ότι θα έχει καμία σημαντική επίδραση στο περιβάλλον. Δεν υπάρχει, βέβαια, τίποτα κακό στην οδηγία, μάλιστα την υποστηρίζουμε. Θα θέλαμε, όμως, επίσης να δοκιμάσουμε ό,τι μπορούμε για να φέρουμε ένα κατάλληλο κλίμα στην Ευρώπη.
<P>
Δεν μπορώ, ωστόσο, να ταυτιστώ με αυτή τη γραφειοκρατική προσέγγιση, η οποία στην πραγματικότητα δημιουργεί περισσότερα προβλήματα από όσα λύνει και δεν αποτελεί πρόοδο. Αν, όπως τονίστηκε σήμερα αρκετές φορές, τα ποσοστά των ιδιωτικών αυτοκινήτων και των φορτηγών είναι αντίστοιχα 1% και 6%, δεν μπορούμε να υποθέσουμε ότι θα γίνουν αισθητές οι επιδράσεις. Αν οι τοπικές αρχές πρέπει συνεχώς να υπολογίζουν τι πρόκειται να παράγει ένα όχημα στη διάρκεια ζωής του και τι έξοδα θα προκαλέσει και έπειτα να λαμβάνουν την απόφαση για την αγορά του σύμφωνα με αυτούς τους παράγοντες - και μάλιστα αναλογιζόμενοι το εμπόδιο της ακόμα περισσότερης γραφειοκρατείας που θα επιφέρει αυτή η οδηγία - τότε συμμετέχουμε σε μια γενική αποκύρηξη του νόμου περί προμηθειών. Αυτό που λέμε, πολύ απλά, είναι ότι τώρα αποφασίζουμε κάτι άλλο. Είναι γεγονός ότι οι τοπικές αρχές πρέπει να αποφασίζουν βάσει της τιμής.
<P>
Επειδή αυτό που έχουμε εδώ είναι διπλή νομοθεσία, δημιουργούμε νομική αβεβαιότητα. Πρόκειται για μια κατακριτέα κατάσταση, την οποία δεν μπορώ να υποστηρίξω. Ακόμα και ο συμβιβασμός που σχεδιάστηκε για να κατεβάσει τους τόνους δεν φέρνει καμία βελτίωση. Δεν μπορούμε να περιμένουμε καμία βελτίωση του κλίματος. Δεν μπορούμε να περιμένουμε ούτε μείωση της γραφειοκρατίας στο άμεσο μέλλον.
<P>
Επιπλέον, όλα αυτά συμβαίνουν μόλις έξι μήνες από τις ευρωπαϊκές εκλογές. Δεν είστε εσείς αυτός που πρέπει να καθοδηγήσει αυτή τη συζήτηση, Επίτροπε. Αντίθετα, πρέπει να την κάνουμε στην προεκλογική εκστρατεία.
<P>
Αν είμαι ακόμα εδώ σε δύο χρόνια που η Επιτροπή θα παρουσιάσει την έκθεση της, προβλέπω ότι θα λέει: το μέτρο δεν είχε επιτυχία, πρέπει να κάνουμε αυστηρότερες τις διατάξεις. Δεν θα αναφερθεί ότι έγινε λάθος - όπως δεν είχε προβλέψει την απόρριψη δύο χρόνια πριν - απλώς θα συνεχίσει λέγοντας ότι, όπως προέκυψε από τη μελέτη που έγινε για αυτό το θέμα, πρέπει πλέον να συμπεριληφθούν και οι επιβατικές μεταφορές από τους ιδιώτες. Αυτό είναι το εμπόδιο και απλώς δεν μπορώ να το δεχτώ. " συζήτηση μας πρέπει να ξεκινήσει από τα θεμέλια, συνεπώς και η Επιτροπή πρέπει επίσης να γνωρίζει ότι, σε αυτή την περίπτωση, πρέπει να ακούσει πιο προσεκτικά το Κοινοβούλιο και τα μέλη του.
<SPEAKER ID="490" NAME="Gábor Harangozó" AFFILIATION="PSE">
(HU) Σας ευχαριστώ πολύ, Κύριε Πρόεδρε. Επίτροπε, κυρίες και κύριοι, στη συζήτηση μας σήμερα όλοι συμφωνήσαμε σε ένα πράγμα: ο κόσμος οδεύει προς μια περιβαλλοντική καταστροφή. Μπορούμε ακόμα να αλλάξουμε πορείς και η Ευρώπη δεν θέλει να κάνει αλλαγές. Ούτε η οικονομική κρίση ούτε καμιά άλλη ανησυχία δεν μπορεί να μας ωθήσει στο να παραιτηθούμε από τον ηγετικό ρόλο που έχουμε στον αγώνα για μια περισσότερο αειφόρο ανάπτυξη. Αν πάρουμε το θέμα σοβαρά, χρειάζονται ριζοσπαστικές αλλαγές για να δημιουργήσουμε μια βιομηχανία αυτοκινήτων που θα λαμβάνει περισσότερο υπόψη το περιβάλλον.
<P>
Είναι δύσκολο να πείσουμε τους καταναλωτές να επιλέξουν οχήματα που είναι περισσότερο φιλικά προς το περιβάλλον, αλλά, προς το παρόν, κοστίζουν περισσότερο. Ωστόσο, με σωστούς κανονισμούς μπορούμε να κάνουμε πολλά για να βοηθήσουμε στη δημιουργία ενός καθαρότερου στόλου οχημάτων. Από τη μία πλευρά, στην περίπτωση των δημόσια επιδοτούμενων αγορών οχημάτων, μπορούμε να δώσουμε περισσότερη σημασία στις περιβαλλοντικές ανησυχίες, δίνοντας ένα καλό παράδειγμα στο κοινό. Από την άλλη πλευρά, μπορούμε να αυξήσουμε τη ζήτηση σε τέτοια κλίμακα που θα κάνει την ανάπτυξη καθαρότερων τεχνολογιών πιο οικονομική. Εφόσο αυτός ο κανονισμός είναι σημαντικός όχι μόνο για την προστασία του περιβάλλοντος, αλλά και ως μια βασική ευκαιρία για να διατηρήσουμε δυνατή την ευρωπαϊκή βιομηχανία αυτοκινήτων, πρέπει να τον εισάγουμε το συντομότερο δυνατό και στην ευρύτερη δυνατή κλίμακα. Σας ευχαριστώ πολύ.
<SPEAKER ID="491" NAME="Fiona Hall" AFFILIATION="ALDE">
Κύριε Πρόεδρε, αυτή η οδηγία είναι απολύτως ευπρόσδεκτη, καθώς δίνει νομική μορφή σε προηγούμενες προτάσεις της Οδηγίας του 2006 και στο Πρόγραμμα Δράσης για την Ενεργειακή Απόδοση της Επιτροπής.
<P>
Οι δημόσιες συμβάσεις έχουν να διαδραματίσουν σημαντικό ρόλο, όχι μόνο δίνοντας το παράδειγμα, αλλά και επειδή οι μεγάλες συμβάσεις κινητοποιούν μαζική παραγωγή και συνεπώς ελαττώνουν το κόστος των εοχημάτων με χαμηλή κατανάλωση ενέργειας. Τεχνικά, επίσης, είναι κατάλληλη στιγμή για αυτή την οδηγία. Το εύρος και η ταχύτητα των ηλεκτρικών οχημάτων έχει μετατραπεί χάρη στην καινοτομία της τεχνολογίας των μπαταριών. Πολλά οχήματα που αγοράζονται με δημόσια σύμβαση από τις αναθέτουσες αρχές είναι οχήματα στόλου - τα οποία το νύχτα επιστρέφουν σε μια βάση όπου μπορούν να επαναφορτιστούν - συνεπώς δεν εξαρτώνται από την προηγούμενη ανάπτυξη των εγκαταστάσεων επαναφόρτισης στους σταθμούς υπηρεσίας.
<P>
Εν κατακλείδει, ελπίζω ότι αυτή η οδηγία θα λειτουργήσει ως ενδιάμεσο βήμα προς μια περιεκτική πρόταση για τη μείωση των εκπομπών CO2 από τα εμπορικά οχήματα.
<SPEAKER ID="492" NAME="Eija-Riitta Korhola" AFFILIATION="PPE-DE">
(FI) Κύριε Πρόεδρε τα στοιχεία μιλούν από μόνα τους: 26% της συνολικής κατανάλωσης ενέργειας και 24% των εκπομπών CO2. " κατανάλωση ενέργειας και οι εκπομπές αυξάνονται κατά περίπου 2% το χρόνο.
<P>
Οι εκπομπές κάνουν την ποιότητα του αέρα χειρότερη σε πολλές ευρωπαϊκές πόλεις και πολλές περιοχές θα αντιμετωπίσουν προβλήματα στην επίτευξη των στόχων της Επιτροπής αναφορικά με την ποιότητα του αέρα. Τα υψηλά κόστη ανάπτυξης έχουν καθυστερήσει την αύξηση της ζήτησης για τα οχήματα χαμηλής κατανάλωσης ενέργειας, κάτι που με τη σειρά του καθυστερεί την μείωση των τιμών αγοράς, παρόλο που η αξιολόγηση των επιδράσεων θα έδειχνε ότι οι κανόνες για μειωμένα καύσιμα θα αντιστάθμιζαν τα υψηλότερα κόστη αγοράς των οχημάτων χαμηλής κατανάλωσης ενέργειας.
<P>
Αυτά τα στοιχεία σχετικά με τις οδικές μεταφορές είναι γνωστά σε όλους και είναι πια ώρα να δράσουμε. " εξοικονόμηση όσον αφορά τα κόστη αυτής της πρότασης για οδηγία που μελετάμε τώρα εκτιμάται περίπου στα 21,5 δισεκατομμύρια ευρώ, για να μη μιλήσουμε για το όφελος προς το περιβάλλον. Ωστόσο, δεν είναι σημαντικό θέμα το πώς θα επιτευχθούν οι στόχοι.
<P>
Μπορούμε όλοι να θυμηθούμε πολλές περιπτώσεις όπου ζημιωθήκαμε από τη διπλή νομοθεσία και όπου η ιδεολογική φιλοδοξία τελικά δημιούργησε ένα γραφειοκρατικό αδιέξοδο. Οι προτάσεις του εισηγητή, για παράδειγμα, για φιλικές προς το περιβάλλον σημάνσεις στις δημόσιες συμβάσεις ή για βελτίωση των ήδη υπάρχοντων οχημάτων, χρησιμοποιώντας τα κριτήρια που εφαρμόζονται στα νέα οχήματα, ελαττώνει το όφελος που αποκομίζεται από τη νομοθεσία εξαιτίας των υψηλότερων δαπανών που προκύπτουν. Αυτός είναι ακριβώς ο λόγος για τον οποίο δεν πρέπει να βιαστούμε να ριχτούμε σε μια μάχη για τη λύση των περιβαλλοντικών προβλημάτων.
<P>
Ο κύριος Jørgensen, ωστόσο, είχε καλές προθέσεις και πέτυχε σε πολλά σημεία. " μεγαλύτερη διαφάνεια στις δημόσιες συμβάσεις είναι κάτι που αξίζει την υποστήριξη μας, αρκεί να διασφαλίσουμε ότι οι πληροφορίες δεν θα χρησιμοποιούνται με λανθασμένο τρόπο για λαϊκιστικούς σκοπούς. Ομοίως, ο ρόλος των δημόσιων συμβάσεων ως καταλύτη για την αγορά των φιλικών προς το περιβάλλον οχημάτων είναι πιθανότατα αναπόφευκτος.
<P>
Ωστόσο, κατανοώ εκείνους που σκοπεύουν να ψηφίσουν κατά αυτής της νομοθετικής πρότασης αύριο. Ένας συμβιβασμός στην πρώτη ανάγνωση σπάνια πληροί τα κριτήρια της δημοκρατίας: αυτό έγινε σαφές σε εμάς όταν συζητούσαμε το πακέτο του Κοινοβουλίου για το κλίμα και την ενέργεια, αν όχι και νωρίτερα.
<SPEAKER ID="493" NAME="Thomas Ulmer" AFFILIATION="PPE-DE">
(DE) Κύριε Πρόεδρε, Επίτροπε, κυρίες και κύριοι, η προστασία του κλίματος είναι στόχος όλων μας. Υπάρχουν, ωστόσο, διαφορετικές μέθοδοι για την επίτευξη του, οι οποίες δεν μπορούν να αναγνωριστούν με την πρώτη ματιά. Δεν έχω καμία αντίρρηση για τις οικολογικές δημόσιες συμβάσεις, όταν αυτές έχουν νόημα. Απορρίπτω, όμως, αυτή την οδηγία, συνηδειτοποιώντας παρόλα αυτά ότι η πράξη μου αυτή δεν θα κάνει μεγάλη διαφορά σε ότι αφορά το τελικό αποτέλεσμα σε αυτό το Κοινοβούλιο. Ωστόσο, θα εξηγήσω τους λόγους που με οδηγούν σε αυτή την απόφαση.
<P>
Μια συμφωνία επί της πρώτης ανάγνωσης σε ένα τόσο σημαντικό ζήτημα συν-απόφασης όπως αυτό, όπου προκύπτει τουλάχιστον μία τεχνική προσαρμογή, υπονομεύει τη δημοκρατία. " αλήθεια είναι ότι ο εισηγητής, του οποίου το έργο εκτιμώ ιδιαίτερα, δεν αντιπροσωπεύει την ψήφο του Κοινοβουλίου αλλά αυτήν μιας επιτροπής και σε αυτή τη βάση αντιμετωπίζει το Συμβούλιο και την Επιτροπή. Το Κοινοβούλιο τελικά δεν παίζει ρόλο.
<P>
Δεύτερον, η οδηγία έχει τροποποιηθεί από τους συμβιβασμούς σε τέτοιο βαθμό που σχεδόν δεν έχει περιεχόμενο, κι όμως επιφέρει αξιοσημείωτες γραφειοκρατικές δαπάνες για τις τοπικές αρχές. " γραφειοκρατεία δεν είναι δωρεάν, είναι όμως συχνά άσκοπη. Με αυτή την υπόθεση ενισχύουμε, χωρίς λόγο, το αίσθημα της δυσαρέσκειας των Ευρωπαίων και των τοπικών αρχών προς την Ευρώπη.
<P>
Εφόσον σε πολλά σημαντικά μέρη της οδηγίας έχει πια δοθεί μικρότερη σημασία, θα ήθελα το Συμβούλιο και η Επιτροπή να αποσύρουν την πρόταση. Όλα τα σχετικά ζητήματα έχουν ρυθμιστεί σε ευρωπαϊκό πλαίσιο, και διαφορετικά δεν υπάρχει ανάγκη για κανέναν κανονισμό, αλλιώς το θέμα θα είχε λυθεί καλύτερα βάσει της επικουρικότητας. " απόσυρση της πρότασης θα έδινε το μήνυμα ότι όλοι μαζί παίρνουμε σοβαρά την ελάττωση της γραφειοκρατείας.
<P>
Στην περιοχή μου, για παράδειγμα, υπάρχουν πολλές τοπικές αρχές που λαμβάνουν τις σχετικές αποφάσεις μέσω του Προγράμματος Υποστήριξης της Ενεργειακής Διαχείρισης. Τα χρήματα που θα ξοδευτούν με αυτό τον τρόπο θα είχαν εκατό φορές μεγαλύτερο όφελος για την προστασία του κλίματος αν ξοδεύονταν σε μεθόδους μόνωσης των δημόσιων κτιρίων.
<P>
Για μένα, η ερώτηση είναι αν η οδηγία αυτή μελετάται απλώς για χάρη της οδηγίας ή για να προκαλέσει κάποια δράση. Οι περισσότεροι Ευρωπαίοι δεν θα καταλάβουν αυτή την προσέγγιση.
<SPEAKER ID="494" NAME="Miroslav Mikolášik" AFFILIATION="PPE-DE">
- (SK) Καλωσορίζω την έκθεση του κυρίου Jørgensen, η οποία υιοθετεί το σκοπό της προώθησης των καθαρών, οικονομικών και με χαμηλή κατανάλωση ενέργειας οχημάτων στους δρόμους της Ευρώπης. Πιστεύω ακράδαντα ότι με την εισαγωγή κοινών κανόνων σε ευρωπαϊκό επίπεδο θα πετύχουμε μια περισσότερο θετική επίδραση στο περιβάλλον. Οι τοπικές αρχές παίζουν βασικό ρόλο στον καθορισμό των κριτηρίων για τις δημόσιες συμβάσεις στον τομέα των οδικών μεταφορών. Υποστηρίζω, λοιπόν, την πρόταση, σύμφωνα με την οποία οι δημόσιες συμβάσεις πρέπει να λαμβάνουν υπόψη όχι μόνο το κόστος αγοράς, αλλά και το κόστος της κατανάλωσης, των εκπομπών CO2 και τις πληροφορίες σχετικά με την ατμοσφαιρική ρύπανση σε όλη τη διάρκεια ζωής του οχήματος. Πιστεύω ακράδαντα ότι ένα καθαρότερο σύνολο κριτηρίων μπορεί να παίξει σημαντικό ρόλο στην υποστήριξη της αγοράς των καθαρών οχημάτων.
<P>
Συμφωνώ επίσης με την άποψη ότι η διαδικασία προμήθειας οχημάτων για τις αστικές μαζικές μεταφορές πρέπει να είναι διαφανής και δημόσια προσβάσιμη. Ο εντατικός και ανοιχτός διάλογος με τις τοπικές αρχές, τις ομάδες περιβαλλοντικής προστασίας και τους πολίτες σίγουρα θα συνεισφέρει στην ενίσχυση της σημασίας των περιβαλλοντικών παραγόντων στην αγορά νέων οχημάτων.
<SPEAKER ID="495" NAME="Zuzana Roithová" AFFILIATION="PPE-DE">
- (CS) Είναι σημαντικός και απόλυτα εύλογος σκοπός να έχουμε καθαρά οχήματα, αλλά σήμερα οι τοπικές αρχές ήδη έχουν την επιλογή να συμπεριλάβουν περιβαλλοντικά κριτήρια στις συμβάσεις για τις υπηρεσίες δημόσιων μεταφορών. Και το κάνουν. " οδηγία δεν παρέχει καμία επιπρόσθετη αξία για το περιβάλλον και αποτελεί ένα μη απαραίτητο γραφειοκρατικό βάρος για τις τοπικές και τις περιφερειακές αρχές. Τα κράτη μέλη έχουν δεσμευτεί να μειώσουν τις εκπομπές κατά 20% και ίσως θα ήταν καλύτερο να τα αφήσουμε να αποφασίσουν αν θέλουν να επενδύσουν στην οικειακή θέρμανση ή σε άλλα πράγματα. Απλά να το αφήσουμε στις περιφέρειες. Κανείς δεν είπε την αλήθεια εδώ. Στην πραγματικότητα το θέμα είναι πώς θα εξασφαλίσουμε μια επιλογή για την ευρωπαϊκή βιομηχανία αυτοκινήτων, η οποία έχει επιβαρυνθεί πολύ από τις απαιτήσεις για τη μείωση των εκπομπών. Αυτό σημαίνει ότι το θέμα είναι ποιος πρόκειται να αγοράσει ακριβά οχήματα σε μια κατάσταση όπου η κατανάλωση μειώνεται και οδηγούμαστε σε ύφεση. Κι όμως προσθέτουμε ακόμα ένα βάρος στις τοπικές και περιφερειακές αρχές με αυτή την οδηγία. Απλώς δεν μπορώ να συμφωνήσω με αυτό. Σας ζητώ, λοιπόν, κυρίες και κύριοι, να δώσετε την υποστήριξη σας σε εκείνους που πιστεύουν ότι αυτή η προταση πρέπει να απορριφθεί, απλά και ξεκάθαρα.
<SPEAKER ID="496" NAME="Oldřich Vlasák" AFFILIATION="PPE-DE">
- (CS) Κύριε Πρόεδρε, επιτρέψτε μου, ως πρώην τοπικός σύμβουλος, να απορρίψω την πρόταση που συζητάμε. " οδηγία δεν είναι απαραίτητη και δεν τη χρειαζόμαστε και υπάρχουν αρκετοί λόγοι για αυτό: Πρώτον, αντίκειται προς τους κανόνες της ελεύθερης αγοράς. Δεύτερον, παρεμβαίνει στην επικουρικότητα των τοπικών αρχών, οι οποίες θα έπρεπε να ορίζουν οι ίδιες τις προτεραιότητες τους. Τρίτον, ιο όροι που ισχύουν για τις δημόσιες συμβάσεις ήδη συμπεριλαμβάνουν περιβαλλοντικές απαιτήσεις και παρακολουθούν προσεκτικά τις εκπομπές των οχημάτων. Τέταρτον, θα επιτύχουμε ελάχιστο αποτέλεσμα σε πολύ υψηλή τιμή και θα αυξήσουμε το διοικητικό βάρος των τοπικών αρχών και θα τη γραφειοκρατία. Θα ήταν καλύτερο να χρησιμοποιήσουμε τους ήδη εκτεταμμένους χρηματικούς πόρους των τοπικών αρχών για τη θέρμανση των κτιρίων, βελτιώνοντας τη μόνωση των παραθύρων και αλλάζοντας τους παλιούς λαμπτήρες με νέους. Έτσι θα πετύχουμε ένα πολύ μεγαλύτερο αποτέλεσμα και μεγαλύτερη οικονομία, προστατεύοντας ταυτόχρονα το περιβάλλον και το κλίμα.
<SPEAKER ID="497" NAME="Silvia-Adriana Ţicău" AFFILIATION="PSE">
(RO) Αυτή η οδηγία βοηθάει να ενημερώσουμε τις τοπικές αρχές για την επίδραση που έχουν οι αστικές μεταφορές στο περιβάλλον. Τα κράτη μέλη δύνανται να εφαρμόσουν αυστηρότερα κριτήρια στις δημόσιες συμβάσεις για καθαρά οχήματα με χαμηλή κατανάλωση ενέργειας από αυτά που προτείνονται στην οδηγία. Δύνανται επίσης να επιλέγουν την αγορά ανακυκλούμενων οχημάτων ή να εκσυγχρονίζουν τα υπάρχοντα οχήματα προσθέτοντας τους παγίδες σωματιδίων ή προσαρμόζοντας τους κινητήρες ώστε να χρησιμοποιούν καθαρότερα καύσιμα.
<P>
Προσωπικά πιστεύω ότι πρέπει να δίνεται η δυνατότητα της αγοράς καθαρών και με χαμηλή κατανάλωση ενέργειας οχημάτων οδικών μεταφορών και της μετασκευής αυτών των οχημάτων με κινητήρες και ανταλλακτικά όταν υπερβαίνουν το 75% της απόστασης της συνολικής διάρκειας ζωής τους. " παρούσα οδηγία δεν ισχύει για τη μετασκευή των οχημάτων οδικών μεταφορών με κινητήρες και ανταλλακτικά, όταν αυτά έχουν υπερβεί το 75% της απόστασης της συνολικής διάρκειας ζωής τους. Πιστεύω ότι αυτά είναι απαραίτητα, αν θέλουμε να μιλάμε για μια επένδυση, η οποιά θα είναι αειφόρος.
<SPEAKER ID="498" NAME="Paul Rübig" AFFILIATION="PPE-DE">
(DE) Κύριε Πρόεδρε, Επίτροπε, αυτό που λείπει είναι πολύ απλά ένα σύστημα κινήτρων και πρέπει πραγματικά να ρωτήσουμε τον Επίτροπο Kovács για αυτό. Δεν θα είχε νόημα σε αυτό τον τομέα να μελετήσουμε το ενδεχόμενο περιόδων χρεολύσιου ή της παροχής επιδομάτων ή καταβολή έξτρα χρηματικών ποσών;
<P>
Από την πλευρά της Ευρωπαϊκής Ένωσης, θα μπορούσα να φανταστώ να υποστηρίζουμε την παροχή βόηθειας σε αυτούς τους τομείς, για παράδειγμα, εντός του πλαισίου του Προγράμματος Ανταγωνισμού και Καινοτομίας. Έχουμε επίσης το Πρόγραμμα Ευφυούς Ενέργειας και το Έβδομο Πρόγραμμα Πλαίσιο για την Έρευνα.
<P>
Θα πρότεινα να είμαστε ενεργοί σε αυτόν τον τομέα, αφενός στον τομέα της φορολογικής ελάφρυνσης και αφετέρου στον τομέα της βοήθειας. Θα μπορούσαν να επιτευχθούν πολλά σε αυτόν τον τομέα και θα πρότεινα να αναλάβουμε μια νέα πρωτοβουλία σε σχέση με αυτό.
<SPEAKER ID="499" NAME="Antonio Tajani">
Αντιπρόεδρος της Επιτροπής. - (IT) Κύριε Πρόεδρε, αρχικά, θα ήθελα να πω στον κύριο Rübig και την κυρία Ayala Sender ότι θα μιλήσω στους αρμόδιους Επιτρόπους και θα τους ζητήσω να απαντήσουν στα θέματα που έθιξαν. Θα ήθελα να ευχαριστήσω όλα τα μέλη που συμμετείχαν σε αυτή τη συζήτηση, η οποία σε καμία περίπτσωη δεν ήταν ανιαρή, αλλά αντιθέτως ζωηρή, με εύλογες παρατηρήσεις, καθώς και με μερικές αντιθέσεις, τις οποίες είναι πάντα καλό να ακούμε.
<P>
Κύριε Πρόεδρε, υπάρχουν μόνο τρία πράγματα που θέλω να πω προς απάντηση των όσων ακούστηκαν. Το πρώτο είναι ότι η ανάλυση κόστους/οφέλους που πραγματοποιήθηκε στο πλαίσιο της αξιολόγησης της επίδρασης που θα έχει η πρόταση, δείχνει ότι τα πιθανά κέρδη είναι σημαντικά, καθώς τα αρχικά επενδυτικά κόστη για τα οχήματα, που πιθανό να είναι υψηλότερα, θα αντισταθμιστούν από την εξοικονόμηση που θα προκύψει ως αποτέλεσμα της χαμηλότερη κατανάλωσης ενέργειας και των χαμηλότερων εκπομπών CO2 και άλλων ρύπων.
<P>
Δεύτερον, αν συμπεριλάβουμε την επίδραση της διάρκειας ζωής των οχημάτων στα κριτήρια αξιολόγησης, όχι μόνο δεν θα έχουμε μεγαλύτερα κόστη απλώς, αλλά αντιθέτως ενδέχεται να έχουμε και αξιοσημείωτη εξοικονόμηση, τόσο για τους φορείς εκμετάλλευσης όσο και για το κοινό.
<P>
Τρίτον, η εξοικονόμηση στα κόστη για τα καύσιμα, που οφελεί άμεσα τους φορείς εκμετάλλευσης, αντισταθμίζει από μόνη της οποιαδήποτε υψηλότερα κόστη προκύπτυν τη στογμή της αγοράς.
<SPEAKER ID="500" NAME="Dan Jørgensen">
εισηγητής. - (DA) Κύριε Πρόεδρε, πιστεύω ότι σε δέκα με είκοσι χρόνια, οι Ευρωπαίοι θα έχουν διαφορετική αντιμετώπιση προς το περιβάλλον από αυτήν που έχουν τώρα. Πιστεύω απόλυτα ότι, μέχρι τότε, δεν θα μπορούμε καν να φανταστούμε την ιδέα του να χρησιμοποιούμε τα χρήματα των φορολογούμενων, δηλαδή τα κέρματα από τις τσέπες των πολιτών, για να αγοράσουμε οτιδήποτε που δεν είναι φιλικό προς το περιβάλλον. Μέχρι τότε, όσοι από εμάς υποστηρίζουν το συμβιβασμό για τον οποίο θα ψηφίσουμε αύριο θα μπορούν ίσως να κοιτάξουν πίσω με περηφάνια, αναλογιζόμενοι τη στιγμή που συμμετείχαν στη λήψη μιας απόφασης που μας ώθησε να κάνουμε τα πρώτα βήματα προς τη σωστή κατεύθυνση. Θα ήθελα, λοιπόν, να ευχαριστήσω ξανά τους σκιώδεις εισηγητές που συμμετείχαν στην επίτευξη αυτού του συμβιβασμού. Θα ήθελα επίσης να σας ευχαριστήσω όλους για τα πολλά θετικά σχόλια που ακούστηκαν σε αυτό το Κοινοβούλιο σήμερα σχετικά με τις διαπραγματεύσεις που έχουν γίνει.
<P>
Πρέπει επίσης όμως να σχολιάσω απλώς, τις επικριτικές φωνές που ακούστηκαν - και ήταν αρκετές. Πιστεύω ότι ο κύριος Ulmer ήταν αυτός που μίλησε πιο αυστηρά. Είπε, για παράδειγμα, ότι το όλο θέμα είναι πολύ γραφειοκρατικό. Λοιπόν όχι, δεν είναι ιδιαίτερα γραφειοκρατικό. Έχει ένα πραγματικό γεγονός που εκτυλίσσεται με ένα πολύ εύκολο και προσαρμόσιμο τρόπο. Έχει μάλιστα συσταθεί με τέτοιο τρόπο που και η μικρότερη τοπική αρχή ή ακόμα και η μικρότερη πόλη ή περιοχή να μπορεί να χειρίζεται αυτά τα ζητήματα πολύ εύκολα. Υπάρχουν και εξαιρέσεις σε τομείς όπου κάτι τέτοιο δικαιολογείται. Είπε επίσης και κάτι άλλο: ότι αυτό που συζητάμε δεν θα έχει επιρροή. Κυρίες και κύριοι, εκατό χιλιάδες επιβατικά αυτοκίνητα αγοράζονται κάθε χρόνο από τις δημόσιες αρχές στην Ευρώπη. Εκατό χιλιάδες - αυτό σημαίνει ένα εκατομμύριο στα δέκα χρόνια. Δεν μπορείτε να πείτε ότι δεν θα υπάρξει καμία επίδραση, αν βοηθήσουμε να γίνουν αυτές οι αγορές πιο οικολογικές. Φυσικά και θα έχει επιρροή. Ο αριθμός για τα φορτηγά είναι 35.000 το χρόνο και για τα λεωφορεία 17.000 το χρόνο. Δεκαεπτά χιλιάδες είναι, στην πραγματικότητα, το ένα τρίτο όλων των λεωφορείων που αγοράζονται στην Ευρώπη σε ένα χρόνο. Προφανώς, αυτό που κάνουμε θα έχει επίδραση. Υπάρχει όμως κάτι στο λόγο του κυρίου Ulmer για το οποίο μπορώ να εκφράσω κάποια συμπάθεια. Ήταν όταν δήλωσε ότι η στάση του δεν θα έχει σχεδόν καμία επιρροή στο τελικό αποτέλεσμα της αυριανής ψηφοφορίας. Πιστεύω ότι - ευτυχώς - σε αυτό έχει δίκιο.
<SPEAKER ID="501" NAME="Πρόεδρος">
" συζήτηση περατώθηκε.
<P>
" ψηφοφορία θα πραγματοποιηθεί την Τετάρτη, 22 Οκτωβρίου.
<P>
Γραπτές δηλώσεις (Κανονισμός 142)
<SPEAKER ID="502" NAME="Ivo Belet  " AFFILIATION="PPE-DE">
εγγράφως. - (NL) Κύριε Πρόεδρε, Επίτροπε, αν θέλουμε να υιοθετήσουμε μια αξιόπιστη κλιματική πολιτική - και αντιμετωπίζουμε δύσκολες εβδομα'δες από αυτή την άποψη - τότε θα πρέπει πρώτα από όλα οι κυβερνήσεις να δίνουν καλό παράδειγμα.
<P>
Αυτός είναι ο λόγος που είναι καλή αυτή η οδηγία και θα πράτταμε σωστά αν την υιοθετούσαμε το συντομότερο δυνατό. Κανείς δεν εμποδίζει τις εθνικές κυβερνήσεις από το να την εφαρμόσουν σε περίοδο ενός έτους. Είναι απολύτως δυνατό.
<P>
Παρόλο που η σήμανση σε αυρωπαϊκό επίπεδο δεν είναι κάτι που μελετάμε αυτή τη στιγμή, δεν υπάρχει τίποτα που να μας εμποδίζει να πάρουμε πρωτοβουλίες σε εθνικό επίπεδο που θα ενθαρρύνουν την ενημέρωση και θα έχουν θετική επιρροή στην κοινή γνώμη.
<P>
Αυτό είναι, τελικά, το νόημα, να πείσουμε τον καταναλωτή, εμάς όλους, ότι τα φιλικά προς το περιβάλλον οχήματα είναι διαθέσιμα και δεν είναι απαραίτητο να κοστίζουν περισσότερο από τα αντίστοιχα ρυπογόνα αυτοκίνητα.
<P>
Για αυτό το λόγο είναι σημαντικό να είμαστε όσο το δυνατό πιο ανοιχτοί όσον αφορά την αγορά αυτών των νέων οχημάτων, έτσι ώστε όλοι, ειδικά στο τοπικό επίπεδο, να μπορούν να ελέγχουν τα πράγματα μόνοι τους και να κάνουν συγκρίσεις.
<P>
Μπορούμε κι εμείς να δώσουμε το σωστό παράδειγμα, για παράδειγμα, αποφασίζοντας να μην ταξιδεύουμε ως το Στρασβούργο ή τις Βρυξέλλες με τα 4x4 μας, αλλά αντίθετα χρησιμοποιώντας κάτι πιο φιλικό προς το περιβάλλον, κάτι που εκπέμπει λιγότερο CO2, χωρίς να στερούμαστε καθόλου την άνεση μας.
<SPEAKER ID="503" NAME="Krzysztof Hołowczyc  " AFFILIATION="PPE-DE">
εγγράφως. - (PL) Κύριε Πρόεδρε, όλες οι πρωτοβουλίες από αναλήφθηκαν για την τήρηση των κριτηρίων που έθεσε το Συ,βούλιο της Ευρώπης το Μάρτιο του 2007 για την κλιματική αλλαγή, και που επαναλήφθηκαν στα συμπεράσματα της τωρινής Προεδρίας, σαφώς θα ενδυναμώσουν τη θέση της Ευρωπαϊκής Ένωσης ως παγκόσμιου ηγέτη στον αγώνα κατά της κλιματικής αλλαγής.
<P>
Σε συμφωνία με αυτό, η τωρινή έκθεση έχει ήδη γίνει μέρος της οδηγίας που σηζυτάμε, προσπαθώντας να βρει αποτελεσματικά μέσα για τη μείωση των βλαβερών εκπομπών CO2.
<P>
Φαίνεται ότι η νέα αυτή ώθηση που θα δοθεί από τους δημόσιους φορείς προς τους κατασκευαστές αυτοκινήτων είναι ένα βήμα προς τη σωστή κατεύθυνση. Ωστόσο, δεν πρέπει να ξεχάσουμε να βρούμε μια ισορροπία μεταξύ της ενθάρρυνσης της καινοτομίας στην ευρωπαϊκή οικονομία και της διατήρησης του ανοιχτού ανταγωνισμού στις ευρωπαϊκές επιχειρήσεις. Ας ελπίσουμε ότι η αυτοκινητιστική βιομηχανία θα το λάβει αυτό ως ένα κίνητρο για να εντατικοποιήσει την έρευνα που θα οδηγήσει στην ταχύτερη εισαγωγή νέων τεχνολογιών που θα είναι φιλικές προς το περιβάλλον και θα εξοικονομούν ενέργεια.
<SPEAKER ID="504" NAME="Anneli Jäätteenmäki  " AFFILIATION="ALDE">
εγγράφως. - " κλιματική αλλαγή και η εξάντληση των φυσικών πόρων αποτελούν σημαντικά ζητήματα στο σημερινό κόσμο. Αυτή η πρωτοβουλία είναι μια σπουδαία αρχή για ένα καθαρότερο περιβάλλον και μια περισσότερο βιώσιμη Ευρώπη στο μέλλον. " νομοθεσία αυτή είναι βασική αν η Ευρωπαϊκή Ένωση πρόκειται να πετύχει τους στόχους του να μειώσει τις εκπομπές τους φσινομένου του θερμοκηπίου κατά 20% μέχρι το 2020, να αυξήση της αποδοτικότητα της ενέργειας κατά 20% και να χρησιμοποιεί ανανεώσιμες πηγές ενέργειας για τουλάχιστον το 20% της κατανάλωσης.
<P>
Επιπλέον, τα καθαρά αυτοκίνητα με χαμηλότερη κατανάλωση ενέργειας κοστίζουν περισσότερο. Αν η ζήτηση για οικολογικά αυτοκίνητα αυξηθεί, αυτό θα μπορούσε να μειώσει τις τιμές τόσο ώστε τα οικολογικά αυτοκίνητα να είναι ανταγωνιστικά και πιο προσιτά στον καταναλωτή. Είναι σημαντικό να ενθαρρύνουμε όλους τους Ευρωπαίους να παίξουν το δικό τους ρόλο στην προστασία του περιβάλλοντος.
<SPEAKER ID="947" NAME="Mary Lou McDonald  " AFFILIATION="GUE/NGL">
εγγράφως. - Καλωσορίζω τις συστάσεις του συμβιβαστικού πακέτου.
<P>
Είναι σωστό να ενθαρρύνουμε τις τοπικές αρχές και τους δημόσιους φορείς να ηγηθούν του τομέα των βιώσιμων, καθαρών μεταφορών. Οι δημόσιες συμβάσεις πρέπει να βασίζονται στη βιωσιμότητα.
<P>
Στις πόλεις μας ιδιαίτερα, η επιλογή οικονομικών, καθαρών μεταφορών θα επωφελήσει την υγεία των πολιτών, το περιβάλλον μας και τις δεσμεύσεις μας ως προς το κλίμα ως καταλύτη της αγοράς για τις επιλογές καθαρών μεταφορών. Αυτά τα μακροπρόθεσμα οφέλη πρέπει να μελετηθούν από τους επικεφαλής των δημοσίων συμβάσεων.
<P>
Γνωρίζουμε ότι οι μεταφορές είναι ένας τομέας στον οποίο πρέπει να μειωθούν οι εκπομπές CO2 και ελπίζω ότι η αναθεώρηση αυτής της οδηγίας να μπορέσει να υιοθετηθεί το συντομότερο δυνατό, ώστε να μπορέσει να εφαρμοστεί έως το 2010 ως υποστήριξη για τις περιβαλλοντικά ευσυνείσητες τοπικές αρχές και τους δημόσιους φορείς.
<P>
Πιστεύω ότι η Επιτροπή έχει δίκιο που προκαλεί τις τοπικές αρχές. Όλοι γνωρίζουμε ότι οι μεταφορές είναι ένας τομέας στον οποίο πρέπει να μειωθούν οι εκπομπές CO2. " Οδηγία αυτή θα υποστήριζε τις τοπικές αρχές και τους δημόσιους φορείς που σέβονται το περιβάλλον. Οι δημόσιες συμβάσεις πρέπει να βασίζονται στη βιωσιμότητα και να μην μελετάται μόνο η τιμή, αλλά και όλο το υπόλοιπο κόστος στην υγεία, το περιβάλλον, και οι εκπομπές άνθρακα..
<SPEAKER ID="945" NAME="Daciana Octavia Sârbu  " AFFILIATION="PSE">
εγγράφως. - (RO) " εισαγωγή των καθαρών οχημάτων εμ χαμηλή κατανάλωση ενέργειας στην αγορά θα συνεισφέρει σημαντικά στην προστασία του περιβάλλοντος και τη βελτίωση της ποιότητας του αέρα και θα κάνει τα μέσα μεταφοράς να καταναλώνουν λιγότερη ενέργεια και να εκπέμπουν λιγότερους ρύπους. Οι στόχοι της Οδηγίας για την Ποιότητα του Αέρα και αυτοί που προτείνονται στην Πράσινη Βίβλο για την αστική κινητικότητα θα εφαρμοστούν ευκολότερα με την προώθηση των φιλικών προς το περιβάλλον δημόσιων συγκοινωνιών. Ταυτόχρονα, η βιομηχανία μηχανοκίνητων οχημάτων στην Ιαπωνία, η οποία συγκεντρώνει τις προσπάθειες της κυρίως στην κατασκευή καθαρών αυτοκινήτων, αποτελεί απειλή για την αγορά της Ευρωπαϊκής Ένωσης, η οποία χρειάζεται να επενδύσει περισσότερο στην τεχνολογική ανάπτυξη των οχημάτων που εκπέμπουν λιγότερο διοξείδιο του άνθρακα και στην προώθηση των εναλλακτικών καυσίμων.
<P>
Για να ενθαρρύνουμε τους κατασκευαστές αυτοκινήτων να αυξάνουν συνεχώς τον φιλικών προς το περιβάλλον αυτοκινήτων που παράγουν, πρέπει να μελετήσουμε στην περίπτωση των δημοσίων συμβάσεων τα κόστη που προκύπτουν από ολόκληρη τη διάρκεια ζωής των αντίστοιχων οχημάτων και την επίδραση τους στο περιβάλλον και τη δημόσια υγεία. Ωστόσο, αυτές οι απαιτήσεις δεν θα αλλοιώσουν τον ανταγωνισμό εμταξύ του δημόσιου και του ιδιωτικού τομέα, καθώς αυτό θα υπόκειται τελικά στους ίδιους περιβαλλοντικούς κανονισμούς και κριτήρια κατά την παροχή δημόσιων υπηρεσίων μεταφοράς.
<SPEAKER ID="505" NAME="Richard Seeber  " AFFILIATION="PPE-DE">
εγγράφως. - (DE) " πρόταση της Επιτροπής για .το Περιβάλλον, τη Δημόσια Υγεία και την Ασφάλεια των Τροφίμων για το υποχρεωτικό πλαίσιο της χαμηλότερης κατανάλωσης ενέργειας και τα πρότυπα των εκπομπών ως κριτήρια για τις δημόσιες συμβάσεις για οδικά οχήματα από τις τοπικές και περιφερειακές αρχές από κάποιες απόψεις εμπεριέχει, πάνω από όλα, υπερβολικές επιπρόσθετες γραφειοκρατικές απαιτήσεις. " εγγύηση των "καθαρών οχημάτων με χαμηλότερη κατανάλωση ενέργειας" είναι, για παράδειγμα, πολύ περίπλοκο θέμα για να το ξεκινήσουμε, να το εφαρμόσουμε και να έχει κάποια χρησιμότητα. Ο συμβιβασμός που κατατέθηκε, όμως, απλοποιεί κάπως το γραφειοκρατικά υπερφορτωμένο σύστημα.
<P>
Αυτό που μπορούμε ιδιαίτερα να καλωσορίσουμε σε σχέση με αυτό είναι το γεγονός ότι θα δοθεί μεγαλύτερη ευελιξία στα κράτη μέλη όσον αφορά τη μεταφορά της πρότασης. " αρχή περί ελαχίστου, σύμφωνα με την οποία κάτω από ένα συγκεκριμένο όριο, τα οχήματα δεν συμπεριλαμβάνονται σε αυτή τη διαδικασία δημόσιων συμβάσεων, θα κάνει πολλά για να ελαττώσει το βάρος για τις μικρές τοπικές αρχές. Παραμένει ωστόσο το ερώτημα του αν η αναμενόμενη επίδραση αυτού του μοντέλου στην αγορά ιδιωτικών αυτοκινήτων θα είναι πράγματι τόσο μεγάλη όσο προσδοκάται, λαμβάνοντας υπόψη ότι το σχετικό τμήμα της αγοράς των εμπορικών οχημάτων που αγοράζονται έπειτα από δημόσια σύμβαση είναι μόνο 6%.

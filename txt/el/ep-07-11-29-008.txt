<CHAPTER ID="008">
Αιτιολογήσεις ψήφου
<P>
Προφορικές αιτιολογήσεις ψήφου
<SPEAKER ID="165" NAME="Frank Vanhecke" AFFILIATION="NI">
(NL) Κύριε Πρόεδρε, η έκθεση Leinen αποτελεί μια περαιτέρω απόδειξη του επιζήμιου συστήματος της αυτοεξυπηρέτησης που αναπτύσσει η Ευρωπαϊκή Ένωση σε όλα τα πολιτικά κόμματα. Κατά τη γνώμη μου, είναι σύνηθες να χρηματοδοτούνται πλέον από τον φορολογούμενο μέχρι και οι προεκλογικές εκστρατείες των ευρωπαϊκών εκλογών και να διεξάγονται εκστρατείες, βεβαίως, εκ μέρους των φιλοευρωπαϊκών κομμάτων, καθώς, όπως γνωρίζουμε, ο πήχης έχει τεθεί εσκεμμένα ψηλά και στην πραγματικότητα είναι αδύνατον για τους ευρωσκεπτικιστές να εκπληρώσουν τα κριτήρια για χρηματοδότηση. Αυτή είναι ακόμα μία από τις άπειρες περιπτώσεις φοροκλοπής, που έχει μεταμφιεστεί και προωθηθεί ως εκδημοκρατισμός σε αυτό το Κοινοβούλιο. Αυτοί που αυτοεξυπηρετούνται αφαιρώντας χρήματα από τον κοινοτικό κουμπαρά είναι οι ίδιοι με αυτούς που αρνήθηκαν κατηγορηματικά να διεξαχθεί δημοκρατικό δημοψήφισμα στη Γαλλία, τις Κάτω Χώρες και τη Δανία παλαιότερα και το επαναλαμβάνουν και τώρα. Είναι οι ίδιοι που δηλώνουν ότι οι πολίτες μας δεν μπορούν να εκφέρουν λόγο σχετικά με την ένταξη ή μη της Τουρκίας στην ΕΕ. Για όνομα του Θεού, ας σταματήσουν να μιλούν περί εκδημοκρατισμού και ας πάψουν να μεταμφιέζουν την ακόρεστη τους όρεξη για χρήματα ως επιθυμία να βοηθήσουν την κοινωνία.
<SPEAKER ID="167" NAME="Philip Claeys" AFFILIATION="NI">
(NL) Κύριε Πρόεδρε, ψήφισα κατά της έκθεσης Roure για πολλούς βασικούς λόγους. Ένας εξ αυτών είναι ότι τα κράτη μέλη είναι απολύτως ικανά να εφαρμόσουν καθεστώτα προστασίας κατά του ρατσισμού. Με άλλα λόγια η δράση της ΕΕ σε αυτόν τον τομέα αντιβαίνει θεμελιωδώς στην αρχή της επικουρικότητας. " οδηγία πλαίσιο αποτελεί επίσης επίθεση κατά της ελευθερίας της έκφρασης. Παρότι η καταπολέμηση του ρατσισμού είναι αποδεκτή - και με τη λέξη "ρατσισμός" εννοώ τη σαφή υποκίνηση για χρήση βίας ή τη χρήση βίας - δεν είναι αποδεκτή η σύγχυση της έννοιας αυτής με τον νόμιμο δημόσιο διάλογο, όπως η έκφραση αντίθεσης προς τη μαζική μετανάστευση, η αντίθεση στον εξισλαμισμό ή η υπεράσπιση της εθνικής ταυτότητας.
<SPEAKER ID="168" NAME="Jean-Louis Bourlanges" AFFILIATION="ALDE">
(FR) Κύριε Πρόεδρε, όπως όλοι οι συνάδελφοι μου, ψήφισα υπέρ της έκθεσης της κ Roure σχετικά με την καταπολέμηση του ρατσισμού και την ξενοφοβία μέσω του ποινικού δικαίου. Ενήργησα κατ' αυτόν τον τρόπο διότι εγκρίνω τη γραμμή που ακολουθεί, αλλά επίσης διότι η εισηγήτρια και η Επιτροπή Πολιτικών Ελευθεριών μας παρείχαν μια έκθεση που στοχεύει στην προάσπιση της ελευθερίας της σκέψης, της έρευνας και της έκφρασης. Οποιαδήποτε παρόμοια απόφαση ενέχει έναν κίνδυνο: αυτόν της παραχώρησης του δικαιώματος σε μία πολιτική αρχή να υπαγορεύει στον κόσμο τι είναι επιτρεπτό ή μη από τον νόμο να σκέπτονται, να λένε και να γράφουν.
<P>
Στη χώρα μου ισχύουν ορισμένοι ακατάλληλοι νόμοι. Ο κ Gollnisch, παραδείγματος χάριν, ήθελε τη συμπερίληψη κολακευτικών σχολίων για το αποικιακό έργο της Γαλλίας στα σχολικά προγράμματα. Με ακόμη πιο πλάγιο τρόπο, οι νόμοι των οποίων οι προθέσεις ήταν σαφέστατες, όπως της κ Taubira, παρερμηνεύτηκαν ή χρησιμοποιήθηκαν καταχρηστικά ώστε να καταδικάσουν, αδικαιολόγητα, ιστορικά έργα των οποίων την αντικειμενικότητα, την πνευματική ακρίβεια και την ακαδημαϊκή υπεροχή γενικότερα, είχαν αναγνωρίσει παγκοσμίως οι ιστορικοί.
<P>
" γνωμοδότηση που εγκρίναμε φαίνεται πιθανό να κατορθώσει να αποτρέψει ανάλογες παραβιάσεις, πρωτίστως διότι αναγνωρίζει επισήμως την ελευθερία έκφρασης ως θεμελιώδες δικαίωμα και δευτερευόντως διότι η απόφαση πλαίσιο δεν έχει ως στόχο να τιμωρήσει σχόλια, αναλύσεις και απόψεις, αλλά την υποκίνηση μίσους, που είναι κάτι εντελώς διαφορετικό από τα προαναφερθέντα. Είθε όλα τα κράτη μέλη και οι πολιτικοί σχηματισμοί να υιοθετήσουν την ισορροπημένη και συνετή προσέγγιση της εισηγήτριάς μας.
<SPEAKER ID="170" NAME="Koenraad Dillen" AFFILIATION="NI">
(NL) Κύριε Πρόεδρε, ψήφισα κατά της έκθεσης Leinen σχετικά με τη χρηματοδότηση των ευρωπαϊκών πολιτικών κομμάτων διότι είναι απαράδεκτο να διοχετεύονται κοινοτικά κονδύλια σε υφιστάμενα ευρωπαϊκά πολιτικά κόμματα, κάνοντας κατ' αυτόν τον τρόπο διακρίσεις κατά ομάδων που δεν αισθάνονται την ανάγκη να οργανωθούν σε ευρωπαϊκό επίπεδο. Και είναι πολύ κυνικό να παρουσιάζουμε την ευρωπαϊκή χρηματοδότηση των ευρωπαϊκών προεκλογικών εκστρατειών και τη γενική στάση των ευρωπαϊκών πολιτικών ιδρυμάτων ως ενδυνάμωση της ευρωπαϊκής δημοκρατίας. Διότι τυχαίνει, όπως δήλωσε μόλις τώρα ο κ Claeys, τα εμπλεκόμενα κόμματα να είναι εκείνα ακριβώς που ανέκαθεν διαλαλούσαν ότι οφείλουμε να αντιπαρέλθουμε τη γαλλική και την ολλανδική αρνητική ψήφο για το Ευρωπαϊκό Σύνταγμα και να συνεχίσουμε απλώς τη διαδικασία επικύρωσης. Επίσης, τα εν λόγω κόμματα δεν εξέφεραν άποψη σχετικά με το ζήτημα του δημοψηφίσματος για την τουρκική ένταξη. Ωστόσο, κάτι τέτοιο θα αποτελούσε ενδυνάμωση της ευρωπαϊκής δημοκρατίας. Προφανώς όμως, η χρηματοδότηση αρμόζει μόνο στα κόμματα που είναι πολιτικά ορθά στις απόψεις τους για την Ευρώπη. Για τον λόγο αυτόν οφείλουμε να την καταψηφίσουμε.
<SPEAKER ID="172" NAME="Frank Vanhecke" AFFILIATION="NI">
(NL) Κύριε Πρόεδρε, καθότι μόλις άσκησα εκτενή κριτική στην πρώτη έκθεση Leinen, θα ήθελα απλώς να σας μεταφέρω την άποψη του φίλου μου, του κ Philip Claeys, ο οποίος στην πραγματικότητα απάντησε καταλλήλως στα κάπως περίεργα σχόλια του κ Bourlanges. Οι έννοιες του ρατσισμού αφενός και αφετέρου του νόμιμου δημόσιου διαλόγου, συγχέονται εντελώς. Αυτό φαίνεται ξεκάθαρα από τα σχόλια του Ευρωπαϊκού παρατηρητηρίου των φαινομένων ρατσισμού και ξενοφοβίας (EUMC) όταν δήλωσε ότι η ισλαμοφοβία αποτελεί ένα νέο είδος διάκρισης και ότι η απάντηση στις δανικές γελοιογραφίες ήταν ένας νόμος περί βλασφημίας. Αυτό είναι πολύ επικίνδυνο εφόσον γνωρίζουμε ότι ο φυσιολογικός δημόσιος διάλογος για το Ισλάμ και την ισλαμοφοβία ενδέχεται να ερμηνευτεί ως υποκίνηση μίσους κατά των μουσουλμάνων. Για όλους αυτούς τους λόγους, θεωρούμε τον διάλογο στο σύνολο του απαράδεκτο και καταψηφίσαμε αμφότερες τις εκθέσεις Leinen και Roure.
<SPEAKER ID="174" NAME="Philip Claeys" AFFILIATION="NI">
(NL) Κύριε Πρόεδρε, ψήφισα κατά της έκθεσης Leinen καθότι οι κανόνες για τη χρηματοδότηση των ευρωπαϊκών κομμάτων, την οποία ήδη θεωρώ απαράδεκτη αυτή καθαυτή, διευρύνονται. Προκειμένου να πληρούνται οι προϋποθέσεις για χρηματοδότηση, θα οριστούν όχι απλώς αριθμητικά αλλά και ιδεολογικά κριτήρια, και αυτό σημαίνει ότι τα κόμματα που εναντιώνονται δεν έχουν ελπίδες . Τα καθιερωμένα πολιτικά κόμματα και ομάδες αποφασίζουν ποιος λαμβάνει χρηματοδότηση. Δεν υπάρχει καν διάταξη που να προβλέπει την προσφυγή κατά παρόμοιων αποφάσεων.
<P>
Οφείλουμε επίσης να λάβουμε υπόψη μας τη λήψη αποφάσεων με την συνηθισμένη "τακτική σαλαμοποίησης" που ακολουθείται εδώ. " αρχή της χρηματοδότησης των ευρωπαϊκών πολιτικών κομμάτων τέθηκε επί τάπητος με προσοχή πριν από μερικά χρόνια. Εκείνη την εποχή αποφασίστηκε ρητώς ότι τα χρήματα δεν έπρεπε να χρησιμοποιούνται για τη χρηματοδότηση προεκλογικών εκστρατειών. Και τώρα τι γίνεται; Οι προεκλογικές εκστρατείες όντως θα χρηματοδοτηθούν. Συν τοις άλλοις τα χρήματα θα διοχετευτούν σε κάθε είδους πολιτικά ιδρύματα. Υπό αυτές τις συνθήκες κύριε Πρόεδρε, καταλαβαίνετε ότι ψήφισα κατά αυτού του συστήματος αυτοεξυπηρέτησης .
<SPEAKER ID="176" NAME="Sylwester Chruszcz" AFFILIATION="NI">
(PL) Κύριε Πρόεδρε, ψήφισα σήμερα υπέρ της έγκρισης του ψηφίσματος σχετικά με την κατάσταση στη Γεωργία. Επιθυμώ να εκφράσω τη βαθιά μου ανησυχία σχετικά με τα πρόσφατα περιστατικά στην Τιφλίδα και τη βία εκ μέρους των δυνάμεων ασφαλείας.
<P>
" κατάσταση στην περιοχή επιβάλλει τον διάλογο με όλες τις πλευρές, συμπεριλαμβανομένων των αρχηγών της αντιπολίτευσης. " διεθνής κοινότητα, μέρος της οποίας αποτελούν η Ευρωπαϊκή Ένωση και η Ρωσική Ομοσπονδία, οφείλει να καταβάλλει κάθε προσπάθεια ώστε να διασφαλιστεί η δημοκρατική διεξαγωγή των επικείμενων εκλογών στη Γεωργία, με σεβασμό για τα δικαιώματα του ανθρώπου και την ελευθερία των μέσων ενημέρωσης.
<P>
Εξεπλάγην ωστόσο όταν διαπίστωσα ότι τα μέλη της Ομάδας UEN θέλησαν να διαγράψουν μία φράση της παραγράφου Γ που αναφέρεται στην αποφυλάκιση ανθρώπων που θεωρούνται πολιτικοί κρατούμενοι.
<P>
Κύριε Πρόεδρε, θεωρώ ότι δεν ακούσατε σωστά το όνομα μου στην αρχή, εξ ού και η μεγάλη εισαγωγή. Δεν ήμουν βέβαιος εάν είχα ήδη λάβει τον λόγο.
<SPEAKER ID="178" NAME="Jaroslav Zvěřina" AFFILIATION="PPE-DE">
(CS) Δεν συμμερίζομαι τον ενθουσιασμό που επικρατεί γενικά για το εν λόγω κείμενο. Κατά τη γνώμη μου οι δέκα εντολές του Θεού τις οποίες διαβίβασε ο Μωυσής στον κόσμο πολύ καιρό πριν, θα πρέπει να ισχύουν στον τομέα των ανθρώπινων δικαιωμάτων. Προφανώς ισχύει και το περιεχόμενο της Οικουμενικής Διακήρυξης των "νωμένων Εθνών για τα Δικαιώματα του Ανθρώπου.
<P>
" υψηλότερη αξία για εμάς οφείλει να είναι η ατομική ελευθερία, η οποία πρέπει να περιορίζεται μόνο για τη διαφύλαξη της ελευθερίας των υπολοίπων. Συγκεκριμένα, ορισμένες διατάξεις που αφορούν κοινωνικά δικαιώματα δεν ορίζονται σαφώς εδώ και ενδέχεται να είναι δυσερμήνευτες. Αυτό σχετίζεται αρχικά με τις διατάξεις κατά των διακρίσεων, αλλά και με δικαιώματα όπως το αυτονόητο δικαίωμα των ηλικιωμένων να συμμετέχουν στον κοινωνικό και πολιτιστικό βίο. Πιστεύω ότι οι αυτονόητες αλήθειες δεν πρέπει να αντιμετωπίζονται με νομοθετικά μέσα. " διάταξη σχετικά με τα δικαιώματα των εργαζομένων δημιουργεί μάλλον προβλήματα παρά σαφείς αρχές.
<P>
Θεωρώ ότι η Ευρωπαϊκή Ένωση δεν αποτελεί απλώς δεξαμενή εργατών. Συνεπώς, όταν δεν τονίζει επαρκώς την προστασία της ιδιωτικής περιουσίας και τα δικαιώματα των ιδιοκτητών και των επιχειρήσεων, ο Χάρτης δεν λειτουργεί ισορροπημένα. Έχω καταλήξει στο συμπέρασμα ότι η ύπαρξη του εν λόγω Χάρτη δεν θα εμπλουτίσει τις ζωές μας ουσιαστικά.
<SPEAKER ID="179" NAME="Seán Ó Neachtain" AFFILIATION="UEN">
(GA) Κύριε Πρόεδρε, ψηφίζω υπέρ της εν λόγω έκθεσης διότι πιστεύω ακράδαντα ότι η Μεταρρυθμιστική Συνθήκη, δηλαδή η Συνθήκη της Λισαβόνας, απονέμει νομικό καθεστώς στον Χάρτη Θεμελιωδών Δικαιωμάτων με τα 54 ατομικά δικαιώματα, συμπεριλαμβανομένων του δικαιώματος στη ζωή, της απαγόρευσης των βασανιστηρίων, της ισότητας έναντι του νόμου, του σεβασμού της οικογενειακής ζωής, και του δικαιώματος πρόσβασης στη δικαιοσύνη.
<P>
Θεωρώ ότι οι περισσότεροι στην Ιρλανδία υποστηρίζουν τον εν λόγω Χάρτη, όπως και η κυβέρνηση, λαμβάνοντας υπόψη ότι το Ευρωπαϊκό Σύνταγμα εγκρίθηκε πριν από περίπου δύο χρόνια.
<P>
Κύριε Πρόεδρε, στην Ιρλανδία θα διεξαγάγουμε δημοψήφισμα για την ευρωπαϊκή μεταρρύθμιση, δηλαδή για τη Συνθήκη της Λισαβόνας και, προκειμένου το αποτέλεσμα να είναι θετικό, θα πρέπει να διοργανώσουμε μια σαφή, διαφανή, ορατή και επαγγελματική εκστρατεία. Πιστεύω ότι η θετική ιρλανδική ψήφος θα εξαρτηθεί σε μεγάλο βαθμό από τη δράση που θα αναλάβει η Ευρώπη ώστε να διασφαλίσει των πλήρη σεβασμό των ανθρώπινων δικαιωμάτων στη Συνθήκη.
<SPEAKER ID="180" NAME="Kathy Sinnott" AFFILIATION="IND/DEM">
(ΕΝ) Κύριε Πρόεδρε, το άρθρο 3, σημείο δ, του ευρωπαϊκού Χάρτη Θεμελιωδών Δικαιωμάτων επιτρέπει τον κλωνισμό για θεραπευτικούς λόγους, απαγορεύοντας μόνο την αναπαραγωγική κλωνοποίηση των ανθρωπίνων όντων. Αυτό αντιβαίνει στη Διακήρυξη των "νωμένων Εθνών για την κλωνοποίηση των ανθρωπίνων όντων της 8ης Μαρτίου 2005, που αναγνωρίζει την αναγκαιότητα της απαγόρευσης κάθε μορφής κλωνοποίησης των ανθρωπίνων όντων. " κλωνοποίηση, για οποιοδήποτε λόγο, καταστρέφει ανθρώπινα έμβρυα. Δεν μπορώ να ψηφίσω υπέρ αυτού. Θα ήθελα να είχα υποστηρίξει το άρθρο 26 σχετικά με τα δικαιώματα ένταξης των ατόμων με αναπηρίες.
<SPEAKER ID="181" NAME="Frank Vanhecke" AFFILIATION="NI">
(NL) Κύριε Πρόεδρε, δεν θα ήθελα να υπάρξουν παρανοήσεις σχετικά με αυτό το θέμα. Δεν θα πρέπει να εκλάβετε την αρνητική μου ψήφο για την έκθεση Leinen σχετικά με τα θεμελιώδη δικαιώματα ως εναντίωση στην εκχώρηση περαιτέρω θεμελιωδών δικαιωμάτων και ελευθεριών στους Ευρωπαίους· κάθε άλλο. Και εντός και εκτός αυτού του Κοινοβουλίου έχω υπεραμυνθεί συχνά της ελευθερίας της έκφρασης και έχω εναντιωθεί σε νόμους που φιμώνουν τους πολίτες. Το θέμα είναι ότι η εν λόγω έκθεση δεν αφορά τις θεμελιώδεις ελευθερίες. Οι Ευρωπαίοι ευτυχώς είναι ήδη οπλισμένοι με πολύ θεμελιώδη δικαιώματα και πολύ θεμελιώδεις ελευθερίες ώστε να είναι σε θέση να αντιμετωπίσουν παραβιάσεις τόσο στις ίδιες τους τις χώρες όσο και σε ευρωπαϊκό επίπεδο. Καταψήφισα την έκθεση διότι εάν καταστεί δεσμευτικός ο εν λόγω Χάρτης αυτό συνιστά στην πραγματικότητα ένα μεγάλο βήμα προς την κατεύθυνση μίας ομοσπονδιακής Ευρώπης. Είμαι υπέρ μιας Ευρώπης ως συνομοσπονδίας ελεύθερων εθνών και συνεπώς ψήφισα κατά της εν λόγω έκθεσης σχετικά με τα θεμελιώδη δικαιώματα, χωρίς φυσικά να είμαι αντίθετος στα βασικά θεμελιώδη δικαιώματα καθαυτά.
<SPEAKER ID="182" NAME="Mario Borghezio" AFFILIATION="UEN">
(IT) Κύριε Πρόεδρε, κυρίες και κύριοι, οι επτά ώρες που παρέμεινα σε ένα κελί στο υπόγειο του βελγικού Palais de Justice, χάρη στον δήμαρχο Βρυξελλών και στη σιωπή των αρμόδιων αρχών, ήταν αρκετός χρόνος ώστε να στοχαστώ περί των θεμελιωδών δικαιωμάτων.
<P>
Καταγγέλλω, αυτός είναι και ο λόγος για τον οποίο η Λίγκα του Βορρά καταψήφισε τον Χάρτη Θεμελιωδών Δικαιωμάτων, την έλλειψη προσοχής στους κινδύνους που ενυπάρχουν στο άρθρο 10. Όσον αφορά τη θρησκευτική ελευθερία, δεν έχω απορίες, αλλά και ελευθερία άσκησης της θρησκείας χωρίς όρια; Τα όρια που στο Σύνταγμα της χώρας μου, της Ιταλίας αναφέρονται ως εξής: όρια δημοσίας αιδούς, ασφάλειας, και δημόσιας τάξης.
<P>
Γνωρίζει η Ευρωπαϊκή Ένωση ότι ο κανιβαλισμός αποτελεί υφιστάμενο πρόβλημα; Γνωρίζει τι είναι οι τελετές βουντού; Νομίζω ότι οι φλαμανδοί συνάδελφοί μας ορθώς υπέδειξαν σαφέστατα την ασάφεια των κειμένων της Ευρωπαϊκής Ένωσης, παραδείγματος χάριν κατά της ισλαμοφοβίας. Ουδεμία συζήτηση υπάρχει ποτέ για τη χριστιανοφοβία και για τις διακρίσεις κατά των λευκών. Τα παραπάνω αποτελούν πραγματικά προβλήματα και η Ευρωπαϊκή Ένωση οφείλει να λαμβάνει υπόψη της και αυτούς τους κινδύνους και να προστατεύει τους ίδιους τους πολίτες της, τον πολιτισμό και τις παραδόσεις της, την ταυτότητα των ευρωπαϊκών λαών, εφόσον επιθυμούμε μια Ευρώπη λαών και όχι μία Ευρώπη - χωνευτήρι στο οποίο τα θεμελιώδη δικαιώματα δεν προστατεύονται πραγματικά.
<P>
Εμείς είμαστε η απόδειξη του γεγονότος αυτού. Εμείς που φυλακιστήκαμε επειδή υπερασπιστήκαμε τις απόψεις μας και τα δικαιώματα των ευρωπαίων πολιτών ενώ η Ευρώπη παρακολουθούσε σιωπηλά.
<SPEAKER ID="183" NAME="Francesco Enrico Speroni" AFFILIATION="UEN">
(IT) Κύριε Πρόεδρε, κυρίες και κύριοι, ψήφισα και εγώ κατά της έκθεσης σχετικά με τον Χάρτη Θεμελιωδών Δικαιωμάτων της Ένωσης, όχι επειδή είμαι κατά των εν λόγω δικαιωμάτων, αλλά για να τονίσω την ύπαρξη μίας ασάφειας, έναν κίνδυνο που ενυπάρχει στη διατύπωση αυτών των δικαιωμάτων, συγκεκριμένα - όπως έχει ήδη επισημάνει ο κ Borghezio - στο άρθρο 10, στο οποίο δεν καθορίζονται όρια για την ελευθερία της λατρείας, της άσκησης θρησκευτικών καθηκόντων και τελετών.
<P>
Συνεπώς, η έλλειψη ορίων επιτρέπει κάλλιστα τις σατανιστικές πρακτικές, τις τελετές βουντού, τις τελετές που αντιβαίνουν στη δημόσια τάξη, και στα δημόσια ήθη. Εάν το Δικαστήριο στο Λουξεμβούργο ερμήνευε το κείμενο κατά γράμμα, θα αποφαινόταν, ελλείψει επιλογών, υπέρ οποιασδήποτε προσφυγής εκείνων που επιδίδονται σε τέτοιες τελετές, γεγονός που θα αντέβαινε όχι απλώς στις παλαιές παραδόσεις αλλά και στην κοινή λογική.
<SPEAKER ID="185" NAME="Γεώργιος Παπαστάμκος" AFFILIATION="PPE-DE">
(EN) Κύριε Πρόεδρε, η Ομάδα ΕΛΚ-ΕΔ αποφάσισε να υπερψηφίσει την έκθεση Lipietz σχετικά με το εμπόριο και την αλλαγή του κλίματος σε αυτήν την σύνοδο της Ολομέλειας. " έκθεση είναι ουσιώδης και εξετάζει πολλές εκ των ανησυχιών που όλοι συμμεριζόμαστε. Ωστόσο, αποφασίσαμε να καταψηφίσουμε ορισμένες τροπολογίες στις παραγράφους της καθότι θεωρούμε ότι το ζήτημα της υπερθέρμανσης του πλανήτη πρέπει να αντιμετωπιστεί μέσω βιώσιμων μέτρων τα οποία δεν έχουν επιζήμιες επιπτώσεις στην οικονομική ανάπτυξη ή τις μακροπρόθεσμες προοπτικές του ευρωπαϊκού κοινωνικού μοντέλου.
<P>
" πολιτική μας ομάδα δείχνει ιδιαίτερη ευαισθησία στο ζήτημα της κλιματικής αλλαγής. " Ευρωπαϊκή Ένωση πρωτοπόρησε προτείνοντας ευρείες λύσεις σχετικά με τον τρόπο αναχαίτισης της κλιματικής αλλαγής. Πιστεύουμε ότι οι προτάσεις της Ευρώπης αποτελούν το σημείο αναφοράς οποιασδήποτε μελλοντικής συζήτησης και ότι συνάδουν με το οικονομικό μας πρότυπο.
<P>
Πιστεύουμε ότι το παγκόσμιο εμπόριο έχει ωφελήσει την παγκόσμια οικονομία, αλλά συνάμα αναγνωρίζουμε ότι πρέπει να καταβληθούν περισσότερες προσπάθειες, κυρίως να μειωθούν οι επιβλαβείς εκπομπές στον τομέα των μεταφορών. Ωστόσο, το παγκόσμιο εμπόριο καθαυτό δεν θα πρέπει να στρεβλώνεται.
<P>
Γραπτές αιτιολογήσεις ψήφου
<SPEAKER ID="188" NAME="Brian Simpson  " AFFILIATION="PSE">
γραπτώς. - Θα υπερψηφίσω αυτήν την έκθεση διότι επιτέλους επιτρέπει στα κράτη μέλη, και συγκεκριμένα στο "νωμένο Βασίλειο, να συνεχίσουν να χρησιμοποιούν το αυτοκρατορικό σύστημα μονάδων μέτρησης.
<P>
Προσωπικά προτιμώ το μετρικό σύστημα, όμως υπάρχουν ορισμένοι τομείς στους οποίους η ίδια η φύση της εργασίας καθιστά αναγκαία τη χρήση του αυτοκρατορικού συστήματος μονάδων μέτρησης. Δεν αναφέρομαι στην πώληση λαχανικών αλλά σε έργα όπως η ανακαίνιση ιστορικών και μουσειακών τρόπων μεταφοράς, και συγκεκριμένα των μουσειακών σιδηροδρόμων.
<P>
Θα ήθελα να επισημάνω ότι στο "νωμένο Βασίλειο δεν χρησιμοποιούν όλοι το αυτοκρατορικό σύστημα μονάδων. Στο πρωτάθλημα του σημαντικού αθλήματος ράγκμπι χρησιμοποιείται το μετρικό σύστημα εδώ και χρόνια.
<SPEAKER ID="189" NAME="Peter Skinner  " AFFILIATION="PSE">
γραπτώς. - Είναι πλέον σαφές ότι παρά τις χειρότερες προσπάθειες ορισμένων να δυσφημίσουν την Ευρωπαϊκή Ένωση βάσει των μονάδων μέτρησης, η ΕΕ είναι σε θέση να αντιμετωπίσει τα προβλήματα με πρακτικό τρόπο. Οι πολίτες του "νωμένου Βασιλείου χρησιμοποιούν εδώ και καιρό το αυτοκρατορικό σύστημα μονάδων μέτρησης παράλληλα με το μετρικό. Παρότι τα σχολεία πλέον χρησιμοποιούν το μετρικό σύστημα και πολλοί έχουν μεγαλώσει χρησιμοποιώντας τις εν λόγω μονάδες μέτρησης, πολλοί άλλοι εξακολουθούν να βασίζονται στο αυτοκρατορικό σύστημα μονάδων. Αυτό είναι θεμιτό και θα πρέπει να καθησυχάζει πολλούς στους οποίους έχουν προκαλέσει σύγχυση παλαιότερα δημοσιεύματα που ισχυρίζονται το αντίθετο.
<SPEAKER ID="191" NAME="David Martin  " AFFILIATION="PSE">
γραπτώς. - Ο Λίβανος είναι πλέον μία από τις πλέον χρεωμένες χώρες στον κόσμο και η χορήγηση μακροοικονομικής χρηματοδοτικής συνδρομής της ΕΕ στη χώρα είναι πλήρως δικαιολογημένη. Ωστόσο, θα πρέπει να δημιουργηθούν οι συνθήκες για τη διασφάλιση του κατάλληλου ελέγχου των οικονομικών της ΕΕ και την μηδενική ανοχή όσον αφορά την απάτη και την κακοδιαχείριση. Αξίζει να σημειωθεί ότι, για ακόμη μία φορά, η ΕΕ είναι αυτή που θα την πληρώσει για τις ισραηλινές επιθέσεις σε γειτονική χώρα.
<SPEAKER ID="193" NAME="Carlos Coelho  " AFFILIATION="PPE-DE">
γραπτώς. - (PT) Οφείλουμε να διασφαλίσουμε ότι η δικαιοσύνη στην Ευρώπη δεν θα περιοριστεί εντός των εθνικών συνόρων, τα οποία έχουν ήδη ουσιαστικά εξαφανιστεί μεταξύ των κρατών μελών.
<P>
" διασφάλιση της ίσης μεταχείρισης για όλους τους πολίτες της ΕΕ, ανεξαρτήτως της εθνικότητας τους ή της χώρας κατοικίας τους, είναι θεμελιώδης. Ο ύποπτος που δεν είναι κάτοικος του κράτους της δίκης, δεν θα πρέπει να τυγχάνει διαφορετικής μεταχείρισης από έναν ύποπτο ο οποίος είναι κάτοικος αυτού του κράτους.
<P>
Τα μη στερητικά της ελευθερίας μέτρα ελέγχου δεν μπορούν επί του παρόντος να μετατεθούν ούτε να μεταφερθούν μεταξύ των κρατών μελών, διότι δεν υπάρχει αμοιβαία αναγνώριση των μέτρων αυτών. Το γεγονός αυτό θέτει υπό αμφισβήτηση τη δικαστική προστασία των ατομικών δικαιωμάτων.
<P>
Ως εκ τούτου, υποστηρίζω αυτήν την πρόταση για απόφαση πλαίσιο για το ευρωπαϊκό ένταλμα επιτήρησης σε προδικαστικές διαδικασίες, που θα καταστήσει δυνατή την αμοιβαία αναγνώριση των προδικαστικών μέτρων επιτήρησης, επιτρέποντας στους υπόπτους να επιτρέψουν στα κράτη μέλη όπου κατοικούν κατά τη διάρκεια της διεξαγωγής ερευνών.
<P>
Έτσι θα περιοριστούν οι λόγοι για συλλήψεις (ιδίως στις περιπτώσεις λιγότερο σοβαρών αδικημάτων) ενώ παράλληλα θα ενθαρρυνθεί περισσότερο η αποτελεσματική νομική συνεργασία.
<SPEAKER ID="194" NAME="Pedro Guerreiro  " AFFILIATION="GUE/NGL">
γραπτώς. - (PT) " εν λόγω απόφαση πλαίσιο του Συμβουλίου για το ευρωπαϊκό ένταλμα επιτήρησης σε προδικαστικές διαδικασίες μεταξύ κρατών μελών, την οποία η έκθεση του Ευρωπαϊκού Κοινοβουλίου μόλις ενέκρινε, αποτελεί, όπως προηγούμενες διαδικασίες, μέρος μιας προσπάθειας ενδυνάμωσης και ολοκλήρωσης ενός "κοινού ευρωπαϊκού χώρου δικαιοσύνης" που ακολουθεί τον δρόμο που χάραξαν τα προγράμματα του Τάμπερε και της Χάγης για μία "Ευρώπη χωρίς (εσωτερικά) σύνορα".
<P>
Μεταξύ άλλων, η πρόταση για απόφαση πλαίσιο και η έκθεση συνιστούν την επέκταση χρήσης του ευρωπαϊκού εντάλματος σύλληψης ώστε να καλύπτει όλα τα αδικήματα (χωρίς κατώτατο όριο).
<P>
Τα παραπάνω και άλλα μέτρα που έχουν σχεδιαστεί στοχεύουν στην επέκταση του πεδίου για εναρμόνιση του ποινικού δικαίου στα διαφορετικά κράτη μέλη της ΕΕ, στην ενδυνάμωση της ομοσπονδιακής φύσης της Ευρωπαϊκής Ένωσης, στην προώθηση της μεταρρυθμιστικής Συνθήκης και την άντληση δύναμης από αυτήν, η οποία αφαιρεί από τα κράτη νέους τομείς δικαιοδοσίας σε νομικές και εσωτερικές υποθέσεις.
<SPEAKER ID="196" NAME="Patrick Gaubert  " AFFILIATION="PPE-DE">
γραπτώς. - (FR) Έπειτα από περισσότερα από πέντε έτη διαπραγματεύσεων, το Συμβούλιο κατέληξε επιτέλους σε μία συμφωνία σχετικά με την απόφαση πλαίσιο για την καταπολέμηση ορισμένων μορφών και εκδηλώσεων ρατσισμού και ξενοφοβίας μέσω του ποινικού δικαίου. Ενώ επικροτούμε αυτήν την εξέλιξη, οφείλουμε επίσης να λυπούμαστε που επετεύχθη με αντίτιμο την ελάχιστη προστασία.
<P>
Όπως καταδεικνύει η έκθεση της κ Roure, η απόφαση πλαίσιο καθορίζει μόνο ένα ελάχιστο επίπεδο εναρμόνισης, και η αποτελεσματικότητα και το πεδίο εφαρμογής της περιορίστηκαν σημαντικά από τις πολυάριθμες παρεκκλίσεις που περιλαμβάνει.
<P>
Παρά τις προσπάθειες του Ευρωπαϊκού Κοινοβουλίου, όταν κλήθηκε να γνωμοδοτήσει σχετικά με το εν λόγω κείμενο προκειμένου να του προσδώσει μεγαλύτερη ισχύ, η απόφαση πλαίσιο στερείται φιλοδοξίας και δεν θα επαρκέσει για την αναχαίτιση των προβλημάτων που αντιμετωπίζουμε όπως είναι τα εξής: η καταπολέμηση του ρατσισμού και η διασφάλιση της αποδοχής των καθολικών αξιών μας.
<P>
" εν λόγω απόφαση πλαίσιο θα πρέπει να εκληφθεί ως ένα πρώτο βήμα στη διαδικασία μάχης με τον ρατσισμό και την ξενοφοβία σε Ευρωπαϊκό επίπεδο και μέγιστης εναρμόνισης σε αυτόν τον τομέα.
<P>
Παρά τα παραπάνω μειονεκτήματα, ψήφισα υπέρ της έγκρισης της εν λόγω έκθεσης στην Ολομέλεια, διότι είναι ζωτικής σημασίας για την Ευρωπαϊκή Ένωση, και συγκεκριμένα για το Ευρωπαϊκό Κοινοβούλιο, να σταλεί ένα ηχηρό πολιτικό μήνυμα υπέρ των θεμελιωδών δικαιωμάτων.
<SPEAKER ID="197" NAME="Bruno Gollnisch  " AFFILIATION="NI">
γραπτώς. - (FR) Στηρίζω την άποψη μειοψηφίας που εξέφρασε επίσημα ο κ Dillen. " οδηγία πλαίσιο σχετικά με την ποινικοποίηση "ορισμένων μορφών και εκδηλώσεων ρατσισμού και ξενοφοβίας" αποτελεί εγκληματική για τις πολιτικές ελευθερίες ευρωπαϊκή νομοθεσία, που λειτουργεί τόσο βλαβερά για την ελευθερία σκέψης και έκφρασης όσο η νομοθεσία Gayssot και Taubira στη Γαλλία.
<P>
Κανένας πολιτικός λόγος, που προασπίζει τις εθνικές ταυτότητες, που εκφράζει υπερηφάνεια για την εθνική ιστορία ή που αντιτίθεται στην εξάπλωση της μετανάστευσης και τον καθολικό κίνδυνο που αντιμετωπίζει η ελευθερία εξαιτίας της αδυσώπητης ισλαμοποίησης της ηπείρου μας, δεν πρόκειται πλέον να ξεφύγει από την οργή της αστυνομίας της σκέψης. Για ακόμη μία φορά, η Ευρώπη δεν στέκεται στο πλευρό των ίδιων της των πολιτών, διότι εκείνοι που κατάρτισαν την εν λόγω οδηγία και οι βουλευτές του ΕΚ που μόλις την ενέκριναν έχουν ήδη αποφασίσει ποιοι είναι οι υποτιθέμενοι εγκληματίες και ποια τα υποτιθέμενα θύματα.
<P>
Όσο για τη εναρμόνιση του ποινικού δικαίου, σε εποχές που αστυνομικοί στα προάστια της Γαλλίας πυροβολούνται με όπλα πολέμου, που η ήπειρος μας εξακολουθεί να απειλείται από τρομοκρατικές σφαγές, και που στυγνοί εγκληματίες εκμεταλλεύονται την κατάργηση των συνόρων προκειμένου να συνεχίσουν να διαπράττουν φρικτά εγκλήματα στη μια χώρα μετά την άλλη, υπάρχουν σημαντικότερα πράγματα να κάνουμε από το να καθιστούμε πνευματικούς και δικαστικούς δικτάτορες αυτούς που στηρίζουν οτιδήποτε ξενόφερτο και την εξαναγκαστική πολυπολιτισμικότητα.
<SPEAKER ID="198" NAME="Carl Lang  " AFFILIATION="NI">
γραπτώς. - (FR) Ο σκοπός της έκθεσης της κ. Roure είναι η καταπολέμηση του ρατσισμού. Αν και πολύ αξιέπαινος στόχος, δυστυχώς χρησιμοποιείται ως δικαιολογία για να εφαρμοστεί μια πολιτική που κάνει διακρίσεις κατά υπηκόων των κρατών μελών μας, οι οποίοι μετατρέπονται σε πολίτες δεύτερης κατηγορίας στις ίδιες τους τις χώρες.
<P>
Απόδειξη αυτού αποτελούν δύο τραγικά περιστατικά που συνέβησαν την περασμένη Κυριακή. " είδηση της δολοφονίας μιας νεαρής γαλλίδας, της Anne-Lorraine Schmitt, από άτομο τουρκικής καταγωγής που είχε ήδη καταδικαστεί για βιασμό, δεν έγινε πρωτοσέλιδο όπως αντιθέτως συνέβη με την είδηση, την ίδια ημέρα, του θανάτου δύο νέων, του Moushin και του Larami, οι οποίοι επέβαιναν με μεγάλη ταχύτητα, χωρίς άδεια οδήγησης και χωρίς κράνος σε μια μίνι μοτοσικλέτα και συγκρούστηκαν με αυτοκίνητο της αστυνομίας. Το ατύχημα καλύφθηκε ευρέως από τις τηλεοπτικές ειδήσεις και ο Γάλλος πρόεδρος συνάντησε τους γονείς των δύο εφήβων.
<P>
Οπότε μήπως πρέπει να κάψετε και να λεηλατήσετε μια πόλη, όπως έκαναν εκατοντάδες κακοποιοί διατεινόμενοι ότι εκδικούντο τον θάνατο των "δικών" τους Moushin και Larami, εάν επιθυμείτε την συμπαράσταση του κράτους; Γιατί τα αθώα θύματα λαμβάνουν λιγότερη προσοχή από τους κακοποιούς; Πρέπει επιτέλους να τερματιστούν αυτές οι ανωμαλίες: η ήπια προσέγγιση των αρχών, η παρανοϊκή πολιτική μετανάστευσης που ισχύει τα τελευταία 30 χρόνια, και ο υποτιθέμενος αντι-ρατσισμός, που στη Γαλλία μάλλον πρόκειται για απόλυτο ρατσισμό κατά των Γάλλων.
<SPEAKER ID="199" NAME="Martine Roure  " AFFILIATION="PSE">
γραπτώς. - (FR) " Ευρωπαϊκή Ένωση δεν αποτελεί απλώς μια ενιαία αγορά. Πρωτίστως αποτελεί μια ένωση λαών που μοιράζονται τις ίδιες αξίες και συγκεκριμένα την προάσπιση των ατομικών θεμελιωδών δικαιωμάτων. Ως εκ τούτου, η έγκριση της απόφασης πλαισίου για την καταπολέμηση ορισμένων μορφών και εκδηλώσεων ρατσισμού και ξενοφοβίας μέσω του ποινικού δικαίου ήταν άμεσα απαραίτητες.
<P>
" Ευρώπη λαμβάνει μέτρα για την καταπολέμηση του ρατσισμού και των διακρίσεων και για τον λόγο αυτό χρειάζεται ένα μέσο που θα εξασφαλίσει το ίδιο επίπεδο προστασίας σε όλα τα κράτη μέλη κατά των ρατσιστικών και ξενοφοβικών πράξεων. Οφείλουμε να επιδιώξουμε μια δίκαιη ισορροπία, διασφαλίζοντας ένα ισότιμο επίπεδο τιμωρίας για λέξεις και πράξεις που υποκινούν τη βία και το μίσος, και παράλληλα διασφαλίζοντας το δικαίωμα στην ελευθερία έκφρασης. Έτσι, παραδείγματος χάριν, σεβόμαστε τις εθνικές παραδόσεις όταν πρόκειται να καταδικάσουμε τον ρεβιζιονισμό.
<P>
Ωστόσο, λυπούμαι που το πεδίο εφαρμογής αυτής της πρότασης περιορίστηκε λόγω της απαίτησης για ομοφωνία στο Συμβούλιο, και προτείνω τα κράτη μέλη να προχωρήσουν περαιτέρω, μαζί με το Ευρωπαϊκό Κοινοβούλιο, όταν θα επανεξεταστεί το εν λόγω κείμενο.
<SPEAKER ID="200" NAME="Olle Schmidt  " AFFILIATION="ALDE">
γραπτώς. - (SV) " έκθεση της κ. Roure προκάλεσε προβληματισμό. Βεβαίως, στηρίζω με όλη μου την καρδιά τη φιλοδοξία της μάχης, σε αρκετά μέτωπα, κατά του ρατσισμού και της ξενοφοβίας όπου προκύψει. Υπάρχουν βάσιμοι λόγοι για να τεθεί υπό συζήτηση η νομοθεσία σε επίπεδο ΕΕ. Οι απόψεις, και καλές και κακές, μεταφέρονται γρήγορα μεταξύ συνόρων και μεταξύ ατόμων. " δικαστική προστασία είναι ανομοιογενής στην Ευρώπη.
<P>
Παράλληλα, έχουμε λόγους να είμαστε προσεκτικοί όταν πρόκειται για την εναρμόνιση του ποινικού δικαίου, πόσω μάλλον σε έναν τομέα που έχει συνταγματικές προεκτάσεις. " Σουηδία τηρεί μια μεγαλόψυχη στάση απέναντι στην ελευθερία της έκφρασης, την ελευθερία του Τύπου και τη θρησκευτική ελευθερία. Ορισμένα μέρη της Ευρώπης δεν τηρούν την ίδια στάση για προφανείς λόγους. " απόφαση του Συμβουλίου, της οποίας την εφαρμογή η γερμανική Προεδρία διαπραγματεύτηκε με κόπο, διασφαλίζει ένα ελάχιστο επίπεδο προστασίας. " έκθεση της κ. Roure επεδίωξε να προχωρήσει περεταίρω και περιείχε αρκετές ασάφειες. Ως εκ τούτου, ψήφισα τελικά κατά της έκθεσης.
<P>
Βεβαίως η ελευθερία της σκέψης δεν μπορεί να είναι απόλυτη. Λέγοντας το αυτό ωστόσο, δεν διασαφηνίζεται ότι για όλους τους περιορισμούς πρέπει να υπάρχει δυνατό κίνητρο.
<SPEAKER ID="202" NAME="Marie-Hélène Descamps  " AFFILIATION="PPE-DE">
γραπτώς. - (FR) Το κείμενο που ψηφίστηκε σήμερα αποτελεί ένα σημαντικό βήμα για τον τομέα των οπτικοακουστικών μέσων και για τους ευρωπαίους πολίτες.
<P>
Πρόκειται για το αποτέλεσμα χρονοβόρων διαπραγματεύσεων κατά τις οποίες το Ευρωπαϊκό Κοινοβούλιο διαδραμάτισε πρωταρχικό ρόλο.
<P>
Βελτιώνει σημαντικά την αρχική πρόταση της Ευρωπαϊκής Επιτροπής, ιδιαίτερα με τη διεύρυνση του πεδίου εφαρμογής της οδηγίας στα νέα μέσα και με πρακτικά μέτρα για την προώθηση των ευρωπαϊκών οπτικοακουστικών παραγωγών.
<P>
Τα σημεία αυτά διασφαλίζουν ότι τα παραδοσιακά και ψηφιακά οπτικοακουστικά μέσα μπορούν να γίνουν ανταγωνιστικά, προστατεύοντας παράλληλα την πολιτισμική πολυμορφία που δίνει στην Ευρώπη την ταυτότητά της.
<P>
Αναγνωρίζοντας το δικαίωμα πρόσβασης σε συνοπτικά αποσπάσματα σηματοδοτεί, επίσης, πραγματική πρόοδο για τους ραδιοτηλεοπτικούς οργανισμούς, συμπεριλαμβανομένων των πανευρωπαϊκών, εφόσον αυτό το δικαίωμα ασκείται σε λογικά πλαίσια.
<P>
Τέλος, για πρώτη φορά θα έχουμε σαφείς κανόνες σχετικά με την έμμεση διαφήμιση. Αυτή η πρακτική υπάρχει ήδη, αλλά προς το παρόν προωθείται χωρίς κάποιο κανονιστικό πλαίσιο και, επομένως, χωρίς διαφάνεια και ασφάλεια δικαίου. Με τις προτεινόμενες εγγυήσεις η έμμεση διαφήμιση θα παρουσιαστούν νέες ευκαιρίες για την ευρωπαϊκή οπτικοακουστική παραγωγή και δημιουργία, παρέχοντας ταυτόχρονα την απαραίτητη προστασία και ενημέρωση στον καταναλωτή.
<SPEAKER ID="203" NAME="Henri Weber  " AFFILIATION="PSE">
γραπτώς. - (FR) Φτάσαμε, λοιπόν, στο τέλος μιας χρονοβόρας και κοπιώδους διαδικασίας. Εξασφαλίσαμε από το Συμβούλιο ό,τι περισσότερο μπορούσαμε. Επαναφέραμε στο κείμενο ό,τι θεωρήσαμε ουσιαστικό και, προς μεγάλη μας έκπληξη και χαρά, οφείλουμε να παραδεχθούμε ότι σχεδόν όλες μας οι νέες προτάσεις έγιναν δεκτές.
<P>
Φυσικά και θα ήμασταν περισσότερο χαρούμενοι αν είχαμε καταφέρει να χαλιναγωγήσουμε τους ιδιωτικούς ραδιοτηλεοπτικούς οργανισμούς και φορείς όσον αφορά την απελευθέρωση της διαφήμισης. Φυσικά και θα προτιμούσαμε να απαγορευθεί η έμμεση διαφήμιση. Φυσικά και θα προτιμούσαμε μια πιο αυστηρή στάση ως προς την παιδική διαφήμιση. Αλλά, προφανώς, κάτι τέτοιο δεν αντιπροσώπευε τη θέση της πλειοψηφίας του Κοινοβουλίου ή του Συμβουλίου.
<P>
Επειδή οι υπηρεσίες των οπτικοακουστικών μέσων χρειάζονται τη νέα αυτή νομοθεσία το γρηγορότερο δυνατόν, και επειδή πρέπει να παραδεχθούμε ότι το Συμβούλιο και η γερμανική Προεδρία προχώρησαν σε ανοιχτή και, εν τέλει, παραγωγική συνεργασία, τώρα μπορούμε να πούμε ότι το ποτήρι είναι μισογεμάτο. Επομένως, η ομάδα των Σοσιαλιστών στηρίζει την πρόταση έγκρισης του κειμένου που προέκυψε από τις διαπραγματεύσεις.
<SPEAKER ID="205" NAME="Carlos Coelho  " AFFILIATION="PPE-DE">
γραπτώς. - (PT) " παράνομη παραγωγή και διακίνηση πυροβόλων όπλων, των εξαρτημάτων, των μερών τους και των πυρομαχικών, έχει αρνητικές επιπτώσεις στην ασφάλεια όλων των κατοίκων της ΕΕ. Επιπλέον, η ιχνηλάτηση των πολυβόλων όπλων είναι πρωταρχικής σημασίας για την καταπολέμηση του οργανωμένου εγκλήματος.
<P>
Είναι απαραίτητο να ληφθούν τα αναγκαία μέτρα για την πρόληψη, την καταπολέμηση και την εξάλειψη της συγκεκριμένης μορφής εγκλήματος.
<P>
Σύμφωνα με στοιχεία του Παγκόσμιου Οργανισμού Υγείας, η διαπροσωπική βία και η αυτοκτονία καταλαμβάνουν την τρίτη και τέταρτη θέση, αντίστοιχα, μεταξύ των αιτιών κακής υγείας και πρόωρου θανάτου για την ηλικιακή ομάδα 15-44 ετών παγκοσμίως, μεγάλο ποσοστό των οποίων συμβαίνει λόγω της χρήσης πυροβόλων όπλων.
<P>
Επομένως, η πρωτοβουλία αυτή στοχεύει στην προσαρμογή της οδηγίας σχετικά με τον έλεγχο της απόκτησης και της κατοχής όπλων και θεσπίζει κοινούς κανόνες που επιτρέπουν στα κράτη μέλη να παρακολουθούν την απόκτηση και την κατοχή πυροβόλων όπλων και τη μεταφορά τους σε άλλο κράτος μέλος.
<P>
Μολονότι η πρόταση της Επιτροπής είναι γενικώς θετική, περιορίζεται στην ενσωμάτωση σημείων του πρωτοκόλλου των "νωμένων Εθνών του 2001. Για το λόγο αυτό, είναι σημαντικό να εξεταστούν και οι τροποποιήσεις που η Επιτροπή έκρινε αναγκαίες στην έκθεση του 2000.
<SPEAKER ID="206" NAME="Ian Hudghton  " AFFILIATION="Verts/ALE">
γραπτώς. - (EN) Ψήφισα υπέρ της έκθεσης της κ. Kallenbach, συναδέλφου της ομάδας μου, σχετικά με τα όπλα, που αντιπροσωπεύει έναν επάξια κερδισμένο συμβιβασμό.
<P>
" νόμιμη χρήση των πυροβόλων όπλων διαδραματίζει σημαντικό ρόλο στην Ευρωπαϊκή Ένωση. Τα πυροβόλα όπλα συνεισφέρουν σε πολλούς τομείς της οικονομίας, από την κατασκευή ή την πώλησή τους μέχρι σε τομείς της αγροτικής οικονομίας, όπου η χρήση όπλου είναι απαραίτητη. Επίσης, χιλιάδες άνθρωποι παίρνουν μέρος σε δραστηριότητες σκοποβολής στον ελεύθερο τους χρόνο.
<P>
Ωστόσο, ζωτικής σημασίας είναι οι επαρκείς έλεγχοι ώστε νόμιμα όπλα να μην περάσουν στο πεδίο της εγκληματικότητας. " σημερινή έκθεση πετυχαίνει μια λεπτή ισορροπία που επιτρέπει σε εκείνους που κάνουν νόμιμη χρήση όπλων να συνεχίσουν, ενώ καταφέρεται εναντίον εκείνων που θέλουν να δρουν εκτός νόμου.
<SPEAKER ID="207" NAME="Bogusław Liberadzki  " LANGUAGE="PL">
Κύριε Πρόεδρε, ψηφίζω υπέρ της έγκρισης της έκθεσης της κ. Kallenbach σχετικά με την πρόταση οδηγίας του Ευρωπαϊκού Κοινοβουλίου και του Συμβουλίου για την τροποποίηση της οδηγίας 91/477/ΕΟΚ του Συμβουλίου σχετικά με τον έλεγχο της απόκτησης και της κατοχής όπλων - C6-0081/2006 -. Συμφωνώ ότι η παράνομη κατασκευή και διακίνηση πυροβόλων όπλων, των εξαρτημάτων, των μερών τους και των πυρομαχικών, έχει αρνητικές επιπτώσεις στην ασφάλεια όλων των κατοίκων της ΕΕ.
<P>
" έκθεση ορθώς επισημαίνει ότι τα μικρά όπλα είναι εργαλεία βίας στην κοινωνία επειδή είναι προσιτά, φθηνά, φορητά και εύχρηστα.
<P>
Υποστηρίζει, επίσης, τη συμπερίληψη στο πεδίο εφαρμογής της οδηγίας της εμπορίας στο διαδίκτυο και της διάθεσης διαδικτυακών πλατφορμών για την εμπορία όπλων.
<SPEAKER ID="208" NAME="David Martin  " AFFILIATION="PSE">
γραπτώς. - (EN) Ψήφισα υπέρ αυτής της έκθεσης και χαιρετίζω την προσχώρηση των Ευρωπαϊκών Κοινοτήτων στο Πρωτόκολλο των "νωμένων Εθνών σχετικά με την απόκτηση και την κατοχή πυροβόλων όπλων. Το πρωτόκολλο θα επιτρέπει μεγαλύτερη προστασία του καταναλωτή, εφόσον θα ενισχύσει την εποπτεία της αγοράς, θα επιτρέπει την ταχεία ιχνηλάτηση των όπλων, χάρη σε μηχανοργανωμένες βάσεις δεδομένων, και την καταστροφή παράνομων όπλων, και επομένως θα βοηθήσει στη μείωση της παράνομης κατασκευής και διακίνησης πυροβόλων όπλων στο έδαφος των κρατών μελών.
<SPEAKER ID="209" NAME="Zita Pleštinská  " AFFILIATION="PPE-DE">
γραπτώς. - (SK) Τα όπλα δεν είναι συμβατικά προϊόντα. Αποτελούν μεγάλο κίνδυνο ειδικά για παιδιά και νέους οι οποίοι απειλούνται από τη διάδοση μιας νοοτροπίας οπλοχρησίας μέσω του διαδικτύου. Πρόσφατα, συνέβησαν στην Ευρώπη ορισμένα πολύ δυσάρεστα περιστατικά, με πρωταγωνιστές νέους που χρησιμοποιούσαν όπλα. Χαίρομαι που δεν μείναμε αδρανείς απέναντι στα γεγονότα της Φινλανδίας και της Αμβέρσας, στο Βέλγιο.
<P>
Συνειδητοποιώ ότι η απαγόρευση των όπλων θα σήμαινε αύξηση της παράνομης διακίνησης, συνεπώς αυτό το ζήτημα απαιτεί πολύ λεπτό πολιτικό χειρισμό. Τα πρωτόκολλα των "νωμένων Εθνών αποτέλεσαν το σημείο εκκίνησης για αυτή την οδηγία. Πριν την επικύρωσή τους, οι υποχρεώσεις τους έπρεπε να μεταφερθούν στην ευρωπαϊκή νομοθεσία.
<P>
Ψήφισα υπέρ της έκθεσης γιατί εισάγει ένα βιώσιμο συμβιβασμό, περιορίζοντας την παράνομη πώληση όπλων, αλλά σέβεται επίσης και τα εκχωρημένα συμφέροντα των κυνηγών και των νόμιμων κατόχων όπλων τα οποία χρησιμοποιούνται για αθλητικούς σκοπούς. " οδηγία θα έχει ως αποτέλεσμα τη βελτίωση της σήμανσης των όπλων, ενώ αναγνωρίζει ότι κάθε κράτος μέλος έχει τη δική του παράδοση και πολιτισμό ως προς την οπλοχρησία. Θα απαγορεύσει τη χρήση όπλου σε νέους κάτω των 18 ετών. Θα επιτρέπεται στα άτομα νεαρής ηλικίας να παίρνουν μέρος σε ανάλογες αθλητικές ενασχολήσεις, μόνο κάτω από την επίβλεψη των εκπαιδευτών και των γονιών τους.
<P>
Πιστεύω ότι χάρη στην υπεύθυνη δουλειά της Επιτροπής Εσωτερικής Αγοράς και Προστασίας των Καταναλωτών, η Ευρώπη θα αποκτήσει μια σύγχρονη νομοθεσία σχετικά με τα όπλα. " μερική εναρμόνιση των κανόνων στην Ένωση, όχι μόνο θα περιορίσει τις παράνομες πωλήσεις, αλλά θα διασφαλίσει ότι επικίνδυνα όπλα που αποτελούν απειλή για αθώους ανθρώπους, θα εκλείψουν σταδιακά από τους δρόμους μας.
<SPEAKER ID="210" NAME="Catherine Stihler  " AFFILIATION="PSE">
γραπτώς. - (EN) Θα πρέπει να επικροτήσουμε αυτήν την έκθεση σχετικά με τον έλεγχο της απόκτησης και της κατοχής όπλων. " καταπολέμηση των εγκλημάτων που έχουν σχέση με όπλα και το λαθρεμπόριο όπλων στην ΕΕ πρέπει να αποτελέσει προτεραιότητα.
<SPEAKER ID="212" NAME="Astrid Lulling" AFFILIATION="PPE-DE">
γραπτώς. - (FR) ψήφισα υπέρ της έκθεσης Dumitrescu και χαίρομαι πολύ που χάρη στις προσπάθειες του Κοινοβουλίου; μπορέσαμε να επιτύχουμε βιώσιμους συμβιβασμούς για όλα τα εμπλεκόμενα μέρη. Για το Λουξεμβούργο, το άρθρο 5 του κανονισμού είναι ζωτικής σημασίας.
<P>
Το εν λόγω άρθρο αποκαθιστά τη συμβατική ελευθερία επιτρέποντας στα δύο μέρη, τον καταναλωτή και τον επαγγελματία, να επιλέξουν ποιο εθνικό δίκαιο θα εφαρμόσουν στη σύμβασή τους, είτε αυτό του κράτους μέλους του καταναλωτή, είτε εκείνο του κράτους μέλους του επαγγελματία.
<P>
Στην πρότασή της, η Επιτροπή επιχείρησε να το αλλάξει αναφέροντας ότι μόνο το δίκαιο της χώρας διαμονής του καταναλωτή θα πρέπει να εφαρμόζεται. Κάτι τέτοιο θα είχε καταστροφικές συνέπειες για τα μικρότερα κράτη μέλη, δεδομένου ότι επιχειρήσεις που λειτουργούν στην ενιαία αγορά και προέρχονται από αυτές τις χώρες θα αναγκάζονταν να εφαρμόσουν μέχρι και 27 διαφορετικές εθνικές νομοθεσίες, γεγονός το οποίο θα απέτρεπε τις ΜΜΕ να αναλάβουν εμπορικές δραστηριότητες έξω από τα εθνικά τους σύνορα.
<P>
Οι καταναλωτές των μικρότερων κρατών μελών θα αντιμετώπιζαν μία αξιοσημείωτη μείωση στην προσφορά, καθώς η αύξηση της γραφειοκρατίας που θα προέκυπτε από αυτήν την πρόταση θα μπορούσε να πείσει τους επιχειρηματίες να σταματήσουν να παρέχουν υπηρεσίες σε καταναλωτές που διαμένουν σε αυτές τις χώρες.
<SPEAKER ID="213" NAME="Inger Segelström  " AFFILIATION="PSE">
γραπτώς . - (SV) Εμείς οι Σουηδοί Σοσιαλδημοκράτες ψηφίσαμε υπέρ της έκθεσης, εφόσον θεωρήσαμε ότι είναι σημαντικό από πλευράς ασφάλειας δικαίου και στο πλαίσιο των εξελίξεων στο εμπόριο και στο μάρκετινγκ, να έχουμε σύγχρονους κοινούς κανόνες για την επιλογή του δικαίου στις συμβατικές ενοχές. Ωστόσο, δεν είμαστε ευχαριστημένοι με τον συμβιβασμό που επιτεύχθηκε και καταψηφίσαμε την παράγραφο 2 στην τροπολογία 77, η οποία αφορά τις συμβάσεις των καταναλωτών. Θεωρούμε ότι η Ευρώπη χρειάζεται μεγαλύτερη καταναλωτική προστασία με σαφείς κανόνες, τόσο για τους επιχειρηματίες, όσο και για τους καταναλωτές. Κατά την άποψή μας, ο συμβιβασμός δεν δίνει μια ικανοποιητική λύση στο ζήτημα.
<P>
" ύπαρξη ασφαλών καταναλωτών που γνωρίζουν τα δικαιώματά τους και με αυτοπεποίθηση πραγματοποιούν διασυνοριακές αγορές, είναι σημαντική για την ευρωπαϊκή οικονομία και ευημερία. Ωστόσο, συμμεριζόμαστε την αγωνία των μικρών επιχειρήσεων σχετικά με την επιβάρυνση που επιβάλλεται σε όσες εμπλέκονται στο ηλεκτρονικό εμπόριο στην Ευρώπη όσον αφορά την απόκτηση εμπειρογνωμοσύνης ως προς τη νομοθεσία περί καταναλωτών των διάφορων κρατών μελών. Αυτό αποτελεί ένα σημαντικό ζήτημα που μένει να διευκρινιστεί.
<SPEAKER ID="215" NAME="Edite Estrela  " AFFILIATION="PSE">
γραπτώς. - (PT) Ψήφισα υπέρ της έκθεσης της Karin Scheele σχετικά με την πρόταση κανονισμού του Ευρωπαϊκού Κοινοβουλίου και του Συμβουλίου για την τροποποίηση του κανονισμού (ΕΚ) αριθ. 1829/2003 σχετικά με τα γενετικώς τροποποιημένα τρόφιμα και τις γενετικώς τροποποιημένες ζωοτροφές γιατί πιστεύω ότι οι αλλαγές που παρουσιάζονται στην έκθεση, οι οποίες αποσκοπούν στη διεύρυνση του πεδίου εφαρμογής του κανονισμού, ενισχύουν τον ρόλο του Ευρωπαϊκού Κοινοβουλίου για την υλοποίηση του, προωθώντας έτσι καλύτερη ρύθμιση.
<SPEAKER ID="216" NAME="Ilda Figueiredo  " AFFILIATION="GUE/NGL">
γραπτώς. - (PT) Το Ευρωπαϊκό Κοινοβούλιο ενέκρινε σήμερα την έκθεση Scheele σχετικά με τα γενετικώς τροποποιημένα τρόφιμα και τις γενετικώς τροποποιημένες ζωοτροφές. Όπως είναι γνωστό, υπάρχει ακόμη μεγάλη αμφισβήτηση σχετικά με τα γενετικώς τροποποιημένα τρόφιμα, ειδικά όσον αφορά τον αντίκτυπό τους στην υγεία των ανθρώπων και των ζώων. Επομένως, η αρχή της προφύλαξης θα πρέπει να διατηρηθεί ελλείψει επιστημονικής βεβαιότητας.
<P>
Επιπλέον, το τάισμα των ζώων με γενετικώς τροποποιημένες ζωοτροφές σημαίνει ότι αυτά τα προϊόντα εισέρχονται, επίσης, στη διατροφική μας αλυσίδα, παρόλο που δεν υπάρχουν επιστημονικές διαβεβαιώσεις ότι κάτι τέτοιο δεν βλάπτει την υγεία.
<P>
Σε αυτή την έκθεση, το Ευρωπαϊκό Κοινοβούλιο στηρίζει τη θέση της Επιτροπής όσον αφορά τις εκτελεστικές αρμοδιότητες που ανατίθενται στην Επιτροπή και θέτει μια σειρά όρων στην ήδη υπάρχουσα νομοθεσία, χωρίς να επιλύει τα βασικά θέματα.
<P>
Συνεπώς, δεν μπορούμε να ψηφίσουμε υπέρ. Οι όροι μπορεί να είναι ευνοϊκοί, δεν αποτελούν, ωστόσο, λύση του θεμελιώδους ζητήματος.
<SPEAKER ID="217" NAME="Ian Hudghton  " AFFILIATION="Verts/ALE">
γραπτώς. - (EN) " ομάδα μου υπέβαλε μια σημαντική τροπολογία στην έκθεση Scheele. Πιστεύουμε ότι το Ευρωπαϊκό Κοινοβούλιο θα πρέπει να εξετάζει εξονυχιστικά τα ζητήματα που αφορούν γενετικώς τροποποιημένους οργανισμούς (ΓΤΟ). Πιστεύω ότι οι ΓΤΟ αποτελούν σοβαρή απειλή για την υγεία και το περιβάλλον στην ΕΕ και ότι όλες οι αποφάσεις για τέτοια ζητήματα χρήζουν εξέτασης όσο το δυνατόν πιο εξονυχιστικής.
<SPEAKER ID="218" NAME="Renate Sommer  " AFFILIATION="PPE-DE">
γραπτώς. - (DE) Μετά από χρονοβόρες διαβουλεύσεις, εμείς, οι εισηγητές των πολιτικών ομάδων αυτού του Κοινοβουλίου καταλήξαμε σε ένα συμβιβασμό για την τροποποίηση του κανονισμού (ΕΚ) αριθ. 1829/2003 σχετικά με τα γενετικώς τροποποιημένα τρόφιμα και τις γενετικώς τροποποιημένες ζωοτροφές, όσον αφορά τις εκτελεστικές αρμοδιότητες που ανατίθενται στην Επιτροπή. Ο εν λόγω συμβιβασμός επιτεύχθηκε ύστερα από διαβουλεύσεις με άλλους φορείς, συμπεριλαμβανομένου του Συμβουλίου. Λαμβάνει αυστηρά υπόψη της τη νέα κανονιστική διαδικασία με έλεγχο.
<P>
Αφενός, πετύχαμε να διευρύνουμε τις αρμοδιότητες του Κοινοβουλίου συγκριτικά με αυτές που προέβλεπε το σχέδιο της Επιτροπής. Αφετέρου, καταφέραμε να διορθώσουμε το σχέδιο έκθεσης της Επιτροπής Περιβάλλοντος, Δημόσιας Υγείας και Ασφάλειας των Τροφίμων και να το μετατρέψουμε σε μια πρακτική και ρεαλιστική πρόταση. Όλες οι τροποποιήσεις οι οποίες προορίζονταν να καταχραστούν τη νέα διαδικασία επιτροπολογίας για την τροποποίηση των βασικών στοιχείων της υπάρχουσας νομοθεσίας σχετικά με τους ΓΤΟ, απερρίφθησαν.
<P>
Είναι γεγονός ότι δεν έχουμε τη δυνατότητα να γυρίσουμε την πλάτη στην πράσινη γενετική μηχανική. Αντιθέτως, οι ΓΤΟ μας είναι απαραίτητοι για το μέλλον. Υπό το πρίσμα της συζήτησης για την κλιματική αλλαγή, θα έπρεπε να είναι αρκετά σαφές μέχρι τώρα, ακόμη και στους πιο ένθερμους ιδεολογικά οικολόγους πολιτικούς, ότι χρειάζεται να εφαρμόσουμε εμβιομηχανικές μεθόδους βελτίωσης των ανανεώσιμων πηγών ενέργειας για χρήση στην παραγωγή βιομάζας και ενέργειας. Απλούστατα, δεν διαθέτουμε αρκετή καλλιεργήσιμη γη για να αναπτυχθούν επαρκείς ποσότητες συμβατικών ενεργειακών καλλιεργειών. Επιπλέον, πρέπει να φροντίσουμε ώστε να μην χρειαστεί οι επισιτιστικές και οι ενεργειακές καλλιέργειες να βρεθούν αντιμέτωπες στη διεκδίκηση χώρου. Οι επιτρεπόμενοι ΓΤΟ είναι ασφαλείς και με την ιδεολογία δεν χορταίνεις!
<SPEAKER ID="220" NAME="Hélène Goudin και Nils Lundgren  " AFFILIATION="IND/DEM">
γραπτώς. - (SV) Λέμε "όχι" σε περαιτέρω επιδοτήσεις πολιτικών κομμάτων σε επίπεδο Ευρωπαϊκής Ένωσης. Από τη φύση της δημοκρατίας, τα πολιτικά κόμματα οικοδομούνται από τη βάση προς την κορυφή μέσω της διεργασίας διαμόρφωσης γνώμης, την οποία ακολουθεί η ανάπτυξη πολιτικών προγραμμάτων και η εμφάνιση κομμάτων που προσπαθούν να κερδίσουν υποστήριξη στις βουλευτικές εκλογές. " ιδέα του να επιτρέψουμε στο πολιτικό και τεχνοκρατικό καθεστώς τη δημιουργία κομμάτων της ΕΕ από την κορυφή προς τη βάση, χρησιμοποιώντας χρήματα των φορολογουμένων, είναι απεχθής για τη δημοκρατία. Θα προκύψουν κόμματα που είναι ανεξάρτητα από τα μέλη τους, αλλά εξαρτημένα από μια πολιτική ελίτ.
<P>
Συνεπώς, είναι μεγάλο λάθος να αυξήσουμε τώρα τις επιδοτήσεις προς τα κόμματα της ΕΕ μέσω της δημιουργίας πολιτικών ιδρυμάτων σε ευρωπαϊκό επίπεδο. Τα κόμματα της ΕΕ στοίχησαν ήδη στους φορολογουμένους πάνω από 10 εκατομμύρια ευρώ στον προϋπολογισμό της ΕΕ για το 2007 και φαίνεται ότι τα πολιτικά ιδρύματα θα αποκομίσουν το ίδιο ποσό και από οικονομικές εισφορές. Αυτό σημαίνει ότι στο μέλλον οι φορολογούμενοι της ΕΕ θα πρέπει να καταβάλλουν περίπου 190 εκατομμύρια σουηδικές κορόνες στα κόμματα της ΕΕ και στους οργανισμούς που συνδέονται με αυτά. Τα κονδύλια καταλήγουν στα κόμματα της ΕΕ που δεν είναι τίποτα άλλο, παρά γραπτές παρεμβάσεις των Βρυξελλών, κόμματα που οι άνθρωποι δεν ζήτησαν ποτέ, είτε ως πολίτες είτε ως φορολογούμενοι.
<P>
Είναι, επίσης, ηθικώς αμφισβητούμενο το γεγονός ότι οι πολιτικοί σε αυτό το Κοινοβούλιο σφετερίζονται τόσο εύκολα τα χρήματα των φορολογουμένων για τις οργανώσεις τους, τη στιγμή που περικόπτονται οι δημόσιες δαπάνες στα κράτη μέλη.
<SPEAKER ID="221" NAME="Pedro Guerreiro  " AFFILIATION="GUE/NGL">
γραπτώς. - (PT) Ενώ επιχειρούν να επιβάλουν τα βασικά στοιχεία μιας πρότασης συνθήκης που έχει ήδη απορριφθεί και αποκαλείται με διάφορα ονόματα, όπως "συνταγματική", "μίνι", "απλοποιημένη" και "μεταρρυθμιστική", τα υπερεθνικά θεσμικά όργανα της ΕΕ εξακολουθούν να προωθούν την τεχνητή δημιουργία μιας λεγόμενης "ευρωπαϊκής κοινής γνώμης".
<P>
Επιπλέον, θυμόμαστε ότι αυτή η επιμονή εξελίχθηκε σε κάτι ανάλογο με σταυροφορία, ύστερα από τη γαλλική και ολλανδική απόρριψη του "Ευρωπαϊκού Συντάγματος" και κατέφυγε σε κάθε διαθέσιμο μέσο, συμπεριλαμβανομένων των "ευρωπαϊκών πολιτικών κομμάτων" και τώρα στις πολιτικές τους βάσεις, για να προωθήσει τη "διαμόρφωση ευρωπαϊκής συνείδησης".
<P>
Όπως δήλωσε η πορτογαλική Προεδρία, η ανάμειξη "όλων των πολιτών μας σε αυτήν τη συναρπαστική διαδικασία της ευρωπαϊκής οικοδόμησης", αποτελεί την "πραγματική ουσία", την "πραγματική αιτία", το "πραγματικό ζήτημα". Θα πρέπει, συνεπώς, να αναρωτηθούμε γιατί παρά τον τόσο μεγάλο ενθουσιασμό, αποφεύγονται τα δημοψηφίσματα για την ευρωπαϊκή Συνθήκη.
<P>
Ωστόσο, αυτό δεν είναι κάτι που επιθυμούν οι κυρίαρχες δυνάμεις στην ΕΕ. Εκείνο που επιθυμούν πλέον, μεταξύ άλλων, είναι ο κοινοτικός προϋπολογισμός να χρηματοδοτήσει τις εκλογικές εκστρατείες των ευρωπαϊκών πολιτικών κομμάτων του Ευρωπαϊκού Κοινοβουλίου , γεγονός το οποίο θα μπορούσε να αποτελέσει σαφή παρέμβαση στις εσωτερικές πολιτικές σχέσεις και στη δημοκρατική λειτουργία της κάθε χώρας.
<SPEAKER ID="222" NAME="Kartika Tamara Liotard και Erik Meijer  " AFFILIATION="GUE/NGL">
γραπτώς. - (NL) Σε χώρες όπου συμβιώνουν διαφορετικοί άνθρωποι συνηθίζεται να μην υπάρχουν κόμματα που να λειτουργούν στο σύνολο της σε εθνική κλίμακα. " πρώην Αυστροουγγαρία διέθετε πλήθος σοσιαλδημοκρατικών, καθολικών και φιλελεύθερων κομμάτων, το καθένα από τα οποία αντιπροσώπευε διαφορετικές πληθυσμιακές ομάδες και συνδεόταν με τα συμφέροντα και τη γλώσσα της δικής του ομάδας. Και το Βέλγιο, για δεκαετίες, δεν διέθετε εθνικά κόμματα, παρά μόνο κόμματα της Φλάνδρας και της Βαλoνίας. Επομένως, πώς θα μπορούσε η ΕΕ να διαθέτει "ευρωπαϊκά" κόμματα;
<P>
Το κόμμα μας, το Σοσιαλιστικό Κόμμα των Κάτω Χωρών, θεωρεί τα κόμματα βάσης, λαϊκά κινήματα που συνεργάζονται για να εκπληρώσουν το όραμά τους σχετικά με το πώς θα όφειλε να είναι η κοινωνία και για να ικανοποιήσουν τα συμφέροντα των ομάδων που εναποθέτουν την εμπιστοσύνη τους σε ένα συγκεκριμένο κόμμα. Τα κόμματα δεν αποτελούν μέρος του κρατικού μηχανισμού και δεν θα πρέπει να στηρίζονται οικονομικά στα φορολογικά έσοδα. Για το λόγο αυτό, καταψηφίσαμε προηγούμενες αποφάσεις σχετικά με τη χρηματοδότηση των ευρωπαϊκών κομμάτων και, επιπλέον, τασσόμαστε ενάντια στην αύξησή της στο 85%. Θεωρούμε, επίσης, πιο πιθανό να προωθήσει τις εθνικές παρά τις ευρωπαϊκές εκστρατείες για μελλοντικές ευρωπαϊκές εκλογές. Είκοσι επτά εθνικές εκλογές διεξάγονται σε διάφορες περιπτώσεις. Μέσω αυτών εκλέγεται ένα κοινοβούλιο με διεθνή συμμετοχή που απαρτίζεται από ομάδες ανθρώπων με κοινές ιδέες. Είμαστε όλοι υπέρ της διεθνούς συνεργασίας μεταξύ ανθρώπων που έχουν κοινές ιδέες, κάτι τέτοιο, όμως, δεν χρειάζεται χρηματοδότηση από την ΕΕ.
<SPEAKER ID="223" NAME="Κυριάκος Τριανταφυλλίδης  " AFFILIATION="GUE/NGL">
γραπτώς. - Τα πολιτικά κόμματα σε ευρωπαϊκό επίπεδο έχουν διαφορετικές και ενίοτε συγκρουόμενες πολιτικές θέσεις έναντι των ευρωπαϊκών πολιτικών στους διάφορους τομείς. Επομένως, οποιοιδήποτε ευρωπαϊκοί πολιτικοί οργανισμοί που συνδέονται με τα πολιτικά κόμματα πρέπει να είναι ανεξάρτητοι για να προωθούν τις πολιτικές θέσεις τους με τρόπο που θεωρούν κατάλληλο.
<P>
Οι ευρωπαϊκοί πολιτικοί οργανισμοί στο πλαίσιο του παρόντος κανονισμού πρόκειται να επιφορτιστούν με την προώθηση επίσημων ευρωπαϊκών πολιτικών, που συχνά αντίκεινται σε δεδηλωμένες θέσεις πολιτικών κομμάτων. Αυτό αποτελεί άμεση επέμβαση στην πολιτική δράση των ευρωπαϊκών πολιτικών κομμάτων και των εθνικών πολιτικών κομμάτων από τα οποία συναποτελούνται. Θα αποτελούσε επίσης μια έμμεση επέμβαση στις πολιτικές και εκλογικές διεργασίες στα κράτη μέλη δεδομένου ότι θα δημιουργούσε - μέσω της προβλεπόμενης χρηματοδότησης - "ευνοούμενα" και "μη ευνοούμενα" πολιτικά κόμματα, με συνακόλουθες επιπτώσεις και στα αποτελέσματα των εκλογών του Ευρωπαϊκού Κοινοβουλίου.
<P>
Κατά συνέπεια ο οποιοσδήποτε κανονισμός πρέπει να προωθεί ελευθερία άποψης και διαφάνεια, χωρίς αλληλεξαρτήσεις που να δεσμεύουν θέσεις και διεργασίες των ευρωπαϊκών και εθνικών πολιτικών κομμάτων.
<SPEAKER ID="225" NAME="David Martin  " AFFILIATION="PSE">
γραπτώς. - (EN) Χαιρετίζω αυτή την έκθεση η οποία επιδιώκει να διασφαλίσει ότι το επίπεδο των καταλοίπων φυτοφαρμάκων μέσα ή πάνω στα τρόφιμα και τις ζωοτροφές φυτικής και ζωικής προέλευσης θα είναι ελάχιστο. Πρόκειται για ένα σημαντικό ζήτημα για την υγεία ζώων και ανθρώπων.
<SPEAKER ID="227" NAME="Pedro Guerreiro  " AFFILIATION="GUE/NGL">
γραπτώς. - (PT) Όπως έχουμε επισημάνει προηγουμένως, δεν μπορούμε να στηρίξουμε τη "συναίνεση" στις αρχές, τους σκοπούς και τις στρατηγικές της ΕΕ για την αποστολή ανθρωπιστικής βοήθειας σε τρίτες χώρες, που μας καλεί να προωθήσουμε την αποκαλούμενη "ανθρωπιστική" παρέμβαση ως "δικαίωμα" ή και ως "καθήκον", και να χρησιμοποιούμε "μέτρα καταναγκαστικού χαρακτήρα, συμπεριλαμβανομένης της στρατιωτικής παρέμβασης", ως "ύστατο μέτρο" θέτοντας εν αμφιβόλω τις βασικές αρχές του διεθνούς δικαίου.
<P>
Δυστυχώς, οι επιπτώσεις μιας τέτοιας πολιτικής διαφαίνονται έντονα (παρά την απόκρυψη και την συγκάλυψή τους). " πολιτική αυτή συγκαλύπτει απαράδεκτους σκοπούς και συμφέροντα κάτω από ένα μανδύα "αγαθών προθέσεων", σαν να μην έφτανε η συνεχής στηλίτευση της στρατιωτικής επίθεσης και κατοχής του Ιράκ από τις "νωμένες Πολιτείες και τους συμμάχους τους, που είχαν ως αποτέλεσμα εκατοντάδες χιλιάδες θανάτους και την λεηλασία του τεράστιου αποθέματος φυσικών πόρων της χώρας.
<P>
" "ανθρωπιστική παρέμβαση" είναι ένα μέσο που χρησιμοποιούν οι ισχυρές δυνάμεις για να δικαιολογούν την παρέμβασή τους σε καταστάσεις που πολύ συχνά οι ίδιες τροφοδότησαν και επιδείνωσαν μέσα από χρόνιες επεμβάσεις, επιδιώκοντας την ικανοποίηση των στρατηγικών τους συμφερόντων και στηρίζοντας τους ασυνείδητους ελιγμούς των πολυεθνικών.
<P>
" επίλυση των σοβαρών προβλημάτων που επηρεάζουν εκατομμύρια ανθρώπους απαιτεί σεβασμό της εθνικής κυριαρχίας, ειρηνική διευθέτηση των διεθνών συγκρούσεων και ικανοποίηση των επειγουσών αναγκών των οικονομικά ασθενέστερων χωρών.
<SPEAKER ID="229" NAME="Roberta Alma Anastase  " AFFILIATION="PPE-DE">
γραπτώς. - (RO) Ψήφισα υπέρ αυτού του ψηφίσματος ελπίζοντας ότι θα έχει αντίκτυπο στην κατάσταση στην Γεωργία και στην απόφασή της να συνεχίσει ακλόνητη τη δημοκρατική μεταρρύθμιση, καθώς και τη διεργασία εδραίωσης των δράσεων της Ευρωπαϊκής Ένωσης σε αυτήν τη χώρα και, γενικότερα στις ανατολικές γειτονικές χώρες.
<P>
Ως εισηγήτρια για τη συνεργασία στην περιοχή του Εύξεινου Πόντου, θα ήθελα να επαναλάβω τη σπουδαιότητα της δημιουργίας ενός χώρου πολιτικής σταθερότητας και αληθινής δημοκρατίας σε αυτήν την περιοχή. Στο σχέδιο έκθεσής μου ορίζεται με ακρίβεια ο συγκεκριμένος τομέας, μεταξύ άλλων βασικών προτεραιοτήτων περιφερειακής συνεργασίας, και η κατάσταση στην Γεωργία μάς επιβεβαιώνει την επιτακτική ανάγκη προώθησης και εδραίωσης της συνεργασίας σε αυτόν τον τομέα. Πιστεύω ότι τρία στοιχεία είναι απαραίτητα για αυτόν τον σκοπό: η εδραίωση της δημοκρατικής μεταρρύθμισης στη Γεωργία, η ανάπτυξη καλών σχέσεων γειτονίας στην περιοχή και η εποικοδομητική συμμετοχή της Ρωσίας σε αυτή τη διαδικασία, και τέλος, η ουσιαστική και πιο ενεργή ανάμειξη της ΕΕ στην πραγματική σταθεροποίηση και εκδημοκρατισμό της Γεωργίας και, γενικότερα, της περιοχής του Εύξεινου Πόντου.
<SPEAKER ID="230" NAME="Pedro Guerreiro  " AFFILIATION="GUE/NGL">
γραπτώς . - (PT) Μερικές μόνο παρατηρήσεις όσον αφορά το ψήφισμα του Ευρωπαϊκού Κοινοβουλίου σχετικά με την κατάσταση στην Γεωργία.
<P>
Καταρχάς, μολονότι υπογραμμίζει την επιδείνωση της πολιτικής κατάστασης και την καταστολή στην Γεωργία, παρόλα αυτά, αποτελεί άλλη μια μορφή παρέμβασης της ΕΕ, που κατ' ευφημισμόν ορίζεται ως στήριξη για τις "απαραίτητες πολιτικές και οικονομικές μεταρρυθμίσεις" και τις "ευρωατλαντικές αξίες".
<P>
Κατά δεύτερον, και συνεπεία αυτού, αναγνωρίζει "τις πολιτικές, δημοκρατικές και οικονομικές προόδους που έχουν επιτευχθεί από τον παρόντα Πρόεδρο και την παρούσα κυβέρνηση της Γεωργίας", παρόλο που το περιεχόμενο του ψηφίσματος αναφέρει το ακριβώς αντίθετο, και αποσιωπά το κύμα καταστολής που για πολύ καιρό υφίστανται οι προοδευτικοί κύκλοι της χώρας.
<P>
Τρίτον, το ψήφισμα αγνοεί το γεγονός ότι η επιδείνωση της κοινωνικοοικονομικής κατάστασης στη Γεωργία και οι συνθήκες διαβίωσης της πλειονότητας του πληθυσμού - με τη μείωση του εισοδήματος και της απασχόλησης - είναι εκείνα που ευθύνονται για την τρέχουσα κοινωνική δυσαρέσκεια και έχουν εντείνει τις εσωτερικές ανισότητες, τις οποίες προσπαθούν να χρησιμοποιήσουν και να εκμεταλλευτούν αυτοί που είναι στην εξουσία, όπως έκαναν και στο πρόσφατο παρελθόν.
<P>
Τέλος, ως απάντηση σε αυτά τα σημαντικά γεγονότα , η ΕΕ "προτρέπει" τον πρόεδρο Saakasshvili και τις γεωργιανές αρχές, ενώ έχει "καταδικάσει" άλλους για πολύ λιγότερα.
<SPEAKER ID="232" NAME="Carlos Coelho  " AFFILIATION="PPE-DE">
γραπτώς. - (PT) Ο Χάρτης Θεμελιωδών Δικαιωμάτων της Ευρωπαϊκής Ένωσης, ο οποίος εγκρίθηκε στη Νίκαια το 2000, είναι ένας κατάλογος κοινών ευρωπαϊκών αξιών τον οποίο μπορούν να ενστερνιστούν όλοι οι πολίτες.
<P>
Αυτές οι αξίες προκύπτουν από την πλούσια πολιτιστική κληρονομιά των διάφορων χωρών της ΕΕ, τις συνταγματικές τους παραδόσεις και τους νόμους και χαρακτηρίζουν την Ένωση όχι μόνο ως οικονομική οντότητα, αλλά και ως κοινότητα κοινών αξιών.
<P>
Το Ευρωπαϊκό Κοινοβούλιο απαιτεί συστηματικά την αναγνώριση χαρακτήρα πρωτογενούς δικαίου στον Χάρτη, καθιστώντας τον κεντρικό σημείο αναφοράς για το Ευρωπαϊκό Δικαστήριο και τα εθνικά δικαστήρια και προσδίδοντάς του νομικά δεσμευτικό χαρακτήρα.
<P>
Επομένως, νιώθω πολύ ικανοποιημένος που τελικά βλέπω να επικυρώνεται και με χαρά διαπιστώνω ότι το σχέδιο μεταρρυθμιστικής συνθήκης διατηρεί το ουσιαστικό περιεχόμενο του δεύτερου μέρους της συνθήκης για τη θέσπιση Ευρωπαϊκού Συντάγματος.
<P>
Με λυπεί το γεγονός ότι ο Χάρτης ενσωματώθηκε υπό μορφή παραρτήματος και όχι στο κύριο μέρος της Συνθήκης, όπως η σημασία του απαιτεί. Λυπάμαι, επίσης, και για το γεγονός ότι το "νωμένο Βασίλειο και η Πολωνία άσκησαν το δικαίωμά τους να εξαιρεθούν από αυτή τη δέσμευση προς τα θεμελιώδη δικαιώματα, παρόλο που, σε πρόσφατες δηλώσεις της, η νέα πολωνική κυβέρνηση φαίνεται να υιοθετεί μια διαφορετική στάση που συμβαδίζει πολύ περισσότερο με το κοινό πνεύμα.
<SPEAKER ID="233" NAME="Ilda Figueiredo  " AFFILIATION="GUE/NGL">
γραπτώς. - (PT) Είναι σαφές ότι αυτή η έκθεση σχετικά με τον Χάρτη Θεμελιωδών Δικαιωμάτων της Ένωσης χρησιμοποιείται ως κάλυψη για να επαναφέρει τα βασικά στοιχεία του Ευρωπαϊκού Συντάγματος και να παρακάμψει την κυρίαρχη βούληση των λαών της Γαλλίας και της Ολλανδίας, οι οποίοι το απέρριψαν, προκειμένου να αποφευχθεί η διεξαγωγή δημοψηφίσματος για την επονομαζόμενη μεταρρυθμιστική συνθήκη. Αυτό είναι απαράδεκτο, και συνεπώς ψηφίσαμε κατά.
<P>
Είναι κάπως υποκριτικό να μιλάμε για υπεράσπιση θεμελιωδών δικαιωμάτων, ενώ διεξάγεται απόπειρα απόκρυψης του περιεχομένου της εν λόγω συνθήκης από τον λαό, αποφυγής της διεξαγωγής ανοικτού διαλόγου ώστε να αποσαφηνιστούν τα ζητήματα και αποτροπής των πολιτών από το να εκφράσουν τη γνώμη τους μέσω της κάλπης σε εθνικά δημοψηφίσματα.
<P>
Ωστόσο, θα πρέπει να υπογραμμίσουμε για άλλη μια φορά ότι ο Χάρτης είναι πιο ανίσχυρος από άλλα μέσα, όπως είναι, για παράδειγμα, το Σύνταγμα της Πορτογαλικής Δημοκρατίας, ο Ευρωπαϊκός Κοινωνικός Χάρτης και η Σύμβαση του Συμβουλίου της Ευρώπης για την προστασία των δικαιωμάτων του ανθρώπου και των θεμελιωδών ελευθεριών, τα οποία ισχύουν διεθνώς, είναι πιο περιεκτικά και αναγνωρίζονται ως νόμιμα.
<P>
Τέλος, δεν πρέπει να ξεχνάμε ότι ο κύριος σκοπός του Χάρτη είναι η διευκόλυνση του νεοφιλελεύθερου, φεντεραλιστικού και μιλιταριστικού άλματος προς τα μπροστά, το οποίο αποτελεί τον στόχο της αποκαλούμενης μεταρρυθμιστικής συνθήκης.
<SPEAKER ID="234" NAME="Robert Goebbels  " AFFILIATION="PSE">
γραπτώς. - (FR) Το γεγονός ότι η Ευρωπαϊκή Ένωση ετοιμάζεται για μια ακόμη φορά να εγκρίνει τον Χάρτη Θεμελιωδών Δικαιωμάτων δείχνει πώς οι πολίτες της Ευρώπης εξαπατώνται. Ο αρχικός Χάρτης τροποποιήθηκε, ειδικότερα ως προς τον δικαστικό του αντίκτυπο, για να εξασφαλίσει ότι το "νωμένο Βασίλειο θα μπορούσε να υπογράψει τη Συνταγματική Συνθήκη στη Ρώμη. Επρόκειτο για μια παραχώρηση που κέρδισαν οι Βρετανοί.
<P>
Ωστόσο, το πρωτόκολλο 7 της μελλοντικής Συνθήκης της Λισσαβόνας, που ρυθμίζει την εξαίρεση για το "νωμένο Βασίλειο και την Πολωνία, προβλέπει "προς αποφυγή πάσης αμφιβολίας" ότι "ο Χάρτης δεν διευρύνει την ευχέρεια του Δικαστηρίου της Ευρωπαϊκής Ένωσης" να κρίνει νόμους ή κανονισμούς αυτών των χωρών βάσει του περιεχομένου του Χάρτη, ούτε "παράγει αγώγιμα δικαιώματα τα οποία εφαρμόζονται στην Πολωνία ή στο "νωμένο Βασίλειο". Αυτό σημαίνει ότι τα δικαιώματα που διατυπώνονται στον Χάρτη δεν θα είναι κοινοτικά δικαιώματα. Δεν θα έχω καμία σχέση με μια τέτοια εξαπάτηση.
<SPEAKER ID="235" NAME="Hélène Goudin και Nils Lundgren  " AFFILIATION="IND/DEM">
γραπτώς. - (SV) Όλα τα θεσμικά όργανα της ΕΕ υποχρεώνονται ήδη από το διεθνές δίκαιο να εγγυώνται προστασία των ανθρωπίνων δικαιωμάτων. Αυτό προκύπτει αρκετά σαφώς από την απόφαση του Δικαστηρίου των Ευρωπαϊκών Κοινοτήτων στην υπόθεση Racke. Εκτός των παραπάνω, όλες οι χώρες της ΕΕ επικύρωσαν την Ευρωπαϊκή Σύμβαση για την Προστασία των Δικαιωμάτων του Ανθρώπου και των Θεμελιωδών Ελευθεριών. " Σύμβαση είναι δεσμευτική ως προς όλα τα κράτη μέλη και ανταποκρίνεται καλά στην λειτουργία της.
<P>
Από την άλλη, ένα νέο κείμενο θα επέφερε τον κίνδυνο ανασφάλειας δικαίου, δεδομένου ότι το Δικαστήριο των Ευρωπαϊκών Κοινοτήτων στο Λουξεμβούργο μπορεί να εξέδιδε αποφάσεις που να συγκρούονταν με τις αποφάσεις του Ευρωπαϊκού Δικαστηρίου για τα Ανθρώπινα Δικαιώματα στο Στρασβούργο, το οποίο, ήδη, λειτουργεί ικανοποιητικά.
<P>
Είμαστε ενάντια στην ιδέα της παροχής δεσμευτικής νομικής ισχύος στον Χάρτη Θεμελιωδών Δικαιωμάτων της Ευρωπαϊκής Ένωσης με τη μορφή του προσαρτώμενου στην παρούσα έκθεση Παραρτήματος.
<P>
Θεωρούμε λάθος να δώσουμε στον Πρόεδρο εντολή να προβεί στην πανηγυρική διακήρυξη του Χάρτη, πριν από την υπογραφή της Συνθήκης και εναντιωνόμαστε σε οποιαδήποτε ενέργεια για τη δημοσίευσή του στην Επίσημη Εφημερίδα της Ευρωπαϊκής Ένωσης πριν από την θετική κατάληξη της διαδικασίας επικύρωσης, αν αυτό συμβεί.
<P>
Αντίθετα, καλούμε τα κράτη μέλη να αρχίσουν τις διαπραγματεύσεις προκειμένου να επιτρέψουν στην ΕΕ να προσχωρήσει στην Ευρωπαϊκή Σύμβαση για την Προστασία των Δικαιωμάτων του Ανθρώπου και των Θεμελιωδών Ελευθεριών, έτσι ώστε τα θεσμικά όργανα της ΕΕ να δεσμεύονται από αυτές τις κοινές διατάξεις για τα ανθρώπινα δικαιώματα.
<SPEAKER ID="236" NAME="Pedro Guerreiro  " AFFILIATION="GUE/NGL">
γραπτώς. - (PT) Φαίνεται ότι το Ευρωπαϊκό Κοινοβούλιο ενέκρινε (?) τον "Χάρτη Θεμελιωδών Δικαιωμάτων της Ευρωπαϊκής Ένωσης" (ΧΘΔ) για δεύτερη φορά, επτά χρόνια μετά την πρώτη φορά.
<P>
Στο σημείο αυτό, θα πρέπει να διευκρινίσουμε ότι ο ΧΘΔ σχεδιάστηκε από μια αποκαλούμενη "συνέλευση", που δημιουργήθηκε για τον σκοπό αυτό, η οποία κατάφερε να επιτύχει μια συναίνεση βάσει ενός ελάχιστου κοινού παρονομαστή υπό την πίεση δυνάμεων που αντιπροσώπευαν τις πιο συντηρητικές θέσεις, και πιο συγκεκριμένα, της βρετανικής κυβέρνησης των Εργατικών, υπό την ηγεσία του Tony Blair.
<P>
Το αποτέλεσμα αυτής της διαδικασίας είναι ένας ΧΘΔ πολύ πιο ανίσχυρος ως προς τα κοινωνικά δικαιώματα από όσο είναι, για παράδειγμα, το Σύνταγμα της Δημοκρατίας της Πορτογαλίας ή ο Ευρωπαϊκός Κοινωνικός Χάρτης τον οποίο επικύρωσε η Πορτογαλία.
<P>
Για παράδειγμα, η υπεράσπιση του δικαιώματος στην εργασία που ορίζεται σαφώς και διεξοδικά στο Σύνταγμα της Δημοκρατίας της Πορτογαλίας και στον Ευρωπαϊκό Κοινωνικό Χάρτη (άρθρο 1) "προσαρμόζεται" και " εκσυγχρονίζεται" στον ΧΘΔ και μετατρέπεται σε "δικαίωμα προς εργασία".
<P>
Υπάρχουν και άλλα παραδείγματα, όπως μπορούμε να δούμε στις "επεξηγήσεις που καταρτίσθηκαν υπό την εποπτεία του Προεδρείου της Συνέλευσης που συνέταξε τον Χάρτη και αναπροσαρμόστηκαν υπ' ευθύνη του Προεδρείου της Ευρωπαϊκής Συνέλευσης" το οποίο συνέταξε το "Ευρωπαϊκό Σύνταγμα". Οι εν λόγω "επεξηγήσεις" είναι πρωταρχικής σημασίας για την ερμηνεία του περιεχομένου του ΧΘΔ, αλλά σχεδόν ποτέ δεν τον συνοδεύουν. Γιατί άραγε;
<SPEAKER ID="237" NAME="Jules Maaten  " AFFILIATION="ALDE">
γραπτώς. - (NL) "Οι λαοί της Ευρώπης εγκαθιδρύοντας μεταξύ τους μια διαρκώς στενότερη ένωση, αποφάσισαν να μοιραστούν ένα ειρηνικό μέλλον θεμελιωμένο σε κοινές αξίες". Αυτά αναφέρονται στην πρώτη πρόταση του προοιμίου του Χάρτη Θεμελιωδών Δικαιωμάτων της Ευρωπαϊκής Ένωσης που οι αρχηγοί της ΕΕ υπέγραψαν στη Νίκαια στις 7 Δεκεμβρίου 2000.
<P>
Και αυτή η πρόταση περιέχει όλη τη βασική αλήθεια. Στην Ένωσή μας μοιραστήκαμε αξίες και ιδανικά που τώρα καθιερώνονται στον Χάρτη ως δικαιώματα: ελευθερίες, ισότητα, ανθρώπινη αξιοπρέπεια, αλληλεγγύη, δικαιώματα των πολιτών και δικαιοσύνη.
<P>
Κατά την άποψη μου, θα ήταν προτιμότερο αν η ΕΕ είχε απλώς υπογράψει την Ευρωπαϊκή Σύμβαση των δικαιωμάτων του ανθρώπου του Συμβουλίου της Ευρώπης. Ωστόσο, σε τελική ανάλυση, και αυτό αποτελεί μία αποδεκτή λύση. Πρόκειται για μία ταχεία αναγνώριση των ανθρωπίνων δικαιωμάτων στην ΕΕ.
<SPEAKER ID="238" NAME="David Martin  " AFFILIATION="PSE">
γραπτώς. - (EN) Χαιρετίζω και υπερψηφίζω την έκθεση Leinen σχετικά με τον Χάρτη Θεμελιωδών Δικαιωμάτων της Ένωσης. Απείχα, ωστόσο, από την ψηφοφορία της τροπολογίας που παροτρύνει την Πολωνία να καταβάλει κάθε προσπάθεια για πλήρη εφαρμογή του Χάρτη Θεμελιωδών Δικαιωμάτων της Ένωσης. Ως ευρωβουλευτής της Βρετανίας, θεωρώ ότι είναι λίγο υποκριτικό.
<SPEAKER ID="239" NAME="José Ribeiro e Castro  " AFFILIATION="PPE-DE">
γραπτώς. - (PT) Απείχα από την ψηφοφορία επί αυτής της πρότασης, επειδή το Σύνταγμα της Πορτογαλίας παρέχει καλύτερη προστασία των Θεμελιωδών Δικαιωμάτων και επειδή η άποψη ορισμένων ότι το κοινοτικό δίκαιο υπερέχει του εσωτερικού δικαίου των κρατών μελών θα μπορούσε να οδηγήσει σε πολύ επιζήμιες νομικές διαμάχες.
<SPEAKER ID="240" NAME="Marek Siwiec  " AFFILIATION="PSE">
γραπτώς. (EN) - Ψήφισα σήμερα υπέρ της επανέγκρισης του Χάρτη στη νέα του μορφή, έτσι ώστε να καταστεί δεσμευτικός για τα ευρωπαϊκά θεσμικά όργανα. Το σοσιαλιστικό κόμμα σε Πολωνία και Ευρώπη τάσσεται ανεπιφύλακτα υπέρ της υιοθέτησης του Χάρτη και αναλόγως πράττω και εγώ. Ο Χάρτης αποτελεί ένα σημαντικό εργαλείο για την Ένωσή μας, παρέχοντας δικαιώματα σε όλους τους πολίτες της Ένωσης - δικαιώματα ατομικά, καθώς και δικαιώματα που συνδέονται με την ιθαγένεια. Με αυτόν τον Χάρτη καλύπτουμε ένα τεράστιο κενό. Μια εξαίρεση δεν πρόκειται για πραγματική εξαίρεση, καθώς ο Χάρτης διατηρεί τον δεσμευτικό του χαρακτήρα ως προς τους θεσμικά όργανα και το κοινοτικό δίκαιο, παρόλο που κάποιες χώρες ακόμη ελπίζουν ότι δεν πρόκειται να επηρεάσει το εσωτερικό δίκαιο. Το Δικαστήριο θα διασφαλίσει την ορθή εφαρμογή του Χάρτη. " διακήρυξη του αναθεωρημένου Χάρτη και η αναφορά στη νέα Συνθήκη θα ενισχύσει την Ευρωπαϊκή Ένωση ως έναν κοινό χώρο, κοινών αξιών και κοινών δικαιωμάτων. Αυτός είναι ο λόγος για τον οποίο εξακολουθώ να πιστεύω ότι ο Χάρτης θα εφαρμοστεί και στα 27 κράτη μέλη ανεξαιρέτως - συμπεριλαμβανομένης και της πατρίδας μου της Πολωνίας.
<SPEAKER ID="241" NAME="Andrzej Jan Szejna  " AFFILIATION="PSE">
γραπτώς. - (PL) Ψηφίζω υπέρ της έγκρισης της έκθεσης του κ. Leinen σχετικά με την έγκριση του Χάρτη Θεμελιωδών Δικαιωμάτων της Ευρωπαϊκής Ένωσης από το Ευρωπαϊκό Κοινοβούλιο.
<P>
Κατά τη γνώμη μου, ο Χάρτης Θεμελιωδών Δικαιωμάτων της Ευρωπαϊκής Ένωσης θα πρέπει να εγκριθεί χωρίς επιφύλαξη, και από τη χώρα μου, την Πολωνία.
<P>
Σε συνδυασμό με την έγκριση της νέας μεταρρυθμιστικής συνθήκης, ο Χάρτης θα αποτελέσει ένα νομικά δεσμευτικό έγγραφο, εξίσου σημαντικό με τις συνθήκες. Είναι σημαντικό για τους πολίτες μας, και αποτελεί, επίσης, ένα κίνητρο ελέγχου των δράσεων των θεσμικών οργάνων της ΕΕ σε τομείς όπου τα κράτη μέλη τους παραχωρούν το δικαίωμα ανάληψης δράσης. Κάθε πολίτης θα έχει τη δυνατότητα να επικαλεστεί άμεσα τον Χάρτη και να διεκδικήσει τα δικαιώματά του σε δικαστήρια όλης της Ευρωπαϊκής Ένωσης βάσει του δικαίου της ΕΕ.
<SPEAKER ID="242" NAME="Konrad Szymański  " AFFILIATION="UEN">
γραπτώς - (PL) Ο Χάρτης Θεμελιωδών Δικαιωμάτων περιπλέκει το σύστημα για την προστασία των θεμελιωδών δικαιωμάτων στην Ευρώπη. Καθιστά το σύστημα ακόμη πιο δυσνόητο για τους πολίτες, και πολλοί Ευρωπαίοι τον αμφισβητούν. Αυτός είναι ο λόγος που δύο κράτη μέλη αποφάσισαν με πρωτοκόλλα την προστασία τους από οποιαδήποτε απρόσμενη συνέπεια του Χάρτη. Και για τον λόγο αυτό ψηφίζω κατά της έκθεσης Leinen.
<SPEAKER ID="244" NAME="Jan Andersson, Ole Christensen, , Anna Hedh, Dan , Christel Schaldemose, Inger  και Britta Thomsen  " AFFILIATION="PSE">
γραπτώς. (SV) Εμείς οι Σουηδοί και Δανοί σοσιαλδημοκράτες επιλέγουμε να ψηφίσουμε υπέρ της τροπολογίας 41 της έκθεσης. Υπάρχουν προβλήματα στην αγορά εργασίας εξαιτίας της ανασφάλειας των συμβάσεων εργασίας και των μισθών με τους οποίους είναι αδύνατον να ζήσει κανείς. Όλα αυτά θα πρέπει να διορθωθούν. Σε ορισμένες χώρες αυτό επιτυγχάνεται μέσω κατώτατων μισθών που επιβάλλονται από το νόμο. Σε άλλες χώρες παρόμοια ζητήματα επιλύονται μέσω διαπραγματεύσεων μεταξύ των κοινωνικών εταίρων. Στις σκανδιναβικές χώρες έχουμε επιλέξει το δεύτερο μοντέλο. Εμείς οι Σουηδοί και Δανοί σοσιαλδημοκράτες θεωρούμε πως πρέπει να συνεχίσουμε να χρησιμοποιούμε ελεύθερα το δικό μας μοντέλο των συλλογικών συμβάσεων προκειμένου να διασφαλίζουμε αξιοπρεπείς μισθούς στους εργαζόμενους.
<P>
Δεδομένου ότι η τροπολογία που κατατέθηκε ζητεί τη ρύθμιση του ζητήματος μέσω των εθνικών συστημάτων των κρατών μελών, θεωρούμε ότι κάτι τέτοιο συνάδει με το μοντέλο των συλλογικών συμβάσεων που επιλέγουμε να εφαρμόσουμε.
<SPEAKER ID="245" NAME="Philip Bushill-Matthews  " AFFILIATION="PPE-DE">
γραπτώς. - (EN) " Ομάδα του ΕΛΚ-ΕΔ υποστηρίζει σθεναρά την αρχή της ευελιξίας με ασφάλεια και την παροχή βοήθειας προς τους εργαζόμενους καθώς και τους εργοδότες έτσι ώστε να προσαρμοστούν στις προκλήσεις της παγκοσμιοποίησης. Έχουμε συνεργαστεί στενά με άλλες πολιτικές ομάδες όπως επίσης και με τον εισηγητή του ΕΣΚ για τη δημιουργία μιας έκθεσης θετικής και ισορροπημένης και έχουμε πετύχει ουσιαστική συμφωνία στα σημαντικότερα σημεία.
<P>
Εντούτοις, έχουμε καταστήσει σαφές το γεγονός ότι δεν θα μπορούσαμε να υποστηρίξουμε την τελική έκθεση αν ψηφίζονταν δύο τροπολογίες της τελευταίας στιγμής. Δεν θα μπορούσαμε να αποδεχτούμε την τροπολογία της τελευταίας στιγμής (41) της Ομάδας ΕΕΑ/ΑρΠρΒΧ που αφορά στην αναγκαστική μείωση του χρόνου εργασίας η οποία θα μπορούσε να περιορίσει την ατομική επιλογή και την αμοιβή, ούτε μπορούμε να αποδεχτούμε την τροπολογία 45 σχετικά με τον ελάχιστο μισθό ανά την ΕΕ, καθώς η Συνθήκη επιβεβαιώνει ότι πρόκειται για ζήτημα που εμπίπτει στην αρμοδιότητα των κρατών μελών της ΕΕ, δεν εμπίπτει στην αρμοδιότητα της ΕΕ και δεν έχει θέση στην παρούσα έκθεση.
<P>
Θα συνεχίσουμε να συνεργαζόμαστε στενά με όλες τις πολιτικές ομάδες οι οποίες επιδιώκουν τη δημιουργία εποικοδομητικών ιδεών που θα βοηθήσουν τους εργαζόμενους να αντιμετωπίσουν την πρόκληση της αλλαγής. Αλλά δεν εντυπωσιαζόμαστε από οποιαδήποτε Ομάδα που προτιμά να συμπεριφέρεται υπεροπτικά για εκλογικούς σκοπούς παρά να θέτει ως πρώτη προτεραιότητα τις αληθινές ανάγκες των ανθρώπων.
<SPEAKER ID="246" NAME="Ilda Figueiredo  " AFFILIATION="GUE/NGL">
γραπτώς. - (PT) Καταψηφίσαμε την έκθεση, διότι είναι απαράδεκτο το Ευρωπαϊκό Κοινοβούλιο να υποστηρίζει τους βασικούς στόχους της Ευρωπαϊκής Επιτροπής όσον αφορά στην ευελιξία με ασφάλεια. Αφού αποδέχεται ότι οι εργαζόμενοι και οι εργοδότες ωφελούνται από την ευελιξία, το κείμενο εγκρίνει την ουσία της ανακοίνωσης της Ευρωπαϊκής Επιτροπής η οποία επιδιώκει την απορρύθμιση της αγοράς εργασίας, απελευθερώνει το δικαίωμα απόλυσης των εργαζομένων αναιτιολόγητα, υποτιμά τις συλλογικές συμβάσεις και αποδυναμώνει τις συνδικαλιστικές ενώσεις και τους αγώνες των εργαζομένων, όμως παρόλα αυτά το κείμενο επικρίνει την ανακοίνωση από ορισμένες απόψεις.
<P>
Υπάρχουν επαναλαμβανόμενες αναφορές στο κείμενο όσον αφορά στην ανάγκη για "ευέλικτες αγορές εργασίας", "προσαρμόσιμες συμβατικές ρυθμίσεις", και "προσαρμόσιμο εργατικό δυναμικό". Αυτό δεν αφήνει αμφιβολία για την πραγματική πρόθεση αυτής της έκθεσης που είναι το αποτέλεσμα μιας συμφωνίας μεταξύ των δύο κύριων πολιτικών ομάδων του Ευρωπαϊκού Κοινοβουλίου, του ΕΛΚ και του ΕΣΚ που περιλαμβάνουν τους πορτογάλους βουλευτές του Ευρωπαϊκού Κοινοβουλίου των PS, PSD και CDS/PP.
<P>
Λυπούμαστε για το γεγονός ότι οι προτάσεις μας απορρίφθηκαν, συμπεριλαμβανομένης της αντίθεσής μας στην ένταξη των αρχών της ευελιξίας με ασφάλεια στο πλαίσιο της Στρατηγικής της Λισαβόνας, της αναθεώρησης των κατευθυντηρίων γραμμών για την περίοδο 2008-2010 και των εθνικών μεταρρυθμιστικών σχεδίων καθώς και της χρήσης των κοινοτικών ταμείων για τη χρηματοδότηση της προσβολής των δικαιωμάτων των εργαζομένων.
<SPEAKER ID="247" NAME="Hélène Goudin και Nils Lundgren  " AFFILIATION="IND/DEM">
γραπτώς. - (SV) " πολιτική των κρατών μελών για την απασχόληση θα πρέπει να καθορίζεται σε εθνικό επίπεδο μέσω μιας γενικής και δημοκρατικής συζήτησης που θα βασίζεται στην έρευνα και την εμπειρία σε εθνικό επίπεδο Οι πολιτικές απασχόλησης των διαφόρων χωρών της ΕΕ θα πρέπει να αναπτυχθούν μέσω μιας διαδικασίας θεσμικού ανταγωνισμού.
<P>
Με χαρά είμαστε τώρα σε θέση να συζητήσουμε το δανέζικο μοντέλο ευελιξίας με ασφάλεια διότι εδώ και 25 χρόνια η ΕΕ δεν έχει θεσπίσει μια κοινή πολιτική για την αγορά εργασίας. Στην περίπτωση που αυτό είχε συμβεί, κάποιες ηπειρωτικές χώρες υπό την ηγεσία της Γερμανίας, θα είχαν θέσει σε ισχύ τη νομοθεσία της ΕΕ γεγονός που θα είχε καταστροφικές συνέπειες για την απασχόληση και την ανάπτυξη στην Ευρώπη και θα ήταν σχεδόν αδύνατον να αλλάξει. Τα νέα κράτη μέλη θα αναγκάζονταν να υιοθετήσουν την πολιτική ως μέρος του κοινοτικού κεκτημένου και συνεπώς θα είχαν εξαναγκαστεί να ενταχθούν ως νέα κράτη μέλη κάτω από παράλογες συνθήκες.
<P>
Χάρη στο γεγονός ότι δεν υπάρχει κοινή πολιτική στο συγκεκριμένο πεδίο μπορούμε τώρα να θέσουμε την ευελιξία με ασφάλεια, το σκανδιναβικό μοντέλο, το αγγλοσαξονικό μοντέλο και το ηπειρωτικό μοντέλο αντιμέτωπα και να τα συγκρίνουμε. Χάρη σε αυτόν τον θεσμικό ανταγωνισμό μπορούν να βρεθούν σωστές λύσεις που υπάρχουν στον πραγματικό κόσμο και τις οποίες μπορούμε να συγκρίνουμε.
<P>
Με βάση τα παραπάνω επιχειρήματα, έχουμε καταψηφίσει την πρόταση στην τελική ψηφοφορία και όλες τις τροπολογίες που κατατέθηκαν και περιέχουν απόψεις σχετικά με το ποια μορφή πολιτικής για την απασχόληση θα πρέπει να επιδιώξουν τα κράτη μέλη.
<SPEAKER ID="248" NAME="Carl Lang  " AFFILIATION="NI">
γραπτώς. - (FR) " διάδοση καινούριων λέξεων αποτελεί ένα από τα συμπτώματα ενός ανίατου προβλήματος: της έλλειψης ταλέντου ή εμπειρίας παρά τον πλούτο του υπάρχοντος λεξιλογίου. Αποτελεί ακόμη μια ολίσθηση προς την ενιαία γλώσσα που χρησιμοποιεί μια ελίτ η οποία δεν έχει πατρίδα, θρησκεία και νόμους, και οι μηχανισμοί προπαγάνδας της.
<P>
" "ευελιξία με ασφάλεια" που υποτίθεται πως είναι μια μέθοδος απόκτησης ευημερίας ανά την Ευρώπη μέσω ενός ισορροπημένου συνδυασμού "ευελιξίας" στο οικονομικό πεδίο και "ασφάλειας" στο κοινωνικό, αποτελεί ένα νέο τέχνασμα των υπέρ της παγκοσμιοποίησης ευρωπαϊστών.
<P>
Για την Ευρωπαϊκή Επιτροπή αυτό βασικά συνεπάγεται την χαλάρωση της εργατικής νομοθεσίας για την καταπολέμηση της ανεργίας. Εντούτοις, στην πραγματικότητα, η κύρια επίπτωση αυτής της φιλελεύθερης ιδέας θα είναι να καταστήσει ευκολότερη και μη δαπανηρή την απόλυση των εργαζομένων για τις επιχειρήσεις με σκοπό την πρόσληψη φθηνότερου εργατικού δυναμικού. Αυτό θα προσελκύσει ακόμη περισσότερους μετανάστες από χώρες εκτός Ευρώπης αλλά παράλληλα θα προκαλέσει την εμφάνιση μιας κοινωνικής απειλής που θα έχει μια επίδραση ντόμινο, καθιστώντας τις κατώτερα αμειβόμενες εργασίες λιγότερο ασφαλείς και εν συνεχεία θα επηρεάσει και τις καλύτερα αμειβόμενες εργασίες.
<P>
" Επιτροπή Απασχόλησης και Κοινωνικών Υποθέσεων του Κοινοβουλίου προσπάθησε να τροποποιήσει αυτό το κείμενο έτσι ώστε να μετριάσει τον αντίκτυπο που θα είχε στην απασχόληση αλλά αυτό δεν θα είναι αρκετό για τον περιορισμό των υπερφιλελεύθερων ορέξεων των ευρωπαϊστών.
<SPEAKER ID="249" NAME="Astrid Lulling  " LANGUAGE="FR">
Υπερψήφισα την έκθεση Christensen διότι υιοθετεί μια κατάλληλη και ευρέως υποστηριζόμενη προσέγγιση για τον συνδυασμό της ευελιξίας και της ασφάλειας στην πράξη. Είναι σαφές ότι μια ευέλικτη αγορά εργασίας μπορεί να συμβαδίσει με την ασφάλεια στην απασχόληση.
<P>
Ο όρος "ευελιξία με ασφάλεια" συχνά δαιμονοποιείται, αλλά σε αυτήν την έκθεση έχουμε καταφέρει να εξαλείψουμε την αρνητική σημασία αυτού που θα έπρεπε να είναι η κατευθυντήρια αρχή της πολιτικής απασχόλησης στην Ευρώπη. " δημιουργία θέσεων εργασίας είναι ζωτικής σημασίας για την καταπολέμηση της ανεργίας στην Ευρώπη η οποία παραμένει πολύ υψηλή παρά την πρόοδο που σημειώθηκε τα τελευταία χρόνια. " ευελιξία με ασφάλεια μάς παρέχει μια ρεαλιστική προοπτική επίτευξης των στόχων της στρατηγικής της Λισαβόνας.
<P>
Αν θέλουμε να προχωρήσουμε, πρέπει να βρούμε τρόπους διευκόλυνσης της πρόσβασης στην απασχόληση και εκπαίδευσης μιας ειδικευμένης, ευέλικτης, ευκίνητης και με κίνητρο εργατικής δύναμης.
<P>
" απασχόληση είναι η καλύτερη προστασία ενάντια σε όλες τις μορφές κοινωνικού αποκλεισμού. " Ευρώπη θα πρέπει να ενθαρρύνει τα κράτη μέλη να διευκολύνουν την πρόσβαση στην απασχόληση για αυτούς που προσπαθούν να ενταχθούν ή να επανενταχθούν στην αγορά εργασίας.
<P>
Ολόκληρη η νομοθεσία σχετικά με την απασχόληση και τις συνθήκες εργασίας είναι ζήτημα των κρατών μελών, και εγώ υποστηρίζω τις τροπολογίες που ενδυναμώνουν την αρχή της επικουρικότητας.
<SPEAKER ID="250" NAME="David Martin  " AFFILIATION="PSE">
γραπτώς. - Χαιρετίζω ευρέως τον πυρήνα της ανακοίνωσης της Επιτροπής σχετικά με την ευελιξία με ασφάλεια. Με την έκθεση αυτή, το Κοινοβούλιο καθιστά σαφές το γεγονός ότι η ευελιξία με ασφάλεια πρέπει να βελτιώσει την ασφάλεια της εργασίας και να προάγει την ασφάλεια της απασχόλησης. Κάθε εργαζόμενος πρέπει να έχει το δικαίωμα στην ίση μεταχείριση, στην διά βίου μάθηση ή στις παροχές κοινωνικής ασφάλισης.
<SPEAKER ID="251" NAME="Jean-Claude Martinez  " AFFILIATION="NI">
γραπτώς. - (FR) " "ευελιξία με ασφάλεια" είναι ένα προπέτασμα καπνού που καλύπτει την εμπορευματοποίηση της εργασίας και των εργαζομένων.
<P>
Αυτό το προπέτασμα καπνού φαίνεται ότι προέρχεται από τη Δανία. Μετά το σουηδικό μοντέλο του 1960, το γιουγκοσλάβικο μοντέλο της αυτοδιαχείρισης του 1970, το αιώνιο μοντέλο του Μάο, το μοντέλο της πρώην Σοβιετικής Ένωσης, το μοντέλο Μπλερ και το μοντέλο Ζαπατίστας τώρα έχουμε το δανέζικο μοντέλο. Πρόκειται για "μανία με τον Άντερσεν", η Μάργκαρετ Θάτσερ μεταμφιέστηκε σε μικρή γοργόνα για να μας κάνει να σκεφτούμε ότι αν παρέχουμε στους "διαθέσιμους εργαζομένους" ορισμένα επιδόματα, κάποια κατάρτιση και ταχεία επανένταξη τους καθιστούμε περισσότερο ασφαλείς.
<P>
Στη Δανία γίνονται περισσότερες απεργίες σε σχέση με τη Γαλλία αλλά αυτό δεν έχει σημασία. " ευελιξία με ασφάλεια δημιούργησε έναν παράδεισο ευέλικτων αγορών εργασίας και ευτυχισμένων εργαζομένων (παρόλο που αναρωτιέται κανείς γιατί ακόμα και τώρα προχωρούν σε απεργίες...).
<P>
Πού βρίσκεται η αλήθεια σε όλα αυτά; " αλήθεια είναι ότι προσπαθούμε να δημιουργήσουμε "Mindongs" στην Ευρώπη, όπως οι Κινέζοι "μισοί γεωργοί" "μισοί εργάτες" που δουλεύουν κάτω από τις χειρότερες συνθήκες.
<P>
" κεντρική ιδέα είναι η μείωση του επίπεδου προστασίας που παρέχεται από τον Κώδικα Κοινωνικής Ασφάλισης και τον Εργατικό Κώδικα.
<P>
" "ευελιξία με ασφάλεια" είναι φαρισαϊσμός που εφαρμόζεται στην εργατική νομοθεσία. Το οικονομικό αποτέλεσμα - όπως συνέβη με τη μείωση στις εισφορές της κοινωνικής ασφάλισης, που δεν κατάφερε να θέσει τέλος στην έλλειψη ισορροπίας του κόστους παραγωγής μεταξύ της Ασίας και της Ευρώπης- θα είναι πλασματικό.
<SPEAKER ID="252" NAME="Bairbre de Brún και Mary Lou McDonald  " AFFILIATION="GUE/NGL">
γραπτώς. - (EN) Χαιρετίζουμε το γεγονός ότι η έκθεση στοχεύει κατά κάποιο τρόπο να επανισορροπήσει την ανακοίνωση της Επιτροπής προς όφελος της προστασίας των δικαιωμάτων των εργαζομένων. Ενώ αναγνωρίζουμε την ανάγκη δημιουργίας ποιοτικών θέσεων εργασίας, χρηματοδότησης της διά βίου μάθησης, αναβάθμισης των δεξιοτήτων και κατάρτισης των εργαζομένων σε συνεχή βάση, και ύπαρξης συγκεκριμένων στρατηγικών που περιλαμβάνουν νεότερους εργαζομένους και γυναίκες, λυπούμαστε για το γεγονός ότι οι δεσμεύσεις είναι αόριστες καθώς και για την απουσία συγκριμένων στόχων σε αυτά τα πεδία.
<P>
Μια δυναμική κα ευέλικτη οικονομία πρέπει να εξυπηρετεί τα δικαιώματα και τις ανάγκες των εργαζομένων όπως επίσης και τα συμφέροντα της επιχείρησης. Απορρίπτουμε τη μονόπλευρη εκδοχή της ευελιξίας που παρουσιάζεται.
<P>
Αντιτασσόμαστε στην έκθεση εξαιτίας του γεγονότος ότι η ΕΕ και τα κράτη μέλη δεν κατάφεραν να ενεργήσουν για την αντιμετώπιση της συνεχούς ευκαιριακότητας και της κατάχρησης των άτυπων εργαζομένων, ειδικά όσον αφορά στους εργαζόμενους σε εταιρίες προσωρινής απασχόλησης.
<SPEAKER ID="253" NAME="Δημήτριος Παπαδημούλης  " AFFILIATION="GUE/NGL">
γραπτώς.- Καταψήφισα την έκθεση Christensen για την flexicurity, γιατί στο όνομα της ευελιξίας των εργασιακών σχέσεων αποδυναμώνει την προστασία της σταθερής απασχόλησης και την ασφάλεια των εργαζομένων. Παρ' όλες τις προσπάθειες και τις προτάσεις της Ευρωομάδας της Αριστεράς, το Ευρωκοινοβούλιο, με τον συμβιβασμό Ευρωδεξιάς - Σοσιαλιστών που υπερψήφισε, υιοθέτησε -παρά τις επιμέρους διαφοροποιήσεις - τη βασική φιλοσοφία των νεοφιλελεύθερων προτάσεων της Επιτροπής. Στο όνομα της ανταγωνιστικότητας και του κέρδους των επιχειρήσεων, οι κατακτήσεις των συνδικάτων θεωρούνται πλέον "ανελαστικότητα” και "βάρος”. Οι απολύσεις θα γίνονται πλέον πιο εύκολα και "δωρεάν” για τις επιχειρήσεις και το κόστος της προστασίας των νέων ανέργων θα μετακυλίεται πλήρως στο κοινωνικό σύνολο. " ευθύνη των επιχειρήσεων απέναντι στον εργαζόμενο μετασχηματίζεται σε ευθύνη της κοινωνίας απέναντι στον άνεργο. Οι συλλογικές διαπραγματεύσεις και ο ρόλος των συνδικάτων αποδυναμώνονται δραστικά στο πλαίσιο του νέου μοντέλου. " Ευρωπαϊκή Αριστερά, σε συνεργασία με τα συνδικάτα, με τις προτάσεις της τόσο στην Επιτροπή Απασχόλησης, όσο και στην Ολομέλεια, διεκδικεί την κάλυψη όλων των εργαζομένων, ανεξάρτητα από τη σύμβαση δυνάμει της οποίας απασχολούνται. Υποστηρίζει ότι το δικαίωμα ανάληψης συλλογικής δράσης αποτελεί σημαντικό τμήμα του εργατικού δικαίου. Τα κράτη μέλη καλούνται να προωθήσουν τη σταθερή απασχόληση και να διασφαλίσουν και να βελτιώσουν τα δικαιώματα των εργαζομένων και ένα υψηλό επίπεδο κοινωνικής προστασίας.
<SPEAKER ID="254" NAME="Pierre Pribetich  " AFFILIATION="PSE">
γραπτώς. - (FR) Μια ουσιαστικά σημαντική τροπολογία στην έκθεση του Ole Christensen σχετικά με τις κοινές αρχές για την ευελιξία με ασφάλεια δυστυχώς απορρίφθηκε από την πλειοψηφία του Ευρωπαϊκού Κοινοβουλίου, και γι' αυτό καταψήφισα την έκθεση.
<P>
" τροπολογία 41 για την προώθηση της ευρωπαϊκής πολιτικής αμοιβών πρότεινε μια ελάχιστη αμοιβή ίση με τουλάχιστον το 50% της εθνικής κατά μέσο όρο αμοιβής και αυτό μου φαίνεται ότι είναι σημαντικό για την καταπολέμηση των χαμηλών αμοιβών που συχνά οδηγεί στη φτώχεια.
<P>
" εναρμόνιση της ελάχιστης αμοιβής σε ευρωπαϊκό επίπεδο θα οδηγούσε σε ουσιαστική πρόοδο των συνθηκών απασχόλησης για τους εργαζόμενους της Ευρώπης. Με λυπεί βαθιά το γεγονός ότι αυτή η ψηφοφορία έθεσε εμπόδια για άλλη μια φορά στην μεγαλύτερη πρόοδο προς την κατεύθυνση της δικαιοσύνης και της συνοχής της κοινωνικής Ευρώπης.
<SPEAKER ID="255" NAME="Peter Skinner  " AFFILIATION="PSE">
γραπτώς. - (EN) " ύπαρξη ενός συνόλου κεκτημένων βασικών δικαιωμάτων τα οποία θα μπορούν να υποστηριχθούν με έννομα μέσα αν κριθεί απαραίτητο είναι βασική για το εργατικό κίνημα ανά την Ευρώπη.
<P>
Δεδομένων των πιέσεων σχετικά με την απασχόληση εκατομμυρίων ανθρώπων σε μια μοντέρνα φιλελεύθερη οικονομία, και δεδομένων των επιπτώσεων της ανάπτυξης μιας εσωτερικής αγοράς, είναι σημαντικό να δημιουργηθεί μια κατάλληλη και αποτελεσματική ισορροπία. Υποστήριξα τα στοιχεία αυτής της έκθεσης τα οποία αφορούν αυτά τα ζητήματα για τους λόγους που μόλις ανέφερα.
<SPEAKER ID="256" NAME="Renate Sommer και Gabriele Stauner  " AFFILIATION="PPE-DE">
γραπτώς. - (DE) Καταψηφίσαμε αυτήν την έκθεση διότι είναι ένα συνονθύλευμα αντιφατικών προτάσεων χωρίς ένδειξη σαφούς γραμμής σχετικά με κάποιο σοβαρό κοινωνικό ζήτημα. Μπορεί κανείς να διαβάσει σε αυτήν απολύτως ό,τι θέλει. Πάνω απ' όλα, επιτρέπει στην Επιτροπή να ενεργήσει ελεύθερα χωρίς την κατάλληλη νομική βάση. Επιπλέον, απορρίπτουμε τον όρο "ευελιξία με ασφάλεια" ως ένα ασήμαντο δείγμα λεκτικής ταχυδακτυλουργίας
<SPEAKER ID="257" NAME="Catherine Stihler  " AFFILIATION="PSE">
γραπτώς. - (EN) " ευελιξία με ασφάλεια μπορεί να έχει αποτελέσματα μόνο αν δοθεί κατάλληλη υποστήριξη σε κάποιον που απολύθηκε, τόσο οικονομική, όσο και βοήθεια για την ανεύρεση νέας θέσης εργασίας.
<SPEAKER ID="258" NAME="Lars Wohlin  " AFFILIATION="PPE-DE">
γραπτώς. - (SV) " έννοια της ευελιξίας με ασφάλεια έχει τώρα αποκτήσει δυστυχώς τέτοια θέση στη συζήτηση που δεν είναι δυνατόν να την αποφύγουμε. Μαίνεται η διαμάχη για τον ορισμό που θα υπερισχύσει τελικά. Με πιο απλά λόγια, οι συντηρητικοί δίνουν έμφαση στην ευελιξία ενώ οι σοσιαλιστές στην ασφάλεια. Στην έκθεση για την ευελιξία με ασφάλεια την οποία ψηφίσαμε σήμερα στο Ευρωπαϊκό Κοινοβούλιο υπερισχύει ευτυχώς ο πρώτος ορισμός. Για τον λόγο αυτό ήμουν σε θέση να υποστηρίξω την έκθεση, παρά την ύπαρξη ορισμένων λιγότερο θετικές παραγόντων. Αν θέλουμε να νικήσουμε τον αποκλεισμό θα πρέπει να θέσουμε σε πρώτη προτεραιότητα την απαλλαγή από τη δυσκαμψία η οποία εμποδίζει κυρίως τους νέους και τους μεγαλύτερης ηλικίας εργαζόμενους να ενταχθούν στην αγορά εργασίας.
<SPEAKER ID="260" NAME="Emanuel Jardim Fernandes  " AFFILIATION="PSE">
γραπτώς. - (PT) " πρόταση της Ευρωπαϊκής Επιτροπής για μια νέα ευρωπαϊκή τουριστική πολιτική παρουσιάστηκε στην ανακοίνωσή της "Μια ανανεωμένη πολιτική της ΕΕ για τον τουρισμό: Μια ισχυρότερη σύμπραξη για τον ευρωπαϊκό τουρισμό", που αποτελεί το θέμα αυτής της έκθεσης, δικαιούται την πλήρη υποστήριξη μας.
<P>
" έκθεση ενισχύει και συμπληρώνει τις διατάξεις της πρότασης της Επιτροπής, βελτιώνοντας την μέσω:
<P>
της υπεράσπισης της εναρμόνισης των προτύπων ποιότητας για τα τουριστικά καταλύματα στην Ευρώπη και της υποστήριξης της συγκρότησης μιας ευρωπαϊκής "ομπρέλας" για ποιοτικά συστήματα διαχείρισης ποιότητας·
<P>
της προστασίας των καταναλωτών, ειδικά στο πεδίο των ηλεκτρονικών τουριστικών υπηρεσιών (κρατήσεις και πληρωμές)·
<P>
στο πεδίο του προσιτού τουρισμού, λαμβάνοντας υπόψη όχι μόνο τους τουρίστες με μειωμένη κινητικότητα αλλά και τα προβλήματα προσβασιμότητας που επηρεάζουν περιφέρειες με ειδικά φυσικά ή γεωγραφικά χαρακτηριστικά, όπως οι εξόχως απομακρυσμένες περιφέρειες·
<P>
της προώθησης του αειφόρου τουρισμού (οικονομικού, κοινωνικού, εδαφικού, περιβαλλοντικού και πολιτιστικού)·
<P>
της ενίσχυσης των δικαιωμάτων των επιβατών στο πεδίο των αεροπορικών μεταφορών·
<P>
της προώθηση του προορισμού "Ευρώπη" και των ευρωπαϊκών τουριστικών προορισμών.
<P>
Για τους λόγους αυτούς ψήφισα υπέρ.
<SPEAKER ID="261" NAME="Pedro Guerreiro  " AFFILIATION="GUE/NGL">
γραπτώς. - (PT) Ενώ επικροτούμε ορισμένες απόψεις αυτής της έκθεσης, όπως την προώθηση των προτύπων ποιότητας των τουριστικών καταλυμάτων, την προστασία των καταναλωτών, τη βελτίωση της προσβασιμότητας των τουριστικών προορισμών και του τουρισμού για όλους, λυπούμαστε για την απόρριψη των προτάσεών μας, οι οποίες υπογράμμιζαν την ανάγκη:
<P>
διασφάλισης των δικαιωμάτων των εργαζομένων και της ποιοτικής απασχόλησης επενδύοντας στην κατάρτιση και στην ανάπτυξη των ανθρώπινων πόρων, εξασφαλίζοντας συμβάσεις ασφαλούς απασχόλησης, δίκαιους και αξιοπρεπείς μισθούς·
<P>
κάθετης προσέγγισης του τομέα στις κοινοτικές πολιτικές και τη χρηματοδότηση, μέσω της δημιουργίας ενός ειδικού κοινοτικού προγράμματος που θα συμπληρώνει τις πρωτοβουλίες των κρατών μελών.
<P>
μείωσης της εποχικής φύσης της ζήτησης, ελαχιστοποίησης του αντίκτυπου της χρήσης και σπατάλης των πόρων, και ανάπτυξης ενός τουρισμού διαθέσιμου σε όλους χωρίς κανενός είδους διάκριση.
<P>
Επικροτούμε την έγκριση των προτάσεων που έχουν τους εξής στόχους:
<P>
να εγγυηθούν αειφόρο τουρισμό που υποστηρίζει άλλες οικονομικές δραστηριότητες προηγούμενων και επόμενων σταδίων, δίνει αξία στο τοπίο και στην πολιτιστική, ιστορική και περιβαλλοντική κληρονομιά μας και προωθεί την εδαφική συνοχή·
<P>
να αντιταχθούν στην εμφάνιση τουριστικών εγκαταστάσεων που βασίζονται στον μαζικό τουρισμό, κάτι το οποίο θα μπορούσε να έχει ένα πολύ αρνητικό αντίκτυπο στις τοπικές κοινωνίες, στο περιβάλλον και την ιστορική και πολιτιστική κληρονομιά.
<SPEAKER ID="262" NAME="Ian Hudghton  " AFFILIATION="Verts/ALE">
γραπτώς. - (EN) Υπερψήφισα την έκθεση Costa σχετικά με την πολιτική για τον τουρισμό. O τουριστικός κλάδος παίζει ένα σημαντικό ρόλο στην οικονομία κάθε ευρωπαϊκού κράτους και είναι απολύτως ζωτικής σημασίας σε πολλές αγροτικές περιοχές όπως τα υψίπεδα (Highlands) και τα νησιά της Σκωτίας. Είναι σημαντικό εμείς τα μέλη της ΕΕ να υποστηρίξουμε πλήρως την ανάπτυξη του τουριστικού κλάδου ο οποίος λαμβάνει υπόψη τις τοπικές οικονομίες, την πολιτιστική και γλωσσική πολυμορφία καθώς και την προστασία του περιβάλλοντος.
<SPEAKER ID="263" NAME="Zita Pleštinskα " LANGUAGE="SK">
Λαμβάνοντας υπόψη τις δυνατότητες που προσφέρουν οι νέες τεχνολογίες στον τουριστικό κλάδο, οι τουρίστες όλο και περισσότερο αποφεύγουν τους μεσάζοντες και τα πρακτορεία ταξιδιών και κάνουν ηλεκτρονικές κρατήσεις κυρίως για τη μετακίνηση και τη διαμονή.
<P>
Προκύπτουν συχνά περιπτώσεις όπου οι καταναλωτές είναι δυσαρεστημένοι όταν δεν τους παρέχονται οι υπηρεσίες για τις οποίες πλήρωσαν προκαταβολικά. Πρόσφατα πληροφορήθηκα για τακτικές στο Victoria Garden Suites Hotel στο Στρασβούργο, όπου σλοβάκοι τουρίστες μετακινήθηκαν από ξενοδοχείο τριών αστέρων σε ξενοδοχείο δύο αστέρων και τους μεταχειρίστηκαν σαν να ήταν πολίτες δεύτερης κατηγορίας. Το ξενοδοχείο δεν τους επέστρεψε τα χρήματα από τη διαφορά που προέκυπτε μεταξύ των υπηρεσιών που είχαν πληρώσει και αυτών που τους είχαν παρασχεθεί στην πραγματικότητα παρόλο που ήταν αρκετά μικρή για να την απαιτήσει κανείς.
<P>
Αυτή η ανάπτυξη της χρήσης της τεχνολογίας της πληροφορίας για τις τουριστικές υπηρεσίες επιβάλλει τη δημιουργία ενός πλαισίου προστασίας των καταναλωτών και των προσωπικών δεδομένων όσον αφορά στις ηλεκτρονικές κρατήσεις. Είναι σημαντικό να λαμβάνουν οι καταναλωτές πληροφορίες που είναι αληθείς, μη παραπλανητικές, επικαιροποιημένες και σαφείς. Προς όφελος της προστασίας των καταναλωτών, η πιστοποίηση των δικτυακών τόπων που παρέχουν πληροφορίες και προσφέρουν τουριστικές υπηρεσίες (κρατήσεις και πληρωμές) ηλεκτρονικής φύσεως θα ήταν χρήσιμη.
<P>
Δεν υπάρχει τίποτα χειρότερο για τον τουρισμό από την μη ικανοποίηση των ευρωπαίων καταναλωτών, συνεπώς υποστήριξα πλήρως την έκθεση σχετικά με "Μια ανανεωμένη πολιτική της ΕΕ για τον τουρισμό: προς μια ισχυρότερη σύμπραξη για τον ευρωπαϊκό τουρισμό" όπως πρότεινε ο εισηγητής κ. Costa, και εγώ συμφωνώ ιδιαιτέρως με την επικέντρωσή του στην προστασία των καταναλωτών.
<SPEAKER ID="264" NAME="Brian Simpson " AFFILIATION="PSE">
γραπτώς. - (EN) Υπερψήφισα αυτήν την έκθεση καθώς περιέχει αρκετές καλές ιδέες σχετικά με τον τρόπο ανάπτυξης της πολιτικής μας για τον τουρισμό. Εντούτοις, θέλω να υπογραμμίσω τη σημασία της βιομηχανικής κληρονομιάς και το πώς αυτή μπορεί να βοηθήσει στην αναγέννηση των παλιών βιομηχανικών εγκαταστάσεων και για το πώς μπορεί ακόμα να μας χαρίσει πολιτισμό και ιστορία.
<P>
" διατήρηση της βιομηχανικής κληρονομιάς μας είναι απλά τόσο σημαντική όσο και η διατήρηση των αρχαίων αριστουργημάτων ή των γεωγραφικών φαινομένων. Κατάγομαι από την περιοχή που γέννησε την Βιομηχανική Επανάσταση, μια επανάσταση πολύ σημαντική για τη ζωή τόσων πολλών ανθρώπων που αξίζει να αναγνωριστεί ως κομμάτι του μοναδικού ευρωπαϊκού μας πολιτισμού.
<P>
Ωστόσο οι πόροι που δίνονται στη βιομηχανική κληρονομιά τόσο σε εθνικό όσο και σε ευρωπαϊκό επίπεδο είναι πολύ μικροί σε σύγκριση με άλλους τουριστικούς τομείς.
<P>
Για παράδειγμα, η Ευρωπαϊκή Ομοσπονδία Μουσειακών και Τουριστικών Σιδηροδρόμων "FEDECRAIL" είναι παγκόσμιος ηγέτης στον τομέα της διατήρησης των σιδηροδρόμων και εντούτοις λαμβάνει πολύ μικρή βοήθεια από την Ευρωπαϊκή Ένωση.
<P>
" Ευρωπαϊκή Ένωση θα πρέπει να αναγνωρίσει τη σημασία της βιομηχανικής κληρονομιάς και να δώσει προτεραιότητα σε αυτόν τον συγκεκριμένο κλάδο του τουρισμού ώστε οι νέοι να καταλάβουν τη σημασία του βιομηχανικού μας παρελθόντος.
<P>
Ασφαλώς τώρα είναι η κατάλληλη στιγμή να αναγνωριστούν οι δυνατότητες της βιομηχανικής κληρονομιάς να παίξει έναν σημαντικό ρόλο σε οποιαδήποτε μελλοντική ευρωπαϊκή πολιτική για τον τουρισμό.
<SPEAKER ID="265" NAME="Renate Sommer  " AFFILIATION="PPE-DE">
γραπτώς. - (DE) Eγκρίνω την έκθεση για μια νέα πολιτική για τον τουρισμό της ΕΕ. Υπογραμμίζει τις δυνατότητες που δίνονται στην ΕΕ να δραστηριοποιηθεί στον τομέα του τουρισμού.
<P>
Παρόλο που η ΕΕ δεν έχει γενική αρμοδιότητα σε αυτόν τον τομέα, μπορεί ακόμα να λάβει μέτρα για την προώθηση του τουρισμού. Με τον τρόπο αυτό, η Ένωση μπορεί να βοηθήσει στην ενίσχυση της ανταγωνιστικότητας του τουριστικού κλάδου, ο οποίος αποτελεί έναν σημαντικό οικονομικό παράγοντα και ακόμη περισσότερο μια σημαντική πηγή απασχόλησης.
<P>
Αποδίδω ιδιαίτερη σημασία στον στόχο της προώθησης του αειφόρου τουρισμού, με άλλα λόγια μιας μορφής τουρισμού στην οποία τα περιβαλλοντικά, οικονομικά και κοινωνικά στοιχεία θα λαμβάνονται υπόψη εξίσου. Ο αειφόρος τουρισμός είναι πολύ σημαντικός και μπορεί να χρησιμοποιηθεί ως βάση για την ανάπτυξη και τη συνέχιση των τουριστικών δραστηριοτήτων. Ακόμα αποτελεί έναν ζωτικό παράγοντα για τη διατήρηση και την ενίσχυση της φυσικής και πολιτιστικής μας κληρονομιάς. " διατήρηση της φυσικής κληρονομιάς διαδραματίζει κεντρικό ρόλο στη συνεχιζόμενη επιτυχία αυτού του οικονομικά σημαντικού κλάδου και δίνει τη δυνατότητα στους ευρωπαϊκούς τουριστικούς προορισμούς να διατηρήσουν τη δική τους κληρονομιά παρά τον διεθνή ανταγωνισμό. Εξάλλου, δεν πρέπει να ξεχνάμε ότι η ΕΕ χρησιμεύει επίσης ως βιτρίνα και αυτό είναι κάτι που δεν αλλάζει. Σε πολλούς τομείς δραστηριοτήτων ακολουθείται το παράδειγμά μας όλο και πιο συχνά σε πολλά μέρη του κόσμου. Αυτό μας δημιουργεί μια τεράστια ευθύνη. Γι' αυτό ζητώ από τους συναδέλφους μου βουλευτές, ειδικά αυτούς που προέρχονται από περιοχές που σχετίζονται με τον τουρισμό, να υποστηρίξουν την έρευνα για την αειφορία.
<SPEAKER ID="266" NAME="Margie Sudre  " AFFILIATION="PPE-DE">
γραπτώς. - (FR) " νέα πολιτική της ΕΕ για τον τουρισμό θα πρέπει να προβλέπει με καλύτερο τρόπο την προστασία του καταναλωτή, κάτι για το οποίο ζητώ την πιστοποίηση των δικτυακών τόπων που προσφέρουν τουριστικές υπηρεσίες. Θα πρέπει να προσφέρεται στους καταναλωτές μια σαφής και διαφανής υπηρεσία η οποία πληροί τα σχετικά πρότυπα ασφαλείας όταν πρόκειται να πραγματοποιηθούν κρατήσεις και πληρωμές.
<P>
Παρά την πραγματική πρόοδο όσον αφορά την προώθηση του "προορισμού Ευρώπη" μέσω της δημιουργίας δικτυακής πύλης τουριστικών προορισμών, θα παρότρυνα την Επιτροπή και τα κράτη μέλη να συνεχίσουν την προσπάθειά τους για την ανάπτυξη απομονωμένων περιοχών με σπουδαίο τουριστικό δυναμικό (ειδικότερα τις εξόχως απόκεντρες περιοχές), όπου ο τουρισμός αποτελεί τον κύριο τομέα δραστηριότητας και έχει ζωτική σημασία για την οικονομική και κοινωνική τους ανάπτυξη.
<P>
Θα παρότρυνα επίσης τους επαγγελματικούς φορείς του κλάδου να συμφωνήσουν σε ένα εναρμονισμένο σύστημα κατάταξης των καταλυμάτων και στη συγκρότηση εταιρικών σχέσεων δημοσίου - ιδιωτικού τομέα για το σκοπό αυτό.
<P>
Εν τέλει, θα παρότρυνα την Επιτροπή να διενεργήσει μια μελέτη επιπτώσεων για τις συνέπειες του εποχικού τουρισμού σε περιφερειακό επίπεδο και στο παρελθόν. Αν κατανοήσουμε καλύτερα το φαινόμενο αυτό, θα είμαστε σε θέση να το καταπολεμήσουμε αποτελεσματικότερα.
<SPEAKER ID="267" NAME="Lars Wohlin  " AFFILIATION="PPE-DE">
γραπτώς. - (SV) Από την αρχή, στην αιτιολογική σκέψη Α, η έκθεση επισημαίνει ότι δεν υπάρχει νομική βάση για ευρωπαϊκή πολιτική τουρισμού. Συνεχίζει κάνοντας λόγο για τον σημαντικό ρόλο που μπορεί να παίξει ο τουρισμός στην προώθηση της κοινωνικής ενσωμάτωσης και για τη σημασία της αυξανόμενης συνεργασίας όσον αφορά στην παροχή διευκολύνσεων στους τουρίστες. Αναφέρονται πολλά σχετικά με τη συλλογή στατιστικών στοιχείων και τα κοινά μέτρα για τη διασφάλιση της ποιότητας και την προστασία των καταναλωτών. Υπάρχουν επίσης εκτιμήσεις όσον αφορά την ανάγκη προστασίας, διατήρησης και αποκατάστασης της ευρωπαϊκής πολιτιστικής κληρονομιάς.
<P>
Το Κοινοβούλιο ζητεί από την Επιτροπή να παρέχει στα κράτη μέλη έναν οδηγό για τη βελτίωση του πολιτικού συντονισμού όσον αφορά την ανάπτυξη του τουρισμού σε εθνικό, περιφερειακό και τοπικό επίπεδο. Το Ευρωπαϊκό Κοινοβούλιο επιθυμεί ακόμη τη θέσπιση σήματος "ευρωπαϊκή κληρονομιά" με σκοπό να αυξήσει τη στήριξη αυτών των στοιχείων τα οποία αξίζει να διατηρηθούν (αναφέρονται ως παραδείγματα οι ευρωπαϊκές πολιτιστικές διαδρομές και τα μνημεία).
<P>
Κατά τη γνώμη μου και με την υπάρχουσα νομοθεσία, η πολιτική για τον τουρισμό αποτελεί εθνικό ζήτημα. O κλάδος του τουρισμού πρέπει να αναπτυχθεί σε ανταγωνισμό με τις τουριστικές δραστηριότητες άλλων χωρών, και κάθε χώρα πρέπει να είναι ελεύθερη να διαμορφώνει τη δική της πολιτική. Γι' αυτό έχω καταψηφίσει αυτήν την έκθεση.
<SPEAKER ID="269" NAME="Daniel Caspary  " AFFILIATION="PPE-DE">
γραπτώς. - (EN) Αποφάσισα να υπερψηφίσω την έκθεση Alain Lipietz σχετικά με το "Εμπόριο και την αλλαγή του κλίματος" στη μίνι σύνοδο της Ολομέλειας τον Νοέμβριο στις Βρυξέλλες. " έκθεση έχει ουσία και θίγει πολλές από τις ανησυχίες μοιραζόμαστε όλοι. Εντούτοις, αποφάσισα να καταψηφίσω ορισμένες τροπολογίες και παραγράφους διότι πιστεύω ότι η άνοδος της θερμοκρασίας του πλανήτη πρέπει να αντιμετωπιστεί μέσω αειφόρων μέτρων τα οποία δεν έχουν ανεπιθύμητες επιπτώσεις στην παγκόσμια οικονομική ανάπτυξη ή στη μακροπρόθεσμη προοπτική του κοινωνικού μοντέλου της Ευρώπης.
<P>
Είμαι πολύ ευαισθητοποιημένος στο ζήτημα της αλλαγής του κλίματος. " Ευρωπαϊκή Ένωση κρατάει τα ηνία στην πρόταση φιλόδοξων λύσεων για την αντιμετώπιση της αλλαγής του κλίματος. Θεωρώ πως οι προτάσεις της Ευρώπης έχουν γίνει σημείο αναφοράς για οποιαδήποτε μελλοντική συζήτηση και πιστεύω ότι συνάδουν με το δικό μας οικονομικό μοντέλο.
<P>
Πιστεύω ότι το παγκόσμιο εμπόριο ωφέλησε την παγκόσμια οικονομία, αλλά την ίδια στιγμή παραδέχομαι ότι πρέπει να γίνουν περισσότερα πράγματα για τη μείωση βλαβερών εκπομπών ειδικά στον τομέα των μεταφορών Αλλά το παγκόσμιο εμπόριο καθεαυτό δεν πρέπει να στρεβλώνεται.
<SPEAKER ID="270" NAME="Edite Estrela  " AFFILIATION="PSE">
γραπτώς. - (PT) Υπερψήφισα την έκθεση Lipietz σχετικά με το εμπόριο και την αλλαγή του κλίματος διότι θεωρώ πως η Ευρώπη θα πρέπει να είναι ο παγκόσμιος ηγέτης στον πόλεμο ενάντια στην αλλαγή του κλίματος και για το λόγο αυτό πιστεύω ότι η εμπορική πολιτική της Ευρωπαϊκής Ένωσης θα πρέπει να αλλάξει ουσιαστικά προκειμένου να προωθήσει μια οικονομία χαμηλών εκπομπών άνθρακα.
<P>
" έκθεση υπογραμμίζει την ανάγκη ανάπτυξης μοντέλων παραγωγής, κατανάλωσης και εμπορίου που περιορίζουν την αλλαγή του κλίματος και τον οικονομικό αντίκτυπό της. Γι' αυτό είναι απαραίτητα τα μέτρα για την ενίσχυση της τοπικής παραγωγής, ως μέσο για τη μείωση της ανάγκης για μεταφορά, και τη θέσπιση κοινών προτύπων της Ευρωπαϊκής Ένωσης και συστημάτων σήμανσης που στοχεύουν στην αύξηση της ευαισθητοποίησης του καταναλωτή σχετικά με τις περιβαλλοντικές επιπτώσεις διαφορετικών προϊόντων.
<SPEAKER ID="271" NAME="Christofer Fjellner  " AFFILIATION="PPE-DE">
γραπτώς. - (SV) Εμείς οι μετριοπαθείς καταφέραμε σήμερα να πείσουμε το Ευρωπαϊκό Κοινοβούλιο να καταψηφίσει την πρόταση θέσπισης δασμών σε εμπορεύματα που προέρχονται από χώρες που δεν έχουν υπογράψει το πρωτόκολλο του Κιότο. Παρομοίως πείσαμε το Ευρωπαϊκό Κοινοβούλιο να μην υιοθετήσει την άποψη ότι η οικονομία της αγοράς ευθύνεται για τα περιβαλλοντικά προβλήματα του πλανήτη. Γι' αυτό υπερψηφίσαμε την έκθεση σχετικά με το εμπόριο και την αλλαγή του κλίματος.
<P>
Το εμπόριο από μόνο του δεν αποτελεί απειλή για το περιβάλλον - κάθε άλλο. Το εμπόριο δημιουργεί την ευημερία που χρειαζόμαστε για να ανταποκριθούμε στις μελλοντικές περιβαλλοντικές προκλήσεις. Μας δίνει τη δυνατότητα να χρησιμοποιήσουμε αποτελεσματικότερα τους πόρους εν ανεπαρκεία και βοηθά τους ανθρώπους να ξεφύγουν από τη φτώχεια που είναι η ρίζα των περισσότερων περιβαλλοντικών προβλημάτων του πλανήτη. " διαφάνεια και το εμπόριο είναι επίσης προϋπόθεση για τη μεταφορά τεχνολογίας, η οποία θα επιτρέψει στις αναπτυσσόμενες χώρες σήμερα να έχουν ένα καλύτερο περιβάλλον πιο γρήγορα απ' ό,τι εμείς οι ίδιοι.
<P>
Από την άλλη πλευρά, οι μεταφορές που δεν μπορούν να αντέξουν το περιβαλλοντικό τους κόστος αποτελούν μείζον πρόβλημα. Εμείς οι μετριοπαθείς θεωρούμε ότι το Κοινοβούλιο υιοθετεί λανθασμένη προσέγγιση στη σημερινή ψηφοφορία προωθώντας προτάσεις για αποκλεισμό και περιορισμό του εμπορίου. Αντίθετα, το Κοινοβούλιο πρέπει να επικεντρωθεί στην επιβολή στον κλάδο των μεταφορών της υποχρέωσης να επωμιστεί το περιβαλλοντικό της κόστος. " ανησυχία που όλοι μοιραζόμαστε για το περιβάλλον δεν θα πρέπει να αποτελέσει πρόσχημα για τον προστατευτισμό, διότι ο προστατευτισμός είναι μια απειλή για την ανάπτυξη και συνεπώς μια απειλή για το υγιές περιβάλλον.
<SPEAKER ID="272" NAME="Glyn Ford  " AFFILIATION="PSE">
γραπτώς. - " έκθεση του κ. Lipietz ασχολείται με ένα σημαντικό ζήτημα. Αν προσπαθούμε σοβαρά να ελέγξουμε την παραγωγή των αερίων του "θερμοκηπίου" θα πρέπει να διασφαλίσουμε ότι "αυτό το κόστος συνυπολογίζεται σε κάθε περίπτωση. Το εμπόριο - το ελεύθερο εμπόριο - είναι ένα σημαντικό όχημα για την παγκόσμια οικονομία και πρέπει να το στηρίξουμε. Παρόλα αυτά, δεν μπορούμε να συνεχίσουμε μακροπρόθεσμα να στέλνουμε εμπορεύματα με πλοία χιλιάδες χιλιόμετρα μακριά ανά τον κόσμο, με σχεδόν όμοια εμπορεύματα να ταξιδεύουν στην αντίθετη κατεύθυνση, χωρίς να διασφαλίζουμε ότι καλύπτεται πλήρως το κόστος. Εντούτοις, πρέπει να γίνει προσεκτικός χειρισμός αυτής της μετάβασης προκειμένου κάποιοι από τους φτωχότερους ανθρώπους στον κόσμο να μην επωμιστούν το βάρος της ανηθικότητας του βιομηχανικού κόσμου που απερίσκεπτα καταχράται τις περιβαλλοντικούς πόρους του πλανήτη. " Ευρώπη φέρει την ευθύνη να προστατεύσει αυτούς τους ανθρώπους των οποίων τα μέσα διαβίωσης έχουν βασιστεί, χωρίς να ευθύνονται οι ίδιοι, στην αποτυχία εκτίμησης της μακροπρόθεσμης βιωσιμότητας του πλανήτη παρά στο βραχυπρόθεσμο κέρδος.
<SPEAKER ID="273" NAME="Goudin και Nils Lundgren  " AFFILIATION="IND/DEM">
γραπτώς. - (SV) " Λίστα του Ιουνίου θεωρεί ότι η ΕΕ μπορεί να διαδραματίσει σημαντικό ρόλο στον αγώνα για τη μείωση των επιπτώσεων της ανθρωπότητας στο κλίμα της Γης. Όντας ένας από τους βασικούς παράγοντες του παγκόσμιου εμπορίου, η ΕΕ έχει τη δυνατότητα να ασκήσει επιρροή στις περιβαλλοντικές επιπτώσεις της παραγωγής και των διεθνών μεταφορών.
<P>
Εντούτοις, υπάρχουν σοβαροί κίνδυνοι που σχετίζονται με αυτήν την έκθεση. Μπορούμε να διαβάσουμε μέσα και ανάμεσα στις γραμμές ότι πολιτική που βασίζεται σε αυτές τις εκτιμήσεις θα ανοίξει την πόρτα στις τάσεις προστατευτισμού τις οποίες υιοθετούν πολλές ομάδες συμφερόντων και χώρες της ΕΕ. Το ειδικό συμφέρον πάντα προσπαθεί να παρουσιαστεί ως ο υπέρμαχος του δημόσιου συμφέροντος. Γι' αυτό θα ήταν πολύ επικίνδυνο να υποστηρίξουμε αυτή την έκθεση. Το αποτέλεσμα θα ήταν να καταλήξουμε σε αυξημένο προστατευτισμό και συνεπώς σε υψηλό κόστος για τους φτωχούς του κόσμου και τους καταναλωτές της ΕΕ.
<P>
Αντίθετα η ΕΕ θα πρέπει να συνεχίσει να πορεύεται στο δρόμο που διάλεξε, ως υπόδειγμα και ως σύμμαχος όλων των χωρών του κόσμου οι οποίες επιθυμούν να ενεργήσουν με υπευθυνότητα στο θέμα της αλλαγής του κλίματος. Γι' αυτό η Λίστα του Ιουνίου επέλεξε να καταψηφίσει αυτήν την έκθεση.
<SPEAKER ID="274" NAME="Pedro Guerreiro  " AFFILIATION="GUE/NGL">
γραπτώς. - (PT) Συμφωνούμε απόλυτα με την έκθεση όταν αναφέρει ότι "το σημερινό οικονομικό πρότυπο που συνεπάγεται τη συνεχή μεγιστοποίηση της κατανάλωσης, της παραγωγής και του εμπορίου δεν είναι βιώσιμο καθότι οδηγεί σε ολοένα και μεγαλύτερες απαιτήσεις όσον αφορά την χρησιμοποίηση των πόρων και τις μεταφορές και σε αυξανόμενες ποσότητες αποβλήτων και εκπομπών" και ότι το σημερινό εμπορικό σύστημα παράγει "έναν παγκόσμιο καταμερισμό της εργασίας που βασίζεται σε πολύ μεγάλο βαθμό σε μεταφορές προϊόντων", τα οποία θα μπορούσαν να παράγονται επιτόπου με έναν περισσότερο βιώσιμο τρόπο.
<P>
Παρόλα αυτά θα θέλαμε να υπογραμμίσουμε ορισμένα αρνητικά σημεία όπως την πρόσκληση για συμφωνία κατάργησης των δασμών και των μη δασμολογικών εμποδίων στα "πράσινα αγαθά και τις υπηρεσίες" ως μέρος των τωρινών διαπραγματεύσεων του Γύρου της Ντόχα του ΠΟΕ και την τεκμαρτή αποδοχή της διαπραγμάτευσης για τις συμφωνίες ελεύθερου εμπορίου (ΣΕΕ), η οποία αντικρούει αυτά που ανέφερε νωρίτερα η έκθεση για το σημερινό εμπορικό σύστημα.
<P>
Είμαστε επίσης τελείως αντίθετοι με την θέσπιση της αρχής "ο ρυπαίνων πληρώνει, ιδεωδώς μέσω της παγκόσμιας επέκτασης του ευρωπαϊκού συστήματος εμπορίας δικαιωμάτων εκπομπών", την οποία απορρίπτουμε εξαιτίας των συνεπειών που θα είχε.
<SPEAKER ID="275" NAME="Ian Hudghton  " AFFILIATION="Verts/ALE">
γραπτώς. - (EN) Υπερψήφισα την έκθεση Lipietz σχετικά με το εμπόριο και την αλλαγή του κλίματος. Το ζήτημα της αλλαγής του κλίματος είναι ένα από τα πλέον επείγοντα σήμερα και απαιτεί πραγματική δράση σε εθνικό κοινοτικό και σε παγκόσμιο επίπεδο.
<P>
Ενώ υποστηρίζω την σημερινή έκθεση που θίγει πολλά σημαντικά διεθνή ζητήματα, θα ήθελα επίσης να υπογραμμίσω τις προτάσεις της κυβέρνησης της Σκοτίας σχετικά με ένα νομοσχέδιο για την αλλαγή του κλίματος. " κυβέρνηση έχει θέσει έναν υποχρεωτικό μακροπρόθεσμο στόχο για τη μείωση κατά 80% των εκπομπών της Σκοτίας το 2050. Θεωρώ ότι αυτό είναι αξιέπαινο και ελπίζω ότι και άλλες χώρες της ΕΕ θα υιοθετήσουν εξίσου φιλόδοξους στόχους στα πλαίσια της δικής τους προσπάθειας να καταπολεμήσουν την άνοδο της θερμοκρασίας του πλανήτη.
<SPEAKER ID="276" NAME="Syed Kamall  " AFFILIATION="PPE-DE">
γραπτώς. - (EN) Ενώ υπάρχει μια ευρεία συναίνεση σχετικά με την ανάγκη μείωσης των βλαβερών εκπομπών, ο συντάκτης αυτής της έκθεσης κάνει έκκληση για μέτρα που θα περιορίσουν το εμπόριο με φτωχότερες χώρες - καταδικάζοντας τους πολίτες αυτών των χωρών στη φτώχεια, παρακωλύοντας τις παγκόσμιες αλυσίδες εφοδιασμού και θεσπίζοντας μη ρεαλιστικές κυρώσεις.
<P>
Οι συντηρητικοί πιστεύουν ότι η καλύτερη μέθοδος μείωσης των βλαβερών εκπομπών είναι μέσω της μεγαλύτερης έμφασης στην τεχνολογία, της συμφωνίας επί πραγματικών στόχων και της αύξησης του εμπορίου με τις φτωχότερες χώρες έτσι ώστε να μπορούν να επενδύσουν σε καθαρότερη, πιο πράσινη τεχνολογία και πιο πράσινες διαδικασίες.
<SPEAKER ID="277" NAME="Διαμάντω Μανωλάκου  " AFFILIATION="GUE/NGL">
γραπτώς. - " πρόταση ψηφίσματος είναι μακιγιαρισμένη με ανέξοδα φιλοπεριβαλλοντικά χρώματα και γενικόλογα ευχολόγια, προκειμένου να συσκοτισθεί το αντιδραστικό περιεχόμενο που έχει τη σφραγίδα ιμπεριαλιστικών ενώσεων και οργανισμών.
<P>
Μέμφεται εναέριες και οδικές μεταφορές, ως επιβαρυντικές στην εκπομπή CO2, έναντι θαλάσσιων και σιδηροδρομικών, ωστόσο διαμηνύει ότι η ελευθερία επιλογής (από τις πολυεθνικές), είναι θεμελιώδης για το παγκόσμιο εμπόριο.
<P>
Ζητάει την εμπορία των αερίων θερμοκηπίου για τις μεταφορές, που απέτυχε να μειώσει τις εκπομπές CO2, αναδείχθηκε όμως σε κερδοφόρο για το κεφάλαιο χρηματιστηριακό μηχανισμό. Στηρίζει τους στόχους των διεθνικών μονοπωλίων για γενναία χρηματοδότηση μέσω του "Μηχανισμού Καθαρής Ανάπτυξης-CDM".
<P>
Επιφυλάσσει στην ΕΤΕ το ρόλο φιλοπεριβαλλοντικού επόπτη που θα ενεργεί "σύμφωνα με συμβουλές από τους ΟΟΣΑ και την G8" και ζητάει οι μελλοντικές προτάσεις να είναι εκείνες που υπαγορεύει ο ΠΟΕ.
<P>
" ουσία είναι ότι οι φυσικοί πόροι εξακολουθούν να καταληστεύονται από τις πολυεθνικές, τα δάση να αποψιλώνονται, τα αποθέματα καθαρού νερού να περιορίζονται και να υποβαθμίζονται, η ερημοποίηση να προχωράει, τα μεταλλαγμένα να εξαπλώνονται, τα τοξικά να ρυπαίνουν, οι πολεμικές συγκρούσεις και οι ιμπεριαλιστικές επεμβάσεις να διαιωνίζονται, τα αέρια θερμοκηπίου να συσσωρεύονται, δισεκατομμύρια κόσμος να υποφέρει από την καταλήστευση και κερδοφορία του κεφαλαίου, και το ψήφισμα προσφέρει κάλυψη και βοήθεια.
<P>
Γι' αυτό οι ευρωβουλευτές του ΚΚΕ θα το καταψηφίσουμε.
<SPEAKER ID="278" NAME="David Martin  " AFFILIATION="PSE">
γραπτώς. - (EN) Χαιρετίζω αυτή την έκθεση, η οποία περιέχει έναν αριθμό ρεαλιστικών μέτρων σχετικά με τον τρόπο που μπορεί το εμπόριο να χρησιμοποιηθεί ως μέρος της καταπολέμησης της αλλαγής του κλίματος. Πρέπει να προχωρήσουμε σε όλες τις λύσεις όπως είναι η καθιέρωση μηδενικών δασμών στα προϊόντα με χαμηλές τιμές παραγωγής/κατανάλωσης αερίων του θερμοκηπίου, η απαγόρευση της εισαγωγής εξωτικής ξυλείας, η πολιτική σήμανσης της ενεργειακής απόδοσης των προϊόντων και η ένταξη των αεροπορικών δραστηριοτήτων στο σύστημα εμπορίας δικαιωμάτων εκπομπής αερίων.
<SPEAKER ID="279" NAME="Olle Schmidt  " AFFILIATION="ALDE">
γραπτώς. - (SV) " έκθεση του κ. Lipietz σχετικά με το εμπόριο και την αλλαγή του κλίματος αγγίζει δύο τομείς στους οποίους η ΕΕ διαθέτει μεγάλη δύναμη έτσι ώστε να ασκήσει διεθνή επιρροή. Είναι συνεπώς μεγίστης σημασίας εμείς στο Ευρωπαϊκό Κοινοβούλιο να γνωστοποιήσουμε τις απόψεις μας για το ζήτημα. Όλες οι χώρες του κόσμου πρέπει να έχουν μερίδιο στη διεθνή οικονομία μέσω του εμπορίου. Μόνο ένα ανεπτυγμένο εμπορικό σύστημα και η οικονομική ανάπτυξη επηρεάζουν το περιβάλλον και παρέχουν μια πραγματική βάση που βοηθά τους ανθρώπους να ξεφύγουν από τη φτώχεια. " δέσμευση της Ευρώπης απέναντι στο περιβάλλον και την ανάπτυξη δεν πρέπει να είναι το εμπόδιο αλλά ο καταλύτης για μια βιώσιμη οικονομία που στηρίζεται στο εμπόριο. Γι' αυτό λυπάμαι για το γεγονός ότι η έκθεση που ψηφίστηκε σήμερα ακολουθεί μια γραμμή η οποία δεν ευνοεί απόλυτα το εμπόριο και την ανάπτυξη. Παρόλα αυτά με μεγάλο δισταγμό την υπερψηφίζω, εφόσον οι πλέον προβληματικές διατυπώσεις έχουν αφαιρεθεί.
<SPEAKER ID="281" NAME="Jim Allister  " AFFILIATION="NI">
γραπτώς. - (EN) Στην ψηφοφορία για την τροπολογία 6 της έκθεσης Morgantini σχετικά με την ανάπτυξη της αφρικανικής γεωργίας, είχαμε αναμφίβολα επίγνωση της σύμπνοιας και της συμπάθειας μεταξύ της Ομάδας της ΕΕΑ/ΑρΠρΒΧ και της ευρύτερης οικογένειας της Αριστεράς. Καθώς αποκαλύφθηκε ότι ήταν φίλοι του τύραννου Mugabe και αφού αντιτάχθηκαν στην αντίδραση που υπήρξε για την παρουσία του στη διάσκεψη κορυφής ΕΕ-Αφρικής που πραγματοποιήθηκε στη Λισαβόνα, έδειξαν με τον τρόπο αυτό τις πραγματικές τους απόψεις. Επειδή θεωρώ ότι ο Mugabe είναι ένας άθλιος δικτάτορας ο οποίος έχει γονατίσει τη χώρα του, με μεγάλη χαρά καταψήφισα την τροπολογία 6 ως μέσο καταγραφής της οργής για τη συμπεριφορά του και την πρόθεση παρουσίας του στη διάσκεψη κορυφής. Το γεγονός ότι το Κοινοβούλιο, αν και με μικρή πλειοψηφία, την υιοθέτησε, είναι μεγάλη υποστήριξη για αυτόν τον τύραννο.
<SPEAKER ID="282" NAME="Pedro Guerreiro  " AFFILIATION="GUE/NGL">
γραπτώς. - (PT) Καταγγέλλουμε τον απαράδεκτο πολιτικό ελιγμό, τον οποίο κατηύθυνε ένα από τα πιο συντηρητικά τμήματα του ΕΚ, ο οποίος αφορούσε στην προσπάθεια χρησιμοποίησης μιας έκθεσης σχετικά με την "αφρικανική γεωργία" προκειμένου να ασκηθεί κριτική στη νόμιμη συμμετοχή του Προέδρου της Δημοκρατίας της Ζιμπάμπουε, χώρας πλήρους μέλους της Αφρικανικής Ένωσης, στην επικείμενη σύνοδο κορυφής της ΕΕ-Αφρικής. Ο ελιγμός αυτός καταρρίφθηκε από κάθε άποψη.
<P>
Όσον αφορά την ίδια την έκθεση, θεωρούμε πως περιέχει θετικά στοιχεία, όπως η εκτίμησή της ότι η θεμελίωση της υποστήριξης της "ανάπτυξης της αφρικανικής γεωργίας" με σκοπό τη "διευκόλυνση του εμπορίου" μόνο σε συμφωνίες οικονομικής εταιρικής σχέσης είναι μια μορφή εξαναγκασμού για την προώθηση της ελευθέρωσης του εμπορίου γεωργικών προϊόντων.
<P>
" ενθάρρυνση πολλών από αυτές τις χώρες έτσι ώστε να δημιουργήσουν τις δικές τους γεωργικές οικονομίες που θα εξαρτώνται από την ΕΕ αποτελεί μια προσπάθεια σύνδεσης αυτών των χωρών με μια συμφωνία που τους επιβάλλει ένα γεωργικό μοντέλο βασισμένο στη μονοκαλλιέργεια για εξαγωγή, καταλήγοντας σε προφανή και σοβαρά προβλήματα τόσο για τους ανθρώπους σε πολλές αφρικανικές χώρες όσο και για τους ανθρώπους των κρατών μελών της ΕΕ.
<P>
Γι' αυτό πιστεύουμε πως η βοήθεια προς την αφρικανική γεωργία σημαίνει υποστήριξη της κοινωνικά υπεύθυνης ανάπτυξης ενός γεωργικού μοντέλου που βασίζεται στις δικές του ιδιαίτερες ανάγκες και στην επισιτιστική κυριαρχία και ασφάλεια κάθε χώρας.

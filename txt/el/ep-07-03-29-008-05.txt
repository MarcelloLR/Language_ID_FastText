<CHAPTER ID="008-05">
5. Στατιστικές διάρθρωσης των επιχειρήσεων (ψηφοφορία) 
<P>
- Πριν από την ψηφοφορία:
<SPEAKER ID="081" NAME="Elisa Ferreira " AFFILIATION="PSE">
εισηγήτρια. - (PT) Ίσως δεν θα ήταν καλό να μιλήσω, αλλά θέλω με αυτή την ευκαιρία να κάνω δύο παρατηρήσεις. Πρώτον, θέλω να ευχαριστήσω τους σκιώδεις εισηγητές και τα μέλη της Επιτροπής για τη συνεργασία τους και τις τρεις προεδρίες που συμμετέχουν σε αυτή τη διαδικασία συναπόφασης, δηλαδή την αυστριακή, τη φινλανδική και τη γερμανική, για τη στενή συνεργασία τους. Θέλω επίσης να κάνω ειδική μνεία στη γερμανική Προεδρία που βοήθησε στην επίλυση ενός προβλήματος επιτροπολογίας. Δεύτερον, θέλω να πω ότι οι 170 τροπολογίες αντανακλούν καλά τον ρόλο του Κοινοβουλίου, καθώς μειώνουν το διοικητικό βάρος των εταιρειών με διάφορους τρόπους: καταργώντας τις λιγότερο συναφείς μεταβλητές, εξαιρώντας ορισμένες μικρές και μεσαίες επιχειρήσεις από την υποχρέωση να απαντούν σε έρευνες και ενθαρρύνοντας τη χρήση διοικητικών πηγών.
<P>
Αυτό είναι ένα μόνο από τα σημεία που, κατά τη γνώμη μου, θα μπορούσαν και πρέπει να οδηγήσουν το Κοινοβούλιο στην έγκριση αυτής της πρότασης στην πρώτη ανάγνωση.
<P>
- Μετά την ψηφοφορία επί της τροπολογίας 142:
<SPEAKER ID="083" NAME="Reinhard Rack" AFFILIATION="PPE-DE">
(DE) Κύριε Πρόεδρε, δικαίως επισημάνατε ότι έχουμε πάρα πολλές ψηφοφορίες. Προφανώς τώρα έχουμε ψηφοφορίες στις οποίες έχουμε διαρκώς σχεδόν ομόφωνη έγκριση. Ποιος ζήτησε να γίνουν εδώ χωριστές ψηφοφορίες; Για να το θέσω διαφορετικά, δεν θα μπορούσαμε να ψηφίσουμε για όλες μαζί τις τροπολογίες;
<SPEAKER ID="084" NAME="Πρόεδρος">
Αν η Σοσιαλιστική Ομάδα στο Ευρωπαϊκό Κοινοβούλιο συμφωνεί, θα μπορούσαμε να ψηφίσουμε τις τροπολογίες από κοινού, αλλά χρειαζόμαστε τη συμφωνία αυτής της Ομάδας.
<SPEAKER ID="085" NAME="Hannes Swoboda" AFFILIATION="PSE">
(DE) Κύριε Πρόεδρε, συμφωνούμε γι' αυτό, αλλά θα ήθελα να συστήσω το εξής: εφόσον πρόκειται για τροπολογίες για τις οποίες έχουμε συμφωνήσει με το Συμβούλιο, η επιτροπή θα πρέπει να κάνει μία σύντομη συνάντηση για να τις εγκρίνει, πράγμα που θα πάρει μόνο ένα λεπτό. Δεν είναι δυνατό να κάνουμε εμείς την εργασία της επιτροπής.
<SPEAKER ID="086" NAME="Πρόεδρος">
Ζητάτε μία διακοπή ενός λεπτού;
<SPEAKER ID="087" NAME="Hannes Swoboda" AFFILIATION="PSE">
(DE) Κύριε Πρόεδρε, συμφωνούμε να ψηφίσουμε για όλες μαζί τις τροπολογίες. Όμως την επόμενη φορά η επιτροπή θα πρέπει να το συζητήσει και να το αποφασίσει αυτό πριν από τη σύνοδο της Ολομέλειας προκειμένου να μπορούμε να τελειώσουμε σε ένα λεπτό. Σας παρακαλώ να το μεταφέρετε αυτό στους προέδρους των επιτροπών.
<P>
(Το Σώμα εγκρίνει το αίτημα του κ. Rack)
<P>
(Χειροκροτήματα)

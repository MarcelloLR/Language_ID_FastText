<CHAPTER ID="013">
Παρεμβάσεις ενός λεπτού επί σημαντικών πολιτικών ζητημάτων
<SPEAKER ID="021" NAME="Πρόεδρος">
" ημερήσια διάταξη προβλέπει τις παρεμβάσεις ενός λεπτού επί σημαντικών πολιτικών θεμάτων.
<SPEAKER ID="022" NAME="Carmen Fraga Estévez" AFFILIATION="PPE-DE">
(ES) Κύριε Πρόεδρε, όπως ίσως θα γνωρίζουν κάποιοι από εσάς από τα μέσα μαζικής ενημέρωσης, το πλοίο-ψυγείο Playa de Bakio, νηολογημένο στο Bermeo, στο οποίο επέβαινε πλήρωμα 26 ατόμων, 13 ισπανοί υπήκοοι και 13 αφρικανικής καταγωγής, κατελήφθη χθες ενώ αλίευε τόνο σε διεθνή ύδατα 250 μίλια ανοικτά των ακτών της Σομαλίας.
<P>
Εδώ και κάποιο καιρό, ο τομέας της αλιείας εκφράζει τις έντονες ανησυχίες του για την έλλειψη ασφάλειας στη συγκεκριμένη περιοχή του Ινδικού Ωκεανού, όπου η πειρατεία είναι διαδεδομένη και όπου μια γαλλική θαλαμηγός κατελήφθη πρόσφατα στις 11 Απριλίου.
<P>
Δεδομένης αυτής της κατάστασης, κύριε Πρόεδρε, θα ήθελα να ζητήσω από το Κοινοβούλιο και τα κοινοτικά θεσμικά όργανα στο σύνολό τους να προβούν σε κάθε απαραίτητη ενέργεια προκειμένου να επισπευσθεί η άμεση απελευθέρωση του πληρώματος και του σκάφους και να προστατευθεί ο κοινοτικός στόλος που αλιεύει στα συγκεκριμένα ύδατα, τα οποία αυτή την στιγμή θεωρούνται τα πιο επικίνδυνα στον κόσμο.
<SPEAKER ID="023" NAME="Ioan Mircea Paşcu" AFFILIATION="PSE">
(EN) Κύριε Πρόεδρε, μερικές εβδομάδες πριν, μαζί με τον κ. von Wogau, τον Πρόεδρο της Υποεπιτροπής Ασφάλειας και Άμυνας, επισκεφθήκαμε την αποστολή της ΕΕ για τα σύνορα Μολδαβίας - Ουκρανίας (EUBAM) στην Οδησσό της Ουκρανίας. Εντολή της είναι να βοηθήσει την Ουκρανία και τη Μολδαβία στην καλύτερη διαχείριση των κοινών τους συνόρων, παρέχοντας εμπειρογνωμοσύνη και στήριξη.
<P>
Όσο ήμασταν εκεί, μπορέσαμε να διαπιστώσουμε ότι η αποστολή, μέσω της ποιότητας και του επαγγελματισμού των ανθρώπων της, απέκτησε πολύ καλή φήμη για το επαγγελματικό της κύρος, κάτι που αποδείχθηκε χρήσιμο όχι μόνο για τη μετάδοση εμπειρογνωμοσύνης στους ομολόγους της, αλλά και για τη μεσολάβηση μεταξύ αυτών όσον αφορά σημαντικά ζητήματα αμοιβαίου ενδιαφέροντος. Επιπλέον, φέροντας τη σημαία της ΕΕ ως τη μόνη υλική υπόσταση της Ένωσής μας σε αυτήν τη μεγάλη και σημαντική περιοχή, η αποστολή για τα σύνορα Μολδαβίας-Ουκρανίας αποτελεί πολύ ικανό πρεσβευτή των θεσμικών οργάνων μας, συμβάλλοντας έτσι εκεί στην πλήρη εφαρμογή τόσο της στρατηγικής μας περί ασφάλειας όσο και της πολιτικής γειτονίας μας. Έχει σίγουρα αποτελέσει παράδειγμα που αξίζει να εφαρμοστεί και σε άλλες περιοχές που μας ενδιαφέρουν.
<SPEAKER ID="024" NAME="Graham Watson" AFFILIATION="ALDE">
(EN) Κύριε Πρόεδρε, η παρέμβασή σας στην πρόσφατη σύνοδό μας στις Βρυξέλλες σχετικά με τα γεγονότα στο Θιβέτ είχε πολύ θετική απήχηση στο Κοινοβούλιο και νομίζω ότι έτυχε της στήριξης όλων των παρόντων βουλευτών. Αντικατόπτρισε ξεκάθαρα την άποψη της κοινής γνώμης στην Ευρωπαϊκή Ένωση σχετικά με την πρόσφατη καταστολή των διαδηλώσεων στο Θιβέτ.
<P>
Σοβαρές ανησυχίες εξέφρασε επίσης η Επιτροπή και ένας αριθμός κρατών μελών στο Συμβούλιο. Κατά συνέπεια, μου προκαλεί έκπληξη - και στην ομάδα μου απογοήτευση - που η Προεδρία του Συμβουλίου αποφάσισε να μην προσκαλέσει τον Δαλάι Λάμα στις Βρυξέλλες να συναντηθεί με υπουργούς. Για το λόγο αυτό, μου φαίνεται όλο και πιο σημαντικό να δώσει συνέχεια το Κοινοβούλιο στην πρότασή σας να έρθει ο Δαλάι Λάμα, και αναρωτιέμαι αν θα μπορούσα να σας ζητήσω να έρθετε σε επαφή με το γραφείο του Δαλάι Λάμα προκειμένου να μάθετε αν θα μπορούσε να επισπεύσει την επίσκεψή του νωρίτερα από την καθορισμένη ημερομηνία που σύμφωνα με το τρέχον πρόγραμμα προβλέπεται για τον Δεκέμβριο, αφού σαφέστατα είναι πολύ μεγάλο το ενδιαφέρον του παρόντος Κοινοβουλίου και της Ευρώπης να συζητηθούν τα γεγονότα στο Θιβέτ πριν τον Δεκέμβριο.
<P>
(Χειροκροτήματα)
<SPEAKER ID="025" NAME="Bogusław Rogalski" AFFILIATION="UEN">
(PL) Κύριε Πρόεδρε, θα ήθελα να μιλήσω για το ίδιο θέμα. " ολυμπιακή φλόγα έχει σβηστεί με το αίμα των Θιβετιανών, οι οποίοι κάθε μέρα χύνουν το αίμα τους στο Θιβέτ. Όσο πιο πολύ πλησιάζουμε στην έναρξη των Ολυμπιακών Αγώνων, τόσο πιο σοβαρά είναι τα αντίποινα της Κίνας ενάντια στους ίδιους τους πολίτες της και ενάντια στους κατοίκους του Θιβέτ.
<P>
Κατά την τελευταία σύνοδο στις Βρυξέλλες, εγκρίναμε ένα ψήφισμα που επέκρινε τις παραβιάσεις των ανθρωπίνων δικαιωμάτων από τις κινεζικές αρχές. Απευθύναμε επίσης έκκληση στους Κινέζους να επαναλάβουν τις διαπραγματεύσεις με τον Δαλάι Λάμα. Δυστυχώς, οι εκκλήσεις αυτές αγνοήθηκαν από τη σλοβενική προεδρία. Νομίζω ότι το Κοινοβούλιο θα πρέπει να αντιδράσει αποφασιστικά στο γεγονός ότι ο Δαλάι Λάμα δεν προσκλήθηκε σε καμία επίσημη συνεδρίαση με την Ευρωπαϊκή Ένωση από τον Υπουργό Εξωτερικών της Σλοβενίας, τον κ. Dimitrij Rupel.
<P>
Το Κοινοβούλιο αποτελεί τη συνείδηση της Ευρώπης και αυτή η συνείδηση δεν πρέπει να φιμώνεται από καμία δήλωση κανενός υπουργού που κατέχει αξίωμα στην Ευρωπαϊκή Ένωση.
<SPEAKER ID="026" NAME="Mikel Irujo Amezaga" AFFILIATION="Verts/ALE">
(ES) Κύριε Πρόεδρε, η πειρατεία έχει εξελιχθεί σήμερα σε μια από τις παγκόσμιες απειλές για την ασφάλεια στη θάλασσα.
<P>
Σύμφωνα με στατιστικά στοιχεία του Διεθνούς Ναυτιλιακού Γραφείου, οι επιθέσεις πειρατών έχουν τριπλασιαστεί την τελευταία δεκαετία: το 1995 τα κρούσματα πειρατείας ήταν 90· το 2007 ο αριθμός είχε αυξηθεί στα 263.
<P>
Την ώρα που μιλάμε, 26 μέλη του πληρώματος του αλιευτικού σκάφους Playa de Bakio έχουν απαχθεί στη Σομαλία και ίσως, όπως ανέφερε η συνάδελφος βουλευτής νωρίτερα, δεν θα πρέπει μόνο να δείξουμε αλληλεγγύη προς τις οικογένειές τους, αλλά επίσης να ζητήσουμε από την Ευρωπαϊκή Ένωση να αναλάβει δράση σχετικά με το εν λόγω ζήτημα και να καταβάλλει κάθε προσπάθεια για την απελευθέρωση αυτών των ψαράδων.
<P>
Δεν αρκούν για μας οι υπογραφές συμφωνιών με διάφορα αφρικανικά κράτη. Πρέπει επίσης να εγγυηθούμε την ασφάλεια των σκαφών αυτών.
<P>
Το πρόβλημα είναι ευρωπαϊκό και πρέπει να αντιμετωπιστεί ως τέτοιο.
<SPEAKER ID="027" NAME="Mary Lou McDonald" AFFILIATION="GUE/NGL">
(EN) Κύριε Πρόεδρε, όπως γνωρίζετε, θα διεξαχθεί δημοψήφισμα στην Ιρλανδία στις 12 Ιουνίου σχετικά με τη Συνθήκη της Λισαβόνας.
<P>
Θέλω να θίξω ένα θέμα που προκαλεί πολύ βαθιά ανησυχία στην Ιρλανδία. Έχουν διατυπωθεί ισχυρισμοί στα μέσα μαζικής ενημέρωσης ότι η Επιτροπή και επιτροπές του παρόντος Κοινοβουλίου συνωμοτούν ενεργά για την απόκρυψη πληροφοριών. Επιτρέψτε μου να αναφέρω τα λόγια της Αντιπροέδρου της Επιτροπής κ. Margot Wallström, ότι η Επιτροπή είναι πρόθυμη να μετριάσει ή να καθυστερήσει μηνύματα που ενδέχεται να έχουν αρνητικό αντίκτυπο ενόψει του δημοψηφίσματος για τη Συνθήκη της Λισαβόνας· υπάρχουν στον τύπο δημοσιεύματα σχετικά με μία επιστολή που εστάλη στις κοινοβουλευτικές επιτροπές προτρέποντάς τις να μην θίγουν ευαίσθητα πολιτικά ζητήματα που τυχόν προκύπτουν από τη Λισαβόνα έως ότου επικυρωθεί η Συνθήκη.
<P>
Θέλω να σας πω ότι τέτοιου τύπου τακτικές είναι απαράδεκτες. Ο ιρλανδικός λαός δικαιούται να συζητήσει το θέμα έχοντας πλήρη ενημέρωση. Δικαιούνται την πλήρη και ωμή αλήθεια, είτε σε σχέση με τον φόρο εισοδήματος εταιρειών είτε με τις επιπτώσεις των διατάξεων της Συνθήκης στους τομείς της ασφάλειας και της άμυνας. Τουλάχιστον - είμαι σίγουρη ότι θα συμφωνήσετε - οι άνθρωποι δικαιούνται την πλήρη αλήθεια.
<P>
Για αυτό, σας καλώ σήμερα να ξεκαθαρίσετε δημόσια ότι οι επιτροπές δεν θα καθυστερήσουν ή θα εμποδίσουν τη συζήτηση σχετικά με αυτά τα ευαίσθητα ζητήματα, και θα ήθελα να παροτρύνω εξίσου την Επιτροπή να κάνει το ίδιο.
<SPEAKER ID="028" NAME="Γεώργιος Γεωργίου" AFFILIATION="IND/DEM">
Κύριε Πρόεδρε, λυπούμαι για την καθυστέρηση, αλλά μόλις έφθασα στο Κοινοβούλιο.
<P>
Θεωρώ ότι θα ήταν ουτοπία να συζητάει κανείς για διασυνοριακή συνεργασία όταν πρόκειται περί της Ελλάδας, η οποία είναι τέταρτη χώρα στην υποδοχή λαθρομεταναστών μετά την Ισπανία, τη Γαλλία και τη Σουηδία.
<P>
Αλλά πώς να συζητήσει κανένας για συνοριακή συνεργασία, όταν από την άλλη πλευρά, κύριε Πρόεδρε, έχει να αντιμετωπίσει μια Τουρκία η οποία ασκεί αυτό το επάγγελμα, έχει δηλαδή ανθρώπους οι οποίοι -επαγγελματικώς- ασχολούνται με το να μεταφέρουν λαθρομετανάστες από την Ασία στην Ευρώπη;
<P>
Πέραν αυτού, η οικονομική βοήθεια την οποία δέχεται η Ελλάδα είναι ελάχιστη - και λυπούμαι που δεν έχω αρκετό χρόνο για να αναφερθώ σχετικά- και πρέπει να σας πω ότι αν δεν βοηθήσει η Ευρώπη, πιστεύω ότι το τίμημα για τους ανθρώπους οι οποίοι διαχέονται σήμερα στην Ευρώπη, διά μέσου της Ελλάδας και του Αιγαίου Πελάγους, το οποίο έχει δύο χιλιάδες νησιά, θα το πληρώσει και η Ευρώπη.
<SPEAKER ID="029" NAME="Slavi Binev" AFFILIATION="NI">
(BG) Λαμβάνω το λόγο προκειμένου να επιστήσω την προσοχή σας σε μια μάστιγα που θίγει τα δικαιώματα άνω του ενός εκατομμυρίου πολιτών στην πρωτεύουσα της Βουλγαρίας. Αποτελεί ένα πρόβλημα το οποίο καταδεικνύει σαφέστατα τα καθεστώτα διαφθοράς που, δυστυχώς, έχουν παρεισφρήσει σε όλους τους τομείς της ζωής στη Βουλγαρία κατά τα τελευταία έτη. Εδώ και οκτώ συναπτά έτη, με τις φανερές ευλογίες τόσο του δημαρχείου όσο και της κυβέρνησης, η εταιρεία Sofiyska Voda έχει συσσωρεύσει τεράστια κέρδη εις βάρος των απλών πολιτών χωρίς να έχει εκπληρώσει ούτε στο ελάχιστο τις υποχρεώσεις που έχει αναλάβει βάσει της σύμβασης παραχώρησης. Ωστόσο, αντί να λυθεί η σύμβαση, ο ανάδοχος λαμβάνει πρόσθετα δάνεια που ανέρχονται σε εκατομμύρια ευρώ. Οι κυβερνητικές αρχές στη Βουλγαρία, τόσο οι κεντρικές όσο και οι δημοτικές, εξακολουθούν να κωφεύουν στις πολυάριθμες διαμαρτυρίες ομάδων πολιτών οι οποίοι τελικά αναγκάστηκαν να προσεγγίσουν τον κ. Barroso, τον εκπρόσωπο της Ευρωπαϊκής Επιτροπής, μέσω επίσημων και ανεπίσημων οδών, κατά τη διάρκεια της πρόσφατης επίσκεψής του στη χώρα μας. Αφού η Βουλγαρία και οι θεσμοί της δεν έχουν τη θέληση να προστατεύσουν τα δικαιώματα της κοινωνίας των πολιτών, ευελπιστώ να το πράξουν οι αρχές της Ευρωπαϊκής Ένωσης.
<SPEAKER ID="030" NAME="Nicolae Vlad Popa" AFFILIATION="PPE-DE">
(RO) Τον Απρίλιο για πρώτη φορά το Βουκουρέστι παρουσιάστηκε μόνο με θετικό τρόπο σε όλα τα μέσα ενημέρωσης, με την ευκαιρία της Διάσκεψης Κορυφής του ΝΑΤΟ που πραγματοποιήθηκε στη Ρουμανία.
<P>
Πολλοί πίστευαν ότι η χώρα μας δεν θα μπορούσε να οργανώσει μια διάσκεψη κορυφής τέτοιου μεγέθους: 3 000 αξιωματούχοι από 49 χώρες και 3 500 δημοσιογράφοι, αφού η Διάσκεψη Κορυφής στο Βουκουρέστι είχε τη μεγαλύτερη συμμετοχή και την πιο περίπλοκη ημερήσια διάταξη στην ιστορία του ΝΑΤΟ.
<P>
Θα ήθελα να επισημάνω τρία σημαντικά συμπεράσματα της Διάσκεψης. " Κροατία και η Αλβανία προσκλήθηκαν να προσχωρήσουν στο ΝΑΤΟ· το ΝΑΤΟ θα εγκαταστήσει μια αντιπυραυλική ασπίδα συμπληρωματική της αμερικανικής - αυτή η ασπίδα θα προστατεύει τις χώρες του ΝΑΤΟ που δεν καλύπτονται από την αμερικανική ασπίδα· οι ηγέτες του ΝΑΤΟ ανέλαβαν να αυξήσουν τα στρατεύματά τους στο Αφγανιστάν προκειμένου να πολεμήσουν τους Ταλιμπάν, να μοιραστούν τις δυσκολίες των στρατιωτικών επιχειρήσεων και να μειώσουν τους περιορισμούς όσον αφορά τη χρήση των στρατευμάτων τους.
<SPEAKER ID="031" NAME="Μαρία Ματσούκα" AFFILIATION="PSE">
Κύριε Πρόεδρε, πρέπει να αποτίσουμε φόρο τιμής στη μνήμη του απεργού πείνας των ναυπηγείων Σαιν Ναζέρ, Νίκο Ασλαμαζίδη. Πρέπει να θέσουμε εκ νέου το ζήτημα της προστασίας των εργαζομένων από το σύγχρονο δουλεμπόριο.
<P>
Να μιλήσουμε για την ανεργία, την υποαπασχόληση, τις επισφαλείς θέσεις εργασίας αλλά και τα γραφεία ενοικίασης, ή καλύτερα, υπερεκμετάλλευσης των εργαζομένων. Τα γραφεία ενοικίασης των εργαζομένων τους αντιμετωπίζουν ως σύγχρονους δούλους: τους χρησιμοποιούν μέχρι εξάντλησης, τους πληρώνουν "ψίχουλα", τους μετακινούν όπως επιθυμούν και τους απολύουν όποτε θέλουν. Εμείς, πώς τους προστατεύουμε; " Οδηγία Bolkestein, στηριζόμενη στη δημιουργική ασάφεια, αφήνει την πόρτα ανοικτή στο κοινωνικό ντάμπινγκ. " προώθηση της πολιτικής της flexicurity αποτελεί το νέο μηχανισμό της απορρύθμισης των εργασιακών σχέσεων που οδηγεί στη μείωση της σταθερής απασχόλησης προς όφελος των επισφαλών θέσεων εργασίας. Έτσι φτάνουμε στους εργαζόμενους μιας χρήσης, που δίνουν καθημερινά αγώνα επιβίωσης και αξιοπρέπειας.
<P>
" δημιουργία μιας άλλης Ευρώπης που θα δίνει προτεραιότητα στην πλήρη απασχόληση, στη βελτίωση των συνθηκών εργασίας, στη δικαιότερη αναδιανομή του παραγόμενου πλούτου, είναι όχι μόνο εφικτή, αλλά και επιβεβλημένη. Οι θυσίες των εργαζομένων είναι ουσιαστικά αγώνας ενάντια στην επιβολή του νέου εργασιακού μεσαίωνα στον οποίο οφείλουν, έμπρακτα, όλες οι προοδευτικές δυνάμεις να συστρατευθούν.
<SPEAKER ID="032" NAME="Magor Imre Csibi" AFFILIATION="ALDE">
(RO) " αποψίλωση των δασών έχει φτάσει σε ανησυχητικά επίπεδα παγκοσμίως, συγκεκριμένα στα 13 εκατομμύρια εκτάρια το χρόνο. Το φαινόμενο συνδέεται στενά με την παράνομη κοπή δέντρων και το λαθρεμπόριο προϊόντων ξυλείας.
<P>
Θα μπορούσαμε να συνεχίσουμε να κλείνουμε τα μάτια μας μπροστά στη μαζική καταστροφή των δασών, πιστεύοντας ότι εμείς, οι Ευρωπαίοι, διαθέτουμε προηγμένα συστήματα για την προστασία της βιοποικιλότητας και του καταναλωτή.
<P>
Στην ΕΕ, περίπου το 50% των εισαγωγών ξυλείας από τροπικές χώρες και το 20% των εισαγωγών ξυλείας από την Ευρώπη και τη Ρωσική Ομοσπονδία προέρχονται από παράνομες πηγές.
<P>
Κατά συνέπεια, συνεισφέρουμε πλήρως στις παράνομες αποψιλώσεις στον Αμαζόνιο και, επιπλέον, το φαινόμενο είναι ευρέως διαδεδομένο και σε κράτη της ΕΕ, όπως η Εσθονία, η Ρουμανία και η Βουλγαρία.
<P>
Απαιτείται μια συνεπής και ειλικρινής στάση για την αντιμετώπιση του ζητήματος της παράνομης αποψίλωσης και του λαθρεμπορίου σε τρίτες χώρες, ιδιαίτερα όμως στο έδαφος της Ευρωπαϊκής Ένωσης.
<P>
Κατά συνέπεια, ζητώ από την Ευρωπαϊκή Επιτροπή να υποβάλει όσο το δυνατόν συντομότερα μια νομοθετική πρόταση σύμφωνα με την οποία μόνο η ξυλεία και τα προϊόντα ξυλείας που προέρχονται από νόμιμες πηγές θα επιτρέπεται να διακινούνται στην ευρωπαϊκή αγορά.
<P>
Για το σκοπό αυτό, έχω υποβάλει γραπτή δήλωση στο ΕΚ και προτρέπω τους συναδέλφους μου να συμμετέχουν στον αγώνα μας κατά της παράνομης αποψίλωσης των δασών.
<SPEAKER ID="033" NAME="Γεώργιος Παπαστάμκος" AFFILIATION="PPE-DE">
Κύριε Πρόεδρε, η αύξηση των τιμών και η διαγραφόμενη έλλειψη τροφίμων προσλαμβάνει ανησυχητικές διαστάσεις. Παρεμβαίνω, για να επισημάνω τις εύλογες ανησυχίες που προκαλούν οι τελευταίες εξελίξεις στο πλαίσιο των γεωργικών διαπραγματεύσεων του Παγκοσμίου Οργανισμού Εμπορίου.
<P>
" Ευρωπαϊκή Επιτροπή, η οποία διεξάγει τις διαπραγματεύσεις, καλείται να κινηθεί αυστηρώς εντός της διαπραγματευτικής εντολής του Συμβουλίου, εντός του πλαισίου της αναθεωρημένης Κοινής Αγροτικής Πολιτικής. Οφείλει να διασφαλίσει τη βιωσιμότητα, την ανταγωνιστικότητα και τον πολυλειτουργικό χαρακτήρα της ευρωπαϊκής γεωργίας. " ανάγκη για ποιοτική διατροφική επάρκεια της Ευρώπης εμφανίζεται και σήμερα πιεστική. Είναι αυτή η ανάγκη, η οποία πρέπει να καθοδηγεί τη διαπραγματευτική στάση της Ένωσης.
<SPEAKER ID="034" NAME="Maria Badia i Cutchet" AFFILIATION="PSE">
(ES) Κύριε Πρόεδρε, την Τετάρτη 23 Απριλίου η UNESCO γιορτάζει την Παγκόσμια "μέρα Βιβλίου. Την ίδια μέρα είναι και η επέτειος του θανάτου του Μιχαήλ Θερβάντες και της γέννησης του Γουίλιαμ Σαίξπηρ.
<P>
Ο Μιχαήλ Θερβάντες, η μεγαλύτερη προσωπικότητα στην ισπανική λογοτεχνία, είναι παγκοσμίως γνωστός για τον Δον Κιχώτη του· είναι γενικά αποδεκτό ότι το εν λόγω βιβλίο αποτελεί το πρώτο σύγχρονο μυθιστόρημα και ένα από τα καλύτερα λογοτεχνικά έργα στον κόσμο.
<P>
Ο άγγλος θεατρικός συγγραφέας, ποιητής και ηθοποιός Γουίλιαμ Σαίξπηρ γεννήθηκε στις 23 Απριλίου σύμφωνα με το Ιουλιανό ημερολόγιο και θεωρείται ο σημαντικότερος συγγραφέας στην αγγλική γλώσσα αλλά και ένας από τους κολοσσούς της παγκόσμιας λογοτεχνίας.
<P>
Αυτή την ημέρα επέλεξαν πολλές χώρες της Ευρωπαϊκής Ένωσης ως ημέρα εορτασμού του προστάτη αγίου τους. Αυτό ισχύει στην Καταλονία, όπου παραδοσιακά είναι η ημέρα εορτασμού του San Jordi, του Αγίου Γεωργίου, μια μέρα γιορτής της καταλανικής γλώσσας και κουλτούρας. Πιστεύω ότι θα αποτελούσε αναγνώριση των πολιτισμών και της λογοτεχνίας της Ευρώπης η προθυμία του παρόντος Κοινοβουλίου να συμμετέχει σε αυτούς τους εορτασμούς για μια πολιτιστική και λογοτεχνική ημέρα που γιορτάζεται ευρύτατα στην Ευρωπαϊκή Ένωση.
<SPEAKER ID="035" NAME="Jaroslav Zvěřina" AFFILIATION="PPE-DE">
(CS) Κύριε Πρόεδρε, επιτρέψτε μου να επισημάνω ότι ορισμένες φορές οι αποφάσεις μας οδηγούν σε κάπως απροσδόκητα αποτελέσματα. Σήμερα, ο ενθουσιασμός για τα βιοκαύσιμα και τη χρήση τους στο μίγμα καυσίμων έχει κάπως καταλαγιάσει. Τα βιοκαύσιμα όχι μόνο αυξάνουν την τιμή των αγροτικών προϊόντων αλλά και συμβάλλουν στον γρηγορότερο αφανισμό των τροπικών δασών. Θα πρέπει αυτό να μας γίνει μάθημα για τη μελλοντική νομοθεσία. Κάποιοι άλλοι από τους νόμους μας ενδέχεται να έχουν παρόμοιες αρνητικές επιπτώσεις, όπως η πρόσφατη τάση για εθελοντική ρύθμιση της αυτοκινητοβιομηχανίας. Επομένως, δεν πρέπει να είμαστε τόσο βιαστικοί στο νομοθετικό μας έργο και πρέπει να εξετάζουμε τους νόμους με την ησυχία μας άλλα και να υιοθετήσουμε μια πιο υπεύθυνη στάση. Καλά θα κάναμε να θυμηθούμε το παλιό ρητό "όποιος βιάζεται σκοντάφτει".
<SPEAKER ID="036" NAME="Hanna Foltyn-Kubicka" AFFILIATION="UEN">
(PL) Κύριε Πρόεδρε, θα ήθελα να πω λίγα λόγια παραπάνω για την ελευθερία έκφρασης στη Ρωσία. " καθημερινή εφημερίδα Moskovsky Korrespondent έχει εξαφανιστεί από τα σημεία πώλησης εφημερίδων επειδή έδειξε ενδιαφέρον για το υποτιθέμενο διαζύγιο του Βλαντιμίρ Πούτιν. Αυτά που συμβαίνουν στη Γαλλία κάτω από τα φώτα της δημοσιότητας, στη Ρωσία αποκρύπτονται με πάσα μυστικότητα. Σαφέστατα, κάθε πληροφορία που αφορά την οικογενειακή κατάσταση ενός αρχηγού κράτους θα πρέπει να δημοσιοποιείται. Επιπλέον, δεν επιτρέπεται καν να τίθενται ερωτήσεις σχετικά με τέτοια θέματα, όπως αποδείχθηκε από την πρόσφατη επίθεση του Βλαντιμίρ Πούτιν προς μια δημοσιογράφο της Niezavisima Gazieta, που είχε ως αποτέλεσμα η γυναίκα να ξεσπάσει σε κλάματα.
<P>
Οι κανόνες που διέπουν τα πρότυπα συμπεριφοράς στη σχέση μεταξύ των αρχών και των μέσων μαζικής ενημέρωσης και που αναγνωρίζονται στον πολιτισμένο κόσμο δεν ισχύουν ακόμα στη Ρωσία. Εκεί, τα μέσα μαζικής ενημέρωσης είναι εργαλείο που ελέγχεται από τις αρχές και αν δεν συμπεριφέρονται σύμφωνα με τις επιθυμίες των αρχών, κλείνουν. Οι δημοσιογράφοι εκφοβίζονται και σε ακραίες περιπτώσεις εξοντώνονται, όπως στην περίπτωση της Anna Politkovskaja.
<P>
" ελευθερία έκφρασης αποτελεί το θεμέλιο της δημοκρατίας. Για άλλη μια φορά διαπιστώνουμε ότι τα θεμέλια της ρωσικής δημοκρατίας δεν είναι πολύ στέρεα.
<SPEAKER ID="037" NAME="László Tőkés" AFFILIATION="Verts/ALE">
(HU) Κύριε Πρόεδρε, τα τελευταία χρόνια Ούγγροι έχουν πέσει θύματα ξυλοδαρμού στους δρόμους της Σλοβακίας, της Σερβίας και της Ρουμανίας απλώς και μόνο επειδή μιλούσαν στη μητρική τους γλώσσα - την ουγγρική. Το περασμένο σαββατοκύριακο εκδηλώθηκε και άλλη βίαιη επίθεση στο Kolozsvαr της Τρανσυλβανίας. Τα θύματα ήταν οι δημοσιογράφοι Tibor Zágy, István Ambrus και János Fancsali, οι οποίοι δέχτηκαν επίθεση πισώπλατα στο δρόμο τη νύχτα από τρεις νεαρούς Ρουμάνους και ξυλοκοπήθηκαν άγρια. Τους χλεύασαν και τους πρόσβαλαν, τους αποκάλεσαν βρωμοξένους και τους είπαν να πάνε από εκεί που ήρθαν. Σε παρόμοιο περιστατικό το Σάββατο, άλλος ένας Ούγγρος, ο κ. Attila, μαχαιρώθηκε στην κεντρική πλατεία της Szabadka/Subotica, στην επαρχία της Vojvodina στη Σερβία. Είναι το μέρος όπου, στις 15 Μαρτίου 2008 - ημέρα εορτασμού της ουγγρικής επανάστασης - πραγματοποιήθηκε διαδήλωση ενάντια στους Ούγγρους, την οποία οργάνωσε μια νεοφασιστική ομάδα Ρουμάνων, η Νέα Δεξιά, στο Kolozsvαr, όπου, την ίδια μέρα δέχτηκε επίθεση ένας νεαρός Ούγγρος. Επειγόντως, πρέπει να ενώσουμε τις δυνάμεις μας με τους ρουμάνους ξαδέρφους μας προκειμένου να καταστείλουμε τον επιθετικό εθνικισμό. Ανυπομονούμε να εγκριθεί νομοθεσία από τις ρουμανικές αρχές και οι δράστες να τιμωρηθούν με παραδειγματικό τρόπο.
<SPEAKER ID="038" NAME="Daniel Strož" AFFILIATION="GUE/NGL">
(CS) Κύριε Πρόεδρε, κυρίες και κύριοι, δράττομαι της ευκαιρίας να αναφέρω ένα σοβαρό ζήτημα: τις συνεχείς προσπάθειες αναθεώρησης της ιστορίας του Β' Παγκοσμίου Πολέμου. Οι προσπάθειες είναι επανειλημμένες, λαμβάνουν διάφορες μορφές και μερικές φορές πραγματοποιούνται στο Ευρωπαϊκό Κοινοβούλιο. Πιο συχνά, συγκεκριμένα στην συντριπτική πλειοψηφία των περιπτώσεων, εκδηλώνονται ως επιθέσεις στα τσέχικα, ή μάλλον τσεχοσλοβάκικα, επονομαζόμενα προεδρικά διατάγματα. Στην πρώην Τσεχοσλοβακία, αυτά τα διατάγματα, βασισμένα στο διεθνές δίκαιο, χρησιμοποιούνταν για τη ρύθμιση νομικών θεμάτων σχετικά με την ήττα της ναζιστικής Γερμανίας. Γνωρίζω με βεβαιότητα ότι ορισμένοι γερμανοί και ούγγροι βουλευτές του Ευρωπαϊκού Κοινοβουλίου σχεδιάζουν περαιτέρω δράσεις φέτος αντιτιθέμενοι στα εν λόγω προεδρικά διατάγματα. Κατά συνέπεια, θα ήθελα να ζητήσω από τους βουλευτές του Ευρωπαϊκού Κοινοβουλίου να μην στηρίζουν τέτοιες δραστηριότητες και να τις καταδικάζουν σθεναρά. Είμαι βέβαιος ότι συμφωνούμε στο ότι οποιαδήποτε αναθεώρηση της ιστορίας του Β' Παγκοσμίου Πολέμου είναι εντελώς απαράδεκτη.
<SPEAKER ID="039" NAME="Μαρία Παναγιωτοπούλου-Κασσιώτου" AFFILIATION="PPE-DE">
Κύριε Πρόεδρε, κύριοι συνάδελφοι, θα ήθελα να επιστήσω την προσοχή σας ότι από σήμερα είναι ανοικτή προς υπογραφή η γραπτή δήλωση αριθ. 33, που αφορά τη θέση των νέων στις πολιτικές της Ευρωπαϊκής Ένωσης. Είναι γνωστό ότι η νεολαία πλήττεται από την ανεργία και ότι σ' αυτήν πρέπει να εστιάσουμε και για το παρόν και για το μέλλον της Ευρωπαϊκής Ένωσης.
<P>
Καλούμε λοιπόν, τα κράτη μέλη να λάβουν υπόψη τους, σε όλους τους σχετικούς τομείς πολιτικής τους νέους, να συνομιλήσουν μαζί τους σε έναν διαρθρωμένο διάλογο και να προγραμματίσουν τις πολιτικές, τόσο στην εκπαίδευση και τη διά βίου μάθηση, όσο και στην απασχόληση, την κοινωνική ένταξη, την υγεία, την αυτονόμηση των νέων, την κινητικότητα, τα θεμελιώδη δικαιώματα και τη μη εφαρμογή διακρίσεων, έτσι ώστε να μπορούμε να ελπίζουμε σε ένα καλύτερο μέλλον αυτής της κατηγορίας, η οποία είναι και δυσεύρετη λόγω του δημογραφικού προβλήματος.
<SPEAKER ID="040" NAME="Riitta Myller" AFFILIATION="PSE">
(FI) Κύριε Πρόεδρε, ένα στα τρία θανατηφόρα τροχαία δυστυχήματα στην Ευρώπη προκαλείται από οδήγηση υπό την επήρεια αλκοόλ. Στις ηλιόλουστες ακτές της Ισπανίας το περασμένο Σάββατο το βράδυ τουλάχιστον εννέα φινλανδοί τουρίστες έχασαν τη ζωή τους και 19 τραυματίστηκαν σοβαρά όταν ένας μεθυσμένος οδηγός με ένα τοις χιλίοις αλκοόλ στο αίμα του προσέκρουσε το όχημα ψυχαγωγίας/εργασίας του στο λεωφορείο που τους μετέφερε. Το δυστύχημα κατέστη ακόμα πιο σοβαρό εξαιτίας του γεγονότος ότι αρκετοί επιβάτες δεν φορούσαν τις ζώνες ασφαλείας που διέθετε το λεωφορείο.
<P>
Θα πρέπει να υπάρξει σοβαρός προβληματισμός σε επίπεδο Ευρωπαϊκής Ένωσης ως προς τον τρόπο με τον οποίο μπορούν να αποφευχθούν στο μέλλον τέτοιου είδους θλιβερά δυστυχήματα και εντελώς άσκοπες απώλειες ζωών. Επί του παρόντος τα όρια τοις χιλίοις ποικίλλουν στην ΕΕ μεταξύ του μηδέν και 0,8. Θα πρέπει να γίνουν ενιαία και όσο το δυνατόν πιο κοντά στο μηδέν σε όλες τις χώρες της ΕΕ. Επιπλέον, απαιτείται συμμόρφωση με τους κανόνες σχετικά με τις ζώνες ασφαλείας και οι οδηγοί πρέπει να ενημερώνονται επαρκώς για αυτούς. Πρέπει επίσης να λάβουμε αρκετά υπόψη τις συνέπειες που θα υπάρξουν αν ο κόσμος τους αγνοεί.
<SPEAKER ID="041" NAME="Πρόεδρος">
Σας ευχαριστούμε, κ. Myller. Όλοι εκφράζουμε την θερμή συμπαράστασή μας στις οικογένειες των θυμάτων.
<SPEAKER ID="042" NAME="Filiz Hakaeva Hyusmenova" AFFILIATION="ALDE">
(BG) Οι ευρωπαίοι πολίτες ανησυχούν για την αύξηση στις τιμές των τροφίμων. " συνολική εκτόξευση τιμών που γίνεται αισθητή στη Δυτική Ευρώπη είναι πιο οδυνηρή στην Ανατολική Ευρώπη εξαιτίας των χαμηλών επιπέδων του εισοδήματος. Αναμένεται νέο άλμα στις τιμές ως αποτέλεσμα της αστάθειας των χρηματοπιστωτικών αγορών και της πρόβλεψης για μια παγκόσμια οικονομική κρίση. Το Διεθνές Νομισματικό Ταμείο ζήτησε αποφασιστική δράση προκειμένου να ελεγχθούν οι τιμές των τροφίμων. " γενική αύξηση των τιμών συνδέεται με το ενεργειακό κόστος, και η Ευρωπαϊκή Ένωση είναι ενεργειακά εξαρτώμενη. Ως εκ τούτου, οι συζητήσεις για τις τιμές των τροφίμων δεν θα πρέπει μόνο να περιλαμβάνουν την ορθολογική χρήση των καλλιεργούμενων εκτάσεων και την αναζήτηση εναλλακτικών πηγών ενέργειας. Συν τοις άλλοις, οι αυξημένες τιμές των τροφίμων μπορούν να τεθούν υπό έλεγχο ρυθμίζοντας τις τιμές των παραδοσιακών πηγών ενέργειας. Αυτό απαιτεί, για άλλη μια φορά, επανεξέταση της χρήσης της πυρηνικής ενέργειας ως μέρος του ενεργειακού μίγματος της ΕΕ. Αν τεθούν σε πλήρη λειτουργία οι εγκαταστάσεις πυρηνικής ενέργειας που βρίσκονται στα κράτη μέλη, θα αντιμετωπιστεί η ανεπάρκεια σε ενέργεια και αυτό θα επηρεάσει τις τιμές των αγαθών στο καλάθι του καταναλωτή.
<SPEAKER ID="043" NAME="Ewa Tomaszewska" AFFILIATION="UEN">
(PL) Κύριε Πρόεδρε, η πολωνική κυβέρνηση ήταν από τα πρώτα νομοθετικά σώματα που εξέτασαν το θέμα της επικύρωσης της Συνθήκης της Λισαβόνας και ψήφισε νομοσχέδιο με το οποίο δίνει τη συγκατάθεσή της στον Πρόεδρο της πολωνικής δημοκρατίας να υπογράψει το έγγραφο επικύρωσης.
<P>
Πολλά κράτη μέλη της ΕΕ δεν έχουν πάρει ακόμα αποφάσεις σχετικά με αυτό το ζήτημα. " Συνταγματική Συνθήκη ματαιώθηκε με την ψήφο των πολιτών της Γαλλίας και των Κάτω Χωρών. Δεν προτείνω να αναφερθεί η ουσία των δύο συνθηκών. Έχουμε όλοι δικαίωμα να διατηρούμε τη γνώμη μας σχετικά με αυτό.
<P>
Θέλω να επιστήσω την προσοχή στο γεγονός ότι εδώ στο Κοινοβούλιο, και αλλού, έχουν διατυπωθεί επικριτικά σχόλια για την Πολωνία και τη διαδικασία επικύρωσης από εκπροσώπους χωρών που μέχρι τώρα δεν έχουν σημειώσει καμία πρόοδο σε αυτό το θέμα. Θεωρώ τα σχόλια αυτά αδικαιολόγητα και κακόβουλα.
<SPEAKER ID="044" NAME="Milan Horáček" AFFILIATION="Verts/ALE">
(DE) Κύριε Πρόεδρε, σύμφωνα με την ετήσια έκθεση της Διεθνούς Αμνηστίας, περισσότερο από το ένα τρίτο όλων των θανατικών ποινών σε ολόκληρο τον κόσμο επιβάλλεται στην Κίνα. Ο ακριβής αριθμός πιθανότατα είναι πολύ μεγαλύτερος και, επομένως, κρατικό μυστικό. " θανατική ποινή ισχύει σε εξήντα δύο κράτη, ορισμένες φορές για μη βίαια αδικήματα όπως μοιχεία, φοροδιαφυγή, πορνεία και ομοφυλοφιλία. Στο Ιράν, τη Σαουδική Αραβία και την Υεμένη εκτελούνται επίσης άτομα ηλικίας κάτω των 18 ετών.
<P>
" Ευρωπαϊκή Ένωση, κατά συνέπεια, πρέπει να κάνει ό,τι είναι δυνατό προκειμένου να διαφυλάξει το στοιχειώδες ανθρώπινο δικαίωμα στη ζωή και να απαιτήσει παγκοσμίως την απαγόρευση της θανατικής ποινής. Θα πρέπει να απευθυνθεί στην Κίνα συγκεκριμένα, προβάλλοντας αυτές τις θλιβερές στατιστικές, σε μια προσπάθεια να την φέρει πιο κοντά στην εφαρμογή αυτών των οικουμενικών ανθρωπίνων δικαιωμάτων, σύμφωνα με το ολυμπιακό σύνθημα "ένας κόσμος, ένα όνειρο".
<SPEAKER ID="045" NAME="Pedro Guerreiro" AFFILIATION="GUE/NGL">
(PT) Κύριε Πρόεδρε, η πορτογαλική εταιρεία Cerâmica Torriense έχει λάβει πειθαρχικά μέτρα εναντίον του Pedro Jorge, υπαλλήλου και συνδικαλιστή στην εταιρεία, με σκοπό την απόλυσή του, κατόπιν της συμμετοχής του σε πορτογαλικό ραδιοτηλεοπτικό πρόγραμμα όπου το μόνο που έκανε ήταν να πει την αλήθεια.
<P>
Στο εν λόγω τηλεοπτικό πρόγραμμα, χρησιμοποίησε τον εαυτό του ως παράδειγμα για την κατάσταση στην οποία βρίσκονται οι υπάλληλοι σε πολλές εταιρείες, δηλαδή, για το ότι δεν έχουν λάβει αύξηση μισθού από το 2003. Θα θέλαμε να εκφράσουμε την αλληλεγγύη μας στους υπαλλήλους και τους συνδικαλιστές που γίνονται οι στόχοι μέτρων καταστολής. Θεωρούμε απαράδεκτη τη στάση της εταιρείας. " δίωξη και ο εκφοβισμός του εν λόγω υπαλλήλου και δραστήριου συνδικαλιστή αντίκεινται στη δημοκρατία και την ελευθερία και είναι έντονα καταδικαστέα.
<SPEAKER ID="046" NAME="James Nicholson" AFFILIATION="PPE-DE">
(ΕΝ) Κύριε Πρόεδρε, την προηγούμενη Δευτέρα η Επιτροπή δρομολόγησε την έκθεση της επιχειρησιακής της ομάδας σχετικά με τη Βόρεια Ιρλανδία από την Επίτροπο Hübner, και χαίρομαι ιδιαιτέρως που την βλέπω στο παρόν Κοινοβούλιο απόψε, έτσι ώστε να μπορέσει επιτέλους να ακούσει τι έχω να πω για το θέμα αυτό. Δυστυχώς, αν και η εν λόγω έκθεση περιλαμβάνει κάποιες καλές επισημάνσεις, δεν επεκτείνεται τόσο ώστε να καλύψει αυτό το διαρθρωτικό έλλειμμα που αντιμετωπίσαμε μένοντας τόσο πίσω από την υπόλοιπη Ευρώπη ύστερα από 30 χρόνια τρομοκρατικής βίας. Επίσης είναι εξαιρετικά λυπηρό το γεγονός ότι δεν ζητήθηκε η γνώμη των μελών του παρόντος Κοινοβουλίου ούτε ενημερώθηκαν· αυτό δεν έχει ξανασυμβεί - χάθηκε μια πολύ σημαντική ευκαιρία για την Επιτροπή και τον Πρόεδρο και τον Αντιπρόεδρο της κυβέρνησης της Βόρειας Ιρλανδίας, και δεν δόθηκε ούτε ένα παραπάνω ευρώ. Δυστυχώς, αυτό τώρα θεωρείται ως παρατεταμένη άσκηση που στο τέλος δεν προσέφερε κανένα πραγματικό θετικό αποτέλεσμα.
<P>
Κύριε Πρόεδρε, η ειρήνη στη Βόρεια Ιρλανδία είναι ακόμα εύθραυστη. Έχει διανύσει πολύ δρόμο και έχει πάρει πολύ χρόνο. Ακόμα όμως είναι εύθραυστη και οι δυσκολίες που ακόμα αναμένονται δεν πρέπει να υποτιμηθούν. Πιστεύω ότι μπορούν να γίνουν περισσότερα, θα μπορούσαν να γίνουν περισσότερα και θα έπρεπε να γίνουν περισσότερα προκειμένου να διασφαλίσουμε ότι θα παρέχουμε μια γερή βάση σε αυτήν την ειρηνευτική διαδικασία για την επίτευξη της οποίας πολλοί από εμάς εργάστηκαν τόσο σκληρά για τόσο μεγάλο χρονικό διάστημα.
<SPEAKER ID="047" NAME="Csaba Sándor Tabajdi" AFFILIATION="PSE">
(HU) Κύριε Πρόεδρε, στις 11 Μαΐου η Σερβία θα προσέλθει στις κάλπες. Όλοι γνωρίζουμε ότι δεν θα υπάρχει σταθερότητα στα Δυτικά Βαλκάνια, αν δεν υπάρχει σταθερότητα στη Σερβία. Ωστόσο, όλες οι ενδείξεις είναι εξαιρετικά αρνητικές. Είναι το Κοσσυφοπέδιο, με την απώλεια του 16% των εδαφών της χώρας. Ο εθνικισμός επισκιάζει τα πάντα και δεν είναι απίθανο οι εθνικιστές, το ριζοσπαστικό κόμμα, ο Koštunica και το σοσιαλιστικό κόμμα, καθώς και το κόμμα του Μιλόσεβιτς να σχηματίσουν συνασπισμό. " Σερβία δεν κινείται προς την κατεύθυνση της Ευρώπης. Ταυτόχρονα, η Ευρωπαϊκή Ένωση κάνει κάθε λάθος που θα μπορούσε να κάνει. Προσεύχομαι ο Χαβιέ Σολάνα να μην προβεί σε δήλωση, καθώς με κάθε μία από τις δηλώσεις του ο Χαβιέ Σολάνα καταστρέφει τις προοπτικές του φιλοευρωπαϊκού κόμματος του Tadić. Ήταν τεράστιο λάθος να επιτραπεί στον Haradinaj, τον αλβανό αντάρτη, να φύγει από τη Χάγη. Ήταν τεράστιο λάθος να ανακοινωθεί μια εμπορική συμφωνία με το Κοσσυφοπέδιο τη συγκεκριμένη χρονική στιγμή. Ήταν τεράστιο λάθος η συνέχιση των συνομιλιών σχετικά με τις συμφωνίες σταθεροποίησης και σύνδεσης (ΣΣΣ) (τις οποίες οι Κάτω Χώρες ματαίωσαν τον Ιανουάριο) και οι συνεχείς διαβεβαιώσεις ότι η Ευρωπαϊκή Ένωση πράττει σωστά, ότι βοηθάει, ότι διευκολύνει τις θεωρήσεις και προσπαθεί να επανορθώσει τα ανεπανόρθωτα, ότι η Ένωση επιτέλους προσπαθεί να βοηθήσει τους δημοκράτες, τα φιλοευρωπαϊκά κόμματα. Σας ευχαριστώ.
<SPEAKER ID="048" NAME="Toomas Savi" AFFILIATION="ALDE">
(EN) Κύριε Πρόεδρε, οι διαμαρτυρίες που αναστάτωσαν τη διαδρομή της ολυμπιακής φλόγας στην Ευρώπη έχουν στραφεί εναντίον μας, καθώς τώρα πραγματοποιούνται διάφορες αντιδυτικές διαδηλώσεις στην Κίνα.
<P>
Καταρχήν, όλοι έχουν το δικαίωμα να νιώθουν προδομένοι που οι κινεζικές αρχές δεν τήρησαν τη δέσμευσή τους για βελτίωση της κατάστασης των ανθρωπίνων δικαιωμάτων στη χώρα, και η συνεχιζόμενη βία στο Θιβέτ εξακολουθεί να επισκιάζει τους Ολυμπιακούς Αγώνες στο Πεκίνο.
<P>
Ωστόσο, δεν μπορώ να συμφωνήσω με την ιδέα ότι οι επιθετικές διαμαρτυρίες, όπως αυτές που πραγματοποιήθηκαν στο Λονδίνο και το Παρίσι, αντιμετώπισαν το εν λόγω ζήτημα με κατάλληλο τρόπο. " τάση μας να εκμεταλλευτούμε τους Ολυμπιακούς Αγώνες προκειμένου να εξασφαλιστούν ορισμένες δημοκρατικές αξίες για το λαό της Κίνας, πρόκειται να αντιμετωπιστεί με υπερβολική απροθυμία, καθώς νιώθουν προσβεβλημένοι από αυτές τις διαμαρτυρίες.
<P>
Απαιτείται μια εσωτερική αλλαγή εμπνευσμένη από τη θέληση του κινεζικού λαού προκειμένου να επιτευχθεί η πτώση του κομμουνιστικού καθεστώτος στην Κίνα. Οι αντιδυτικές διαδηλώσεις αποτελούν ζωντανή απόδειξη ότι οι πρόσφατες ενέργειές μας οδήγησαν σε αντίθετο αποτέλεσμα από αυτό που ελπίζαμε.
<SPEAKER ID="049" NAME="Ιωάννης Γκλαβάκης" AFFILIATION="PPE-DE">
Κύριε Πρόεδρε, σύμφωνα με τα στοιχεία της Ευρωπαϊκής Επιτροπής, προκειμένου να προστατεύσουμε τα ιχθυοαποθέματα, ο κοινοτικός στόλος μειώνεται ετησίως κατά 2% από τα μέτρα τα οποία έχουμε λάβει. Έτσι, από το 2003 έως το 2006 έχουμε μια μείωση της τάξης του 10%. Παρόλα αυτά, η μείωση του στόλου δεν συνοδεύεται και από αντίστοιχη μείωση της αλιευτικής δυνατότητας λόγω βελτίωσης της αλιευτικής τεχνολογίας.
<P>
Από την άλλη πλευρά, όμως, ενώ η Ευρωπαϊκή Ένωση μειώνει τον αλιευτικό στόλο της, χώρες της Αφρικής, χώρες του Ειρηνικού, όπως Αυστραλία, Νέα Ζηλανδία, Κίνα, κατασκευάζουν όλο και περισσότερα σκάφη και αυξάνουν τον αλιευτικό τους στόλο. Μειώνεται λοιπόν ο κοινοτικός στόλος, ενώ ταυτόχρονα αυξάνεται ο στόλος τρίτων χωρών. Έτσι, δεν κάνουμε τίποτα!
<P>
" Ευρωπαϊκή Ένωση έχει την ευαισθησία, παρόλο που το 40% των αλιευμάτων που καταναλώνει τα εισάγει, να προσπαθεί. Πρέπει λοιπόν, είναι απαραίτητο, μέσα στις διεθνείς συνομιλίες να βάλουμε και αυτό το θέμα ώστε να μειώσουν και οι άλλοι τον αλιευτικό τους στόλο.
<SPEAKER ID="050" NAME="Silvia-Adriana Ţicău" AFFILIATION="PSE">
(RO) Προκειμένου να εκμεταλλευτούμε με τον καλύτερο τρόπο τις ευκαιρίες που παρέχει η παγκοσμιοποίηση, η Ευρωπαϊκή Ένωση θα πρέπει να εκσυγχρονίσει τις κοινωνικές της πολιτικές και να επενδύσει κυρίως στο ανθρώπινο δυναμικό.
<P>
Ξεκινώντας τη δεκαετία του 1990, οι δαπάνες της κοινωνικής προστασίας παρέμεναν γύρω στο 28% του ακαθάριστου εγχώριου προϊόντος.
<P>
Κατά την περίοδο 2000-2007, ο αριθμός των θέσεων εργασίας αυξήθηκε κατά 13 εκατομμύρια, ενώ το ποσοστό ανεργίας μειώθηκε από το 9% στο 7%.
<P>
Ταυτόχρονα, περίπου 80 εκατομμύρια ευρωπαίοι πολίτες βρίσκονται κάτω από το όριο της φτώχειας. Ο κίνδυνος φτώχειας στα παιδιά είναι 19% στην Ευρωπαϊκή Ένωση.
<P>
" Συνθήκη της Λισαβόνας τονίζει πόσο σημαντικό είναι να διαθέτει η Ευρωπαϊκή Ένωση μια κοινωνική οικονομία της αγοράς.
<P>
Οι κοινωνικές αλλαγές που πραγματοποιούνται στο πλαίσιο της παγκοσμιοποίησης αναφέρονται στην ανεργία, τη μεταρρύθμιση του συνταξιοδοτικού συστήματος, τη μεταρρύθμιση των φορολογικών συστημάτων, την καταπολέμηση της φτώχειας και τις επενδύσεις στην παιδεία και στο σύστημα παιδικής μέριμνας.
<P>
" παιδεία θα μπορούσε να διαδραματίσει ζωτικό ρόλο στην εξισορρόπηση του κοινωνικο-οικονομικού μειονεκτήματος και στη δημιουργία νέων προοπτικών για την επιτυχημένη ανάπτυξη των παιδιών.
<P>
Τα κράτη μέλη θα πρέπει επίσης να βελτιώσουν τα συστήματα υγείας τους και να καταπολεμήσουν τη φτώχεια και στους ηλικιωμένους.
<SPEAKER ID="051" NAME="Thierry Cornillet" AFFILIATION="ALDE">
(FR) Κύριε Πρόεδρε, απλώς ήθελα να υπενθυμίσω στους βουλευτές ότι την Τετάρτη θα γιορτάσουμε την πρώτη Παγκόσμια "μέρα κατά της Ελονοσίας. Μέχρι τώρα ονομαζόταν "μέρα κατά της Ελονοσίας στην Αφρική. Φέτος, για πρώτη φορά, θα εορταστεί ως Παγκόσμια "μέρα κατά της Ελονοσίας.
<P>
Ήθελα να υπενθυμίσω στους βουλευτές ότι αυτό το παγκόσμιο πρόβλημα το οποίο, από τη φύση του, συνδέεται με τη φτώχεια, πλήττει 107 χώρες στον κόσμο και ότι στις 90 από αυτές τις χώρες αποτελεί σημαντικό πρόβλημα δημόσιας υγείας αφού το 40% του παγκόσμιου πληθυσμού ζει σε περιοχές που πλήττονται από την ελονοσία. Ο αριθμός των καταγεγραμμένων κρουσμάτων ελονοσίας παγκοσμίως κυμαίνεται περίπου στα 350 με 500 εκατομμύρια το χρόνο, εκ των οποίων περισσότερο από το 60% καταγράφεται στην Αφρική, ενώ το 90% των κρουσμάτων καταλήγει σε θάνατο. Κάθε 30 δευτερόλεπτα ένα παιδί πεθαίνει στην Αφρική από ελονοσία. Αυτό σημαίνει, κύριε Πρόεδρε, ότι έως το τέλος της παρέμβασής μου δύο παιδιά θα έχουν πεθάνει από ελονοσία.
<P>
Πιστεύεται επίσης ότι η ασθένεια παρεμποδίζει την ανάπτυξη, αφού η ελονοσία μειώνει το ΑΕγχΠ κατά 12 δισεκατομμύρια δολάρια το χρόνο. Την Τετάρτη, θα παρατεθεί ένα γεύμα εργασίας σχετικά με το θέμα αυτό στη 1 μ.μ. στην αίθουσα C 2.1.
<SPEAKER ID="052" NAME="Nicodim Bulzesc" AFFILIATION="PPE-DE">
(RO) Σε σχέση με την έκθεση για τον εθελοντισμό, θα ήθελα να τονίσω τη σημασία των δράσεων αυτών στις χώρες που εντάχθηκαν πρόσφατα στην Ευρωπαϊκή Ένωση, συγκεκριμένα τον ρόλο του εθελοντισμού στη βελτίωση της οικονομικής κατάστασης και της κοινωνικής συνοχής.
<P>
" Ρουμανία, όπως και άλλες χώρες της Ευρώπης, έχει αναλάβει δειλές δράσεις στον τομέα της προώθησης του εθελοντισμού, μολονότι οι ευρωπαϊκές πολιτικές σχετικά με την ανακύκλωση των αποβλήτων, τη μείωση των εκπομπών άνθρακα και την προστασία του περιβάλλοντος θα μπορούσαν να εφαρμοστούν και να υποκινηθούν με τη συμμετοχή πολιτικών, από κοινού με νέους ανθρώπους, στο πλαίσιο εθελοντικών δράσεων.
<P>
Ο αντίκτυπος είναι τόσο έντονος που θα μπορούσε να προκαλέσει την ευνοϊκή αντίδραση των κρατικών θεσμικών οργάνων και να συμβάλλει στην αλλαγή της νοοτροπίας μιας γενιάς.
<P>
Προτείνω να συμπεριληφθεί ο εθελοντισμός στο εκπαιδευτικό σύστημα και στα διαπεριφερειακά προγράμματα που βασίζονται σε σχέδια για την θεμελίωση σχέσεων μεταξύ πολιτών των κρατών μελών.
<P>
Προτείνω κριτήρια συμβολικής ενίσχυσης των ατόμων που συμμετέχουν σε εθελοντικές δράσεις και ζητώ τη βοήθεια της Ευρωπαϊκής Επιτροπής και του Ευρωπαϊκού Κοινοβουλίου.
<SPEAKER ID="053" NAME="Milan Gaľa" AFFILIATION="PPE-DE">
(SK) Την προηγούμενη εβδομάδα στις Βρυξέλλες εγκαινιάστηκε το Ευρωπαϊκό Ίδρυμα για τη Δημοκρατία. Χαιρετίζω τη δημιουργία αυτής της πανευρωπαϊκής πρωτοβουλίας της οποίας θεμελιώδης αποστολή είναι η προώθηση της ελευθερίας και της δημοκρατίας πέρα από τα σύνορα της Ευρωπαϊκής Ένωσης και η στήριξη της αντίστασης στις χώρες που δεν είναι ελεύθερες.
<P>
Πολλοί από εμάς περάσαμε μέρος της ζωής μας υπό ολοκληρωτικά καθεστώτα. Πιστεύω πως σήμερα, τώρα που είμαστε ελεύθεροι, πρέπει να βοηθήσουμε εκείνους του θαρραλέους άντρες και γυναίκες που αγωνίζονται για την ελευθερία και τη δημοκρατία στις χώρες τους. Έχω προσωπική εμπειρία παροχής οικονομικής βοήθειας σε οικογένειες κουβανών αντιφρονούντων.
<P>
Πιστεύω επίσης ότι πρέπει να βρούμε τρόπους στήριξης των δραστηριοτήτων του Ευρωπαϊκού Ιδρύματος για τη Δημοκρατία από τον προϋπολογισμό της Ευρωπαϊκής Ένωσης. Με αυτόν τον τρόπο μπορούμε να συμμετέχουμε στον αγώνα για την προώθηση της ελευθερίας και να σταθούμε στο πλάι προσωπικοτήτων όπως των Václav Havel, Richard von Weizsäcker, Jacques Delors και άλλων πολιτικών που έχουν συμφωνήσει να γίνουν αρωγοί του εν λόγω ιδρύματος.
<SPEAKER ID="054" NAME="Κυριάκος Τριανταφυλλίδης" AFFILIATION="GUE/NGL">
Κύριε Πρόεδρε, το Συμβούλιο έχει αποφασίσει να ξεκινήσει πόλεμο νεύρων με τον Οργανισμό "νωμένων Εθνών και να διαχειριστεί την κατάσταση στο Κοσσυφοπέδιο με μονομερείς πρωτοβουλίες που δεν αντικατοπτρίζουν το κράτος δικαίου και το διεθνές δίκαιο. Έτσι, η απόφαση να σταλεί η ειρηνευτική δύναμη EULEX στο Κοσσυφοπέδιο για να αναλάβει το ρόλο που μέχρι πρότινος είχε η UNMIC είναι λάθος τακτική. " απόφαση του Συμβουλίου μνημονεύει, στο άρθρο 5, ότι θα γίνει μεταφορά της αποστολής ανάμεσα στον Ο"Ε και τη δύναμη της Ευρωπαϊκής Ένωσης με το τέλος της αποστολής της πρώτης.
<P>
Ευτυχώς, υπάρχουν χώρες, όπως η Ισπανία, που εναντιώνονται σε τέτοιες πρωτοβουλίες, αφού σύμφωνα με τον ισπανό Υπουργό Εξωτερικών, κύριο Μοραντίνος, είναι αντίθετες προς το διεθνές δίκαιο.
<P>
Τέλος, το γεγονός ότι η Σλοβενία και η Γαλλία διεμήνυσαν στη Σερβία ότι πρέπει να δεχθεί την EULEX, αλλιώς κινδυνεύει να μην μπει στην Ένωση, το θεωρώ -το λιγότερο- απαράδεκτο!
<SPEAKER ID="055" NAME="Zita Pleštinská" AFFILIATION="PPE-DE">
(SK) Τα λευκά πρωτοσέλιδα των καθημερινών εφημερίδων της Σλοβακίας - μια διαμαρτυρία κατά της έγκρισης του νόμου για τα μέσα ενημέρωσης βάσει του οποίου θα ισχύσουν μη δημοκρατικά πρότυπα για τον τύπο από τον Ιούνιο του 2008 στη Σλοβακία - μου θυμίζουν τη Λευκορωσία, όπου η κυβέρνηση δεν σέβεται την αντιπολίτευση και όπου δεν υπάρχει ελευθερία έκφρασης και ελευθεροτυπία.
<P>
Πιστεύω πως ένα κράτος μέλος που την 1η Μαΐου θα γιορτάσει την τέταρτη επέτειο της ένταξής του στην Ευρωπαϊκή Ένωση δεν θα πρέπει να εγκρίνει νόμους που αντιβαίνουν στις βασικές δημοκρατικές αρχές της Ευρωπαϊκής Ένωσης.
<P>
Κύριε Pöttering, εκτιμώ ιδιαιτέρως τα λόγια σας και την ξεκάθαρη τοποθέτησή σας υπέρ της ελευθερίας του τύπου στη Σλοβακία. Θα ήθελα επίσης να ευχαριστήσω τους συναδέλφους μου κ. Joseph Daul και κ. Michael Gahler για την στήριξή τους. Ευελπιστώ ότι ούτε οι εκπρόσωποι της σοσιαλιστικής ομάδας του Ευρωπαϊκού Κοινοβουλίου θα υιοθετήσουν παθητική στάση στο θέμα αυτό.
<P>
Απευθύνω επίσης έκκληση σε όλους τους ευρωπαίους πολιτικούς δημοκρατικών πεποιθήσεων να καταβάλλουν κάθε προσπάθεια προκειμένου να διασφαλιστεί ότι το βραβείο Ζαχάρωφ για την ελευθερία του πνεύματος δεν θα απονεμηθεί στη Σλοβακία.
<SPEAKER ID="056" NAME="Marian Harkin" AFFILIATION="ALDE">
(ΕΝ) Κύριε Πρόεδρε, θα ήθελα να πω λίγα λόγια για τη θέση της γεωργίας στις τρέχουσες διαπραγματεύσεις του ΠΟΕ. Μου προκαλεί βαθιά ανησυχία η κατεύθυνση προς την οποία προσανατολίζεται ο Επίτροπος Mandelson κατά τις διαπραγματεύσεις με θέμα τις παραχωρήσεις στον γεωργικό τομέα. Κατά καιρούς, έθεσα το ζήτημα στην Επίτροπο Fischer Boel στο παρόν Κοινοβούλιο και κάθε φορά με διαβεβαίωνε ότι ο Επίτροπος Mandelson παραμένει στο πεδίο αρμοδιοτήτων του.
<P>
Ωστόσο, η υπουργική διάσκεψη που έχει προγραμματιστεί για τις 20 Μαΐου στη Γενεύη, και η προθυμία του Επιτρόπου Mandelson να θυσιάσει τον τομέα της γεωργίας προκειμένου να επιτευχθεί συμφωνία - θα προσέθετα, χωρίς να πάρουμε τίποτα ως ανταπόδοση όσον αφορά την πρόσβαση στη μη γεωργική αγορά και τις υπηρεσίες - μου προκαλεί μεγάλη ανησυχία.
<P>
Κατά την τελευταία μας συνεδρίαση στο Στρασβούργο συζητήσαμε για την ΚΓΠ και πολλοί βουλευτές μίλησαν για την ανάγκη για επισιτιστική ασφάλεια, για το ζήτημα των αεροπορικών μιλίων των προϊόντων διατροφής και για την καλλιέργεια ειδών διατροφής για καύσιμα. Όλα αυτά θα έχουν σοβαρές επιπτώσεις στον εφοδιασμό τροφίμων στην Ευρώπη.
<P>
Αν ο Επίτροπος Mandelson πετύχει το σκοπό του και μειώσει τους δασμούς εισαγωγής πέρα από τα όρια της εντολής του, θα κατακλύσει τις ευρωπαϊκές αγορές με εισαγόμενα τρόφιμα. Το αποτέλεσμα των ενεργειών του θα είναι να βλάψει σοβαρά και, σε ορισμένες περιπτώσεις, να καταστρέψει την ευρωπαϊκή παραγωγή τροφίμων. Μπορεί να το πράξουμε μόνο μια φορά και μετά να γίνει μόνιμο. Ως βουλευτές, έχουμε υποχρέωση να διασφαλίσουμε όχι μόνο βιώσιμη ποιότητα και εξακριβωμένης προέλευσης τρόφιμα αλλά και την επισιτιστική ασφάλεια.
<SPEAKER ID="057" NAME="Anna Záborská" AFFILIATION="PPE-DE">
(SK) Θα ήθελα να επισημάνω ότι ο Καρδινάλιος Alfonso López Trujillo, Πρόεδρος του Ποντιφικού Συμβουλίου για την Οικογένεια, απεβίωσε χθες στη Ρώμη σε ηλικία 72 ετών.
<P>
Σε όλη τη διάρκεια της ζωής του προωθούσε τις παραδοσιακές οικογενειακές αξίες και αντιτίθετο στην άμβλωση. Ως επικεφαλής της ισχυρής επισκοπικής διάσκεψης της Λατινικής Αμερικής, θεωρήθηκε πιθανός υποψήφιος πάπας ύστερα από το θάνατο του Ιωάννη Παύλου του Β' το 2005. Το 2006 άσκησε κριτική σε επιστήμονες που συμμετείχαν σε έρευνα για τα εμβρυικά βλαστικά κύτταρα. Κατά τη γνώμη του, η καταστροφή εμβρύων ισοδυναμεί με την άμβλωση.
<P>
Ο Καρδινάλιος Trujillo πάντα αντιδρούσε στα σημερινά παγκόσμια γεγονότα ξεκάθαρα και έγκαιρα. Είχα αρκετές συναντήσεις μαζί του, κάτι που απέδειξε πώς εμείς, ως χριστιανοί πολιτικοί, θα μπορούσαμε να επωφεληθούμε από τις απόψεις του. Θα μας λείψει η φωνή του. Ας αναπαυθεί εν ειρήνη.
<SPEAKER ID="058" NAME="Μάριος Ματσάκης" AFFILIATION="ALDE">
(ΕΝ) Κύριε Πρόεδρε, η ελευθερία του τύπου αποτελεί θεμελιώδη αρχή της δημοκρατίας και δικαίως αναμένουμε να τροποποιηθεί ο τουρκικός ποινικός κώδικας έτσι ώστε να τηρείται αυτή η αρχή. Ωστόσο, για να είμαστε πειστικοί, πρέπει να διασφαλίσουμε ότι η εν λόγω αρχή εφαρμόζεται σωστά και στα κράτη μέλη της ΕΕ. Θα ήθελα να ζητήσω από τους συναδέλφους να αναρωτηθούν, αντικειμενικά, αν ο τύπος στην Ευρώπη διακρίνεται πραγματικά από δημοκρατία και ελευθερία. " απάντηση είναι "όχι και τόσο". Ο τύπος στην ΕΕ σε μεγάλο βαθμό ελέγχεται και διευθύνεται από μη δημοσιογραφικά, οικονομικά και πολιτικά συμφέροντα. Τα μέσα ενημέρωσης, σε πολλές περιπτώσεις, παρουσιάζουν την αλήθεια όχι όπως πραγματικά είναι αλλά όπως ορισμένοι βαρόνοι των μέσων ενημέρωσης θέλουν να την αντιληφθεί το κοινό. Ήρθε η ώρα να εξετάσουμε σοβαρά τον τρόπο με τον οποίο λειτουργεί ο τύπος στην ΕΕ και να προβούμε σε επείγουσες διορθωτικές ενέργειες. Θα πρέπει να είμαστε αυστηροί με την Τουρκία στο θέμα της ελευθερίας του τύπου, αλλά ταυτόχρονα θα πρέπει να αναλάβουμε δράση στις δικές μας χώρες κατά της διαφθοράς του τύπου.
<SPEAKER ID="059" NAME="Oldřich Vlasák" AFFILIATION="PPE-DE">
(CS) Κύριε Πρόεδρε, κυρίες και κύριοι, το εμπόριο και η συνεργασία συμβάλλουν στο να έρθουν κοντά χώρες και άτομα, όπως και ο αθλητισμός. Το 2008 έχουμε μια επέτειο που είναι ιδιαίτερα σημαντική για τις ευρωπαϊκές χώρες: είναι τα 100ά γενέθλια της Διεθνούς Ομοσπονδίας Χόκεϋ επί Πάγου. Για τον εορτασμό αυτής της επετείου, μια ομάδα βουλευτών από ευρωπαϊκές χώρες με παράδοση στο χόκεϋ, με επικεφαλής τον σλοβάκο βουλευτή του Ευρωπαϊκού Κοινοβουλίου κ. Peter Šťastný, διοργάνωσε μια έκθεση στο Ευρωπαϊκό Κοινοβούλιο στις Βρυξέλλες, εις μνήμην τόσο των επιτυχιών όσο και των δύσκολων στιγμών όταν οι αθλητές υφίσταντο καταπίεση σε ορισμένες χώρες από το κομμουνιστικό καθεστώς. Χάρη στις διασυνδέσεις του κ. Šťastný, το κύπελλο Stanley ήρθε από τον Καναδά ειδικά για αυτήν την εκδήλωση και εκτέθηκε για πρώτη φορά στο Βέλγιο και στο Ευρωπαϊκό Κοινοβούλιο.
<P>
Εν κατακλείδι, θα ήθελα να εκφράσω τις ευχαριστίες μου σε εσάς κύριε Πρόεδρε και στον Επίτροπο κ. Ján Figeľ, που εγκαινιάσατε και χρηματοδοτήσατε την έκθεση, της οποίας το σύνθημα είναι "Ενώνοντας τους ανθρώπους μέσα από το πάθος για ένα άθλημα", και φυσικά σε όλους όσοι επισκέφθηκαν την έκθεση και θα μεταφέρουν το μήνυμα σε άλλους.
<SPEAKER ID="060" NAME="Πρόεδρος">
Σας ευχαριστούμε. Ήταν μια εντυπωσιακή εκδήλωση. Θα με ενδιέφερε να μάθω αν γνωρίζετε τυχόν δημοσιεύματα των μέσων ενημέρωσης.
<P>
Φτάσαμε στο τέλος του καταλόγου των ομιλητών. Όλοι όσοι ζήτησαν να παρέμβουν, γραπτώς ή με ανάταση του χεριού, πήραν τον λόγο.
<SPEAKER ID="061" NAME="Γεώργιος Τούσσας" AFFILIATION="GUE/NGL">
Κύριε Πρόεδρε, συμμετέχω για τρίτη φορά στη διαδικασία των ομιλιών του ενός λεπτού. Ζητώ το λόγο από το Προεδρείο και δεν μου δίνετε το λόγο. Ποιά είναι η αιτία που δεν μου δίνετε το λόγο, ώστε να διατυπώσω και εγώ αυτά που έχω να πω;
<SPEAKER ID="062" NAME="Πρόεδρος">
Κύριε Τούσσα, αυτήν την στιγμή μαθαίνω ότι ίσως έχετε ζητήσει να παρέμβετε. Συνήθως, οι βουλευτές υποβάλλουν τα αιτήματά τους να παρέμβουν γραπτώς προκειμένου να διασφαλιστεί ότι το όνομά τους θα εμφανίζεται στον κατάλογο. Δεν είστε καταχωρημένος στον κατάλογό μου. Ωστόσο θα σας δώσω τον λόγο ως τον τελευταίο ομιλητή. Θα σας παρακαλούσα να υποβάλετε το αίτημά σας γραπτώς την επόμενη φορά, ώστε να λαμβάνετε το λόγο αν υπάρχει ακόμα χρόνος αγόρευσης.
<SPEAKER ID="063" NAME="Γεώργιος Τούσσας" AFFILIATION="GUE/NGL">
Κύριε Πρόεδρε, εδώ και μέρες οι οικονομικοί μετανάστες -εργάτες γης- που εργάζονται κάτω από άθλιες συνθήκες δουλειάς και διαβίωσης στα χωράφια της φράουλας, στην περιοχή της Νέας Μανωλάδας της "λείας στην Ελλάδα, βρίσκονταν σε απεργιακή κινητοποίηση απαιτώντας να αυξηθεί το μεροκάματό τους από το εξευτελιστικό ποσό των 23 ευρώ στα 30 ευρώ.
<P>
Σε μια επιχείρηση τρομοκράτησης των αλλοδαπών εργατών, ενόψει της μεγάλης συγκέντρωσης που είχαν προγραμματίσει για τη χθεσινή μέρα, στην πλατεία του Πύργου της "λείας, μεγαλοκαλλιεργητές φράουλας με μπράβους τους, επιτέθηκαν στους καταυλισμούς των εργατών με πυροβολισμούς στον αέρα και χτύπησαν άγρια πολλούς εργάτες. Καταγγέλλουμε αυτή τη βάρβαρη επίθεση που πραγματοποιήθηκε -κυριολεκτικά- με την ανοχή της αστυνομίας και των δικαστικών αρχών. Ζητούμε να ληφθούν άμεσα μέτρα για την προστασία των οικονομικών μεταναστών.
<SPEAKER ID="064" NAME="Πρόεδρος">
Οι παρεμβάσεις ολοκληρώθηκαν.

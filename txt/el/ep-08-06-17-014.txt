<CHAPTER ID="014">
Εισαγωγή σφαγίων πουλερικών (συζήτηση)
<SPEAKER ID="426" NAME="Πρόεδρος">
" ημερήσια διάταξη προβλέπει τη δήλωση της Επιτροπής για την εισαγωγή σφαγίων πουλερικών.
<SPEAKER ID="427" NAME="Ανδρούλα Βασιλείου">
Μέλος της Επιτροπής. - (EN) Κύριε Πρόεδρε, πάνω σε αυτό το ζήτημα είχα εκτεταμένες συζητήσεις με τους συναδέλφους μου σχετικά με τη νομιμοποίηση της χρήσης ουσιών αλφαμεθυλοτρυπταμίνης (ΑΜΤ) ως απολυμαντικού μέσου για τον καθαρισμό της επιφάνειας των σφαγίων πουλερικών, κατά τη διάρκεια της συνεδρίασης του Σώματος των Επιτρόπων στις 28 Μαΐου. Όπως γνωρίζετε, η επιφανειακή απολύμανση με ουσίες πέραν του πόσιμου νερού εγκρίθηκε από το Συμβούλιο και το Κοινοβούλιο το 2004 στις ρυθμίσεις για την υγιεινή.
<P>
Προκειμένου να εγκριθούν ουσίες για χρήση στην απολύμανση οποιουδήποτε κρέατος, το εφαρμοστέο δίκαιο απαιτεί θετικό, αποδεδειγμένο εύρημα στη διαδικασία της επιτροπολογίας, που θα αποδεικνύει ότι η χρήση των ουσιών δεν θέτει σε κίνδυνο την υγεία ή το περιβάλλον.
<P>
Επιτρέψτε μου να σας υπενθυμίσω ότι υπήρξε πάγιο το αίτημα των "ΠΑ για έγκριση τεσσάρων ουσιών ΑΜΤ για χρήση στην απολύμανση σφαγίων πουλερικών. Σε αυτό το πλαίσιο, ζητήσαμε διάφορες επιστημονικές απόψεις που να αξιολογούν τον κίνδυνο από τη χρήση των τεσσάρων ουσιών ΑΜΤ, εξετάζοντας το θέμα από την άποψη της υγείας, του περιβάλλοντος και της αντοχής στα μικρόβια.
<P>
Βάσει των αποτελεσμάτων που προέκυψαν από τις διάφορες επιστημονικές γνωμοδοτήσεις, αποφασίσαμε να θέσουμε μια πρόταση. Οι επιστημονικές γνωμοδοτήσεις μάς επιτρέπουν να προβούμε σε μια πρόταση έγκρισης, αλλά όχι με οποιοδήποτε τίμημα. Συμφώνως προς τις επιστημονικές γνωμοδοτήσεις, πρέπει να καταρτιστούν κάποιοι όροι διαχείρισης κινδύνου. Το τελικό κριτήριο για την πρόταση αυτού του κειμένου είναι πολύ σαφές: άσχετα με το ποιος εμπορικός εταίρος διατρέχει κίνδυνο, δεν μπορεί να επιτραπεί καμία διεθνής δέσμευση που να υπονομεύει τις αρχές της ασφάλειας των τροφίμων και της υγείας των ευρωπαίων καταναλωτών.
<P>
Εξ ου και η ανάγκη διασφάλισης ότι οποιαδήποτε χρήση τέτοιων ουσιών δεν θα αντικαταστήσει την υποχρέωση συμμόρφωσης με τους όρους υγιεινής κατά μήκος της διατροφικής αλυσίδας, όπως ορίζει η κοινοτική νομοθεσία, και ότι αυτή η χρήση δεν θα αντικαταστήσει προηγούμενες κακές συνθήκες υγιεινής. Στην πραγματικότητα, σύμφωνα με τη γνωμοδότηση της Ευρωπαϊκής Αρχής Ασφάλειας των Τροφίμων, το ΑΜΤ μπορεί να θεωρηθεί χρήσιμο μέσο που συμπληρώνει τις πρακτικές υγιεινής που ήδη εφαρμόζονται στην Ευρωπαϊκή Ένωση.
<P>
Αυτός είναι ο λόγος για τον οποίο έθεσα αυστηρούς, αλλά αναλογικούς όρους. Υπό αυτούς τους όρους, μπορούμε να εξασφαλίσουμε ότι η πρόταση θα μπορεί να υποστηριχθεί από πλευράς δημόσιας υγείας και ασφάλειας. Οι όροι που προτείνουμε είναι οι εξής: καταρχάς, χρησιμοποιείται μία και μοναδική ουσία. Καθορίζεται ο χρόνος έκθεσης και η συγκέντρωση ουσιών. Τα σφάγια πουλερικά ξεπλένονται με πόσιμο νερό. Κανένα υπόλειμμα δεν μένει στο τελικό προϊόν μετά τη χρήση της ουσίας. " αποτελεσματικότητα της έκπλυσης παρακολουθείται για να διασφαλιστεί η απουσία υπολειμμάτων. Εφαρμόζοντας τους παραπάνω όρους, διασφαλίζουμε ότι η χρήση ουσιών ΑΜΤ δεν θα αποτελέσει μέρος των κακών συνθηκών υγιεινής και ότι στο τελικό προϊόν δεν θα μένει κανένα υπόλειμμα.
<P>
Θα ήθελα, επίσης, να επισημάνω ότι η χρήση του ΑΜΤ μειώνει μόνο των αριθμό των βακτηριδίων και δεν υποκαθιστά τις ορθές πρακτικές υγιεινής που αποτελούν βασική απαίτηση και εφαρμόζονται, εξίσου σε ευρωπαϊκές και τρίτες χώρες, στην παραγωγή και μεταποίηση των σφαγίων πουλερικών. Θα διατηρήσουμε μια ολιστική προσέγγιση για τη μείωση της σαλμονέλας σε όλα τα στάδια της αλυσίδας παραγωγής: ζωοτροφές, πτηνοτροφεία και σφαγεία.
<P>
Επιπλέον, η πρόταση προβλέπει την κατάλληλη επισήμανση. Όπως ισχύει και για άλλες εγκεκριμένες ουσίες, όπως είναι τα πρόσθετα, ο καταναλωτής έχει το δικαίωμα να γνωρίζει την ύπαρξή τους. Προτείνουμε, συνεπώς, δύο εναλλακτικές περιγραφές. Κατάλληλα περιβαλλοντικά μέτρα χρήσης φαρμακευτικών ουσιών σχετικά με ορισμένα πρότυπα για την ποιότητα των λυμάτων, που προτείνει η Γενική Διεύθυνση Περιβάλλοντος. Πρόκειται για όρους συγκέντρωσης και επεξεργασίας των λυμάτων των σφαγείων.
<P>
Τέλος, εξίσου σημαντικό είναι ότι η πρόταση προβλέπει αναθεώρηση εντός δύο ετών από την ημερομηνία εφαρμογής της, επιτρέποντας περαιτέρω συγκέντρωση στοιχείων από τις επιχειρήσεις τροφίμων όσον αφορά τη χρήση των ουσιών, έτσι ώστε να μπορέσουμε να επιληφθούμε επιστημονικών ζητημάτων σχετικά με την αντιμικροβιακή αντοχή. " αναθεώρηση θα μετατοπίσει το βάρος της απόδειξης στους αρμόδιους των επιχειρήσεων τροφίμων, και όχι στα επιστημονικά όργανα της Επιτροπής.
<P>
Έχοντας αναφέρει τα παραπάνω, όταν η πρόταση υποβλήθηκε, στις 2 Ιουνίου, στη μόνιμη επιτροπή για την τροφική αλυσίδα και την υγεία των ζώων, 26 κράτη μέλη εξέφρασαν αρνητική γνωμοδότηση και ένα κράτος μέλος απείχε. " Επιτροπή τώρα θα διαβιβάσει την πρόταση στο Συμβούλιο Υπουργών, το οποίο και θα αποφασίσει.
<P>
Θα ρωτήσετε για ποιο λόγο η Επιτροπή προχώρησε σε αυτήν την πρόταση, παρά τη διαφωνία στο εσωτερικό της ΕΕ. Καταρχάς, διότι το νομοθετικό πλαίσιο προβλέπει τη δυνατότητα έγκρισης αυτών των ουσιών. Έπειτα, διότι τέθηκε αίτημα έγκρισής της που έπρεπε να απαντηθεί, βάσει και των δεσμεύσεων μας σε διεθνές επίπεδο. Και τέλος, διότι σύμφωνα με επιστημονικές γνωμοδοτήσεις, μπορούσαμε να προβούμε σε έγκριση, με την προϋπόθεση ότι θα την πλαισιώναμε με αυστηρούς όρους, όπως και κάναμε. Επομένως, η Επιτροπή έπρεπε να αναλάβει τις θεσμικές της αρμοδιότητες και να προβεί σε αυτήν την πρόταση.
<P>
" συνέχεια αποτελεί μέρος της διαδικασίας λήψης αποφάσεων. Υπό αυτήν την έννοια, έλαβα καλά υπόψη μου την αδιάσειστη πεποίθησή σας. Το Συμβούλιο τώρα θα κληθεί να αποφανθεί επί του κειμένου. Όπως γνωρίζετε, εάν η ειδική πλειοψηφία των κρατών μελών ταχθεί κατά αυτής της πρότασης, τότε δεν θα εγκριθεί και θα έχουμε το τελικό αποτέλεσμα υπό τη γαλλική Προεδρία.
<SPEAKER ID="428" NAME="Robert Sturdy">
εξ ονόματος της Ομάδας PPE-DE. - (EN) Κύριε Πρόεδρε, η Επίτροπος δήλωσε ότι αυτό το χημικό χλώριο δεν είναι επικίνδυνο. Αν όντως αυτό ισχύει, τότε γιατί απαγορεύτηκε η χρήση του στα κοτόπουλα της Ευρωπαϊκής Ένωσης;
<P>
Κατά δεύτερον, κυρία Επίτροπε, δηλώσατε ότι έχουμε υποχρεώσεις απέναντι στις "νωμένες Πολιτείες. Αποτελούμε μέρος του ΠΟΕ και των διαπραγματεύσεών του, αλλά, διορθώστε με αν κάνω λάθος, δεν υπάρχει καμία απαγόρευση σχετικά με το κρέας κοτόπουλων που προέρχεται από τις "ΠΑ, με την προϋπόθεση ότι πληροί τις προδιαγραφές της ΕΕ. Τότε γιατί στο καλό θεσπίζουμε νόμους στην ΕΕ, όταν στην πραγματικότητα χάνουμε τον χρόνο μας;
<P>
Μόλις εγκρίναμε μια έκθεση σχετικά με μια οδηγία για τα ασφαλή ύδατα. Απομακρύναμε μια σειρά χημικών από το κείμενο και να που πάλι επιστρέφουμε στο χλώριο. Πολύ σωστά αναφέρατε ότι στις 2 Ιουνίου διεξήχθη μια ψηφοφορία κατά την οποία 26 προς 1 ψήφισαν κατά. " χώρα που απείχε ήταν το "νωμένο Βασίλειο. Ας μην ξεχνάμε ότι το "νωμένο Βασίλειο κυβερνάται από την απληστία των σούπερ μάρκετ και ο λόγος για τον οποίο απείχε ήταν επειδή ακριβώς τα σούπερ μάρκετ του άσκησαν πιέσεις για φθηνά τρόφιμα. Στην πραγματικότητα, πιστεύω ότι αυτό έχει επιβλαβή αποτελέσματα.
<P>
Δηλώσατε ότι δεν θα μείνουν υπολείμματα πάνω στα προϊόντα. Κυρία Επίτροπε, μπορείτε με το χέρι στην καρδιά να δηλώσετε ότι θα καταφέρετε να το ελέγχετε; Διότι στο παρελθόν είχαμε προβλήματα με τα προϊόντα που εισάγονταν στην ΕΕ. Ήμουν υπεύθυνος για την έκθεση σχετικά με χημικά σε τρόφιμα που εισάγονται στην Ευρωπαϊκή Ένωση και σε τρόφιμα εντός της Ευρωπαϊκής Ένωσης, και είχαμε σοβαρά προβλήματα όσον αφορά την παρακολούθησή τους.
<P>
Πιστεύω ότι βάζετε τον εαυτό σας και τη δημόσια υγεία σε πραγματικό κίνδυνο. Δεν πρόκειται για ένα εμπορικό ζήτημα, αλλά για ένα ζήτημα δημόσιας υγείας και εμπιστοσύνης της κοινής γνώμης στο προϊόν. Το τελευταίο που θέλουμε να δούμε είναι να χάνεται η εμπιστοσύνη της κοινής γνώμης στην Ευρωπαϊκή Ένωση και στα τρόφιμα που αυτή παράγει.
<SPEAKER ID="429" NAME="Anne Ferreira" LANGUAGE="FR">
Κύριε Πρόεδρε, κυρία Επίτροπε, κυρίες και κύριοι, καταρχάς θα ήθελα να ευχαριστήσω τους βουλευτές για τη συμβολή τους στην κατάρτιση του παρόντος ψηφίσματος. Να επισημάνω ότι υποστηρίζεται από όλες τις πολιτικές ομάδες. Και που οφείλεται αυτή η ομοφωνία; Αναμφίβολα, αντανακλά την δυσαρέσκειά μας απέναντι στη συμπεριφορά και την προσέγγιση της Επιτροπής, που απορρέουν από μια άρνηση δημοκρατίας με την οποία το Ευρωπαϊκό Κοινοβούλιο έρχεται αντιμέτωπο εδώ και μερικές εβδομάδες όσον αφορά αυτόν τον φάκελο.
<P>
" απόφαση της Επιτροπής να μην λάβει υπόψη της τη γνωμοδότηση βουλευτών του ΕΚ και εμπειρογνωμόνων σχετικά με το θέμα της εισαγωγής χλωριωμένου κοτόπουλου είναι πραγματικά αποτροπιαστική. Μάλιστα, ο κ. Verheugen είναι επικεφαλής στις διαπραγματεύσεις με τον αμερικανό ομόλογό του για την προώθηση του εμπορίου μεταξύ των δύο περιοχών, μπορεί όμως να το κάνει θυσιάζοντας τις ευρωπαϊκές προδιαγραφές υγείας; Πώς είναι δυνατόν η Επιτροπή να έδωσε το πράσινο φως για ένα τέτοιο σχέδιο, απλώς προτείνοντας την υποχρεωτική επισήμανση, μια αναθεώρηση των διατάξεων εντός δύο ετών, κλπ.; Μπορεί να μας εξηγήσει η Επιτροπή γιατί, ενώ γνώριζε ότι οι πληροφορίες σχετικά με αυτές τις ουσίες ήταν ελλιπείς, δεν υιοθέτησε μια προληπτική προσέγγιση; Περίεργη είναι και η απουσία αναφορών στα συμπεράσματα του Κέντρου Πρόληψης και Ελέγχου Νόσων των "ΠΑ, δεδομένου ότι πριν λίγες εβδομάδες αποκαλύφθηκε αύξηση στη μόλυνση και προσβολή από σαλμονέλα, λιστέρια και άλλα βακτήρια. Γιατί να εισαγάγουμε μια μέθοδο που δεν έχει ακόμη ελεγχθεί και δοκιμαστεί;
<P>
Κάτι ακόμη που δεν πρέπει να ξεχνάμε είναι ότι για την εφαρμογή της ευρωπαϊκής νομοθεσίας σχετικά με την ασφάλεια των τροφίμων, χρειάστηκαν χρόνια δουλειάς και συνεργασίας με επαγγελματίες του τομέα της βιομηχανίας, που συμφώνησαν να επενδύσουν προκειμένου ικανοποιήσουν τις προσδοκίες των ευρωπαίων πολιτών. " παρούσα προσέγγιση, που αφορά τη διατροφική αλυσίδα στο σύνολό της, είναι ο πιο βιώσιμος τρόπος της μείωσης του επιπέδου των παθογόνων μικροοργανισμών. Αυτή είναι η επιλογή μας, και πείτε μου αν πραγματικά θεωρείτε ότι μια σχέση εμπιστοσύνης και μια δυνατή και αξιόπιστη εταιρική σχέση μπορεί να οικοδομηθεί όταν αποτυγχάνουμε να υπερασπίσουμε τις δικές μας αρχές και αξίες ενώπιον των αμερικανών εταίρων μας; Θέτω άλλο ένα ερώτημα: τα εισαγόμενα πουλερικά θα υπόκεινται στους ίδιους κανονισμούς με τα ευρωπαϊκά πουλερικά ;
<P>
Ολοκληρώνω, λέγοντας ότι η εν λόγω απόφαση γίνεται όλο και πιο ακατανόητη, καθώς η Ευρωπαϊκή Επιτροπή αποφάσισε να αντιταχθεί στην απόφαση του οργάνου επιλύσεως διαφορών του ΠΟΕ σχετικά με το βοδινό κρέας που περιέχει ορμόνες. Θεωρώ ότι δημιουργείται τεράστια σύγχυση και παρανόηση στους καταναλωτές που αντιμετωπίζουν αυτήν τη διαμετρικά αντίθετη στάση. Θέτει, πράγματι, υπό αμφισβήτηση την πολιτική γραμμή που ακολουθείται την Ευρωπαϊκή Επιτροπή σχετικά με την υγιεινή και ασφάλεια των τροφίμων.
<P>
Το Ευρωπαϊκό Συμβούλιο θα εκδώσει σύντομα γνωμοδότηση σχετικά με την πρόταση της Επιτροπής. Ζητούμε να λάβει υπόψη του τη θέση του Κοινοβουλίου και της μόνιμης επιτροπής για την τροφική αλυσίδα και την υγεία των ζώων και να δώσει προτεραιότητα στην υγεία έναντι του εμπορίου.
<SPEAKER ID="430" NAME="Bart Staes">
εξ ονόματος της Ομάδας Verts/ALE. - (NL) Κύριε Πρόεδρε, κυρία Επίτροπε, κυρίες και κύριοι, συμμερίζομαι τις δηλώσεις του κ. Sturdy και της κ. Ferreira. Ειλικρινά, δεν καταλαβαίνω γιατί η Επιτροπή επέμενε να καταθέσει αυτές τις προτάσεις στις 28 Μαΐου. Θα πρέπει να υπέστη τεράστια πίεση από τις "ΠΑ. Και πρόκειται για οικονομικής φύσης πίεση. Οι "νωμένες Πολιτείες χάνουν αγορές στην Ευρωπαϊκή Ένωση, συμπεριλαμβανομένων, ίσως, και των νέων κρατών μελών που εντάχθηκαν το 2004.
<P>
Ποιο είναι το δικό μου συμπέρασμα από όλες τις έρευνες που διεξήχθησαν; Είναι ότι η προσέγγιση των "νωμένων Πολιτειών για τη χρήση αντιμικροβιακών παραγόντων δεν είναι πραγματικά αποτελεσματική. Ο αριθμός των περιπτώσεων μόλυνσης από σαλμονέλα ή καμπυλοβακτηρίδια δεν μειώθηκε. Από την άλλη, η δική μας προσέγγιση είναι πολύ αποτελεσματική. Επιχειρούμε την προσέγγιση "από το αγρόκτημα στο τραπέζι", καλύπτοντας όλα τα στάδια από την κτηνοτροφική μονάδα μέχρι το τραπέζι των καταναλωτών. Από τη Λευκή Βίβλο της Επιτροπής το 2000 και εξής, έχουμε εγκρίνει ισχυρή νομοθεσία σχετικά με τα τρόφιμα. Δεν θέλω να υπονομευθεί τώρα αυτό.
<P>
Και ούτε οι κτηνοτρόφοι θέλουν κάτι τέτοιο, καθώς επένδυσαν σε αυτήν την προσέγγιση. Δεν θέλουν αθέμιτο ανταγωνισμό από ανταγωνιστές που βρίσκονται σε άλλα μέρη του κόσμου. Εξάλλου, δεν είναι μόνοι τους, αλλά έχουν την υποστήριξη καταναλωτικών και περιβαλλοντικών κινημάτων. Επομένως, θα ζητήσω από την Επίτροπο να το ξανασκεφτεί και να αποσύρει την εν λόγω πρόταση. Δεν θα έχει καμία υποστήριξη ούτε στο Συμβούλιο, ούτε στο Κοινοβούλιο.
<SPEAKER ID="431" NAME="Janusz Wojciechowski" LANGUAGE="PL">
Κύριε Πρόεδρε, εξ ονόματος της Ομάδας Ένωση για την Ευρώπη των Εθνών, στηρίζω πλήρως το σχέδιο ψηφίσματος που προτάθηκε. Συμφωνώ με το περιεχόμενο του συνόλου των προτάσεων που περιλαμβάνονται σε αυτό το σχέδιο ψηφίσματος. Ένα πολύ σημαντικό ζήτημα εγείρεται σε αυτό το έγγραφο. Στις συζητήσεις μας σχετικά με την κατάσταση στη γεωργία και στο διεθνές εμπόριο, πολλές φορές απευθύναμε έκκληση για σεβασμό προς την αρχή που υποστηρίζει ότι οι απαιτήσεις πρέπει να είναι ίδιες για τους παραγωγούς στην Ευρωπαϊκή Ένωση και για τα πρόσωπα που εξάγουν τα προϊόντα τους στην ευρωπαϊκή αγορά. Γενικότερα, η εν λόγω αρχή δεν έχει τηρηθεί, και ειδικά όσον αφορά τη σφαίρα της γεωργικής παραγωγής. Πρέπει να απαιτήσουμε σθεναρά την τήρηση αυτής της αρχής. Δεν μπορούμε να συνεχίσουμε με μια διαδικασία κατά την οποία για τους παραγωγούς της ΕΕ απαιτούνται ορισμένες προδιαγραφές και διαφορετικές προδιαγραφές από ό,τι για αυτούς που εξάγουν τα προϊόντα τους στην ευρωπαϊκή αγορά.
<P>
" κατάσταση της βιομηχανίας πουλερικών είναι πολύ δύσκολη σε πολλές ευρωπαϊκές χώρες, μεταξύ των οποίων και στη χώρα μου, την Πολωνία. Προσωπικά, είχα την ευκαιρία να λάβω μέρος σε πολλές συζητήσεις επί του θέματος. Οι οργανισμοί πουλερικών τόνισαν ότι οι ανταγωνιστικοί όροι είναι άνισοι και ότι η αγορά της Ευρώπης εκτίθεται σε αθέμιτο ανταγωνισμό σε σχέση με άλλες χώρες του κόσμου. Χαίρομαι που αναλήφθηκε αυτή η πρωτοβουλία, διότι προς αυτήν ακριβώς την κατεύθυνση πρέπει να κινηθούμε προκειμένου να υπάρξουν ίσοι όροι ανταγωνισμού , όπως η στοιχειώδης δικαιοσύνη απαιτεί. Ως εκ τούτου, στηρίζω το εν λόγω σχέδιο ψηφίσματος.
<SPEAKER ID="432" NAME="Kωνσταντίνος Δρούτσας">
εξ ονόματος της Ομάδας GUE/NGL. - Κύριε Πρόεδρε, η Ευρωπαϊκή Επιτροπή με την άρση της απαγόρευσης εισαγωγής κοτόπουλων από τις "νωμένες Πολιτείες της Αμερικής αποδεικνύει για άλλη μία φορά ότι βάζει τα συμφέροντα των πολυεθνικών τροφίμων πάνω από την υγεία των λαών και των εργαζομένων.
<P>
Επί δεκαετίες οι "νωμένες Πολιτείες πίεζαν για την εισαγωγή των ορμονούχων κρεάτων. Τώρα πιέζουν για τα κοτόπουλα. " απαγόρευση τα προηγούμενα χρόνια βασιζόταν στο επικίνδυνο του χλωρίου και στα μπάνια που γίνονταν στα κοτόπουλα, διότι η επιστημονική κοινότητα έλεγε ότι είναι επικίνδυνα για την υγεία των καταναλωτών, για την υγεία των εργαζομένων στα σφαγεία και για τα απόβλητα τα οποία άφηναν υπολείμματα με ουσίες καρκινογόνες.
<P>
Είναι προφανές ότι οι χρησιμοποιούμενες από τις "ΠΑ ουσίες δεν έπαυσαν να είναι καρκινογόνες, όπως δεν άλλαξε γνώμη και η επιστημονική κοινότητα. Επομένως, το ερώτημα είναι τι οδήγησε την Επιτροπή να ενδώσει στις πιέσεις των "νωμένων Πολιτειών και των πολυεθνικών και ποιο είναι το αντάλλαγμα γι' αυτήν την αλλαγή της θέσης της.
<P>
" διατροφική αλυσίδα βρίσκεται όλο και περισσότερο κάτω από ασφυκτικό έλεγχο των πολυεθνικών τροφίμων. " Ευρωπαϊκή Επιτροπή, λίγες μόλις μέρες μετά το διατροφικό σκάνδαλο του αναμεμιγμένου με ορυκτέλαια ηλιελαίου και την αποκάλυψη ότι η νομοθεσία επιτρέπει την μεταφορά ελαίων με τα ίδια δεξαμενόπλοια με τα οποία μεταφέρονται επικίνδυνα για την υγεία υγρά, δεν ντράπηκε να ανακοινώσει και την άρση της απαγόρευσης εισαγωγής χλωριωμένων κοτόπουλων.
<P>
Τα διατροφικά σκάνδαλα διαδέχονται το ένα το άλλο. " Ευρωπαϊκή Ένωση δίνει στους ελεγχόμενους την ευθύνη του ελεγκτή καθώς αποποιείται τις δικές της ευθύνες, όπως κάνουν και οι εθνικές κυβερνήσεις των κρατών, και τις μεταθέτει στους καταναλωτές με την αιτιολογία ότι έχουν το δικαίωμα της επιλογής εφόσον στα προϊόντα υπάρχουν ετικέτες.
<P>
Οι εργαζόμενοι απαιτούν ελεγμένα και υγιή τρόφιμα σε προσιτές τιμές. " εκφρασμένη αντίθεση των εργαζομένων και των φορέων τους, αλλά και του επιστημονικού κόσμου στην άρση της απαγόρευσης πρέπει να υποχρεώσει την Επιτροπή στην αναθεώρηση της απόφασής της ώστε να συνεχιστεί η απαγόρευση των χλωριωμένων κοτόπουλων για κατανάλωση.
<SPEAKER ID="433" NAME="Daniel Caspary" AFFILIATION="PPE-DE">
(DE) Κύριε Πρόεδρε, κυρίες και κύριοι, το διατλαντικό εμπόριο εκτιμάται γύρω στα 600 δισ. ευρώ τον χρόνο. " Επιτροπή σήμερα προτείνει να ανοίξουμε την αγορά σε πουλερικά που έχουν απολυμανθεί μέσα σε χλωριούχο διάλυμα. Δηλώνω με σθένος: λυπάμαι πολύ που η Επιτροπή δεν κατάφερε τελικά να διεκδικήσει και να κερδίσει πρόσβαση στην αγορά των "ΠΑ, για τα δικά μας μη χλωριωμένα κοτόπουλα. Θα ήθελα, ωστόσο, να πω ότι καταρχήν στηρίζω τις προτάσεις της Επιτροπής, διότι οι επιστημονικές εκθέσεις των εμπειρογνωμόνων είναι πειστικές. " Ευρωπαϊκή Αρχή Ασφάλειας των Τροφίμων παρέχει μια πειστικότατη έκθεση εμπειρογνωμόνων, οπότε δεν χρειαζόμαστε περαιτέρω εκθέσεις εμπειρογνωμόνων.
<P>
Εδώ, όπως και στην άλλη πλευρά του Ατλαντικού, κανείς δεν θέλει τα τρόφιμα να θέτουν σε κίνδυνο την υγεία των ανθρώπων, αλλά αν πράγματι υπάρχουν αμφιβολίες για τις ουσίες που χρησιμοποιούνται στις "ΠΑ, τότε αναρωτιέμαι γιατί αυτές οι ουσίες να επιτρέπονται στην Ευρωπαϊκή Ένωση ως πρόσθετα σε ζωοτροφές, στο πόσιμο νερό και σε άλλα τρόφιμα;
<P>
Γνωρίζω τη σημασία που δίνουν πολλά από τα κράτη μέλη της ΕΕ στην ποιότητα και την ασφάλεια των τροφίμων, όπως κάνω και εγώ. Για παράδειγμα, τι θα ήταν η Γαλλία χωρίς το coq au vin; Το εν λόγω προϊόν εξάγεται από τη Γαλλία, είναι παγκοσμίως γνωστό και τώρα ετοιμάζεται να εξαχθεί και στις "ΠΑ με μια χλωριούχο επεξεργασία, σύμφωνα με την αμερικανική μέθοδο. Προφανώς, αυτή η μέθοδος είναι τόσο καλή που θεωρείται κατάλληλη για την εξαγωγή ποιοτικών ευρωπαϊκών προϊόντων.
<P>
Κατά τη γνώμη μου, η συζήτηση που κάνουμε είναι υποκριτική. " Επιτροπή διατύπωσε σαφείς προτάσεις για την εγγύηση της ασφάλειας των ευρωπαίων καταναλωτών. Ειδικότερα, πιστεύω ότι η επισήμανση πρέπει να είναι σαφής και ορατή, ώστε οι καταναλωτές να γνωρίζουν τι αγοράζουν, αλλά γνωρίζω, επίσης, ότι οι καταναλωτές θα επιλέγουν ούτως ή άλλως πουλερικά από την Ευρώπη.
<P>
Παρόλα αυτά, σας καλώ όλους να σταματήσετε να κρύβεστε πίσω από υποτιθέμενες διαφωνίες για το περιβάλλον και την υγεία και να δηλώσετε ξεκάθαρα περί τίνος πρόκειται πραγματικά. Είναι ζήτημα εντιμότητας, και η εντιμότητα στην πολιτική είναι ζωτικής σημασίας, ειδικά όσον αφορά συνομιλίες με φίλους, όπως είναι οι "νωμένες Πολιτείες.
<SPEAKER ID="434" NAME="Francisco Assis" AFFILIATION="PSE">
(PT) Αντιλαμβάνομαι την ανάγκη για βελτίωση των εμπορικών σχέσεων με τις "ΠΑ και, έχοντας αυτό υπόψη, θα ήθελα να συγχαρώ την Επιτροπή για το έργο που επιτέλεσε σε αυτόν τον τομέα. Υπάρχουν, ωστόσο, "κόκκινες γραμμές" και μία από αυτές είναι η διασφάλιση των έννομων συμφερόντων των ευρωπαίων παραγωγών και καταναλωτών. Θεωρώ ότι, στη συγκεκριμένη περίπτωση, βρισκόμαστε αντιμέτωποι με μια κατάσταση που σαφώς ξεπερνά αυτές τις γραμμές.
<P>
Εδώ υπάρχουν δύο διαφορετικές, ίσως και αντιφατικές, αντιλήψεις που σχετίζονται με την προστασία της υγείας και του περιβάλλοντος. Σύμφωνα με την ευρωπαϊκή οπτική, βασικό μέλημα αποτελεί η εγγύηση της ασφάλειας στο σύνολο της διατροφικής αλυσίδας. Σύμφωνα με την αμερικανική οπτική, το ζήτημα αντιμετωπίζεται στα τελευταία στάδια της διαδικασίας.
<P>
Δεν μπορούμε να απαρνηθούμε τις πεποιθήσεις, τις συνήθειες και τις προδιαγραφές μας σε αυτόν τον τομέα, και δεν θα πρέπει να προσπαθούμε να τις σεβόμαστε μόνο μέσα στην Ευρώπη, αλλά θα πρέπει να προσπαθήσουμε να τις προβάλουμε και στη διεθνή σκηνή. " Ευρωπαϊκή Ένωση θα στηρίζεται σε σαθρό έδαφος όσον αφορά την προβολή των προδιαγραφών της σε διεθνές επίπεδο, εάν εγκαταλείψει την προσπάθεια διασφάλισής τους εντός της Ευρώπης.
<P>
Για αυτόν τον λόγο, θεωρώ ότι είναι σημαντικό να τονίσουμε ότι πρέπει να εκφράσουμε την ξεκάθαρη αντίθεσή μας στην πρόταση της Επιτροπής σε αυτόν τον τομέα.
<P>
Διακυβεύονται κρίσιμα ζητήματα που αφορούν την προστασία του περιβάλλοντος, τη δημόσια υγεία και τα θεμελιώδη δικαιώματα των ευρωπαίων καταναλωτών. Ωστόσο, αφορούν και τους ευρωπαίους παραγωγούς, καθώς αυτοί αναγκάστηκαν να σέβονται τις εν λόγω προδιαγραφές και τα τελευταία χρόνια χρειάστηκε να κάνουν σημαντικές επενδύσεις για να διασφαλίσουν τον σεβασμό προς τις εν λόγω απαιτήσεις. Τώρα, ξαφνικά, θα ήταν εντελώς ανίκανοι να αντιμετωπίσουν έναν τέτοιου επιπέδου ανταγωνισμό.
<P>
Για τον λόγο αυτόν, στο όνομα του υγιούς και δίκαιου ανταγωνισμού, θεωρούμε ότι η ΕΕ πρέπει να αναγάγει την προστασία των ευρωπαίων παραγωγών σε ζήτημα μείζονος σημασίας. Έχοντας κατά νου τα παραπάνω, και χωρίς να αμφισβητούμε τις προσπάθειες για βελτίωση των εμπορικών σχέσεων με τις "νωμένες Πολιτείες (που είναι πολύ σημαντικές για την Ευρωπαϊκή Ένωση), πιστεύω ότι η παρούσα πρόταση είναι κακή και, φυσικά, θα ήθελα να εκφράσω τη στήριξή μου στην πρόταση ψηφίσματος.
<SPEAKER ID="435" NAME="Frédérique Ries" AFFILIATION="ALDE">
(FR) Κύριε Πρόεδρε, η απόφαση άρσης του βέτο σχετικά με την εισαγωγή χλωριωμένου κοτόπουλου στην Ευρωπαϊκή Ένωση, ενάντια στην άποψη σχεδόν όλων μας, πρέπει να καταγραφεί στα πρακτικά ως κάτι που η Επιτροπή, η οποία οφείλει να προστατεύει το ύψιστο δημόσιο συμφέρον των ευρωπαίων πολιτών, δεν μπορεί ούτε θα έπρεπε πια να κάνει.
<P>
Όπως συμβαίνει σε όλους τους τομείς τροφίμων, οι πτηνοτρόφοι, και ειδικότερα οι εκτροφείς κοτόπουλου, τις τελευταίες δεκαετίες κατέβαλαν τεράστιες προσπάθειες. Επένδυσαν πολλά προκειμένου να συμμορφωθούν με τις προδιαγραφές, και υπόκεινται σε περίπου 70 κανονισμούς, οδηγίες και άλλες ευρωπαϊκές αποφάσεις.
<P>
Ο κλάδος υποβάλλεται, όπως γνωρίζουμε, και σε σκληρό ανταγωνισμό, τόσο εντός της Ευρώπης όσο και από τη Βραζιλία και τις "ΠΑ. Να σας θυμίσω, μιας και κανείς δεν το ανέφερε, τη γρίπη των πουλερικών που ξέσπασε στην Ευρώπη, μόλις τρία χρόνια πριν, όταν η μείωση της κατανάλωσης κρέατος πουλερικών ξεπέρασε το 20%. Γιατί θα πρέπει τώρα να υποβάλουμε αυτόν τον κλάδο σε μια τέτοια στρέβλωση του ανταγωνισμού σε σχέση με τους κτηνοτρόφους των "νωμένων Πολιτειών, που δεν υπόκεινται σε κανέναν από αυτούς τους περιορισμούς για την υγεία και την ασφάλεια;
<P>
Στόχος αυτής της σύντομης αναφοράς είναι να υπογραμμίσει τη σημασία αυτού του ζητήματος. Ίσως δεν αποτελεί θέμα υγείας ή περιβάλλοντος, ή τουλάχιστον αυτό άκουσα να λέγεται. Ωστόσο, θα επιθυμούσα περισσότερες διευκρινήσεις και έρευνα επί του θέματος.
<P>
" άρνησή μας, κυρία Επίτροπε, ουσιαστικά αποτελεί βιομηχανική και πολιτισμική απόφαση, και εν τέλει πολιτική απόφαση.
<P>
Πρόκειται για πολιτισμική απόφαση, διότι οι Ευρωπαίοι έχουν το δικαίωμα επιλογής του διατροφικού τους μοντέλου, καθώς, όπως γνωρίζουμε, είναι πολύ στενά συνδεδεμένοι με τις παραδόσεις και τις ιδιαιτερότητές τους, όπως μας θύμισε πρόσφατα και ο γάλλος υπουργός Γεωργίας, ο κ. Michel Barnier.
<P>
Έπειτα, πρόκειται για βιομηχανική απόφαση. Έχω ήδη αναφέρει τις μεθόδους παραγωγής, τους νόμους και τις υψηλές προδιαγραφές που τηρούνται στην ΕΕ. Μια καλή εμπορική συμφωνία θα πρέπει να είναι και δίκαιη συμφωνία. " Επιτροπή δεν έχει καμία πιθανότητα να μας πείσει ότι η εισαγωγή 300 000 τόνων χλωριωμένου κοτόπουλου, χωρίς καμία αντιστάθμιση, είναι καλή είδηση για την ευρωπαϊκή βιομηχανία πουλερικών.
<P>
Τέλος, πρόκειται για πολιτική απόφαση. Αναφέρομαι στον καθοριστικό παράγοντα, καθώς πάνω από όλα πρόκειται για ζήτημα εμπιστοσύνης: εμπιστοσύνης μεταξύ των παραγωγών και των καταναλωτών. Και για να κλείσω, επιτρέπεται, κύριε Πρόεδρε, δεδομένου του κλίματος που επικρατεί, η Επιτροπή να περιφρονεί πραγματικά τη γνωμοδότηση του Συμβουλίου, του Κοινοβουλίου, των τοπικών φορέων και μεγάλου αριθμού των μελών σας; Νομίζω ότι η ερώτηση αποτελεί από μόνη της απάντηση.
<SPEAKER ID="436" NAME="Carl Schlyter" AFFILIATION="Verts/ALE">
(SV) Ευχαριστώ κύριε Πρόεδρε. Καθήκον της Ευρωπαϊκής Αρχής Ασφάλειας των Τροφίμων είναι να αποφασίζει αν κάτι είναι επικίνδυνο. Καθήκον της Επιτροπής και του Κοινοβουλίου είναι να αποφασίζουν αν κάτι συμφωνεί με τις αρχές δημοσίου συμφέροντος, όπως οι ορθές ζωοτεχνικές πρακτικές, η μη παραπλάνηση των καταναλωτών και η διατήρηση της υψηλής ποιότητας του περιβάλλοντος σύμφωνα με την αρχή της προφύλαξης. Επομένως, η πρόταση αυτή είναι ανήθικη, ακατάλληλη και αποτελεί ανεπιθύμητη μέθοδο επεξεργασίας κοτόπουλου. Εξάλλου, η μόνιμη επιτροπή για την τροφική αλυσίδα και την υγεία των ζώων, σχεδόν ομόφωνα, τάχθηκε ενάντια στη μέθοδο. Να προσθέσω και μια άλλη διάσταση: για πολύ καιρό διάφοροι απατεώνες εφάρμοζαν τη χλωρίωση στα κοτόπουλα προκειμένου να τα κάνουν να φαίνονται πιο ροζ και πιο φρέσκα. Θα ευνοήσουμε, λοιπόν, τους απατεώνες εις βάρος των κτηνοτρόφων που έχουν επενδύσει εκατομμύρια, και όχι μόνο στη δική μου χώρα, προκειμένου να βελτιωθεί η κατάσταση;
<P>
Μερικοί κανόνες επισήμανσης δεν θα έχουν αποτέλεσμα, ειδικότερα σε μέρη όπως είναι τα εστιατόρια.
<P>
Μετατρέψτε την κατάσταση σε νίκη, αποσύρετε την πρόταση, προχωρήστε βάσει της ομοφωνίας στο Κοινοβούλιο και στο Συμβούλιο, και δηλώστε στις "ΠΑ. ότι δεν δέχεστε τις μεθόδους τους.
<SPEAKER ID="437" NAME="Zbigniew Krzysztof Kuźmiuk" AFFILIATION="UEN">
(PL) Κύριε Πρόεδρε, κυρία Επίτροπε, λαμβάνοντας τον λόγο στη συζήτηση σχετικά με τις εισαγωγές πουλερικών στην αγορά της ΕΕ, θα επιστήσω την προσοχή σας σε τρία σημεία.
<P>
Καταρχάς, τα γεωργικά προϊόντα που παράγονται εντός της ΕΕ οφείλουν να πληρούν πολύ αυστηρές περιβαλλοντικές, υγειονομικές απαιτήσεις και απαιτήσεις δημόσιας υγείας. " εκπλήρωση των εν λόγω απαιτήσεων αυξάνει σημαντικά το κόστος παραγωγής, καθιστώντας τα ευρωπαϊκά γεωργικά προϊόντα σχετικά μη ανταγωνιστικά ως προς την τιμή στις παγκόσμιες αγορές. Κατά δεύτερον, δεδομένης της παραπάνω κατάστασης, οι προτάσεις της Ευρωπαϊκής Επιτροπής για τροποποίηση των κανονισμών που θα επιτρέπουν την εισαγωγή χλωριωμένου κρέατος πουλερικών από τις "νωμένες Πολιτείες θα πρέπει να αντιμετωπιστούν ως εντελώς απαράδεκτες, ειδικά για τους ευρωπαίους καταναλωτές, Ένα τρίτο και τελευταίο σημείο που θα ήθελα να επισημάνω είναι ότι η πρόταση της Ευρωπαϊκής Επιτροπής σχετικά με αυτό το θέμα θα έπρεπε να αποτελεί ένα είδος χειρονομίας εκ μέρους της Ένωσης, με στόχο τη διασφάλιση θετικού κλίματος για τη διεξαγωγή συνομιλιών και τη σύναψη φιλικών επαφών πριν από τη σύνοδο κορυφής του Ιουνίου μεταξύ Ευρωπαϊκής Ένωσης και "νωμένων Πολιτειών.
<P>
Τάσσομαι υπέρ των θερμότερων σχέσεων, αλλά θα προτιμούσα να μην συνάπτονταν εις βάρος της υγείας πολλών ευρωπαίων πολιτών.
<SPEAKER ID="438" NAME="Γεώργιος Παπαστάμκος" AFFILIATION="PPE-DE">
Κύριε Πρόεδρε, οι εμπειρογνώμονες των κρατών μελών της Ευρωπαϊκής Ένωσης τάχθηκαν σχεδόν ομόφωνα κατά της πρότασης της Επιτροπής για άρση της απαγόρευσης εισαγωγής χλωριωμένων πουλερικών.
<P>
" εισαγωγή τους, ακόμη και υπό τις προϋποθέσεις που προτείνει η Επιτροπή, έρχεται σε αντίθεση με το πάγιο αίτημα των Ευρωπαίων πολιτών για τη διάθεση ασφαλών, ποιοτικών και υψηλής διατροφικής αξίας προϊόντων.
<P>
Ο ευρωπαϊκός κλάδος της πτηνοτροφίας έχει προβεί σε σημαντικές επενδύσεις, συμμορφούμενος με το αυστηρό ρυθμιστικό πλαίσιο της Ένωσης που ισχύει στο σύνολο της διατροφικής αλυσίδας, δηλαδή από την παραγωγή έως και τη διάθεση. Τίθεται, συνεπώς, πέραν των άλλων, ζήτημα ανταγωνιστικότητας του σχετικού ευρωπαϊκού κλάδου. Γνωρίζουμε ότι η πρόταση της Επιτροπής εκφράζει τη δέσμευσή της έναντι της αμερικανικής πλευράς στο πλαίσιο του Διατλαντικού Οικονομικού Συμβουλίου.
<P>
Ως μέλος της Επιτροπής Διεθνούς Εμπορίου τάσσομαι κατ' αρχάς υπέρ της εξομάλυνσης των διαφορών με τους εμπορικούς μας εταίρους. Δεν μπορώ όμως σε καμία περίπτωση να αποδεχθώ λύσεις οι οποίες θέτουν σε κίνδυνο την υγεία των πολιτών και αλλοιώνουν το ευρωπαϊκό διατροφικό μοντέλο. Αυτό ισχύει τόσο για την περίπτωση που συζητούμε όσο και για την εκκρεμή ευρωατλαντική διαφορά ενώπιον του ΠΟΕ ως προς την εισαγωγή γενετικά τροποποιημένων οργανισμών.
<P>
" Ένωση οφείλει να διατηρήσει τους αυστηρούς κανόνες ποιότητας, υγιεινής και ασφάλειας των τροφίμων. Αντιτιθέμεθα στην αποψίλωσή τους. Αιτούμενο είναι η ενίσχυση των διεθνών προτύπων και μεθόδων παραγωγής.
<SPEAKER ID="439" NAME="Rosa Miguélez Ramos" AFFILIATION="PSE">
(ES) Κύριε Πρόεδρε, κυρία Επίτροπε, η ευρωπαϊκή πτηνοτροφία, όπως και άλλοι τομείς ζωικής παραγωγής, διέρχεται μια δύσκολη περίοδο. Στο πλαίσιο αυτό, προκαλεί ακόμα μεγαλύτερη έκπληξη το γεγονός ότι η Επιτροπή τόσο γρήγορα ζητάει από την Ευρώπη να επιτρέψει την εισαγωγή στο έδαφός της προϊόντων από κρέας πουλερικών που έχει υποστεί χλωρίωση. Πρόκειται για αίτημα που φαίνεται να έχει ως μοναδικό και αποκλειστικό σκοπό την ικανοποίηση εμπορικών αναγκών και φιλοδοξιών των "ΠΑ.
<P>
Δεν χρειάζεται να σας θυμίσω ότι στην Ευρώπη, στον κλάδο της πτηνοτροφίας, δεν παρέχεται καμία άμεση στήριξη στο πλαίσιο της ΚΓΠ , παρόλο που από το 1997 απαγορεύτηκε στους παραγωγούς μας να χρησιμοποιούν τις ίδιες ακριβώς ουσίες που τώρα η Επιτροπή θέλει να εγκρίνει. Και επιπλέον, υποβάλλονται σε εξονυχιστικούς ελέγχους σε ολόκληρη τη διαδικασία παραγωγής, για την αποφυγή ανάπτυξης βακτηριδίων και για να συμμορφώνονται με τις υψηλές κοινοτικές προδιαγραφές υγιεινής.
<P>
Ωστόσο, όσον αφορά τους παραγωγούς τρίτων χωρών, η Επιτροπή θεωρεί ότι μόνο η πλύση χλωρίου επαρκεί. Κατά τη γνώμη μου, αυτό σημαίνει ότι οι προσπάθειες που κατέβαλαν οι παραγωγοί μας ήταν και είναι τελείως άσκοπες.
<P>
Συγχωρήστε μου την έκφραση, αλλά δεν είναι δυνατόν εμείς να είμαστε τόσο βλάκες και εκείνοι τόσο έξυπνοι. Κατά τη γνώμη μου, πρέπει να αντιταχθούμε σε αυτό το αίτημα της Επιτροπής.
<SPEAKER ID="440" NAME="Esther de Lange" AFFILIATION="PPE-DE">
(NL) Κύριε Πρόεδρε, ακούσαμε ήδη πολλά κατά τη διάρκεια αυτής της συζήτησης και, φυσικά, δεν θα ήθελα να τα επαναλάβω, όμως θεωρώ ότι δύο είναι τα θεμελιώδη ζητήματα που διακυβεύονται εδώ.
<P>
Το πρώτο είναι ο θεμιτός ανταγωνισμός, βάσει ίσων όρων, μεταξύ των ευρωπαίων παραγωγών και των παραγωγών τρίτων χωρών. Βάσει των ευρωπαϊκών κανονισμών, ο κλάδος της βιομηχανίας πουλερικών της Ευρώπης επένδυσε εκατομμύρια ευρώ για τον αποτελεσματικότερο έλεγχο της σαλμονέλας και άλλων μολύνσεων σε όλη τη διατροφική αλυσίδα. " νομιμοποίηση προϊόντων που δεν πληρούν τις εν λόγω απαιτήσεις απειλεί τον θεμιτό ανταγωνισμό, που αποτελεί τον ακρογωνιαίο λίθο της εμπορικής μας πολιτικής. Ό,τι ισχύει για τον έναν θα πρέπει να ισχύει και για τον άλλο. Ό,τι πρόσφατα απαιτήσαμε για το κρέας από τη Βραζιλία, πρέπει να απαιτήσουμε και για τα κοτόπουλα από τις "ΠΑ.
<P>
Το δεύτερο σημείο αφορά την αρχή πρόληψης. Εξάλλου, οι εκθέσεις σχετικά με τις συνέπειες αυτής της τεχνικής, τόσο για την υγεία όσο και για το περιβάλλον, εγείρουν ακόμα αρκετές αμφιβολίες. " πρόταση της Επιτροπής να επιτρέψει αυτήν την τεχνική για δύο χρόνια, και μετά την έλευση τους να ακολουθήσει μια επανεξέταση βάσει νέων δεδομένων, έρχεται βέβαια σε πλήρη αντίθεση με αυτήν την αρχή της πρόληψης. Πρωτίστως χρειαζόμαστε σαφήνεια όσον αφορά την ασφάλεια και δευτερευόντως συζήτηση, και όχι αντίστροφα. Ακόμη και η ιδέα της επισήμανσης των χλωριωμένων κοτόπουλων από τις "νωμένες Πολιτείες είναι απαράδεκτη, καθώς η ανισότητα μεταξύ των παραγωγών της Ευρώπης και των παραγωγών της Αμερικής παραμένει, και, επιπλέον, συνήθως τα μεταποιημένα προϊόντα διαφεύγουν της επισήμανσης. Στα μεταποιημένα αυτά προϊόντα συμπεριλαμβάνονται και οι κοτομπουκιές και τα μπουτάκια κοτόπουλου που θα καταναλώσουν απόψε, βλέποντας τηλεόραση, ολλανδοί, ρουμάνοι, γάλλοι και ιταλοί φίλοι του ποδοσφαίρου.
<P>
Ολοκληρώνοντας, συνεπώς, θα ήθελα να καλέσω την Επιτροπή να διατηρήσει τη δέσμευσή της προς αυτές τις δύο βασικές ευρωπαϊκές αρχές, την αρχή των ίσων όρων ανταγωνισμού και την αρχή της πρόληψης, προκειμένου να σεβαστεί την επιθυμία της μεγάλης πλειοψηφίας της επιτροπής διαχείρισης και του Κοινοβουλίου, εγκαταλείποντας την παρούσα ατυχή πρόταση.
<SPEAKER ID="441" NAME="Esther Herranz García" AFFILIATION="PPE-DE">
(ES) Κύριε Πρόεδρε, κυρία Επίτροπε, τώρα η Ευρωπαϊκή Επιτροπή θέλει να επιτρέψει τα επεξεργασμένα με χλώριο κοτόπουλα από τις "ΠΑ και, επιπλέον, θέλει να το δεχτούμε αδιαμαρτύρητα, προκειμένου να βελτιωθούν οι εμπορικές μας σχέσεις με τις "νωμένες Πολιτείες.
<P>
" επιπολαιότητα με την οποία η Ευρωπαϊκή Επιτροπή αντιμετωπίζει το παρόν ζήτημα έρχεται σε αντίφαση με τη σοβαρότητα την οποία επιδεικνύει κατά την κατάρτιση νέων κειμένων σχετικά με την ασφάλεια των τροφίμων, τα οποία ενίοτε επιβάλλουν τόσους περιορισμούς στους παραγωγούς της Κοινότητας, ώστε αυτοί να μην μπορούν να συνεχίσουν βιώσιμα τη δραστηριότητά τους.
<P>
Με την παρούσα πρόταση, η Επιτροπή χάνει την αξιοπιστία της απέναντι σε καταναλωτές και κοινή γνώμη, και θεωρώ ότι δεν πρέπει να υποκύψουμε στις πιέσεις των κρατών μελών και στις εμπορικές πιέσεις των "ΠΑ, ακόμη και αν αυτό μας ζητηθεί από την Ευρωπαϊκή Επιτροπή.
<P>
Τον Ιανουάριο του 2008, μια μελέτη που δημοσιεύτηκε στο αμερικανικό περιοδικό Consumer Report αποκάλυψε αύξηση της τάξης του 70%, σε σύγκριση με το 2003, των περιπτώσεων ζωονόσων στα κοτόπουλα που υπόκεινται σε αντιμικροβιακές διαδικασίες στις "νωμένες Πολιτείες. Αύξηση, επίσης, παρατηρήθηκε και όσον αφορά την ανοχή στα αντιβιοτικά των ανθρώπων που είχαν προσβληθεί.
<P>
Την ίδια περίοδο, στην Ευρωπαϊκή Ένωση, που δεν έκανε χρήση των αμερικανικών μεθόδων, υπήρχε μείωση της εμφάνισης ζωονόσων στα κοτόπουλα.
<P>
" Ευρωπαϊκή Ένωση εκτελεί το καθήκον της, διότι ελέγχει τις ζωονόσους από το αρχικό στάδιο της αλυσίδας παραγωγής και διότι εφαρμόζει την αρχή "η πρόληψη είναι η καλύτερη θεραπεία", την οποία ακολουθεί αυστηρά και με μεγάλο κόστος για τους παραγωγούς και τη βιομηχανία της Ευρωπαϊκής Ένωσης.
<P>
Ειδικά για την περίπτωση της καταπολέμησης των ζωονόσων, το 2003 εκδόθηκε αυστηρός κανονισμός που χρειάστηκε πολύ χρόνο για να ευδοκιμήσει, ο οποίος αυξάνει την παρακολούθηση των ασθενειών που μπορούν να μεταδοθούν στον άνθρωπο.
<P>
Αποτέλεσμα της εφαρμογής του παραπάνω κανονισμού είναι η μείωση εμφάνισης τέτοιων ασθενειών. Οι ευρωπαίοι παραγωγοί και, γενικότερα, η ευρωπαϊκή βιομηχανία πρέπει να συμμορφώνονται με αυτούς τους κανόνες, διότι σε αντίθετη περίπτωση διώκονται.
<P>
Γιατί να μην συνεχίσουμε να παρακολουθούμε στενά τους παραγωγούς των "νωμένων Πολιτειών;
<SPEAKER ID="442" NAME="Françoise Grossetête" AFFILIATION="PPE-DE">
(FR) Κύριε Πρόεδρε, το θέμα των χλωριωμένων κοτόπουλων δείχνει τη διαφοροποίηση που υπάρχει ανάμεσα στην Ευρωπαϊκή Επιτροπή και στους πολίτες που προσδοκούν να εμπιστεύονται την Ευρώπη. Αποτελεί πλήγμα για την πολιτική μας για τα τρόφιμα και για την υψηλή προστασία των καταναλωτών. Υπάρχει παντελής έλλειψη κατανόησης.
<P>
Αποτελεί αθέμιτο ανταγωνισμό για τους κτηνοτρόφους μας, οι οποίοι κατέβαλαν τεράστιες προσπάθειες για τη βελτίωση της παραγωγής, και για τα σφαγεία μας, που υπόκεινται σε αυστηρούς κανονισμούς. Όλα αυτά κοστίζουν χρήματα, άρα πρόκειται για αθέμιτο ανταγωνισμό. " πρόταση αυτή θα επιτρέψει την εισαγωγή φθηνού κοτόπουλου στην Ευρωπαϊκή Ένωση, που, δυστυχώς, θα επηρεάσει περισσότερο τους μη προνομιούχους ανθρώπους που πραγματοποιούν αγορές σε σούπερ μάρκετ με παροχή εκπτώσεων, και θα εντοπίσουμε το χλωριωμένο αυτό κοτόπουλο σε μεταποιημένα προϊόντα, μέσα σε δίσκους εστιατορίων και σε κυλικεία σχολείων. Τίποτα από αυτά δεν είναι αποδεκτό. Είναι αδιανόητο να το επιτρέψουμε να συμβεί. Σας παρακαλώ, μην μας πείτε ότι η επισήμανση θα λύσει το πρόβλημα, διότι, δυστυχώς, η επισήμανση σε μεταποιημένα προϊόντα δεν παρέχει καμιά πληροφορία.
<P>
Επομένως, λόγω των πρόσφατων ελλείψεων τροφίμων, οι πολίτες έχουν ανάγκη να εμπιστεύονται τη διατροφική αλυσίδα. Πρέπει, κατά συνέπεια, να εκφράσουμε την κατηγορηματική μας άρνηση στις εισαγωγές χλωριωμένου κοτόπουλου.
<SPEAKER ID="443" NAME="Czesław Adam Siekierski" AFFILIATION="PPE-DE">
(PL) Κύριε Πρόεδρε, τον προηγούμενο Απρίλιο απηύθυνα γραπτή ερώτηση στην Επίτροπο, στην οποία τάχθηκα σθεναρά ενάντια στην προβλεπόμενη εισαγωγή κοτόπουλων, που έχουν απολυμανθεί με χημικά, από τις "ΠΑ στην αγορά της ΕΕ. Ευτυχώς, η εν λόγω πρόταση συνάντησε σθεναρή αντίσταση από τα κράτη μέλη.
<P>
Κυρία Επίτροπε, οι κτηνοτρόφοι και οι μεταποιητές μας συμμορφώνονται με προδιαγραφές που είναι από τις πιο αυστηρές παγκοσμίως. Προσέχουν το περιβάλλον, την καλή διαβίωση των ζώων και τη διατήρηση της βιοποικιλότητας. " έγκριση αυτών των προδιαγραφών αυξάνει το κόστος και αποδυναμώνει την ανταγωνιστική τους θέση. Αυτός είναι ο λόγος για τον οποίο η πρόταση της Επιτροπής με αφήνει έκπληκτο. Ο αμερικανικός τρόπος παραγωγής κοτόπουλων δεν πληροί αυτές τις προδιαγραφές. Ο ευρωπαίος καταναλωτής δεν επιθυμεί να αντικρίζει τέτοιες τροφές στο πιάτο του. Εάν μας ενδιαφέρει να φροντίζουμε για την ασφάλεια των ευρωπαίων καταναλωτών, δεν μπορούμε να επιτρέψουμε την εισαγωγή τροφίμων χαμηλής ποιότητας.
<SPEAKER ID="444" NAME="Mάριος Ματσάκης" AFFILIATION="ALDE">
(EN) Κύριε Πρόεδρε, εάν δεχτούμε τη χλωρίωση των αμερικανικών κοτόπουλων, πώς θα μπορέσουμε να σταματήσουμε αιτήματα για τη χλωρίωση και άλλων προϊόντων στο μέλλον, όπως για παράδειγμα άλλων προϊόντων κρέατος -βοδινού ή χοιρινού- είτε εισαγόμενων είτε παραγόμενων στην ΕΕ; Και τι θα γινόταν με τα αβγά, το τυρί, τα λαχανικά και τα φρούτα; Όλοι οι όροι που μας ανέφερε η Επίτροπος θα εφαρμοζόταν, κατά τον ίδιο ακριβώς τρόπο, σε όλα τα προϊόντα που μόλις ανέφερα.
<P>
Και τι θα γινόταν με τη χρήση άλλων αντιμικροβιακών; Στο μέλλον, ίσως οι Αμερικανοί απαιτήσουν να μπορούν να χρησιμοποιούν πενικιλίνη ή άλλους αντιμικροβιακούς παράγοντες στα κοτόπουλα που εισάγουμε.
<P>
Εν πάση περιπτώσει, ακόμη και αν οι δοκιμές στο εξωτερικό δείχνουν ότι δεν υπάρχουν μικρόβια στην επιφάνεια του κοτόπουλου, ίσως υπάρχουν πολλά μικρόβια μέσα στο κοτόπουλο, τα οποία δεν θα είμαστε σε θέση να ανιχνεύσουμε, διότι από την επιφάνεια εσφαλμένα θα αποδειχθεί ότι το κοτόπουλο είναι καθαρό από σαλμονέλα ή άλλα μικρόβια.
<SPEAKER ID="445" NAME="Ανδρούλα Βασιλείου">
Μέλος της Επιτροπής. - (EN) Κύριε Πρόεδρε, καταρχάς θα ήθελα να δηλώσω ευθύς εξαρχής ότι σέβομαι τις απόψεις των αξιότιμων βουλευτών του ΕΚ και επίσης να επαναλάβω ότι αυτή η απόφαση δεν ελήφθη αψήφιστα. Το Σώμα των Επιτρόπων πραγματοποίησε εξαντλητικές συζητήσεις.
<P>
Κατά δεύτερον, θα ήθελα για άλλη μία φορά να διευκρινίσω ότι δεν παραμερίζουμε τους κανόνες υγιεινής. Νομίζω πως προανέφερα ήδη ότι η Ευρωπαϊκή Αρχή Ασφάλειας των Τροφίμων δήλωσε ότι η εν λόγω απολύμανση με ουσίες ΑΜΤ μπορεί να επιτραπεί μόνο εάν τηρούνται οι κανόνες υγιεινής από οποιονδήποτε παράγει το κοτόπουλο. Έτσι, σε συνδυασμό με προληπτικά μέτρα σε επίπεδο κτηνοτροφικών μονάδων, πρέπει να εφαρμόζονται καθαρισμός του ζώου που στέλνεται σε σφαγή, μέτρα υγιεινής και έλεγχος των διαδικασιών σύμφωνα με τις αρχές ανάλυσης κινδύνων και κρίσιμων σημείων ελέγχου (HACCP) σε επίπεδο σφαγείων.
<P>
Θα πρέπει να σας πω ότι, όταν οι Αμερικανοί ενημερώθηκαν για αυτούς τους όρους, φάνηκαν πολύ δυσαρεστημένοι, όμως τους δηλώσαμε ότι αυτοί οι όροι δεν είναι δυνατόν να αποσυρθούν.
<P>
Ένα δεύτερο σημείο που θέλω να διευκρινίσω είναι ότι τα προτεινόμενα μέτρα δεν θα είναι εφαρμόσιμα μόνο για τα αμερικανικά κοτόπουλα, αλλά θα ισχύουν εξίσου και για τους δικούς μας παραγωγούς, ώστε να μην υπάρχει διαφοροποίηση μεταξύ των δικών μας και των ξένων παραγωγών.
<P>
Όπως ανέφερα, η απόφαση τώρα εναπόκειται στο Συμβούλιο, και από την εμπειρία μου στο Συμβούλιο Γεωργίας, όπου ήμουν παρούσα, μοιάζει σχεδόν αδύνατη η λήψη θετικής απάντησης.
<SPEAKER ID="446" NAME="Πρόεδρος">
Σύμφωνα με το άρθρο 103, παράγραφος 2, του Κανονισμού, έλαβα πρόταση ψηφίσματος.
<P>
" συζήτηση έληξε.
<P>
" ψηφοφορία θα διεξαχθεί την Πέμπτη, 19 Ιουνίου 2008.

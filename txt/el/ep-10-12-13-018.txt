<CHAPTER ID="018">
Διαδικασία ενιαίας αίτησης για άδεια παραμονής και εργασίας (συζήτηση)
<SPEAKER ID="130" NAME="Πρόεδρος">
" ημερήσια διάταξη προβλέπει τη συζήτηση της έκθεσης της Véronique Mathieu, εξ ονόματος της Επιτροπής Πολιτικών Ελευθεριών, Δικαιοσύνης και Εσωτερικών Υποθέσεων, σχετικά με την πρόταση οδηγίας του Ευρωπαϊκού Κοινοβουλίου και του Συμβουλίου που αφορά την ενιαία διαδικασία υποβολής αίτησης για τη χορήγηση στους υπηκόους τρίτων χωρών ενιαίας άδειας διαμονής και εργασίας στην επικράτεια κράτους μέλους και σχετικά με κοινό σύνολο δικαιωμάτων για τους εργαζόμενους τρίτων χωρών που διαμένουν νόμιμα σε κράτος μέλος - C6-0470/2007 -.
<SPEAKER ID="131" NAME="Véronique Mathieu" LANGUAGE="FR">
Κυρία Πρόεδρε, κυρία Επίτροπε, κυρίες και κύριοι, όπως γνωρίζετε, η Ευρωπαϊκή Ένωση προσπαθεί, εδώ και δέκα χρόνια, να εξοπλιστεί με νομοθετικές πράξεις στον τομέα της οικονομικής μετανάστευσης.
<P>
Αντί της υιοθέτησης καθολικής προσέγγισης αρχικά, η Επιτροπή προτίμησε μια τομεακή προσέγγιση. Το εν λόγω σχέδιο οδηγίας φανερώνει την ανάγκη ύπαρξης κοινής πολιτικής για τη νόμιμη μετανάστευση, ιδιαίτερα δε για την οικονομική μετανάστευση.
<P>
Μέχρι στιγμής, έχουμε θεσπίσει νομοθεσία στον τομέα της παράνομης μετανάστευσης, των συνοριακών ελέγχων, της πολιτικής θεωρήσεων. Είναι πλέον η κατάλληλη στιγμή να προχωρήσουμε από κοινού στο ζήτημα της οικονομικής μετανάστευσης, διότι η Ευρωπαϊκή Ένωση πρέπει να αντιμετωπίσει τις κοινές προκλήσεις για όλα τα κράτη μέλη της, προκλήσεις που απαιτούν κοινές λύσεις σε ευρωπαϊκό επίπεδο.
<P>
Οι προκλήσεις αυτές είναι το δημογραφικό έλλειμμα και η γήρανση του πληθυσμού της Ευρώπης. Πράγματι, λόγω αυτών των δύο προβλημάτων που πλήττουν την Ευρώπη στο σύνολό της, οι παγκόσμιες προβλέψεις για την απασχόληση υποδεικνύουν αισθητές ελλείψεις εργατικού δυναμικού κατά τα προσεχή έτη. Πρέπει, συνεπώς, να βρούμε λύσεις σε ευρωπαϊκό επίπεδο για την κάλυψη των αναγκών της αγοράς εργασίας, και η οικονομική μετανάστευση συγκαταλέγεται μεταξύ των λύσεων που πρέπει να διερευνήσουμε.
<P>
Προσοχή όμως, δεν πρέπει να βαυκαλιζόμαστε. Ο καθορισμός ευρωπαϊκής προσέγγισης για τη διαχείριση της νόμιμης μετανάστευσης σημαίνει διαμόρφωση αυτής της προσέγγισης με ιδιαίτερη μέριμνα για τις ανάγκες και τις ικανότητες υποδοχής κάθε κράτους μέλους. Όπως αναφέρεται στα άρθρα 1 και 8 του σχεδίου οδηγίας, τα κράτη θα διατηρούν τον έλεγχο επί του αριθμού των μεταναστών που επιθυμούν να δεχθούν στην εθνική τους επικράτεια.
<P>
Οι κυβερνήσεις μας έχουν εργαστεί επί διαφόρων τρόπων ρύθμισης της οικονομικής μετανάστευσης: μέσω διμερών συμφωνιών, ποσοστώσεων ή ρυθμιστικών μέτρων. Κανένα από αυτά τα μέτρα, όμως, δεν αποδείχθηκε πραγματικά αποτελεσματικό όσον αφορά τη διαχείριση των νόμιμων μεταναστευτικών ροών, καταπολεμώντας, ταυτόχρονα, την παράνομη μετανάστευση. Πλην όμως, η μεταξύ τους σχέση είναι προφανής. Οργανώνοντας τη νόμιμη μετανάστευση κατά τον καλύτερο δυνατό τρόπο θα κατορθώσουμε να θέσουμε τέρμα στην παράνομη μετανάστευση. Αυτό ακριβώς ήταν το ζητούμενο της έγκρισης της εν λόγω δέσμης μέτρων που παρουσίασε η Επιτροπή πριν από πέντε χρόνια.
<P>
Τι θα επιφέρει αυτή η οδηγία για την "ενιαία άδεια" στο υφιστάμενο νομικό τοπίο του τομέα της οικονομικής μετανάστευσης; Σε αντίθεση με την οδηγία για την "μπλε κάρτα", η παρούσα οδηγία δεν αφορά τα κριτήρια εισδοχής για τους εργαζόμενους τρίτων χωρών. Αποσκοπεί στην εξάλειψη των αποκλίσεων μεταξύ των διαφόρων εθνικών νομοθεσιών σχετικά με την εφαρμογή των διαδικασιών χορήγησης αδειών εργασίας και αδειών διαμονής και τα δικαιώματα των αλλοδαπών που απασχολούνται νόμιμα στην Ευρωπαϊκή Ένωση.
<P>
Εξακολουθεί να ελλείπει ευρωπαϊκή πράξη που να καλύπτει το σύνολο των δικαιωμάτων που εκχωρούνται στους υηκόους τρίτων χωρών που εργάζονται και διαμένουν νόμιμα στην Ευρωπαϊκή Ένωση. " εν λόγω οδηγία θα θέσει, λοιπόν, τέρμα σε αυτές τις διαφορές όσον αφορά την προστασία αυτών των εργαζομένων, διασφαλίζοντας την ίση μεταχείρισή τους με τους ημεδαπούς εργαζόμενους σε πάρα πολλούς τομείς: συνθήκες εργασίας, εκπαίδευση και επαγγελματική κατάρτιση, κοινωνική προστασία, πρόσβαση σε αγαθά και υπηρεσίες, φορολογικές ελαφρύνσεις.
<P>
Κατά τον τρόπο αυτόν, αυτή η κοινή βάση θα παράσχει στους ανθρώπους αυτούς προστασία από την εκμετάλλευση, εξασφαλίζοντάς τους τα οφέλη ενός ασφαλούς και προστατευτικού νομικού καθεστώτος. Συνιστά επίσης μέσο καταπολέμησης του αθέμιτου ανταγωνισμού που ασκείται εις βάρος των ευρωπαίων εργαζομένων. Διότι αυτή η η διαφορά ως προς το επίπεδο προστασίας θα τείνει τελικά να ενθαρρύνει την πρόσληψη ανεπαρκώς ειδικευμένου και ελάχιστα προστατευμένου εργατικού δυναμικού εις βάρος των ευρωπαίων εργαζομένων.
<P>
Επιπλέον, η εν λόγω οδηγία θα απλουστεύσει τις διαδικασίες εισδοχής για λόγους απασχόλησης. Όλα τα κράτη μέλη θα διαθέτουν απλούστερη, ταχύτερη και λιγότερο επαχθή εναρμονισμένη διαδικασία. Ως εκ τούτου, η έγκριση της οδηγίας θα αποφέρει μείζονα πλεονεκτήματα για τους μετανάστες, τους εργοδότες και τις εθνικές διοικητικές αρχές, και θα παράσχει εντέλει τη δυνατότητα για καλύτερη διαχείριση των νόμιμων μεταναστευτικών ροών.
<P>
Το Κοινοβούλιο είναι πλέον συννομοθέτης, και αυτό σημαίνει ότι πρέπει να επιδεικνύει εξίσου υπευθυνότητα -μία ιδεαλιστική και αναχρονιστική άποψη-, και πρέπει να αποδείξουμε ότι μπορούμε να αρθούμε στο ύψος των νέων καθηκόντων που μας έχει εκχωρήσει η Συνθήκη της Λισαβόνας. Ας αναδειχθούμε αξιόπιστοι εκπρόσωποι, έτοιμοι να ανταποκριθούμε στη μεγάλη πρόκληση που συνιστά η διαχείριση των μεταναστευτικών πιέσεων στα σύνορα της Ευρώπης. Γνωρίζουμε ότι η ορθή διαχείριση των μεταναστευτικών ροών θα είναι προς όφελος όλων.
<SPEAKER ID="132" NAME="Cecilia Malmström" LANGUAGE="EN">
Κυρία Πρόεδρε, καταρχάς, θα ήθελα να ευχαριστήσω τους δύο εισηγητές, την κ. Mathieu και τον κ. Cercas, τις δύο επιτροπές, καθώς και τη βελγική Προεδρία, για το κοπιώδες έργο τους επί της εν λόγω πρότασης.
<P>
Όπως γνωρίζετε, και όπως ανέφερε η εισηγήτρια, η Επιτροπή υπέβαλε την εν λόγω έκθεση το 2007. Στόχος μας ήταν, και είναι, η απλούστευση των διαδικασιών με τη θέσπιση ενιαίας άδειας διαμονής και εργασίας, διασφαλίζοντας ταυτόχρονα δικαιώματα σχετικά με την απασχόληση για τους νόμιμα διαμένοντες εργαζόμενους τρίτων χωρών που δεν καλύπτονται από ειδική νομοθεσία της ΕΕ ή προτάσεις της Επιτροπής. " πρόταση αυτή δεν πραγματεύεται τις προϋποθέσεις χορήγησης ή απόρριψης της άδειας. Οι προϋποθέσεις αυτές συνιστούν αρμοδιότητα των κρατών μελών, όπως και η απόφαση σχετικά με τον όγκο μεταναστών που επιθυμούν, ενδεχομένως, να δεχθούν.
<P>
" παρούσα πρόταση συνιστά δομικό στοιχείο της εργασιακής και μεταναστευτικής πολιτικής της Ευρωπαϊκής Ένωσης. Αν εγκριθεί από το Κοινοβούλιο και το Συμβούλιο, η εν λόγω οδηγία θα επιβεβαιώσει ότι η Ευρωπαϊκή Ένωση εκτιμά τη σημαντική συμβολή των εργαζομένων τρίτων χωρών στις οικονομίες και τις κοινωνίες μας. Θα μπορούσε επίσης να καταδείξει ότι είμαστε διατεθειμένοι και ικανοί να συμφωνήσουμε επί της θέσπισης νομοθεσίας για την εργασία και τη μετανάστευση.
<P>
Πρόκειται για ιδιαίτερα σύνθετη πρόταση, η οποία άπτεται αμφότερων των πτυχών της μετανάστευσης και της κοινωνικής απασχόλησης. Οι περισσότερες τροπολογίες που ψηφίσθηκαν στις αντίστοιχες επιτροπές αυτού του Σώματος μπορούν να υποστηριχθούν από την Επιτροπή στον βαθμό που ενισχύουν τις διαδικαστικές εγγυήσεις τόσο για τους μετανάστες όσο και για τους εργοδότες· τούτο δε σε συνάρτηση με τις τροπολογίες που αποβλέπουν στην περαιτέρω απλούστευση των διαδικασιών εφαρμογής και την ενίσχυση των διατάξεων σχετικά με την ίση μεταχείριση - παραδείγματος χάριν, η αρχή της αναλογικότητας των διαδικαστικών τελών και οι διατάξεις ίσης μεταχείρισης όσον αφορά τα φορολογικά πλεονεκτήματα.
<P>
Από την άλλη πλευρά, η τροπολογία που εξαρτά την εξαγωγή των αποκτηθεισών συντάξεων από την ύπαρξη διμερούς συμφωνίας είναι πολύ πιο περιοριστική σε σύγκριση με την προσέγγιση που προτάθηκε από την Επιτροπή.
<P>
Με χαροποιεί το γεγονός ότι τόσο η Προεδρία όσο και το Κοινοβούλιο έχουν καταβάλει σημαντικές προσπάθειες για την προσέγγιση των θέσεών τους. " βελγική Προεδρία επιχειρεί να οδηγήσει τα κράτη μέλη πιο κοντά στη θέση του ΕΚ, και γνωρίζω ότι το Κοινοβούλιο έχει λάβει υπόψη πολλές ανησυχίες και αιτήματα του Συμβουλίου.
<P>
Ο συμβιβασμός που προσπαθούμε όλοι να επιτύχουμε θα τηρεί ορισμένα κριτήρια, όπως τον στόχο της προστασίας των διακινούμενων εργαζομένων και της παροχής στους τελευταίους μιας σειράς κοινωνικοοικονομικών δικαιωμάτων σχετικά με την εργασία βάσει, στο μέτρου του δυνατού, της ίσης μεταχείρισής τους με τους εργαζόμενους της ΕΕ από την πρώτη ημέρα της απασχόλησης. Θα λαμβάνει επίσης υπόψη τη σημασία της δημιουργίας ισότιμων όρων ανταγωνισμού σε ολόκληρη την επικράτεια της ΕΕ για τους εργαζόμενους αυτούς και, τρίτον, καθώς και τη σημασία του να δείξουμε στις χώρες εταίρους ότι είμαστε διατεθειμένοι να παράσχουμε δίκαιη μεταχείριση των υπηκόων τρίτων χωρών που διαμένουν και εργάζονται νόμιμα στα κράτη μέλη μας.
<P>
Δεν μπορούμε να παραβλέψουμε τις ανησυχίες των κρατών μελών σχετικά με ορισμένες διατάξεις ίσης μεταχείρισης, ιδίως όταν όταν αφορούν τη δημοσιονομική συγκέντρωση. Θεωρώ σημαντικό να γίνονται σεβαστά τα κριτήρια που μόλις ανέφερα, ακόμα και αν το τελικό αποτέλεσμα δεν είναι τόσο ιδανικό όσο θα θέλαμε ή τόσο φιλόδοξο όσο ελπίζαμε. Όπως είπε η κ. Mathieu, πρόκειται για συμβιβαστική λύση. Πρόκειται για μια ικανοποιητική συμβιβαστική, η οποία σηματοδοτεί σημαντική πρόοδο στον τομέα της νόμιμης μετανάστευσης και θα είναι ιδιαίτερα σημαντική για τους εργαζόμενους της Ευρωπαϊκής Ένωσης.
<P>
Επιτρέψτε μου, λοιπόν, να εκφράσω την ελπίδα ότι είναι εφικτή η ταχύτερη δυνατή επίτευξη συμφωνίας επί της εν λόγω πρότασης. Ευχαριστώ και πάλι τους εισηγητές και τους σκιώδεις εισηγητές για το έργο που επιτελέστηκε.
<SPEAKER ID="133" NAME="Alejandro Cercas" LANGUAGE="ES">
Κυρία Πρόεδρε, κυρία Επίτροπε, κυρία Mathieu, κυρίες και κύριοι, η μετανάστευση στην Ευρώπη συνιστά αναμφίβολα ένα εξαιρετικά σημαντικό και πολύ σπουδαίο πολιτικό, οικονομικό και κοινωνικό ζήτημα.
<P>
Προσφέρει τεράστιες ευκαιρίες, αλλά απαιτεί έξυπνη, δίκαιη διαχείριση, ειδάλλως θα καταστεί πρόβλημα, όχι μόνο για όσους θα καταφθάσουν, διότι δεν θα υφίσταντο δίκαιη μεταχείριση, αλλά και για τους εργαζόμενους που βρίσκονται εδώ και θα απειλούνταν οι θέσεις εργασίας τους. Διαφορετικά, η αγορά εργασίας θα χωριζόταν και θα διχαζόταν, ενώ θα υπήρχαν εργαζόμενοι "χαμηλού κόστους" που θα απειλούσαν τις κοινωνικές νίκες που επετεύχθησαν κατά τη διάρκεια των εκατό ετών οικοδόμησης του ευρωπαϊκού κοινωνικού μοντέλου.
<P>
Κατά συνέπεια, κυρία Επίτροπε, κυρία Mathieu, η αρχή της ίσης μεταχείρισης είναι ο ακρογωνιαίος λίθος μιας έξυπνης και δίκαιης πολιτικής για την οικονομική μετανάστευση. Αυτό δήλωσε το Συμβούλιο πριν από 11 χρόνια στο Τάμπερε, αυτό δήλωσε η Επιτροπή πριν από πέντε χρόνια στην Πράσινη Βίβλο της, και αύριο, το Κοινοβούλιο καλείται να ψηφίσει επί μιας πρότασης νομοθετικής πρωτοβουλίας. " ίση μεταχείριση αποτελεί το κεντρικό θέμα του Κεφαλαίου ΙΙΙ της οδηγίας. Δεν πρόκειται για απλή γραφειοκρατική οδηγία. Θεσπίζει δικαιώματα και υποχρεώσεις, που θα πρέπει να ισχύουν για όλους τους νόμιμους μετανάστες, και θα πρέπει να περιλαμβάνει όλα τα δικαιώματα στην ίση μεταχείριση και την απαγόρευση των διακρίσεων.
<P>
Δυστυχώς, όμως, κυρία Επίτροπε, η οδηγία δεν είναι αυτή που μας υποσχεθήκατε. Και αυτό δεν το λέω εγώ ή η Επιτροπή Απασχόλησης και Κοινωνικών Υποθέσεων, αλλά όλες οι ανθρωπιστικές μη κυβερνητικές οργανώσεις, όλες οι εκκλησίες στην Ευρώπη και όλα τα συνδικάτα ανεξαιρέτως. " οδηγία αυτή είναι ανεπαρκής, ακόμα δε και επικίνδυνη, διότι εξαιρεί ακριβώς τις ομάδες εκείνες που έχουν μεγαλύτερη ανάγκη προστασίας· εξαιρεί τους προσωρινούς εργαζόμενους, τους αποσπασμένους, όσους μετατίθενται από την εταιρεία τους και τους εργαζόμενους από λιγότερο ανεπτυγμένες χώρες, οι οποίοι θα έρχονται εδώ δυνάμει του τρόπου 4 της Γενικής Συμφωνίας Δασμών και Εμπορίου.
<P>
Εκατοντάδες χιλιάδες εργαζόμενοι αναμένεται, λοιπόν, να καταφθάσουν από τρίτες χώρες σύμφωνα με την αρχή της χώρας καταγωγής, διότι δεν πρόκειται να τύχουν ίσης μεταχείρισης από την εν λόγω οδηγία. Ένας άλλος λόγος είναι ότι παρέχετε στα κράτη μέλη την επιλογή να εξαιρεθούν από την ίση μεταχείριση όσον αφορά την καταβολή συντάξεων κατά την επιστροφή των ατόμων αυτών στη χώρα τους, τις οικογενειακές παροχές και τις παροχές κοινωνικής πρόνοιας για τους ανέργους, πέραν του επιδόματος ανεργίας αυτού καθαυτό. Το ίδιο θα ισχύει μάλιστα και για εργαζόμενους που υπόκεινται στην αρχή της ίσης μεταχείρισης, και οι οποίοι καλύπτονται από τα όσα ανέφερε η κ. Mathieu. Εξαιρούνται επίσης από επιδόματα και οιαδήποτε μορφή βοήθειας όσον αφορά την τριτοβάθμια εκπαίδευση, συμπεριλαμβανομένης της επαγγελματικής κατάρτισης.
<P>
Για όλους αυτούς τους λόγους, η Επιτροπή δηλώνει στην αιτιολογική έκθεση και στην εκτίμηση επιπτώσεων ότι σκοπεύει να εξαλείψει και να θέσει τέρμα στην "ανισότητα δικαιωμάτων", αλλά δεν συμβαίνει κάτι τέτοιο στην πράξη. Αυτό δεν αρκεί, κυρία Επίτροπε.
<P>
Επιπλέον, έχουν κατατεθεί, δυστυχώς, τροπολογίες για αύριο από τις δεξιές και κεντροδεξιές Ομάδες του παρόντος Σώματος οι οποίες προωθούν, όπως είπατε, ακόμα δε και υιοθετούν τις πιο ακραίες θέσεις του Συμβουλίου, προκειμένου να καταστραφεί η συναίνεση που είχαμε επιτύχει στην Επιτροπή Απασχόλησης και Κοινωνικών Υποθέσεων.
<P>
Πιστεύω, συνεπώς, κυρία Επίτροπε, κυρία Mathieu, κυρίες και κύριοι, ότι πρέπει να πραγματοποιήσουμε, σε συνδυασμό με τις άλλες οδηγίες, μια σαφώς ευρύτερη συζήτηση επί του θέματος, ανοικτή για την ευρωπαϊκή κοινωνία των πολιτών, τις ΜΚΟ, τις εκκλησίες και τα συνδικάτα. Δεν πρέπει να χειριστούμε αυτό το ζήτημα με τόση ταχύτητα και, κατ' εμέ, τόση ανευθυνότητα, όπως θα συνέβαινε εάν εγκρίναμε αύριο το κείμενο του Συμβουλίου.
<P>
Φρονώ ότι οι περισσότεροι συνάδελφοι βουλευτές, ανεξαρτήτως κόμματος, θα συμφωνούσαν επί της διεξαγωγής εκτενούς συζήτησης για την επίτευξη ευρείας συναίνεσης στο Κοινοβούλιο, η οποία θα σέβεται τις αρχές του Χάρτη των Θεμελιωδών Δικαιωμάτων και θα τηρεί τις συστάσεις των "νωμένων Εθνών, της Διεθνούς Οργάνωσης Εργασίας και του Συμβουλίου της Ευρώπης.
<P>
Μιλούμε για την αξιοπρέπεια των ανθρώπων, αλλά και για το μέλλον της Ευρώπης, και πιστεύω ότι, στην Ευρώπη, πρέπει να παρέχονται σε όλους τους εργαζόμενους αδιακρίτως, ανεξαρτήτως της καταγωγής τους, πλήρη δικαιώματα, χωρίς καμία εξαίρεση, εφόσον ζουν νόμιμα στην Ευρώπη. Αυτή είναι η οδός της καταπολέμησης της ξενοφοβίας και του ρατσισμού, καθώς και του αγώνα για μια αξιοπρεπή Ευρώπη.
<SPEAKER ID="134" NAME="Ria Oomen-Ruijten" LANGUAGE="NL">
Κυρία Πρόεδρε, καταρχάς, επιτρέψτε μου να συγχαρώ την κ. Mathieu που κατόρθωσε να ηγηθεί μιας νομοθετικής πράξης που εκκρεμούσε επί σειρά ετών. Εξ όσων γνωρίζω, κυρία Malmström, πρόταση οδηγίας σχετικά με τις προϋποθέσεις που διέπουν τη διαμονή υπηκόων τρίτων χωρών στην Ευρωπαϊκή Ένωση για λόγους εργασίας εκπονήθηκε το 2001. " πρόταση αυτή αποσύρθηκε το 2006 και, κατόπιν τούτου, υποβλήθηκε η παρούσα πρόταση το 2007, με αυτήν την ενιαία διαδικασία για τους πολίτες τρίτων χωρών που εισέρχονται στην ΕΕ για να εργασθούν. Κατά συνέπεια, οι άδειες διαμονής και εργασίας συνδυάζονται σε μία.
<P>
Κυρία Πρόεδρε, η πρόταση που βρίσκεται τώρα επί τάπητος -και δεν συμφωνώ απόλυτα με τον κ. Cercas- υποδεικνύει ότι οι υπήκοοι τρίτων χωρών που είναι κάτοχοι ενιαίας άδειας έχουν κοινωνικά δικαιώματα τα οποία είναι, στην πραγματικότητα, τα ίδια για όλους. " συζήτηση στην Επιτροπή Κοινωνικών Υποθέσεων και Περιβάλλοντος -και ευχαριστώ τον συνάδελφο βουλευτή κ. Cercas, διότι είχα τη χαρά να το συζητήσω μαζί του- εντάθηκε ιδιαιτέρως σε δύο σημεία. Πρωτίστως λόγω του πεδίου εφαρμογής, βάσει του οποίου -και σε αυτό το σημείο συμφωνώ- οι αποσπασμένοι εργαζόμενοι δεν μπορούν ή ενδέχεται να μην μπορούν να υποβάλουν αίτηση για ενιαία άδεια. Αυτό περιγράφεται στο άρθρο 3, παράγραφος 2, στοιχείο β) της οδηγίας 96/71/ΕΚ, η οποία είναι γνωστή ως οδηγία για την απόσπαση εργαζομένων.
<P>
Κατά την άποψή μου, το κοινωνικό καθεστώς των αποσπασμένων υπηκόων τρίτων χωρών περιγράφεται, και περιγραφόταν, ανεπαρκώς στην εν λόγω οδηγία. Αυτό που θεωρούσα τότε, και εξακολουθώ να θεωρώ σήμερα, σημαντικό είναι να δημιουργήσουμε ίσους όρους ανταγωνισμού, βάσει των οποίων δεν θα επιτρέπεται στους "δανεισμένους" εργαζόμενους να απασχολούνται με κατώτερο μισθό συγκριτικά με το τακτικό προσωπικό. Εντούτοις, αναρωτιέμαι εάν, απουσία συναφούς αναφοράς στην οδηγία για την απόσπαση εργαζομένων, προκαλούμε ενδεχομένως στον εαυτό μας προβλήματα για το μέλλον.
<P>
" δεύτερη παρατήρησή μου, η οποία με ταλάνισε επί μακρόν και έχει πλέον αλλάξει κατόπιν της τροπολογίας που κατέθεσα, είναι η αρχή της παραβίασης της αρχής της ίσης μεταχείρισης. Ήμουν και είμαι ακόμα της άποψης ότι η εν λόγω αρχή, όπως προβλέπεται στον κανονισμό (ΕΚ) αριθ. 883/2004, πρέπει επίσης να αποτελεί σημείο αφετηρίας όσον αφορά αυτήν την ενιαία άδεια. Θεωρώ ότι ο συμβιβασμός στον οποίο κατέληξε το Συμβούλιο είναι ικανοποιητικός, διότι εγγυάται ίσα δικαιώματα και ίση μεταχείριση.
<SPEAKER ID="135" NAME="Vilija Blinkevičiūtė" LANGUAGE="LT">
Κυρία Πρόεδρε, η οδηγία για τη χορήγηση ενιαίας άδειας διαμονής και εργασίας είναι πραγματικά πολύ σημαντική. Υπήρξαν πολλές συζητήσεις, πολλές απόψεις και πολλές αξιολογήσεις, αλλά δεν έχει επιτευχθεί κοινή απόφαση η οποία θα ήταν αποδεκτή για όλους τους εργαζόμενους τρίτων χωρών που διαμένουν και απασχολούνται νόμιμα στα κράτη μέλη της ΕΕ. " οδηγία αυτή πρέπει να αποτελέσει γενική οδηγία πλαίσιο για τα δικαιώματα των εργαζομένων τρίτων χωρών και να λειτουργεί ως πλαίσιο εργασίας για ειδικές οδηγίες, διότι μόνον τότε μπορεί να συμβάλλει στον στόχο της Ευρωπαϊκής Ένωσης για μια κοινή μεταναστευτική πολιτική. Εντούτοις, το βασικό πρόβλημα έγκειται στο γεγονός ότι το πλαίσιο της οδηγίας που μας είχατε υποσχεθεί έχει ήδη αφαιρεθεί από την πρόταση της Επιτροπής, καθώς έχουν διαγραφεί από το επριεχόμενό της ορισμένες κατηγορίες εργαζομένων, όπως οι προσωρινοί εργαζόμενοι, οι ενδοϋπηρεσιακά αποσπασμένοι και οι πρόσφυγες. Με άλλα λόγια, η οδηγία αυτή δεν ενισχύει την αρχή της νομικής ισοδυναμίας για τους εργαζόμενους τρίτων χωρών. Προκειμένου να καταστεί η παρούσα οδηγία σημείο αναφοράς και πλαίσιο εργασίας, πρέπει να συμπεριληφθούν όλοι οι εργαζόμενοι στο πεδίο εφαρμογής της οδηγίας, ειδικότερα δε οι προσωρινοί εργαζόμενοι, διότι διαφορετικά οι μετανάστες που διαμένουν και απασχολούνται νόμιμα στην Ευρωπαϊκή Ένωση δεν θα απολαμβάνουν συνθήκες εργασίας βασισμένες στις αρχές της δικαιοσύνης, της ομοιογένειας και της ισότητας. Πρέπει να σημειωθεί ότι οι διακινούμενοι εργαζόμενοι συμβάλλουν στην οικονομία της ΕΕ μέσω της εργασίας τους και των φόρων και εισφορών κοινωνικής ασφάλισης που καταβάλλουν. Ως εκ τούτου, πρέπει να διασφαλίζονται τα ίδια ελάχιστα δικαιώματα για αυτούς τους ανθρώπους και να τυγχάνουν ίσης μεταχείρισης στην αγορά εργασίας. Εάν ψηφίσουμε επί αυτής της οδηγίας αύριο, πρέπει να είμαστε ενωμένοι, διότι μόνον κατ' αυτόν τον τρόπο μπορούμε να κερδίσουμε τη συγκεκριμένη μάχη ώστε να συμπεριληφθούν στην οδηγία όλες οι κατηγορίες εργαζομένων και να αποκτήσουν ίσα δικαιώματα. Θα ήθελα να τονίσω ότι είναι αδύνατη η δημιουργία αγοράς εργασίας δύο επιπέδων, εντός ή εκτός της Ευρωπαϊκής Ένωσης. Δεν πρέπει να επιτρέψουμε τη δημιουργία κατηγορίας εργαζομένων δεύτερης διαλογής που υφίστανται διακρίσεις και δεν απολαύουν δικαιωμάτων ή εγγυήσεων. Εάν το πράξουμε, θα καταπατήσουμε όλα τα κοινωνικά πρότυπα που επιτύχαμε στο παρελθόν.
<SPEAKER ID="136" NAME="Sophia in 't Veld" LANGUAGE="EN">
Κυρία Πρόεδρε, καταρχάς θα ήθελα να ξεκινήσω με μια μικρή παρέμβαση επί της διαδικασίας. Παρατηρώ ότι ο εταίρος μας στις διαπραγματεύσεις, το Συμβούλιο, δεν παρίσταται σε μια τόσο σημαντική συζήτηση. Το θεωρώ απαράδεκτο. Δεν είναι η πρώτη φορά που συμβαίνει αυτό, και ζητώ από την Προεδρία του Κοινοβουλίου του Σώματος να απευθύνει επιστολή προς το Συμβούλιο εκφράζοντας τη δυσαρέσκειά της.
<P>
(Χειροκροτήματα)
<P>
Θα ήθελα, εν συνεχεία, να συγχαρώ και εγώ με τη σειρά μου την κ. Mathieu για το αξιόλογο έργο της στο πλαίσιο μιας πολύ δύσκολης, σύνθετης και ευαίσθητης νομοθετικής πράξης. " Ομάδα μου, η Ομάδα ALDE, θα αναλάβει τις ευθύνες της· θέλουμε και εμείς να καταλήξουμε σε συμφωνία, διότι αντιλαμβανόμαστε ότι αυτό είναι πολύ σημαντικό. Εντούτοις, δεν είμαστε ιδιαίτερα χαρούμενοι για αυτό, καθώς, όπως έχουν δηλώσει με διάφορους τρόπους όλες οι Ομάδες του Σώματος και η Επιτροπή, η πρόταση αυτή απέχει πολύ από τους στόχους που θα έπρεπε να θέτει.
<P>
" Ομάδα μου θα εμμείνει στη θέση της σχετικά με τα πρόσθετα έγγραφα, διότι εάν επιτρέψουμε στα κράτη μέλη να απαιτούν πρόσθετα έγγραφα, το γεγονός αυτό έρχεται σε αντίθεση με τον συνολικό σκοπό της ενιαίας άδειας· ή έχουμε ενιαία άδεια ή δεν έχουμε, αλλά εάν όντως έχουμε ενιαία άδεια, δεν πρέπει να υπάρχουν πρόσθετα έγγραφα.
<P>
Όσον αφορά τους πίνακες αντιστοιχίας, προκειμένου να επιτευχθεί συμφωνία, η Ομάδα μου δεν θα ψηφίσει υπέρ της εισαγωγής πινάκων αντιστοιχίας. Οφείλω, ώστοσο, να ομολογήσω -και πρόκειται για προσωπική παρατήρηση- πως θεωρώ ότι πρόκειται για επαίσχυντο περιορισμό εκ μέρους των κρατών μελών, διότι εάν τα κράτη μέλη έχουν την πρόθεση να μεταφέρουν την οδηγία και να πράξουν κατά τρόπο διαφανή, θα πρέπει να εισαγάγουν πίνακες αντιστοιχίας - με δική τους πρωτοβουλία.
<P>
Τέλος, το 1999 στο Τάμπερε, τα κράτη μέλη διατύπωσαν τη σπουδαία δήλωση ότι επιθυμούσαν κοινή πολιτική ασύλου και μετανάστευσης. Ποια είναι, λοιπόν, η πρόοδος που έχει σημειωθεί, λοιπόν, μέχρι σήμερα; Σχεδόν καμία. Είναι σαφέστατο ότι τα κράτη μέλη δεν επιθυμούν κοινή μεταναστευτική πολιτική.
<SPEAKER ID="137" NAME="Jean Lambert" LANGUAGE="EN">
Κυρία Πρόεδρε, ανησυχούμε και εμείς για τη μεταβλητή αγορά εργασίας που υπάρχει ήδη στα 27 κράτη μέλη και στο εσωτερικό αυτών των 27 κρατών μελών, αλλά η ανησυχία μας έγκειται στο πώς θα ξεφύγουμε από αυτήν την κατάσταση και πώς θα στραφούμε προς κάτι πιο ολοκληρωμένο και ισχυρό.
<P>
Θέλουμε να είμαστε βέβαιοι ότι έχει συμφωνηθεί μια βάση δικαιωμάτων για τους περισσότερους υπηκόους τρίτων χωρών, όπως καθορίστηκε αρχικά από την Επιτροπή και βελτιώθηκε γενικά στην Επιτροπή Απασχόλησης και Κοινωνικών Υποθέσεων.
<P>
Δεν θέλουμε να δούμε τα δικαιώματα αυτά να περιορίζονται ολοένα και περισσότερο· θα υποστηρίξουμε, επομένως, στην αυριανή ψηφοφορία το ευρύτερο και ισχυρότερο δυνατό φάσμα δικαιωμάτων. Θα θέλαμε να υπενθυμίσουμε στο Συμβούλιο ότι ανησυχούμε για τους ανθρώπους που θα πρέπει να είναι σε θέση να αναπτύσσουν τις δεξιότητες και την εκπαίδευσή τους, να επωφελούνται από τις εισφορές κοινωνικής ασφάλισης που καταβάλλουν και να προσβλέπουν στην αξίωση των συνταξιοδοτικών δικαιωμάτων τους, δεδομένου ότι, όπως αναγνωρίζεται στην πρόταση, η εργασία τους στηρίζει τις οικονομίες μας, αλλά και τις κοινωνίες μας.
<P>
Για την Ομάδα μας, εξίσου σημαντική είναι και η δέσμευση για την κυκλική μετανάστευση στο άρθρο 11, παράγραφος α). Το πεδίο εφαρμογής συνιστά ακανθώδες ζήτημα, διότι υπάρχουν και άλλες πράξεις υπό συζήτηση, η οποία κατά καιρούς εντείνεται. Αυταπατώμεθα επίσης εάν νομίζουμε ότι αυτή η πρόταση θα καλύψει πράγματι τις ανάγκες κάθε διακινούμενου εργαζομένου ανεξαιρέτως στο εσωτερικό της Ευρωπαϊκής Ένωσης. Χρειαζόμαστε μια πιο πολύπλευρη προσέγγιση για να διασφαλίσουμε ότι η μετανάστευση είναι προς όφελός τους. Επομένως, δεν θα ψηφίσουμε, παραδείγματος χάριν, για τη συμπερίληψη των δικαιούχων ανθρωπιστικής προστασίας.
<SPEAKER ID="138" NAME="Patrick Le Hyaric" LANGUAGE="FR">
Κυρία Πρόεδρε, κυρία Επίτροπε, όπως πολύ σωστά το έθεσε ο κ. Cercas, υπάρχει διάσταση απόψεων μεταξύ της Επιτροπής Απασχόλησης και Κοινωνικών Υποθέσεων και της Επιτροπής Πολιτικών Ελευθεριών, Δικαιοσύνης και Εσωτερικών Υποθέσεων. Το Κοινοβούλιο πρέπει, συνεπώς, να καταψηφίσει τη λεγόμενη οδηγία για την ενιαία άδεια. Κατά βάση, το κείμενο αυτό έχει έναν και μοναδικό σκοπό, που εντοπίζεται εύκολα, και αυτός είναι να υποχρεώσει τους εργαζόμενους στην Ευρωπαϊκή Ένωση να ανταγωνίζονται με τους εργαζόμενους από τρίτες χώρες, ακόμα δε και να υποχρεώσει τους διακινούμενους εργαζόμενους να ανταγωνίζονται μεταξύ τους, ανάλογα με το καθεστώς τους.
<P>
Εάν αυτή η οδηγία παραμείνει ως έχει, θα υπάρξουν πολλά διαφορετικά καθεστώτα: καθεστώς κατοίκου, καθεστώς εποχικού εργαζομένου, καθεστώς ενδοϋπηρεσιακά αποσπασμένου εργαζομένου. Θα επισημοποιούσε την ύπαρξη πολλών κατηγοριών εργαζομένων στην Ευρωπαϊκή Ένωση. " αποδοχή του γεγονότος αυτού θα παραβίαζε τις αρχές του Χάρτη των Θεμελιωδών Δικαιωμάτων.
<P>
Σε αντίθεση με τα λεγόμενά σας, κυρία Mathieu, οι διαφορές αυτές ως προς το καθεστώς θα είχαν ως αποτέλεσμα τη μόνιμη άσκηση πιέσεων όσον αφορά τις συνθήκες διαβίωσης, εργασίας και απασχόλησης όλων των μισθωτών στην Ευρωπαϊκή Ένωση. " ισότητα δεν συνοψίζεται στην απλή αναφορά των συνθηκών εργασίας.
<P>
Όπως επεσήμανε ο κ. Cercas, η ισότητα πρέπει να περιλαμβάνει τους μισθούς, τις ώρες εργασίας, την ασφάλεια της απασχόλησης, την υγεία, την άδεια, την κοινωνική προστασία, την πρόσβαση σε δημόσιες υπηρεσίες και κατάρτιση. Χωρίς αυτόν τον ελάχιστο κοινό παρονομαστή, θα αναπτυχθεί μια ζούγκλα ανταγωνισμού, στιγματισμού, αποκλεισμού και εκμετάλλευσης χωρίς όρια. " ισότητα πρέπει να αφορά όλους τους εργαζόμενους, ανεξαρτήτως της καταγωγής τους. Ας μην αποδεχθούμε την προσθήκη νέων τύπων ανταγωνισμού μεταξύ των εργαζομένων, πέραν αυτών που εισήγαγε η φρικτή οδηγία Bolkestein. " ισότητα μεταξύ των εργαζομένων πρέπει να αποτελεί το αντικείμενο ενιαίας, θετικής οδηγίας, που θα επιβεβαιώνει αυτήν την αρχή. Ελλείψει αυτής, εν ονόματι της Ευρώπης των εργαζομένων, της κοινωνικής Ευρώπης, της ανθρωπιστικής Ευρώπης, όλοι εμείς στο Κοινοβούλιο, ανεξαρτήτως της προσωπικής μας άποψης, απορρίπτουμε την εν λόγω οδηγία.
<SPEAKER ID="139" NAME="Mara Bizzotto" LANGUAGE="IT">
Κυρία Πρόεδρε, κυρίες και κύριοι, η εν λόγω έκθεση περιέχει σίγουρα ορισμένα θετικά στοιχεία, και ο απώτερος σκοπός της είναι η απλούστευση των διαδικασιών και η μείωση των γραφειοκρατικών σταδίων για τους εργαζόμενους τρίτων χωρών που είναι κάτοχοι έγκυρης άδειας διαμονής σε κράτος μέλος.
<P>
Ωστόσο, θα ήθελα να αναφέρω ως θέμα προς συζήτηση το γεγονός ότι σήμερα, στην Ευρώπη, δεκάδες εκατομμύρια πολίτες -πολλοί από τους οποίους νέοι- είναι άνεργοι, λόγω των διαρθρωτικών ανεπαρκειών του ευρωπαϊκού παραγωγικού συστήματος και λόγω μιας κρίσης που δεν προβλέπεται ακόμα να τελειώσει.
<P>
Πρωταρχική ευθύνη της Ευρώπης, ακόμα και πριν από την παροχή βοήθειας στους υπηκόους τρίτων χωρών που διαμένουν στις χώρες μας, είναι η εφαρμογή οικονομικών, πολιτικών και κοινωνικών μέτρων που θα βοηθήσουν τους πολίτες μας, καταρχάς, να βρουν ή να ξαναβρούν εργασία. Εάν μπορέσει η Ευρώπη να παράσχει εργασία στους πολίτες της, θα θέσει γερά κοινωνικά θεμέλια, ούτως ώστε να μπορούν να εξυπηρετηθούν κατάλληλα οι εξωτερικές μεταναστευτικές ροές.
<P>
Το ζητούμενο πρέπει να είναι η διασφάλιση, πάνω από όλα, ότι η Ευρώπη θα αναπτυχθεί ανεξάρτητα και θα σταθεί στα πόδια της. Τότε οι χώρες μας θα έχουν τη δύναμη να προσφέρουν εργασία και σε άλλους.
<SPEAKER ID="140" NAME="Daniël van der Stoep" AFFILIATION="NI">
(NL) Κυρία Πρόεδρε, το κόμμα μου καθιστούσε ανέκαθεν σαφές ότι είμαστε κατά της ευρωπαϊκής πολιτικής για το άσυλο και τη μετανάστευση. Στις Κάτω Χώρες, έχουμε σήμερα ένα υπέροχο υπουργικό συμβούλιο που κατόρθωσε να εφαρμόσει καλύτερα από πριν τη βούληση του λαού στους τομείς του ασύλου και της μετανάστευσης, αλλά τώρα βρισκόμαστε απλώς προ τετελεσμένου γεγονότος.
<P>
Εντούτοις, το κόμμα μου, η αντιπροσωπεία του ολλανδικού Κόμματος για την Ελευθερία (PVV), θα αγωνίζεται πάντα υπέρ της διασφάλισης της επιστροφής των εν λόγω εξουσιών στα κράτη μέλη. Το σημαντικό εν τω μεταξύ, είναι να περιορίσουμε, ασφαλώς, τη ζημία· αλλά δεν επιχειρεί να κάνει αυτό η εν λόγω έκθεση: η νέα διαδικασία υποβολής αίτησης ουσιαστικά διευκολύνει, δεν δυσχεραίνει, την είσοδο στην Ευρωπαϊκή Ένωση.
<P>
Κυρία Πρόεδρε, μόνο μια ελιτιστική πολιτική τάξη, που δεν έχει καμία απολύτως επαφή με τους πολίτες της, θα μπορούσε να κατορθώσει να αφήσει στο περιθώριο αυτούς τους πολίτες, που βιώνουν καθημερινά τις ολέθριες επιπτώσεις της μαζικής μετανάστευσης ανθρώπων από μη δυτικές χώρες. Θα καταψηφίσω την έκθεση, διότι εκλέχθηκα από τον ολλανδικό λαό και όχι από καιροσκόπους που θέλουν να γεύονται τις δυτικές απολαύσεις χωρίς να ενστερνίζονται τις ιουδαϊκές-χριστιανικές αξίες.
<SPEAKER ID="141" NAME="Simon Busuttil" AFFILIATION="PPE">
(MT) Κυρία Πρόεδρε, καταρχάς θα ήθελα να συγχαρώ την κ. Véronique Mathieu για τον κόπο της όσον αφορά την επίτευξη αυτού του αποτελέσματος. Επιτέλεσε πολύ σημαντικό έργο επί ενός ιδιαίτερα σύνθετου θέματος, όπως είπε η Επίτροπος κ. Malmström. " Ομάδα του Ευρωπαϊκού Λαϊκού Κόμματος (Χριστιανοδημοκράτες) υποστηρίζει τη συνεργασία στον τομέα της νόμιμης μετανάστευσης, εφόσον καταστήσουμε σαφές ότι εντείνουμε, ταυτόχρονα, τον αγώνα μας κατά της παράνομης μετανάστευσης. Πιστεύω ότι αυτά είναι αλληλένδετα. Εντούτοις, αναγνωρίζουμε επίσης ότι ένα από τα μέσα που μπορούν να χρησιμοποιηθούν για την καταπολέμηση της παράνομης μετανάστευσης είναι η παροχή ικανοποιητικών και σαφών ευκαιριών ρυθμιζόμενης μετανάστευσης, όπως ακριβώς κάνουμε σε αυτήν την περίπτωση. Θα ήθελα να υπενθυμίσω, ωστόσο, όπως ανέφερε η κ. Véronique Mathieu, ότι οι νέες εξουσίες που μας εκχωρήθηκαν στον τομέα αυτόν δυνάμει της Συνθήκης της Λισαβόνας, επέφεραν και νέες υποχρεώσεις. Ως εκ τούτου, εφόσον πρέπει να επωμισθούμε αυτές τις νέες ευθύνες, το Κοινοβούλιο πρέπει να το πράξει αποδεικνύοντας ότι είναι σε θέση να συμβιβαστεί με το Συμβούλιο Υπουργών. Αυτό απαιτεί αποδοχή ορισμένων θέσεων του Συμβουλίου, όπως οι διασφαλίσεις που θα ήθελε να διατηρήσει κατά την έκδοση των εν λόγω αδειών σύμφωνα με την οδηγία. Αυτό, πιστεύω, εγείρει το ζήτημα της ίσης μεταχείρισης. Οφείλουμε να παραδεχθούμε ότι, για να επιτευχθεί συμφωνία με το Συμβούλιο, πρέπει να αποδεχθούμε αναπόφευκτα ότι οι προϋποθέσεις δεν θα είναι απαραίτητα οι ίδιες σε κάθε περίπτωση. Ταυτόχρονα, όμως, και ολοκληρώνω στο σημείο αυτό, όσοι ισχυρίζονται ότι βιαζόμαστε ή όσοι είναι διατεθειμένοι να καταψηφίσουν την έκθεση θα πρέπει να εκτιμήσουν το γεγονός ότι, χωρίς ανάλογη οδηγία, θα καταλήξουμε σε μια παράνομη κατάσταση που σίγουρα δεν θα τιμά κανέναν εργαζόμενο ο οποίος βρίσκεται σε αυτήν.
<SPEAKER ID="142" NAME="Claude Moraes" AFFILIATION="S&amp;D">
(EN) Κυρία Πρόεδρε, νομίζω ότι και οι δύο συνάδελφοι βουλευτές από την Ομάδα S&D, ο κ. Cercas και η κ. Blinkevičiūtė, αναφέρθηκαν στο βασικό πρόβλημα της Ομάδας μας σχετικά με την παρούσα δέσμη μέτρων: δεν έχει να κάνει απλώς με την ίση μεταχείριση ή την αρχή της χώρας καταγωγής - όπως είπε η κ. Oomen-Ruijten, αυτό έχει συζητηθεί εκτενώς. Υπάρχει επίσης το ζήτημα του εκτενούς παραλογισμού που διαπιστώνεται επί του παρόντος. Έχουμε μια πρόταση για ενιαία άδεια που έπεται των προτάσεων για τους ειδικευμένους εργαζόμενους, την μπλε κάρτα, καθώς και των κυρώσεων για τους εργοδότες. Αυτό σημαίνει ότι έχουμε μια δέσμη μέτρων που περιλαμβάνει πολλές ορθές προθέσεις, όπως η υιοθέτηση οριζόντιας προσέγγισης. Ωστόσο, δεν διαθέτουμε οριζόντια προσέγγιση, διότι βρισκόμαστε σε μια κατάσταση στην οποία η κ. Mathieu επιτελεί άρτιο έργο με τα δεδομένα που έχει στη διάθεσή της, αλλά, όπως ανέφερε στην ομιλία της, θέλαμε μια καθολική προσέγγιση και τώρα έχουμε μια τομεακή προσέγγιση, και η τελευταία είναι ακριβώς αυτό για το οποίο ανησυχούσε η κ. Lambert.
<P>
Πού βρισκόμαστε, επομένως, σήμερα; " Ομάδα μας ανησυχεί ιδιαιτέρως όσον αφορά τον τομέα της απασχόλησης για την αρχή της χώρας καταγωγής και, όπως είπε η συνάδελφος βουλευτής κ. Blinkevičiūtė, έχουμε πραγματικό πρόβλημα με τις κατηγορίες εργαζομένων που περιλαμβάνονται στην εν λόγω πρόταση. Αντιμετωπίζουμε, επομένως, μια κατάσταση, στην οποία προβλέπεται εξαίρεση για τους αποσπασμένους εργαζόμενους, τους ενδοϋπηρεσιακά αποσπασμένους, τους εποχικούς εργαζόμενους και -ναι- και τους δικαιούχους διεθνούς προστασίας. Αύριο θα υποβάλουμε εκ νέου αυτές τις τροπολογίες εξ ονόματος της Ομάδας μας.
<P>
Εάν υπάρχει μια ενιαία άδεια που δεν εφαρμόζεται στην πράξη βάσει των συναφών δεσμεύσεων -δηλαδή δεν διαθέτει ευλόγως ευρεία προσέγγιση για την είσοδο των υπηκόων τρίτων χωρών στην Ευρωπαϊκή Ένωση- θα ανακύψουν προβλήματα ίσης μεταχείρισης, πολυεπίπεδου εργατικού δυναμικού και άλλα προβλήματα που επιθυμούμε να επιλύσουμε με κοινές πολιτικές.
<P>
Από την άλλη πλευρά, η Επιτροπή Πολιτικών Ελευθεριών, Δικαιοσύνης και Εσωτερικών Υποθέσεων, ειδικότερα, εκτιμά το γεγονός ότι η τομεακή προσέγγιση είναι η προσέγγιση επί της οποίας πρέπει να εργαστούμε, επομένως θα υπάρξουν οδηγίες για τους εποχικούς εργαζόμενους και τους ενδοϋπηρεσιακά αποσπασμένους, αλλά δεν μπορείτε να κατηγορείτε την Ομάδα μας, η οποία διατηρεί στο επίκεντρο των δραστηριοτήτων της την ίση μεταχείριση όσον αφορά την αρχή της χώρας καταγωγής στις προσπάθειές της για την επίλυση αυτών των ζητημάτων. Λέμε την αλήθεια, ότι ακολουθούμε δηλαδή τον λάθος δρόμο, και το κάνουμε αυτό λόγω των ανθρώπων που δεν είναι παρόντες σήμερα για να ακούσουν τα επιχειρήματά μας: των εκπροσώπων του Συμβουλίου. Το Συμβούλιο δεν θέλησε να ασχοληθεί με το θέμα αυτό τηρώντας οριζόντια προσέγγιση και καταλήξαμε σε αυτήν την αποσπασματική προσέγγιση.
<P>
Επομένως, όσον αφορά την ενιαία άδεια, αντιλαμβανόμαστε τις καλές προθέσεις και την καθολική προσέγγιση και το έργο που επιτέλεσε η εισηγήτρια προσπαθώντας να κάνει την πρόταση αποτελεσματική, αλλά θα καταθέσουμε αύριο τις τροπολογίες μας καλή τη πίστει, ελπίζοντας ότι θα εξασφαλίσουμε μια ενιαία άδεια που θα δηλώνει αυτό που είναι: μια ενιαία άδεια που καλύπτει το ευρύ φάσμα των ανθρώπων που επιδιώκουν να εργασθούν στην Ευρωπαϊκή Ένωση. Θέλουμε να επιτύχουμε μια ρεαλιστική ενιαία άδεια που θα είναι όντως αποτελεσματική για όλα τα κράτη μέλη και θα αντέξει στη δοκιμασία του χρόνου.
<SPEAKER ID="143" NAME="Gesine Meissner" AFFILIATION="ALDE">
(DE) Κυρία Πρόεδρε, είμαι στο Κοινοβούλιο έναν χρόνο τώρα, και έχω ασχοληθεί με διάφορες νομοθετικές πράξεις· καμία, όμως, από αυτές δεν ήταν τόσο δύσκολη όσο η παρούσα, υπό εξέταση, νομοθετική πράξη. Στο σημείο αυτό, θα ήθελα να ευχαριστήσω ειλικρινά για άλλη μια φορά την κ. Mathieu και τον κ. Cercas, τους δύο εισηγητές των αντίστοιχων επιτροπών.
<P>
Πρόκειται πραγματικά για πολύ δύσκολο ζήτημα, και αυτό οφείλεται στο γεγονός ότι έχουμε, ασφαλώς, πολύ υψηλά ιδανικά στην Ευρώπη. Θέλουμε όλοι όσοι ζουν και εργάζονται εδώ να τυγχάνουν δίκαιης και ίσης μεταχείρισης. Αυτό, καταρχήν, είναι κάτι στο οποίο μπορούμε όλοι να συμφωνήσουμε ως σημείο αφετηρίας. Ωστόσο, παραμένει το ερώτημα του κατά πόσον μπορούμε να προβούμε στην επιμέρους εφαρμογή του.
<P>
Έχει υπομνησθεί ήδη ότι, με τη Συνθήκη της Λισαβόνας, ο στόχος είναι η χάραξη κοινής πολιτικής ασύλου και μετανάστευσης. " πολιτική ασύλου είναι πολύ σημαντική για εμάς, και όχι μόνο λόγω του Χάρτη των Θεμελιωδών Δικαιωμάτων. Χρειαζόμαστε και μια πολιτική μετανάστευσης για οικονομικούς λόγους, διότι σημειώνονται δημογραφικές μεταβολές και υπάρχει επείγουσα ανάγκη, όχι μόνο εργαζομένων υψηλής ειδίκευσης, αλλά και λιγότερο ειδικευμένων εργαζομένων.
<P>
Ουσιαστικά, η δυσκολία εν προκειμένω έγκειται στο τι πρέπει να γίνει. Όπως πρόαναφέρθηκε -από την κ. in 't Veld- τα κράτη μέλη δήλωσαν το 1990 στο Τάμπερε ότι επιθυμούν να αναπτύξουν κοινή δομή. Δεν έχει τεθεί ακόμα τίποτα επί τάπητος. Με άλλα λόγια, αυτό που έχουμε σήμερα είναι μια συμβιβαστική λύση - δεν είμαστε απόλυτα ευχαριστημένοι με αυτό, αλλά κατά την άποψή μου, είναι ένας τρόπος να προχωρήσουμε. Προσωπικά, αντιλαμβάνομαι πολύ καλά γιατί δηλώνουν ορισμένοι ότι χρειαζόμαστε περισσότερο χρόνο για συζήτηση. Ούτε εγώ είμαι απόλυτα ικανοποιημένη με αυτό. Είναι ιδιαίτερα σημαντικό για εμένα, παραδείγματος χάριν, να έχουν όλοι πρόσβαση σε κατάρτιση και επιμόρφωση, διότι αυτό είναι πραγματικά καίριας σημασίας - όχι μόνο για τα ενδιαφερόμενα άτομα, ώστε να μπορέσουν να απασχοληθούν στην αγορά εργασίας, αλλά και για εμάς που χρειαζόμαστε πραγματικά εργαζόμενους. Στην περίπτωση της κοινωνικής ασφάλισης, επί παραδείγματι, όπου υπάρχουν ήδη, ούτως ή άλλως, πάρα πολλά διαφορετικά συστήματα που δεν έχουν εναρμονιστεί στο εσωτερικό της ΕΕ, τίθεται το ερώτημα σχετικά με το πώς μπορούμε πραγματικά να δημιουργήσουμε ένα κοινό σύνολο δικαιωμάτων για τους υπηκόους τρίτων χωρών σε κάθε περίπτωση, ακόμα και αν το επιδιώκουμε.
<P>
Είναι δύσκολο, και αυτός είναι ο λόγος για τον οποίο θεωρώ θετική τη συμβιβαστική λύση που βρίσκεται τώρα επί τάπητος. Πρέπει πραγματικά να ψηφίσουμε υπέρ· έτσι τουλάχιστον θα έχουμε κάτι στα χέρια μας.
<SPEAKER ID="144" NAME="Hélène Flautre" AFFILIATION="Verts/ALE">
(FR) Κυρία Πρόεδρε, πρέπει να αναφέρουμε ότι είναι εξαιρετικά παράξενο να δημιουργείται μια οδηγία, στόχος της οποίας είναι να διασφαλίσει ένα νομικό πλαίσιο για την κατάλληλη πρόσβαση σε δικαιώματα για όλους τους εργαζόμενους, και η οποία να περιλαμβάνει μακρύ κατάλογο κατηγοριών εργαζομένων που εξαιρούνται από αυτήν. Αυτό την προσδίδει τα χαρακτηριστικά ενός σχεδίου για τη νόμιμη μετανάστευση, αλλά και για μια πολυεπίπεδη ευρωπαϊκή αγορά εργασίας, όπου σε κάθε κατηγορία εργαζομένων θα εκχωρείται, βάσει αξίας, ένα είδος χαρτοφυλακίου δικαιωμάτων. Απέχουμε, λοιπόν, πολύ από μια οριζόντια και καθολική προσέγγιση όσον αφορά τα δικαιώματα των εργαζομένων.
<P>
Πιστεύω ότι οι ιθύνοντες σε ευρωπαϊκό επίπεδο δεν έχουν συνειδητοποιήσει ακόμα ότι η εκχώρηση περισσότερων δικαιωμάτων στους εργαζόμενους σημαίνει μεγαλύτερη οικονομική αποδοτικότητα και μεγαλύτερη κοινωνική συνοχή, με μεγαλύτερα ατομικά και συλλογικά οφέλη, ασφαλώς για τους μετανάστες, για τις κοινωνίες υποδοχής και για τις κοινωνίες προέλευσης. Πράγματι, αυτό έχει αποδειχθεί σε μελέτη του London School of Economics, στην οποία αναφέρεται ότι η νομιμοποίηση 600.000 παράνομων εργαζομένων στη Μεγάλη Βρετανία, οι οποίοι δεν θα έχουν πρόσβαση στην υπό συζήτηση ενιαία διαδικασία υποβολής αίτησης, θα απέφερε 3 δισεκατομμύρια λίρες στερλίνες στα ταμεία της Μεγάλης Βρετανίας. Δεν ανταποκρινόμαστε, πιστεύω, σε καμία περίπτωση στο ύψος των προκλήσεων.
<SPEAKER ID="145" NAME="Csaba Sógor" AFFILIATION="PPE">
(HU) Κυρία Πρόεδρε, όλοι γνωρίζουμε ότι η οικονομική μετανάστευση συνιστά πραγματικό φαινόμενο στα κράτη μέλη της Ευρωπαϊκής Ένωσης. Εντούτοις, η παρουσία εργαζομένων τρίτων χωρών πρέπει να αξιολογείται λαμβάνοντας υπόψη τουλάχιστον δύο στοιχεία. Το ζήτημα εκδηλώνεται πρωτίστως ως οικονομική ανάγκη, διότι οι δημογραφικές τάσεις και οι τάσεις της αγοράς εργασίας υποδεικνύουν ότι οι ευρωπαϊκές κοινωνίες έχουν ανάγκη τους διακινούμενους εργαζόμενους. Επομένως, είναι προς όφελός μας να διασφαλίσουμε ότι η μετανάστευση λαμβάνει χώρα κατά νόμιμο τρόπο, υπό ρυθμιζόμενες περιστάσεις, και ότι τα κράτη μέλη έχουν τη δυνατότητα να παρακολουθούν τη διαδικασία, ενώ οι μετανάστες απολαύουν ασφάλειας δικαίου· αυτό σημαίνει ότι δεν πρέπει να μπορούν να επωφεληθούν παρακάμπτοντας τις νομικές διαδικασίες.
<P>
Θεωρώ πολύ σημαντικό το τμήμα της οδηγίας που αφορά τα κοινά δικαιώματα, ήτοι τα ίσα δικαιώματα μεταναστών και ημεδαπών εργαζομένων του ενδιαφερόμενου κράτους μέλους. Στο σημείο αυτό, θα ήθελα επίσης να επιστήσω την προσοχή στην άλλη πτυχή του ζητήματος, την πολιτιστική πτυχή. " παρουσία μεταναστών με διαφορετικά πολιτιστικά έθιμα και παραδόσεις συνιστά πηγή εντάσεων σε πολλά κράτη μέλη. Είμαι βέβαιος ότι η εκχώρηση ίσων δικαιωμάτων δεν μπορεί να σταματά στην απαγόρευση των διακρίσεων στην αγορά εργασίας. Πιστεύω ότι το ζήτημα απαιτεί πιο επιδέξια προσέγγιση. Και τούτο, διότι οι νόμιμοι διακινούμενοι εργαζόμενοι δεν αντιπροσωπεύουν απλώς μια πρόσθετη πηγή εργατικού δυναμικού στην Ευρώπη, δεν επιθυμούν απλώς να εργασθούν εδώ· θέλουν και να σπουδάσουν, να κάνουν οικογένεια, να μεγαλώσουν τα παιδιά τους και να ζήσουν μια γεμάτη ζωή. Εάν αποφασίσει, συνεπώς, η Ευρώπη ότι η οικονομική μετανάστευση είναι η λύση για τις ανισορροπίες που προκαλεί η δημογραφική κατάσταση, δεν πρέπει να αμελήσει την πολιτιστική διάσταση του ζητήματος. " επιτυχία της πολυπολιτισμικότητας προϋποθέτει ανοχή, αμοιβαίο σεβασμό και αλληλεγγύη.
<SPEAKER ID="146" NAME="Sergio Gaetano Cofferati" AFFILIATION="S&amp;D">
(IT) Κυρία Πρόεδρε, κυρίες και κύριοι, πιστεύω ότι η λύση που συζητούμε είναι εσφαλμένη, ότι είναι εξαιρετικά άδικη για πολλά ευάλωτα άτομα και ότι, τρόπον τινά, είναι επίσης αυτοκαταστροφική, διότι όλοι θα έχουν παρατηρήσει -και αυτό έχει αναφερθεί ήδη- ότι υπάρχει μια αντίφαση μεταξύ του να συζητούμε για ενιαία άδεια και να αρχίζουμε με απαλλαγές και εξαιρέσεις.
<P>
" εξαίρεση των αποσπασμένων εργαζομένων, των εποχικών εργαζομένων και των προσφύγων από την εν λόγω λύση υπονομεύει στην πραγματικότητα την ομογένεια των δικαιωμάτων, τόσο των δικαιωμάτων στην απασχόληση όσο και των δικαιωμάτων των πολιτών. Και υπάρχει μια ακόμα πιο αρνητική εξέλιξη: όχι μόνο εξετάζουμε μια λύση που θα μπορούσε να ανοίξει τον δρόμο σε διάφορες μορφές ντάμπινγκ, καθώς τα έξοδα θα διαφέρουν κατά περίπτωση, αλλά και μια λύση που θα εισάγει διακρίσεις μεταξύ των πολιτών.
<P>
Το Κοινοβούλιο θα πρέπει να συζητήσει στη συνέχεια το ζήτημα των συνθηκών εργασίας για τους εποχικούς εργαζόμενους. Κυρία Επίτροπε, οι εποχικοί εργαζόμενοι δεν είναι μόνον αλλοδαποί εργαζόμενοι· είναι και ευρωπαίοι πολίτες, και αν οι ουσιώδεις προϋποθέσεις και τα δικαιώματα των πολιτών εισάγουν διακρίσεις μεταξύ τους, αναπόφευκτα οι επιχειρήσεις θα αναζητήσουν λύσεις δεύτερης διαλογής στο πλαίσιο της απασχόλησής τους.
<P>
Όσον αφορά τους αποσπασμένους εργαζόμενους, μπορείτε να φανταστείτε την κατάσταση που θα δημιουργηθεί στην παγκόσμια αγορά μας εάν παρέχεται στις μεγάλες πολυεθνικές εταιρείες η δυνατότητα να προσλαμβάνουν άτομα για να εργασθούν στις χώρες μας, αλλά όχι με τους όρους και τις προϋποθέσεις που ισχύουν στη χώρα καταγωγής τους; Θα δημιουργηθεί μια νέα και εξαιρετικά αρνητική κατάσταση. Το ντάμπινγκ δεν θα είναι το μοναδικό καθημερινό φαινόμενο· θα εισάγονται επίσης διακρίσεις μεταξύ των πολιτών, και αυτό ουδέποτε το έχει βιώσει η Ευρώπη, ούτε καν στην πρόσφατη ιστορία της.
<P>
" ενότητα είναι θεμελιώδους σημασίας και, για αυτόν τον λόγο, η διάταξη πρέπει να τροποποιηθεί ριζικά.
<SPEAKER ID="147" NAME="Carlos Coelho" AFFILIATION="PPE">
(PT) Κυρία Πρόεδρε, κυρία Επίτροπε, κυρίες και κύριοι, ας είμαστε σαφείς: είναι αυτή η συμφωνία που θέλαμε; " απάντηση είναι αρνητική. Πολλοί βουλευτές του Κοινοβουλίου θα ήθελαν περισσότερα, αλλά πιστεύω ότι πρόκειται για ένα βήμα προς τη σωστή κατεύθυνση, για δύο λόγους συγκεκριμένα: πρώτον, διότι καταρτίζουμε μια νέα πράξη, στόχος της οποίας είναι να ωφελήσει τους υπηκόους τρίτων χωρών που επιθυμούν να μεταναστεύσουν στην επικράτεια των κρατών μελών, με την εκχώρηση μιας σειράς δικαιωμάτων· δεύτερον, όπως επεσήμανε ήδη η κ. Mathieu, λόγω του πολιτικού μηνύματος που αποστέλλουμε υπερπόντια, το οποίο αντικρούει την ιδέα μιας "οχυρωμένης Ευρώπης" που είναι σε θέση να εγκρίνει μόνο καταπιεστικά μέτρα και να ενισχύει την ασφάλεια, ενώ, ταυτόχρονα, απαντούμε στις ανησυχίες που εκφράστηκαν στο πρόγραμμα της Στοκχόλμης σχετικά με τη δημιουργία ευέλικτων πολιτικών μετανάστευσης για την προώθηση της οικονομικής ανάπτυξης της Ένωσης.
<P>
Συμφωνώ, λοιπόν, με την κ. Mathieu ότι πρέπει να επιτευχθεί επειγόντως συμφωνία με το Συμβούλιο, και, ενώ συμμερίζομαι την άποψη της κ. in 't Veld ότι πολλά κράτη μέλη δεν επιθυμούν να συζητήσουν κανενός είδους κοινή πολιτική μετανάστευσης, είναι σημαντικό να κάνουμε το πρώτο βήμα.
<P>
Πρέπει να είμαστε σαφείς: η κατάργηση των εσωτερικών συνόρων μεταξύ των κρατών μελών έχει καταστήσει ουσιώδους σημασίας την εναρμόνιση των εθνικών νομοθεσιών σχετικά με τις προϋποθέσεις εισδοχής και διαμονής των υπηκόων τρίτων χωρών, προκειμένου να διασφαλίζεται η ισότητα της μεταχείρισης και η ύπαρξη συγκρίσιμων δικαιωμάτων και υποχρεώσεων με τα δικαιώματα και τις υποχρεώσεις των πολιτών της ΕΕ. Επιπλέον, πιστεύω ότι η δημιουργία ενιαίας διαδικασίας υποβολής αίτησης για τη χορήγηση ενιαίας άδειας διαμονής και εργασίας θα είναι ωφέλιμη από άποψη αποδοτικότητας, τόσο για τους μετανάστες όσο και για τους εργοδότες, και ότι θα διευκολύνει επίσης την παρακολούθηση της νομιμότητας της διαμονής και της απασχόλησής τους.
<SPEAKER ID="148" NAME="Debora Serracchiani" AFFILIATION="S&amp;D">
(IT) Κυρία Πρόεδρε, κυρίες και κύριοι, μέχρι στιγμής, η πρόσβαση στην απασχόληση ρυθμιζόταν μόνο για κάποιες συγκεκριμένες κατηγορίες υπηκόων τρίτων χωρών. Πράγματι, δεν επωφελούνται όλοι από τη γενική αρχή της ίσης μεταχείρισης όσον αφορά την πρόσβαση στην απασχόληση.
<P>
Κατά συνέπεια, η Ευρωπαϊκή Ένωση πρέπει να λάβει μέτρα για τη διασφάλιση της ίσης μεταχείρισης τόσο για τους υπηκόους τρίτων χωρών που διαμένουν σε κάποιο κράτος μέλος όσο και για όσους πληρούν τις προϋποθέσεις χορήγησης του καθεστώτος του πρόσφυγα ή χρήζουν διεθνούς προστασίας, δυνάμει της οδηγίας 2004/83/ΕΚ του Συμβουλίου της 29ης Απριλίου 2004.
<P>
Πρέπει να αποτρέψουμε την αύξηση της ζήτησης, επί παραδείγματι, εποχικών εργαζομένων, απλώς και μόνο επειδή αμειβόνται λιγότερο και επειδή έχουν διαφορετικά -χαμηλότερα- έξοδα σε σχέση με τους ευρωπαίους πολίτες που απασχολούνται για την εκτέλεση της ίδιας εργασίας. Πρέπει επίσης να αποφύγουμε, παραδείγματος χάριν, τον κίνδυνο της μεταφοράς της έδρας πολλών πολυεθνικών εταιρειών σε χώρες όπως το Μαρόκο ή η Τουρκία, καθώς και της μετάθεσης των εργαζομένων τους σε ευρωπαϊκά παραρτήματα διότι κάτι τέτοιο είναι φθηνότερο.
<P>
Για λόγους κοινωνικής δικαιοσύνης, πρέπει να διασφαλίσουμε ότι οι ευρωπαίοι πολίτες τυγχάνουν ίσης μεταχείρισης από άποψη αποζημίωσης, συνθηκών εργασίας και κοινωνικής ασφάλισης. Για τον λόγο αυτόν, πιστεύω ότι πρέπει να συμπεριληφθούν στην εν λόγω οδηγία οι εποχικοί εργαζόμενοι, οι αποσπασμένοι εργαζόμενοι, οι πρόσφυγες και οι αυτοαπασχολούμενοι. Θα ήταν εξαιρετικά επικίνδυνο να κάνουμε διακρίσεις.
<SPEAKER ID="150" NAME="Liisa Jaakonsaari" AFFILIATION="S&amp;D">
(FI) Κύριε Πρόεδρε, ανά τους αιώνες, οι άνθρωποι εγκατέλειπαν την Ευρώπη για λόγους εργασίας και για να ξεφύγουν από πολέμους και πολιτικές και θρησκευτικές διώξεις, και τώρα η Ευρώπη, με τη σταθερότητα που επιδεικνύει, προσελκύει άτομα τρίτων χωρών, και αυτό είναι θετικό. Είναι θαυμάσιο το γεγονός ότι εναρμονίζονται οι κανόνες για τη νόμιμη μετανάστευση εντός της ΕΕ ώστε να συνδυασθούν οι άδειες διαμονής και εργασίας σε μία μόνο άδεια. Αυτό είναι θετικό.
<P>
Κατά την άποψή μου, ωστόσο, η προσέγγιση της Επιτροπής είναι πολύ λιγότερο συνεπής, διότι η προσέγγιση που επιλέχθηκε είναι τομεακή. Διασφαλίζει διαφορετικά δικαιώματα σε διαφορετικές ομάδες. Είναι τόσο σύνθετη που ακόμα και οι εμπειρογνώμονες δυσκολεύονται να ανακαλύψουν ποια είναι πραγματικά η ευρωπαϊκή πολιτική μετανάστευσης. Έχουμε εργαζόμενους που έχουν μετατεθεί στην Ευρώπη, εργαζόμενους με μπλε κάρτες, ερευνητές, εποχικούς εργαζόμενους, ενδοϋπηρεσιακά αποσπασμένους εργαζόμενους και ούτω καθεξής. Για ποιον λόγο δεν μπορεί η Επιτροπή να εφαρμόσει τους ίδιους κανόνες για όλους τους εργαζόμενους;
<P>
Είναι προφανές για πολλούς ότι πολλές ομάδες μεταναστών δεν τυγχάνουν ίσης μεταχείρισης, και αυτό δεν μπορούμε εύκολα να το αποδεχθούμε. " κατευθυντήρια αρχή στο ζήτημα αυτό πρέπει σίγουρα να είναι η ίση μεταχείριση προς όλους. Δεν είναι σωστό να τυγχάνουν μόνον ορισμένοι ίσης μεταχείρισης και κάποιοι άλλοι όχι.
<P>
" Ομάδα της Προοδευτικής Συμμαχίας των Σοσιαλιστών και Δημοκρατών στο Ευρωπαϊκό Κοινοβούλιο έχει καταθέσει τροπολογίες λαμβάνοντας αυτό υπόψη, και ελπίζω να λάβουν την έγκριση του Κοινοβουλίου στην αυριανή ψηφοφορία. Αυτό είναι πολύ σημαντικό, και παρότι καλωσορίζουμε τους μετανάστες, επιδιώκουμε μεγαλύτερη ισότητα και συνέπεια για τους κανόνες.
<SPEAKER ID="151" NAME="Evelyn Regner" AFFILIATION="S&amp;D">
(DE) Κύριε Πρόεδρε, κυρία Επίτροπε, επικροτούμε την ιδέα μιας μονοαπευθυντικής υπηρεσίας, αλλά συνιστά αλλαγή πλεύσης για ορισμένες ευρωπαϊκές χώρες - συμπεριλαμβανομένης της πατρίδας μου, της Αυστρίας, όπου οι άδειες διαμονής εκδίδονται από τις αρχές που επιλαμβάνονται των δικαιωμάτων των τρίτων μερών, ενώ και οι άδειες εργασίας εκδίδονται από τις αρμόδιες αρχές για την αγορά εργασίας, την Αυστριακή Υπηρεσία Απασχόλησης, με τη συμμετοχή των κοινωνικών εταίρων. " κανονιστική ρύθμιση της πρόσβασης στην αγορά εργασίας επηρεάζει άμεσα τους κοινωνικούς εταίρους, συνεπώς θα πρέπει να μετέχουν ουσιαστικά σε αυτήν. Στις συζητήσεις που έχουν πραγματοποιηθεί μέχρι στιγμής, έχουν λάβει ελάχιστα μέρος τα συνδικάτα, ενώ έχουν αποκλειστεί επίσης οι ΜΚΟ και οι εκκλησίες. Πολλοί από τους προηγούμενους ομιλητές είπαν ότι η μεταναστευτική πολιτική πρέπει να αντιμετωπίζεται συνολικά. Ως εκ τούτου, τάσσομαι κατά της αποσπασματικής προσέγγισης της Επιτροπής που διαχωρίζει τη δέσμη μέτρων και εισάγει, κατά τον τρόπο αυτόν, με πλάγιους τρόπους την αρχή της χώρας καταγωγής, ενδεχομένως δε ακόμα και κοινωνικό ντάμπινγκ, όπως προαναφέρθηκε.
<P>
Επιτρέψτε μου να προβώ σε μια παρατήρηση σχετικά με το νομικό χαρακτήρα του συμπληρωματικού εγγράφου. Ένα έγγραφο τύπου πιστωτικής κάρτας δεν θα μπορεί να συμπεριλαμβάνει όλες τις επίσημες εντολές και τα δεδομένα, επομένως το συμπληρωματικό έγγραφο πρέπει επίσης να είναι κανονιστικού χαρακτήρα. Μόνον τότε θα είναι δυνατοί οι αποτελεσματικοί έλεγχοι. Αυτό εξυπηρετεί την προστασία των εργαζομένων και προλαμβάνει τη στρέβλωση του ανταγωνισμού κατά τρόπο ώστε να επωφελούνται οι επιχειρήσεις που επιθυμούν να πλουτίσουν στις πλάτες των παράνομων εργαζομένων.
<SPEAKER ID="152" NAME="Ria Oomen-Ruijten" AFFILIATION="PPE">
(NL) Κύριε Πρόεδρε, ύψωσα ήδη δύο ή τρεις φορές τη γαλάζια κάρτα μου ώστε να υποβάλω μερικές ερωτήσεις. Οιοσδήποτε παρακολουθεί την παρούσα συζήτηση θα έχει την εντύπωση ότι δεν έχω αναλώσει ολόκληρους μήνες συμβάλλοντας στις εργασίες για την κοινωνική διάσταση αυτής της νομοθετικής πράξης την οποία εξετάζουμε αυτήν τη στιγμή.
<P>
Αναφέρομαι -και απευθύνομαι για άλλη μια φορά σε όλους τους παρευρισκόμενους βουλευτές- σε μια τροπολογία που κατέθεσα με στόχο τη διασφάλιση ίσης μεταχείρισης για όλους όσοι εισέρχονται σε κάποιο κράτος μέλος με ενιαία άδεια διαμονής και εργασίας. Αυτό είναι εξασφαλισμένο. Πώς μπορείτε να υπονοείτε ότι δεν είναι; Διάβασα και τα δημοσιεύματα, και έχω την αίσθηση ότι απλώς δημαγωγούμε. Δεν μπορείτε να ισχυρίζεστε το ίδιο για τους εποχικούς εργαζόμενους, και πιστεύω ότι θα προβαίνατε σε πρόταση σχετικά.
<P>
Όσον αφορά τους αποσπασμένους εργαζόμενους, δεν είναι δυνατόν να ιδρύσει κανείς εταιρεία σε μια τρίτη χώρα και να μεταθέσει στη συνέχεια εργαζόμενους εκεί ώστε να απασχολούνται σε άσχημες συνθήκες. Κύριε Πρόεδρε, αυτό είναι εντελώς αναληθές!
<SPEAKER ID="153" NAME="Marian-Jean Marinescu" AFFILIATION="PPE">
(RO) Κύριε Πρόεδρε, η ενιαία άδεια θα διευκολύνει τις διοικητικές διαδικασίες, θα βελτιώσει τον έλεγχο και τη διαχείριση της οικονομικής μετανάστευσης, καθώς και την ανταλλαγή δεδομένων για τη ζήτηση στην αγορά εργασίας. Εντούτοις, η παρούσα νομοθετική πρόταση δεν προσφέρει ολοκληρωμένη λύση, διότι πραγματεύεται τα δικαιώματα των ατόμων στα οποία έχει ήδη επιτραπεί η είσοδος στην Ευρωπαϊκή Ένωση και στην αγορά εργασίας ενός κράτους μέλους. Δεν καλύπτει δύο άλλες πτυχές: τα κριτήρια χορήγησης του δικαιώματος εργασίας και τον αποκλεισμό των εποχικών εργαζομένων και των ενδοϋπηρεσιακά αποσπασμένων εργαζομένων.
<P>
Θα ήθελα επίσης να μην λησμονούμε ότι ρυθμίζουμε μεν τα δικαιώματα των εργαζομένων τρίτων χωρών, αλλά δεν έχουμε επιτύχει ακόμα πλήρως την καθιέρωση ελεύθερης αγοράς εργασίας για όλους τους πολίτες της ΕΕ.
<SPEAKER ID="154" NAME="Marita Ulvskog" AFFILIATION="S&amp;D">
(SV) Κύριε Πρόεδρε, έχουν διατυπωθεί πολλές παρατηρήσεις σχετικά με τα ίσα δικαιώματα στην παρούσα συζήτηση. Πρόκειται επίσης για ζήτημα εξισορρόπησης ή σύγκρουσης, διότι αυτή είναι η επιλογή που θα έχουμε, και πρόκειται επίσης για ζήτημα μακροπρόθεσμης ή βραχυπρόθεσμης προσέγγισης.
<P>
Στη χειρότερη περίπτωση, οι εξαιρέσεις,θα ανοίξουν τον δρόμο για μια νέα μορφή δουλείας. Γνωρίζουμε τι είχε επιφέρει, από πλευράς κατάρρευσης της τάξης και της ισορροπίας στην αγορά εργασίας, η τροποποίηση της οδηγίας σχετικά με την απόσπαση των εργαζομένων από ήσσονος σε ύψιστης σημασίας οδηγία. Οι εξαιρέσεις αυτές δεν θα βελτιώσουν την κατάσταση. Απεναντίας, θα την επιδεινώσουν. Αυτό θα οδηγήσει σε κοινωνικές καταστροφές. Ολόκληροι κλάδοι θα επιλέγουν να προσλαμβάνουν εποχικούς εργαζόμενους κατά τρόπο που θα επηρεάσει την αγορά εργασίας συνολικά, θα μειώσει τους μισθούς και θα δημιουργήσει διαμάχες.
<P>
Ζητώ από τους συναδέλφους βουλευτές των υπόλοιπων πολιτικών Ομάδων, όπως από την Ομάδα της Συμμαχίας Φιλελεύθερων και Δημοκρατών για την Ευρώπη και την Ομάδα του Ευρωπαϊκού Λαϊκού Κόμματος (Χριστιανοδημοκράτες), να υποστηρίξουν την τροπολογία που κατατέθηκε από την Ομάδα της Προοδευτικής Συμμαχίας των Σοσιαλιστών και Δημοκρατών στο Ευρωπαϊκό Κοινοβούλιο. Είναι ο μοναδικός τρόπος να διασφαλίσουμε ότι οι εξαιρέσεις δεν θα προκαλέσουν αυτές τις σοβαρές κοινωνικές συγκρούσεις.
<SPEAKER ID="155" NAME="Sonia Alfano" AFFILIATION="ALDE">
(IT) Κύριε Πρόεδρε, κυρίες και κύριοι, στις 18 Δεκεμβρίου 1990, ο Ο"Ε ενέκρινε τη Διεθνή Σύμβαση για την προστασία των δικαιωμάτων των διακινούμενων εργαζομένων και των μελών των οικογενειών τους. " σύμβαση αυτή είναι μία από τις εννέα βασικές πράξεις των "νωμένων Εθνών για τα ανθρώπινα δικαιώματα. Δυστυχώς, 20 χρόνια μετά, κανένα κράτος μέλος της Ευρωπαϊκής Ένωσης δεν έχει υπογράψει ή κυρώσει την εν λόγω σύμβαση.
<P>
Πιστεύω πως η αναγνώριση των δικαιωμάτων των υπηκόων τρίτων χωρών που διαμένουν και εργάζονται νόμιμα στην Ευρωπαϊκή Ένωση πρέπει να συνιστά προτεραιότητα για μια Ευρώπη που αντιμετωπίζει νέες προκλήσεις όσον αφορά την ολοκλήρωση, την απαγόρευση των διακρίσεων και την προστασία των ανθρωπίνων δικαιωμάτων.
<P>
Για τον λόγο αυτόν, ζητώ από όλους τους βουλευτές να υποστηρίξουν την τροπολογία 16 και να υπογράψουν τη γραπτή δήλωση 96 -την οποία συνυπογράφω με τις κκ.Cornelia Ernst, Sylvie Guillaume και Franziska Keller- προκειμένου να υποβληθούν αιτήσεις στα κράτη μέλη για την επικύρωση της Σύμβασης των "νωμένων Εθνών για τους διακινούμενους εργαζόμενους.
<SPEAKER ID="156" NAME="Ilda Figueiredo" AFFILIATION="GUE/NGL">
(PT) Κύριε Πρόεδρε, είναι γεγονός ότι η εν λόγω πρόταση οδηγίας άπτεται ευρέος φάσματος καταστάσεων, συμπεριλαμβανομένων, για παράδειγμα, των διακινούμενων εργαζομένων από τρίτες χώρες, των εποχικών εργαζομένων και των αποσπασμένων εργαζομένων, αλλά η αλήθεια είναι ότι αυτό που αντιπροσωπεύει στην πράξη είναι η νομοθεσία του κοινωνικού ντάμπινγκ, η ενίσχυση της εργασιακής ανασφάλειας και η επιδείνωση των διακρίσεων υπό το πρόσχημα της ενιαίας ρύθμισης. Για τον λόγο αυτόν, δηλώνουμε ότι η παρούσα πρόταση οδηγίας δεν μπορεί να εγκριθεί.
<P>
Απαιτείται βελτίωση των δικαιωμάτων όσων εργάζονται στην Ευρωπαϊκή Ένωση, είτε ως αποσπασμένοι εργαζόμενοι και εποχικοί εργαζόμενοι, είτε ως εργαζόμενοι πλήρους απασχόλησης ή ακόμα και ως διακινούμενοι εργαζόμενοι. Πρέπει να αναγνωρίσουμε τα δικαιώματά τους, συμπεριλαμβάνοντας τη Διεθνή Σύμβαση των "νωμένων Εθνών για την προστασία των δικαιωμάτων των διακινούμενων εργαζομένων και των μελών των οικογενειών τους. Θα ήταν θετική η δέσμευση της Επιτροπής για την έγκριση και την επικύρωση της εν λόγω σύμβασης από όλα τα κράτη μέλη.
<SPEAKER ID="157" NAME="Jaroslav Paška" AFFILIATION="EFD">
(SK) Κύριε Πρόεδρε, η οικονομική μετανάστευση αποτελεί εν πολλοίς οικείο γεγονός σε όλες τις εύπορες σχετικά χώρες της Ευρωπαϊκής Ένωσης.
<P>
Ωστόσο, μαζί με τους μετανάστες που εισέρχονται νόμιμα στις χώρες της ΕΕ σύμφωνα με τη νομοθεσία και τους κανονισμούς τους, εισέρχονται και πολλοί παράνομοι μετανάστες, οι οποίοι συχνά εκτίθενται σε διακρίσεις ή ακόμα και διώξεις, διότι οι εργοδότες συχνά επωφελούνται από την έλλειψη νόμιμου καθεστώτος διαμονής τους.
<P>
" προσπάθεια που γίνεται σε αυτήν την οδηγία όσον αφορά την καλύτερη οργάνωση και την εισαγωγή συγκεκριμένων κοινών κανόνων για την επίλυση του εν λόγω προβλήματος μπορεί να συμβάλει στη διαφύλαξη της αξιοπρέπειας των ανθρώπων που έρχονται σε χώρες της ΕΕ γπρος ανεύρεση εργασίας, εάν είναι διατεθειμένοι να αποδεχθούν τους κανόνες της ΕΕ για τη μετανάστευση. Δεν έχω αυταπάτες ότι η οδηγία θα επιλύσει όλα τα προβλήματα της μετανάστευσης για λόγους απασχόλησης. Μπορεί να βελτιώσει, όμως, το ισχύον σύστημα απασχόλησης για τους μετανάστες και να εξαλείψει μερικές ανεπιθύμητες εξελίξεις που έχουμε διαπιστώσει στον τομέα αυτόν. Έχουμε, λοιπόν, λόγους να θεωρούμε ότι το εν λόγω σχέδιο οδηγίας συνιστά βήμα προς τη σωστή κατεύθυνση· και έτσι πρέπει να αντιμετωπίζεται.
<SPEAKER ID="158" NAME="Seán Kelly" AFFILIATION="PPE">
(GA) Κύριε Πρόεδρε, στην Ιρλανδία έχουμε την εξής παροιμία: "Πολλά μυαλά, πολλές γνώμες". Επαληθεύεται δε πέρα για πέρα σε αυτό το αμφιλεγόμενο, σύνθετο θέμα. Ως εκ τούτου, η εισηγήτρια έχει επιτελέσει λίαν ικανοποιητικό έργο και της αξίζουν συγχαρητήρια.
<P>
(EN) Δεδομένου ότι η Ευρωπαϊκή Ένωση θεμελιώνεται στις αρχές της ειρήνης και της ευημερίας, δικαίως προσπαθεί να μεταδώσει αυτήν την ιδέα σε ολόκληρη την Ευρωπαϊκή Ένωση, ακόμα δε και σε ολόκληρο τον κόσμο. Ως ο μεγαλύτερος χορηγός των τρίτων χωρών παγκοσμίως, ορθώς προσπαθούμε να διασφαλίσουμε ότι όσοι διέρχονται νομίμως των συνόρων μας θα τυγχάνουν της ίδιας μεταχείρισης από πλευράς αξιοπρέπειας και σεβασμού που θα επιθυμούσαμε και για τους πολίτες μας εάν βρίσκονταν αυτοί σε τρίτες χώρες. Παρότι δεν είναι ό,τι καλύτερο, αποτελεί ένα βήμα προς τη σωστή κατεύθυνση. Επικροτώ την πρόταση οδηγίας και την υποστηρίζω.
<SPEAKER ID="160" NAME="Alejandro Cercas" LANGUAGE="ES">
Κύριε Πρόεδρε, επιθυμία μου δεν είναι να ανοίξω εκ νέου συζήτηση με τη συνάδελφο βουλευτή κ. Oomen-Ruijten, αλλά να παράσχω απλώς ορισμένες διευκρινίσεις.
<P>
" συζήτηση δεν ήταν σε καμία περίπτωση προσωπική, και κανείς δεν αμφισβήτησε το έργο της. Εάν είχε αμφισβητηθεί, θα δήλωνα ευθέως ότι επιτέλεσε εξαίρετο έργο στην Επιτροπή Απασχόλησης και Κοινωνικών Υποθέσεων.
<P>
Εντούτοις, εάν η κ. Oomen-Ruijten δηλώνει ότι κατέθεσε τροπολογίες για την αυριανή συνεδρίαση που θα βελτιώσουν το κείμενο και θα παράσχουν ισότητα, οφείλω να πω ότι δεν συμβαίνει κάτι τέτοιο. " κ. Oomen-Ruijten έχει θέσει το όνομά της στις τροπολογίες των κειμένων -που έχω ανά χείρας- οι οποίες δεν εισήχθησαν εντέλει από το Συμβούλιο στο πλαίσιο του διαλόγου μας με το Συμβούλιο. Δεν πρόκειται για τροπολογίες της κ. Oomen-Ruijten· πρόκειται για, λέξη προς λέξη, κείμενο το Συμβουλίου. Όσον αφορά την απόσπαση των εργαζομένων, το Συμβούλιο τηρεί ακόμα πιο άνιση στάση σε σχέση με την Επιτροπή.
<P>
Είμαστε διατεθειμένοι να αποδεχθούμε το πρωτότυπο κείμενο της Επιτροπής, αλλά το κείμενο του Συμβουλίου αναφέρει ότι όλοι οι αποσπασμένοι εργαζόμενοι, συμπεριλαμβανομένων όσων καλύπτονται από την οδηγία του 1996, εξαιρούνται επίσης από την παρούσα οδηγία. " τροπολογία αυτή δεν παρέχει, συνεπώς, μεγαλύτερη ισότητα· παρέχει μάλλον μεγαλύτερη ανισότητα.
<P>
Θα ήθελα να επαναλάβω την προσωπική μου εκτίμηση για την κ. Oomen-Ruijten. Είναι αναμφισβήτητα περίφημη βουλευτής του Ευρωπαϊκού Κοινοβουλίου, με άρτιο έργο, αλλά, εντέλει, συμφώνησε με την άποψη του Συμβουλίου.
<SPEAKER ID="161" NAME="Cecilia Malmström" LANGUAGE="EN">
Κύριε Πρόεδρε, πραγματοποιήσαμε όντως μια πολύ χρήσιμη συζήτηση. Όσον αφορά το πεδίο εφαρμογής της οδηγίας, δεν είναι μυστικό το γεγονός ότι η Επιτροπή θα προτιμούσε μια καθολική προσέγγιση. Οι προκάτοχοί μου το πρότειναν αυτό πριν από πολλά χρόνια. Ήταν αδύνατον· και εξακολουθεί να είναι. Κατόπιν τούτου, λοιπόν, προέκυψε αυτή η τομεακή προσέγγιση. Δεν μου αρέσει, αλλά είναι ο μοναδικός τρόπος να προχωρήσουμε.
<P>
" οδηγία είναι απαραίτητη, διότι υπάρχουν εργαζόμενοι τρίτων χωρών. Βρίσκονται στις χώρες μας και συμβάλλουν σημαντικά στις οικονομίες μας. Πρέπει να τους προστατεύσουμε. Ωστόσο, σε αντίθεση με ορισμένες απόψεις που εκφράστηκαν σήμερα στην Αίθουσα, επιτρέψτε μου να τονίσω ότι η παρούσα οδηγία καθιερώνει την αρχή της ίσης μεταχείρισης για τους διακινούμενους εργαζόμενους σε όλους τους τομείς που έχουν σχέση με την απασχόληση, συμπεριλαμβανομένων των συνθηκών εργασίας και των μισθών. Δεν εισάγει διακρίσεις. Αφού εγκριθεί, η οδηγία θα συνιστά πολύ σημαντικό μέσο για τον αγώνα υπέρ της προστασίας των διακινούμενων εργαζομένων και για τον αγώνα κατά του κοινωνικού ντάμπινγκ. Κανείς δεν θέλει το κοινωνικό ντάμπινγκ. Θέλουμε να προστατεύσουμε αυτούς τους ανθρώπους.
<P>
Άλλες κατηγορίες εργαζομένων, όπως οι εποχικοί εργαζόμενοι και οι ενδοϋπηρεσιακά αποσπασμένοι, δεν συμπεριλαμβάνονται στην εν λόγω πρόταση. Συμμερίζομαι την άποψή σας ότι πρέπει να τους προστατεύσουμε. Για αυτόν τον λόγο πρότεινε η Επιτροπή πριν από το καλοκαίρι δύο χωριστές πράξεις που καλύπτουν τους ενδοϋπηρεσιακά αποσπασμένους και τους εποχικούς εργαζόμενους, αποσκοπώντας συγκεκριμένα στην προστασία τους. Είμαι βέβαιη ότι, μετά την έναρξη των ουσιαστικών εργασιών τους επί των εν λόγω προτάσεων, οι εισηγητές, οι σκιώδεις εισηγητές και οι επιτροπές θα καταβάλλουν κάθε δυνατή προσπάθεια ώστε να διασφαλίσουν την προστασία και αυτών των κατηγοριών, καθώς και την πρόοδο στους αντίστοιχους τομείς.
<P>
Γνωρίζω επίσης ότι ορισμένα άτομα ή Ομάδες θα ήθελαν να συμπεριλαμβάνονται και οι αποσπασμένοι εργαζόμενοι - οι οποίοι τώρα εξαιρούνται. " οδηγία που συζητούμε σήμερα υποτίθεται ότι αποφεύγει τις διακρίσεις, ότι δεν δημιουργεί νέες διακρίσεις· αφήστε μας, λοιπόν, να χειριστούμε το ζήτημα των αποσπασμένων εργαζομένων ξεχωριστά και όχι σε αυτό το πλαίσιο. " Επιτροπή θα ξεκινήσει σύντομα μελέτη εκτίμησης επιπτώσεων επί του θέματος. Έχει εξαγγείλει αναθεώρηση της οδηγίας σχετικά με την απόσπαση εργαζομένων για το τέλος του προσεχούς έτους. Το ζήτημα του πεδίου εφαρμογής της οδηγίας σχετικά με την απόσπαση εργαζομένων μπορεί να αντιμετωπισθεί ως τμήμα της εξαγγελθείσας αναθεώρησης της οδηγίας σχετικά με την απόσπαση εργαζομένων.
<P>
Όσον αφορά το ζήτημα των πινάκων αντιστοιχίας, το οποίο τέθηκε από την κ. in 't Veld, η Επιτροπή συμμερίζεται απόλυτα την άποψή της, όχι μόνο όσον αφορά την παρούσα οδηγία. Θα αποτελούσε, και ευελπιστώ ότι θα αποτελέσει, σημαντικό εργαλείο για την αντιμετώπιση του ζητήματος της βελτίωσης της νομοθεσίας και της αύξησης της διαφάνειας εκ μέρους των κρατών μελών κατά την εφαρμογή των διαφόρων οδηγιών. Θα είναι καλό για εσάς, για εμάς, για τα εθνικά κοινοβούλια και για τους πολίτες. Το επαναλαμβάνουμε συνεχώς αυτό στο Συμβούλιο. Εάν διευκολύνει τα πράγματα, η Επιτροπή είναι διατεθειμένη να προβεί σε σχετική δήλωση. Ωστόσο, δεν θέλουμε να διακινδυνεύσουμε την οδηγία εάν υπάρχει ενδεχόμενο να καταλήξουμε σε απόφαση αύριο, όταν θα ψηφίσετε επί του θέματος. Παρ' όλα αυτά, θα συνεχίσουμε να αγωνιζόμαστε για αυτό, και θα επανέλθουμε με πολλές άλλες νομοθετικές πράξεις.
<P>
Σας ευχαριστώ για την παρούσα συζήτηση. Ευχαριστώ για την πολύ σκληρή δουλειά πολλών από εσάς, και ιδιαιτέρως της κ. Mathieu και του κ. Cercas. Ελπίζω να καταλήξουμε σε συμφωνία και να έχουμε θετικό αποτέλεσμα κατά την αυριανή ψηφοφορία.
<SPEAKER ID="162" NAME="Véronique Mathieu" LANGUAGE="FR">
Κύριε Πρόεδρε, κυρία Επίτροπε, οφείλω να συμφωνήσω απόλυτα μαζί σας, διότι δώσατε πλήρεις απαντήσεις στους 23 συναδέλφους βουλευτές που παρενέβησαν επί του κειμένου μας, επί του κειμένου που συντάξαμε ο κ. Cercas και εγώ.
<P>
Πρέπει να ευχαριστήσω όλους τους εισηγητές επί του κειμένου, από όλες τις πολιτικές Ομάδες, με τους οποίους είχα πολλές συζητήσεις και πολύ καλή συνεργασία καθ' όλη τη διάρκεια του έτους, διότι η συνεργασία μας επί του θέματος αυτού διήρκησε έναν χρόνο. Ξεκινήσαμε στις αρχές του έτους και τελειώνουμε με τη βελγική Προεδρία. Σας ευχαριστώ, κυρία Malmström, για την ιδιαίτερη προσοχή που δώσατε εσείς και υπηρεσίες σας στο κείμενο. Ευχαριστώ επίσης το Συμβούλιο, διότι το Συμβούλιο μάς άκουσε πολύ προσεκτικά, και ευχαριστώ επίσης τους συναδέλφους βουλευτές που παρενέβησαν απόψε.
<P>
Θα ήθελα να αναφέρων ότι αύριο ψηφίζουμε ουσιαστικά σε πρώτη ανάγνωση. Πρόκειται για συμβιβασμό. Οι συμβιβασμοί δεν είναι ποτέ 100% ικανοποιητικοί, και εάν οι συνάδελφοι βουλευτές χρειάζονται και άλλες διασφαλίσεις, ελπίζω ότι, εν πάση περιπτώσει, η ομιλία σας θα τους καθησυχάσει.
<P>
Όσον αφορά την κ. Flautre, η οποία δήλωσε μόλις τώρα ότι ξεκινήσαμε το κείμενο μιας έκθεσης με εξαιρέσεις, μην ξεχνάτε ότι όλοι αυτοί οι εργαζόμενοι τους οποίους αφορούν οι εξαιρέσεις καλύπτονταν, ούτως ή άλλως, από οδηγίες που αφορούν αυτούς συγκεκριμένα. Δεν επρόκειτο, λοιπόν, για θέμα αποκλεισμού ορισμένων εργαζομένων από τρίτες χώρες.
<P>
Ελπίζω το κείμενο της εν λόγω έκθεσης, που καταρτίσαμε με όλους τους εισηγητές ,και το οποίο θα παρουσιάσουμε αύριο στους υπόλοιπους συναδέλφους μας, να αποτελέσει σημαντικό βήμα προόδου για τους εργαζόμενους τρίτων χωρών.
<SPEAKER ID="163" NAME="Πρόεδρος">
" συζήτηση έληξε.
<P>
" ψηφοφορία θα διεξαχθεί την Τρίτη 14 Δεκεμβρίου 2010.
<P>
Γραπτές δηλώσεις (άρθρο 149 του Κανονισμού)
<SPEAKER ID="995" NAME="Proinsias De Rossa" LANGUAGE="EN">
Ψήφισα κατά αυτού του επικίνδυνα διατυπωμένου σχεδίου οδηγίας της Επιτροπής και του Συμβουλίου το οποίο επιδιώκει να δημιουργήσει μια αγορά εργασίας χαμηλόμισθων για τους διακινούμενους εργαζόμενους στην ΕΕ. " μετανάστευση πρέπει να είναι δίκαιη. Όλοι όσοι εργάζονται στην ΕΕ θα πρέπει να τυγχάνουν ίσης μεταχείρισης, ανεξαρτήτως της χώρας καταγωγής τους. " παρούσα πρόταση για τη χορήγηση ενιαίας άδειας εργασίας σε υπηκόους χωρών που δεν ανήκουν στην ΕΕ συνιστά χαμένη ευκαιρία για την υποστήριξη των αξιοπρεπών συνθηκών εργασίας, υπό τις οποίες οι μετανάστες είναι ευπρόσδεκτοι και τυγχάνουν ίσης μεταχείρισης. Αντιθέτως, η πρόταση θα οδηγούσε στην εισαγωγή διακρίσεων μεταξύ των εργαζομένων υπηκόων της ΕΕ και των εργαζομένων που κατάγονται από τρίτες χώρες, οι οποίοι έχουν αποσπαστεί στην ΕΕ. Παραδείγματος χάριν, θα ήταν πιο επικερδές για τις εταιρείες να μεταφέρουν επισήμως την έδρα τους σε χώρες εκτός ΕΕ και να αποσπούν, εν συνεχεία, τους εργαζομένους τους στα ευρωπαϊκά τους παραρτήματα προς αποφυγή παροχής στους εργαζομένους τους των ίδιων δικαιωμάτων και συνθηκών που ισχύουν νομίμως για τους πολίτες της ΕΕ που απασχολούνται στην ΕΕ. Το Ευρωπαϊκό Κοινοβούλιο απορρίπτει αυτήν την πρόταση. Αυτό διασφαλίζει την υποχρέωση της Επιτροπής και των υπουργών των κρατών μελών να επιστρέψουν στο στάδιο του σχεδιασμού και να υποβάλουν πρόταση για την έκδοση θεωρήσεων η οποία δεν θα προάγει την αρνητική εξέλιξη των γεγονότων.

<CHAPTER ID="030">
Τροποποίηση του δημοσιονομικού κανονισμού-προτύπου των εκτελεστικών οργανισμών που είναι επιφορτισμένοι με ορισμένα καθήκοντα σχετικά με τη διαχείριση κοινοτικών προγραμμάτων - Δημοσιονομικός κανονισμός πλαίσιο για τους οργανισμούς του άρθρου 185 του κανονισμού (EK, Ευρατόμ) αριθ. 1605/2002 του Συμβουλίου (συζήτηση) 
<SPEAKER ID="344" NAME="Πρόεδρος">
" ημερήσια διάταξη προβλέπει τη συζήτηση δύο εκθέσεων της κ. Gräßle:
<P>
1. για τη θέσπιση δημοσιονομικού κανονισμού-προτύπου των εκτελεστικών οργανισμών που είναι επιφορτισμένοι με ορισμένα καθήκοντα σχετικά με τη διαχείριση κοινοτικών προγραμμάτων
<P>
και
<P>
2. για τη θέσπιση δημοσιονομικού κανονισμού πλαισίου για τους κοινοτικούς οργανισμούς του άρθρoυ 185 του κανονισμού (ΕΚ, Ευρατόμ), αριθ. 1605/2002 του Συμβουλίου.
<SPEAKER ID="345" NAME="Joe Borg">
Μέλος της Επιτροπής. - (EN) Κυρία Πρόεδρε, η Επιτροπή ευχαριστεί το Κοινοβούλιο και, ιδιαίτερα, την εισηγήτρια για την εποικοδομητική προσέγγισή της. " Επιτροπή δεσμεύεται πλήρως να εξασφαλίσει πλήρη διαφάνεια έναντι της επί του προϋπολογισμού αρχής όπως ζητείται σήμερα από το Κοινοβούλιο και σύμφωνα με τις κοινές δηλώσεις του Ευρωπαϊκού Κοινοβουλίου και του Συμβουλίου του Ιουλίου 2007.
<P>
Ιδιαίτερα, όσον αφορά τις αποκεντρωμένες υπηρεσίες, η Επιτροπή θα προσθέσει στον κανονισμό απαιτήσεις συσσωρευμένων πληροφοριών σχετικά με τον αριθμό προσωπικού επί συμβάσει, λειτουργικά πλεονάσματα, έσοδα με συγκεκριμένο προορισμό, μεταφορές και παραιτήσεις από δικαιώματα είσπραξης.
<P>
" μεγαλύτερη διαφάνεια πληροφόρησης για το έργο των υπηρεσιών, και όχι μόνο για οικονομικά ή δημοσιονομικά θέματα, είναι επίσης θέμα προβληματισμού που εξέφρασε πρόσφατα η Επιτροπή σε ανακοίνωσή της προς το Κοινοβούλιο και το Συμβούλιο.
<P>
Στο σημείο αυτό, επιτρέψτε μου να υπενθυμίσω την πρόταση της Επιτροπής για τη σύσταση διοργανικής ομάδας για τη διεξαγωγή πολιτικής συζήτησης σχετικά με τον ρόλο και τη θέση των υπηρεσιών στην ευρωπαϊκή διακυβέρνηση, τόσο με το Κοινοβούλιο όσο και με το Συμβούλιο.
<P>
" Επιτροπή είναι πράγματι πεπεισμένη ότι, αν έχουμε μια σταθερή προσέγγιση στις υπηρεσίες, εμείς -και τα τρία όργανα- μπορούμε να προωθήσουμε τη διαφάνεια και την αποτελεσματικότητα ενός σημαντικού μέρους της αρχιτεκτονικής της Ευρωπαϊκής Ένωσης. Αυτός είναι ο λόγος για τον οποίο θα ήθελα να ολοκληρώσω εκφράζοντας την ευχή η διοργανική ομάδα εργασίας που πρότεινε Επιτροπή να αρχίσει σύντομα το έργο της.
<SPEAKER ID="346" NAME="Ingeborg Gräßle">
εισηγήτρια. - (DE) Κυρία Πρόεδρε, κύριε Επίτροπε, κυρίες και κύριοι, σας ευχαριστώ για την ευκαιρία να μιλήσω εδώ έστω και τόσο αργά, και σας ευχαριστώ όλους για την κατανόησή σας.
<P>
Ζήτησα την άδεια να μιλήσω εδώ. Έλαβα τον λόγο αποκλειστικά χάριν του Επιτρόπου, καθώς πιστεύω ότι είναι σημαντικό να πούμε στην Επιτροπή ότι θεωρούμε πως οι τροπολογίες που έχουμε καταθέσει, επί των οποίων επίσης θα ψηφίσουμε αύριο με πολύ μεγάλη πλειοψηφία, είναι σημαντικές. Επιθυμώ να του πω ότι βρισκόμαστε ακόμα στο στάδιο της διαβούλευσης σχετικά με τον φάκελο αυτόν, και θα ήθελα να τον διαβεβαιώσω εξ ονόματος ολόκληρου του Κοινοβουλίου ότι οι τροπολογίες μας θα βοηθήσουν να επέλθει μεγαλύτερη τάξη στο σύστημα των οργανισμών. Κατά συνέπεια, είναι πολύ σημαντικό για όλους εμάς, πέραν των διαιρέσεων των πολιτικών ομάδων, η Επιτροπή να τις λάβει υπόψη. Είμαι υπόχρεη στον Επίτροπο για τη διαβεβαίωσή του σχετικά με αυτό, και θα παρακολουθώ επίσης την κατάσταση.
<P>
Είναι πολύ σημαντικό για εμένα το γεγονός ότι κατανόησε επίσης γιατί επιδιώκουμε κάτι τέτοιο. Χρειαζόμαστε καλύτερη λογοδοσία στους οργανισμούς και μεγαλύτερη διαφάνεια, ιδιαίτερα μεταξύ του προσωπικού. Αυτό αφορά πιο άμεσα το δημοσιονομικό μας δίκαιο. Ο Επίτροπος θα γνωρίζει επίσης ότι αν οι επιθυμίες μας δεν ληφθούν υπόψη, τότε θα βρούμε δικό μας τρόπο να τις εκπληρώσουμε. Αυτό το θεωρούμε ουσιώδες για το δημοσιονομικό μας δίκαιο.
<P>
" Επιτροπή αρχικά είχε την πρόθεση η παρούσα μεταρρύθμιση του δημοσιονομικού κανονισμού να συνίσταται μόνο σε τεχνικές αλλαγές. Εμείς μιλούμε για βελτίωση του κανονισμού, παρότι σημείωσα με μεγάλη λύπη ότι δεν είχε ενσωματωθεί η τελευταία κοινή απόφαση του Συμβουλίου και του Κοινοβουλίου σχετικά με τις υπηρεσίες που εκδόθηκε τον Ιούλιο. Το σχέδιο της Επιτροπής ήρθε λίγο νωρίτερα, αλλά θα ήταν θετικό, φυσικά, αν μεταγενέστερα είχε υποστεί περαιτέρω επεξεργασία. Σκεπτόμουν επίσης ότι αυτό θα ήταν πιο δίκαιο από το να ανατεθεί αυτό το έργο σε εμάς.
<P>
Το Ευρωπαϊκό Κοινοβούλιο έχει εισάγει πολιτικές αλλαγές με μεγάλη ομοφωνία από όλες ανεξαιρέτως τις πολιτικές ομάδες. Θέλουμε να εναρμονίσουμε περισσότερο τις εσωτερικές λειτουργίες, τις αρμοδιότητες, τις μεταφορές πιστώσεων και τη λογοδοσία των οργανισμών με τις λειτουργίες και την πρακτική της Γενικής Διεύθυνσης της Επιτροπής, μέσω μιας δήλωσης διαβεβαίωσης. Θέλουμε επίσης καλύτερη συνολική εικόνα του προσωπικού και του δημοσιονομικού κόστους των οργανισμών. Θέλουμε να ενημερωνόμαστε για όλους τους υπαλλήλους και όχι μόνο για αυτούς που αναφέρονται στο οργανόγραμμα. Αυτό αποτελεί απόλυτη ανάγκη.
<P>
Θα ήθελα να δώσω ένα παράδειγμα από μια πρόσφατη έκθεση ενός αποκεντρωμένου οργανισμού σχετικά με την οικονομική διαχείριση το 2007. Σε αυτό το οργανόγραμμα, αναφέρονται 39 θέσεις, ενώ 43 προσωρινοί υπάλληλοι και 11 υπάλληλοι επί συμβάσει εμφανίζονται στο κείμενο δύο σελίδες πριν από αυτό. Κατά συνέπεια, τα δύο νούμερα δε ταιριάζουν. Επαφίεται στη φαντασία του αναγνώστη το αν τώρα έχουμε 39 συν 9 θέσεις, ή 43 συν 11 συν 39, ή αν οι 39 θέσεις από τις 43 αναφέρονται στον πίνακα προσωπικού και έπειτα προστίθενται οι 11. Απλά δεν γνωρίζουμε. Θα διευκρινίσω το θέμα, αλλά η διευκρίνιση αυτού του θέματος για τις περισσότερες υπηρεσίες δεν είναι ευχάριστη, φυσικά, και η υποβολή αναφοράς κα το σύστημα υποβολής αναφοράς είναι λίγο-πολύ εξίσου χαοτικά σε όλους τους οργανισμούς.
<P>
Ο οργανισμός που μόλις ανέφερα, ο ENISA, είναι εναλλάξιμος με οποιονδήποτε άλλον ως προς το θέμα αυτό, και θα ήθελα πράγματι να ρωτήσω γιατί τα στοιχεία που μας δίδουν βρίθουν από ασυμφωνίες. Θέλουμε επίσης περισσότερα στοιχεία για τα έσοδα των οργανισμών -τα οποία, αν σκεφτούμε την Alicante, μπορούν όντως να είναι σημαντικά- και θέλουμε να γνωρίζουμε τι συμβαίνει με αυτά τα έσοδα. Ευχαριστώ εκ των προτέρων τον Επίτροπο που θα λάβει υπόψη αυτές τις τροπολογίες - καθώς μόλις προ ολίγου ανακοίνωσε την πρόθεσή του να το πράξει.
<P>
Αυτήν τη στιγμή, έχουμε 29 αποκεντρωμένους οργανισμούς με 3 914 υπαλλήλους στο οργανόγραμμα για το 2007, με προϋπολογισμό 1,1 δισεκατομμυρίων ευρώ, εκ των οποίων τα 559 εκατομμύρια ευρώ προέρχονται από την ΕΕ. Οι πέντε εκτελεστικοί οργανισμοί έχουν 176 θέσεις. " τελευταία ανακοίνωση της Επιτροπής για τους οργανισμούς ήταν πολύ ενδιαφέρουσα. " προσφορά μιας κοινής ομάδας εργασίας είναι πολύ σημαντική. Και τα τρία όργανα πρέπει να αναλάβουν να εξετάσουν από κοινού το θέμα του μέλλοντος των οργανισμών και του τομέα εργασίας.
<P>
Στη Γερμανία, το θέμα των οργανισμών και η μεγέθυνση των οργανισμών βρίσκονται υπό τον έλεγχο της κοινής γνώμης. " προβολή από τα μέσα ενημέρωσης είναι πάντοτε μεγάλη. Διακυβεύεται επίσης η φήμη της Ευρωπαϊκής Ένωσης αν δεν πετύχουμε να εξηγήσουμε στην κοινή γνώμη γιατί πράγματι χρειαζόμαστε αυτούς τους οργανισμούς και ποιος είναι ο ρόλος που διαδραματίζουν στην Ευρωπαϊκή Ένωση.
<P>
Θα πρέπει επίσης να είμαστε ευτυχείς αν η Επιτροπή μπορούσε να αποδείξει γιατί η διαχείριση προγραμμάτων είναι αποτελεσματικότερη και καλύτερη αξία όταν γίνεται από τους εκτελεστικούς οργανισμούς παρά από τις Γενικές Διευθύνσεις. Αυτό είναι ένα αίτημα το οποίο όσοι εξ ημών ανησυχούμε για τον προϋπολογισμό έχουμε ήδη επανειλημμένα καταθέσει, αλλά δεν έχει ακόμη υποστηριχθεί γραπτώς έως τώρα από σχετικά στοιχεία και αριθμούς.
<P>
Οι τροπολογίες του Κοινοβουλίου χρησιμεύουν για να διατηρείται μια συνολική εικόνα των ευρωπαϊκών οργανισμών, και το επείγον αίτημά μας στην Επιτροπή είναι να μας βοηθήσει να επιφέρουμε μεγαλύτερη τάξη στο τοπίο των οργανισμών. Όπως πρέπει να γνωρίζει ο Επίτροπος, εμείς στο Κοινοβούλιο εμπιστευόμαστε την Επιτροπή για το θέμα αυτό. Γνωρίζουμε ότι αυτό το όργανο είναι η τελευταία προσφυγή μας, κατά κάποιον τρόπο, όσον αφορά τη δημιουργία τάξης και διαφάνειας και την εξασφάλιση καλύτερης συνολικής εικόνας σε σχέση με αυτό το θέμα.
<P>
Θα ήθελα να ευχαριστήσω τους συναδέλφους μου βουλευτές από τις άλλες πολιτικές ομάδες, και ιδιαίτερα την κ. Haug, την εισηγήτρια για τους οργανισμούς από την Επιτροπή Προϋπολογισμών, και τους δυο εισηγητές, τον κ. Mulder και την κ. Herczog από την Επιτροπή Ελέγχου των Προϋπολογισμών για τις προτάσεις τους, οι οποίες όλες ελήφθησαν υπόψη. Κατά συνέπεια, πιστεύω ότι έχουμε καταθέσει τις προτεινόμενες και επιθυμητές από το Κοινοβούλιο τροπολογίες που επείγουν περισσότερο αυτήν τη στιγμή. Παρακαλώ τον Επίτροπο επίσης να ενσωματώσει αυτές τις τροπολογίες στο αντίστοιχο σχέδιο.
<SPEAKER ID="347" NAME="Nathalie Griesbeck">
εξ ονόματος της Ομάδας ALDE. - (FR) Κυρία Πρόεδρε, κυρίες και κύριοι, καταρχάς θα ήθελα και εγώ να ευχαριστήσω την εισηγήτριά μας, κ. Gräßle, για τη σημαντική εργασία της εντός του πλαισίου αυτών των εκθέσεων, οι οποίες ενισχύουν τα σχέδια για δημοσιονομικό κανονισμό για τους εκτελεστικούς οργανισμούς.
<P>
Σε μια περίοδο κατά την οποία το Ευρωπαϊκό Κοινοβούλιο πρόκειται να δει τα προνόμιά του σημαντικά ενισχυμένα εντός του πλαισίου της Συνθήκης της Λισαβόνας, πιστεύω ότι είναι ιδιαίτερα σημαντικό να θυμόμαστε ποιες είναι οι αρμοδιότητες του οργάνου μας, προφανώς ως συναποφασίζοντος επί του προϋπολογισμού. Το Κοινοβούλιο αυτό, εκλεγμένο με άμεση καθολική ψηφοφορία από τους πολίτες της ΕΕ, πρέπει να έχει τη δυνατότητα να κάνει περισσότερα και καλύτερα για να ελέγχει την προσήκουσα χρησιμοποίηση των κοινοτικών κονδυλίων που δαπανώνται αυτήν τη φορά από τους εκτελεστικούς οργανισμούς. Θα ήθελα εν συντομία να επισημάνω τέσσερα σημεία στην παρούσα έκθεση, τα οποία κρίνω ουσιώδη προκειμένου το Κοινοβούλιο να μπορέσει να διαδραματίσει τον ρόλο του και να καταστήσει όσο το δυνατόν ευκολότερο για τους πολίτες να αποκτήσουν σαφή αντίληψη για τα θεσμικά μας όργανα.
<P>
Πρώτον, θα ήθελα επίσης να τονίσω την ανάγκη για καλύτερο έλεγχο της χρήσης των εσόδων με συγκεκριμένο προορισμό. Είναι σημαντικό ο διευθυντής του οργανισμού να μας ενημερώνει για οιεσδήποτε μεταφορές μεταξύ τίτλων που υπερβαίνουν το όριο του 10%.
<P>
Δεύτερον, θα ήθελα να επισημάνω τα σημασία των αριθμών για το οργανόγραμμα, όπως η συνάδελφός μας βουλευτής μόλις ανέφερε, είτε αφορούν έκτακτο προσωπικό, εργαζόμενους με σύμβαση, αποσπασμένους εθνικούς εμπειρογνώμονες, κλπ., έτσι ώστε εμείς, ως η επί του προϋπολογισμού αρχή, να έχουμε σαφή εικόνα της εξέλιξης των προϋπολογισμών ανθρωπίνων πόρων των οργανισμών.
<P>
Τρίτον, πιστεύω ότι είναι εντελώς φυσικό να ζητούμε συνοπτικό πίνακα της εξέλιξης των προϋπολογισμών των οργανισμών που θα αποστέλλεται στο Ευρωπαϊκό Κοινοβούλιο ετησίως, σύμφωνα με τις συστάσεις του Ευρωπαϊκού Ελεγκτικού Συνεδρίου.
<P>
Τέταρτο και τελευταίο, οι διατάξεις στην έκθεση αναφορικά με την εναρμόνιση των προθεσμιών για τη διαδικασία απαλλαγής πρέπει να δίνουν επίσης στο Κοινοβούλιο πραγματικό έλεγχο της προσήκουσας εκτέλεσης του προϋπολογισμού.
<SPEAKER ID="348" NAME="Jean-Pierre Audy" AFFILIATION="PPE-DE">
(FR) Κυρία Πρόεδρε, θα ήθελα και εγώ με τη σειρά μου να συγχαρώ την κ. Gräßle για την εξαιρετική εργασία που εκπόνησε, και προφανώς την Επιτροπή γι' αυτήν την εξέλιξη αναφορικά με τους οργανισμούς. Θα ήθελα να επισημάνω τις σημαντικότατες διατάξεις για τον εσωτερικό έλεγχο των οργανισμών μας και προτείνω, συνεχίζοντας από το προ ολίγου σχόλιο της συναδέλφου μου βουλευτή, ότι θα μπορούσαμε να εργαστούμε προς μια ενοποίηση, ένα είδος υποενοποίησης των λογαριασμών της ΕΕ για όλους τους οργανισμούς, έτσι ώστε οι τρίτοι και ιδιαίτερα οι βουλευτές του ΕΚ, να έχουν μια εικόνα της εξέλιξης της λογιστικής μάζας που απεικονίζεται από όλους τους οργανισμούς της Ευρωπαϊκής Ένωσης.
<SPEAKER ID="349" NAME="Zbigniew Krzysztof Kuźmiuk" AFFILIATION="UEN">
(PL) Κυρία Πρόεδρε, λαμβάνοντας τον λόγο στη συζήτηση που είναι αφιερωμένη στην τροποποίηση του δημοσιονομικού κανονισμού για τους εκτελεστικούς οργανισμούς και τα γραφεία τους, θα ήθελα να επιστήσω την προσοχή σε δύο θέματα.
<P>
Πρώτον, πρέπει να υπάρχει υποστήριξη για την πρόταση της εισηγήτριας σύμφωνα με την οποία οι διευθυντές των οργανισμών πρέπει να είναι υποχρεωμένοι να ενημερώνουν το Ευρωπαϊκό Κοινοβούλιο αν έχουν μεταφέρει κονδύλια από τις επιχειρησιακές στις διοικητικές πιστώσεις σε ποσό που υπερβαίνει το όριο του 10%.
<P>
Δεύτερον, ενόψει του γεγονότος ότι το λειτουργικό κόστος των εκτελεστικών οργανισμών καλύπτεται από τους προϋπολογισμούς για μεμονωμένα προγράμματα, το σχεδόν δέκα τοις εκατό επίπεδο αυτού του κόστους έχει επιπτώσεις. Ο μη προσδιορισμός αυτών των δαπανών ιδιαίτερα στην περίπτωση του Εκτελεστικού Οργανισμού Διευρωπαϊκού Δικτύου Μεταφορών έχει επιπτώσεις όταν συνδέεται με την πληροφορία ότι υπάρχει έλλειμμα άνω των 40 δισεκατομμυρίων ευρώ για τα έργα με τα οποία ασχολείται ο οργανισμός αυτός.
<P>
Τέλος, θα ήθελα να συγχαρώ την κ. Gräßle για τις δύο πολύ καλές εκθέσεις.
<SPEAKER ID="350" NAME="Πρόεδρος">
" συζήτηση έληξε.
<P>
" ψηφοφορία θα διεξαχθεί αύριο, Πέμπτη.
<P>
Γραπτές δηλώσεις (άρθρο 142 του Κανονισμού)
<SPEAKER ID="351" NAME="Edit Herczog  " AFFILIATION="PSE">
γραπτώς. - (HU) Κυρία Πρόεδρε, κυρίες και κύριοι, επιτρέψτε μου καταρχάς να συνοψίσω εν συντομία την τροποποίηση του κανονισμού για τον δημοσιονομικό κανονισμό των εκτελεστικών οργανισμών που είναι επιφορτισμένοι με ορισμένα καθήκοντα σχετικά με τη διαχείριση κοινοτικών προγραμμάτων.
<P>
" τροποποίηση αυτή, εναρμονισμένη με το άρθρο 47 του Κανονισμού, ήταν κοινό έργο της συνδεδεμένης επιτροπής και της Επιτροπής Προϋπολογισμών. Ευχαριστώ ιδιαίτερα τους συναδέλφους μου βουλευτές, καθώς και την κ. Gräßle και τον κ. Mulder για τη στενή και εξαιρετική συνεργασία.
<P>
Προτείναμε αρκετές τροπολογίες που στόχευαν στο να καταστούν οι οργανισμοί αυτοί ικανoί να λειτουργούν ομαλά, ενισχύοντας τη λογοδοσία και επεκτείνοντας ευκαιρίες για στενότερο δημοκρατικό έλεγχο των κονδυλίων που χορηγούνται στους οργανισμούς αυτούς.
<P>
Είναι σημαντικό να σημειωθεί ότι:
<P>
όσον αφορά τη διαδικασία απαλλαγής για αυτούς τους οργανισμούς, χρειάζεται επειγόντως στο μέλλον τυποποίηση των προθεσμιών·
<P>
το Ελεγκτικό Συνέδριο έχει επίσης επισημάνει ότι τα πρόσωπα που εμπλέκονται στον έλεγχο λογαριασμών και τον δημοσιονομικό έλεγχο δεν επιτρέπεται να συμμετέχουν στην εκτέλεση του προϋπολογισμού·
<P>
λαμβάνοντας δεόντως υπόψη την προστασία των προσωπικών δεδομένων, ένας κατάλογος με τα ονόματα των ατόμων που συνεργάσθηκαν με τον οργανισμό και την αμοιβή που έλαβαν αυτοί οι εμπειρογνώμονες πρέπει να επισυνάπτεται στην έκθεση του οργανισμού σχετικά με τη δημοσιονομική και χρηματοοικονομική διαχείριση·
<P>
πρέπει να υπάρχει δυνατότητα παρακολούθησης της χρήσης εξωτερικών εμπειρογνωμόνων από τους οργανισμούς.
<P>
Σας ευχαριστώ για την ευγενή προσοχή σας.

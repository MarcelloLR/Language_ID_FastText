<CHAPTER ID="017">
Εφαρμογή της στρατηγικής της ΕΕ για την περιοχή του Δούναβη (συζήτηση) 
<SPEAKER ID="159" NAME="Πρόεδρος">
" ημερήσια διάταξη προβλέπει τη συζήτηση:
<P>
της προφορικής ερώτησης προς την Επιτροπή σχετικά με την εφαρμογή της στρατηγικής της ΕΕ για την περιοχή του Δούναβη των Silvia-Adriana Ţicău, Constanze Angela Krehl, Hannes Swoboda, Adrian Severin, Ivailo Kalfin, Karin Kadenbach, Olga Sehnalová, Rovana Plumb, Csaba Sándor Tabajdi, Evgeni Kirilov, Katarína Neveďalová, Vasilica Viorica Dăncilă, Daciana Octavia Sârbu, Ioan Mircea Paşcu, George Sabin Cutaş, Britta Thomsen, Corina Creţu, Claudiu Ciprian Tănăsescu, Ioan Enciu, Cătălin Sorin Ivan, Mario Pirillo, Kinga Göncz, Marc Tarabella, Françoise Castex, Victor Boştinaru, Inés Ayala Sender, Bogusław Liberadzki, Jo Leinen, Michael Cashman, Brian Simpson, Saïd El Khadraoui, Thijs Berman, Eider Gardiazábal Rubial, Ismail Ertug, Edit Herczog, εξ ονόματος της Ομάδας S&D· Michael Theurer, Vladko Todorov Panayotov, Renate Weber, Sophia in 't Veld, Jan Mulder, Gesine Meissner, Jorgo Chatzimarkakis, Catherine Bearder, Viktor Uspaskich, Wolf Klinz, Nadja Hirsch, Cristian Silviu Buşoi, Giommaria Uggias, Ramona Nicole Mănescu, Adina-Ioana Vălean, Hannu Takkula, Jürgen Creutzmann, Alexander Alvaro, Holger Krahmer, εξ ονόματος της Ομάδας ALDE· Reinhard Bütikofer, Michael Cramer, Eva Lichtenberger, Barbara Lochbihler, Heide Rühle, Elisabeth Schroedter, Isabelle Durant, εξ ονόματος της Ομάδας Verts/ALE· Peter van Dalen, Oldřich Vlasák, εξ ονόματος της Ομάδας ECR - B7-0013/2011)·
<P>
της προφορικής ερώτησης προς την Επιτροπή σχετικά με τη στρατηγική της ΕΕ για την περιοχή του Δούναβη των Tamás Deutsch, Lambert van Nistelrooij, Danuta Maria Hübner, Marian-Jean Marinescu, Iosif Matula, Andrey Kovatchev, János Áder, Zoltán Bagó, Kinga Gál, Béla Glattfelder, András Gyürk, Ágnes Hankiss, Lívia Járóka, Ádám Kósa, Csaba Őry, Ildikó Gáll-Pelcz, György Schöpflin, László Surján, József Szájer, Edit Bauer, Alajos Mészáros, Csaba Sógor, László Tőkés, Iuliu Winkler, Elisabeth Jeggle, εξ ονόματος της Ομάδας PPE - B7-0011/2011).
<SPEAKER ID="160" NAME="Silvia-Adriana Ţicău" LANGUAGE="RO">
Κύριε Πρόεδρε, η Επιτροπή δημοσίευσε τη στρατηγική της Ευρωπαϊκής Ένωσης για την περιοχή του Δούναβη και το σχετικό σχέδιο δράσης, τα οποία αναμένεται να εγκριθούν από το Ευρωπαϊκό Συμβούλιο κατά τη διάρκεια της ουγγρικής Προεδρίας της ΕΕ, στις 8 Δεκεμβρίου 2010.
<P>
Το Ευρωπαϊκό Κοινοβούλιο βοήθησε στην ανάπτυξη της στρατηγικής τόσο με το ψήφισμά του της 20ής Ιανουαρίου 2010 όσο και με τη δραστηριότητα του Φόρουμ για τον Δούναβη, θα συνεχίσει δε να αποτελεί ενεργό εταίρο και στον τομέα της εφαρμογής και επικαιροποίησής της.
<P>
" στρατηγική της Ευρωπαϊκής Ένωσης για την περιοχή του Δούναβη είναι το αποτέλεσμα ευρείας διαβούλευσης με τη συμμετοχή τοπικών, περιφερειακών και εθνικών αρχών, καθώς και εκπροσώπων της κοινωνίας των πολιτών, της ακαδημαϊκής κοινότητας και του επιχειρηματικού τομέα. Θα διαδραματίσουν ακόμη σημαντικότερο ρόλο στη διαδικασία εφαρμογής της. " στρατηγική επιβεβαιώνει εκ νέου τη σημασία της κινητικότητας και των συνδυασμένων μεταφορών, καθώς και την ανάγκη επενδύσεων για τη βελτίωση της ναυσιπλοΐας και των διασυνδέσεων, την ανάπτυξη πολυτροπικών λιμένων και τη χρήση νέων τεχνολογιών ώστε να καταστεί ο Δούναβης καθαρότερος και να συμβάλει στην ταχύτερη άρση των εμποδίων στην ελεύθερη κυκλοφορία των πλοίων.
<P>
" ολοκλήρωση των σχεδίων ΔΕΔ-Μ που αφορούν την περιοχή του Δούναβη, η ανάπτυξη του τουρισμού και των υποδομών ενέργειας, η πρόληψη και η καταπολέμηση των φυσικών καταστροφών και των επιπτώσεων της αλλαγής του κλίματος, καθώς και οι πολιτιστικές και ακαδημαϊκές ανταλλαγές θα αποφέρουν οφέλη στην περιοχή. Λόγω του σύνθετου χαρακτήρα των οικοσυστημάτων και της βιοποικιλότητας στην περιοχή του Δούναβη, είναι σημαντικό, σύμφωνα με την κοινή δήλωση σχετικά με την Ανάπτυξη της Εσωτερικής Ναυσιπλοΐας και την Προστασία του Περιβάλλοντος στη Λεκάνη του Ποταμού Δούναβη, να διατεθούν ολοκληρωμένες ομάδες έργου και να επιτευχθούν επωφελείς για όλους λύσεις, τόσο για τη βελτίωση της ναυσιπλοΐας όσο και για την παροχή περιβαλλοντικής προστασίας.
<P>
Επικροτούμε τον διορισμό των συντονιστών του τομέα προτεραιότητας στις 3 Φεβρουαρίου και τους ζητούμε να εκπονήσουν προγράμματα εργασίας και να προσδιορίσουν τους χρηματοδοτικούς πόρους που απαιτούνται, καθώς και να βελτιώσουν τη συνεργασία μεταξύ των χωρών και των περιφερειών έτσι ώστε να μπορέσουμε να προχωρήσουμε αμέσως στην εφαρμογή της στρατηγικής. Τα κράτη μέλη μπορούν να αναθεωρήσουν τα επιχειρησιακά τους προγράμματα και να ανακατανείμουν τα αχρησιμοποίητα κονδύλια για έργα προτεραιότητας που αφορούν την περιοχή του Δούναβη. Επιπλέον, οι διατάξεις του μελλοντικού πολυετούς δημοσιονομικού πλαισίου θα πρέπει να περιλαμβάνουν ειδικές διατάξεις για τις μακροπεριφερειακές στρατηγικές.
<P>
Θα ήθελα να ολοκληρώσω, κύριε Πρόεδρε, αναφέροντας ότι, λαμβάνοντας υπόψη τη σύνδεση μεταξύ της Μαύρης Θάλασσας και της Βόρειας Θάλασσας μέσω του Ρήνου, της διώρυγας του Μάιν και του Δούναβη, ζητούμε η στρατηγική της Ευρωπαϊκής Ένωσης για την περιοχή του Δούναβη να επεκταθεί και στην περιοχή της Μαύρης Θάλασσας.
<SPEAKER ID="161" NAME="Ramona Nicole Mănescu" LANGUAGE="RO">
Κύριε Πρόεδρε, η στρατηγική της Ευρωπαϊκής Ένωσης για την περιοχή του Δούναβη είναι μια ολοκληρωμένη στρατηγική που θα διασυνδέει διάφορες ευρωπαϊκές πολιτικές με επίκεντρο τα κύρια προβλήματα που επηρεάζουν ολόκληρη τη μακροπεριφέρεια. Στόχος της συνεισφοράς της Ομάδας της Συμμαχίας Φιλελευθέρων και Δημοκρατών για την Ευρώπη είναι η βελτίωση της μεταφοράς φορτίων με τη διεύρυνση του πλωτού διαύλου, η ανάπτυξη των πόλεων κατά μήκος του Δούναβη με την αύξηση των θέσεων ελλιμενισμού και η ανάπτυξη των αναγκαίων τερματικών σταθμών και της κατάλληλης υποδομής που θα στηρίζουν τις πολυτροπικές μεταφορές, για να μην αναφέρουμε την ενθάρρυνση της πρόσβασης των μικρομεσαίων επιχειρήσεων σε ευρωπαϊκά κονδύλια.
<P>
Θα ήθελα να τονίσω την πολύ συγκεκριμένη οικονομική αλληλεξάρτηση μεταξύ των χωρών της περιοχής του Δούναβη και τη σημασία των επενδύσεων όχι μόνο σε ΤΠΕ αλλά και στην ανάπτυξη μικρομεσαίων επιχειρήσεων και των ερευνητικών τους τμημάτων προκειμένου να διασφαλιστεί βιώσιμη ανάπτυξη και απόδοση και να ενισχυθεί η εξέλιξη της πράσινης οικονομίας. Εάν θέλουμε να επιτύχουμε οικονομική ανάπτυξη και να δημιουργήσουμε θέσει εργασίας στα κράτη μέλη που διασχίζει ο Δούναβης, πρέπει να δημιουργήσουμε τις προϋποθέσεις για την επιτυχή εφαρμογή της στρατηγικής αυτής όχι μόνο με τη συμμετοχή των τοπικών αρχών, αλλά και μέσω συμπράξεων δημόσιου και ιδιωτικού τομέα.
<P>
Τα κράτη μέλη πρέπει να προσδιορίσουν τομείς προτεραιότητας για την ανάπτυξη και να προετοιμάσουν τα κατάλληλα σχέδια εγκαίρως, εξασφαλίζοντας ότι πρόκειται για ολοκληρωμένα σχέδια που στοχεύουν όλα τα διαθέσιμα ευρωπαϊκά ταμεία και, ειδικότερα, τις δυνατότητες περιφερειακής συνεργασίας. Στο πλαίσιο αυτό, πιστεύω ότι είναι σημαντικό να γνωρίζουμε ποιο ακριβώς είναι το σχέδιο δράσης της Ευρωπαϊκής Επιτροπής για την υλοποίηση της συγκεκριμένης στρατηγικής, καθώς και το πρότυπο διακυβέρνησης που υιοθετείται για τον σκοπό αυτόν.
<SPEAKER ID="162" NAME="Elisabeth Schroedter" LANGUAGE="DE">
Κύριε Πρόεδρε, κύριε Επίτροπε, κυρίες και κύριοι, μια ολοκληρωμένη στρατηγική για την περιοχή του Δούναβη που εξετάζει από κοινού όλες τις περιφέρειες, τους λαούς τους και τα κράτη μέλη αποτελεί σημαντική ώθηση και προσφέρει πολύ μεγάλες δυνατότητες βιώσιμης ανάπτυξης για το σύνολο της περιοχής του ποταμού. Οι οικονομικές και οικολογικές πτυχές μπορούν να εξισορροπηθούν με ορθολογικό τρόπο που θα δείχνει τον δρόμο για το μέλλον. Τα κοινωνικά προβλήματα μπορούν να επιλυθούν από κοινού. " βιολογική και πολιτιστική πολυμορφία ολόκληρης της περιοχής κατά μήκος του ποταμού μπορεί να αξιοποιηθεί εμπορικά με επιτυχία σε κοινά προγράμματα τουρισμού. Το σημαντικότερο σημείο, ωστόσο, είναι ότι η συνεργασία αυτή θα πρέπει να έχει ως κύριο στόχο την αποτροπή καταστροφικών πλημμυρών. Θυμόμαστε όλοι καλά τα χρόνια που πολλά τμήματα της περιοχής βίωναν προβλήματα και δυστυχία. Γι' αυτό είναι σημαντικό για τις περιφέρειες κατά μήκος τόσο του άνω όσο και του κάτω ρου του ποταμού να συνεργαστούν σε μια κοινή στρατηγική για την περιοχή του Δούναβη στο πλαίσιο της Ευρωπαϊκής Ένωσης με στόχο να διατηρηθεί ο φυσικός χαρακτήρας του ποταμού.
<P>
Αυτό δεν σημαίνει ότι η καινοτομία και η πρόοδος θα πρέπει να εγκαταλειφθούν. Σε τελική ανάλυση, είναι δυνατόν να διδασκόμαστε από τα σφάλματα του παρελθόντος αντί να τα επαναλαμβάνουμε. Αυτός είναι ο λόγος για τον οποίο τα πλοία θα πρέπει να προσαρμοστούν στον ποταμό και όχι το αντίστροφο. Παρουσιάζεται μια πολύ μεγάλη ευκαιρία στο σημείο αυτό διότι διαθέτουμε την τεχνογνωσία και οι δυνατότητες στην περιοχή είναι τεράστιες. Τούτο μπορεί να συνεπάγεται πολύ σπουδαία καινοτομία και μια παγκόσμια στρατηγική εμπορικής προώθησης για ολόκληρη την περιοχή του ποταμού.
<P>
Στο πλαίσιο αυτό, μου φαίνεται επίσης σημαντικό το Ευρωπαϊκό Κοινοβούλιο να διορθώσει ένα στοιχείο στην πρόταση της Επιτροπής επί του ψηφίσματός του: όπως και στην περιοχή της Βαλτικής, υφίσταται ήδη μια σημαντική διεθνής συμφωνία για κοινή συνεργασία σε θέματα που σχετίζονται με τον ποταμό· η συμφωνία αυτή αντανακλά τη συναίνεση και έχει οδηγήσει στην κοινή δήλωση η οποία επιτρέπει τη διατήρηση του ποταμού ενώ, ταυτόχρονα, προσφέρει δυνατότητες για την ανάπτυξή του ως οδού μεταφοράς για πλοία. Είναι πολύ σημαντικό η Επιτροπή να μην την υπερβεί.
<P>
Για να συμβεί αυτό, χρειαζόμαστε ανεξάρτητους εμπειρογνώμονες και, πάνω απ' όλα, διαφάνεια. " εμπειρία στην περιοχή της Βαλτικής έχει καταδείξει ότι η διαφάνεια και η συμμετοχή των κατοίκων της περιοχής διαδραματίζουν καίριο ρόλο στη διασφάλιση ότι τα μέτρα που λαμβάνονται στην περιοχή του ποταμού απολαμβάνουν ευρείας στήριξης, ότι εκτελούμε το έργο μας λαμβάνοντας υπόψη τις μελλοντικές γενιές και ότι η συνεργατική προσέγγιση αυτού του είδους είναι επιτυχής.
<P>
Είναι ιδιαίτερα σημαντικό από την άποψη αυτή να χρησιμοποιηθούν τα διαθέσιμα κονδύλια και να εξεταστεί κατά πόσον όλα τα μέτρα που είχαν αρχικά προγραμματιστεί ήταν σωστά και πώς μπορούν να ληφθούν διορθωτικά μέτρα προς το συμφέρον της ορθολογικής και οικολογικά και οικονομικά ισορροπημένης συνεργασίας και ανάπτυξης σε ολόκληρη την περιοχή του Δούναβη.
<SPEAKER ID="163" NAME="Oldřich Vlasák" LANGUAGE="CS">
Κύριε Πρόεδρε, οι μακροπεριφερειακές στρατηγικές αποτελούν, κατά κύριο λόγο, πολιτικό μέσο που αντιπροσωπεύει μία από τις πιθανές μορφές περιφερειακής συνεργασίας. Θα πρέπει να χρησιμεύουν ως μέσο για την αποτελεσματική αξιοποίηση των υφιστάμενων πρωτοβουλιών, προγραμμάτων, χρηματοπιστωτικών μέσων, πλατφορμών συνεργασίας και θεσμών. Οι μακροπεριφερειακές στρατηγικές πρέπει επίσης να παρέχουν το πλαίσιο για την καλύτερη λειτουργία της Ένωσης και της εσωτερικής της αγοράς, καθώς και μια πλατφόρμα για εταιρική δικτύωση. Θα πρέπει να συμβάλουν στον εξορθολογισμό και την καλύτερη διάρθρωση της πρόσβασης σε διαγωνισμούς, ένα θέμα το οποίο αντιμετωπίζουν οι μεγαλύτερες διασυνοριακές γεωγραφικές μονάδες της Ευρώπης. Ωστόσο, τόσο οι διαγωνισμοί όσο και τα μέσα θα πρέπει να είναι σαφώς καθορισμένα.
<P>
Από τη σκοπιά της ομάδας μας, της Ομάδας των Ευρωπαίων Συντηρητικών και Μεταρρυθμιστών, είναι ζωτικής σημασίας η ιδέα των μακροπεριφερειακών στρατηγικών σε επίπεδο ΕΕ να επιλυθεί κατά τρόπο δομημένο και συστηματικό σε σχέση με τις άλλες πολιτικές. Είναι επομένως σκόπιμο να επιλεγεί στρατηγική προσέγγιση ως προς το θέμα αυτό, ιδίως όσον αφορά τον αριθμό των στρατηγικών, καθώς και τη συγκέντρωση και τον χαρακτήρα των σχεδίων και της διοίκησης.
<P>
Υποστηρίζουμε την ιδέα των μακροπεριφερειακών στρατηγικών, μεταξύ αυτών και του Δούναβη, υπό την προϋπόθεση ότι το Συμβούλιο θα συνεχίσει να τηρεί τις εγκεκριμένες αρχές (τις "3 ουδετερότητες"): τη δημοσιονομική και χρηματοοικονομική ουδετερότητα, τη νομοθετική ουδετερότητα και τη θεσμική ουδετερότητα.
<P>
Ο ρόλος και το μέλλον των μακροπεριφερειακών στρατηγικών μπορεί να σχετίζονται με τη συζήτηση για τη μελλοντική χρήση των ευρωπαϊκών κονδυλίων, αν και κατά την άποψή μας είναι περιττό ο σημερινός διάλογος να επεκταθεί σε μια γενικότερη συζήτηση για τη μελλοντική αρχιτεκτονική της πολιτικής συνοχής και την πρόβλεψη των πιθανών χρηματοδοτικών κονδυλίων που προορίζονται για τα επιμέρους κράτη κατά τις προσεχείς δημοσιονομικές προοπτικές. Οι μακροπεριφερειακές στρατηγικές δεν πρέπει να ασκούν επιρροή στη μελλοντική αρχιτεκτονική της πολιτικής συνοχής, εκτός από την υπερεθνική συνεργασία ή σε σχέση με τη χρηματοδοτική κατανομή για επιμέρους στόχους.
<SPEAKER ID="164" NAME="Tamás Deutsch">
συντάκτης. - (HU) Κύριε Πρόεδρε, κύριε Επίτροπε, κυρίες και κύριοι, για τι ακριβώς μιλάμε όταν συζητούμε για την ευρωπαϊκή στρατηγική για τον Δούναβη και αναφέρουμε την περιοχή του Δούναβη; " περιοχή αυτή συνδέει 14 ευρωπαϊκές χώρες και 115 εκατομμύρια ευρωπαίους πολίτες. Δεν είναι ίσως υπερβολή να ειπωθεί ότι η ευρωπαϊκή στρατηγική για τον Δούναβη είναι η στρατηγική του μέλλοντος: όχι απλώς του μέλλοντος της Κεντρικής Ευρώπης, ίσως ούτε καν του μέλλοντος της Ευρωπαϊκής Ένωσης, αλλά του μέλλοντος της Ευρώπης με την ευρεία έννοια. Δεν εξετάζει απλά το παρελθόν, δεν επιδιώκει απλά την επίλυση των προβλημάτων που μεταφέραμε από το παρελθόν, αλλά επιδιώκει τη δημιουργία μιας συνταγής συνεργασίας που θα μπορεί να εκπληρώσει τα καθήκοντα του μέλλοντος. Κατά τον σχεδιασμό της στρατηγικής για την περιοχή του Δούναβη, προσφύγαμε σε μια μέθοδο που χρησιμοποιήθηκε για τελευταία φορά πριν από πολύ καιρό και μέσω της οποίας ίσως επιτύχαμε πραγματικά να φέρουμε την Ευρωπαϊκή Ένωση, την πρωτοβουλία της Ευρωπαϊκής Ένωσης, κοντά στους πολίτες της Ευρώπης, δεδομένου ότι χρειάστηκε πολύ μεγάλο χρονικό διάστημα έως ότου η Επιτροπή αναπτύξει την ιδέα της που ανακοινώθηκε τον Δεκέμβριο του περασμένου έτους, αφού άκουσε και έλαβε υπόψη τις απόψεις ενός εξαιρετικά μεγάλου αριθμού ενδιαφερομένων.
<P>
Ένα εξίσου πολύ, πολύ σημαντικό θέμα είναι ότι οι χώρες και οι περιφέρειες της περιοχής του Δούναβη, οι άνθρωποι που ζουν εδώ, επλήγησαν σοβαρά από την κρίση, την οικονομική και χρηματοπιστωτική κρίση· έτσι η στρατηγική για την περιοχή του Δούναβη πρέπει να είναι μια στρατηγική ανάκαμψης από την κρίση, με την αύξηση της απασχόλησης στο επίκεντρό της σε κάθε περίπτωση. Πιστεύω ότι όλοι μας εδώ στο Ευρωπαϊκό Κοινοβούλιο μπορούμε να επικροτήσουμε την προσέγγιση της σημερινής ουγγρικής Προεδρίας του Ευρωπαϊκού Συμβουλίου η οποία θεωρεί εξαιρετικά σημαντικές τη στρατηγική της αναπτυσσόμενης και ολοένα και πιο ευημερούσας περιοχής του Δούναβη, αφενός, και τη στρατηγική της μη κατοικήσιμης περιοχής του Δούναβη, αφετέρου. Από την άποψη αυτή, είναι ζωτικής σημασίας για την υλοποίηση της στρατηγικής της συνεργασίας να έχουμε στη διάθεσή μας τους πόρους της ΕΕ οι οποίοι δεν έχουν χρησιμοποιηθεί ακόμη από τα κράτη μέλη που συμμετέχουν στη στρατηγική για την περιοχή του Δούναβη για την εφαρμογή της πολιτικής συνοχής τους.
<SPEAKER ID="165" NAME="Johannes Hahn" LANGUAGE="DE">
Κύριε Πρόεδρε, η Επιτροπή είναι πολύ ενθουσιώδης. Για αυτόν τον λόγο μας χαροποίησε τόσο η ανάληψη του έργου της ανάπτυξης μιας στρατηγικής με τις σχετικές περιφέρειες και τα κράτη μέλη. Παρουσιάσαμε ένα σχέδιο με σκοπό τη σημαντική ενίσχυση της συνεργασίας μεταξύ των περιφερειών και των κρατών μελών και τη βελτίωση του βιοτικού επιπέδου. Υπάρχει ευρεία συναίνεση σε σχέση με τις προτεραιότητες της στρατηγικής, δηλαδή την κινητικότητα, το περιβάλλον και τη βελτίωσή του, και την αύξηση της ευημερίας.
<P>
Χαίρομαι πολύ που το Κοινοβούλιο έχει εγκρίνει και υποστηρίξει επανειλημμένα την ολοκληρωμένη προσέγγιση που υιοθετείται σε αυτήν τη νέα μακροπεριφερειακή στρατηγική. Όπως καταδεικνύει και η στρατηγική για την περιοχή της Βαλτικής Θάλασσας, η ενεργός συμμετοχή όλων των εμπλεκομένων είναι ζωτικής σημασίας, από το τοπικό, εθνικό και περιφερειακό ως και το ευρωπαϊκό επίπεδο. Ωστόσο, η κοινωνία των πολιτών, η επιχειρηματική κοινότητα, κλπ., όλοι πρέπει να διαδραματίσουν τον ρόλο τους. Αυτό φαίνεται να συμβαίνει στην περιοχή του Δούναβη. Αυτό που απαιτείται εδώ είναι πραγματικά βιώσιμη ανάπτυξη. Έτσι, για παράδειγμα, τρεις από τους έντεκα τομείς προτεραιότητας σχετίζονται με τη βελτίωση της ποιότητας των υδάτων, την προστασία της φύσης και το ζήτημα της διαχείρισης των κινδύνων, καθώς και των φιλικών προς το περιβάλλον μέτρων πρόληψης των πλημμυρών, όχι μόνο για τον Δούναβη αλλά και για τους παραποτάμους του.
<P>
Παρουσιάζεται μια απίστευτη ευκαιρία στο σημείο αυτό. Ας μην λησμονούμε ότι ο Δούναβης είναι μακράν ο πλέον διεθνής ποταμός στον κόσμο. Υπάρχουν δέκα χώρες κατά μήκος του ποταμού. Δεν υπάρχει άλλος ποταμός σε ολόκληρο τον κόσμο με τόσες πολλές παρακείμενες χώρες στις όχθες του. Για τον λόγο αυτόν, είναι πολύ σημαντικό να εκμεταλλευτούμε τις ευκαιρίες για θεσμική συνεργασία και τη δημιουργία νέων θεσμών - ιδίως ενόψει του γεγονότος ότι η εν λόγω μακροπεριφερειακή στρατηγική αφορά οκτώ κράτη μέλη της ΕΕ και έξι κράτη μη μέλη.
<P>
Επιτρέψτε μου να μιλήσω για τη χρηματοδότηση: το σημαντικό εδώ είναι να χρησιμοποιηθούν οι ήδη διαθέσιμοι πόροι. Υπάρχουν πολλές ευκαιρίες γι' αυτό στην εν εξελίξει κατάρτιση του προγράμματος. Το θέμα είναι να συνδεθούν τα επιχειρησιακά προγράμματα μεταξύ τους με έξυπνο τρόπο ούτως ώστε ορισμένα σχέδια, τα οποία μπορούν να υλοποιηθούν μόνο σε διαπεριφερειακή βάση, να λειτουργούν παράλληλα. Σε πολλές συζητήσεις, είτε πολυμερείς είτε διμερείς, συμβουλεύω ανθρώπους να ξεκινήσουν τις προπαρασκευαστικές τους εργασίες για τον επόμενο γύρο αιτήσεων χρηματοδότησης τώρα, εξετάζοντας ποια σχέδια μπορούν να υλοποιηθούν σε κοινή βάση και ποια χρηματοοικονομικά μέσα ενδέχεται να απαιτούν αυτά.
<P>
Το θέμα επίσης είναι να γίνει χρήση των υφιστάμενων πρόσθετων πόρων, όπως των 30 δισεκατομμυρίων ευρώ που χορηγεί η Ευρωπαϊκή Τράπεζα Επενδύσεων για τρία χρόνια στην περιοχή. Είμαι βέβαιος ότι θα μπορέσουμε ακόμα να αντιμετωπίσουμε άμεσα ένα ή δύο από τα ειδικά αυτά θέματα σήμερα. Από την πλευρά της Επιτροπής, θα επιτηρούμε και θα στηρίζουμε τη στρατηγική αυτή η οποία εξελίχθηκε από τη βάση προς την κορυφή. Θα συγκληθεί ομάδα υψηλού επιπέδου από όλα τα κράτη μέλη στην οποία θα υποβληθούν τακτικές εκθέσεις προόδου. Θα υπάρξουν διασκέψεις παρακολούθησης, εκθέσεις, κλπ. Πάνω απ' όλα, θα υπάρξει ένα σχέδιο δράσης με συγκεκριμένα μέτρα και προθεσμίες, είναι δε σημαντικό τα θέματα αυτά να στηριχθούν.
<P>
Τέλος, θα ήθελα να σας καλέσω με την ιδιότητά σας ως τοπικοί εκπρόσωποι να διασφαλίσετε ότι τα διάφορα μέτρα που έχουν ήδη εξεταστεί, αξιολογηθεί και εγκριθεί σήμερα θα εφαρμοστούν πραγματικά, έτσι ώστε όλες οι από κοινού προθέσεις μας να αποφέρουν καρπούς επί της ουσίας.
<SPEAKER ID="166" NAME="Marian-Jean Marinescu" LANGUAGE="RO">
Κύριε Πρόεδρε, η Ομάδα του Ευρωπαϊκού Λαϊκού Κόμματος (Χριστιανοδημοκράτες) επικροτεί το έγγραφο που συνέταξε η Επιτροπή και θα υποστηρίξει την έγκρισή του κατά τη διάρκεια της ουγγρικής Προεδρίας. Πιστεύουμε ότι υφίστανται ουσιαστικά τρεις προϋποθέσεις για την αποτελεσματική εφαρμογή της στρατηγικής: ένας κατάλογος προτεραιοτήτων και κοινών σχεδίων, συντονισμός σε επίπεδο Επιτροπής και η κατάλληλη χρηματοδότηση ώστε να μπορέσουμε να επιτύχουμε τον στόχο που όλοι επιθυμούμε.
<P>
Γιατί να περιλαμβάνει κατάλογο προτεραιοτήτων; Ο λόγος είναι ότι ο κατάλογος αυτός πρέπει να είναι διαθέσιμος σε όλες τις εμπλεκόμενες χώρες, ένας κατάλογος των σχεδίων που θα υλοποιηθούν από κοινού, ταυτόχρονα, ώστε να συμβάλουν στην ενίσχυση της οικονομικής ανάπτυξης της περιοχής και, κατ' επέκταση, να την καταστήσουν ελκυστικότερη. Όλοι οι εταίροι θα πρέπει να υλοποιήσουν αυτά τα σαφώς καθορισμένα σχέδια, τα οποία θα διαθέτουν μια σειρά κοινών προτεραιοτήτων και θα εφαρμοστούν ταυτόχρονα από όλους τους εμπλεκόμενους φορείς. Το επόμενο σημείο είναι ο συντονισμός. " εμπειρία της Ευρωπαϊκής Ένωσης από τη στρατηγική για τη Βαλτική Θάλασσα έχει προσκομίσει αποδείξεις ως προς την ανάγκη ενός κατάλληλου πλαισίου που θα έχει συσταθεί σε επίπεδο ΕΕ για τη διασφάλιση της συνοχής της στρατηγικής. Το πλαίσιο συντονισμού δεν θα πρέπει να θίγει τις περιφερειακές και τοπικές αρμοδιότητες αλλά να εγγυάται την υλοποίηση των κατάλληλων προτεραιοτήτων.
<P>
Βεβαίως, αυτό που δεν χρειάζεται είναι περισσότερα κεφάλαια, νέοι θεσμοί ή νέα νομοθεσία. Ωστόσο, απαιτείται χάραξη στρατηγικής η οποία θα βασίζεται σε έναν κοινό κατάλογο προτεραιοτήτων, ορθό συντονισμό και αποτελεσματική χρηματοδότηση. Αυτό το σχέδιο πρέπει να τεθεί σε εφαρμογή, οι δε πόροι που έχουν ήδη διατεθεί στα διαρθρωτικά προγράμματα πρέπει να συμπληρωθούν τόσο από τη συνεισφορά των κρατών που συμμετέχουν όσο και από τη δυνατότητα ανακατανομής αχρησιμοποίητων κονδυλίων από άλλα τμήματα.
<P>
Κύριε Επίτροπε, προτείνατε ένα συμβόλαιο για τη μελλοντική πολιτική συνοχής. Ίσως θα μπορούσατε να το επαναλάβετε και για την εφαρμογή της στρατηγικής για τον Δούναβη.
<SPEAKER ID="167" NAME="Csaba Sándor Tabajdi" LANGUAGE="HU">
Κύριε Πρόεδρε, είναι ευτύχημα ότι αρμόδιος Επίτροπος είναι ο κ. Hahn. Προέρχεται και αυτός από χώρα του Δούναβη, σίγουρα δε μεγάλος όγκος εργασίας αναμένει τόσο την ουγγρική Προεδρία όσο και την Ευρωπαϊκή Επιτροπή προκειμένου να εναρμονιστούν οι 11 τομείς πολιτικής. Υπάρχουν πάρα πολλές προτεραιότητες, κύριε Επίτροπε και συνάδελφοι βουλευτές. Πώς θα καταστεί δυνατόν να δημιουργηθεί ισορροπία και αρμονία μεταξύ των διαφόρων προτεραιοτήτων; Δεν είναι η αμφιβολία που με κάνει να μιλώ έτσι, διότι θα ήθελα και εγώ η στρατηγική αυτή να είναι επιτυχής, το δε καλύτερο στοιχείο της είναι ότι ενθαρρύνει και αναγκάζει τις χώρες της περιοχής του Δούναβη να συνεργαστούν εκεί όπου συχνά η συνεργασία έλειπε. Ταυτόχρονα όμως, είναι αμφίβολο το πώς μπορούν να εναρμονιστούν οι αντιφατικοί μερικές φορές στόχοι που καθορίζονται στη στρατηγική για τον Δούναβη, όπως η ποιότητα των υδάτων, η βελτίωση της κατάστασης του περιβάλλοντος, η πλοϊμότητα, η ενεργειακή αξιοποίηση ή ο οικοτουρισμός. Για τον λόγο αυτόν, η Επιτροπή θα αντιμετωπίσει πολύ μεγάλο όγκο εργασίας για την εναρμόνιση των 11 χωρών και των 11 πολιτικών μετά την έγκριση τον Ιούνιο.
<SPEAKER ID="168" NAME="Filiz Hakaeva Hyusmenova" LANGUAGE="BG">
Κύριε Πρόεδρε, η στρατηγική για την περιοχή του Δούναβη πρόκειται να εγκριθεί από το Συμβούλιο Υπουργών τον Απρίλιο. Αυτό αποτελεί μήνυμα προς το ευρύ κοινό ότι δεν υπάρχουν εμπόδια για την εφαρμογή της.
<P>
Στην πράξη, ωστόσο, τα κράτη μέλη και μη μέλη της περιοχής αντιμετωπίζουν πολλές προκλήσεις που συνδέονται με την ουσιαστική υλοποίηση και τον συντονισμό όχι μόνο όσον αφορά τις προτεραιότητες, αλλά και όσον αφορά τους μηχανισμούς χρηματοδότησης, ανάθεσης, λογοδοσίας και παρακολούθησης της υλοποίησης. Αυτό ισχύει ιδιαίτερα για τα μεγάλα διασυνοριακά έργα υποδομής.
<P>
Πιστεύω ότι η Επιτροπή πρέπει να εξετάσει προσεκτικά το θέμα της παρακολούθησης των σχεδίων που πραγματοποιούνται στο πλαίσιο της στρατηγικής του Δούναβη, όχι μόνο για λόγους δημοσιονομικής πειθαρχίας αλλά και για την τήρηση των προθεσμιών, των συμβατικών υποχρεώσεων και της ποιότητας των αποτελεσμάτων. Πρέπει να θεσπιστούν σαφείς αρμοδιότητες όσον αφορά το ποιος θα παρακολουθεί την εκπλήρωση των δεσμεύσεων που έχουν αναληφθεί, πώς και πού, καθώς και το πώς θα κοινοποιούνται, θα αναλύονται και θα επιλύονται τα προβλήματα.
<P>
Ένα άλλο σημαντικό ζήτημα είναι η κοινοποίηση και δημοσίευση των αποτελεσμάτων που επιτυγχάνονται μέσω της στρατηγικής. " διαφάνεια και η πρόσβαση στην ενημέρωση κατά τη διάρκεια της υλοποίησης των έργων είναι εξαιρετικά σημαντικές, τόσο ως προς τις πραγματικές εσωτερικές διοικητικές διαδικασίες μεταξύ των συντονιστών των έργων και των αναδόχων, όσο και ως προς τους πολίτες της Ευρωπαϊκής Ένωσης.
<P>
Πριν από την εκπόνηση της στρατηγικής, διεξαγάγαμε εκτεταμένες συζητήσεις και διαβουλεύσεις για θέματα σχετικά με τις προτεραιότητες και τα πραγματικά έργα στο πλαίσιο της στρατηγικής. Αυτό αύξησε το ενδιαφέρον των ευρωπαίων πολιτών για τα έργα. Πώς θα ενημερώνονται για την πρόοδο ή μη της στρατηγικής, και ποιος είναι ο μηχανισμός για τη δημόσια εποπτεία; Είναι ένα ερώτημα που επίσης πρέπει να απαντηθεί σε ευρωπαϊκό επίπεδο.
<P>
Γι' αυτό θεωρώ ότι οι συζητήσεις και οι ενημερωτικές εκστρατείες πρέπει να συνεχιστούν. Είναι αναγκαίο να διατηρηθεί η δημόσια συμμετοχή στο φιλόδοξο αυτό ευρωπαϊκό σχέδιο, το οποίο όλοι θα θέλαμε να αποδώσει καρπούς.
<SPEAKER ID="169" NAME="Barbara Lochbihler" LANGUAGE="DE">
Κύριε Πρόεδρε, είναι σημαντικό η εκπόνηση της στρατηγικής να αποτελέσει μια ανοιχτή διαδικασία και να μην επιτραπεί σε έναν μικρό αριθμό σημαινόντων παραγόντων να υπαγορεύσουν το αποτέλεσμα. Αυτό σημαίνει ότι πρέπει επίσης να βρεθούν λύσεις για τα αντικρουόμενα συμφέροντα. Δεν είναι δυνατόν να συνδυαστούν όλες οι μορφές ανάπτυξης για τις πλωτές μεταφορές με τον στόχο της προστασίας της μοναδικής φυσικής κληρονομιάς της περιοχής του Δούναβη. Το θέμα πρέπει να είναι να γίνει χρήση των τεχνικών δυνατοτήτων που διαθέτουμε και να προσαρμοστούν τα πλοία στον ποταμό, όχι το αντίστροφο.
<P>
Αναφέρομαι εδώ στον Δούναβη καθώς ρέει ελεύθερα μέσα από τη Βαυαρία. Πιστεύω ότι πρέπει να ασκηθεί έντονη κριτική στο γεγονός ότι η ανακοίνωση που εξέδωσε η Επιτροπή δεν επιδιώκει να ακολουθήσει τον δρόμο του τι είναι τεχνικά βιώσιμο και περισσότερο συμβατό προς το περιβάλλον. Σε αντίθεση με τις συστάσεις της μέχρι σήμερα, η Επιτροπή δεσμεύεται πλέον σε μια εξέλιξη που θα επιτρέπει τον πλου του ποταμού σε σκάφη τύπου 4B καθ' όλο τον χρόνο έως το 2015. Αυτό θα οδηγήσει αναπόφευκτα σε σύγκρουση, παρά το γεγονός ότι δεν θα ήταν αναγκαίο εάν μπορούσαμε να καταλήξουμε σε συναίνεση ως προς τον τρόπο αξιοποίησης των υφιστάμενων τεχνικών δυνατοτήτων προστατεύοντας, ταυτόχρονα, το φυσικό αγαθό. " προηγούμενη αυτή απόφαση πρέπει να ανακληθεί με κάθε κόστος.
<P>
Τέλος, θα ήθελα επίσης να ζητήσω η στρατηγική της ΕΕ για την ένταξη των Ρομά να συνδεθεί με τη στρατηγική για την περιοχή του Δούναβη. Αυτό θα πρέπει να αντικατοπτρίζεται και στο ψήφισμα του Κοινοβουλίου.
<SPEAKER ID="170" NAME="Jaroslav Paška" LANGUAGE="SK">
Κύριε Πρόεδρε, στα τέλη του περασμένου έτους η Ευρωπαϊκή Επιτροπή παρουσίασε ανακοίνωση - το σχέδιο δράσης της στρατηγικής της Ευρωπαϊκής Ένωσης για την περιοχή του Δούναβη. Το τμήμα 2.1 της ανακοίνωσης αναφέρεται στις προκλήσεις και τις ευκαιρίες που μπορεί να προσφέρει μια κοινή συντονισμένη προσέγγιση των εμπλεκόμενων χωρών στην ανάπτυξη της περιοχής αυτής.
<P>
Μία από αυτές είναι η εκμετάλλευση της πλωτής οδού του Δούναβη για αποτελεσματικές και φιλικές προς το περιβάλλον μεταφορές εμπορευμάτων. Γνωρίζουμε ότι η τρέχουσα ικανότητα μεταφορών του ποταμού είναι πολύ κατώτερη από αυτή που θα μπορούσε να είναι. Ωστόσο, σε συσχέτιση με την κατασκευή ευρείας σιδηροδρομικής γραμμής για τη μεταφορά εμπορευμάτων από το Βλαδιβοστόκ και κατά μήκος ολόκληρης της Ασίας, της περιοχής της Κασπίας, της Ρωσίας, της Ουκρανίας και μέχρι τον λιμένα της Βιέννης κοντά στην Μπρατισλάβα, η σημασία του Δούναβη σίγουρα αυξάνεται αισθητά. Είναι επομένως απαραίτητο, κατά τη γνώμη μου, προς το συμφέρον της αναζωογόνησης και ενίσχυσης της οικονομικής ανάπτυξης της περιοχής, να εξεταστούν και πάλι τα προγραμματισμένα έργα περιβαλλοντικής υποδομής των υδάτων, τα οποία θα επιτρέψουν όχι μόνο να μειωθούν οι κίνδυνοι και οι συνέπειες των πλημμυρών αλλά και να βελτιωθεί η πλοϊμότητα του ποταμού, ενώ ταυτόχρονα παράγεται φθηνή και καθαρή ηλεκτρική ενέργεια από ανανεώσιμες πηγές. Για υποδομές όπως αυτές, σίγουρα θα αποδώσει επίσης η κινητοποίηση υφιστάμενης αχρησιμοποίητης χρηματοδότησης, ιδίως από το Ταμείο Συνοχής, εάν μπορέσουμε να βρούμε τον κατάλληλο μηχανισμό για να γίνει αυτό.
<SPEAKER ID="171" NAME="Lambert van Nistelrooij" AFFILIATION="PPE">
(NL) Κύριε Πρόεδρε, είναι θετικό το γεγονός ότι επιταχύνουμε τη στρατηγική για τον Δούναβη. Υπάρχουν μεγάλα προβλήματα, το γνωρίζουμε αυτό, περιβαλλοντικά προβλήματα, διάβρωση των πλαγιών, ποιότητα των υδάτων, και -το σημαντικότερο- κάνουμε ανεπαρκή χρήση των δυνατοτήτων που προσφέρει η εν λόγω περιοχή στους πολίτες και τις επιχειρήσεις.
<P>
Ως ολλανδός βουλευτής του παρόντος Σώματος, γνωρίζω ότι παρόμοια προσέγγιση είχαμε και για τον Ρήνο. Οι βελτιώσεις στην ποιότητα των υδάτων, η λειτουργία των μεταφορών και του τουρισμού και η γεωργία συμβαδίζουν. Όταν δεν ανταγωνίζονται το ένα το άλλο, μια ολοκληρωμένη προσέγγιση μπορεί πραγματικά να βοηθήσει.
<P>
Όσον αφορά τώρα τη νομική βάση. " νομική βάση για την ενίσχυση της εδαφικής συνοχής προβλέπεται από τη Συνθήκη. Το νέο αυτό άρθρο παρέχει την ευκαιρία για καλή συνεργασία μεταξύ και πέραν των συνόρων των δεκατεσσάρων κρατών μελών που συμμετέχουν. Τα μέσα, ο Στόχος 3 της πολιτικής συνοχής, παρέχουν εξαιρετική βάση εφόσον καλύπτουν δημοτικές περιφέρειες, επιχειρήσεις και πολίτες. " Ομάδα του Ευρωπαϊκού Λαϊκού Κόμματος (Χριστιανοδημοκράτες) λέει "ναι" στη στρατηγική αυτή. Υπό τις τρεις προϋποθέσεις που μόλις ανέφερε ο Επίτροπος: όχι νέες δομές, όχι νέα νομοθετικά πλαίσια και όχι νέα ξεχωριστά κονδύλια. Ωστόσο, "ναι" στη χρήση υφιστάμενων κονδυλίων και "ναι" στα κονδύλια της Ευρωπαϊκής Τράπεζας Επενδύσεων.
<P>
Οι μακροπεριφέρειες, οι οποίες βρίσκονται ακόμη σε πειραματικό στάδιο, δεν θα πρέπει να καταστήσουν τη διοίκηση στην Ευρώπη ακόμη πιο περίπλοκη. Οχι, η περιφέρεια, το ίδιο το κράτος μέλος θα παραμείνει το σημείο εκκίνησης, εμείς δε πρόκειται να διαθέσουμε τα χρήματα αυτά και τα συγκεκριμένα εργαλεία για καλύτερα αποτελέσματα. Τότε, θεωρώ, θα είμαστε σε θέση να εργαστούμε πολύ αποτελεσματικά ως προς αυτά τα προγράμματα δράσης που προσφέρουν συμβουλές και βοήθεια και τα οποία υποστηρίζονται από την Ευρωπαϊκή Επιτροπή.
<P>
Υπό τις προϋποθέσεις αυτές, προχωρούμε σήμερα με τη Βαλτική Θάλασσα. Λειτουργεί ομαλά, σήμερα ο Δούναβης, και σύντομα οι ακτές του Ατλαντικού.
<P>
Σήμερα το πρωί μιλούσα με τη Schuttevaer, μια ολλανδική ένωση κυβερνητών· αναφέρουν ότι το 10% των μεταφορών στον Ρήνο προέρχεται από τον Δούναβη. Θα μπορούσαμε εύκολα να αυξήσουμε το ποσοστό αυτό κάνοντας καλύτερη χρήση της εν λόγω ευρείας πλωτής οδού μεταξύ της Βόρειας Θάλασσας και της Μαύρης Θάλασσας. Θετικό για την Ανατολή, θετικό και για τη Δύση!
<SPEAKER ID="172" NAME="Evgeni Kirilov" AFFILIATION="S&amp;D">
(EN) Κύριε Πρόεδρε, η στρατηγική για τον Δούναβη πρέπει να μετατραπεί σε συνεχή διαδικασία και εργαλείο συντονισμού μεταξύ εταίρων που αντιμετωπίζουν παρόμοιες προκλήσεις. Πρέπει να βελτιώσει την υλοποίηση κοινών στόχων και να έχει αισθητό αντίκτυπο στους πολίτες μας κατά μήκος αυτής της σημαντικής ευρωπαϊκής αρτηρίας η οποία, όπως επεσήμανε κάποιος συνάδελφος, έχει επίσης πληγεί σε μεγάλο βαθμό από τη σημερινή κρίση.
<P>
Είναι ζωτικής σημασίας η στρατηγική για τον Δούναβη να βασιστεί σε μια προσέγγιση από τη βάση προς την κορυφή. " εταιρική αυτή σχέση πρέπει να συνεχιστεί κατά τη μελλοντική εκπόνηση εγγράφων προγραμματισμού για την πολιτική συνοχής. " ενεργός συμμετοχή των τοπικών και περιφερειακών φορέων αποτελεί εγγύηση ότι αναγνωρίζουν ως προτεραιότητές τους τις δράσεις και τα έργα που περιλαμβάνονται στη στρατηγική. Με αυτό εννοώ την πραγματική οικειοποίηση της διαδικασίας. " προθυμία των περιοχών του Δούναβη να διαθέσουν κονδύλια από τα δικά τους προγράμματα για την υλοποίηση κοινών έργων αποτελεί προϋπόθεση για την επιτυχή εκπλήρωση των στόχων τους, πρέπει όμως επίσης να ενισχυθεί ο συντονισμός των υφιστάμενων διασυνοριακών προγραμμάτων. Αυτός είναι ο μόνος τρόπος ώστε η στρατηγική να αποτελέσει ένα καλό παράδειγμα διαπεριφερειακής συνεργασίας.
<SPEAKER ID="173" NAME="Olga Sehnalová" AFFILIATION="S&amp;D">
(CS) Κύριε Πρόεδρε, η στρατηγική για τον Δούναβη αποτελεί τη δεύτερη μακροπεριφερειακή στρατηγική για τη στήριξη της εδαφικής συνεργασίας εκεί όπου υπάρχουν κοινά χαρακτηριστικά και κοινές προκλήσεις.
<P>
Σίγουρα συμφωνούμε ότι κύριος στόχος πρέπει να είναι η διασφάλιση βιώσιμης ανάπτυξης, απασχόλησης και ευημερίας στην περιοχή του Δούναβη. Πρέπει επίσης να γίνει η μεγαλύτερη δυνατή χρήση των υφιστάμενων μέσων και πολιτικών. Επομένως, υποστηρίζω πλήρως τη λεγόμενη αρχή των τριών "ΟΧΙ": "όχι" περιττή γραφειοκρατία, "όχι" νέοι θεσμοί και "όχι" νέα ή πρόσθετη χρηματοδότηση. Την ίδια στιγμή, ωστόσο, αναδύεται ένα συγκεκριμένο ερώτημα για την Επιτροπή ως προς τους στόχους αυτούς. Πώς μπορείτε να διασφαλίσετε ότι η στρατηγική υλοποιείται σωστά υπό τις συνθήκες αυτές;
<P>
Οι περιφερειακές και δημοτικές αρχές, σε συνεργασία με τον εθελοντικό τομέα, οφείλουν να διαδραματίσουν ιδιαίτερα σημαντικό ρόλο στο πλαίσιο της αρχής της επικουρικότητας. Οι φορείς αυτοί θα πρέπει να συνεργάζονται αποτελεσματικά από κοινού, οι δε δραστηριότητές τους να παρακολουθούνται και να αξιολογούνται από την Επιτροπή. " υλοποίηση πρέπει να ρυθμίζεται μέσω σχεδίου δράσης της Επιτροπής. Ωστόσο, συντάσσει επίσης η Επιτροπή μια συνοπτική και ευκολότερα κατανοητή εκδοχή του συγκεκριμένου εγγράφου, η οποία θα γνωστοποιεί τα κύρια πρακτικά πλεονεκτήματα της στρατηγικής αυτής απευθείας στους πολίτες και τις τοπικές και περιφερειακές αρχές; Μία τελευταία ερώτηση: τι πιθανή σχέση υπάρχει μεταξύ της στρατηγικής για τον Δούναβη και του νέου δημοσιονομικού πλαισίου για την περίοδο 2014-2020; Υπάρχει αλληλεπικάλυψη;
<SPEAKER ID="174" NAME="Karin Kadenbach" AFFILIATION="S&amp;D">
(DE) Κύριε Πρόεδρε, κύριε Επίτροπε, θα ήθελα να εκφράσω τις ειλικρινείς μου ευχαριστίες για τη σημερινή σας παρουσία. Απαριθμήσατε έντεκα προτεραιότητες σήμερα και ένα από τα πρώτα σχόλιά σας ήταν ότι "η Επιτροπή είναι πολύ ενθουσιώδης".
<P>
" στρατηγική για την περιοχή του Δούναβη είναι πραγματικά μια διαδικασία από τη βάση προς την κορυφή. Όπου και να κοιτάξουμε στα κράτη μέλη, ιδιαίτερα όμως στις κοινότητες κατά μήκος του Δούναβη, η στρατηγική αυτή γίνεται καθολικά αποδεκτή ως ουσιαστικής σημασίας.
<P>
Ακούγοντας τις σημερινές συζητήσεις, είναι απολύτως σαφές το πού κρύβονται οι μεγαλύτεροι φόβοι. " συνεργασία στον πολιτιστικό τομέα δεν αποτελεί μείζον πρόβλημα - είναι κάτι που θα επιτευχθεί. " περιοχή του Δούναβη έχει ήδη μακρά ιστορία πολιτιστικής συνεργασίας. Οι φόβοι αφορούν την αειφορία και την απειλή για τον ίδιο τον Δούναβη.
<P>
Ακούστηκε σήμερα ότι ο Δούναβης πρέπει να αναπτυχθεί ως οδός μεταφοράς διότι θεωρείται πραγματικά -μιλώ πλέον και υπό την ιδιότητά μου ως μέλος της Επιτροπής Περιβάλλοντος, Δημόσιας Υγείας και Ασφάλειας των Τροφίμων- ως εναλλακτικός τρόπος, αν όχι για τη μείωση των εκπομπών CO2, κάτι που αποτελεί ίσως πολύ φιλόδοξο στόχο, τότε τουλάχιστον για την αποφυγή της αύξησής τους. Αναγνωρίζουμε, ωστόσο, τη μείζονα απειλή για τον Δούναβη στο σύνολό του.
<P>
Εάν θεωρήσουμε τον Δούναβη και τους παραποτάμους του ως ένα μεγάλο οικοσύστημα, τότε διαπιστώνω ότι η παρούσα στρατηγική για την περιοχή του Δούναβη αποτελεί σπουδαία ευκαιρία αν και, από την άλλη πλευρά, απαιτεί μεγάλη διορατικότητα ως προς τον τρόπο χάραξης της στρατηγικής.
<P>
Υπάρχουν εκκλήσεις για περισσότερα χρήματα, και πράγματι θα απαιτηθεί νομισματική στήριξη. Ωστόσο, εναπόκειται σε εσάς και την Επιτροπή, καθώς και στο Κοινοβούλιο, φυσικά, να διασφαλίσετε ότι όλοι οι πόροι που διατίθενται για τον σκοπό αυτόν διαδραματίζουν όντως σημαντικό ρόλο παρέχοντας την εγγύηση ότι το οικοσύστημα που περιλαμβάνει τον Δούναβη, τους παραποτάμους του, τα δάση, τους ξηρούς λειμώνες και τους υγρότοπους διατηρείται για το μέλλον. Αυτό αποτελεί θεμελιώδη προϋπόθεση προκειμένου να αναπτυχθεί η Ευρώπη.
<P>
" παρούσα στρατηγική για την περιοχή του Δούναβη προσφέρει πραγματικά μια ευκαιρία για επενδύσεις σε πράσινη ενέργεια και τη δημιουργία αειφορίας από τη βάση προς την κορυφή. Έχουμε πλέον την ευκαιρία να αξιοποιήσουμε τον ενθουσιασμό των πολιτών, των ενδιαφερόμενων μερών και άλλων αρμόδιων φορέων. Πρέπει μαζί να αξιοποιήσουμε στο έπακρο τη συγκεκριμένη ευκαιρία, διότι μπορούμε να προσφέρουμε ένα εξαιρετικό παράδειγμα ως προς τον τομέα αυτόν.
<SPEAKER ID="175" NAME="Ivailo Kalfin" AFFILIATION="S&amp;D">
(BG) Κύριε Πρόεδρε, η στρατηγική για τον Δούναβη πρέπει να αποφέρει απτά αποτελέσματα με σαφή ορατότητα ευθύς εξαρχής για τους πολίτες των χωρών του Δούναβη.
<P>
Υπάρχουν πολλές ιδέες για τις χώρες κατά μήκος του Δούναβη, αυτό όμως που έχει σημασία είναι οι προτεραιότητες που χρησιμοποιούνται για τη δρομολόγηση της στρατηγικής. Οι κοινές τουριστικές διαδρομές και η ανάπτυξη των μεταφορών, το περιβάλλον και οι επαφές μεταξύ πανεπιστημίων θα αποτελέσουν έργα υψηλής ορατότητας και θα δημιουργήσουν την κατάλληλη εικόνα για τη στρατηγική για τον Δούναβη.
<P>
Ειδικότερα, θα ήθελα να επισημάνω την ανάγκη ενεργού συμμετοχής ευθύς εξαρχής των δομών της κοινωνίας των πολιτών στην υλοποίηση της στρατηγικής. Μπορεί να είναι επιτυχής μόνο εάν οι πολίτες που ζουν κατά μήκος του Δούναβη έχουν την αίσθηση ότι έχει λάβει συγκεκριμένη μορφή και ότι μπορούν να συμμετέχουν σε αυτή.
<P>
Από την άποψη αυτή, θα ήθελα να ζητήσω από την Επιτροπή καθώς και τους συναδέλφους μου βουλευτές από τις χώρες του Δούναβη να βοηθήσουν εγκαινιάζοντας σημεία ενημέρωσης και, ιδιαίτερα, να συνδράμουν τις μη κυβερνητικές οργανώσεις, τα τοπικά συμβούλια και τα πανεπιστήμια στην εφαρμογή συγκεκριμένων σχεδίων.
<SPEAKER ID="176" NAME="Miroslav Mikolášik" AFFILIATION="PPE">
(SK) Κύριε Πρόεδρε, η στρατηγική για τον Δούναβη θα παραμείνει στα λόγια εάν δεν υλοποιηθεί με παράλληλη χρηματοδότηση. Συζητούμε και για αυτό σήμερα το απόγευμα.
<P>
Από την άλλη πλευρά, ωστόσο, είναι θετικό το γεγονός ότι οι πολυτροπικές μεταφορές αποτελούν ένα από τα κύρια σημεία εστίασης. Γνωρίζω, για παράδειγμα, ότι οι ποτάμιοι λιμένες του Δούναβη, είτε στη Βιέννη είτε στην Μπρατισλάβα, μετά τον εκσυγχρονισμό, θα συνεισφέρουν σημαντικότατα στον τομέα των πολυτροπικών μεταφορών, διασφαλίζοντας ότι δεν μεταφέρονται τα πάντα μόνο με φορτηγά, δεδομένου ότι αυτό ζημιώνει το περιβάλλον, φυσικά. " πρόσφατη διάσκεψη της Μπρατισλάβα σχετικά με τη στρατηγική για τον Δούναβη, στην οποία συμμετείχε ο σλοβάκος αναπληρωτής πρωθυπουργός και υπουργός Μεταφορών, Ján Figeľ, τόνισε τις κύριες τάσεις και το ενδιαφέρον όλων των χωρών του Δούναβη που συμμετέχουν στη στρατηγική. Τα ζητήματα του περιβάλλοντος, της καθαρότητας των υπόγειων υδάτων, αλλά και της πρόληψης των φυσικών και περιβαλλοντικών καταστροφών, όλα αυτά αποτελούν θέματα τα οποία πρέπει να ενσωματωθούν με τρόπο λογικό. Κατά τη γνώμη μου, η στρατηγική αυτή δεν θα έχει αντίκτυπο στη μελλοντική κατανομή των διαρθρωτικών ταμείων για άλλες περιοχές.
<SPEAKER ID="177" NAME="George Sabin Cutaş" AFFILIATION="S&amp;D">
(RO) Κύριε Πρόεδρε, μετά τις προσχωρήσεις το 2004 και το 2007, είναι πλέον δικαιολογημένο να μιλούμε για την περιοχή του Δούναβη ως τμήμα της Ευρωπαϊκής Ένωσης. Κατά συνέπεια, μετά το αίτημα που υπέβαλε το Ευρωπαϊκό Συμβούλιο τον Ιούνιο του 2009, η Επιτροπή εκπόνησε τη στρατηγική για την περιοχή του Δούναβη. Θα ήθελα να συγχαρώ την εστίαση του εγγράφου σε 11 βασικούς τομείς που θα οδηγήσουν, υπό την προϋπόθεση ότι θα εφαρμοστούν σωστά, στην επίτευξη αειφόρου ανάπτυξης και τη δημιουργία θέσεων εργασίας και ασφάλειας στην περιοχή. Πιστεύω ότι μία από τις προϋποθέσεις για τη διασφάλιση της επιτυχίας της στρατηγικής αυτής έγκειται στο να ξεπεραστούν οι ανισότητες που υφίστανται μεταξύ των διαφόρων περιφερειών μέσω εντατικής οικονομικής και θεσμικής συνεργασίας και με την παροχή καλύτερης πρόσβασης σε υφιστάμενα κονδύλια σε περιφερειακό επίπεδο.
<P>
Τέλος, ένας παράγοντας που μπορεί να διαδραματίσει σημαντικό ρόλο στην επιτυχία της στρατηγικής αυτής είναι η ενέργεια. Ο κατακερματισμός των αγορών ενέργειας συνεπάγεται υψηλό κόστος και έλλειψη πραγματικού ανταγωνισμού. Για τον λόγο αυτόν ζητώ τη διαφοροποίηση του εφοδιασμού μέσω διασυνδέσεων και πραγματικών περιφερειακών αγορών οι οποίες θα μπορούν να διασφαλίσουν την αύξηση της ενεργειακής ασφάλειας.
<SPEAKER ID="178" NAME="Franz Obermayr" AFFILIATION="NI">
(DE) Κύριε Πρόεδρε, κύριε Επίτροπε, η στρατηγική για την περιοχή του Δούναβη αποσκοπεί, μεταξύ άλλων, στην προώθηση μακροχρόνιας συνεργασίας με στόχο τη βελτίωση του δικτύου μεταφορών και των υποδομών για μεγαλύτερη προστασία του περιβάλλοντος. Κάτι τέτοιο θα περιλαμβάνει σίγουρα εγκαταστάσεις επεξεργασίας λυμάτων και έργα για την προώθηση της περιβαλλοντικής τεχνολογίας και της βιοποικιλότητας. Αυτό είναι θετικό.
<P>
Ωστόσο, αυτό που πιστεύω ότι λείπει στο πλαίσιο της επικεφαλίδας για το περιβάλλον, κύριε Επίτροπε, είναι το ζήτημα της περιβαλλοντικής ασφάλειας στο πλαίσιο της πυρηνικής ενέργειας. Σε τελική ανάλυση, μερικοί από τους πλέον αμφιλεγόμενους πυρηνικούς σταθμούς παραγωγής ενέργειας στην Ευρώπη -Mochovce, Temelin, Belene- βρίσκονται εντός της περιοχής του Δούναβη και, ως επί το πλείστον, οι μέθοδοι κατασκευής που χρησιμοποιήθηκαν χρονολογούνται από την εποχή της Σοβιετικής Ένωσης, με αποτέλεσμα οι σταθμοί παραγωγής ενέργειας να παρουσιάζουν κάποιες σοβαρές και επικίνδυνες ελλείψεις. Παρά τις σοβαρές διεθνείς συνέπειες μιας ελεύθερης πυρηνικής πολιτικής, έχει δοθεί ανεπαρκής προσοχή στις όμορες περιοχές των γειτονικών κρατών, οι οποίες δεν περιλαμβάνονται στις περιβαλλοντικές εκτιμήσεις στον κατάλληλο βαθμό. Αυτό, δυστυχώς, οδηγεί σε εντάσεις μεταξύ όμορων κρατών και περιφερειών όσον αφορά το θέμα της περιβαλλοντικής πολιτικής. Πιστεύω ότι η στρατηγική για την περιοχή του Δούναβη παρέχει εξαιρετική βάση για την επίλυση των ζητημάτων αυτών.
<SPEAKER ID="179" NAME="Alajos Mészáros" AFFILIATION="PPE">
(HU) Κύριε Πρόεδρε, όταν στην παιδική μου ηλικία κολυμπούσα στον Δούναβη, το σώμα μου γέμιζε αλλά και μύριζε πάρα πολύ έντονα πετρέλαιο, ελπίζω λοιπόν ότι αυτό θα αλλάξει στο μέλλον. Σήμερα, η κατάσταση είναι εντελώς διαφορετική και στο μέλλον, όταν η στρατηγική για τον Δούναβη καρποφορήσει, πιστεύω και ελπίζω πολύ ότι με τον καθαρισμό του Δούναβη θα εξαφανιστούν σταδιακά και οι διαφορές μεταξύ των περιφερειών. Λυπάμαι που δεν υπάρχει ξεχωριστό δημοσιονομικό πλαίσιο και εντάχθηκε στην πολιτική συνοχής, κάτι το οποίο κατά τα άλλα είναι απολύτως σωστό, διότι εάν διανύσει κανείς ολόκληρη τη διαδρομή κατά μήκος του Δούναβη θα διαπιστώσει τις φοβερά μεγάλες διαφορές που υφίστανται μεταξύ των διαφόρων περιφερειών. Ένας άλλος λόγος για τον οποίο η στρατηγική αυτή είναι θετική είναι επειδή ο Δούναβης συνδέει παλαιά και νέα κράτη μέλη, αυτό δε αποτελεί έμπνευση για εμάς να ομογενοποιήσουμε τις εν λόγω περιοχές και να τις οδηγήσουμε προς την ανάπτυξη. " μακροπεριφέρεια των βαλτικών κρατών αποτελεί πολύ καλό παράδειγμα για εμάς, μπορούμε δε να μεταφέρουμε πολλά θετικά ερεθίσματα στην πράξη με βάση τις εμπειρίες τους, κυρίως σε περιβαλλοντικά ζητήματα.
<SPEAKER ID="180" NAME="Vasilica Viorica Dăncilă" AFFILIATION="S&amp;D">
(RO) Κύριε Πρόεδρε, η στρατηγική της Ευρωπαϊκής Ένωσης για την περιοχή του Δούναβη, η οποία καταρτίστηκε βάσει του μοντέλου της στρατηγικής για τη Βαλτική Θάλασσα, προσφέρει ένα μέσο συντονισμού των πολιτικών της Ευρωπαϊκής Ένωσης σε διάφορους τομείς. " στρατηγική αυτή θα πρέπει να ανταποκριθεί στις προκλήσεις που αντιμετωπίζουν τα κράτη της περιοχής: οικονομικές και κοινωνικές ανισότητες μεταξύ των διαφόρων περιφερειών στις χώρες που βρέχονται από τον Δούναβη, αύξηση της κυκλοφορίας πλοίων, αλλαγή του κλίματος, πολιτιστική ποικιλομορφία και ζητήματα περιβάλλοντος και βιοποικιλότητας.
<P>
Από την άποψη αυτή, πιστεύω ότι η στρατηγική της Ευρωπαϊκής Ένωσης για την περιοχή του Δούναβη θα παράσχει μια συνεχή πλατφόρμα διαλόγου μεταξύ των κρατών μελών της Ευρωπαϊκής Ένωσης και των μη κρατών μελών, καθώς και ένα μέσο για την επίτευξη μακροπρόθεσμων οφελών σε εθνικό, περιφερειακό και τοπικό επίπεδο. Θέλουμε μια κατάλληλη στρατηγική που θα βασίζεται στις νέες τεχνολογίες, την καινοτομία και τις επενδύσεις, μια στρατηγική η οποία, όταν υλοποιηθεί, θα βελτιώσει τελικά την ποιότητα ζωής για όλους τους ευρωπαίους πολίτες στην περιοχή του Δούναβη.
<SPEAKER ID="181" NAME="Johannes Hahn" LANGUAGE="DE">
Κύριε Πρόεδρε, δεν είναι δυνατόν να ασχοληθώ με όλα αυτά τα θέματα στο σύντομο χρονικό διάστημα που έχω στη διάθεσή μου, όμως επιτρέψτε μου να αναφερθώ σε δύο ή τρία σημεία. Το πρώτο από τα σημεία αυτά σχετίζεται με το θέμα της πλοϊμότητας. Πρόκειται για ζήτημα για το οποίο πρέπει να βρούμε μια έξυπνη, οικολογικά αποδεκτή και οικονομικά δικαιολογημένη λύση.
<P>
Υπάρχουν δύο προσεγγίσεις που μπορούν να συνδυαστούν με έξυπνο τρόπο. Πρώτα απ' όλα, πρέπει να εργαστούμε ενεργά σε θέματα όπως η εξέλιξη των κυτών των πλοίων προκειμένου να μειωθεί η κατανάλωση ενέργειας και να περιοριστούν οι αρνητικές επιπτώσεις στις κοίτες του ποταμού. Δεύτερον -πιστεύω ότι πολύ λίγη προσοχή έχει δοθεί σε αυτό μέχρι σήμερα και συμφωνώ με όλους εκείνους που πιστεύουν ότι τα πλοία πρέπει να προσαρμοστούν στον ποταμό και όχι το αντίστροφο- οφείλουμε να ξεφύγουμε από την αντίληψη ότι τα πλοία θα πρέπει να είναι του αυτού μεγέθους καθ' όλο το μήκος του Δούναβη. Τα σκάφη που πλέουν στη Μεσόγειο δεν είναι τα ίδια που πλέουν στον Ατλαντικό, και αντιστρόφως. Γνωρίζουμε ότι η μέση απόσταση για τις εμπορευματικές μεταφορές είναι περίπου 800 χιλιόμετρα, είμαι δε πεπεισμένος ότι, εάν η επιλογή που προσφέρεται είναι αρκετά ελκυστική, τότε και η απόσταση θα μπορούσε να μειωθεί. Συνεπώς, είναι επίσης ενδιαφέρον να εξεταστεί κατά πόσο θα ήταν δυνατόν, στο πλαίσιο αυτό, να δημιουργηθούν ή να παρέχονται επαρκείς επιλογές σε σχέση με το μέγεθος του πλοίου για τα διάφορα τμήματα του ποταμού.
<P>
Ένα θέμα επίσης σημαντικό σε αυτό το πλαίσιο, που έχει αναφερθεί πολλές φορές, είναι η γνωστή ως "πολυεπίπεδη διακυβέρνηση". Από την άποψη αυτή, είμαστε σε θέση να προβούμε σε κάποιες δοκιμές, σε δοκιμές μιας προσέγγισης που έχουμε την πρόθεση να θέσουμε σε εφαρμογή αρκετά δυναμικά στην επόμενη περίοδο προγραμματισμού, και συγκεκριμένα μιας προσπάθειας για την πραγματική συμμετοχή όλων των τμημάτων της κοινωνίας στην ανάπτυξη αλλά και, ιδιαίτερα, στην εφαρμογή της εν λόγω στρατηγικής. Στο πλαίσιο αυτό, συμμερίζομαι απολύτως την εκτίμηση της κ. Kadenbach και άλλων. Υπάρχει απίστευτος ενθουσιασμός επί του θέματος που πρέπει να διοχετευθεί -να χαλιναγωγηθεί, εάν προτιμάτε- προκειμένου να δημιουργηθεί η αντίστοιχη προστιθέμενη αξία. Μπορούμε να αναφέρουμε ότι υπάρχει πραγματική θέρμη και πάθος μεταξύ του πληθυσμού.
<P>
Καταρχάς, πρέπει πλέον να πραγματοποιήσουμε από κοινού ό,τι έχουμε ήδη ουσιαστικά υποσχεθεί. Από την άποψη αυτή, το μόνο που μπορώ να πράξω είναι να καλέσω και πάλι να θέσουμε πραγματικά σε εφαρμογή τις παρεμβάσεις που έχουμε από κοινού εξετάσει. Πάνω απ' όλα, θα ήθελα να τονίσω για μια ακόμη φορά ότι υπάρχουν αρκετά χρήματα κατ' αρχήν, τουλάχιστον προς το παρόν. Αυτό που πρέπει να κάνουμε είναι να χρησιμοποιήσουμε τα χρήματα που είναι διαθέσιμα ώστε να δημιουργήσουμε την αντίστοιχη προστιθέμενη αξία για τον Δούναβη και για τους πολίτες, και για τα 115 εκατομμύρια των πολιτών που ζουν κατά μήκος του.
<SPEAKER ID="182" NAME="Πρόεδρος">
" συζήτηση έληξε.
<P>
" ψηφοφορία θα διεξαχθεί την Πέμπτη 17 Φεβρουαρίου 2011.
<P>
Γραπτές δηλώσεις (άρθρο 149 του Κανονισμού)
<SPEAKER ID="186" NAME="János Áder" AFFILIATION="PPE">
γραπτώς. - (HU) Θεωρείται εδώ και καιρό τετριμμένο ρητό στην επιστημονική ζωή ότι υπάρχουν τρεις βασικοί στρατηγικοί θησαυροί για τους οποίους ο άνθρωπος θα διεξαγάγει ακόμη και πόλεμο προκειμένου να τους αποκτήσει. Οι θησαυροί αυτοί είναι το πετρέλαιο της γης, τα τρόφιμα και τα αποθέματα καθαρού νερού. Στην Ευρώπη, ο Δούναβης είναι ο ποταμός με το μεγαλύτερο απόθεμα καθαρού νερού. Όλα τα άλλα πλεονεκτήματά του -από τις μεταφορές έως την παραγωγή ενέργειας- δεν μπορεί παρά να είναι δευτερεύουσας μόνο σημασίας υπό το πρίσμα της σημασίας του νερού ως στρατηγικού αγαθού. Όπως έχω τονίσει σε αρκετές από τις ομιλίες μου στο Κοινοβούλιο, για τον λόγο αυτόν κατά τη γνώμη μου η στρατηγική για τον Δούναβη πρέπει να αποτελεί πρωτίστως μέσο για την προστασία του εφοδιασμού σε πόσιμο νερό. Παρεμπιπτόντως, η θέση μου ως προς αυτό συμπίπτει με τις προσπάθειες της ΕΕ που αποσκοπούν στη διασφάλιση της συμμόρφωσης με τις απαιτήσεις της Ευρωπαϊκής Ένωσης περί ποιότητας των υδάτων που περιέχονται στην οδηγία πλαίσιο για τα ύδατα. Πιστεύω συνεπώς ότι, εάν κατά την εφαρμογή της στρατηγικής στην πράξη, έλθουν παρ' ελπίδα σε σύγκρουση το συμφέρον της προστασίας των υδάτινων πηγών και της παραγωγής ενέργειας, ή της προστασίας των υδάτινων πηγών και της εσωτερικής ναυσιπλοΐας και των μεταφορών, θα πρέπει να γίνουν παραχωρήσεις υπέρ του νερού ως της υπ' αριθμόν ένα προτεραιότητας. Υπό το πρίσμα όλων αυτών, θεωρώ ότι αποτελεί έκπληξη το γεγονός ότι η ανακοίνωση της Επιτροπής περιλαμβάνει συγκεκριμένους στόχους στο πεδίο της ανάπτυξης της ναυσιπλοΐας του Δούναβη οι οποίοι ορίζουν ότι πρέπει να υπάρχει βύθισμα 2,5 μέτρων για τα σκάφη στον ποταμό κάθε ημέρα του χρόνου. Ένας λόγος για τον οποίο ο όρος αυτός είναι ιδιαίτερα παράξενος είναι διότι, εξ όσων γνωρίζω, δεν κέρδισε την έγκριση όχι μόνο των ούγγρων ειδικών σε θέματα υδάτων, αλλά ούτε και των αυστριακών και γερμανών συναδέλφων τους.
<SPEAKER ID="185" NAME="Iosif Matula" LANGUAGE="RO">
Ο Δούναβης χρησιμεύει, εδώ και πολύ καιρό, όχι μόνο ως φυσικό σύνορο μεταξύ κρατών και περιφερειών, αλλά και ως δυνητική πηγή ενέργειας και ένα ελάχιστα χρησιμοποιούμενο μέσο μεταφοράς. " στρατηγική για τον Δούναβη βασίζεται στην αρχή της χαλάρωσης των εσωτερικών αυτών εμποδίων μέχρι την άρση τους, με στόχο τη βελτίωση της συνεργασίας μεταξύ των χωρών που βρέχονται από τον ποταμό. " λεκάνη απορροής του Δούναβη αποτελεί τη ραχοκοκαλιά μιας βιώσιμης μακροπεριφερειακής δομής. " ευρωπαϊκή στρατηγική στον τομέα αυτόν απευθύνεται σε κοινότητες, περιφέρειες και ευρωπαϊκά κράτη εναρμονίζοντας τις ανάγκες τους για οικονομική, κοινωνική και πολιτιστική ανάπτυξη, ενώ παράλληλα πληροί τα περιβαλλοντικά πρότυπα του φυσικού οικοτόπου του Δούναβη. " συνεκτική ανάπτυξη αυτής της μακροπεριφέρειας θα συμβάλει στη μείωση των ανισοτήτων μεταξύ των περιφερειών και στην επίτευξη του στόχου της ΕΕ για εδαφική συνοχή. " στρατηγική θα παράσχει μια πλατφόρμα για την ενίσχυση των εταιρικών σχέσεων μεταξύ των αρχών σε διάφορα επίπεδα, καθώς και μεταξύ των αρχών, του ιδιωτικού τομέα και της κοινωνίας των πολιτών. Χωρίς τη συγκεκριμένη συμμετοχή όλων των προαναφερθέντων φορέων, η εφαρμογή μιας τόσο σύνθετης και ολοκληρωμένης δομής όπως είναι η στρατηγική για τον Δούναβη θα παραμείνει απλά μια φιλοδοξία. " ανάπτυξη περιφερειακής αγοράς ενέργειας αποτελεί έναν ακόμη τομέα ενδιαφέροντος για τις χώρες που βρέχονται από τον Δούναβη. Οι στρατηγικές διασυνδέσεις μεταξύ γειτονικών κρατών θα έχουν θετική επίδραση στην ενεργειακή ασφάλεια και την προστασία του περιβάλλοντος, λαμβάνοντας υπόψη το δυναμικό, ως πηγή βιώσιμης ενέργειας, που προσφέρεται από τη μακροπεριφέρεια του Δούναβη.
<SPEAKER ID="183" NAME="Andreas Mölzer" LANGUAGE="DE">
Ο Δούναβης αποτελεί γραμμή επικοινωνίας η οποία, παρά την προσέγγιση της Ευρώπης, φαίνεται να σχηματίζει όσο ποτέ εμπόδιο που διαχωρίζει, καθώς η περιοχή του Δούναβη αποτελεί μια σχεδόν κλειστή πολιτιστική ζώνη από το Passau έως τη Μαύρη Θάλασσα. " στρατηγική για τον Δούναβη αποσκοπεί στη βελτίωση του τρόπου με τον οποίο ο εν λόγω ποταμός, που ρέει μέσα από οκτώ κράτη μέλη της ΕΕ και έξι μη μέλη, χρησιμοποιείται ως μεταφορικός άξονας, κάτι το οποίο είναι πιθανό να περιλαμβάνει την εμβάθυνση των διαύλων ναυσιπλοΐας. Επιπλέον, η στρατηγική για τον Δούναβη καλύπτει επίσης τον τομέα της ενέργειας ο οποίος, υπό ορισμένες περιστάσεις, θα μπορούσε να περιλαμβάνει επέκταση της υδροηλεκτρικής ενέργειας. " στρατηγική προορίζεται επιπλέον να αποτελέσει σημαντικό παράγοντα τόνωσης για την οικονομία. Πρέπει να ελπίζουμε ότι στο νέο αυτό εμβληματικό σχέδιο της ΕΕ, τη στρατηγική για τον Δούναβη, θα δοθεί όντως στη συνέχεια ορατό και απτό περιεχόμενο. Σε ποιο βαθμό θα λάβει πραγματικά σάρκα και οστά το σχέδιο αυτό θα εξαρτηθεί βεβαίως, μεταξύ άλλων, από τον τρόπο με τον οποίο θα επιλυθεί η διάσταση μεταξύ των στόχων της προστασίας του περιβάλλοντος και της συνένωσης της περιοχής του Δούναβη, καθώς και από το κατά πόσον ο Δούναβης θα επαρκεί ως ο κοινός παρονομαστής για την υλοποίηση αυτού του γιγαντιαίου έργου. Το πεδίο εφαρμογής της στρατηγικής για τον Δούναβη δεν θα περιορίζεται στο να ληφθούν υπόψη οι περιβαλλοντικές πτυχές προκειμένου να αποτραπεί περαιτέρω ζημία στο οικοσύστημα του Δούναβη. Θα ήταν ιδιαίτερα ευπρόσδεκτο το γεγονός η συνεργασία με την Κροατία στο πλαίσιο της στρατηγικής για τον Δούναβη να μπορούσε να επιφέρει πρόοδο σε σχέση με τις αξιώσεις επιστροφής όσων Σουηβών του Δούναβη εκτοπίσθηκαν μετά τον Πρώτο Παγκόσμιο Πόλεμο.
<SPEAKER ID="184" NAME="Γεώργιος Σταυρακάκης" AFFILIATION="S&amp;D">
γραπτώς. - " Στρατηγική για το Δούναβη αποδεικνύει την καθοριστική σημασία της "ολοκληρωμένης προσέγγισης" για την ανάπτυξη περιοχών που μοιράζονται κοινές προκλήσεις· προκλήσεις που δεν σταματούν στα σύνορα της ΕΕ και οι οποίες απαιτούν κοινή ανάληψη δράσης για την αποτελεσματική αντιμετώπισή τους. Μέσα από τον συντονισμό πολιτικών, χρηματοδοτικών εργαλείων και εμπλεκομένων φορέων σε διάφορα επίπεδα διακυβέρνησης θα διαμορφωθούν ολοκληρωμένες απαντήσεις σε σειρά προκλήσεων: αναξιοποίητο δυναμικό ποταμοπλοΐας, ανεπάρκεια οδικών αρτηριών και σιδηροδρομικών γραμμών, απειλές για το περιβάλλον. Οφείλουμε όλοι να συμβάλουμε στην ταχύτερη και αποτελεσματικότερη δυνατή υλοποίηση της Στρατηγικής για το Δούναβη η οποία μαζί με τη Στρατηγική για τη Βαλτική λειτουργούν ως πιλοτικά σχέδια που θα διαμορφώσουν βέλτιστες μεθόδους και μηχανισμούς για την εφαρμογή τους και σε άλλες "μακροπεριφέρειες". Οι προκλήσεις στις οποίες καλείται να απαντήσει η Στρατηγική του Δούναβη είναι ξεκάθαρο ότι υπάρχουν και σε άλλες ευρύτερες γεωγραφικές περιοχές όπως τα Βαλκάνια και η Αδριατική. Δεν χρειάζεται να αναφέρω τις συνέπειες που προβλέπεται να έχει η κλιματική αλλαγή σε αυτές τις περιοχές ή το αναπτυξιακό δυναμικό που διαθέτουν για την ανάπτυξη της πράσινης οικονομίας, των μεταφορών και των ανανεώσιμων πηγών ενέργειας. Είναι αναγκαίο η Ευρωπαϊκή Επιτροπή να απαντήσει και σε αυτές τις προκλήσεις με την υιοθέτηση ανάλογων "Μακροπεριφερειακών Στρατηγικών".
<SPEAKER ID="186" NAME="Csanád Szegedi" AFFILIATION="NI">
γραπτώς. - (HU) Το Jobbik, το Κίνημα για μια Καλύτερη Ουγγαρία, πιστεύει ότι είναι σημαντικό και αναγκαίο η στρατηγική της ΕΕ για την περιοχή του Δούναβη να δρομολογηθεί το συντομότερο δυνατόν. Ωστόσο, το κύριο πρόβλημα, ως συνήθως, τίθεται από τα ζητήματα της διαφάνειας και της χρηματοδότησης. Οι ενισχύσεις που χορηγούνται από το Ταμείο Συνοχής και διατίθενται από τα περιφερειακά προγράμματα συνεργασίας πρέπει να φθάσουν στο τοπικό επίπεδο. Οι τρέχουσες περιφερειακές διαφορές μπορούν να μειωθούν μόνο με την εφαρμογή μιας καλά μελετημένης και διαφανούς στρατηγικής η οποία διανέμει τα αχρησιμοποίητα κονδύλια αποτελεσματικά ενώ παράλληλα υποστηρίζει άμεσα τους τοπικούς επιχειρηματίες και τις επενδύσεις. Τα κράτη μέλη που επιθυμούν να ενταχθούν στην Ευρωπαϊκή Ένωση, όπως η Κροατία και η Σερβία αργότερα, θα αποτελέσουν φυσικούς εταίρους της περιοχής του Δούναβη. Για τον λόγο αυτόν, η στρατηγική πρέπει να αποδίδει πολύ μεγαλύτερο βάρος στη διασυνοριακή συνεργασία και στον ρόλο των νέων κρατών μελών.

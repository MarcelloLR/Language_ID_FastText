<CHAPTER ID="020">
Κατάλογος τρίτων χωρών οι υπήκοοι των οποίων υπόκεινται στην υποχρέωση θεώρησης για τη διέλευση των εξωτερικών συνόρων των κρατών μελών ή απαλλάσσονται από την υποχρέωση αυτή (συζήτηση) 
<SPEAKER ID="231" NAME="Πρόεδρος">
" ημερήσια διάταξη προβλέπει τη συζήτηση της έκθεσης της Tanja Fajon, εξ ονόματος της Επιτροπής Πολιτικών Ελευθεριών, Δικαιοσύνης και Εσωτερικών Υποθέσεων, σχετικά με την πρόταση κανονισμού του Συμβουλίου για την τροποποίηση του κανονισμού (EΚ) αριθ. 539/2001 περί του καταλόγου τρίτων χωρών οι υπήκοοι των οποίων υπόκεινται στην υποχρέωση θεώρησης για τη διέλευση των εξωτερικών συνόρων των κρατών μελών, και του καταλόγου των τρίτων χωρών οι υπήκοοι των οποίων απαλλάσσονται από την υποχρέωση αυτή - C7-0112/2009 -.
<SPEAKER ID="232" NAME="Tanja Fajon">
εισηγήτρια. - (SL) Κυρία Πρόεδρε, κυρίες και κύριοι, κύριε Barrot και όλοι εσείς που παρευρίσκεστε εδώ σήμερα, το Ευρωπαϊκό Κοινοβούλιο υποστηρίζει σθεναρά την κατάργηση του καθεστώτος των θεωρήσεων για όλες τις χώρες των Δυτικών Βαλκανίων. Αυτή είναι άλλωστε και η κεντρική ιδέα που μας καθοδηγούσε καθ' όλη τη διάρκεια της κατάρτισης της έκθεσης. Θα ήθελα να εκφράσω τις ευχαριστίες μου, ιδίως στους σκιώδεις εισηγητές και βουλευτές του Κοινοβουλίου, καθώς χωρίς τη δική τους στήριξη, δεν θα είχα μπορέσει να καταλήξω σε αυτό το αποτέλεσμα. Επίσης, θα ήθελα να ευχαριστήσω το Συμβούλιο και την Επιτροπή για τις εποικοδομητικές προσπάθειές τους οι οποίες θα θέσουν τα σταθερά θεμέλια της μελλοντικής συνεργασίας σε αυτόν τον τομέα, ιδίως δε όταν επικυρωθεί και η Συνθήκη της Λισαβόνας, καθώς αυτή παρέχει τη δυνατότητα στο Κοινοβούλιο να εγκρίνει οποιαδήποτε απαραίτητα μέτρα μέσω της διαδικασίας συναπόφασης.
<P>
Οι πολίτες των Δυτικών Βαλκανίων είναι εδώ και πολύ καιρό απομονωμένοι λόγω του καθεστώτος των θεωρήσεων. Σε ό,τι αφορά την ελευθερία των μετακινήσεων, έχουν σήμερα λιγότερα δικαιώματα απ' όσα είχαν την εποχή της πρώην Γιουγκοσλαβίας. Ό,τι ξέρουν οι νέοι των χωρών των Δυτικών Βαλκανίων για την Ευρώπη ή την Αμερική σήμερα είναι ό,τι μαθαίνουν από το Διαδίκτυο και την τηλεόραση. Δεδομένου ότι προέρχομαι από τη Σλοβενία, θα ήθελα να σας υπενθυμίσω ότι η σλοβενική Προεδρία ήταν ουσιαστικά εκείνη η οποία ξεκίνησε τη διαδικασία της ελευθέρωσης του καθεστώτος των θεωρήσεων στις αρχές του 2008, πέντε χρόνια ύστερα από την υπογραφή του Θεματολογίου της Θεσσαλονίκης, η οποία διασφαλίζει μια σαφή ευρωπαϊκή προοπτική για τον πληθυσμό των Δυτικών Βαλκανίων.
<P>
Εκφράζω την ιδιαίτερη ικανοποίησή μου για την πρόταση της Επιτροπής σχετικά με την κατάργηση της υποχρέωσης θεώρησης για τη Μακεδονία, τη Σερβία και το Μαυροβούνιο, και ιδίως για την πρωτοβουλία της Σλοβενίας, η οποία έτυχε μεγάλης υποστήριξης από τα κράτη μέλη και η οποία επιτρέπει στους πολίτες των χωρών αυτών να ξεκινήσουν να ταξιδεύουν ελεύθερα στις χώρες του χώρου Σένγκεν από τις 19 Δεκεμβρίου. " 1η Ιανουαρίου 2010 ενδέχεται να προκαλούσε δυσκολίες στις μετακινήσεις, καθώς την περίοδο των Χριστουγέννων και της Πρωτοχρονιάς πολλοί πολίτες αυτών των χωρών επιθυμούν να ταξιδέψουν για να επισκεφθούν τους συγγενείς τους που ζουν στα κράτη μέλη.
<P>
" κατάργηση των θεωρήσεων θα συμβάλει σημαντικά στη διαδικασία της περιφερειακής συνεργασίας και στην υπέρβαση των εθνοτικών διαφορών και θα βοηθήσει επίσης στην οικοδόμηση πολιτιστικών, κοινωνικών, οικονομικών και πολιτικών γεφυρών.
<P>
Κυρίες και κύριοι, η κατάργηση των θεωρήσεων για τις τρεις χώρες που ανέφερα είναι ένα πολύ θετικό βήμα προς τη σωστή κατεύθυνση. Ωστόσο, πρέπει να σημειώσω ότι οι χώρες που παραλείφθηκαν από το πλαίσιο της κατάργησης των θεωρήσεων θα πρέπει να μπορέσουν να ενταχθούν σε αυτό το συντομότερο δυνατό, ή μάλλον, αμέσως μόλις είναι έτοιμες γι' αυτό το βήμα. Φυσικά αναφέρομαι στη Βοσνία-Ερζεγοβίνη και στην Αλβανία. Δεν μπορούμε να επιτρέψουμε να απομονωθούν αυτές ακόμα περισσότερο, όταν οι γειτονικές τους χώρες απολαύουν της δυνατότητας των απεριόριστων μετακινήσεων στην Ευρωπαϊκή Ένωση.
<P>
Φυσικά, πρέπει να προετοιμασθούν για την κατάργηση των θεωρήσεων και δεν υπονοώ εδώ ότι πρέπει να χαμηλώσουμε τα κριτήριά μας. Αυτό που επιθυμούμε είναι να στείλουμε ένα σαφές μήνυμα στους πολίτες της Βοσνίας-Ερζεγοβίνης και της Αλβανίας. Σας περιμένουμε· πρέπει να προτρέψετε τις κυβερνήσεις σας ώστε να εκπληρώσουν το δικό τους καθήκον. Εμείς από την άλλη θα κάνουμε ό,τι μπορούμε για να διασφαλίσουμε ότι δεν θα υπάρξουν καθυστερήσεις στις διαδικασίες λήψης των αποφάσεων από την πλευρά της Ευρωπαϊκής Ένωσης. Μπορώ να σας πω με σιγουριά ότι αυτή η προσέγγιση έχει την ευρεία στήριξη των δύο επιτροπών, της Επιτροπής Εξωτερικών Υποθέσεων και της Επιτροπής Πολιτικών Ελευθεριών, Δικαιοσύνης και Εσωτερικών Υποθέσεων, που είναι και η δική μου επιτροπή.
<P>
Θα ήθελα επίσης να προσθέσω ότι αύριο, μετά την ψηφοφορία, θα ζητήσω τον λόγο, προκειμένου να κάνω μια ειδική πολιτική δήλωση, μια κοινή δήλωση του Κοινοβουλίου και του Συμβουλίου, που υποστηρίζει σθεναρά την κατάργηση της υποχρέωσης θεώρησης για όλες τις χώρες των Δυτικών Βαλκανίων. Στη δήλωση αυτή, επί της οποίας θα ψηφίσουμε ξεχωριστά αύριο, θα εκφράζουμε την ικανοποίησή μας για τη 19η Δεκεμβρίου, την ημέρα κατά την οποία η υποχρέωση θεώρησης θα καταργηθεί για τη Μακεδονία, τη Σερβία και το Μαυροβούνιο και θα ζητούμε από την Ευρωπαϊκή Επιτροπή να επεξεργαστεί, το συντομότερο δυνατό, πρόταση σχετικά με την κατάργηση της υποχρέωσης θεώρησης για τη Βοσνία-Ερζεγοβίνη και την Αλβανία μόλις αυτές εκπληρώσουν τα σχετικά κριτήρια. Εμείς, από την άλλη, θα αναλάβουμε να εξετάσουμε την πρόταση βάσει ταχείας διαδικασίας. Θα ήθελα να ορίσουμε σαφή ημερομηνία για την κατάργηση της υποχρέωσης θεώρησης τόσο για τη Βοσνία-Ερζεγοβίνη όσο και για την Αλβανία, αν και γνωρίζω τον απαιτητικό χαρακτήρα των σχετικών διαδικασιών. Εύχομαι το καλοκαίρι του 2010 να αποδειχθεί ρεαλιστική ημερομηνία για την κατάργηση της υποχρέωσης θεώρησης και για τις δύο αυτές χώρες.
<P>
Και για να ολοκληρώσω. Δεν θα πρέπει επίσης να ξεχάσουμε το Κοσσυφοπέδιο, αν δεν θέλουμε να δημιουργηθεί μια μαύρη τρύπα στον χάρτη...
<P>
(" Πρόεδρος διακόπτει την ομιλήτρια)
<P>
Επιτρέψτε μου μόνο να ολοκληρώσω: η Ευρωπαϊκή Ένωση έχει πολιτική ευθύνη να ολοκληρώσει τη διαδικασία της ελευθέρωσης του καθεστώτος των θεωρήσεων, και αύριο αναμένω την ευρεία στήριξη του Κοινοβουλίου σχετικά με το συγκεκριμένο ζήτημα.
<SPEAKER ID="233" NAME="Anna Maria Corazza Bildt" AFFILIATION="PPE">
(EN) Κυρία Πρόεδρε, είναι κρίμα που η σουηδική Προεδρία δεν μπόρεσε να εκπροσωπηθεί εδώ απόψε από κάποιον υπουργό, καθώς πιστεύω ότι θα έμενε ιδιαίτερα ικανοποιημένη.
<P>
Έχω την εντύπωση ότι η Προεδρία του Συμβουλίου δεν προσκλήθηκε, και της είπαν ότι δεν είναι ανάγκη να βρίσκεται εδώ. Θα ήθελα να υπενθυμίσω στο Σώμα ότι η σουηδική Προεδρία προώθησε και υποστήριξε τη διαδικασία της ελευθέρωσης του καθεστώτος των θεωρήσεων για τα Δυτικά Βαλκάνια από το αρχικό κιόλας στάδιο.
<P>
Θα πρέπει -και ξέρω ότι και η συνάδελφός μου Tanja Fajon, η εισηγήτρια συμφωνεί μαζί μου- να έχουμε την ευκαιρία να ευχαριστήσουμε την Προεδρία του Συμβουλίου, επειδή σε αυτήν οφείλεται η κοινή δήλωση του Κοινοβουλίου και του Συμβουλίου, η οποία υποστηρίχθηκε από την Επιτροπή και είναι μοναδική στην ιστορία αυτού του θεσμικού οργάνου.
<P>
Θα ήθελα μια εξήγηση, όχι απαραίτητα εδώ και τώρα, για ποιον λόγο η Προεδρία του Συμβουλίου δεν μπόρεσε να παρευρεθεί, και θα ήθελα να καταγραφεί ότι η υπουργός δεν μπόρεσε να είναι εδώ σήμερα επειδή δεν της απευθύνθηκε πρόσκληση.
<SPEAKER ID="234" NAME="Πρόεδρος">
Με ενημέρωσαν ότι η Προεδρία του Συμβουλίου είχε προσκληθεί, αλλά ότι είχε πολύ βεβαρημένο πρόγραμμα και έτσι δεν μπόρεσε να βρίσκεται εδώ σήμερα. Ωστόσο, θα διερευνήσω το ζήτημα.
<SPEAKER ID="235" NAME="Jacques Barrot" LANGUAGE="FR">
Κυρία Πρόεδρε, θα ήθελα να απαντήσω στην ερώτηση που έθεσε η κ. Corazza Bildt και να πω ότι πράγματι, η σουηδική Προεδρία υπήρξε πολύ δραστήρια σε αυτήν τη διαδικασία, πράγμα το οποίο, όπως μόλις ανέλυσε επαρκώς και η κ. Fajon, μας επιτρέπει να προσφέρουμε σε αρκετούς πολίτες που ζουν στα ενδιαφερόμενα κράτη μέλη, και ιδίως στους νέους, τη δυνατότητα να συμμετέχουν και να συναλλάσσονται περισσότερο με αυτήν την Ευρώπη με την οποία, ορισμένοι, δεν είναι και τόσο εξοικειωμένοι.
<P>
Είναι αλήθεια ότι αυτή η πρόταση αποτελεί ιστορική στιγμή για την ανάπτυξη της ευρωπαϊκής πολιτικής των θεωρήσεων βραχείας διαμονής στο πλαίσιο των σχέσεων μας με τις χώρες των Δυτικών Βαλκανίων. Επιπλέον, η Επιτροπή χαιρετίζει την έγκριση της νομοθετικής πρότασης τόσο από το Ευρωπαϊκό Κοινοβούλιο όσο και από το Συμβούλιο. Όλοι γνωρίζουν τον σημαντικό πολιτικό αντίκτυπο και τον ευαίσθητο χαρακτήρα του ζητήματος, το οποίο αφορά όλους τους πολίτες των ενδιαφερόμενων χωρών.
<P>
Κατανοώ τη θέση του Κοινοβουλίου. Θα ήθελα επί τη ευκαιρία να επιβεβαιώσω την ισχυρή δέσμευση της Επιτροπής να παρακολουθεί στενά την εκπλήρωση, από όλες τις ενδιαφερόμενες χώρες, όλων των κριτηρίων που περιλαμβάνει ο χάρτης πορείας. " Πρώην Γιουγκοσλαβική Δημοκρατία της Μακεδονίας έχει ήδη αξιολογηθεί θετικά· επομένως ο διάλογος έχει ολοκληρωθεί με αυτήν τη χώρα. Τον Οκτώβριο, η Σερβία και το Μαυροβούνιο φιλοξένησαν αποστολές της Επιτροπής, καθώς και εμπειρογνώμονες των κρατών μελών, και οι συγκεκριμένες αποστολές επιβεβαίωσαν ότι όλα τα κριτήρια των αντίστοιχων οδικών χαρτών είχαν εκπληρωθεί καταλλήλως.
<P>
Θα ακολουθήσουμε την ίδια μέθοδο για την Αλβανία και τη Βοσνία-Ερζεγοβίνη. Παρά την πολύ σημαντική πρόοδο που έχουν σημειώσει τους τελευταίους μήνες η Βοσνία και η Αλβανία, δεν έχουν ακόμα καταφέρει να ολοκληρώσουν τις απαραίτητες μεταρρυθμίσεις που απαιτούνται βάσει του χάρτη πορείας για να δικαιολογήσουν την απαλλαγή από την υποχρέωση θεώρησης. Ωστόσο, όπως μόλις αναφέρατε κυρία Fajon, είναι ήδη πολύ ενθαρρυντικό γι' αυτές να ακούνε ότι οι γείτονές τους έχουν ήδη την επιλογή της απαλλαγής από την υποχρέωση θεώρησης, και μπορώ να σας επιβεβαιώσω ότι και εγώ προσωπικά θα κάνω ό,τι μπορώ μέσα στα όρια της δικαιοδοσίας μου για να διασφαλίσω ότι η Αλβανία και η Βοσνία-Ερζεγοβίνη θα μπορέσουν να αποκτήσουν αυτήν την απαλλαγή από την υποχρέωση θεώρησης το συντομότερο δυνατό, όπως και εσείς επιθυμείτε.
<P>
Καλώ το Κοινοβούλιο, το οποίο ύστερα από τη θέση σε ισχύ της Συνθήκης της Λισαβόνας θα είναι συννομοθέτης στον τομέα των θεωρήσεων, να υποστηρίξει τη διαρθρωμένη μέθοδο διαλόγου σχετικά με την ελευθέρωση του καθεστώτος των θεωρήσεων, η οποία συνιστά τη μέθοδο που ακολουθεί η Επιτροπή, αφού μια διαφορετική προσέγγιση θα προκαλούσε σύγχυση χωρίς να αλλάζει πραγματικά το καθεστώς των θεωρήσεων. Θα δημιουργούσε ψευδείς προσδοκίες και θα μπορούσε ενδεχομένως να επιβραδύνει τις προσπάθειες που καταβάλλουν οι εν λόγω χώρες για να εφαρμόσουν τις μεταρρυθμίσεις που απαιτούνται βάσει των χαρτών πορείας.
<P>
Στο στάδιο αυτό, διατηρούμε την Αλβανία και τη Βοσνία-Ερζεγοβίνη στο παράρτημα I του κανονισμού, επιβεβαιώνοντας ταυτόχρονα τη δέσμευση της Ευρωπαϊκής Ένωσης να βοηθήσει αυτές τις δύο χώρες να εκπληρώσουν τα κριτήρια των χαρτών πορείας τους, ώστε τελικά να απαλλαγούν από την υποχρέωση θεώρησης σύμφωνα με τις ισχύουσες διαδικασίες.
<P>
Στο πλαίσιο αυτό η Επιτροπή υποστηρίζει το κείμενο της κοινής πολιτικής δήλωσης, η οποία επιβεβαιώνει αυτήν την ισχυρή δέσμευση της Ένωσης να εφαρμόσει όσο το δυνατόν γρηγορότερα το δεύτερο στάδιο της διαδικασίας αυτής για την ελευθέρωση του καθεστώτος των θεωρήσεων για τους πολίτες της Αλβανίας και της Βοσνίας, κυρία Fajon.
<P>
Έτσι έχει η κατάσταση, κυρία Πρόεδρε. Πιστεύω ότι αυτό είναι ένα πολύ σημαντικό σημείο που δείχνει ακριβώς στα βαλκανικά κράτη πόση προσοχή δίνει η Ευρώπη στις προσδοκίες και τις επιθυμίες τους.
<SPEAKER ID="236" NAME="Sarah Ludford" LANGUAGE="EN">
Κυρία Πρόεδρε, η δέσμευση που υποστηρίζεται στην έκθεση Fajon και στηρίζεται και από την προτεινόμενη δήλωση του Συμβουλίου και του Κοινοβουλίου είναι μακροπρόθεσμη. Πρόκειται για τη δυνατότητα μετακίνησης χωρίς την υποχρέωση θεώρησης για όλους τους πολίτες των Δυτικών Βαλκανίων. Αυτό δεν είναι μόνο μια γενναιόδωρη και αλτρουιστική κίνηση. Είναι επίσης πρακτική και εύστοχη, καθώς η ασφάλεια με την ευρύτερη έννοια της λέξης θα προωθηθεί και θα εξελιχθεί. Τα άτομα που είναι ελεύθερα, και ελεύθερα να ταξιδεύουν, τείνουν να επιδιώκουν ειρηνικές λύσεις και είναι λιγότεροι ευεπίφορα στον εσωστρεφή εθνικισμό που αποτελεί απειλή για την ασφάλειά μας.
<P>
Ποιος δεν μπορεί να μην συγκινηθεί από τις εικόνες που προβάλλουν οι οθόνες έξω από αυτό το Κοινοβούλιο και από όλους τους εορτασμούς με αφορμή την 20ή επέτειο από την πτώση του Τείχους του Βερολίνου; Αν και αυτά τα εμπόδια δεν μπορούν να συγκριθούν με το Τείχος, ωστόσο, αποτελούν έναν ακόμα φραγμό στην ελεύθερη επικοινωνία και στους ευρύτερους ορίζοντες που προωθούν την κατανόηση και την ανεκτικότητα. " επιμονή μας σε μια προσέγγιση χωρίς αποκλεισμούς πρέπει να οδηγήσει σε ένα δίκαιο αποτέλεσμα μέχρι την 15η επέτειο από τη συμφωνία του Ντέιτον.
<P>
Θα ήθελα να συγχαρώ και να ευχαριστήσω την εισηγήτρια κ. Fajon για τη σκληρή δουλειά της και τον τρόπο με τον οποίον συνέθεσε όλες τις διαφορετικές απόψεις στους μαιάνδρους των διαβουλεύσεών της τους τελευταίους δύο μήνες.
<P>
Ευχαριστώ επίσης το Συμβούλιο, και ιδίως τη σουηδική Προεδρία, για την προσπάθειά τους καθώς μας βοήθησαν να καταλήξουμε σε συμφωνία σχετικά με τη δήλωση, η οποία επιβεβαιώνει τον οριστικό στόχο της ελευθέρωσης του καθεστώτος των θεωρήσεων για όλους τους πολίτες των Δυτικών Βαλκανίων το συντομότερο δυνατό - και ελπίζουμε ότι αυτό θα γίνει εντός του 2010, επειδή η απουσία κοινής ημερομηνίας στόχου για να πετύχουμε αυτήν την ελεύθερη κυκλοφορία είναι διχαστική και δημιουργεί αστάθεια.
<P>
Έχουμε επίσης δεσμευτεί, στην έκθεση Fajon, να εργαστούμε για έναν χάρτη πορείας για το Κοσσυφοπέδιο σχετικά με την απλούστευση της έκδοσης θεωρήσεων και την ελευθέρωση του καθεστώτος των θεωρήσεων, ανάλογο με εκείνον που καταρτίσαμε για τις άλλες χώρες των Δυτικών Βαλκανίων.
<P>
Θα ήθελα επίσης να προσθέσω την ελπίδα ότι η κυβέρνηση του "νωμένου Βασιλείου -που δεν περιλαμβάνεται φυσικά στην παρούσα απόφαση της ζώνης Σένγκεν της ΕΕ, αφού το "νωμένο Βασίλειο δεν είναι μέλος της- θα κινηθεί προσεχώς προς την ίδια κατεύθυνση. Αισθάνομαι μια κάποια σύγχυση όταν εργάζομαι γι' αυτά τα θέματα που αφορούν τα σχέδια Σένγκεν, επειδή είμαι βρετανίδα βουλευτής του ΕΚ, αλλά προφανώς θα ήταν καλό τόσο για την Ευρωπαϊκή Ένωση όσο και για την περιοχή των Δυτικών Βαλκανίων αν το "νωμένο Βασίλειο ακολουθούσε τον ίδιο δρόμο το συντομότερο δυνατό.
<P>
Θα ήθελα να τελειώσω ευχαριστώντας την εισηγήτρια κ. Fajon.
<SPEAKER ID="237" NAME="Anna Maria Corazza Bildt">
εξ ονόματος της Ομάδας PPE. - (EN) Κυρία Πρόεδρε, η Ομάδα του ΕΛΚ έχει δεσμευτεί για την επιτάχυνση της ελευθέρωσης του καθεστώτος των θεωρήσεων για όλες τις χώρες των Δυτικών Βαλκανίων μέχρι τον Ιούλιο του 2010. Χαιρετίζουμε και υποστηρίζουμε την πρόταση σχετικά με τη χορήγηση απαλλαγής από την υποχρέωση θεώρησης για την Πρώην Γιουγκοσλαβική Δημοκρατία της Μακεδονίας, το Μαυροβούνιο και τη Σερβία μέχρι τα Χριστούγεννα αυτού του έτους.
<P>
Κατανοούμε την έκκληση των πολιτών της Βοσνίας-Ερζεγοβίνης και της Αλβανίας - μια νέα γενιά που έχει εγκλωβιστεί και αποκλειστεί και αισθάνεται φυλακισμένη. Σε αυτούς λέμε: "Είμαστε στο πλευρό σας· είμαστε έτοιμοι όταν θα είστε έτοιμοι". Είναι κρίμα που η αργή εκκίνηση των αρχών της Αλβανίας και της Βοσνίας-Ερζεγοβίνης τις καθυστέρησε. " ευθύνη για οποιαδήποτε χρονοτριβή βαρύνει τις ίδιες. Τις παροτρύνουμε να εκπληρώσουν τα κριτήρια το ταχύτερο δυνατόν. Γνωρίζουμε ότι η Επιτροπή στηρίζει τη συγκεκριμένη διαδικασία.
<P>
Δυστυχώς, πρέπει να ομολογήσω ότι με δυσαρέστησε το γεγονός ότι χρειαστήκαμε τρεις μήνες διαπραγματεύσεων, εμείς στην Ομάδα του ΕΛΚ, για να πείσουμε την αριστερή πτέρυγα αυτού του Κοινοβουλίου ώστε να ενεργήσουμε βάσει των Συνθηκών. Είναι πια τόσο περίπλοκο; Τελικά και αυτή η ίδια κατάλαβε ότι το Ευρωπαϊκό Κοινοβούλιο δεν είναι υπεράνω του νόμου.
<P>
Με όλο τον σεβασμό προς τους διακεκριμένους συναδέλφους μου, δεν μπορώ παρά να καταγγείλω αυτήν τη μη εποικοδομητική συμπεριφορά. Δεν υπάρχουν εκπτώσεις. Δεν υπάρχει μαγικό ραβδάκι. Δεν είμαστε εδώ για να κερδίσουμε βαθμούς. Είμαστε εδώ για να πετύχουμε αποτελέσματα για τους πολίτες των Βαλκανίων. Θα ήθελα να γίνω σαφής· οποιοδήποτε προσωρινό μεικτό και ενδιάμεσο καθεστώς δεν επιταχύνει τη διαδικασία και δεν ασκεί πίεση στην Επιτροπή και το Συμβούλιο. Και σίγουρα δεν στέλνει κανένα ηχηρό πολιτικό μήνυμα.
<P>
Θα ήθελα να τελειώσω λέγοντας ότι έζησα την πολιορκία του Σαράγεβο και τους βομβαρδισμούς για ενάμιση χρόνο. Στους φίλους μου εκεί, λέω ότι έχω μια δέσμευση απέναντι τους.
<P>
(" Πρόεδρος διακόπτει την ομιλήτρια)
<SPEAKER ID="238" NAME="Claude Moraes">
εξ ονόματος της Ομάδας S&D. - (EN) Κυρία Πρόεδρε, μέχρι το 2008 και τη σλοβενική Προεδρία, δεν είχε σημειωθεί αρκετή πρόοδος γι' αυτό που σωστά αποκάλεσε ο Επίτροπος "ιστορική κίνηση" προς την ελευθέρωση του καθεστώτος των θεωρήσεων για τα Δυτικά Βαλκάνια.
<P>
Όπως πολύ σωστά είπε και η κ. Ludford, υπάρχουν βαθύτεροι πρακτικοί λόγοι που εξηγούν το γιατί αυτό το γεγονός είναι σημαντικό για εμάς και για ποιον λόγο αυτό δεν αποτελεί απλώς ένα αντιδραστικό μέτρο. Έτσι, εξ ονόματος της Ομάδας των Σοσιαλιστών και Δημοκρατών, θέλω να ευχαριστήσω την εισηγήτρια κ. Fajon για την προσεκτική και εργώδη προσπάθεια που ανέλαβε για να οδηγήσει την Ευρωπαϊκή Ένωση σε αυτόν τον υπέρτατο στόχο της κατάργησης του καθεστώτος των θεωρήσεων για όλες τις χώρες των Δυτικών Βαλκανίων. " προσπάθεια αυτή έγινε σε συνεργασία με τους σκιώδεις εισηγητές και με την Επιτροπή και το Συμβούλιο και θα πρέπει να επαινεθεί.
<P>
Αν και είναι σαφές πως πολύ θεωρούν ότι η ελευθέρωση του καθεστώτος των θεωρήσεων έχει πολλά οφέλη και για τις δύο πλευρές, θα πρέπει ωστόσο να στρέψουμε την προσοχή ολόκληρου του Σώματος στο ζήτημα του χάρτη πορείας διασφαλίζοντας την πραγματοποίηση θεμελιωδών μεταρρυθμίσεων σε όλες αυτές τις χώρες, προκειμένου να πιστέψουμε σε ένα πραγματικά αξιοπρεπές καθεστώς απαλλαγής από την υποχρέωση θεώρησης.
<P>
Έργο της εισηγήτριάς μας ήταν να πετύχει μια σημαντική εξέλιξη στο ζήτημα της ελευθέρωσης του καθεστώτος των θεωρήσεων έχοντας στο πλευρό της το Σώμα. Το πέτυχε με τη μορφή δήλωσης την οποία διαπραγματεύτηκε με το Συμβούλιο. " δήλωση αποβλέπει στην ελευθέρωση του καθεστώτος των θεωρήσεων για τη Μακεδονία, τη Σερβία και το Μαυροβούνιο, στην επιτάχυνση της ελευθέρωσης του καθεστώτος για την Αλβανία και τη Βοσνία-Ερζεγοβίνη, και σε έναν ευαίσθητο συμβιβασμό στο ζήτημα του Κοσσυφοπεδίου.
<P>
Για όλους αυτούς τους λόγους, η Ομάδα μου στηρίζει αυτήν την έκθεση και ελπίζει ότι θα λάβει ευρεία στήριξη από το Σώμα.
<SPEAKER ID="239" NAME="Ulrike Lunacek">
εξ ονόματος της Ομάδας Verts/ALE. - (DE) Κυρία Πρόεδρε, θα ήθελα καταρχάς και εγώ με τη σειρά μου να ευχαριστήσω, όπως και ο προηγούμενος ομιλητής, και τις δύο εισηγήτριες, τόσο την κ. Fajon όσο και την κ. Ludford, εξ ονόματος της Επιτροπής Εξωτερικών Υποθέσεων και της Επιτροπής Πολιτικών Ελευθεριών, Δικαιοσύνης και Εσωτερικών Υποθέσεων, αλλά και τους σκιώδεις εισηγητές. Πετύχαμε να υποβάλουμε μια πρόταση που ζητεί από την Επιτροπή και το Συμβούλιο να επεξεργαστούν μια συνολική δέσμη μέτρων για όλους τους λαούς των Δυτικών Βαλκανίων, που δεν θα αποκλείει κανέναν. Ελπίζω ειλικρινά -και απευθύνομαι προς τον Επίτροπο Barrot εν προκειμένω- ότι μπορείτε να πείσετε το Συμβούλιο πως ο στόχος της ελευθέρωσης του καθεστώτος των θεωρήσεων θα πρέπει να ισχύσει και για το Κοσσυφοπέδιο, ούτως ώστε να ξεκινήσει τώρα ο διάλογος και να επιτευχθεί άμεσα η ελευθέρωση του καθεστώτος των θεωρήσεων τόσο για τη Βοσνία όσο και για την Αλβανία το αργότερο μέχρι τα μέσα του προσεχούς έτους. Εγώ θα το προτιμούσα πιο σύντομα.
<P>
Θα ήθελα να ξεκαθαρίσω κάτι. Φυσικά, πρόκειται για ένα ζήτημα υλοποίησης, αλλά άκουσα ότι στη Σερβία δεν έχουν ακόμα υλοποιηθεί όλες οι υποχρεώσεις. Θα ήθελα να μάθω ποια είναι η άποψή σας γι' αυτό. Είναι σημαντικό να υλοποιηθούν όλες οι υποχρεώσεις. Θα ήθελα να ευχαριστήσω όλους τους εμπλεκόμενους και εύχομαι όλοι οι πολίτες...
<P>
(" Πρόεδρος διακόπτει την ομιλήτρια)
<SPEAKER ID="240" NAME="Doris Pack" AFFILIATION="PPE">
(DE) Κυρία Πρόεδρε, κυρίες και κύριοι, πριν από είκοσι χρόνια, οι συμπατριώτες μου από την Ανατολική Γερμανία απέκτησαν τη δυνατότητα να ταξιδεύουν ελεύθερα. Λίγα χρόνια αργότερα, ο Slobodan Milošević διακύβευσε αυθαίρετα και στη συνέχεια αφαίρεσε από τους Σέρβους, και ύστερα από όλες τις χώρες της περιοχής, τη δυνατότητα των ελεύθερων μετακινήσεων. Πόσο συχνά εμείς σε αυτό το Κοινοβούλιο από το 2000 μέχρι σήμερα, με δηλώσεις και δημόσιες συζητήσεις, έχουμε εκφράσει την επιθυμία να ταξιδεύουν οι πολίτες ελεύθερα -να ταξιδεύουν χωρίς την υποχρέωση θεώρησης- για τις χώρες της Νοτιοανατολικής Ευρώπης; Γνωρίζουμε ότι η ΕΕ δεν μπορεί να το πετύχει αυτό από μόνη της, καθώς είναι απαραίτητη η συμφωνία και των εθνικών κυβερνήσεων. Πρέπει να ξεπεράσουμε τις φοβίες που διακατέχουν τις κοινωνίες μας. Εγκληματίες υπάρχουν παντού - αυτοί δεν χρειάζονται θεώρηση! Αυτοί διασχίζουν τα σύνορα χωρίς θεώρηση. Γι' αυτόν ακριβώς τον λόγο το μέτρο που εξετάζουμε δεν θα πρέπει να μας ανησυχεί.
<P>
Στόχος μας είναι η νέα γενιά η οποία με τη βοήθεια των μετακινήσεων χωρίς την υποχρέωση θεώρησης θα μπορεί να πηγαίνει όπου θέλει. Ως εκ τούτου, είμαστε πολύ ικανοποιημένοι που οι πολίτες της Μακεδονίας, του Μαυροβουνίου και της Σερβίας θα αποκτήσουν επιτέλους και πάλι τη δυνατότητα να ταξιδεύουν ελεύθερα. Δεν είναι υπέροχο! Υπάρχει όμως μια θλίψη καθώς η Αλβανία, η Βοσνία-Ερζεγοβίνη και το Κοσσυφοπέδιο δεν μπορούν να τις ακολουθήσουν, αλλά τον Δεκέμβριο περιμένουμε από την Επιτροπή να αναγνωρίσει την τεράστια πρόοδο που θα έχει σημειώσει η Αλβανία και να διαπιστώσει ότι και η Βοσνία-Ερζεγοβίνη θα έχει σημειώσει σημαντική πρόοδο. Δυστυχώς, υπάρχουν πολιτικοί στη Βοσνία-Ερζεγοβίνη που δεν ενδιαφέρονται και τόσο για τα συμφέροντα των πολιτών τους, καθώς είναι σίγουροι ότι οι ίδιοι μπορούν να ταξιδεύουν ελεύθερα χωρίς την υποχρέωση θεώρησης. Πιστεύω, επομένως, ότι θα πρέπει να διασφαλίσουμε ότι αυτό θα είναι δυνατό το επόμενο καλοκαίρι. Ελπίζω ο κ. Barrot να μας βοηθήσει σε αυτό. Δεν πρέπει όμως να ξεχάσουμε το Κοσσυφοπέδιο. Δεν πρέπει αυτό να αποτελέσει το τελευταίο μελανό σημείο. Έχουμε την υποχρέωση να βοηθήσουμε το Κοσσυφοπέδιο να εκπληρώσει τα πρότυπα. Από μόνο του δεν μπορεί. Οι μετακινήσεις χωρίς την υποχρέωση θεώρησης είναι μια βαθύτατα ανθρωπιστική πράξη. Είμαι ικανοποιημένη που κατορθώσαμε όλοι να το κάνουμε αυτό πραγματικότητα. Σας ευχαριστώ γι' αυτήν τη δυνατότητα, κύριε Barrot.
<SPEAKER ID="241" NAME="Kinga Göncz" AFFILIATION="S&amp;D">
(HU) " Ευρώπη και η Ευρωπαϊκή Ένωση ξεκίνησαν ως ένα ειρηνευτικό εγχείρημα και τώρα διανύουν τη μακροβιότερη ειρηνική περίοδο στην ιστορία. Ως εκ τούτου, γνωρίζουμε πόσο ισχυρό εργαλείο μπορεί να γίνει η ολοκλήρωση από αυτήν την άποψη. Τώρα πρέπει να το χρησιμοποιήσουμε για τα Δυτικά Βαλκάνια.
<P>
Τα Δυτικά Βαλκάνια έζησαν μόλις πρόσφατα μια εξαιρετικά τραυματική πολεμική περίοδο, που προκάλεσε πολύ πόνο σε πάρα πολλούς ανθρώπους. Πρέπει να σημειωθεί πρόοδος στη διαδικασία της ευρωπαϊκής ολοκλήρωσης για να ξεπεράσουμε αυτό το γεγονός. Οι μετακινήσεις χωρίς την υποχρέωση θεώρησης είναι ένα σημαντικό βήμα προς αυτήν την κατεύθυνση. Πολλοί κάνουν λόγο για τη δυνατότητα που προσφέρεται στους νέους να αποκτήσουν άμεση επαφή και να αποκομίσουν τη δική τους εμπειρία, καθώς και για τη δυνατότητα ενίσχυσης των δημοκρατικών δυνάμεων. Δεν στέλνουμε απλά και μόνο ένα μήνυμα για την εμπιστοσύνη και τις μετακινήσεις χωρίς την υποχρέωση θεώρησης. Και η Ευρώπη μπορεί να ωφεληθεί από την προσέγγισή των Δυτικών Βαλκανίων με την Ευρωπαϊκή Ένωση από την άποψη της ασφάλειας και της οικονομικής πολιτικής. Ωστόσο, είναι σημαντικό να μην δημιουργήσουμε νέους διαχωρισμούς στην περιοχή, αλλά να διασφαλίσουμε ότι κάθε χώρα θα μπορεί να συμμετάσχει το συντομότερο δυνατό στο καθεστώς των μετακινήσεων χωρίς την υποχρέωση θεώρησης.
<SPEAKER ID="242" NAME="Emine Bozkurt" AFFILIATION="S&amp;D">
(NL) Αύριο, το Ευρωπαϊκό Κοινοβούλιο θα ψηφίσει για την κατάργηση της υποχρέωσης θεώρησης για βραχυπρόθεσμη διαμονή για τις Βαλκανικές χώρες. Την 1η Ιανουαρίου δεν θα είναι επιλέξιμες για απαλλαγή από την υποχρέωση θεώρησης όλες οι χώρες για τις οποίες έχει καταρτιστεί χάρτης πορείας.
<P>
Βρίσκω πολύ ατυχές το γεγονός ότι σε μια χώρα, στη Βοσνία-Ερζεγοβίνη, η πρόταση της Επιτροπής επιτρέπει μια ανισότητα μεταξύ των διαφόρων τμημάτων του πληθυσμού: από τη μια αυτοί που έχουν τη δυνατότητα να ταξιδεύουν ελεύθερα στην Ευρώπη χωρίς την υποχρέωση θεώρησης με κροατικά ή σερβικά διαβατήρια και από την άλλη αυτοί -οι Βόσνιοι Μουσουλμάνοι- που δεν έχουν τέτοια διαβατήρια. Πρόκειται για μια επονείδιστη διάκριση αν λάβουμε υπόψη την πρόσφατη ιστορία της χώρας.
<P>
Εναπόκειται στο Ευρωπαϊκό Κοινοβούλιο να στείλει ένα μήνυμα στη Βοσνία-Ερζεγοβίνη και στην Αλβανία αύριο. Τα κριτήρια είναι κριτήρια και αυτές οι απαιτήσεις πρέπει να εκπληρωθούν, προκειμένου οι χώρες αυτές να έχουν δικαίωμα απαλλαγής από την υποχρέωση θεώρησης. Μόλις όμως εκπληρωθούν τα κριτήρια, πρέπει να χορηγηθεί η απαλλαγή από την υποχρέωση θεώρησης το συντομότερο δυνατό.
<P>
Έχουμε ήδη διαπιστώσει ότι σημειώθηκε σημαντική πρόοδος όσον αφορά την εκπλήρωση των κριτηρίων και ζητούμε από την Επιτροπή να βοηθήσει τη Βοσνία-Ερζεγοβίνη και την Αλβανία να εκπληρώσουν τις απαιτήσεις το συντομότερο δυνατό.
<SPEAKER ID="243" NAME="Zoran Thaler" AFFILIATION="S&amp;D">
(SL) Για τους πολίτες των Δυτικών Βαλκανίων, η κατάργηση της υποχρέωσης θεώρησης για τις μετακινήσεις προς την Ευρωπαϊκή Ένωση δεν έχει μόνο τεχνική διάσταση, αλλά και ιδιαίτερη πολιτική βαρύτητα και σημασία. Σήμερα γιορτάσαμε ορθώς στο Κοινοβούλιο την 20ή επέτειο από την πτώση του Τείχους του Βερολίνου και του απόλυτου σοσιαλισμού. Ωστόσο, τα Σκόπια, η Ποντγκόριτσα και το Βελιγράδι, αυτά τα Χριστούγεννα και αυτήν την Πρωτοχρονιά, θα εορτάσουν επιτέλους την πτώση του τείχους των θεωρήσεων που τους έχει κρατήσει αποκομμένους από εμάς στην Ευρωπαϊκή Ένωση για περίπου δώδεκα χρόνια.
<P>
Για σχεδόν 20 χρόνια, οι περισσότεροι κάτοικοι της πρώην Γιουγκοσλαβίας στερούνταν της ευκαιρίας να ταξιδεύουν ελεύθερα σε ολόκληρη την Ευρώπη, κάτι το οποίο μπορούσαν να κάνουν στο παρελθόν όταν ήταν ακόμα πολίτες της διαλυμένης πια σοσιαλιστικής ομοσπονδίας. Αρχίζουμε τώρα να βλέπουμε τις άσχημες συνέπειες αυτής της απομόνωσης που διήρκεσε για μια ολόκληρη γενιά, και ήρθε πλέον η ώρα να την τερματίσουμε.
<P>
Ωστόσο, οι Βόσνιοι, οι Αλβανοί και οι Κοσοβάροι θα πρέπει να ακολουθήσουν τους Μακεδόνες, τους Μαυροβούνιους και τους Σέρβους το συντομότερο δυνατό εντός του 2010. Αυτό και μόνο θα προσφέρει τη δυνατότητα στις νέες γενιές των εν λόγω χωρών να δουν επιτέλους και να γνωρίσουν τον έξω κόσμο, να αναπτύξουν επαφές με άλλους Ευρωπαίους, να συμβάλουν στην ανάπτυξη των ευρωπαϊκών αξιών στις πατρίδες τους και να προετοιμάσουν τις χώρες τους για την πλήρη ένταξη στην κοινή ευρωπαϊκή μας ιστορία - την Ευρωπαϊκή Ένωση.
<P>
Ως εισηγητής του Κοινοβουλίου για τη Μακεδονία, έχω λάβει μεγάλο αριθμό τηλεφωνημάτων τις τελευταίες ημέρες από πολίτες διαφόρων βαλκανικών κρατών. Θα ήθελα να τους διαβεβαιώσω, στεντορεία τη φωνή, ότι η κατάργηση του καθεστώτος των θεωρήσεων για να ταξιδεύουν ελεύθερα δεν υποκαθιστά την ένταξή τους στην ΕΕ. Οι ελεύθερες μετακινήσεις τους στην ΕΕ αποτελούν ένα βήμα προς την κατεύθυνση της πλήρους και ολοκληρωμένης ένταξής τους στην ΕΕ.
<SPEAKER ID="244" NAME="Kinga Gál" AFFILIATION="PPE">
(HU) Θα ήθελα να επικροτήσω αυτήν την έκθεση και να συγχαρώ τις εισηγήτριες και τους σκιώδεις εισηγητές. Θα ήθελα επίσης να πω ότι απ' ό,τι βλέπω, κατά τη σημερινή 20ή επέτειο της πτώσης του Τείχους του Βερολίνου, η διασφάλιση της διέλευσης των συνόρων για τις χώρες των Δυτικών Βαλκανίων αποτελεί μέρος μιας αλυσίδας γεγονότων που ξεκίνησαν πριν από 20 χρόνια, σαν ένα νέο τείχος να καταρρέει.
<P>
Γι' αυτόν ακριβώς τον λόγο θα πρέπει να χαιρετίσουμε αυτήν την πρόταση. Όμως, δεν πρέπει να ξεχνάμε ότι το ζήτημα των μετακινήσεων χωρίς την υποχρέωση θεώρησης είναι εν μέρει μόνο τεχνικό, καθώς την ίδια στιγμή αποτελεί και ένα σαφέστατο πολιτικό ζήτημα. Γι' αυτό είναι σημαντικό. Υποστηρίζω επίσης την αποδοχή της κοινής δήλωσης επειδή αυτό σημαίνει ότι τα ευρωπαϊκά θεσμικά όργανα έχουν κατανοήσει αυτήν την ευθύνη. Αυτή η ευθύνη συνεπάγεται επίσης ταυτόχρονα και την ανάληψη δράσης. Καταρχάς, συνεπάγεται την ανάληψη δράσης από εκείνα τα κράτη που δεν έχουν καταφέρει να εκπληρώσουν τους όρους για τις μετακινήσεις χωρίς την υποχρέωση θεώρησης, προκειμένου να ανταποκριθούν σε αυτές τις απαιτήσεις το συντομότερο δυνατό, εκτός από τη δράση της Ευρωπαϊκής Επιτροπής χωρίς τη βοήθεια της οποίας αυτή η διαδικασία θα διαιωνιζόταν.
<SPEAKER ID="245" NAME="Axel Voss" AFFILIATION="PPE">
(DE) Κυρία Πρόεδρε, πιστεύω ότι είμαστε στη σωστή κατεύθυνση σε ό,τι αφορά τα βαλκανικά κράτη. Έχουμε έρθει πιο κοντά μέσω της απλούστευσης της έκδοσης θεωρήσεων και αυτό θα βοηθήσει στη δημιουργία σταθερότητας, αν και αποτελεί και ένδειξη της εκτίμησής μας για τις προσπάθειες που έχουν καταβληθεί. Ωστόσο, πιστεύω επίσης ότι είναι καλό να διατηρήσουμε μια σαφή δέσμη κανόνων και σε ό,τι αφορά τις απαιτήσεις που αφορούν τους τελευταίους, οι οποίες επίσης πρέπει να εκπληρωθούν. Στο πλαίσιο αυτό, θα ήθελα ειδικότερα να ευχαριστήσω την κ. Corazza Bildt για τις προσπάθειες που έχει καταβάλει.
<P>
Οτιδήποτε άλλο θα ήταν, κατά την άποψή μου, απλώς και μόνο μια τυπική απόφαση που θα προερχόταν από τις Βρυξέλλες, στο πλαίσιο της οποίας θα είχαμε εγκαταλείψει ένα σαφές σύστημα χωρίς να επιδεικνύουμε καμία ειλικρινή διάθεση προς τους ενδιαφερόμενους πολίτες των Βαλκανικών κρατών, όπως ακριβώς συμπεριφερόμαστε και απέναντι στους δικούς μας πολίτες. Τα πολιτικά μηνύματα δεν πρέπει να τοποθετούνται σε υποσημειώσεις ή σε παραρτήματα μιας ευρωπαϊκής οδηγίας ή κανονισμού· πρέπει να διατυπώνονται δεόντως.
<SPEAKER ID="246" NAME="Elżbieta Katarzyna Łukacijewska" AFFILIATION="PPE">
(PL) Κυρία Πρόεδρε, είμαι χαρούμενη που οι πολίτες των χωρών των Δυτικών Βαλκανίων θα έχουν τη δυνατότητα να ταξιδεύουν ελεύθερα σε ολόκληρη την Ευρωπαϊκή Ένωση. Αυτό θα διευκολύνει τη διαπροσωπική επαφή, θα επεκτείνει τις επιχειρηματικές δυνατότητες και θα διαμορφώσει τις συνθήκες ώστε οι κάτοικοι της περιοχής να γνωρίσουν καλύτερα την Ευρωπαϊκή Ένωση.
<P>
Δεν μπορούμε, όμως, να επιτρέψουμε στους ανατολικούς μας γείτονες να απομονωθούν. Δεν μπορούμε να τους στερήσουμε την ευκαιρία που προσφέρουμε στις άλλες ευρωπαϊκές χώρες. Πρέπει και γι' αυτούς να ορίσουμε σαφή κριτήρια και ένα σχέδιο δράσης για την περαιτέρω ελευθέρωση του καθεστώτος των θεωρήσεων. Πρέπει να έχουμε υπόψη ότι το κόστος μιας θεώρησης είναι σημαντικό έξοδο για τους κατοίκους αυτών των χωρών και ότι οι διαδικασίες υποβολής αιτήσεων είναι χρονοβόρες, περιορίζοντας έτσι τη δυνατότητα ανάπτυξης πολλών και διαφόρων μορφών συνεργασίας.
<P>
Πρέπει επίσης να θυμόμαστε ότι το 2012, το Ευρωπαϊκό Πρωτάθλημα Ποδοσφαίρου θα διεξαχθεί στην Πολωνία και την Ουκρανία, και έτσι η δυνατότητα των ελεύθερων μετακινήσεων θα αποκτήσει ιδιαίτερα σημασία.
<SPEAKER ID="247" NAME="Cristian Dan Preda" AFFILIATION="PPE">
(RO) Θα ήθελα και εγώ με τη σειρά μου να τονίσω τη σημασία της ελεύθερης κυκλοφορίας ως θεμελιώδους δικαιώματος, και να αναφέρω και εγώ ότι πολλοί πολίτες από τις χώρες των Δυτικών Βαλκανίων θα χαίρουν αυτού του δικαιώματος. Επικροτώ, προφανώς, αυτήν την εξωστρέφεια.
<P>
Την ίδια στιγμή όμως, θα ήθελα να εκφράσω τη λύπη μου για το γεγονός ότι αυτή η έκθεση δεν κάνει τελικά καμία απολύτως αναφορά σε μια χώρα που αποτελεί μέρος της ανατολικής εταιρικής σχέσης. Πιστεύω ότι η διαδικασία αυτή θα έπρεπε να συνδέεται με τη Μολδαβία, τουλάχιστον σε συμβολικό επίπεδο. Μιλάμε για τη Μολδαβία, μια χώρα που έχει σημειώσει σημαντική πρόοδο στον πολιτικό τομέα. Νομίζω ότι το πιο σταθερό τείχος που γνωρίζουμε στην Ευρώπη είναι στα ανατολικά σύνορα, μεταξύ της Ρουμανίας και της Μολδαβίας. Πιστεύω ότι πρέπει να μας λυπεί αυτό το γεγονός.
<SPEAKER ID="248" NAME="Jacques Barrot">
Αντιπρόεδρος της Επιτροπής. - (FR) Κυρία Πρόεδρε, θα ήθελα να ευχαριστήσω όλους τους ομιλητές που υποστήριξαν σθεναρά τη διαδικασία της κατάργησης του καθεστώτος των θεωρήσεων για τα τρία πρωτοπόρα βαλκανικά κράτη. Καταστήσατε σαφές ότι η ελεύθερη κυκλοφορία είναι προφανώς πολύ επιθυμητή. Όπως είπε και ο κ. Moraes, είναι επωφελής για αμφότερα τα μέρη - για την Ευρώπη και για τα βαλκανικά κράτη.
<P>
Αφού ευχαριστήσω όλους τους ομιλητές και ιδίως την εισηγήτρια κ. Fajon, θα ήθελα απλώς να πω, κυρία Πρόεδρε, ότι από τη στιγμή σχεδόν που ελήφθησαν οι αποφάσεις για την Πρώην Γιουγκοσλαβική Δημοκρατία της Μακεδονίας, το Μαυροβούνιο και τη Σερβία, παρέχουμε συνεχώς βοήθεια στην Αλβανία, όπου μετέβην και εγώ ο ίδιος προσωπικά, και στη Βοσνία-Ερζεγοβίνη, ειδικά για να τις βοηθήσουμε ώστε να σημειώσουν πρόοδο - και θα συνεχίσουμε με τον ίδιο τρόπο.
<P>
Πιστεύω ότι η πολύ γρήγορη έγκριση αυτού του ψηφίσματος δείχνει σαφώς το πώς θα κινηθούμε και με τα άλλα κράτη, ιδίως δε με τη Βοσνία-Ερζεγοβίνη και την Αλβανία, χωρίς φυσικά να ξεχνάμε το Κοσσυφοπέδιο.
<SPEAKER ID="250" NAME="Tanja Fajon">
εισηγήτρια. - (EN) Κύριε Πρόεδρε, για άλλη μια φορά ευχαριστώ όλους για τις παρεμβάσεις τους, πράγμα το οποίο αποδεικνύει ότι η Ευρωπαϊκή Ένωση υποστηρίζει σθεναρά την ελευθέρωση του καθεστώτος των θεωρήσεων για όλες τις χώρες των Δυτικών Βαλκανίων.
<P>
Λυπάμαι που η σουηδή υπουργός δεν ήταν εδώ, επειδή είχαμε πολύ καλή συνεργασία. Χαιρετίζω τη δέσμευση της Επιτροπής να κάνει ό,τι είναι δυνατόν για να επιταχύνει τη διαδικασία για τη Βοσνία-Ερζεγοβίνη, και την Αλβανία, και εύχομαι και οι δύο χώρες να θεσπίσουν καθεστώτα χωρίς την υποχρέωση θεώρησης μόλις εκπληρώσουν τα κριτήρια - το συντομότερο δυνατό, ίσως το καλοκαίρι του επόμενου έτους.
<P>
Θέλω να πω ότι συνεργάστηκα με όλους για την εξέλιξη αυτή και ότι γνωρίζω πολύ καλά τι προβλέπουν οι Συνθήκες. Αυτό όμως είναι ένα πολιτικό Σώμα, και όλοι εμείς αναπτύσσουμε με τον καλύτερο δυνατό τρόπο σοβαρή πολιτική δράση.
<P>
Για άλλη μια φορά, εκφράζω την ικανοποίησή μου για την κατάργηση του καθεστώτος των θεωρήσεων για τη Μακεδονία, τη Σερβία και το Μαυροβούνιο στις 19 Δεκεμβρίου και ελπίζω πραγματικά ότι και η Αλβανία αλλά και η Βοσνία-Ερζεγοβίνη θα ακολουθήσουν το συντομότερο δυνατό. Μιλάμε για το μέλλον της νέας γενιάς. Είναι πολιτική μας ευθύνη να ολοκληρώσουμε αυτήν τη διαδικασία για την ελευθέρωση του καθεστώτος των θεωρήσεων και πρέπει επίσης να βρούμε και μια λύση για όλους τους πολίτες του Κοσσυφοπεδίου.
<P>
Σας ευχαριστώ πάρα πολύ για τη συνεργασία σας.
<SPEAKER ID="251" NAME="Πρόεδρος">
" συζήτηση έληξε.
<P>
" ψηφοφορία θα διεξαχθεί αύριο στις 11.00.
<P>
Γραπτές δηλώσεις (άρθρο 149 του Κανονισμού)
<SPEAKER ID="252" NAME="Kinga Gál  " LANGUAGE="HU">
Κύριε Πρόεδρε, κύριε Επίτροπε, θα ήθελα να ξεκινήσω συγχαίροντας την εισηγήτρια και τη σκιώδη εισηγήτρια για την εκπόνηση συμβιβαστικής πρότασης σχετικά με το συγκεκριμένο ζήτημα. Το ζήτημα της δυνατότητας των μετακινήσεων χωρίς την υποχρέωση θεώρησης είναι εν μέρει μόνο τεχνικό. Πρόκειται σαφέστατα και για πολιτικό ζήτημα. Οι μετακινήσεις χωρίς την υποχρέωση θεώρησης στηρίζονται τόσο στην αμοιβαία εμπιστοσύνη όσο και στις αμοιβαίες δεσμεύσεις. Γι' αυτόν ακριβώς τον λόγο υποστηρίζω και την αποδοχή της κοινής δήλωσης, πέραν της έκθεσης, επειδή αυτό σημαίνει ότι τα ευρωπαϊκά θεσμικά όργανα έχουν κατανοήσει αυτήν την ευθύνη.
<P>
" ευθύνη συνεπάγεται φυσικά και την ανάληψη δράση. Καταρχάς, συνεπάγεται την ανάληψη δράσης από τα ενδιαφερόμενα κράτη που δεν έχουν καταφέρει να εκπληρώσουν τους όρους που είναι απαραίτητοι για τις μετακινήσεις χωρίς την υποχρέωση θεώρησης. Πρέπει να καταβάλουν κάθε δυνατή προσπάθεια ούτως ώστε οι όροι αυτοί να εκπληρωθούν το συντομότερο δυνατό. Συνεπάγεται επίσης την ανάληψη δράσης από την Ευρωπαϊκή Επιτροπή χωρίς την αποτελεσματική βοήθεια της οποίας η συγκεκριμένη διαδικασία απλά θα διαιωνιζόταν, κάτι το οποίο δεν θα μας συνέφερε. Αφορά επίσης τη Βοσνία-Ερζεγοβίνη, την Αλβανία και το Κοσσυφοπέδιο.
<P>
Ως ουγγαρέζα βουλευτής του ΕΚ, θα ήθελα για άλλη μια φορά να αναφέρω ότι, χάρη στο καθεστώς των μετακινήσεων χωρίς την υποχρέωση θεώρησης για τη Σερβία, δημιουργείται ένας πιο άμεσος δεσμός των Ούγγρων που ζουν στη Βοϊβοντίντα της Σερβίας με τη μητέρα πατρίδα, όπως άλλωστε και με την Ευρώπη. Οι πολίτες που ζουν εκατέρωθεν αυτών των συνόρων και μιλούν την ίδια γλώσσα και διατηρούν στενούς οικογενειακούς και πολιτιστικούς δεσμούς δεν θα έχουν λόγια να εκφράσουν τη σημασία που έχει για αυτούς το να μπορούν να διασχίζουν τα σύνορα χωρίς κανένα εμπόδιο ή θεώρηση. Σήμερα εορτάζουμε την 20ή επέτειο από την πτώση του Τείχους του Βερολίνου και το κόψιμο των συρματοπλεγμάτων. " διασφάλιση της διέλευσης των συνόρων για τις χώρες των Δυτικών Βαλκανίων αποτελεί μέρος μιας αλυσίδας γεγονότων που ξεκίνησαν πριν από 20 χρόνια, σαν να καταρρέει ένα νέο τείχος.

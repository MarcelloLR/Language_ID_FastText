<CHAPTER ID="009-06">
6. Διαπραγματεύσεις μεταξύ της Ευρωπαϊκής Ένωσης και των Hνωμένων Πολιτειών της Aμερικής όσον αφορά την εξαίρεση από τις ταξιδιωτικές θεωρήσεις (ψηφοφορία) 
<P>
- Πριν από την ψηφοφορία επί της παραγράφου 1:
<SPEAKER ID="099" NAME="Σταύρος Λαμπρινίδης">
, εξ ονόματος της Ομάδας PSE. - (EN) Κύριε Πρόεδρε, θέλω να προτείνω μια αλλαγή στην παράγραφο 1, προσθέτοντας τη λέξη "περιλαμβανομένων", ώστε να έχει ως εξής: "θεωρεί ότι οιαδήποτε μορφή αμέσων ή εμμέσων διακρίσεων μεταξύ των ευρωπαίων πολιτών, περιλαμβανομένων και των διακρίσεων για λόγους εθνικότητας, πρέπει να απαγορεύεται".
<P>
- Πριν από την ψηφοφορία επί της τροπολογίας 8:
<SPEAKER ID="101" NAME="Urszula Gacek">
, εξ ονόματος της Ομάδας PPE-DE. - (EN) Κύριε Πρόεδρε, η πλήρης προφορική τροπολογία παρατίθεται στον κατάλογο ψηφοφορίας. Βασικά διορθώνει ένα πραγματικό λάθος που επισημάνθηκε από έλληνες συναδέλφους. Αναφέρεται στο ποσοστό απορρίψεων θεώρησης, το οποίο αποτελεί τη βάση για τη συνέχιση του αποκλεισμού χωρών από το καθεστώς απαλλαγής από θεωρήσεις. Στην περίπτωση της Ελλάδας το ποσοστό απόρριψης είναι, στην πραγματικότητα, μόνο 1%, επομένως διορθώνουμε ένα πραγματικό λάθος και σας ζητώ να στηρίξετε αυτήν την τροπολογία.
<P>
(Το Σώμα εγκρίνει την προφορική τροπολογία)

<CHAPTER ID="014">
Ευρωπαϊκή πρωτοβουλία για τη νόσο του Αλτσχάιμερ και άλλες μορφές άνοιας - Εισπνευστήρες για ασθματικούς (συζήτηση) 
<SPEAKER ID="497" NAME="Πρόεδρος">
" ημερήσια διάταξη προβλέπει μια περίεργη, οφείλω να ομολογήσω, κοινή συζήτηση επί των ακόλουθων εγγράφων:
<P>
της έκθεσης της κ. Matias, εξ ονόματος της Επιτροπής Περιβάλλοντος, Δημόσιας Υγείας και Ασφάλειας των Τροφίμων, σχετικά με μια ευρωπαϊκή πρωτοβουλία για τη νόσο του Αλτσχάιμερ και άλλες μορφές άνοιας, και
<P>
της προφορικής ερώτησης της κ. Mazzoni, εξ ονόματος της Επιτροπής Αναφορών, σχετικά με τους εισπνευστήρες για ασθματικούς (B7-0666/2010).
<SPEAKER ID="498" NAME="Marisa Matias" LANGUAGE="PT">
Κύριε Πρόεδρε, θα ήθελα να ξεκινήσω δίνοντας ένα παράδειγμα που θεωρώ ότι καταδεικνύει σαφώς τον κατεπείγοντα χαρακτήρα αυτής της πρωτοβουλίας. Ξεκινήσαμε τις εργασίες μας στο Κοινοβούλιο ακριβώς πριν από έξι μήνες: έξι μήνες έχουν περάσει από τη στιγμή που ξεκινήσαμε να εργαζόμαστε επί της έκθεσης έως τη στιγμή της ψηφοφορίας, διάστημα κατά το οποίο περισσότερα από 700.000 άτομα εκδήλωσαν τη νόσο του Αλτσχάιμερ ή κάποια άλλη μορφή άνοιας. Ο αριθμός αυτός καθαυτός καταδεικνύει πόσο σημαντική και επείγουσα είναι η ανάληψη δράσης στον εν λόγω τομέα. Γι' αυτό και η ανακοίνωση της Επιτροπής κρίνεται έγκαιρη.
<P>
Όλοι όσοι πάσχουν από τη νόσο του Αλτσχάιμερ και άλλες μορφές άνοιας στην Ευρώπη πρέπει να αντιμετωπίζονται με τον ίδιο τρόπο. Περισσότεροι από επτά εκατομμύρια άνθρωποι πάσχουν από Αλτσχάιμερ και, συνολικά, δέκα περίπου εκατομμύρια από άλλες μορφές άνοιας.
<P>
Εάν μιλούσαμε με αριθμούς, θα μιλούσαμε για μία μεσαίου μεγέθους χώρα. Δεν μπορούμε να κάνουμε διακρίσεις για μια νόσο, όπως δεν μπορούμε να κάνουμε διακρίσεις για μια χώρα. Οφείλουμε να δείχνουμε την ίδια αντιμετώπιση προς όλους. Γι' αυτόν ακριβώς τον λόγο είναι επείγουσα ανάγκη να αναλάβουμε δράση σε αρκετούς τομείς. Στον τομέα της έρευνας, γνωρίζουμε ότι ο αριθμός των ατόμων που πάσχουν από την εν λόγω νόσο διπλασιάζεται κάθε 20 χρόνια.
<P>
Γνωρίζουμε ότι, εάν η υπό εξέταση ηλικιακή ομάδα είναι άνω των 65 ετών, ο αριθμός διπλασιάζεται κάθε τέσσερα χρόνια, και γι' αυτό ακριβώς πρέπει να ασχοληθούμε με τα αίτια και να ανακαλύψουμε τους λόγους, διότι δεν διαθέτουμε άλλον τρόπο να παρέμβουμε σε ένα πρόβλημα εάν δεν το γνωρίζουμε επαρκώς. Γι' αυτό, χρειαζόμαστε περισσότερη έρευνα, περισσότερη συνεργασία και περισσότερα επιδημιολογικά στοιχεία.
<P>
Είναι ανάγκη να κατανοήσουμε καλύτερα τους τρόπους παρέμβασης από την άποψη της πρόληψης και του ελέγχου των παραγόντων κινδύνου. Χρειαζόμαστε έγκαιρη διάγνωση, χρειαζόμαστε εξειδικευμένη περίθαλψη και χρειαζόμαστε την κατάρτιση νοσηλευτών. Πρέπει να στηρίξουμε τις οικογένειες και όχι να στιγματίζουμε όσους πάσχουν από τη νόσο: πρέπει να τους δώσουμε δικαιώματα και να τους δώσουμε αξιοπρέπεια. Πρέπει όλες οι χώρες να διαθέτουν εθνικά σχέδια δράσης, ούτως ώστε να είναι εν συνεχεία δυνατή η συνεργασία σε ευρωπαϊκό επίπεδο. Πρέπει να καταπολεμήσουμε τις ανισότητες μεταξύ και εντός των κρατών μελών. Δεν μπορούμε να ανεχθούμε την ύπαρξη πρώτης και δεύτερης κατηγορίας ασθενών: όλοι πρέπει να είναι ίσοι, ανεξαρτήτως φύλου, ηλικίας, τόπου διαμονής ή άλλων ενδεχομένως κριτηρίων.
<P>
Γι' αυτό, κύριε Πρόεδρε, είναι πολύ, πολύ σημαντικό να διαθέτουν οι υγειονομικές υπηρεσίες μας τη μέγιστη δυνατή κάλυψη. Δεν μπορούμε να αποφεύγουμε να μιλήσουμε γι' αυτές τις επείγουσες ανάγκες απλώς και μόνο επειδή βρισκόμαστε σε κρίση και επειδή πάντα η συζήτηση περιστρέφεται γύρω από το κόστος της νόσου. Το κοινωνικό και οικονομικό κόστος από τη μη αντιμετώπιση αυτού του προβλήματος είναι πολύ υψηλότερο, πολύ υψηλότερο από εκείνο που συνεπάγεται η αντιμετώπισή του. Γι' αυτό οφείλουμε να αντιμετωπίσουμε το εν λόγω πρόβλημα και να επενδύσουμε: να επενδύσουμε στο ανθρώπινο δυναμικό· να επενδύσουμε, όπως ανέφερα, στην πρόληψη και στη στήριξη των οικογενειών και των νοσηλευτών που τόσο συχνά λησμονούνται.
<P>
Γνωρίζουμε ότι, για κάθε άτομο που πάσχει από Αλτσχάιμερ, απαιτούνται τρία άτομα για την περίθαλψή του. Ένα άτομο που πάσχει από Αλτσχάιμερ δεν μπορεί να παραμείνει μία ώρα χωρίς συνοδό. Αυτό πρέπει να μας γίνει μάθημα: δεν μπορούμε να συνεχίσουμε χωρίς διασύνδεση των κρατών μελών για την αντιμετώπιση αυτού του προβλήματος· χωρίς συνεργασία και, μάλιστα, συνεργασία με βάση την αλληλεγγύη.
<P>
Για τον λόγο αυτόν, θα ήθελα να αναφέρω τα εξής: για το ζήτημα της συνεργασίας, όλοι μας γνωρίζουμε ότι καμία εργασία αυτού του είδους δεν μπορεί να επιτελεστεί μεμονωμένα, και εδώ στο Κοινοβούλιο επίσης έχει αναληφθεί σε συνεργασία με όλους τους σκιώδεις εισηγητές από όλες τις κοινοβουλευτικές ομάδες· με την υποστήριξη τριών γυναικών που με συνέδραμαν στην Επιτροπή Περιβάλλοντος, Δημόσιας Υγείας και Ασφάλειας των Τροφίμων, στην κοινοβουλευτική μου ομάδα και στην αντιπροσωπεία μου.
<P>
Γι' αυτό θα ήθελα να ευχαριστήσω όλες αυτές τις γυναίκες, και ίσως να μην τυχαίο το ότι εργάστηκαν μόνο γυναίκες επί της έκθεσης αυτής: διότι οι γυναίκες είναι εκείνες που πλήττονται περισσότερο, έχοντας να κάνουν τόσο με εκθέσεις για τη νόσο του Αλτσχάιμερ όσο και με πάσχοντες από Αλτσχάιμερ, των ανδρών μη εξαιρουμένων. Και θέλω, έτσι, να επιστήσω την προσοχή στα είδη διακρίσεων που συγκαλύπτονται από την απουσία θεραπείας ή απάντησης στα ζητήματα αυτά.
<P>
Ολοκληρώνοντας, θα ήθελα να απευθυνθώ ευθέως στον Επίτροπο Dalli και να τον ρωτήσω ποιες από τις προτάσεις που εμπεριέχονται στην έκθεση αυτή προτίθεται να κάνει δεκτές η Επιτροπή και πότε θα είναι έτοιμη να συναινέσει και να αναλάβει δράση για ένα επείγον ζήτημα της κλίμακας που αντιμετωπίζουμε σήμερα.
<SPEAKER ID="499" NAME="Erminia Mazzoni" LANGUAGE="IT">
Κύριε Πρόεδρε, κυρίες και κύριοι, ομολογώ ότι απορώ κι εγώ με τη λογική της διασύνδεσης του ζητήματος αυτού με την προηγούμενη έκθεση, αλλά αυτό που προέχει, κατ' εμέ, είναι ότι το Σώμα εστιάζει σήμερα την προσοχή του στο ζήτημα που εμπεριέχεται στην ερώτηση την οποία υπέβαλα εξ ονόματος της Επιτροπής Αναφορών.
<P>
Το ζήτημα αυτό αφορά μια υπόθεση αρνησιδικίας σε βάρος μιας μικρής ευρωπαϊκής επιχείρησης η οποία οφείλεται δυστυχώς στην αδράνεια που έχει επιδείξει η Επιτροπή από το 1997 έως σήμερα. Τη διαπίστωση αυτή στηρίζει η Επιτροπή Νομικών Θεμάτων, η οποία κλήθηκε να γνωμοδοτήσει κατόπιν αιτήματος της επιτροπής της οποίας προεδρεύω.
<P>
Το ζήτημα αφορά μία ιατρική συσκευή -συγκεκριμένα έναν εισπνευστήρα για ασθματικούς- που κατοχυρώθηκε με δίπλωμα ευρεσιτεχνίας το 1990 και διατέθηκε νομίμως στην αγορά. Το εν λόγω προϊόν διέπεται από τους κανόνες της οδηγίας 93/42/ΕΟΚ, η οποία ορίζει ότι οι κατασκευαστές οφείλουν να πιστοποιούν την ύπαρξη συμμόρφωσης με τις απαιτήσεις και η οποία εξουσιοδοτεί τις εθνικές αρχές να προβαίνουν σε επαλήθευση της εγκυρότητας αυτής της διαδικασίας αυτοπιστοποίησης, μέσω παρακολούθησης και δειγματοληπτικών ελέγχων.
<P>
Το προϊόν, το οποίο διατίθετο με επιτυχία στην αγορά για έξι χρόνια -δηλαδή έως το 1996- και για το οποίο δεν είχε καταγραφεί καμία συγκεκριμένη καταγγελία ή επιφύλαξη επί 15 και πλέον χρόνια, υποβλήθηκε σε επιθεώρηση από την κυβέρνηση της Άνω Βαυαρίας, η οποία ζήτησε από την επιτροπή του Μαγδεμβούργου να προβεί στην επανεξέταση της άδειας που είχε χορηγηθεί στην εταιρεία.
<P>
Τον Δεκέμβριο του ίδιου έτους, η επιτροπή και το Υπουργείο Υγείας της Σαξονίας-Άνχαλτ διενέργησαν την εν λόγω επιθεώρηση και ολοκλήρωσαν τη διαδικασία καταλήγοντας στο συμπέρασμα ότι το προϊόν πληρούσε καθ' όλα τις ισχύουσες νομοθετικές απαιτήσεις. Στο τέλος της διαδικασίας, αμφισβήτησαν και τη νομιμότητα του αιτήματος που υπέβαλε η κυβέρνηση της Άνω Βαυαρίας, την οποία και κάλεσαν να κινήσει τη διαδικασία της ρήτρας διασφάλισης σύμφωνα με την προαναφερθείσα οδηγία εφόσον συνέχιζε να διατηρεί αμφιβολίες.
<P>
Το επόμενο έτος, ακολούθησε σειρά μη τεκμηριωμένων δραστηριοτήτων για τις οποίες λάβαμε έμμεση μόνο ενημέρωση, και τότε, ξαφνικά, το 1997, χωρίς οποιαδήποτε επικοινωνία με τον κατασκευαστή, ο ομοσπονδιακός υπουργός Υγείας διέταξε την απόσυρση του προϊόντος από την αγορά.
<P>
Το υπουργείο κίνησε τη διαδικασία -τη διαδικασία που προβλέπεται δυνάμει του άρθρου 8 της προαναφερθείσας οδηγίας- στα τέλη του 1997, η οποία όμως κατέληξε σε αδιέξοδο, επειδή δεν προσκομίστηκαν στοιχεία και επειδή δεν είχε κινηθεί η διαδικασία διαβούλευσης με τον κατασκευαστή. Εν μέσω της γενικής σιγής που επικρατούσε, στα μέσα του 2003, ο κατασκευαστής, θεωρώντας ότι η σιγή αυτή αποδιδόταν στην πλήρη διάψευση των ανυπόστατων παρατηρήσεων των γερμανικών αρχών, προέβη στην εκ νέου διάθεση του προϊόντος στην αγορά.
<P>
Δυστυχώς, το 2005 -και πάλι χωρίς να έχει προηγηθεί οποιαδήποτε επικοινωνία- οι γερμανικές αρχές διέταξαν την απόσυρση του προϊόντος από την αγορά για μία ακόμη φορά. Διευκρινιστικά αναφέρω ότι, παρά τα επανειλημμένα αιτήματα, δεν δόθηκε ουδεμία εξήγηση έως σήμερα για τους λόγους απόσυρσης του προϊόντος.
<P>
Έκτοτε, δεν υπήρξε καμία επικοινωνία, καμία έρευνα και καμία ευκαιρία δεν δόθηκε στον κατασκευαστή για να αμφισβητήσει νομίμως τα πορίσματα της άλλης πλευράς. Το γεγονός αυτό είχε σοβαρές οικονομικές επιπτώσεις για τον κατασκευαστή, διότι εν αναμονή μιας απάντησης επί 15 και πλέον χρόνια δεν ήταν σε θέση να διαθέσει το προϊόν του στην αγορά.
<P>
Θα ήθελα επίσης να προσθέσω ότι, στο διάστημα των έξι χρόνων που διατίθετο το προϊόν -και υπάρχουν έγγραφα επ' αυτού, συμπεριλαμβανομένων εκείνων που παρασχέθηκαν από την Επιτροπή- διαπιστώθηκε σημαντική εξοικονόμηση στις δαπάνες για τη δημόσια υγεία λόγω του χαμηλού κόστους του προϊόντος, καθώς και θετικά αποτελέσματα για τους ασθματικούς.
<P>
Το 2008, βλέποντας όλες του τις προσπάθειες για την εξεύρεση λύσης μέσω άλλων αρχών να πέφτουν στο κενό, ο κ. Klein, ο κατασκευαστής, απευθύνθηκε στην Επιτροπή Αναφορών. " επιτροπή κίνησε τη διαδικασία κατά τη διάρκεια της τρέχουσας κοινοβουλευτικής περιόδου. Επιπλέον, δεδομένης της χρονικής έκτασης την οποία είχε λάβει το ζήτημα που εγείρεται στην αναφορά, κίνησε επίσης άτυπη διαδικασία διαβούλευσης με τον Επίτροπο, προκειμένου να ζητήσει επίσπευση του χρόνου για την παροχή απάντησης, διότι αυτό που ζητούσε ο αναφέρων ήταν να λάβει βεβαίωση για τη συμμόρφωση του προϊόντος του με την ευρωπαϊκή νομοθεσία ή, ειδάλλως, να έχει τουλάχιστον μια απόφαση την οποία θα μπορούσε να εφεσιβάλει ενώπιον του Δικαστηρίου και η οποία θα του επέτρεπε, ως εκ τούτου, να δικαιωθεί.
<P>
Τίποτα από όλα αυτά δεν συνέβη, και κατά τη διάρκεια της συζήτησης στην Επιτροπή Αναφορών, η Ευρωπαϊκή Επιτροπή απέφυγε δυστυχώς να απαντήσει στις ερωτήσεις μας για άλλη μία φορά. Ως εκ τούτου, η επιτροπή έλαβε την ομόφωνη απόφαση να προσέλθει στο Κοινοβούλιο και να ζητήσει από την Επιτροπή να δώσει σαφείς απαντήσεις ενώπιον του Σώματος αυτού, διότι η εν λόγω υπόθεση εγείρει αναμφίβολα σοβαρές υποψίες για ενδεχόμενη παραβίαση του Χάρτη των Θεμελιωδών Δικαιωμάτων. Όχι μόνο λόγω της αδράνειας που επέδειξε η Επιτροπή, αλλά, κυρίως, λόγω της αδυναμίας του αναφέροντος κ. Klein να κινηθεί δικαστικώς.
<P>
" υπόθεση εγείρει προφανείς υποψίες για ενδεχόμενη παραβίαση των κανόνων της αγοράς και της προστασίας που παρέχεται σε μικρές επιχειρήσεις, και γι' αυτό άλλωστε επιμένουμε να δοθούν εν προκειμένω απαντήσεις στα ζητήματα που θίγουμε στην ερώτησή μας.
<SPEAKER ID="500" NAME="Πρόεδρος">
Κυρία Mazzoni, θα ήθελα να σας ευχαριστήσω, πρωτίστως, που συμμερίζεστε την ίδια απορία που μου δημιουργήθηκε από την επικάλυψη των δύο αυτών θεμάτων. Πρόθεσή μου δεν είναι, φυσικά, να απαξιώσω ένα σημαντικό ζήτημα, το οποίο, συν τοις άλλοις, θίγετε υπό την ιδιότητά σας ως προέδρου της Επιτροπής Αναφορών, στην οποία συμμετέχω και, ως εκ τούτου, ενδιαφέρομαι ιδιαίτερα για όλα όσα πράττει.
<P>
Θα είναι πολύ δύσκολη τόσο για τον Επίτροπο όσο και για τους ομιλητές η διασύνδεση δύο θεμάτων που είναι τόσο διαφορετικής φύσεως, και αξίζει συνεπώς να διερωτηθούμε κατά πόσον είναι εύλογο να οργανώσουμε τη συζήτηση έτσι όπως έχει προγραμματιστεί στην ημερήσια διάταξη.
<SPEAKER ID="501" NAME="John Dalli" LANGUAGE="EN">
Κύριε Πρόεδρε, αξιότιμοι βουλευτές, επιτρέψτε μου καταρχάς να συγχαρώ το Κοινοβούλιο, και ειδικότερα την εισηγήτρια κ. Matias, για την προσήλωσή σας στην αντιμετώπιση της νόσου του Αλτσχάιμερ και άλλων μορφών άνοιας.
<P>
" Επιτροπή συμμερίζεται πλήρως τις ανησυχίες σας. Άνοια σημαίνει μεγάλα βάσανα για εκατομμύρια Ευρωπαίους και τις οικογένειές τους. Με έναν πληθυσμό που γηράσκει ταχέως, τώρα είναι η ώρα να δράσει η Ευρώπη.
<P>
Γι' αυτό, άλλωστε, η Επιτροπή υπέβαλε ανακοίνωση σχετικά με τη νόσο του Αλτσχάιμερ και άλλες μορφές άνοιας το 2009 με σκοπό τη βελτίωση της πρόληψης και της διάγνωσης, της έρευνας και της ανταλλαγής βέλτιστων πρακτικών.
<P>
Χαίρομαι που το Κοινοβούλιο στηρίζει τις εργασίες που επιτελούνται στο πλαίσιο αυτό και υποβάλλει μια ολοκληρωμένη δέσμη συστάσεων. " εν λόγω έκθεση και οι συστάσεις της είναι εξαιρετικά έγκαιρες, διότι συμπίπτουν χρονικά με την πρόθεση της Επιτροπής να εγκαινιάσει τον Απρίλιο μια κοινή δράση με τα κράτη μέλη για τη νόσο του Αλτσχάιμερ, την αποκαλούμενη ALCOVE (ALzheimer COoperative Valuation in Europe).
<P>
Είμαι πεπεισμένος ότι η παρούσα κοινή δράση θα υλοποιήσει πολλές από τις συστάσεις που θα εγκρίνετε σήμερα εδώ.
<P>
" κοινή δράση θα θέσει στο επίκεντρο την πρόληψη -έναν τομέα τον οποίο το Κοινοβούλιο επισημαίνει στην παρούσα έκθεση- καθώς επίσης τη βελτίωση των γνώσεων και των δεδομένων, και την ανταλλαγή ορθών πρακτικών. Θα ασχοληθεί επίσης και με έναν άλλο τομέα για τον οποίο το Κοινοβούλιο ζητεί την ανάληψη δράσης: τα δικαιώματα των ατόμων που πάσχουν από άνοια. Συμφωνώ μαζί σας ότι απαιτείται πλήρης συντονισμός στον τομέα της έρευνας αν θέλουμε να κατανοήσουμε καλύτερα τους τρόπους με τους οποίους μπορεί να προληφθεί ή να καθυστερήσει η εκδήλωση της άνοιας. Για τον λόγο αυτόν, η Επιτροπή εγκαινίασε μια κοινή προγραμματική πρωτοβουλία για την καταπολέμηση νευροεκφυλιστικών νόσων, και ειδικότερα της νόσου του Αλτσχάιμερ.
<P>
Για πρώτη φορά, 23 χώρες εργάζονται από κοινού για την αντιμετώπιση της νόσου του Αλτσχάιμερ. Υπάρχουν ορθές πρακτικές σε ολόκληρη την Ευρώπη σε επίπεδο διάγνωσης και θεραπευτικής αγωγής για τη νόσο του Αλτσχάιμερ και η Επιτροπή προάγει την ανταλλαγή γνώσεων και ορθών πρακτικών.
<P>
Όπως συνέστησε το Κοινοβούλιο, μπορώ επίσης να επιβεβαιώσω ότι η πρωτοβουλία Ένωση καινοτομίας στο πλαίσιο της στρατηγικής Ευρώπη 2020 θα θέσει ως πρώτο της πιλοτικό τομέα για τη νέα ευρωπαϊκή σύμπραξη καινοτομίας το θέμα της ενεργού και υγιούς γήρανσης.
<P>
Στο πλαίσιο αυτό, θα μπορούσαν να αναπτυχθούν δράσεις υπέρ των ατόμων που πάσχουν από άνοια. Ένα καλό παράδειγμα θα μπορούσε να είναι η υπό εξέλιξη πρωτοβουλία του Κοινοβουλίου σχετικά με τους νοσηλευτές. Ευελπιστούμε ότι θα μπορέσουμε να παράσχουμε περαιτέρω στήριξη σε καινοτόμες δράσεις στον τομέα αυτόν, οι οποίες μπορεί να αντιμετωπίσουν επίσης τα ζητήματα της νόσου του Αλτσχάιμερ και άλλων μορφών άνοιας.
<P>
Τέλος, η Επιτροπή εξετάζει θετικά σειρά άλλων συστάσεων, συμπεριλαμβανομένης της ανακήρυξης του 2014 ως ευρωπαϊκού έτους εγκεφάλου. Σας διαβεβαιώνω ότι η Επιτροπή δεσμεύεται να συμβάλει στην αντιμετώπιση της άνοιας.
<P>
Επιτρέψτε μου τώρα να αναφερθώ στο δεύτερο θέμα της σημερινής συζήτησης: στην αναφορά που κατέθεσε ο κ. Klein, ο οποίος εφηύρε και κατασκεύασε τον εισπνευστήρα "Effecto".
<P>
" διάθεση στην αγορά της εν λόγω συσκευής απορρίφθηκε αρχικά στη Γερμανία το 1997. Δεν δόθηκε περαιτέρω συνέχεια στην απόφαση αυτή, ούτε από την Επιτροπή ούτε από τις γερμανικές αρχές ή από τον κατασκευαστή. Ο τότε εμπορικός διανομέας άφησε την εποχή εκείνη να εννοηθεί ότι θα διενεργούσε περαιτέρω μελέτες πριν από την εκ νέου διάθεση του προϊόντος στην αγορά.
<P>
" συσκευή διατέθηκε εκ νέου στην αγορά το 2002 υπό νέα επωνυμία. Μετά τη νέα απαγόρευση του προϊόντος από τις γερμανικές αρχές το 2005, η Επιτροπή προέβη σε επισταμένη ανάλυση της υπόθεσης και ολοκλήρωσε τη διαδικασία απευθύνοντας επίσημη επιστολή στις γερμανικές αρχές και στον κατασκευαστή τον Ιούλιο του 2007.
<P>
Βάσει της ανάλυσης της Επιτροπής, η απαγόρευση από τις γερμανικές αρχές ήταν αιτιολογημένη, διότι τα κλινικά στοιχεία που είχε προσκομίσει ο κατασκευαστής δεν καταδείκνυαν επαρκώς την ασφάλεια της συσκευής.
<P>
Σύμφωνα με την οδηγία περί των ιατροτεχνολογικών προϊόντων, ο κατασκευαστής οφείλει να αποδεικνύει την ασφάλεια του προϊόντος, προκειμένου να λάβει άδεια για τη χρήση της σήμανσης CE. Αυτό σήμαινε ότι η ισχύουσα νομική διάταξη ήταν το άρθρο 18 της οδηγίας το οποίο επιλαμβάνεται των υποθέσεων όπου ένα προϊόν διατίθεται στην αγορά με αδικαιολόγητη τοποθέτηση της σήμανσης CE. Στην προκειμένη περίπτωση, δεν υπάρχει επίσημη απόφαση της Επιτροπής.
<P>
Δεδομένου ότι η Επιτροπή έκρινε πως στην εν λόγω υπόθεση δεν ισχύει η διαδικασία της ρήτρας διασφάλισης, δεν έχει λόγο να ζητήσει την κοινοποίηση της απαγόρευσης του 2005 που είχαν εγκρίνει οι γερμανικές αρχές.
<P>
Το κώλυμα το οποίο αντιμετωπίζει ο αναφέρων όσον αφορά τη διάθεση του προϊόντος στην αγορά έγκειται στην απόφαση των γερμανικών αρχών (την απαγόρευση του 2005) και όχι σε απόφαση της Επιτροπής. Ο αναφέρων διέθετε σαφή ένδικα μέσα τα οποία μπορούσε να χρησιμοποιήσει σε εθνικό επίπεδο και, μάλιστα, έχει κάνει χρήση των δυνατοτήτων αυτών. Οι ισχυρισμοί του, όμως, απορρίφθηκαν από τα γερμανικά δικαστήρια.
<P>
Θα ήθελα να τονίσω ότι η Επιτροπή έχει, από το 2007, καλέσει τον αναφέροντα να προχωρήσει στη συμμόρφωση της συσκευής προσκομίζοντας τα κλινικά στοιχεία που απουσιάζουν και έχει διευκολύνει την επικοινωνία μεταξύ του αναφέροντος και των γερμανικών αρχών προς τον σκοπό αυτόν. Εξ όσων γνωρίζει η Επιτροπή, καμία δράση δεν έχει αναληφθεί εκ μέρους του αναφέροντος μέχρι στιγμής.
<SPEAKER ID="502" NAME="Elena Oana Antonescu" LANGUAGE="RO">
Κύριε Πρόεδρε, θα ήθελα να αναφερθώ στη νόσο του Αλτσχάιμερ και τις άλλες μορφές άνοιας. Θα ήθελα να συγχαρώ την εισηγήτρια, κ. Matias, για το εξαιρετικό έργο που επιτέλεσε. Ως σκιώδης εισηγήτρια για την Κοινοβουλευτική Ομάδα του Ευρωπαϊκού Λαϊκού Κόμματος (Χριστιανοδημοκράτες) επί του φακέλου αυτού, θέλω επίσης να ευχαριστήσω όλους τους συναδέλφους μου βουλευτές για τη συμβολή τους. Το ζωηρό ενδιαφέρον που εκδηλώθηκε για τον φάκελο αυτόν καταδεικνύει τη σημασία του εν λόγω ζητήματος και, συνάμα, τη σοβαρότητα του φαινομένου αυτού.
<P>
Ο αριθμός των ατόμων που πάσχουν από άνοια ανέρχεται στα 9,9 εκατομμύρια, εκ των οποίων οι περισσότεροι πάσχουν από Αλτσχάιμερ. Έως το 2020, αναμένουμε ότι ο αριθμός αυτός θα αυξηθεί δραστικά, τη στιγμή που η διάγνωση της νόσου εξακολουθεί να υστερεί στην Ευρωπαϊκή Ένωση. Υπάρχουν ανισότητες μεταξύ των κρατών μελών σε ό,τι αφορά την πρόληψη, την πρόσβαση στη θεραπεία και την περίθαλψη. " επέμβαση είναι κατακερματισμένη και η ανταπόκριση άνιση σε ό,τι αφορά την έρευνα και την καταπολέμηση της εν λόγω νόσου.
<P>
" έκθεση αποτελεί σημαντικό βήμα στον αγώνα για την αντιμετώπιση της εν λόγω νόσου στην Ευρωπαϊκή Ένωση και είναι σημαντικό να καθιερωθεί ένα νέο είδος συνεργασίας μεταξύ των κρατών μελών, το οποίο θα επιτρέπει τη λήψη συντονισμένων μέτρων για την καταπολέμηση ορισμένων προβλημάτων που επηρεάζουν το σύνολο της Ευρώπης. " έκθεση στηρίζει την αλληλεγγύη μεταξύ των κρατών και την ανταλλαγή ορθών πρακτικών, προκειμένου να αποφεύγεται η αλληλοεπικάλυψη των προσπαθειών και η κατασπατάληση πόρων. Θα ήθελα να τονίσω τη σημασία της προληπτικής διάγνωσης και της έγκαιρης παρέμβασης στα αρχικά στάδια εκδήλωσης της νόσου. Φρονώ ότι αυτό είναι το κλειδί για την επίτευξη προόδου στον αγώνα για την καταπολέμηση της νόσου αυτής.
<P>
Επιπροσθέτως, θα ήθελα επίσης να σας υπενθυμίσω τη σημασία που έχει η υιοθέτηση μιας πολυκλαδικής αντίληψης για την έρευνα στον τομέα αυτόν. " δημιουργία στεγανών μεταξύ των επιστημονικών κλάδων και οι ισχνοί δεσμοί μεταξύ της πρωτοβάθμιας και της κλινικής έρευνας, της δημόσιας υγείας και της κοινωνικής έρευνας επιδρούν στον τρόπο με τον οποίο μεταφέρονται οι επιστημονικές ανακαλύψεις στην ιατρική πρακτική και στην παροχή περίθαλψης. Το γεγονός ότι όλα αυτά διεξάγονται σε εθνικό επίπεδο εντείνει τον κατακερματισμό. Γι' αυτό, πρέπει να δώσουμε έμφαση στην πολυκλαδική αντίληψη και στη μεταφορά των ανακαλύψεων και των γνώσεων σε ευρωπαϊκό επίπεδο.
<SPEAKER ID="503" NAME="Nessa Childers" LANGUAGE="EN">
Κύριε Πρόεδρε, σχεδόν δέκα εκατομμύρια Ευρωπαίοι πάσχουν σήμερα από άνοια, με τη νόσο του Αλτσχάιμερ να αποτελεί τη συνηθέστερη μορφή της. Μέσα σε αυτά τα στατιστικά στοιχεία ήταν και η μητέρα μου, η οποία απεβίωσε το περασμένο έτος. Ως εκ τούτου, επικροτώ θερμά αυτήν την ευρωπαϊκή πρωτοβουλία για την άνοια.
<P>
Θα πρέπει να μας προβληματίσει ιδιαίτερα το γεγονός ότι μόνο το ήμισυ των περιπτώσεων εκτιμάται ότι έχουν διαγνωστεί. Θα πρέπει να μας προβληματίσει ιδιαίτερα το γεγονός ότι διπλάσιος αριθμός γυναικών έναντι ανδρών πάσχει από άνοια, και θα πρέπει να μας προβληματίσει ιδιαίτερα το γεγονός ότι, δεδομένης της γήρανσης του πληθυσμού στην Ευρώπη, ο αριθμός των πασχόντων θα διπλασιαστεί την επόμενη 20ετία.
<P>
Έχοντας υπόψη ότι ενδεχόμενη καθυστέρηση πέντε ετών στην εκδήλωση της νόσου του Αλτσχάιμερ σημαίνει μείωση της εξάπλωσης της νόσου κατά 50%, επικροτώ τη βαρύτητα που δίνει η Επιτροπή στην πρόληψη και στην έγκαιρη διάγνωση. Επικροτώ τη βαρύτητα που δίνεται στη βελτίωση της έρευνας στην Ευρώπη, τη στιγμή δε που γνωρίζουμε ότι το 85% της έρευνας σήμερα διεξάγεται χωρίς την ύπαρξη ευρωπαϊκού συντονισμού. Επικροτώ επίσης τη βαρύτητα που δίνεται στην ανταλλαγή βέλτιστων πρακτικών και στα δικαιώματα των ασθενών και των οικογενειών τους.
<P>
Εγώ, και οι συνάδελφοί μου σοσιαλδημοκράτες βουλευτές, θέσαμε στο επίκεντρο των τροπολογιών μας τις κοινωνικές πτυχές της άνοιας και προτείνουμε τα εξής:
<P>
Ζητούμε να δοθεί ιδιαίτερη έμφαση στις ειδικές ανάγκες των γυναικών, οι οποίες αποτελούν τον διπλάσιο αριθμό πασχόντων, και έναν δυσανάλογο αριθμό νοσηλευτών, στους τομείς της ιατρικής και κοινωνικής έρευνας, της υγείας, της απασχόλησης και των κοινωνικών πολιτικών.
<P>
Καλούμε εκ νέου την Επιτροπή να καθιερώσει πολιτικές για την ψυχική υγεία στον τόπο εργασίας, ως μέρος της υγείας των εργαζομένων και της ασφάλειας στον τόπο εργασίας, με στόχο την καλύτερη δυνατή ενσωμάτωση στην αγορά εργασίας ατόμων με ψυχικές διαταραχές.
<P>
Προτείνουμε να εξεταστεί η χρήση των διαθηκών σε ολόκληρη την ευρωπαϊκή επικράτεια, που τόσο πολύ χρειαζόμαστε.
<P>
Τέλος, τονίζουμε επίσης τη σημασία, σε όλες τις εκστρατείες ευαισθητοποίησης και επιμόρφωσης, της ικανότητας για την αναγνώριση των συμπτωμάτων της άνοιας.
<P>
Ολοκληρώνοντας, θα ήθελα να συγχαρώ την εισηγήτρια, Maria Matias, και να εκφράσω τις ευχαριστίες μου προς εκείνη και τους συναδέλφους μου σκιώδεις εισηγητές για το έργο τους επί της παρούσας έκθεσης.
<SPEAKER ID="504" NAME="Frédérique Ries" LANGUAGE="FR">
Κύριε Πρόεδρε, η καταπολέμηση της νόσου του Αλτσχάιμερ έχει καταστεί προτεραιότητα για την Ευρώπη τα τελευταία χρόνια, και καιρός ήταν! Θα ήθελα να προσθέσω ότι επικροτώ όλες τις πρωτοβουλίες που μόλις ανακοινώθηκαν από τον Επίτροπο Dalli.
<P>
Αυτή η μορφή γήρανσης του εγκεφάλου σημειώνει αλματώδη αύξηση στην Ευρώπη και σε ολόκληρο τον κόσμο: περισσότερα από επτά εκατομμύρια άτομα έχουν εκδηλώσει τη νόσο αυτή, και ο αριθμός αυτός ανέρχεται στα δέκα εκατομμύρια εάν συνυπολογιστούν και άλλες μορφές νευροεκφυλιστικών νόσων. Μπορούμε, και πρέπει, να επικροτήσουμε την παρούσα ευρωπαϊκή χρηματοδότηση των 32 ερευνητικών προγραμμάτων, αλλά οφείλουμε να πράξουμε περισσότερα, πολύ περισσότερα, ειδικότερα όσον αφορά τον συντονισμό της έρευνας για τη νόσο του Αλτσχάιμερ στο πλαίσιο του όγδοου προγράμματος πλαισίου για την έρευνα, και μάλιστα πριν από το 2014. Αυτό αναφέρεται σαφώς στο σημείο 21 του ψηφίσματός μας.
<P>
Εξίσου σημαντικό είναι να εστιαστούμε σε μια πολυκλαδική αντίληψη που θα περιλαμβάνει τη διάγνωση, την πρόληψη, την αγωγή και την υποστήριξη των ασθενών και των οικογενειών τους· αυτό καλύπτεται στα σημεία 2 και 20, που είναι εξαιρετικής σημασίας. Στο πλαίσιο αυτό, επίσης, μια πρόσφατη μελέτη, η οποία δημοσιεύθηκε προσφάτως στη Γαλλία, αποκαλύπτει το σημαντικό κοινωνικοοικονομικό κόστος που συνεπάγεται η νόσος αυτή: περισσότερα από δέκα εκατομμύρια ευρώ μηνιαίως δαπανώνται για την ιατρική περίθαλψη και την παρακολούθηση μόνο των ασθενών. Χωρίς να συνυπολογίζεται η αμείωτη αφοσίωση των συντρόφων και των οικογενειών των ασθενών, που αφιερώνουν πάνω από έξι ώρες ημερησίως για τη φροντίδα και την επίβλεψή τους.
<P>
" παροχή συνδρομής στους ασθενείς αυτούς σημαίνει επίσης και σωστή διάγνωση. Ο επιστημονικός κόσμος μάς λέει ότι τα διεθνή κριτήρια πρέπει τώρα να τροποποιηθούν, διότι η αυστηρή εφαρμογή συχνά απαρχαιωμένων κριτηρίων έχει πολλές φορές ως αποτέλεσμα να συμπεριλαμβάνεται υπερβολικά μεγάλος αριθμός ασθενών που πάσχουν από άλλες μορφές άνοιας.
<P>
Σε ευρωπαϊκό επίπεδο, πράγμα που καλύπτεται από το σημείο 64 του ψηφίσματός μας, είναι σημαντικό το Κοινοβούλιο να ανταποκριθεί επιτέλους στην έκκληση των ερευνητών. Θα χρειαστούμε περισσότερους εθελοντές για τις κλινικές μελέτες εάν ευελπιστούμε μια μέρα να βρούμε θεραπεία, όπως οφείλουμε. " επικείμενη αναθεώρηση της οδηγίας για τις κλινικές δοκιμές συνιστά, ως εκ τούτου, μια χρυσή ευκαιρία για να απαντήσουμε εμπράκτως και να δώσουμε ελπίδα στις οικογένειες των ασθενών.
<SPEAKER ID="505" NAME="Gerald Häfner" LANGUAGE="DE">
Κύριε Πρόεδρε, όποιος ευθύνεται για τον συνδυασμό των συζητήσεων αυτών δεν έχει προσφέρει καλές υπηρεσίες στο Κοινοβούλιο - πόσο μάλλον στα επίμαχα θέματα.
<P>
Σε ολόκληρη την Ευρώπη, οι δαπάνες σε ιατροφαρμακευτική περίθαλψη αυξάνονται, και όλοι επιχειρούν να εξεύρουν τρόπους για την περιστολή των δαπανών αυτών. " ιατρική πρόοδος καθιστά το κόστος των φαρμάκων ολοένα και υψηλότερο. " υπόθεση που εξετάζουμε εν προκειμένω είναι διαφορετική. Έχουμε 30 εκατομμύρια ασθματικούς στην Ευρώπη και έχουμε έναν μικρό κατασκευαστή που έχει αναπτύξει μια συσκευή η οποία καθιστά την εισπνοή -που μπορεί να αποβεί σωτήρια για τους ασθματικούς και εξαιρετικά σημαντική για την αγωγή τους- καλύτερη, ταχύτερη, αποτελεσματικότερη και, πάνω απ' όλα, φθηνότερη. Ο εν λόγω κατασκευαστής έχει αποκλειστεί από την αγορά εδώ και 14 χρόνια. Ο κατασκευαστής είχε αποταθεί στην Επιτροπή ήδη από το 1996 και η Επιτροπή Αναφορών εξετάζει το εν λόγω ζήτημα από το 2006. Επίτροπε Dalli, καθήκον της Επιτροπής είναι να συμβάλει στην εφαρμογή της νομοθεσίας και να στέκεται στο πλευρό των πολιτών. Στην προκειμένη περίπτωση, κάτι τέτοιο δεν συνέβη· αντ' αυτού, η Επιτροπή αρνείται να λάβει σαφή απόφαση - μια απόφαση που θα βοηθούσε τον αναφέροντα.
<P>
Θα ήθελα να απευθυνθώ σε εσάς προσωπικά, Επίτροπε Dalli, διότι θα θυμάστε ότι σας καλέσαμε να προσέλθετε στην Επιτροπή Αναφορών και να συζητήσουμε το θέμα. Μας είπατε ότι δεν είχατε χρόνο για κάτι τέτοιο, αλλά ότι θα βρίσκατε χρόνο για μια προσωπική συζήτηση. Ήρθαμε και σας βρήκαμε και σας μιλήσαμε προσωπικά. Εσείς ο ίδιος μού υποσχεθήκατε ότι θα μεριμνούσατε για το θέμα και ότι πολύ σύντομα θα δίνατε λύση. Μέχρι σήμερα, δεν έχω ακούσει τίποτα. Σας απηύθυνα άλλη μία επιστολή, αλλά δεν έλαβα καμία απάντηση. Επιχειρήσατε επίσης να αποτρέψετε τη διεξαγωγή της επόμενης συζήτησης. " Επιτροπή δεν είναι δυνατόν να ενεργεί κατ' αυτόν τον τρόπο.
<P>
Θα ήθελα να δηλώσω ξεκάθαρα ότι το Ευρωπαϊκό Κοινοβούλιο αναμένει από την Επιτροπή να τάσσεται στο πλευρό του νόμου και του πολίτη - και αύριο θα ψηφίσουμε από κοινού επί του ψηφίσματος αυτού. Αναμένουμε από εσάς να διασφαλίσετε την προστασία τέτοιων μικρών κατασκευαστών από όσους επιθυμούν να τους αποκλείσουν από την αγορά. Διακυβεύονται μεγάλα ποσά εν προκειμένω, αλλά κυρίως διακυβεύεται η υγεία των πολιτών. Γνωρίζουμε τα προβλήματα. Αδυνατούμε να κατανοήσουμε τον τρόπο με τον οποίο ενεργείτε, Επίτροπε Dalli. Γνωρίζουμε όλα σας τα επιχειρήματα. Έχω εξετάσει σωρεία αρχείων, αλλά ακόμη δεν έχω ανακαλύψει ένα σαφές επιχείρημα που να τεκμηριώνει τη θέση σας. Μιλάμε για ένα ιατρικό προϊόν. Χρησιμοποιούνται 30.000 τέτοιες συσκευές - έχουν χρησιμοποιηθεί εκατομμύρια φορές, με άριστα αποτελέσματα. Διαθέτουμε επιστολές από ασφαλιστικές εταιρείες οι οποίες μας ζητούν να επιτραπεί η πρόσβαση στην αγορά, ούτως ώστε να περισταλούν οι δαπάνες εν προκειμένω. Αναμένω από την Επιτροπή να πράξει επιτέλους το καθήκον της και να καταλήξει σε θετική απόφαση επί του επίμαχου ζητήματος.
<P>
(Ο ομιλητής δέχεται να απαντήσει σε ερώτηση στο πλαίσιο της διαδικασίας της γαλάζιας κάρτας σύμφωνα με το άρθρο 149, παράγραφος 8, του Κανονισμού)
<SPEAKER ID="506" NAME="William" AFFILIATION="The Earl of) Dartmouth  (EFD">
(EN) Κύριε Πρόεδρε, θα ήθελα να ρωτήσω τον κ. Häfner αν συμφωνεί με την άποψη ότι οι παρατηρήσεις του Επιτρόπου για την υπόθεση της BronchoAir που ακούσαμε νωρίτερα ήταν παντελώς ασαφείς και αλυσιτελείς για την εταιρεία ειδικότερα και για τους ασθματικούς γενικότερα.
<SPEAKER ID="507" NAME="Gerald Häfner" AFFILIATION="Verts/ALE">
(DE) Κύριε Πρόεδρε, εάν μου επιτρέπετε να δώσω μια σύντομη, πλην όμως προσωπική απάντηση, έχω την εντύπωση ότι ο Επίτροπος δεν έχει ακόμη βρει τον χρόνο για να ασχοληθεί προσωπικά με το ζήτημα αυτό και να διαμορφώσει τη δική του νέα άποψη. Εντούτοις, αυτή είναι η καταλληλότερη στιγμή, Επίτροπε Dalli, για να εξετάσετε εκ νέου το ζήτημα και να καταλήξετε σε νέα συμπεράσματα ύστερα από τόσα χρόνια αναβλητικότητας - και θα σας συνιστούσα να χρησιμοποιήσετε διαφορετικούς υπαλλήλους σας από εκείνους που ήταν μέχρι τώρα υπεύθυνοι για τον χειρισμό των παρατεταμένων διαδικασιών. Θα χαιρόμουν να συζητήσω το θέμα μαζί σας ή, ακόμη καλύτερα, να σας δω να κάθεστε με τον αναφέροντα και να βρίσκετε λύση.
<P>
Συμφωνώ απολύτως με τον συνάδελφό μου βουλευτή.
<SPEAKER ID="508" NAME="Marina Yannakoudakis" LANGUAGE="EN">
Κύριε Πρόεδρε, 750.000 άτομα στο "νωμένο Βασίλειο πάσχουν από άνοια· εξ αυτών πάνω από το 50% θα εκδηλώσει τη νόσο του Αλτσχάιμερ. Οι επιπτώσεις είναι κοινές, αλλά η εμπειρία του καθενός είναι διαφορετική. Δεν υπάρχει θεραπεία για την πάθηση αυτή η οποία κρατά συχνά σε ομηρία τόσο τον ασθενή όσο και τον νοσηλευτή ανεξαρτήτως ηλικίας. Αλλά τι μπορεί να γίνει στην ΕΕ; " νομοθεσία περνάει σαφώς σε δεύτερη μοίρα σε σχέση με τα όσα πρωτίστως χρήζουν υποστήριξης σε τοπικό επίπεδο.
<P>
Ωστόσο, πρώτον, φέρνοντας το εν λόγω θέμα ενώπιον του Σώματος αυτού, μπορούμε να το φέρουμε στο προσκήνιο, να ξεκινήσουμε τη συζήτηση και να αυξήσουμε την ευαισθητοποίηση της κοινής γνώμης. Ως εκ τούτου, τα κράτη μέλη θα είναι σε θέση να αποφασίσουν για τον τρόπο ιεράρχησής του και την ανταλλαγή βέλτιστων πρακτικών. Δεύτερον, η ευαισθητοποίηση μπορεί να οδηγήσει σε καλύτερη κατανόηση των συμπτωμάτων και, κατά συνέπεια, σε έγκαιρη διάγνωση. Υπάρχουν φάρμακα στην αγορά που μπορούν να βοηθήσουν εν προκειμένω και, εάν χορηγηθούν έγκαιρα, μπορούν να επιβραδύνουν την πορεία της νόσου. Αυτό που προέχει είναι το εξής: η υποστήριξη των ασθενών, η ενημέρωση και η υποστήριξη των οικογενειών και, σε τελική ανάλυση, η διατήρηση της αξιοπρέπειας των ασθενών που αντιμετωπίζουν αυτήν τη δύσκολη νόσο.
<SPEAKER ID="509" NAME="William  Dartmouth" LANGUAGE="EN">
Κύριε Πρόεδρε, απ' ό,τι φαίνεται, μια μικρή γερμανική εταιρεία, η BronchoAir από το Μόναχο, κατασκεύασε έναν εισπνευστήρα ο οποίος μπορεί πράγματι να βελτιώσει τη ζωή των ασθματικών που εξαρτώνται από τέτοιου είδους συσκευές για να αναπνεύσουν. Το προϊόν αυτό έχει αποκλειστεί από την αγορά για περισσότερα από 14 χρόνια, και οι εξηγήσεις του Επιτρόπου για τους λόγους που οδήγησαν στον εν λόγω αποκλεισμό διαφέρουν σε μεγάλο βαθμό από τα όσα ακούσαμε από την πρόεδρο της Επιτροπής Αναφορών που άνοιξε τη συζήτηση. " Επιτροπή Νομικών Θεμάτων δήλωσε, και παραθέτω: "η εταιρεία υπήρξε θύμα κατάφωρης αρνησιδικίας" εκ μέρους της Επιτροπής.
<P>
Για ποιον λόγο ευνοεί η Επιτροπή τις μεγάλες φαρμακευτικές εταιρείες και τα λόμπι τους; Στην προκειμένη περίπτωση, το Κόμμα της Ανεξαρτησίας του "νωμένου Βασιλείου, το οποίο έχω την τιμή να εκπροσωπώ, υποστηρίζει σθεναρά την άμεση διενέργεια έρευνας για τον χειρισμό του εν λόγω ζητήματος από την Επιτροπή.
<SPEAKER ID="510" NAME="Diane Dodds" AFFILIATION="NI">
(EN) Κύριε Πρόεδρε, όπως έχει ήδη λεχθεί σε αυτήν την Αίθουσα σήμερα, στο "νωμένο Βασίλειο, σχεδόν 750.000 άτομα πάσχουν σήμερα από κάποια μορφή άνοιας. Δεκαέξι χιλιάδες εξ αυτών ζουν στην εκλογική μου περιφέρεια στη Βόρεια Ιρλανδία.
<P>
Το Αλτσχάιμερ είναι σκληρή νόσος. Αφαιρεί από τους πάσχοντες την προσωπικότητά τους, τους στερεί την ανεξαρτησία τους και καταστρέφει τελικά τη σχέση τους με την οικογένεια και τους οικείους τους. Πρόκειται για μια φρικτή νόσο που επιβαρύνει σημαντικά τις οικογένειες και τους νοσηλευτές, με αποτέλεσμα να βιώνουν συχνά την απομόνωση και να αντιμετωπίζουν προβλήματα υγείας λόγω του βάρους που επωμίζονται. Όπως έχει ήδη λεχθεί στο Σώμα αυτό, πολλοί από αυτούς που αναλαμβάνουν τη φροντίδα των ασθενών είναι γυναίκες.
<P>
Στο "νωμένο Βασίλειο, έως το 2050, εκτιμάται ότι ο αριθμός όσων πάσχουν από άνοια θα εκτιναχθεί στα 1,7 εκατομμύρια περίπου. Το εκτιμώμενο κόστος υγειονομικής και κοινωνικής περίθαλψης έως το 2018 θα ανέλθει στα 27 δισ. λίρες στερλίνες. Οι αριθμοί αυτοί είναι εντυπωσιακοί, πράγμα που καθιστά απολύτως αναγκαία την έρευνα και απολύτως επιτακτική την προσεκτική στόχευση των πόρων που παρέχονται για ιατρική και κοινωνική περίθαλψη. Είμαι επίσης της άποψης ότι θα πρέπει να αναγνωριστεί εν προκειμένω η συμβολή των εθελοντών και της κοινότητας.
<P>
Κύριε Επίτροπε, έχετε δώσει έμφαση στα υγιή και ενεργά γηρατειά, και είμαι υπερήφανη που μπορώ να αναφερθώ στο έργο του προγράμματος Mullen Mews στο Μπέλφαστ, το οποίο έχει επιδιώξει την ανάπτυξη διεθνούς άμιλλας με σκοπό την απονομή βραβείων υπέρ των προσπαθειών κοινωνικής ένταξης και βελτίωσης του επιπέδου διαβίωσης όσων πάσχουν από άνοια, καθώς και των οικογενειών και των νοσηλευτών τους.
<SPEAKER ID="511" NAME="Peter Jahr" AFFILIATION="PPE">
(DE) Κύριε Πρόεδρε, Επίτροπε Dalli, συμφωνώ ότι είναι ενοχλητικό το ότι υποχρεούμαστε διαρκώς να μετακινούμαστε από το ένα θέμα στο άλλο. Θα προτιμούσα να εξετάζαμε τα εν λόγω θέματα, αν μη τι άλλο, το ένα μετά το άλλο.
<P>
Επιστρέφω στην αναφορά του κ. Klein. Χαίρομαι που μας δίνεται η ευκαιρία να την συζητήσουμε, διότι η Επιτροπή Αναφορών έχει επί μακρόν ασχοληθεί με την εν λόγω αναφορά. Τι συνέβη την εποχή εκείνη; Στην προκειμένη περίπτωση, είχαμε έναν καινοτόμο κατασκευαστή ο οποίος είχε αναπτύξει έναν εισπνευστήρα για ασθματικούς. Μια συσκευή που ήταν επωφελής τόσο για τους ασθενείς λόγω της εύκολης χρήσης της όσο και για τις ασφαλιστικές εταιρείες λόγω του χαμηλού κόστους της. Ο κατασκευαστής δικαίως βραβεύθηκε για τη συσκευή αυτή. Και τότε συνέβη κάτι το αναπάντεχο: ο εισπνευστήρας απαγορεύτηκε από τις γερμανικές αρχές, με αποτέλεσμα η Ευρωπαϊκή Επιτροπή να κινήσει τη διαδικασία της ρήτρας διασφάλισης.
<P>
Χωρίς να υπεισέλθω ξανά σε όλες τις λεπτομέρειες, είμαι πεπεισμένος ότι η αρχική απαγόρευση του εισπνευστήρα το 1996 δεν ήταν καθ' όλα νόμιμη. " Επιτροπή όφειλε να ολοκληρώσει τη διαδικασία της ρήτρας διασφάλισης καταθέτοντας πορίσματα, προκειμένου το ενδιαφερόμενο μέρος να είναι σε θέση να προσφύγει δικαστικά. Ως εκ τούτου, ο κ. Klein -και παραθέτω εν προκειμένω τη θέση της ίδιας μας της Επιτροπής Νομικών Θεμάτων- υπήρξε θύμα κατάφωρης αρνησιδικίας. Κύριε Επίτροπε, πρόθεσή μου δεν είναι η απόδοση ευθυνών. Αυτό που προέχει εν προκειμένω είναι η εξεύρεση λύσης το ταχύτερο δυνατόν, προκειμένου να υπάρξει οριστική επίλυση του προβλήματος. Σας ζητώ απλώς να σεβαστείτε το ομόφωνο αποτέλεσμα της ψηφοφορίας μας στην Επιτροπή Αναφορών. Ευελπιστώ και βασίζομαι στη συνεργασία και τη συνδρομή σας - όχι μόνο προς όφελος του αναφέροντος αλλά και προς όφελος των ασθενών σε ολόκληρη την Ευρώπη.
<SPEAKER ID="512" NAME="Daciana Octavia Sârbu" AFFILIATION="S&amp;D">
(RO) Κύριε Πρόεδρε, υπάρχει μεγάλος βαθμός αβεβαιότητας και πολλά που ακόμη και σήμερα δεν γνωρίζουμε για τη νόσο του Αλτσχάιμερ. Δυστυχώς, η κατάσταση συνεχίζει να επιδεινώνεται με τη γήρανση του πληθυσμού της Ευρώπης. Απαιτείται, προφανώς, να διεξαχθούν έρευνες και περισσότερες μελέτες για τα αίτια και τους τρόπους θεραπείας της άνοιας. Εντούτοις, όπως και στην περίπτωση των μη μεταδιδόμενων νόσων, υπάρχουν στοιχεία που καταδεικνύουν ότι η λήψη μιας σειράς απλών μέτρων όσον αφορά την επιλογή του τρόπου διαβίωσης μπορεί να λειτουργήσει προληπτικά έναντι πολλών διαταραχών. Γι' αυτό άλλωστε ζήτησα στις τροπολογίες που έχουν κατατεθεί να δοθεί πολύ μεγαλύτερη έμφαση στη διενέργεια έρευνας για τις επιπτώσεις της διατροφής στην εκδήλωση της νόσου του Αλτσχάιμερ.
<P>
Πολλοί από εμάς γνωρίζουμε τουλάχιστον ένα άτομο που πάσχει από τη νόσο αυτή ή κάποια άλλη μορφή άνοιας. Γνωρίζουμε ότι, στην πραγματικότητα, το προσωπικό κόστος είναι πολύ υψηλότερο από το κοινωνικό ή το οικονομικό κόστος. Όλοι μας ανησυχούμε για τις εξαιρετικά γενικευμένες και ολέθριες συνέπειες της άνοιας σε έναν τόσο μεγάλο αριθμό ατόμων. Για τον λόγο αυτόν, έχουμε μια εξαιρετικά ολοκληρωμένη έκθεση η οποία εμπεριέχει όλα τα βασικά ζητήματα. Αυτό που επιθυμούμε είναι να λάβουμε θετική απάντηση όχι μόνο από την Επιτροπή αλλά και από τα κράτη μέλη.
<SPEAKER ID="513" NAME="Antonyia Parvanova" AFFILIATION="ALDE">
(EN) Κύριε Πρόεδρε, θεωρώ κι εγώ λυπηρό το ότι συζητούμε από κοινού τα δύο αυτά θέματα: είναι σαν να διεξάγουμε κοινή συζήτηση για τη ναυτιλία και την αλιεία, επειδή και οι δύο αυτές δραστηριότητες συντελούνται στο θαλάσσιο περιβάλλον. Ωστόσο, θα ήθελα να συγχαρώ την εισηγήτρια, Marisa Matias, και είναι πράγματι εξαιρετικά σημαντικό η Ευρωπαϊκή Ένωση να αντιμετωπίσει, με έμπρακτο τρόπο, την πρόκληση της νόσου του Αλτσχάιμερ ως μία από τις προτεραιότητές της στον τομέα της υγείας.
<P>
" υφιστάμενη ιατρική και κοινωνική επιβάρυνση που συνεπάγεται η εν λόγω νόσος αποτελεί σημαντική απειλή για τη βιωσιμότητα των συστημάτων μας υγειονομικής και κοινωνικής περίθαλψης. Σημαντική αύξηση θα παρατηρηθεί τα επόμενα χρόνια και σε διάφορα άλλα χρόνια νοσήματα και είναι σημαντικό να τύχουν επίσης ολοκληρωμένης αντιμετώπισης μέσω ενός κατάλληλου σχεδίου ετοιμότητας. Ειλικρινά ευελπιστώ ότι η Επιτροπή θα αναλάβει ηγετικό ρόλο στην αξιοποίηση της ευρωπαϊκής πρωτοβουλίας για τη νόσο του Αλτσχάιμερ και θα στηρίξει τα κράτη μέλη στις προσπάθειές τους να αντιμετωπίσουν τις προκλήσεις που δημιουργεί η γήρανση του πληθυσμού για τη δημόσια υγεία. Ειδικότερα επικροτώ την έμφαση που δίνεται σε μια πολυκλαδική αντίληψη.
<P>
Τέλος, θα ήθελα να τονίσω την ανάγκη να δοθεί βαρύτητα στην έρευνα, καθώς και σε στοχευμένες επενδύσεις στον τομέα αυτόν, έχοντας μία προτεραιότητα κατά νου: να μην υπηρετήσουμε τα συμφέροντα των επιχειρήσεων αλλά να επιτύχουμε απτά αποτελέσματα στον τομέα της δημόσιας υγείας για τους ασθενείς και τους πολίτες.
<P>
Σε ό,τι αφορά τις προφορικές ερωτήσεις, φρονώ ότι αυτό που βιώνουμε εν προκειμένω είναι μια μέθοδος άσκησης πίεσης με σκοπό να αυξηθούν οι πιέσεις προς τις γερμανικές αρχές και να αμφισβητηθούν οι απαιτήσεις ασφάλειας και οι κανονισμοί της ΕΕ. Μικρή σημασία έχει το αν οι εν λόγω εταιρείες είναι μεγάλες ή μικρές: το μόνο ζήτημα που έχει αξία για εμάς είναι η ασφάλεια των ασθενών.
<SPEAKER ID="514" NAME="Satu Hassi" AFFILIATION="Verts/ALE">
(FI) Κύριε Πρόεδρε, κυρίες και κύριοι, θέλω να ευχαριστήσω ειλικρινά την εισηγήτρια, κ. Matias, για το εξαιρετικό έργο της επί της έκθεσης για τη νόσο του Αλτσχάιμερ. " νόσος του Αλτσχάιμερ και η άνοια συνιστούν ένα πολύ μεγάλο κοινωνικό πρόβλημα. Το ανθρώπινο και το οικονομικό κόστος είναι τεράστιο. Εκτιμάται ότι η θεραπευτική αγωγή για τη νόσο του Αλτσχάιμερ στοιχίζει περισσότερα από 100 δισ. ευρώ ετησίως. Ποσό το οποίο είναι υψηλότερο από εκείνο που εκτιμά η Επιτροπή ότι θα στοίχιζε μια ενδεχόμενη αυστηροποίηση του στόχου μας για μείωση των εκπομπών αερίων του θερμοκηπίου στο 30%. Ο αριθμός όσων πάσχουν από Αλτσχάιμερ εκτιμάται ότι διπλασιάζεται κάθε 20 χρόνια.
<P>
Θέλω να υπογραμμίσω τη σημασία της έγκαιρης διάγνωσης και την προτεραιότητα που πρέπει να δοθεί στην πρόληψη. Ειδικότερα, ευελπιστώ ότι θα υπάρξει περαιτέρω έρευνα για το πώς οι χημικές ουσίες που παρεμποδίζουν την ανάπτυξη του νευρικού συστήματος θα μπορούσαν να συμβάλουν στη μείωση της συχνότητας εμφάνισης του Αλτσχάιμερ και του κινδύνου εκδήλωσης άλλων νοσημάτων που προκαλούν εκφύλιση του νευρικού συστήματος. Εν πάση περιπτώσει, η αρχή της προφύλαξης υπαγορεύει μείωση της χρήσης των εν λόγω χημικών ως παρασιτοκτόνων στους κήπους και στους αγρούς μας.
<SPEAKER ID="515" NAME="Miroslav Ouzký" AFFILIATION="ECR">
(CS) Κύριε Πρόεδρε, θα ήθελα κι εγώ να αναφερθώ στη νόσο του Αλτσχάιμερ. Γνωρίζουμε ότι η παρούσα έκθεση δεν δημιουργεί συγκεκριμένες νομοθετικές επιπτώσεις, αλλά ούτε και διαφωνίες. Ελπίζω ότι δεν θα διχάσει τη συνεδρίαση αυτή. Ωστόσο, γνωρίζουμε ότι πρόκειται για μία πολύ σοβαρή πάθηση με πολύ σοβαρές οικονομικές επιπτώσεις και, ως εκ τούτου, συνιστά πολύ σοβαρό κοινωνικό πρόβλημα. " νόσος αυτή είναι άρρηκτα συνδεδεμένη με τη γήρανση του πληθυσμού της Ευρώπης και η αύξηση των κρουσμάτων της στην Ευρώπη αρχίζει να μοιάζει με ένα είδος νευρολογικής επιδημίας. Τι μπορούμε να κάνουμε γι' αυτό; Μπορούμε να δώσουμε έμφαση στην πρόληψη, η οποία εξοικονομεί πόρους και βελτιώνει την υγεία, μπορούμε να βελτιώσουμε τις διατροφικές συνήθειες των Ευρωπαίων, μπορούμε να ενοποιήσουμε την επιστημονική μας βάση στην Ευρώπη και να συντονίσουμε το έργο των επιμέρους κρατών μελών, μπορούμε να στηρίξουμε εθελοντικές οργανώσεις και οργανώσεις μελών των οικογενειών και μπορούμε να συμβάλουμε στη δημιουργία εξειδικευμένων κέντρων στην Ευρώπη.
<SPEAKER ID="516" NAME="Philippe Juvin" AFFILIATION="PPE">
(FR) Κύριε Πρόεδρε, κυρίες και κύριοι, είναι τόσα πολλά αυτά που μπορεί να πει κανείς για τη νόσο του Αλτσχάιμερ.
<P>
Επιτρέψτε μου να επικεντρωθώ σε δύο πτυχές. " πρώτη αφορά το ζήτημα της υποστήριξης στο σπίτι των σοβαρά ασθενών. Γνωρίζουμε ότι, για ιατρικούς λόγους, είναι σημαντικό οι ασθενείς να μην υποβάλλονται σε αιφνίδια μεταβολή του περιβάλλοντός τους, η οποία ενδέχεται να επιδεινώσει τη νόσο και τα συμπτώματά της και να δυσχεράνει ακόμη περισσότερο την κατάσταση.
<P>
Μία από τις προτεραιότητές μας πρέπει να είναι η παροχή στους ασθενείς της δυνατότητας να παραμένουν όσο το δυνατόν περισσότερο στο κανονικό τους περιβάλλον. Προς τον σκοπό αυτόν, απαιτείται η υποστήριξη των οικογενειών και των μελών εκείνων που περιθάλπουν τους ασθενείς. Με άλλα λόγια, οι οικογένειες δεν πρέπει να αφεθούν στην τύχη τους. Αυτή είναι η πρώτη μου παρατήρηση.
<P>
" δεύτερη παρατήρησή μου αφορά την έρευνα. Για ποιο λόγο; Διότι, σε τελική ανάλυση, η μόνη μας ελπίδα για τη νόσο του Αλτσχάιμερ είναι να βρεθεί φάρμακο και, για να βρεθεί το φάρμακο αυτό, απαιτείται αποτελεσματική έρευνα. Έχω ακούσει πολλούς να ισχυρίζονται ότι απαιτούνται περισσότεροι πόροι για την έρευνα. Δεν υπάρχει αμφιβολία! Πρωτίστως, όμως, προτού συζητήσουμε για τους πόρους, πρέπει να συζητήσουμε για τη χρήση των πόρων αυτών.
<P>
Μέχρι στιγμής η έρευνα υπήρξε εξαιρετικά κατακερματισμένη και διασκορπισμένη. Καμία προτεραιότητα δεν έχει καθοριστεί. Οι άνθρωποι δεν συνεργάζονται και δεν μιλούν μεταξύ τους. Στο μέλλον, ο κυτταρικός βιολόγος πρέπει να συνομιλεί με τον φυσιολόγο, με τον ακτινολόγο, με τον νευρολόγο. Πρέπει να πείσουμε τον κόσμο να βελτιώσει τον βαθμό συνεργασίας του. Καλώ, συνεπώς, την Επιτροπή να ρίξει όλο το βάρος της στο κοινό ερευνητικό πρόγραμμα, το οποίο δρομολογήθηκε κατά τη διάρκεια της γαλλικής Προεδρίας.
<P>
Ολοκληρώνοντας, θα ήθελα να πω στους ασθενείς και στις οικογένειές τους ότι σημειώνεται πρόοδος. Πρέπει να διατηρήσουν την πίστη τους, δεν είναι μόνοι τους. Δεν είναι πλέον μόνοι τους!
<SPEAKER ID="518" NAME="Glenis Willmott" AFFILIATION="S&amp;D">
(EN) Κύριε Πρόεδρε, θα ήθελα να ευχαριστήσω την εισηγήτρια και τους σκιώδεις εισηγητές για το εξαιρετικό έργο τους επί της έκθεσης αυτής.
<P>
Παρόλο που η παρούσα έκθεση για τη νόσο του Αλτσχάιμερ είναι πολύ σημαντική, γνωρίζουμε ότι αρμόδια για την εφαρμογή πολιτικών είναι κυρίως τα κράτη μέλη. Εντούτοις, η γήρανση του πληθυσμού αποτελεί μία από τις πλέον επείγουσες προκλήσεις για το μέλλον και γνωρίζουμε ότι η άνοια είναι μία από τις κυριότερες αιτίες αναπηρίας και εξάρτησης των ηλικιωμένων.
<P>
Επί του παρόντος, την κύρια ευθύνη περίθαλψης τείνουν να επωμίζονται οι σύζυγοι ή τα τέκνα του πάσχοντος από άνοια, εργασία η οποία μπορεί να είναι εξαιρετικά δύσκολη και συναισθηματικά εξουθενωτική. Γι' αυτό είναι τόσο σημαντικές οι τροπολογίες μας στις οποίες καλούμε την Επιτροπή να εξετάσει τις ευκαιρίες για τη δημιουργία θέσεων εργασίας με σκοπό τη βελτίωση του τομέα περίθαλψης στη στρατηγική ΕΕ 2020. Εξίσου σημαντικό είναι να μην επικεντρωθούμε αποκλειστικά στην παροχή χρηματοδότησης για την έρευνα νέων θεραπευτικών σκευασμάτων, αλλά και να εξετάσουμε απλά προληπτικά μέτρα που μπορούν να λάβουν όλοι, όπως αλλαγή στον τρόπο διατροφής και διαβίωσης. Ολοένα και περισσότερο καταδεικνύεται ότι η διατροφή αποτελεί σημαντικό παράγοντα στην εκδήλωση της νόσου του Αλτσχάιμερ και άλλων μορφών άνοιας, και πρέπει να διαθέσουμε ορισμένους από τους πόρους μας στην περαιτέρω διερεύνηση της υπόθεσης αυτής.
<P>
Το κόστος της άνοιας στην ΕΕ ανήλθε στα 130 δισ. ευρώ το 2005 και έπληξε 19 εκατομμύρια άτομα - δηλαδή ασθενείς και νοσηλευτές. Οπότε είναι σκόπιμο, τόσο από ηθικής όσο και από οικονομικής άποψης, να διασφαλίσουμε την παροχή περισσότερων πόρων στο έργο που επιτελείται όσον αφορά τη φρικτή αυτή νόσο.
<SPEAKER ID="519" NAME="Jorgo Chatzimarkakis" AFFILIATION="ALDE">
(DE) Κύριε Πρόεδρε, η ανακοίνωση και η έκθεση είναι πολύ καλές, και θα ήθελα, ως εκ τούτου, να συγχαρώ τον Επίτροπο Dalli και την κ. Matias.
<P>
Το Αλτσχάιμερ αποτελεί μάστιγα των καιρών μας, και το μεγαλύτερο πρόβλημα που αντιμετωπίζουμε είναι ότι απλώς γνωρίζουμε ελάχιστα για τη νόσο αυτή. Γι' αυτό χρειαζόμαστε έρευνα, έρευνα και πάλι έρευνα. Πρέπει να ενώσουμε τις δυνάμεις μας και, για τον λόγο αυτόν, επικροτώ την πρωτοβουλία της Επιτροπής για τη δημιουργία σύμπραξης καινοτομίας με θέμα τη γήρανση του πληθυσμού· η νόσος του Αλτσχάιμερ αρμόζει απολύτως στο πλαίσιο αυτό.
<P>
Πριν από πολλά χρόνια, η αμερικανική κυβέρνηση είχε ανακηρύξει την καταπολέμηση του καρκίνου σε εμβληματικό πρόγραμμα. Δεν νίκησαν τον καρκίνο, αλλά ως αποτέλεσμα ανακαλύφθηκαν πάρα πολλά φάρμακα και πάρα πολλές θεραπείες. Αυτό ακριβώς χρειαζόμαστε εν προκειμένω και, γι' αυτό, επικροτώ το ότι δίνουμε έμφαση στη νόσο του Αλτσχάιμερ. Πρέπει να γνωρίζουμε πώς μπορούμε να λάβουμε προληπτικά μέτρα. Τι μπορούμε να πράξουμε στο μέλλον κατά του Αλτσχάιμερ; Ως εκ τούτου, δεν μπορούμε να συνεχίσουμε να υιοθετούμε την αρχή του κατακερματισμού στην ευρωπαϊκή ερευνητική πολιτική. Πρέπει να εστιαστούμε σε συγκεκριμένους τομείς. " νόσος του Αλτσχάιμερ θα μπορούσε να αποτελέσει ένα από τα κύρια θέματα μέριμνας.
<SPEAKER ID="520" NAME="Frieda Brepoels" AFFILIATION="Verts/ALE">
(NL) Κύριε Πρόεδρε, ως αντιπρόεδρος της ευρωπαϊκής συμμαχίας για τη νόσο του Αλτσχάιμερ στο Ευρωπαϊκό Κοινοβούλιο, επικροτώ θερμά την έκθεση της κ. Matias. Εμπεριέχει τα κυριότερα ζητήματα τα οποία θα πρέπει να αντιμετωπιστούν κατά προτεραιότητα. Θα ήθελα να θίξω δύο σημεία στον σύντομο χρόνο που διαθέτω.
<P>
Πρώτον, τη σημασία της πρόληψης και της έγκαιρης διάγνωσης. Οι εκστρατείες ευαισθητοποίησης για τα πρώτα συμπτώματα είναι σημαντικές, ούτως ώστε οι ασθενείς και οι νοσηλευτές τους να μπορούν από τα πρώτα κιόλας στάδια να επωφεληθούν από τις θεραπευτικές αγωγές και τη στήριξη που είναι ήδη διαθέσιμες. Επιπλέον, όμως, η σημασία ενός κοινού προγραμματισμού των ερευνητικών πόρων δεν μπορεί να υπερεκτιμάται. Πολλοί από εσάς έχετε ήδη αναφέρει ότι το 85% των δημόσιων επενδύσεων στον τομέα της έρευνας γίνεται σήμερα χωρίς κανέναν ευρωπαϊκό συντονισμό και αυτό αναπόφευκτα οδηγεί σε κατακερματισμό και αλληλοεπικάλυψη. Συνεπώς, η εκπόνηση ενός κοινού στρατηγικού ερευνητικού θεματολογίου θα μπορούσε να διασφαλίσει αποτελεσματικότερη χρήση των πόρων και καλύτερη κατανόηση των αιτίων, των θεραπευτικών επιλογών και του κοινωνικού αντικτύπου νόσων, όπως αυτή του Αλτσχάιμερ.
<SPEAKER ID="521" NAME="Miroslav Mikolášik" AFFILIATION="PPE">
(SK) Κύριε Πρόεδρε, η ανακοίνωση της Επιτροπής σχετικά με την ευρωπαϊκή πρωτοβουλία για τη νόσο του Αλτσχάιμερ και άλλες μορφές άνοιας βελτιώνει τα ισχύοντα αποσπασματικά μέτρα και τις υφιστάμενες διαφορές όσον αφορά την πρόσβαση στη θεραπεία, και μας οδηγεί στη βελτίωση των υγειονομικών και κοινωνικών συνθηκών για τον διαρκώς αυξανόμενο αριθμό των ασθενών αυτών, το ποσοστό των οποίων αυξάνεται επίσης ανάλογα με τον γηράσκοντα πληθυσμό της Ευρώπης.
<P>
" οδηγία λαμβάνει επίσης υπόψη το ιατρικό προσωπικό που απασχολείται στον τομέα αυτόν, και παρέχει ειδικευμένη κατάρτιση, την οποία επικροτώ θερμά, και στήριξη προς τα μέλη των οικογενειών. Ήδη αντιμετωπίζουμε προβλήματα με τα 1,4 εκατομμύρια νέα κρούσματα κάποιας μορφής άνοιας ετησίως, και πρέπει να αναλάβουμε ενεργό δράση για την έγκαιρη διάγνωση, την πρόληψη, καθώς και για άλλα συναφή ζητήματα, όπως είναι η αξιοπρέπεια των ασθενών.
<P>
Και εδώ υπάρχουν άτομα που πλήττονται, ειδικότερα μέλη οικογενειών, τα οποία αντιμετωπίζουν πολλά κοινωνικά στίγματα. " κοινωνία οφείλει επίσης να παράσχει συνδρομή και οικονομική στήριξη σε όσους φροντίζουν ασθενείς που πάσχουν από άνοια στο σπίτι.
<SPEAKER ID="522" NAME="Justas Vincas Paleckis" AFFILIATION="S&amp;D">
(LT) Κύριε Πρόεδρε, θα ήθελα να συγχαρώ τους εισηγητές για το εξαιρετικό έργο που επιτέλεσαν. Οφείλουμε να αναγνωρίσουμε ότι, με τη γήρανση του πληθυσμού της Ευρώπης, η νόσος του Αλτσχάιμερ και άλλες μορφές άνοιας εξαπλώνονται με επικίνδυνους ρυθμούς. Συχνά, η διάγνωση των συμπτωμάτων των εν λόγω νόσων δεν γίνεται σωστά ή γίνεται πολύ καθυστερημένα, με αποτέλεσμα να μην λαμβάνουν οι ασθενείς κατάλληλη αγωγή. " πρόσκληση να ανακηρυχθεί η άνοια σε έναν από τους τομείς προτεραιότητας της υγειονομικής περίθαλψης είναι σωστή. Μόνο με την ευρύτερη δυνατή διάδοση των πληροφοριών και την αύξηση της ευαισθητοποίησης της κοινωνίας σχετικά με τη νόσο, τα συμπτώματά της και τις έγκαιρες μεθόδους διάγνωσης, θα μπορέσουμε να αντιμετωπίσουμε το αυξανόμενο κύμα κρουσμάτων άνοιας. Δυστυχώς, στα περισσότερα από τα νέα κράτη μέλη της Ευρωπαϊκής Ένωσης, συμπεριλαμβανομένης της Λιθουανίας, η περίθαλψη όσων πάσχουν από άνοια δεν κρίνεται ιδιαίτερα ικανοποιητική. Το μεγαλύτερο βάρος επωμίζονται συνήθως οι συγγενείς και τα μέλη των οικογενειών των ασθενών. Τα κράτη μέλη οφείλουν να τιμήσουν το έργο τους αναγνωρίζοντας, κατά το δυνατόν, τον χρόνο που δαπανάται για την περίθαλψη συγγενών ως χρόνο εργασίας και παρέχοντας κοινωνικές εγγυήσεις.
<SPEAKER ID="523" NAME="Gay Mitchell" AFFILIATION="PPE">
(EN) Κύριε Πρόεδρε, θέλω απλώς να επισημάνω ότι αυτό που συζητάμε είναι η νόσος του Αλτσχάιμερ και οι ηλικιωμένοι, εντούτοις γνωρίζω μια περίπτωση στην εκλογική μου περιφέρεια όπου την περίθαλψη ενός 48χρονου άνδρα την είχε αναλάβει ο χήρος πατέρας του, διότι ο νεαρός άνδρας έπασχε από τη νόσο του Αλτσχάιμερ. Δεν πρόκειται να καταχραστώ την ευκαιρία που μου δίνετε να παρέμβω, αντιθέτως σας ευχαριστώ γι' αυτό, και θέλω να πω ότι στηρίζω την καινοτομία για τη γήρανση. Πρόκειται πρωτίστως, αλλά όχι μόνο, για ζήτημα που σχετίζεται με το γήρας.
<SPEAKER ID="524" NAME="Wolfgang Kreissl-Dörfler" AFFILIATION="S&amp;D">
(DE) Κύριε Πρόεδρε, κύριε Επίτροπε, κυρίες και κύριοι, οι παρατηρήσεις μου αφορούν την αναφορά. Από την άνοιξη του 2007 ασχολούμαι με την εν λόγω υπόθεση. Το φθινόπωρο του 2007, απηύθυνα ερώτηση στην Επιτροπή. " απάντηση ήταν κάτι περισσότερο από μη ικανοποιητική.
<P>
Διεξήγαγα πολλές συζητήσεις με το γερμανικό Υπουργείο Υγείας και με άλλες αρχές. Όλες ήταν, όπως πάντα, πολύ αόριστες και ασαφείς. Από την απάντησή σας, Επίτροπε Dalli -από τα όσα διαβάσατε- συμπεραίνω ότι δεν έχετε καμία απολύτως πρόθεση να εξετάσετε την εν λόγω υπόθεση σε βάθος. Μπορεί να μην συνέβη κατά τη διάρκεια της θητείας σας, αλλά υπάρχει εν προκειμένω συλλογική ευθύνη, και θα ήθελα να σας ζητήσω -και εξ ονόματος της Επιτροπής Νομικών Θεμάτων και της Επιτροπής Αναφορών- να μας δώσετε όλα τα έγγραφα στα οποία στηρίξατε την απόφασή σας. Επιπλέον, κοιτώντας τη συσκευή, θα ήθελα να ξέρω -αν και μπορώ να φανταστώ την απάντηση- γιατί ορισμένες εταιρείες δεν επιθυμούν επ' ουδενί τη διάθεση ενός άλλου προϊόντος στην αγορά. " προσαρμογή ενός πλαστικού τμήματος στον εισπνευστήρα είναι σχετικά φθηνή, αλλά τα περιθώρια κέρδους έγκεινται στις συνολικές πωλήσεις.
<P>
Αν κοιτάξει κανείς πώς λειτουργούν οι ομάδες πίεσης των φαρμακοβιομηχανιών και κοιτάξει προσεκτικά τα οικονομικά συμφέροντα που προκύπτουν για ορισμένα μέρη από τον αποκλεισμό μικρών εταιρειών από την αγορά, τότε οι απαντήσεις είναι συχνά εντελώς προφανείς.
<P>
Σας καλώ να λάβετε σαφή θέση εδώ και τώρα για το αν θα μας δώσετε τα έγγραφα και αν είστε διατεθειμένος να συζητήσετε σοβαρά με εμάς στην Επιτροπή Αναφορών και στην Επιτροπή Νομικών Θεμάτων, και όχι απλώς να αποφεύγετε το θέμα. Οι πολίτες μας έχουν δικαίωμα σε μια σωστή θεραπεία - ακόμη και εκείνοι που ίσως δεν είναι ιδιαίτερα πλούσιοι ή μεγάλοι.
<SPEAKER ID="525" NAME="Elżbieta Katarzyna Łukacijewska" AFFILIATION="PPE">
(PL) Κύριε Πρόεδρε, η Ευρωπαϊκή Ένωση διαθέτει έναν γηράσκοντα πληθυσμό και το ποσοστό όσων πάσχουν από ασθένειες που σχετίζονται με το γήρας αυξάνεται. Τα στατιστικά στοιχεία καταδεικνύουν ότι ένας στους πέντε ηλικίας άνω των 80 ετών πάσχει από τη νόσο του Αλτσχάιμερ. Δεν το γνωρίζουν όλοι ότι πρόκειται για μια ανίατη νόσο, αλλά αν ληφθούν τα κατάλληλα προληπτικά μέτρα και γίνει έγκαιρη διάγνωση, οι επιπτώσεις της μπορούν να καθυστερήσουν. Σύμφωνα με την Παγκόσμια Έκθεση του 2009 για το Αλτσχάιμερ, το 28% του παγκόσμιου πληθυσμού των πασχόντων από άνοια ζουν στην Ευρώπη, η οποία έρχεται δεύτερη, πίσω μόνο από την Ασία εν προκειμένω. Στην Πολωνία, τη χώρα την οποία εκπροσωπώ, 250.000 περίπου άτομα πάσχουν από Αλτσχάιμερ, και οι ειδικοί εκτιμούν ότι έως το 2040, ο αριθμός αυτός θα έχει τριπλασιαστεί. Όπως καταλαβαίνετε, τα στοιχεία αυτά είναι ανησυχητικά.
<P>
" άνοια όχι μόνο έχει κοινωνικές και οικονομικές συνέπειες, αλλά πλήττει τόσο τους ασθενείς όσο και τις οικογένειές τους. Γι' αυτό χαίρομαι που συζητήσαμε αυτό το σημαντικό πρόβλημα σήμερα. Μόνο μέσω της συνεργασίας, της άκρως εξειδικευμένης έρευνας και μιας ευρείας ενημερωτικής εκστρατείας θα καταστεί δυνατή η ταχεία διάγνωση και η καλύτερη πρόληψη.
<SPEAKER ID="526" NAME="Vilija Blinkevičiūt" AFFILIATION="S&amp;D">
(LT) Κύριε Πρόεδρε, συμφωνώ με την ειδική δράση που προτείνεται στην πρωτοβουλία για τη νόσο του Αλτσχάιμερ, ότι δηλαδή είναι σημαντική η προώθηση της έγκαιρης διάγνωσης και της ποιότητας ζωής, η στήριξη της συνεργασίας μεταξύ των κρατών μελών μέσω της ανταλλαγής βέλτιστων πρακτικών και κλινικών μελετών και ο σεβασμός των δικαιωμάτων όσων πάσχουν από αυτήν τη σκληρή νόσο. Δεδομένου ότι η Ευρωπαϊκή Ένωση δεν διαθέτει σήμερα αρκετά ακριβή αριθμητικά στοιχεία σχετικά με τη νόσο του Αλτσχάιμερ, θα πρέπει να πραγματοποιηθούν μελέτες με βάση κοινούς και αυστηρά καθορισμένους δείκτες. Επιπροσθέτως, είναι απαραίτητο να γίνουν επενδύσεις σε επιστημονικές έρευνες και στην αποτελεσματική αντιμετώπιση εκ μέρους των συστημάτων περίθαλψης. Ιδιαίτερη προσοχή πρέπει να δοθεί στους επαγγελματίες και τους παρόχους υπηρεσιών φροντίδας, καθώς και στην κατάρτιση και στη στήριξη των οικογενειών που βιώνουν καθημερινά τη νόσο του Αλτσχάιμερ. Θα ήθελα να επισημάνω ότι, για την καταπολέμηση αυτής της δύσκολης νόσου, έχει βασική σημασία να δοθεί ιδιαίτερη έμφαση στην πρόληψη και να στραφούν οι προσπάθειες στην όσο το δυνατόν πιο έγκαιρη διάγνωση. Συνεπώς, είναι ανάγκη να καταρτιστεί μια προληπτική στρατηγική για τη νόσο του Αλτσχάιμερ, η οποία θα είναι συνυφασμένη με την προώθηση πιο υγιεινών τρόπων διαβίωσης, με την ενημέρωση του κόσμου για την εν λόγω νόσο και με την ανταλλαγή ιατρικών πρακτικών.
<SPEAKER ID="527" NAME="Pat the Cope Gallagher" AFFILIATION="ALDE">
(GA) Κύριε Πρόεδρε, θέλω να σας ευχαριστήσω που μου δίνετε την ευκαιρία να μιλήσω για τη νόσο του Αλτσχάιμερ.
<P>
(EN) Το Αλτσχάιμερ είναι μία νόσος η οποία αποτελεί τη συνηθέστερη αιτία άνοιας και οι συνέπειες της οποίας πλήττουν 44.000 άτομα στην Ιρλανδία και σχεδόν δέκα εκατομμύρια σε ολόκληρη την Ευρώπη. Πρόκειται για μια προοδευτική νόσο, πράγμα το οποίο σημαίνει ότι με την πάροδο του χρόνου περισσότερα τμήματα του εγκεφάλου εκφυλίζονται και, ως εκ τούτου, τα συμπτώματα επιδεινώνονται.
<P>
Δυστυχώς, λόγω της γήρανσης του πληθυσμού στην Ευρώπη, όλο και περισσότεροι άνθρωποι είναι πιθανόν ότι θα εκδηλώσουν τη νόσο αυτή στο μέλλον. Συνεπώς, απαιτείται καλύτερος συντονισμός μεταξύ των κρατών μελών της ΕΕ σε επίπεδο έρευνας για τα αίτια της άνοιας, καθώς και βέλτιστες πρακτικές σε επίπεδο συστημάτων περίθαλψης. Το βάρος της περίθαλψης συχνά επωμίζονται οι στενοί συγγενείς και, στην Ιρλανδία, 50.000 άτομα φροντίζουν σε καθημερινή βάση άτομα που πάσχουν από άνοια.
<P>
Εν κατακλείδι, θα ήθελα να αποτίσω ιδιαίτερο φόρο τιμής σε εκείνους τους νοσηλευτές και στην κοινότητα της νόσου του Αλτσχάιμερ της Ιρλανδίας για την απίστευτη στήριξη που παρέχουν σε όσους πάσχουν από άνοια.
<SPEAKER ID="529" NAME="Margrete Auken" AFFILIATION="Verts/ALE">
(DA) Κύριε Πρόεδρε, θα ήθελα να απευθυνθώ στον Επίτροπο Dalli. Αυτή εδώ που βλέπετε είναι η πλαστική συσκευή για την οποία γίνεται λόγος. Οι μεγάλες πολυεθνικές φαρμακοβιομηχανίες είναι εκείνες που αποφάσισαν, στη γερμανική περίπτωση, ότι η εν λόγω πλαστική συσκευή και η φαρμακευτική ουσία πάνε μαζί. Αυτή εδώ είναι η φαρμακευτική ουσία. Αυτή είναι που πρέπει να υποβληθεί σε αυστηρούς ελέγχους. " πλαστική συσκευή είναι απλώς σαν μια σύριγγα. Εντούτοις, είναι σαφές ότι οι φαρμακοβιομηχανίες αποκομίζουν τεράστια κέρδη, διότι τα δύο προϊόντα πρέπει να πωλούνται πάντα μαζί. " κοινωνία, από την άλλη, εξοικονομεί τεράστια ποσά μέσω της δυνατότητας επαναχρησιμοποίησης ενός πράγματος ξανά και ξανά. Θεωρώ εντελώς σκανδαλώδες το ότι η Επιτροπή εξακολουθεί να ισχυρίζεται πως αυτό το απλό προϊόν πρόκειται να υποβληθεί στην ίδια αυστηρή διαδικασία ελέγχου -σαν να ανήκε αναγκαστικά στο ίδιο σύστημα ελέγχου- με το φάρμακο - όχι ακριβώς στην ίδια με το φάρμακο αυτό καθαυτό, ξέρω, αλλά εντούτοις ως συσκευή που το απαρτίζει. Είναι τρομερό το ότι δεν έχουμε λάβει σαφή απάντηση για το θέμα αυτό. Υπάρχουν τόσοι πολλοί άνθρωποι, όπως και πολλές κοινωνίες και ασφαλιστικοί φορείς, που πλήττονται από το γεγονός ότι αυτό το απλό πλαστικό αντικείμενο δεν έλαβε έγκριση προ πολλού. Ουδέποτε δημιούργησε προβλήματα πέραν των οικονομικών ...
<P>
(Ο Πρόεδρος διακόπτει την ομιλήτρια)
<SPEAKER ID="530" NAME="Paolo Bartolozzi" AFFILIATION="PPE">
(IT) Κύριε Πρόεδρε, κυρίες και κύριοι, οι νευροεκφυλιστικές νόσοι, και ειδικότερα η νόσος του Αλτσχάιμερ, αποτελούν ευρωπαϊκή προτεραιότητα στον τομέα της υγείας.
<P>
" εν λόγω νόσος έχει σοβαρές επιπτώσεις στους πάσχοντες, και όχι μόνο από την άποψη της υγείας τους. Το κόστος που προκύπτει από την άμεση και άτυπη περίθαλψη είναι, επί της ουσίας, υψηλό. Πράγματι, η νόσος του Αλτσχάιμερ έχει επίπτωση όχι μόνο στους πάσχοντες αλλά και σε όλους όσους έχουν αναλάβει την περίθαλψή τους.
<P>
Συνεπώς, χρειαζόμαστε μια ευρωπαϊκή απάντηση στο πρόβλημα, μια συντονισμένη απάντηση από όλα τα κράτη μέλη, μια συνέργεια εναρμονισμένων μέτρων που θα αφορούν, ειδικότερα, τους τομείς της επιστήμης και της έρευνας και που θα συμβάλουν στην ενίσχυση της πρόληψης και της διάγνωσης με σκοπό τη βελτίωση των υφιστάμενων -όπως και των καινοτόμων- θεραπευτικών αγωγών, καθώς και τη διάδοση των πληροφοριών μεταξύ των κρατών μελών όσον αφορά τα αποτελέσματα που έχουν επιτευχθεί σε εθνικό επίπεδο, αυξάνοντας έτσι τον βαθμό ευαισθητοποίησης της κοινής γνώμης για τη νόσο αυτή.
<SPEAKER ID="531" NAME="John Dalli" LANGUAGE="EN">
Κύριε Πρόεδρε, αξιότιμοι βουλευτές, ευχαριστώ και πάλι το Κοινοβούλιο και τους βουλευτές που έλαβαν τον λόγο για την προσήλωση που επέδειξαν στο σημαντικό ζήτημα της νόσου του Αλτσχάιμερ και άλλων μορφών άνοιας.
<P>
" Επιτροπή επικροτεί την έκθεση του Κοινοβουλίου και τις συστάσεις του. Δράττομαι της ευκαιρίας για να τονίσω ότι η Επιτροπή έχει δεσμευθεί πλήρως ότι θα συμβάλει στην αντιμετώπιση της νόσου του Αλτσχάιμερ και άλλων μορφών άνοιας. Οι παθήσεις αυτές, δυστυχώς, αποτελούν αναπόσπαστο μέρος των γηρατειών για πολλούς ευρωπαίους πολίτες.
<P>
Φρονώ ότι αποτελεί συλλογική μας ευθύνη το να εργαστούμε από κοινού για να ελαχιστοποιήσουμε την επιβάρυνση που αυτές συνεπάγονται και να επενδύσουμε στην καινοτομία με σκοπό την πρόληψη, τη διάγνωση, τη θεραπεία και τη διαχείριση των νόσων αυτών.
<P>
Ανυπομονώ να στηρίξω τα κράτη μέλη στο πλαίσιο των προσπαθειών τους να συνεργαστούν στενά με το Κοινοβούλιο για την αντιμετώπιση της νόσου του Αλτσχάιμερ και άλλων μορφών άνοιας.
<P>
Σε ό,τι αφορά την αναφορά του κ. Klein για τον "Effecto", οφείλω καταρχάς να πω -και αναφέρομαι στη δήλωση της κ. Mazzoni ότι καθήκον της Επιτροπής είναι να στέκεται στο πλευρό των πολιτών- ότι καθήκον μου, σας διαβεβαιώνω, είναι να στέκομαι στο πλευρό των ασθενών. Για μένα, ως Επίτροπο αρμόδιο για την υγεία, είναι πολύ σημαντικό να μην κάνω υποχωρήσεις σε ό,τι αφορά την ασφάλεια των ασθενών, να μην προτάσσω εύκολες λύσεις και να μην παρακάμπτω τις ισχύουσες μεθόδους και διαδικασίες, προκειμένου να διασφαλίζεται ότι κάθε συσκευή που πρόκειται να χρησιμοποιηθεί για ιατρικούς σκοπούς έχει ελεγχθεί επαρκώς και έχει διαπιστωθεί η ασφάλειά της.
<P>
Το ζήτημα εν προκειμένω δεν είναι το πώς θα διαθέσουμε ένα φάρμακο μαζί με ένα πλαστικό εξάρτημα, όπως ειπώθηκε. Το ζήτημα είναι ότι χρειαζόμαστε κλινικά στοιχεία ότι το προϊόν είναι ασφαλές και, για τον λόγο αυτόν, ζητήθηκε από τον αναφέροντα, στην προκειμένη περίπτωση τον κ. Klein, να διενεργήσει κλινικές μελέτες σε 24 ασθενείς. Αυτό είναι το εύρος των κλινικών δοκιμών που ζητήθηκαν.
<P>
Γιατί υπάρχουν αντιρρήσεις στην παροχή των κλινικών αυτών δοκιμών; Τι προκαλεί αυτές τις αντιρρήσεις; Είναι κάτι για το οποίο διερωτώμαι. Πρέπει να γνωρίζουμε, για παράδειγμα: άραγε το εν λόγω προϊόν είναι γενικής χρήσεως, προορίζεται η χρήση του για συγκεκριμένο φαρμακευτικό σκεύασμα ή μπορεί να χρησιμοποιηθεί με διαφορετικά είδη σκευασμάτων; Εάν ναι, απαιτείται διαφορετική δοσολογία για τα σκευάσματα αυτά; Διαθέτει η συσκευή σύστημα ρύθμισης της δοσολογίας; Ως μη ειδήμων, εάν έπρεπε να χρησιμοποιήσω μια συσκευή όπως η συγκεκριμένη, αυτές τις ερωτήσεις θα έθετα στον εαυτό μου. Και αυτές τις ερωτήσεις έθεσαν και οι αρχές. Ζήτησαν αποδείξεις ότι η εν λόγω συσκευή θα είναι ασφαλής στα χέρια των ασθενών εν γένει.
<P>
Υπάρχει, όπως είπα, μια ενδεδειγμένη διαδικασία διασφάλισης της ασφάλειας, και δεν πρόκειται να την παρακάμψω. Ειπώθηκε ότι υποσχέθηκα να εξετάσω την υπόθεση. Υποσχέθηκα να εξετάσω την υπόθεση, και πράγματι την εξέτασα. Ενημερώθηκα για πολλές λεπτομέρειες της υπόθεσης. Φυσικά, για τις λεπτομέρειες αυτές με ενημέρωσαν άλλοι που εργάζονται στην Επιτροπή από το 1987. Όταν ο κ. Klein ζήτησε να συναντηθεί μαζί μου ή με το ιδιαίτερο γραφείο μου, δέχθηκα πάραυτα. Ο προϊστάμενος του γραφείου μου τον ενημέρωσε ότι ήμασταν διατεθειμένοι να πραγματοποιήσουμε μια συνάντηση προκειμένου να δοθούν διευκρινήσεις. Εκείνος απάντησε μέσω ηλεκτρονικού μηνύματος θέτοντας πολλές προϋποθέσεις, μεταξύ των οποίων ανέφερε ότι, ως βάση για τη συνάντηση αυτή, η Ευρωπαϊκή Επιτροπή όφειλε να αναλάβει πλήρως τα έξοδα. Σε αυτά συμπεριλαμβάνονταν τα αεροπορικά εισιτήρια και οι διανυκτερεύσεις στις Βρυξέλλες του ιδίου και του προσωπικού του, έξοδα τα οποία δεν μπορούσα να αναλάβω.
<SPEAKER ID="532" NAME="Marisa Matias" LANGUAGE="PT">
Κύριε Πρόεδρε, κύριε Επίτροπε, κυρίες και κύριοι, θα ήθελα να ξεκινήσω εκφράζοντας την ευγνωμοσύνη μου για όλα όσα ειπώθηκαν σχετικά με την έκθεση που καταθέτει το Κοινοβούλιο για τη νόσο του Αλτσχάιμερ και άλλες μορφές άνοιας. Όλοι μας έχουμε επίγνωση της τραγικότητας της κατάστασης που βιώνουμε, καθώς και της υστέρησης που διαπιστώνεται στη διάγνωση της νόσου, κάτι το οποίο έχει ήδη ειπωθεί στο Σώμα αυτό.
<P>
Θέλω απλώς να αναφερθώ σε ένα ζήτημα το οποίο διατρέχει όλες τις παρεμβάσεις που έχουν γίνει, αλλά στο οποίο ίσως δεν δόθηκε αρκετή έμφαση: στο ζήτημα της αξιοπρέπειας και των δικαιωμάτων των ασθενών, και όχι μόνο των ασθενών, αλλά και των μελών των οικογενειών τους, όσων έχουν αναλάβει τη φροντίδα τους, τυπικώς ή ατύπως, και των επαγγελματιών που σχετίζονται με αυτό το είδος της ασθένειας.
<P>
Είμαι ευτυχής, πραγματικά ευτυχής με τα όσα είπατε, κύριε Επίτροπε, ότι δηλαδή συμμερίζεστε τις ίδιες ανησυχίες με το Ευρωπαϊκό Κοινοβούλιο και ότι η Ευρωπαϊκή Επιτροπή βλέπει θετικά όλες τις συστάσεις που κατέθεσε το Κοινοβούλιο στην έκθεση και ότι θα καταβάλει κάθε δυνατή προσπάθεια για να τις εφαρμόσει.
<P>
Γνωρίζουμε ότι κάθε ημέρα που περνάει σημαίνει ότι χάνουμε χρόνο στον τομέα αυτόν, δεδομένου του επείγοντος χαρακτήρα των όσων έχουμε να αντιμετωπίσουμε. Όπως γνωρίζουμε επίσης ότι το Κοινοβούλιο πρόκειται να προβεί σε ανακοίνωση επί του ζητήματος αυτού αύριο. Θα περιμένουμε την έκβαση της ψηφοφορίας, κύριε Επίτροπε, αν και γνωρίζουμε ότι η ευρωπαϊκή κοινή γνώμη αναμένει από εμάς περισσότερα από μια έκφραση αλληλεγγύης και ηθικής επιβεβαίωσης. Οι Ευρωπαίοι αναμένουν συγκεκριμένα και κατάλληλα μέτρα, κύριε Επίτροπε, και πραγματικά ευελπιστώ ότι εσείς και η Επιτροπή -η οποία έχει την πρωτοβουλία εν προκειμένω και, δυστυχώς, όχι το Σώμα αυτό- θα καταστήσετε το ζήτημα αυτό ύψιστη προτεραιότητα, όπως είπατε ότι θα πράξετε, και ότι θα το μετατρέψετε σε νομοθετική πρωτοβουλία, ούτως ώστε τα δικαιώματα των Ευρωπαίων και των οικογενειών τους να γίνονται σεβαστά και να αντιμετωπίζονται όλοι ισότιμα και αξιοπρεπώς όπως τους αξίζει.
<SPEAKER ID="533" NAME="Πρόεδρος">
" συζήτηση έληξε.
<P>
" ψηφοφορία θα διεξαχθεί αύριο Τετάρτη 19 Ιανουαρίου 2011.
<P>
Γραπτές δηλώσεις (άρθρο 149 του Κανονισμού)
<SPEAKER ID="534" NAME="Liam Aylward" LANGUAGE="GA">
Εκτιμάται ότι 9,9 εκατομμύρια άτομα στην Ευρώπη πάσχουν από μια νευροεκφυλιστική νόσο, όπως είναι η νόσος του Αλτσχάιμερ. Με τον πληθυσμό της Ευρώπης να γηράσκει, η Eurostat εκτιμά ότι ο αριθμός των ατόμων που θα εκδηλώσουν μια νευροεκφυλιστική νόσο το 2050 θα είναι διπλάσιος από εκείνον το 1995. Επιπλέον, δεδομένου ότι το βάρος της περίθαλψης επωμίζονται τα μέλη των οικογενειών, υπολογίζεται ότι τρία μέλη του οικογενειακού περιβάλλοντος του ασθενή πλήττονται από τις συνέπειες της νόσου. Από την άποψη αυτή, πρέπει να διασφαλίσουμε την ανάληψη δράσης σε ευρωπαϊκό επίπεδο, προκειμένου να βοηθήσουμε τα κράτη μέλη να παράσχουν κατάλληλη υποστήριξη στους ασθενείς και τις οικογένειές τους.
<P>
Συμφωνώ απολύτως ότι η ευρωπαϊκή πολιτική στον τομέα της υγείας θα πρέπει να θέσει ως προτεραιότητα την άνοια. Θα πρέπει να αναγνωριστεί δεόντως το έργο των οργανώσεων ασθενών και νοσηλευτών, και οι ίδιες αυτές οργανώσεις θα πρέπει να συμμετάσχουν σε ενημερωτικές εκστρατείες και στην προετοιμασία ερευνητικών προγραμμάτων. " ΕΕ διαθέτει ένα αξιοσέβαστο ποσό -159 εκατομμύρια ευρώ- σε 34 ερευνητικά προγράμματα νευροεκφυλιστικών νόσων, αλλά δεδομένης της τεράστιας αύξησης που θα σημειωθεί στις νόσους αυτές, τα ερευνητικά προγράμματα στο πλαίσιο του όγδοου προγράμματος πλαισίου πρέπει να διευρυνθούν, προκειμένου να συμπεριλάβουν την έρευνα για συμπεριφορικές, γνωστικές και μη φαρμακευτικές θεραπείες.
<SPEAKER ID="535" NAME="Vasilica Viorica Dăncilă" LANGUAGE="RO">
Τα στοιχεία για την εξάπλωση της νόσου του Αλτσχάιμερ και άλλων μορφών άνοιας είναι διαθέσιμα στις χώρες της Ευρωπαϊκής Ένωσης και έχουν συλλεγεί από την οργάνωση "Alzheimer Europe". " νόσος του Αλτσχάιμερ ήταν, και είναι, η κυριότερη αιτία άνοιας σε όλες τις χώρες. Αντιπροσωπεύει το 74,5% των κρουσμάτων άνοιας στη Βόρεια Αμερική, το 61,4% στην Ευρώπη και το 46,5% στην Ασία. Εντούτοις, στην Ευρωπαϊκή Ένωση υπάρχουν περιπτώσεις ασθενών με Αλτσχάιμερ που δεν έχουν διαγνωστεί. Σύμφωνα με πρόσφατα επιδημιολογικά στοιχεία που έχουμε στη διάθεσή μας, μόνο το ήμισυ των περιπτώσεων που πάσχουν από την εν λόγω νόσο έχει εξακριβωθεί μέχρι στιγμής. Στο πλαίσιο αυτό, θεωρώ ότι τα κράτη μέλη οφείλουν να αναπτύξουν μακροπρόθεσμες πολιτικές και σχέδια δράσης για την επίσπευση της πρόσβασης σε ερευνητικά κονδύλια στον τομέα της άνοιας και της νόσου του Αλτσχάιμερ, συμπεριλαμβανομένης της έρευνας στον τομέα της πρόληψης, σε επίπεδο ανάλογο προς τις οικονομικές τους επιπτώσεις για την κοινωνία. Οφείλουν επίσης να προβλέπουν και να προλαμβάνουν τις κοινωνικές και δημογραφικές τάσεις και να εστιάζονται στην υποστήριξη που προσφέρουν στην οικογένεια του ασθενούς εκείνοι που τον φροντίζουν, παρέχοντας έτσι κοινωνική προστασία στα ευπαθή άτομα που πάσχουν από άνοια.
<SPEAKER ID="536" NAME="Elisabetta Gardini" LANGUAGE="IT">
Το ψήφισμα που κατατέθηκε επαναλαμβάνει τη δέσμευσή μας για την καταπολέμηση μιας σοβαρής νόσου η οποία εξακολουθεί να πλήττει ένα στα πέντε άτομα ηλικίας άνω των 85 ετών. Είμαι της άποψης ότι απαιτείται αποτελεσματική, συντονισμένη πανευρωπαϊκή δράση για να σημειωθεί περαιτέρω πρόοδος στον τομέα της έρευνας και της συλλογής επιδημιολογικών στοιχείων για την εν λόγω νόσο. " ύπαρξη σωστού συντονισμού μεταξύ των κρατών μελών μπορεί να συμβάλει στην ανταλλαγή βέλτιστων πρακτικών όσον αφορά τη θεραπευτική αγωγή των ασθενών και να συντελέσει στην καλύτερη ενημέρωση των πολιτών για τη σημασία που έχει η πρόληψη και η έγκαιρη παρέμβαση. Οι επενδύσεις και η συνεργασία είναι απαραίτητες στον τομέα αυτόν όχι μόνο για να μειωθεί το κοινωνικό κόστος που συνεπάγονται οι εν λόγω νόσοι, αλλά και για να διατηρηθεί, πρωτίστως, άσβηστη η ελπίδα των ασθενών για μια όλο και πιο αξιοπρεπή ζωή. Στο πλαίσιο αυτό, θα ήθελα να επισημάνω ότι η άνοια δεν επηρεάζει, φυσικά, μόνο τους ασθενείς· επηρεάζει και όσους βρίσκονται γύρω τους, όπως τα μέλη των οικογενειών και τους εργαζομένους στον τομέα της υγειονομικής περίθαλψης. " ευρωπαϊκή στρατηγική πρέπει, συνεπώς, να έχει ως στόχο τη διασφάλιση μιας πιο αποτελεσματικής και πρακτικής υποστήριξης όσων έρχονται καθημερινά αντιμέτωποι με το καθήκον της περίθαλψης των ατόμων αυτών, γεφυρώνοντας έτσι το χάσμα που υπάρχει στην επαγγελματική κατάρτιση και εγκαινιάζοντας εκστρατείες αύξησης της ευαισθητοποίησης για την πραγματική κατάσταση όσων ζουν με τη νόσο του Αλτσχάιμερ.
<SPEAKER ID="537" NAME="Louis Grech" LANGUAGE="EN">
" ΕΕ εξακολουθεί μέχρι σήμερα να μην διαθέτει κατάλληλη απάντηση για τη νόσο του Αλτσχάιμερ, ούτε έχει καταλήξει σε κάποια πολιτική για την πρόληψή της. Επιπλέον, είναι ανησυχητικό το γεγονός ότι χώρες, όπως η Μάλτα, εξακολουθούν να μην παρέχουν καμία χρηματική αποζημίωση για την απαιτούμενη φαρμακευτική αγωγή όσων πάσχουν από τη νόσο. Έστω και αν η Επιτροπή δεν δύναται να παρεμβαίνει στην οργάνωση των εθνικών συστημάτων ασφάλισης υγείας, οφείλει να εντείνει τις προσπάθειές της και να ασκήσει πίεση στα κράτη μέλη, προκειμένου να διασφαλίζεται ότι κάθε άτομο που πάσχει από τη νόσο του Αλτσχάιμερ λαμβάνει την απαιτούμενη αγωγή. Καλώ την Επιτροπή να καταστήσει πραγματικά ευρωπαϊκή προτεραιότητα την καταπολέμηση της άνοιας και να προχωρήσει στην υλοποίηση των κάτωθι προτάσεων εντός εύλογου χρονικού διαστήματος: 1) να προαγάγει την καρδιαγγειακή υγεία και να επενδύσει σε ένα υγιέστερο εργατικό δυναμικό· 2) να προωθήσει πρωτοβουλίες που θα διασφαλίζουν την κοινωνική και πνευματική συμμετοχή των ηλικιωμένων· 3) να ενθαρρύνει τα κράτη μέλη ώστε να καθιερώσουν συστηματικούς προσυμπτωματικούς ελέγχους που επιτρέπουν την έγκαιρη διάγνωση της νόσου, καθώς και να παρέχουν εύκολη πρόσβαση σε φαρμακευτική αγωγή και θεραπεία από τα πρώτα στάδια εκδήλωσης της νόσου· 4) να διασφαλίσει τη διεξαγωγή τακτικών επιδημιολογικών μελετών σε ευρωπαϊκό επίπεδο· 5) να προτρέψει τα κράτη μέλη να κάνουν καλύτερη χρήση υποστηρικτικών τεχνολογιών.
<SPEAKER ID="538" NAME="Jim Higgins" LANGUAGE="EN">
Επικροτώ την παρούσα έκθεση ως σημαντικό βήμα προόδου στον αγώνα για την καταπολέμηση της άνοιας. Σήμερα, ένα στα 20 άτομα ηλικίας άνω των 65 και ένα στα 5 άνω των 80 πάσχουν από άνοια. Εκτιμάται πως πάνω από 8 εκατομμύρια Ευρωπαίοι ηλικίας μεταξύ 30 και 99 ετών, πάσχουν από νευροεκφυλιστικές νόσους, ένας αριθμός που οι επιστημονικοί κύκλοι δέχονται πως μπορεί να διπλασιάζεται κάθε 20 έτη. " νόσος του Αλτσχάιμερ αντιπροσωπεύει το 50% των περιπτώσεων αυτών. Σχεδόν δέκα εκατομμύρια Ευρωπαίοι πάσχουν σήμερα από άνοια, με τη νόσο του Αλτσχάιμερ να αποτελεί τη συνηθέστερη μορφή της. Στην Ιρλανδία υπάρχουν 44.000 άτομα που πάσχουν από άνοια. Υπάρχουν πάνω από 50.000 νοσηλευτές για τους πάσχοντες από άνοια και εκτιμάται ότι 100.000 άτομα πλήττονται άμεσα από τις συνέπειες της νόσου αυτής. Έχοντας υπόψη ότι ενδεχόμενη καθυστέρηση πέντε ετών στην εκδήλωση της νόσου του Αλτσχάιμερ σημαίνει μείωση της εξάπλωσης της νόσου κατά 50%, επικροτώ τη βαρύτητα που δίνει η Επιτροπή στην πρόληψη και στην έγκαιρη διάγνωση. Επικροτώ τη βαρύτητα που δίνεται στη βελτίωση της έρευνας στην Ευρώπη, τη στιγμή δε που γνωρίζουμε ότι το 85% της έρευνας σήμερα διεξάγεται χωρίς την ύπαρξη ευρωπαϊκού συντονισμού. Για να μπορέσει οποιαδήποτε ευρωπαϊκή στρατηγική σε αυτό το πεδίο να λειτουργήσει, πρέπει οι διάφορες χώρες να δεχθούν ως προτεραιότητα την εκπόνηση εθνικών σχεδίων δράσης. Μια ευρωπαϊκή στρατηγική δεν θα παραλείψει ακόμη να διασφαλίσει υπηρεσίες που θα προσφέρουν τη μέγιστη δυνατή κάλυψη, όπως και την ισότητα πρόσβασης και αγωγής όλων των πασχόντων.
<SPEAKER ID="539" NAME="Anneli Jäätteenmäki" LANGUAGE="FI">
Οι νόσοι που προκαλούν απώλεια μνήμης αποτελούν κοινό πρόβλημα στην Ευρώπη. Σήμερα, περίπου δέκα εκατομμύρια Ευρωπαίοι πάσχουν από τέτοιες νόσους. Οι περισσότεροι εξ αυτών πάσχουν από τη νόσο του Αλτσχάιμερ. Πολλοί παράγοντες επιδρούν στην ικανότητα των ανθρώπων να απομνημονεύουν πράγματα και να μαθαίνουν νέα. Μεταξύ αυτών είναι το άγχος, η κατάθλιψη, η στενοχώρια, η υπερβολική κατανάλωση αλκοόλ, η κακή διατροφική κατάσταση και η κατανάλωση φαρμάκων. Μεγαλύτερη έμφαση θα πρέπει να δοθεί στην πρόληψη των νόσων αυτών ήδη από την εφηβεία. " σωματική και πνευματική άσκηση, οι υγιεινές διατροφικές συνήθειες και η αποφυγή κατανάλωσης αντιοξειδωτικών μπορούν να προστατεύσουν από την εκδήλωση νόσων που προκαλούν απώλεια μνήμης. Αντιμετωπίζοντας τους παράγοντες κινδύνου που συνδέονται με τις εν λόγω νόσους, αντιμετωπίζουμε, παράλληλα, και όσους συνδέονται με καρδιαγγειακές και εγκεφαλοαγγειακές παθήσεις. Στο μέλλον, θα πρέπει να δοθεί έμφαση στη σημασία της ενημέρωσης και των ΜΚΟ που δραστηριοποιούνται στην καταπολέμηση νόσων απώλειας μνήμης. Το έργο που επιτελούν οι οργανώσεις είναι πράγματι εξαιρετικά πολύτιμο. Θα πρέπει να τους δοθεί μεγαλύτερη στήριξη, ώστε η βοήθεια που παρέχεται σε όσους πάσχουν από τις εν λόγω νόσους να είναι πιο ικανοποιητική. Επιπλέον, μεγαλύτερη έμφαση θα πρέπει να δοθεί στο μέλλον στα κέντρα περίθαλψης και στην ποιότητά τους. Δυστυχώς, τα ήδη υπάρχοντα αδυνατούν πλέον να καλύψουν τη ζήτηση. Στη Φινλανδία, για παράδειγμα, υπάρχει έλλειψη όσον αφορά την αμοιβαία υποστήριξη και τα κατάλληλα κέντρα που παρέχουν ημερήσια και μακροχρόνια περίθαλψη. Τέλος, θα ήθελα να επιστήσω την προσοχή όλων στη σημασία που έχει η υποστήριξη των επαγγελματιών εργαζομένων με ειδίκευση στη θεραπεία νόσων απώλειας μνήμης, η σωστή κατάρτισή τους και η ανάπτυξη των δεξιοτήτων και των ικανοτήτων τους. Σας ευχαριστώ.
<SPEAKER ID="540" NAME="Sirpa Pietikäinen" LANGUAGE="FI">
Θα ήθελα να ευχαριστήσω την κ. Matias για την εξαιρετική έκθεση πρωτοβουλίας που εκπόνησε σχετικά με μια ευρωπαϊκή πρωτοβουλία για τη νόσο του Αλτσχάιμερ και άλλες μορφές άνοιας. Ένας στους πέντε Ευρωπαίους θα προσβληθεί από μια νόσο που προκαλεί απώλεια μνήμης. Οι εν λόγω νόσοι επιτείνουν διαρκώς τις πιέσεις που ασκούνται στα συστήματα υγειονομικής περίθαλψης, τα οποία πασχίζουν να αντιμετωπίσουν τη γήρανση του πληθυσμού, αλλά και στους πάσχοντες και τους συγγενείς τους όταν έρχονται αντιμέτωποι με μια κατάσταση πρωτόγνωρη για τους ίδιους. Δεν υπάρχει σύμπνοια σε ό,τι αφορά την παθογένεια των εν λόγω νόσων, εντούτοις η έγκαιρη παρέμβαση στην πορεία της νόσου θεωρείται ζωτικής σημασίας. " παρούσα έκθεση θα συμβάλει στο να καταστούν οι νόσοι που προκαλούν απώλεια μνήμης προτεραιότητα μεταξύ των στόχων της ΕΕ στον τομέα της υγείας. " έκβαση της ψηφοφορίας θα αποστείλει το σωστό μήνυμα, ότι δηλαδή για την έρευνα των νόσων αυτών και τη θεραπεία τους θα απαιτηθεί συνεργασία σε πανευρωπαϊκό επίπεδο. Παρότι η τρίτη ηλικία είναι αυτή που κυρίως πλήττεται, αν υπάρξουν βελτιώσεις στη διάγνωση, τα πρώτα συμπτώματα των νόσων αυτών θα ανιχνεύονται όλο και συχνότερα μεταξύ του ενεργού πληθυσμού. Για την ενίσχυση της συνεργασίας στην Ευρώπη, χρειαζόμαστε επίσης εθνικά προγράμματα για τη μνήμη, τα οποία έχουν ήδη ξεκινήσει σε ορισμένα κράτη μέλη. Τα εθνικά προγράμματα για τη μνήμη διαδραματίζουν σημαντικό ρόλο στη διάδοση της γνώσης και των βέλτιστων πρακτικών, καθώς και στη μείωση του αριθμού δράσεων που παρουσιάζουν επικαλύψεις.
<SPEAKER ID="541" NAME="Richard Seeber" LANGUAGE="DE">
Δέκα εκατομμύρια άτομα στην Ευρώπη πάσχουν από άνοια· οι μισοί εξ αυτών πάσχουν από Αλτσχάιμερ. Οι αριθμοί αυτοί θα συνεχίσουν να αυξάνονται λόγω της αύξησης του προσδόκιμου ζωής. " έκθεση πρωτοβουλίας κινείται προς τη σωστή κατεύθυνση, δεδομένης της έκκλησης που απευθύνει για μια πιο αποτελεσματική προσέγγιση στη θεραπεία της άνοιας, και δη του Αλτσχάιμερ. Ιδιαίτερη έμφαση θα πρέπει εν προκειμένω να δοθεί στην πρόληψη. " έγκαιρη διάγνωση, οι ελεύθεροι προσυμπτωματικοί έλεγχοι των ομάδων κινδύνου και, πρωτίστως, η καλύτερη ενημέρωση του πληθυσμού μπορούν να διαδραματίσουν βασικό ρόλο σε αυτήν, δεδομένου ότι η νόσος του Αλτσχάιμερ διαπιστώνεται σε γενικές γραμμές σε πολύ προχωρημένο στάδιο στην ΕΕ. " διαρκής εξάπλωση της άνοιας επιβάλλει τη χάραξη ευρωπαϊκής στρατηγικής με σκοπό να παρέχονται, κατά το δυνατόν, ολοκληρωμένες δομές που θα προσφέρουν στους ασθενείς ίση πρόσβαση στην ενημέρωση και στις επιλογές θεραπείας. Δεν θα πρέπει να ξεχνάμε ότι σε αυτήν εντάσσεται και η υποστήριξη των συγγενών και των νοσηλευτών. Επιπλέον, η διενέργεια εκτεταμένων επιδημιολογικών και κλινικών μελετών, καθώς και η βελτίωση της έρευνας για την άνοια και τη νόσο του Αλτσχάιμερ αποτελούν σημαντικούς παράγοντες για την καταπολέμηση της νόσου.
<SPEAKER ID="542" NAME="Olga Sehnalová" LANGUAGE="CS">
" άνοια και η νόσος του Αλτσχάιμερ ειδικότερα δεν συνιστούν μόνο ένα σοβαρό, από ιατρικής άποψης, πρόβλημα αλλά και ένα εξαιρετικά ευαίσθητο, από ηθικής και κοινωνικής άποψης, πρόβλημα, του οποίου η σοβαρότητα θα συνεχίσει να επιτείνεται με τη γήρανση του πληθυσμού της Ευρώπης. Στο έγγραφο που υποβλήθηκε, ορθώς εφιστάται η προσοχή σε διάφορες πτυχές της πάθησης αυτής, και ειδικότερα στην υποστήριξη της έγκαιρης διάγνωσης, της έρευνας και των βελτιώσεων στον σημερινό τρόπο περίθαλψης των ασθενών. Εντούτοις, εξίσου σημαντικός, κατά την άποψή μου, είναι και ο τομέας της παροχής υποστήριξης προς τις οικογένειες όσων πάσχουν από άνοια, και είναι σημαντικό να δοθεί έμφαση στη χωρίς διακρίσεις πρόσβαση σε υψηλής ποιότητας υπηρεσίες υγείας και κοινωνικής περίθαλψης. Ο ρόλος των τοπικών αρχών, είτε πρόκειται για δήμους και κοινότητες είτε για περιφέρειες, είναι καίριας σημασίας εν προκειμένω, όπως είναι και αυτός των εθελοντικών οργανώσεων, που μπορούν να ανταποκριθούν επιχειρησιακά στις αυξανόμενες ανάγκες γι' αυτού του είδους τις υπηρεσίες. " ευρωπαϊκή πρωτοβουλία για τη νόσο του Αλτσχάιμερ και άλλες μορφές άνοιας είναι επίσης πολύ σημαντική για την έναρξη ενός σοβαρού και ανοικτού κοινωνικού διαλόγου σε σχέση την εν λόγω πάθηση υπό την ευρύτερη έννοια του όρου. Συνεπώς, επικροτώ θερμά και στηρίζω την πρωτοβουλία αυτή.

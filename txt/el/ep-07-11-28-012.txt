<CHAPTER ID="012">
Διάταξη των εργασιών
<SPEAKER ID="016" NAME="Πρόεδρος">
Το τελικό σχέδιο ημερήσιας διάταξης, όπως καταρτίστηκε σύμφωνα με τα άρθρα 130 και 131 του Κανονισμού, έχει διανεμηθεί. Έχουν προταθεί οι ακόλουθες τροποποιήσεις.
<SPEAKER ID="017" NAME="Martin Schulz">
εξ ονόματος της Ομάδας PSE. - (DE) Κυρία Πρόεδρε, η σημερινή μας ημερήσια διάταξη προβλέπει τη δήλωση της Επιτροπής σχετικά με τις συμφωνίες εταιρικής σχέσης με τις χώρες ΑΚΕ, καθώς και τη συζήτηση επί ενός σχετικού ψηφίσματος. " Ομάδα μας διεξήγαγε, σήμερα το πρωί και τις τελευταίες ημέρες, πολύ έντονες συζητήσεις επί αυτού του ψηφίσματος. Καταβάλαμε επίσης επίπονες προσπάθειες με άλλες Ομάδες για την κατάρτιση ενός συμβιβαστικού ψηφίσματος που θα είχε ως στόχο την επίτευξη ενός τέτοιου συμβιβασμού. Δυστυχώς, κάτι τέτοιο απεδείχθη αδύνατο. Παρόλα αυτά, δεν θέλουμε να εγκαταλείψουμε αυτό το καθήκον και συνεχίζουμε να καταβάλλουμε προσπάθειες για την επίτευξη συμβιβασμού προτού καταφύγουμε σε επίδικο ψήφισμα.
<P>
Για τον λόγο αυτό, προτείνω, εξ ονόματος της Ομάδας μου, τη μετάθεση έως την περίοδο συνόδου του Δεκεμβρίου του ψηφίσματος σχετικά με τη δήλωση της Επιτροπής και της ψηφοφορίας επί αυτού. Θα ήμουν ευγνώμων στους βουλευτές αυτού του Σώματος εάν στηρίξουν αυτήν την πρόταση, δεδομένου ότι προσφέρει μεγαλύτερο πεδίο διαπραγματεύσεων επί ενός συμβιβασμού.
<SPEAKER ID="018" NAME="Πρόεδρος">
Κύριε Schulz, θα αναφερθούμε στο θέμα αυτό σύμφωνα με τη σειρά των εργασιών μας.
<P>
Τετάρτη:
<P>
" κοινή συζήτηση σχετικά με τους κοινοτικούς σιδηροδρόμους θα διεξαχθεί πριν την έκθεση της κ. Hieronymi σχετικά με τις τηλεοπτικές δραστηριότητες.
<P>
" έκθεση Ortuondo Larrea σχετικά με τη διαλειτουργικότητα του κοινοτικού σιδηροδρομικού συστήματος θα τεθεί σε ψηφοφορία κατά την προσεχή περίοδο συνόδου στο Στρασβούργο.
<P>
Πέμπτη:
<P>
Σας ενημερώνω ότι κατά την ώρα των ψηφοφοριών:
<P>
" έκθεση του κ. Leinen σχετικά με την τροποποίηση του κανονισμού για τη θέσπιση του δημοσιονομικού κανονισμού που εφαρμόζεται στον Γενικό Προϋπολογισμό των Ευρωπαϊκών Κοινοτήτων εγκρίνεται σύμφωνα με το άρθρο 43, παράγραφος 1 και εγγράφεται στις ψηφοφορίες.
<P>
" έκθεση Blokland σχετικά με τα επικίνδυνα χημικά προϊόντα αναβάλλεται για την περίοδο συνόδου του Ιανουαρίου, ώστε να επιτευχθεί συμβιβασμός σε πρώτη ανάγνωση.
<P>
Τώρα, όσον αφορά το θέμα στο οποίο αναφερθήκατε, κύριε Schulz.
<P>
Έχω λάβει αίτηση από τη Σοσιαλιστική Ομάδα για τη μετάθεση στη σύνοδο του Δεκεμβρίου των ψηφοφοριών επί των προτάσεων ψηφίσματος που αφορούν τις συμφωνίες οικονομικής εταιρικής σχέσης και, κατά συνέπεια, την έναρξη νέων προθεσμιών για την κατάθεση των κειμένων.
<SPEAKER ID="019" NAME="João de Deus Pinheiro">
εξ ονόματος της Ομάδας PPE-DE. - (PT) Κυρία Πρόεδρε, διαπιστώνω το πνεύμα συμβιβασμού που επικρατεί στα έδρανα των Σοσιαλιστών και οφείλω να πω, εξ ονόματος της Ομάδας ΕΛΚ-ΕΔ, ότι και εμείς είμαστε ανοικτοί σε έναν συμβιβασμό και, συνεπώς, θα συμφωνήσουμε με αυτήν την πρόταση. Ωστόσο, μετά το δημοψήφισμα στη Βενεζουέλα, θα θέλαμε επίσης να δούμε ένα ψήφισμα σχετικά με την κατάσταση στη χώρα αυτή κατά την περίοδο συνόδου του Δεκεμβρίου. Αισθάνομαι ότι, σε αυτό το πνεύμα συμβιβασμού, καθώς και στο πνεύμα των Χριστουγέννων, μπορούμε να συμβιβάσουμε αυτές τις προτάσεις.
<SPEAKER ID="020" NAME="Πρόεδρος">
Κύριε Pinheiro, το θέμα αυτό δεν αφορά τη Βενεζουέλα αλλά την πρόταση της Σοσιαλιστικής Ομάδας σχετικά με τη μεταφορά στη σύνοδο του Δεκεμβρίου των προτάσεων ψηφίσματος που αφορούν τις συμφωνίες οικονομικής εταιρικής σχέσης.
<P>
Επιθυμεί κάποιος συνάδελφος να λάβει τον λόγο υπέρ της πρότασης αυτής;
<SPEAKER ID="021" NAME="João de Deus Pinheiro">
εξ ονόματος της Ομάδας PPE-DE. - (PT) Κυρία Πρόεδρε, μάλλον δεν ακούσατε τι είπα. Ξεκίνησα λέγοντας ότι είμαστε διατεθειμένοι, στο πνεύμα ενός συμβιβασμού, να αποδεχτούμε την πρόταση αυτή. Ωστόσο, στο πνεύμα ενός χριστουγεννιάτικου συμβιβασμού, θα θέλαμε οι σοσιαλιστές συνάδελφοί μας να αποδεχτούν με τη σειρά τους την πρότασή μας για ένα ψήφισμα σχετικά με το ζήτημα της Βενεζουέλας μετά τη διεξαγωγή δημοψηφίσματος εκεί.
<SPEAKER ID="022" NAME="Πρόεδρος">
Επιθυμεί κάποιος συνάδελφος να λάβει τον λόγο κατά της πρότασης αυτής;
<SPEAKER ID="023" NAME="Helmuth Markov">
εξ ονόματος της Ομάδας GUE/NGL. - (DE) Κυρία Πρόεδρε, πραγματικά με εκπλήσσει αυτή η πρόταση της Σοσιαλιστικής Ομάδας. " κοινή πρόταση ψηφίσματος που κατατέθηκε από τους Σοσιαλιστές, τους Πρασίνους και την Ομάδα μου ενσωμάτωνε το ψήφισμα που εγκρίθηκε στο Κιγκάλι. Ο εν λόγω συμβιβασμός έγινε δεκτός στο Κιγκάλι και από τους βουλευτές της Ομάδας ΕΛΚ-ΕΔ, οπότε πραγματικά δεν μπορώ να καταλάβω γιατί θα πρέπει τώρα να υπάρξει οιαδήποτε αναβολή για τη διεξαγωγή περαιτέρω συζήτησης, τη στιγμή που, από κοινού, οι βουλευτές αυτού του Σώματος είχαν ήδη καταλήξει σε συμφωνία. Είναι γεγονός ότι όλοι είχαν συμφωνήσει επί του συμβιβασμού αυτού στο Κιγκάλι! Συνεπώς, είμαι αντίθετος με αυτήν την αναβολή, δεδομένου ότι το εν λόγω έγγραφο έχει ήδη εγκριθεί από μεγάλο αριθμό βουλευτών και θα μπορούσε να ψηφιστεί σήμερα.
<SPEAKER ID="024" NAME="Daniel Cohn-Bendit">
εξ ονόματος της Ομάδας Verts/ALE. - (DE) Κυρία Πρόεδρε, για να μην υπάρξουν παρεξηγήσεις: το πρόβλημα δεν είναι η ουσία· το πρόβλημα είναι ότι θέλουν να διασφαλίσουν πλειοψηφία. Θεωρώ ότι αυτό είναι θεμιτό. Έχετε απόλυτο δίκιο, κύριε Markov· η πρόταση υπαινίσσεται ότι πρέπει να ξαναρχίσει η συζήτηση, πράγμα δύσκολο να κατανοήσω, εντούτοις η ιδέα των Σοσιαλιστών -για να δούμε- είναι η διασφάλιση πλειοψηφίας, προκειμένου να εγκριθεί κάτι για το οποίο ουδείς έχει ούτως ή άλλως αντίρρηση. Έτσι έχουν τα πράγματα και αυτός είναι ο λόγος που επιδιώκουν αναβολή. Αυτό είναι όλο.
<P>
(Το Σώμα εγκρίνει την αίτηση)
<SPEAKER ID="026" NAME="Πρόεδρος">
" ψηφοφορία επί των προτάσεων που αφορούν τις συμφωνίες οικονομικής εταιρικής σχέσης μετατίθεται για τον Δεκέμβριο και οι προθεσμίες που προτείνονται είναι οι εξής:
<P>
για την κατάθεση προτάσεων ψηφίσματος η Τετάρτη 5 Δεκεμβρίου στις 12 το μεσημέρι·
<P>
για τις τροπολογίες και κοινές προτάσεις ψηφίσματος η Δευτέρα 10 Δεκεμβρίου στις 7 το απόγευμα.
<P>
" ψηφοφορία θα διεξαχθεί την Τετάρτη 12 Δεκεμβρίου.
<P>
Έχω λάβει αίτηση από την ομάδα του Ευρωπαϊκού Λαϊκού Κόμματος και των Ευρωπαίων Δημοκρατών για την περάτωση της συζήτησης σχετικά με τη δήλωση της Επιτροπής που αφορά το δημοψήφισμα στη Βενεζουέλα, με την κατάθεση προτάσεων ψηφίσματος.
<P>
Επιθυμεί κάποιος συνάδελφος να λάβει τον λόγο κατά της αίτησης αυτής;
<SPEAKER ID="027" NAME="Martin Schulz">
εξ ονόματος της Ομάδας PSE. (DE) Κυρία Πρόεδρε, ο κ. de Deus Pinheiro μόλις αναφέρθηκε στο πνεύμα των Χριστουγέννων. Είμαι και εγώ υπέρ του πνεύματος των Χριστουγέννων, αλλά ας μην το παρακάνουμε. Εξάλλου, σε αυτό το πνεύμα, ήμασταν αρκετά πρόθυμοι να καταλήξουμε σε έναν συμβιβασμό που απορρέει από το Κιγκάλι.
<P>
Σε σχέση με τη Βενεζουέλα, πάντα θα υπάρχει διάσταση απόψεων, ακόμη και αντιπαράθεση, σε κάθε συζήτηση για τον κ. Τσάβες. Φρονούμε ότι η συζήτηση είναι χρήσιμη -αυτή που τώρα διεξάγουμε- αλλά δεν είμαστε πεπεισμένοι ότι μπορούμε να καταλήξουμε σε ένα συνετό ψήφισμα στον λιγοστό χρόνο που μας απομένει σήμερα ή αύριο. Αν μεταθέσουμε αυτό το ψήφισμα για την περίοδο συνόδου του Δεκεμβρίου, θα έχουν περάσει τρεις εβδομάδες έως τότε. Είναι πολύ χρήσιμο να διεξαγάγουμε τώρα τη συζήτηση, αλλά δεν θέλουμε κανένα ψήφισμα, διότι είτε θα πρόκειται για συρραφή είτε θα έρθει πάρα πολύ αργά. Φρονώ ότι η συζήτηση πρέπει να διεξαχθεί σήμερα, και αυτό αρκεί.
<SPEAKER ID="028" NAME="Πρόεδρος">
Επιθυμεί κάποιος συνάδελφος να λάβει τον λόγο υπέρ της αίτησης αυτής;
<SPEAKER ID="029" NAME="João de Deus Pinheiro">
εξ ονόματος της Ομάδας PPE-DE. - (PT) Κυρία Πρόεδρε, σας ευχαριστώ για την ευκαιρία που μου δίνετε. Μετά το δημοψήφισμα που πρόκειται να διεξαχθεί στη Βενεζουέλα θα προκύψει μια νέα κατάσταση. Πρόκειται για ένα πολύ σημαντικό δημοψήφισμα και φρονώ ότι ήταν εξίσου σημαντικό το να διεξαχθεί τώρα σε αυτό το Σώμα μια λογική συζήτηση επί του θέματος αυτού, λαμβάνοντας υπόψη τα πιθανά αποτελέσματα του δημοψηφίσματος. Κατόπιν, μπορούμε να επιχειρήσουμε την έγκριση ενός ψηφίσματος τον Δεκέμβριο. Θεωρώ ότι κάτι τέτοιο είναι εφικτό και ότι πρέπει να καταβάλουμε αυτήν την προσπάθεια. Την πρόταση αυτή την υποβάλλω στο πνεύμα των Χριστουγέννων και της συνεργασίας.
<P>
(Το Σώμα απορρίπτει την αίτηση)
<P>
(Εγκρίνεται η διάταξη των εργασιών όπως τροποποιήθηκε)

<CHAPTER ID="016">
Πρόληψη των τραυματισμών και προαγωγή της ασφάλειας (συζήτηση) 
<SPEAKER ID="161" NAME="Πρόεδρος">
" ημερήσια διάταξη προβλέπει την έκθεση της κ. Sinnott, εξ ονόματος της Επιτροπής Περιβάλλοντος, Δημόσιας Υγείας και Ασφάλειας των Τροφίμων, σχετικά με την πρόταση σύστασης του Συμβουλίου για την πρόληψη των τραυματισμών και την προαγωγή της ασφάλειας C6-0238/2006.
<SPEAKER ID="162" NAME="Μάρκος Κυπριανού">
Μέλος της Επιτροπής. (EN) Κύριε Πρόεδρε, επιτρέψτε μου καταρχάς να εκφράσω τις ευχαριστίες μου για όλη τη σκληρή δουλειά που επιτέλεσαν τα μέλη των οικείων επιτροπών όσον αφορά την πρόταση σύστασης του Συμβουλίου σχετικά με την πρόληψη των τραυματισμών και την προαγωγή της ασφάλειας. Επιτρέψτε μου να ευχαριστήσω ειδικότερα την κ. Sinnott για τις προσπάθειες που κατέβαλε όσον αφορά αυτήν τη σημαντική πρωτοβουλία. Επίσης, επιθυμώ να εκφράσω τις ευχαριστίες μου στην αυστριακή Προεδρία για το ότι φιλοξένησε κατά τη θητεία της μια διάσκεψη που επίσης συνέβαλε στο εν λόγω ζήτημα.
<P>
" Επιτροπή άρχισε να υποστηρίζει την ανάληψη ενεργειών στον τομέα της πρόληψης των τραυματισμών στο πλαίσιο του προηγούμενου ευρωπαϊκού προγράμματος για την πρόληψη των τραυματισμών και έχει συνεχίσει να παρέχει την υποστήριξή της στο πλαίσιο του τρέχοντος προγράμματος για τη δημόσια υγεία. Όπως γνωρίζετε, μετά τις καρδιοαγγειακές παθήσεις, τον καρκίνο και τις αναπνευστικές παθήσεις, οι τραυματισμοί αποτελούν την τέταρτη συνηθέστερη αιτία θανάτου στα κράτη μέλη. Κάθε χρόνο, περίπου 235 000 ευρωπαίοι πολίτες πεθαίνουν εξαιτίας ατυχήματος ή βίας. Περισσότεροι από 50 εκατομμύρια πολίτες χρειάζονται ιατρική θεραπεία για τους τραυματισμούς και, από αυτούς, τα 6,8 εκατομμύρια διακομίζονται στο νοσοκομείο. Εκτιμάται ότι οι τραυματισμοί, είτε είναι σκόπιμοι είτε όχι, αποτελούν την κύρια αιτία για την πρόκληση μόνιμων αναπηριών στους νέους, και τους στερούν πολλά χρόνια ζωής με καλή υγεία. Μεταξύ των ατόμων που έχουν υπερβεί την ηλικία των 65 ετών, τα ατυχήματα και οι τραυματισμοί αποτελούν επίσης σημαντική αιτία θανάτου και αναπηρίας και, συχνά, προκαλούν μοιραία επιδείνωση της υγείας.
<P>
Οι τομείς που κατά το παρελθόν προσέλκυσαν λιγότερη προσοχή περιλαμβάνουν τα ατυχήματα στο σπίτι, στον ελεύθερο χρόνο και στον αθλητισμό, καθώς και τα ατυχήματα σε ευάλωτες πληθυσμιακές ομάδες, όπως είναι τα παιδιά, οι έφηβοι και οι ηλικιωμένοι. Έρευνες καταδεικνύουν ότι ποσοστό μεγαλύτερο του 50% των σοβαρών ατυχημάτων είναι δυνατόν να προληφθεί και ότι η μείωση των ατυχημάτων κατά ένα τέταρτο θα πρέπει να αποτελεί ρεαλιστικό στόχο για τα επόμενα 10 χρόνια. Φυσικά, όμως, είναι εξαιρετικά σημαντικό να υπάρχουν αξιόπιστες πληροφορίες σχετικά με τους τραυματισμούς στην Ευρώπη, προκειμένου να υπάρξει προγραμματισμός ενεργειών. Οι πληροφορίες για τους τραυματισμούς είναι επίσης σημαντικές για την αξιολόγηση των αποτελεσμάτων όλων μας των προσπαθειών και ενεργειών.
<P>
Στην ανακοίνωσή της "Δράση για μια ασφαλέστερη Ευρώπη", η Επιτροπή παρουσίασε ένα κοινοτικό πρόγραμμα δράσης για την πρόληψη των τραυματισμών και την προαγωγή της ασφάλειας. Τα κράτη μέλη ενθαρρύνονται να δημιουργήσουν ανάλογα εθνικά σχέδια για την πρόληψη των τραυματισμών. Αυτά τα σχέδια θα πρέπει να λειτουργήσουν ως πλαίσιο για την ανάληψη ενεργειών εκ μέρους των σχετικών εταίρων και ενδιαφερομένων. Θα πρέπει να καθορίζουν τις θεσμικές ευθύνες και να βασίζονται στην προαγωγή των καλών πρακτικών και της ασφάλειας.
<P>
" σύσταση του Συμβουλίου για την πρόληψη των τραυματισμών και την προαγωγή της ασφάλειας αποτελεί ένα πρώτο βήμα προκειμένου να συνδυαστούν οι προσπάθειες της Επιτροπής με εκείνες των κρατών μελών για δράσεις για μια ασφαλέστερη Ευρώπη, προκειμένου να μειωθεί το ατομικό και κοινωνικό βάρος των τραυματισμών. Μέσω μιας τέτοιας κοινής προσέγγισης και μαθαίνοντας ο ένας από τις εμπειρίες του άλλου, μπορούμε να επιτύχουμε ταχύτερα και καλύτερα αποτελέσματα. Ελπίζουμε και προσδοκούμε ότι η κατάσταση στο εσωτερικό των κρατών μελών όσον αφορά τα ατυχήματα και τους τραυματισμούς θα βελτιωθεί σημαντικά τα επόμενα χρόνια.
<P>
Ακόμη μια φορά, θέλω να ευχαριστήσω την εισηγήτρια και την επιτροπή. Αναμένω μια πολύ ενδιαφέρουσα συζήτηση.
<SPEAKER ID="163" NAME="Kathy Sinnott " AFFILIATION="IND/DEM">
εισηγήτρια. - (EN) Κύριε Πρόεδρε, οι τραυματισμοί μπορούν να αφαιρέσουν ή να αλλάξουν τη ζωή κάποιου σε δευτερόλεπτα. Μπορεί να είναι τυχαίοι, να έχουν προκληθεί από άλλους ή από το ίδιο το άτομο. Οι τραυματισμοί προκαλούν τον θάνατο ενός τετάρτου του εκατομμυρίου ανθρώπων και οδηγούν σε 65 εκατομμύρια διακομιδές σε νοσοκομεία κάθε χρόνο. Όταν έχει να κάνει κανείς με κάτι τόσο διαδεδομένο, σοβαρό και αποτρέψιμο όπως οι τραυματισμοί, η πρόκληση που αντιμετωπίζει είναι η διάσωση ζωών και η προστασία της υγείας. Για αυτόν τον λόγο, θεώρησα ότι το να εργαστώ επί αυτής της έκθεσης αποτελούσε πρόκληση αλλά και προνόμιο.
<P>
Στην εν λόγω έκθεση, η οποία επικεντρώνεται ειδικότερα στη συγκέντρωση δεδομένων σχετικά με τους τραυματισμούς, συνέστησα ότι για την προαγωγή της ασφάλειας και την πρόληψη των τραυματισμών χρειαζόμαστε καλύτερης ποιότητας δεδομένα. Από πλευράς πρόληψης, δεν ωφελεί να γνωρίζουμε τον συνολικό αριθμό των θανατηφόρων τροχαίων δυστυχημάτων. Πρέπει να γνωρίζουμε τι ήταν αυτό που προκάλεσε τη μοιραία διαφορά. Ήταν η κατάσταση ή ο τύπος του οχήματος; Το θύμα ήταν ο οδηγός, κάποιος επιβάτης του οχήματος ή κάποιος περαστικός στον δρόμο; Έπαιξαν ρόλο το ποτό, η ταχύτητα ή οι κακές καιρικές συνθήκες; Σε ποια κατάσταση βρισκόταν ο δρόμος; Αυτού του είδους τις επιμέρους πληροφορίες χρειαζόμαστε για κάθε τομέα τραυματισμού αν πρόκειται να σώσουμε ζωές. Δεν μπορούμε να ελπίζουμε ότι θα εξετάσουμε εκ του σύνεγγυς κάθε τραυματισμό, αλλά θα πρέπει -και οφείλουμε- να δημιουργήσουμε ένα σύστημα συγκέντρωσης δεδομένων που θα εξετάζει περισσότερο εκ του σύνεγγυς τους προσδιοριστικούς παράγοντες όλων των τραυματισμών που προκαλούν τον θάνατο ή σοβαρές αναπηρίες, προκειμένου να τους αποτρέψουμε αποτελεσματικότερα στο μέλλον.
<P>
Αυτή είναι η προσέγγισή μου στην έκθεση, την οποία υποστήριξε σθεναρά η Επιτροπή Περιβάλλοντος, Δημόσιας Υγείας και Ασφάλειας των Τροφίμων. " συγκέντρωση τέτοιου είδους πληροφοριών μπορεί να φαίνεται δύσκολη, όμως στην πραγματικότητα υπάρχει ήδη διαθέσιμος ένας σημαντικός όγκος πληροφοριών: οι ασφαλιστικές εταιρείες διαθέτουν λεπτομερή δεδομένα σχετικά με τα ατυχήματα, ενώ οι αστυνομικές αρχές έχουν στη διάθεσή τους δεδομένα για βίαιους τραυματισμούς καθώς και για αυτοτραυματισμούς. Πρέπει να αναζητήσουμε τους εμπειρογνώμονες στην καταγραφή τραυματισμών και να συνεργαστούμε μαζί τους, ώστε να αποκτήσουμε τις πληροφορίες που μπορούν να μελετηθούν, προκειμένου να αποτρέψουμε πραγματικά τους τραυματισμούς και να προαγάγουμε την ασφάλεια.
<P>
Το έγγραφο της Επιτροπής επεφύλαξε στο σύστημα επιτήρησης των τραυματισμών και της ασφάλειας μια θέση σε όλα τα μελλοντικά προγράμματα για την υγεία. Κάτι τέτοιο θα επέτρεπε σίγουρα τη χρηματοδότηση του συστήματος, ανεξάρτητα από το αν αυτό αποδεικνυόταν αποτελεσματικό ή επωφελές. Έχουμε την πεποίθηση ότι είναι τόσο σημαντικό να υπάρξει μια πραγματική πρωτοβουλία για την πρόληψη των τραυματισμών και την προαγωγή της ασφάλειας, ώστε αυτή να πρέπει να τεθεί σε ανεξάρτητη βάση στο πλαίσιο των προγραμμάτων για την υγεία. Αυτό πρέπει να το ξανασκεφτούμε πιο λεπτομερώς όταν εξετάζουμε τα ίδια τα προγράμματα για την υγεία. Αυτό σημαίνει ότι η συγκεκριμένη σύσταση δεν πρέπει να συνδεθεί ακόμη με τα προγράμματα για την υγεία, αλλά πρέπει να εξεταστεί παράλληλα με αυτά. Αυτός είναι ο λόγος για τον οποίο η Επιτροπή Περιβάλλοντος αφαίρεσε από το έγγραφο κάθε αναφορά στα προγράμματα για την υγεία.
<P>
" Επιτροπή έθεσε επτά προτεραιότητες, στις οποίες προσθέσαμε τους τραυματισμούς και την ασφάλεια στον χώρο εργασίας, και επίσης τονίσαμε την οικιακή βία κατά των γυναικών και των παιδιών. Μια αλλαγή που ζητώ να κάνουμε είναι να αφαιρέσουμε την τροπολογία 4, για την οποία θα ψηφίσουμε χωριστά αύριο, που είναι διατυπωμένη ως ακολούθως: "" οικιακή βία κατά των γυναικών αποτελεί τη βασική αιτία θανάτου και αναπηρίας για τις γυναίκες μεταξύ 16 και 44 ετών." " οικιακή βία κατά των γυναικών και των παιδιών αποτελεί σαφώς έγκλημα και υποστηρίζω έντονα τις τροπολογίες που το τονίζουν αυτό. Ωστόσο, η σύσταση για τη δημιουργία δεδομένων υψηλότερης ποιότητας δεν μπορεί να περιλαμβάνει ανακριβή δεδομένα. Τα στατιστικά στοιχεία που παρουσιάζει η εν λόγω τροπολογία σχετικά με τη βασική αιτία θανάτου είναι ανακριβή. Τον Οκτώβριο μόλις, μια δημοσίευση της Eurostat ανέφερε ότι οι βασικές αιτίες θανάτου για τις γυναίκες που ανήκουν στην εν λόγω ηλικιακή ομάδα ήταν τα ατυχήματα κατά τη χρήση των μέσων μεταφοράς και οι αυτοκτονίες.
<P>
Θέλοντας να καταστήσουμε την επιτήρηση των τραυματισμών συνεκτικότερη, κάνουμε μεταξύ άλλων λόγο και για τη ριψοκίνδυνη συμπεριφορά, τα ναρκωτικά και το οινόπνευμα, τον παράγοντα του φύλου, τις κοινωνικές και περιβαλλοντικές συνθήκες. Επίσης, δίνεται έμφαση στους αυτοτραυματισμούς λόγω της αυξανόμενης εμφάνισής τους. Επιπλέον, κάναμε ορισμένες προσθήκες στον κατάλογο με τις ομάδες υψηλού κινδύνου για να συμπεριλάβουμε τους νέους, τους ηλικιωμένους, τα άτομα με αναπηρία και τις γυναίκες. Ο κατάλογος δεν είναι περιοριστικός.
<P>
Υποστηρίζω τις τροπολογίες όσον αφορά τους τραυματισμούς από βελόνα και τους τραυματισμούς των εργαζομένων στον τομέα της υγείας. Γνωρίζουμε ποια είναι η λύση για αυτούς τους τραυματισμούς. Μπορούν να αποτραπούν εύκολα και, επομένως, είναι απολύτως αδικαιολόγητοι.
<P>
Είναι σαφές ότι οι τραυματισμοί επιβαρύνουν σημαντικά την οικονομία. Για μένα όμως είναι αποτελεί ζήτημα των τραυματιών και των οικογενειών τους. Κατά την άποψή μου, το βασικό μέσο για την πρόληψη των τραυματισμών και την προαγωγή της ασφάλειας είναι η αξία που δίνουμε στον άνθρωπο. Αν έχετε στα χέρια σας ένα αναγεννησιακό αριστούργημα, το κρατάτε με πολύ μεγαλύτερη προσοχή από ό,τι μια αφίσα. Πρέπει να επικεντρωθούμε και πάλι στον άνθρωπο και την αξία του.
<P>
Ορισμένοι τραυματισμοί θα συμβούν - δεν μπορούμε να τους αποτρέψουμε όλους. Αν όμως κατανοήσουμε καλύτερα τον τρόπο με τον οποίο προκαλούνται, κάτι που θα οδηγήσει και στη χρήση ασφαλέστερων προϊόντων και πρακτικών, μπορούμε να μειώσουμε την εμφάνισή τους. Ωστόσο, δεν θα έχουμε μεγάλα αποτελέσματα ως προς τους τραυματισμούς, ωσότου γίνει αντιληπτό ότι κάθε άτομο είναι σημαντικό και ότι η απώλεια ή η αναπηρία έστω και ενός μόνο ατόμου είναι μεγάλη απώλεια για όλους μας. Όταν αυτό γίνει αντιληπτό, θα αντιμετωπίζουμε τους άλλους και τους ίδιους μας τους εαυτούς ως αριστουργήματα και θα αντιληφθούμε την κοινή μας ευθύνη για την ασφάλεια όλων. Αυτό ακριβώς βρίσκεται πίσω από την τροπολογία 21 και αυτός είναι ο λόγος για τον οποίο τονίζω στην Επιτροπή ότι η τραγωδία των τραυματισμών είναι ακόμη μεγαλύτερη από το οικονομικό τους βάρος.
<SPEAKER ID="164" NAME="Αντώνιος Τρακατέλλης">
εξ ονόματος της Oμάδας PPE-DE. - Κύριε Πρόεδρε, είχα την τιμή πριν από οκτώ περίπου χρόνια να είμαι ο εισηγητής στο πρόγραμμα για την πρόληψη των τραυματισμών στον ελεύθερο χρόνο και είχα εντυπωσιαστεί πραγματικά την εποχή εκείνη από τον τεράστιο αριθμό αυτών των τραυματισμών, ο οποίος έδειχνε ότι έχουμε ένα πολύ μεγάλο πρόβλημα.
<P>
Θα ήθελα να πω ότι η έκθεση την οποία υπέβαλε η συνάδελφος, κ. Sinnott, είναι πάρα πολύ καλή και προς την κατεύθυνση αυτή βοήθησα -και με δικές μου τροπολογίες- ώστε, εφόσον μελλοντικά υπάρξει ένας κοινοτικός μηχανισμός "επιχείρηση καταγραφής των τραυματισμών", να συνεργεί στην ανάπτυξη εθνικών πολιτικών πρόληψης, διότι η συστηματική συλλογή των δεδομένων θα αποκαλύψει και τα αίτια των τραυματισμών, δηλαδή αυτό που λέμε τους καθοριστικούς παράγοντες των τραυματισμών. Θεωρώ ότι οι κυριότεροι τομείς -τους οποίους ανέφερε ήδη η εισηγήτρια- πρέπει να συνδεθούν αποκλειστικά με την αποτελεσματικότητα της πρόληψης των ατυχημάτων, θα έλεγα δε ότι πρέπει να εγκύψουμε ιδιαίτερα στο πρόβλημα των ηλικιωμένων, οι οποίοι αποτελούν μεγάλο μέρος των θυμάτων, να δούμε τα ατυχήματα τα οποία προέρχονται από τη βία εναντίον των γυναικών -πιστεύω ότι είναι αρκετά μεγάλος ο αριθμός- και βεβαίως τα ατυχήματα στους δρόμους, τα οδικά ατυχήματα δηλαδή, και τα ατυχήματα στον αθλητισμό καθώς και τα ατυχήματα που προκαλούνται από προϊόντα και υπηρεσίες.
<P>
Για τη μεγιστοποίηση της αποδοτικότητας και της μείωσης του κόστους κρίνω αναγκαία την ενσωμάτωση των υφιστάμενων προγραμμάτων και υποδομών (τράπεζες δεδομένων κλπ.), διότι η Επιτροπή είχε ήδη προγράμματα σε αυτό το θέμα, επομένως υπάρχουν δεδομένα που θα πρέπει να λάβει υπόψη της, όταν θα συντάσσει την πρότασή της προς το Κοινοβούλιο. Ο μηχανισμός θα συγκεντρώνει στοιχεία που θα παρέχουν τα κράτη μέλη βάσει εθνικών συστημάτων επιτήρησης των τραυματισμών, επιτρέποντας την εύκολη πρόσβαση σε πληροφορίες και ορθές πρακτικές.
<P>
Κυρίες και κύριοι, κλείνω λέγοντας ότι οι χιλιάδες θάνατοι και μαζί η οικονομική αιμορραγία που προκαλούν οι τραυματισμοί είναι μια ανοικτή πληγή για τις ευρωπαϊκές κοινωνίες. Δεν κλείνει εύκολα, όμως μπορούμε να δημιουργήσουμε μελλοντικά έναν κοινοτικό μηχανισμό συλλογής δεδομένων που θα μας βοηθήσει στην αποτελεσματική πρόληψη αυτών των τραυματισμών.
<SPEAKER ID="165" NAME="Edite Estrela">
εξ ονόματος της Ομάδας PSE. - (PT) Κύριε Πρόεδρε, κυρίες και κύριοι, τα στοιχεία είναι ενδεικτικά της ανάγκης να προειδοποιήσουμε τους πολίτες για τις συνέπειες της ριψοκίνδυνης συμπεριφοράς. Πόσα ατυχήματα διαφόρων ειδών γίνονται εξαιτίας του αλκοολισμού ή της χρήσης ναρκωτικών ουσιών; Πόσοι σοβαροί τραυματισμοί παιδιών οφείλονται στην έλλειψη φροντίδας από τους ενήλικες, όπως, για παράδειγμα, η κατάποση απορρυπαντικών ή φαρμάκων; Σήμερα, περίπου 235 000 ευρωπαίοι πολίτες πεθαίνουν ως αποτέλεσμα ατυχήματος ή πράξεων βίας. Ο αριθμός αυτός αντιστοιχεί σε 600 θανάτους την ημέρα μόνο στην ΕΕ. Πρόκειται για συγκλονιστικά στοιχεία, τα οποία οδηγούν, αφενός, σε προσωπικό πόνο και τραγωδία και, αφετέρου, σε κοινωνικό και δημοσιονομικό κόστος.
<P>
Είναι γεγονός. Τα ατυχήματα και οι τραυματισμοί έχουν πολύ βαρύ ανθρώπινο κόστος -πρόωρος θάνατος, χρόνια αναπηρία- και συνεπάγονται υψηλό κόστος όσον αφορά την υγειονομική περίθαλψη και την απώλεια για την κοινωνία λόγω έλλειψης παραγωγικότητας. Ωστόσο, οι τραυματισμοί μπορούν να αποφευχθούν. Είναι λοιπόν απαραίτητο να υιοθετηθούν πιο υγιείς τρόποι ζωής και να καταστούν ασφαλέστερες οι συνθήκες διαβίωσης. " πρόληψη είναι καλύτερη από τη θεραπεία.
<P>
Ο κίνδυνος τραυματισμού δεν είναι ομοιόμορφα κατανεμημένος σε όλα τα κράτη μέλη ή σε όλες τις κοινωνικές ομάδες. Οι παράγοντες κινδύνου καθορίζονται επίσης από το οικιακό και εργασιακό περιβάλλον. " ηλικία και το φύλο θα πρέπει επίσης να ληφθούν υπόψη. Γι' αυτό κατέθεσα μια τροπολογία που αποσκοπεί στην ενσωμάτωση της διάστασης του φύλου σε όλους τους τομείς, συμπεριλαμβανομένης της πολιτικής για την υγεία. Για τον σκοπό αυτόν, πρέπει να πραγματοποιηθούν μελέτες ποσοτικής ανάλυσης με γνώμονα το φύλο και πρέπει να κατανεμηθούν πόροι με εφαρμογή της αρχής της ένταξης των χρηματοδοτικών αυτών πόρων στον προϋπολογισμό με γνώμονα το φύλο διότι, όπως είπαν οι προηγούμενοι ομιλητές, η οικιακή βία, η βία κατά των γυναικών, αποτελεί επίσης σημαντική αιτία τραυματισμών φοβερών, πρώτα απ' όλα, για τις γυναίκες, αλλά και για την κοινωνία.
<SPEAKER ID="166" NAME="Μάριος Ματσάκης">
εξ ονόματος της Ομάδας ALDE. - (EN) Κύριε Πρόεδρε, κύριε Επίτροπε, καταρχάς επιθυμώ να συγχαρώ την κ. Sinnott για την εξαιρετική έκθεσή της, η οποία αξίζει την πλήρη υποστήριξή μας. Το θέμα του εν λόγω σχεδίου νομοθετικού ψηφίσματος είναι αναμφίβολα εξαιρετικά σημαντικό, καθώς αφορά τους πρόωρους θανάτους περισσότερων από 200 000 πολιτών της ΕΕ ετησίως και τον τραυματισμό αρκετών εκατομμυρίων ατόμων στα 25 κράτη μέλη. Ορισμένοι από τους τραυματισμούς αυτούς είναι φρικτοί και πολλοί από αυτούς οδηγούν στη μόνιμη παραμόρφωση ή στη σοβαρή και διά βίου αναπηρία χιλιάδων ανθρώπων.
<P>
Δύο κύριες πτυχές της πρόληψης των τυχαίων τραυματισμών είναι ο προσδιορισμός και η αξιολόγηση των παραγόντων κινδύνου, καθώς και η κατάλληλη γνωστοποίηση και εφαρμογή των μέτρων ασφαλείας. " κ. Sinnott σωστά σημειώνει ότι, πέρα από τη συγκέντρωση πληροφοριών σχετικά με τους τραυματισμούς μέσω της δημιουργίας ενός συστήματος επιτήρησης, η έκθεση του Συμβουλίου χρειάζεται να εμπλουτιστεί, δίνοντας περισσότερη έμφαση στην προαγωγή της ασφάλειας και αυξάνοντας τη συνειδητοποίηση της κοινής γνώμης όσον αφορά τους κινδύνους. Από τους πολυάριθμους και σοβαρούς κινδύνους που επηρεάζουν την ανθρώπινη ζωή, επιτρέψτε μου να επικεντρωθώ μόνο σε έναν: στο οινόπνευμα και στην οδική ασφάλεια.
<P>
Σε αυτόν τον τομέα, πολλά πρέπει να γίνουν όσον αφορά την πρόληψη. " χρήση του οινοπνεύματος από τους οδηγούς είναι εξαιρετικά επικίνδυνη, κυρίως επειδή το οινόπνευμα καταστέλλει την υψηλού επιπέδου λειτουργία του εγκεφάλου μας, συντελώντας στην εξασθένιση της αντίληψης των αισθήσεων, στην επιβράδυνση των αντανακλαστικών, στη διαταραχή του συντονισμού της κίνησης των μυών και στη μειωμένη αντίληψη του κινδύνου. Από την άποψη αυτή, το οινόπνευμα ευθύνεται με τα χρόνια για τον θάνατο εκατομμυρίων χρηστών των δρόμων παγκοσμίως. Ωστόσο, είτε λόγω άγνοιας, ή πιθανότερα ως αποτέλεσμα της άσκησης πολύ ισχυρών πιέσεων εκ μέρους της βιομηχανίας οινοπνευματωδών ποτών, δεν κατορθώνουμε να αντιληφθούμε πλήρως ότι είναι απαραίτητο να λάβουμε δραστικότερα μέτρα για την οδήγηση υπό την επήρεια οινοπνεύματος. Αντιθέτως, οδηγούμαστε στο να πιστέψουμε ότι η κατανάλωση οινοπνεύματος είναι ασφαλής κάτω από ορισμένα όρια, δηλαδή τα 50 mg ανά 100 ml αίματος στις περισσότερες ευρωπαϊκές χώρες.
<P>
Αυτό είναι εντελώς λανθασμένο κατά την άποψή μου. Δεν υπάρχει κανένα ασφαλές όριο για το οινόπνευμα και την οδήγηση. Οποιαδήποτε ποσότητα οινοπνεύματος, όσο μικρή και αν είναι, θα επηρεάσει σε κάποιον βαθμό την εγκεφαλική δραστηριότητα. Αν και ένας οδηγός με επίπεδο οινοπνεύματοςστο αίμα της τάξεως των 20, 30 ή 40 mg/100 ml μπορεί να έχει από τον νόμο το δικαίωμα να οδηγήσει, διατρέχει ωστόσο πολύ μεγαλύτερο κίνδυνο να εμπλακεί σε ατύχημα σε σύγκριση με κάποιον που δεν έχει καθόλου οινόπνευμα στο αίμα του.
<P>
Τα εκπαιδευτικά συστήματα των κρατών μας, καθώς και τα νομικά μας συστήματα, δημιουργούν στους οδηγούς μια λανθασμένη αίσθηση ασφάλειας όταν τους επιτρέπουν να σκέφτονται ότι, εφόσον δεν πίνουν υπερβολικά, είναι ασφαλείς στους δρόμους. Πρόκειται για εγκληματικό λάθος και πρέπει να διορθώσουμε αυτήν την κατάσταση, συμβάλλοντας στη διαμόρφωση μιας προσέγγισης για μηδενικό επίπεδο οινοπνεύματος. Μόνο τότε μπορούμε να ελπίζουμε ότι θα μειωθεί σημαντικά ο αριθμός των θανάτων στον δρόμο που οφείλονται στο οινόπνευμα. Αλλά -και δυστυχώς υπάρχει πάντα ένα "αλλά" στην πολιτική- πόσοι από εμάς είναι άραγε διατεθειμένοι και σε θέση να αναλάβουν το έργο να αγωνιστούν υπέρ μιας νομοθεσίας για τους οδηγούς που θα απαγορεύει την κατανάλωση οινοπνεύματος, και πόσοι από εμάς θα επιζήσουν πολιτικά, αν έρθουμε σε άμεση σύγκρουση με τις βιομηχανίες που σχετίζονται με το οινόπνευμα, υποστηρίζοντας ένα μηδενικό επίπεδο οινοπνεύματοςγια τους οδηγούς;
<P>
Συμπερασματικά, αν αυτά τα Χριστούγεννα υπάρχει κάποιο σημαντικό μήνυμα για τους ανθρώπους όσον αφορά την πρόληψη των τραυματισμών, αυτό είναι ότι το οινόπνευμα κατά την οδήγηση, τόσο σε μεγάλες όσο και σε μικρές ποσότητες, σκοτώνει και ότι το μοναδικό επίπεδο οινοπνεύματοςπου είναι ασφαλές για την οδήγηση είναι το μηδενικό.
<SPEAKER ID="167" NAME="Irena Belohorská" AFFILIATION="NI">
(SK) Θα ήθελα να υποστηρίξω κι εγώ τις συστάσεις του Συμβουλίου. Θέλω επίσης να ευχαριστήσω την εισηγήτρια για την εκπόνηση της έκθεσης του Ευρωπαϊκού Κοινοβουλίου σχετικά με αυτό το θέμα.
<P>
Ο βασικός λόγος για την εκπόνηση αυτής της έκθεσης αναφέρθηκε πολλές φορές απόψε. Κάθε μέρα, 600 άνθρωποι πεθαίνουν από ατυχήματα και τραυματισμούς, αριθμός που ισούται περίπου με 250 000 άτομα ετησίως. Αφενός αυτοί οι αριθμοί εκφράζουν τη θλίψη και την απώλεια των οικογενειών και αφετέρου δεν πρέπει να ξεχνούμε ότι τα ατυχήματα και η βία στον τομέα της κοινωνικής και οικονομικής ζωής αποτελούν επίσης ένα σημαντικό οικονομικό βάρος για το κράτος.
<P>
Σε πολλά κράτη μέλη, τα νοσοκομεία πρέπει να εξετάζουν προσεκτικά την αποτελεσματικότητα της θεραπείας, για παράδειγμα στους καρκινοπαθείς. Και ενώ η θεραπεία των θυμάτων ατυχημάτων και βίας απαιτεί σημαντικές δαπάνες, οι συνθήκες αυτές μπορούν να αποτραπούν. Κάθε χρόνο, επτά εκατομμύρια άνθρωποι στην Ευρωπαϊκή Ένωση διακομίζονται σε νοσοκομεία και 65 εκατομμύρια χρειάζονται ιατρική περίθαλψη. Αυτά τα στατιστικά στοιχεία εκφράζουν και αντανακλούν τον τεράστιο πόνο που υφίστανται όλα αυτά τα θύματα.
<P>
Ως εκ τούτου, πιστεύω ότι η πρόταση για κοινές διαδικασίες από τα κράτη μέλη της ΕΕ για τη μείωση του αριθμού των ατυχημάτων και της βίας είναι άκρως αποτελεσματική. Τα λεπτομερή στατιστικά στοιχεία που καταδεικνύουν διαφορές μεταξύ των κρατών μελών θα μας βοηθήσουν να καθορίσουμε με περισσότερη ακρίβεια τις μεθόδους πρόληψης. Από τη στιγμή που γνωρίζουμε ότι τα άτομα ηλικίας άνω των 65 ετών αντιπροσωπεύουν το 16% του πληθυσμού της ΕΕ και το 40% των θανάσιμων τραυματισμών, θα πρέπει να ξεκινήσουμε μια σειρά εκστρατειών ευαισθητοποίησης ή να εισάγουμε σχέδια προστασίας που θα εστιάζουν στα άτομα αυτής της συγκεκριμένης ηλικιακής ομάδας. Οι νέοι αποτελούν άλλη μια σημαντική ομάδα στην οποία θα πρέπει να εστιάσουμε για την πρόληψη των ατυχημάτων και της βίας. Οι τραυματισμοί στον αθλητισμό προκύπτουν συχνά υπό την επίβλεψη των προπονητών και κατά τη διάρκεια δραστηριοτήτων ελεύθερου χρόνου. Πρέπει να σεβόμαστε την υγεία μας και την υγεία των άλλων. Μαζί, πρέπει να αντιταχθούμε στην καθημερινή βία στην οποία εκτιθέμεθα μέσω της τηλεόρασης, των κινηματογραφικών ταινιών και των παιδικών παιχνιδιών, τα οποία συχνά ενθαρρύνουν αυτές τις ανεπιθύμητες μορφές συμπεριφοράς στην κοινωνία.
<SPEAKER ID="168" NAME="Horst Schnellhardt" AFFILIATION="PPE-DE">
(DE) Κύριε Πρόεδρε, κύριε Επίτροπε, κυρίες και κύριοι, οι προσπάθειες της Επιτροπής να μειώσει τον μεγάλο αριθμό ατυχημάτων και θυμάτων και να βελτιώσει σημαντικά την κατάσταση στα κράτη μέλη είναι ασφαλώς καλοδεχούμενες, ενώ και η εισηγήτρια επεσήμανε κάποια πράγματα σχετικά με το θέμα αυτό. Ωστόσο, πιστεύουμε πραγματικά ότι αυτά τα μέτρα θα έχουν ως αποτέλεσμα λιγότερα ατυχήματα σε αυτές τις χώρες; Πιστεύω ότι θα συμβεί το ακριβώς αντίθετο. Αυτά τα μέτρα συνεπάγονται τη δέσμευση κονδυλίων σε αυτές τις χώρες που θα μπορούσαν να χρησιμοποιηθούν για αυτά ακριβώς τα μέτρα.
<P>
Θα ήθελα να κάνω κάποιο σχόλιο για τις δαπάνες, οι οποίες προβλέπονται πάντοτε. Φυσικά, με ανησυχεί ο αριθμός των θυμάτων. Διάβασα σήμερα, όσον αφορά το REACH, το ποσό που θα μπορούσαμε να μειώσουμε τις δαπάνες ιατρικής περίθαλψης, εάν καταφέρουμε να βελτιώσουμε αυτήν την κατάσταση. Ασφαλώς, οι αριθμοί είναι σωστοί, ωστόσο δεν πρόκειται ποτέ να τους επιτύχουμε. Το μόνο πράγμα που θα καταφέρουμε με το συγκεκριμένο έγγραφο είναι γραφειοκρατία, μολονότι όλοι επιμένουμε ότι η ΕΕ την απορρίπτει και θέλει να την μειώσει. Παρόλα αυτά, τα κράτη μέλη της ΕΕ διαθέτουν τα μέσα για να αντιμετωπίσουν αυτό το πρόβλημα. Συγκεντρώνουν τις δικές τους στατιστικές, λαμβάνουν τα απαραίτητα μέτρα και γνωρίζουν την τοπική κατάσταση πολύ καλύτερα από ό,τι εμείς στις Βρυξέλλες ή το Στρασβούργο. Αυταπατώμαστε εάν πιστεύουμε ότι οι στατιστικές μας μπορούν να πουν στα κράτη μέλη κάτι που δεν γνωρίζουν ήδη· είμαστε σε λάθος δρόμο. Λαμβάνοντας την οδήγηση ως παράδειγμα, δεν μπορούμε να ελπίζουμε ότι θα επηρεάσουμε τον τρόπο οδήγησης στη Σικελία ή τη Φινλανδία από τις Βρυξέλλες. Αυτό μπορεί να επιτευχθεί μόνον εφόσον αναλάβουμε δράση επί τόπου και επομένως τέτοιου είδους δράση θα πρέπει να ρυθμίζεται αμιγώς μέσω της επικουρικότητας. Θα ήθελα να προβώ σε έναν μάλλον υπερβολικό παραλληλισμό. Ας πούμε ότι κάποιος μου έλεγε σήμερα ότι πολλοί άνθρωποι τραυματίζονται πέφτοντας από τη σκάλα την ώρα που κρεμούν τις κουρτίνες. Υπάρχουν ορισμένες χώρες που παραδοσιακά δεν χρησιμοποιούν κουρτίνες και έτσι δεν σημειώνονται τέτοια ατυχήματα. Ποιος θα μπει άραγε στον κόπο να κάνει τη σύγκριση; Το ίδιο ακριβώς συμβαίνει επίσης και σε πολλά άλλα πράγματα. Κατά τη γνώμη μου λοιπόν βρισκόμαστε σε λάθος δρόμο. Θα πρέπει να αναθεωρήσουμε αυτά τα μέτρα και να επικεντρωθούμε σε διμερή μέτρα που θα μας οδηγήσουν πραγματικά σε μείωση των ατυχημάτων, διότι με αυτήν την πρόταση αυτό δεν επιτυγχάνεται.
<SPEAKER ID="169" NAME="Μάρκος Κυπριανού">
Μέλος της Επιτροπής. (EN) Κύριε Πρόεδρε, θα ήθελα να ευχαριστήσω τους βουλευτές για αυτήν την πολύ ενδιαφέρουσα συζήτηση. Συμμερίζομαι με τους περισσότερους από εσάς την απογοήτευσή σας για το ότι εξακολουθούν να υπάρχουν στην Ευρωπαϊκή Ένωση πολλά αίτια τραυματισμού, θανάτου και νόσων που είναι δυνατόν να προληφθούν και για το ότι υπάρχουν πάρα πολλά που θα μπορούσαμε να κάνουμε για αυτό. Νομίζω ότι οι ομιλίες αυτές αποτελούν ένα βήμα προς τη σωστή κατεύθυνση και συμβάλλουν σε αυτήν την προσπάθεια. Γνωρίζω ότι το Ευρωπαϊκό Κοινοβούλιο έχει ασχοληθεί ενεργά με το ζήτημα της πρόληψης των τραυματισμών, και η σημερινή συζήτηση καταδεικνύει το ενδιαφέρον που υπάρχει για το εν λόγω θέμα.
<P>
Για εμάς, και για μένα προσωπικά, ο κυριότερος στόχος, το επίκεντρο των πολιτικών μου, είναι ο άνθρωπος -οι άνθρωποι- και αυτό είναι πραγματικότητα. Πρέπει όμως να παραδεχτούμε ότι δυστυχώς, στην εποχή μας, αυτό δεν είναι το μοναδικό πράγμα που σκέφτονται οι υπεύθυνοι για τη λήψη αποφάσεων. Έτσι, όταν θα είμαστε σε θέση να συνοδεύσουμε τα επιχειρήματα αυτά και με οικονομικά επιχειρήματα, θα μπορέσουμε να επιτύχουμε ακόμη καλύτερα αυτόν τον στόχο. Χωρίς αυτό να σημαίνει ότι η οικονομική ενίσχυση θα αποτελεί προτεραιότητα ή βασική επιδίωξη, σίγουρα βοηθά. Πέρα από την ανθρώπινη δυστυχία, τον πόνο και τον κοινωνικό αντίκτυπο που προκαλούν οι τραυματισμοί, δημιουργούν επίσης και σοβαρό πρόβλημα στις οικονομίες των κρατών μελών και είναι επομένως απαραίτητη από αυτήν την άποψη η επένδυση.
<P>
Ως προς τη θέση της Επιτροπής για τις διάφορες τροπολογίες, η Επιτροπή μπορεί να αποδεχθεί πλήρως έναν μεγάλο αριθμό τροπολογιών, για παράδειγμα τις τροπολογίες 5, 18, 21, και να αποδεχθεί εν μέρει τις τροπολογίες 7, 11, 15, 16 και 17. Στο Κοινοβούλιο έχει δοθεί ο πλήρης κατάλογος με τις θέσεις της Επιτροπής για κάθε τροπολογία και είμαι βέβαιος ότι θα συμπεριληφθεί στα πρακτικά αυτής της συνεδρίασης.
<P>
Δεν μπορούμε να κάνουμε δεκτή την τροπολογία που αφορά τη διαγραφή των χρηματοδοτικών μηχανισμών του προγράμματος για τη δημόσια υγεία, επειδή δεν έχουμε άλλη εναλλακτική λύση και, από νομικής πλευράς, δεν μπορούμε να αποδεχθούμε μια τροπολογία που δέχεται υποστήριξη από το Ταμείο Συνοχής και τα Διαρθρωτικά Ταμεία. Επομένως, υπό τις παρούσες συνθήκες, θα πρέπει να επιμείνουμε στη διατήρηση της χρηματοδότησης από το πρόγραμμα για τη δημόσια υγεία.
<P>
Ο βασικός στόχος της πρότασης αυτής είναι φυσικά το ζήτημα της πληροφόρησης, επειδή χωρίς τις σωστές πληροφορίες δεν θα μπορέσουμε να χαράξουμε τις πολιτικές, να θέσουμε τους στόχους και δεν θα γνωρίζουμε αν επιτυγχάνουμε τους εν λόγω στόχους. Τα περισσότερα κράτη μέλη χρειάζονται βοήθεια και αυτό φαίνεται από τα αποτελέσματα, από τις πληροφορίες που διαθέτουμε, και βρίσκει έρεισμα τόσο στη Συνθήκη όσο και στις πολιτικές με τις οποίες συμπληρώνονται και υποστηρίζονται οι προσπάθειες των κρατών μελών και συντονίζεται η πολιτική τους ανεξάρτητα από πολιτικές, κάτι που αποτελεί και τη βάση αυτής της πρότασης. Είναι αλήθεια ότι υπάρχουν διάσπαρτες πληροφορίες, αλλά πρέπει να τις συγκεντρώσουμε όλες, ώστε να μπορέσουμε να διδαχθούμε ο ένας από τις εμπειρίες του άλλου και να αποδείξουμε ότι αυτή είναι μια Ευρωπαϊκή Ένωση αλληλεγγύης, μια Ευρωπαϊκή Ένωση συνεργασίας, όπου μπορούμε να διδαχθούμε από τις εμπειρίες των άλλων και να αλληλοβοηθηθούμε, ώστε να μην χρειάζεται κάθε κράτος μέλος χωριστά να υποβληθεί σε αυτήν τη διαδικασία εκμάθησης με κόστος ανθρώπινες ζωές καθώς και την υγεία Ευρωπαίων πολιτών. Αυτή είναι η πρόκληση που αντιμετωπίζουμε και νομίζω ότι μπορούμε να εκμεταλλευθούμε σε μεγάλο βαθμό αυτήν τη δυνατότητα ανταλλαγής βέλτιστων πρακτικών, πληροφοριών και στενής συνεργασίας. Αυτός είναι ο στόχος της παρούσας πρότασης, και θα ήθελα ακόμη μια φορά να ευχαριστήσω την κ. Sinnott και το Κοινοβούλιο για το ότι υποστήριξαν την πρότασή μας.
<SPEAKER ID="170" NAME="Πρόεδρος">
" συζήτηση έληξε.
<P>
" ψηφοφορία θα διεξαχθεί αύριο στις 11.30.
<P>
Παράρτημα - Θέση της Επιτροπής
<P>
Έκθεση Sinnott
<P>
" Επιτροπή μπορεί να αποδεχθεί τις τροπολογίες 5, 18 και 21.
<P>
Οι τροπολογίες 7, 11, 15, 16 και 17 γίνονται δεκτές εν μέρει.
<P>
" Επιτροπή δεν μπορεί να δεχτεί τις τροπολογίες 1, 2, 3, 4, 6, 8, 9, 10, 12, 13, 14, 19, 20, 22, 23, 24, 25, 26, 27, 28, 29 και 30.

<CHAPTER ID="008">
Αιτιολογήσεις ψήφου
<SPEAKER ID="099" NAME="Carlos Coelho  " AFFILIATION="PPE-DE">
γραπτώς. - (PT) Βρισκόμαστε ενώπιον μιας πρωτοβουλίας της Δημοκρατίας της Φινλανδίας, σκοπός της οποίας είναι η προσαρμογή των κανόνων που εφαρμόζονται στα αρχεία ανάλυσης στην ισχύουσα νομοθεσία.
<P>
Μάλιστα, το πρωτόκολλο του 2003, που τέθηκε σε ισχύ τον Απρίλιο του τρέχοντος έτους, τροποποιεί τον Τίτλο III της Σύμβασης Ευρωπόλ και, ειδικότερα, το τμήμα που αφορά τη δημιουργία αρχείων ανάλυσης και τη συλλογή, την επεξεργασία, τη χρησιμοποίηση και τη διαγραφή των στοιχείων προσωπικού χαρακτήρα που περιέχουν τα αρχεία αυτά.
<P>
Αυτό σημαίνει ότι απαιτείται ανάλογη προσαρμογή των κανόνων εφαρμογής που εγκρίθηκαν.
<P>
Το μέτρο αυτό είναι, ως εκ τούτου, αν και προσωρινό, αναγκαίο και ενδεδειγμένο.
<P>
Άλλωστε, το μέτρο θα ισχύσει για ορισμένη χρονική περίοδο, καθώς όλα τα προηγούμενα νομοθετήματα θα καταργηθούν όταν τεθεί σε ισχύ η απόφαση του Συμβουλίου για τη σύσταση της Ευρωπαϊκής Αστυνομικής Υπηρεσίας.
<SPEAKER ID="101" NAME="Hubert Pirker" AFFILIATION="PPE-DE">
(DE) Κύριε Πρόεδρε, ψήφισα υπέρ αυτού του ψηφίσματος, θα ήθελα όμως να υπογραμμίσω ένα σημείο - αυτό που αφορά τη σύσταση ευρωπαϊκής δύναμης προστασίας. Εδώ στο Ευρωπαϊκό Κοινοβούλιο έχουμε την τάση, κάθε φορά που συμβαίνουν συγκεκριμένα γεγονότα, να ζητούμε αμέσως τη σύσταση ενός νέου θεσμικού οργάνου ή τη δημιουργία μίας νέας θέσης.
<P>
Εν προκειμένω, πρέπει να διασαφηνιστεί, για άλλη μία φορά, ότι τα κράτη μέλη δεν μπορούν και δεν πρέπει να απαλλαγούν έτσι απλά από την ευθύνη που φέρουν έναντι της αντιμετώπισης φυσικών καταστροφών: αντίθετα, αποτελεί πρωταρχικό καθήκον τους, και δική τους αρμοδιότητα, η λήψη προληπτικών μέτρων και η διασφάλιση ότι οι πυροσβεστικές υπηρεσίες διαθέτουν τον καλύτερο δυνατό εξοπλισμό και εκπαίδευση για την αποτελεσματική αντιμετώπιση καταστροφών. Σε εξαιρετικές περιπτώσεις ακραίων καταστροφών και μόνον, θα τίθεται φυσικά θέμα παροχής υποστήριξης και αλληλεγγύης από την Ευρωπαϊκή Ένωση, η οποία θα καλείται να επέμβει. " πρωταρχική ευθύνη όμως θα πρέπει να παραμείνει αρμοδιότητα των κρατών μελών.
<SPEAKER ID="102" NAME="Agnes Schierhuber" AFFILIATION="PPE-DE">
(DE) Κύριε Πρόεδρε, ψήφισα υπέρ του ψηφίσματος για τις φυσικές καταστροφές, διότι, όπως αποδείχτηκε για άλλη μία φορά, η Ευρώπη δεν είναι απρόσβλητη από ανάλογες ακραίες καταστάσεις και ότι χρειάζεται την αλληλεγγύη της ΕΕ. Εντούτοις, πρέπει να διευκρινιστεί ένα σημείο: ότι απαιτείται σημαντική βελτίωση του συντονισμού και ότι δεν πρέπει να επαναληφθεί η κατάσταση όπου κράτη μέλη της ΕΕ ζητούν πρόσθετη βοήθεια από τρίτες χώρες επειδή δεν είμαστε σε θέση να παράσχουμε οι ίδιοι τον απαιτούμενο βαθμό αρωγής. Τα κράτη μέλη καλούνται να ανταπεξέλθουν στην πρόκληση και να αναπτύξουν καλύτερες δομές βοηθείας σε επίπεδο οργάνωσης, ιδίως όπου χρησιμοποιούνται εθελοντές, παρέχοντας για παράδειγμα την καλύτερη δυνατή εκπαίδευση και εξοπλισμό στις πυροσβεστικές υπηρεσίες.
<P>
Ένα μεγάλο πρόβλημα που πρέπει να αντιμετωπιστεί το ταχύτερο δυνατόν είναι η διάθεση των νεκρών οικόσιτων και άγριων ζώων, ώστε να αποφευχθεί ο κίνδυνος επιδημιών αλλά και να περιοριστούν οι ζημίες που υφίσταται το περιβάλλον.
<SPEAKER ID="103" NAME="Andreas Mölzer" AFFILIATION="ITS">
(DE) Κύριε Πρόεδρε, ψήφισα και εγώ υπέρ του ψηφίσματος, μολονότι θεωρώ ότι οι καταστροφικές δασικές πυρκαγιές δεν πρέπει σε καμία περίπτωση να οδηγήσουν σε περαιτέρω διόγκωση των κοινοτικών θεσμικών οργάνων. Κατά τη γνώμη μου, κανένας ευρωπαϊκός οργανισμός πολιτικής προστασίας και καμία ευρωπαϊκή δύναμη επέμβασης σε περιπτώσεις καταστροφών δεν μπορούν να προσφέρουν αποτελεσματική προστασία έναντι φυσικών καταστροφών στην Ευρωπαϊκή Ένωση. Αντίθετα, θα προξενούσαν περαιτέρω διόγκωση της γραφειοκρατίας και των δαπανών.
<P>
Συνεπώς, πρέπει να βελτιώσουμε τη διεθνή συνεργασία, προκειμένου να είμαστε έτοιμοι να αντιμετωπίσουμε μελλοντικές φυσικές καταστροφές, και να διατηρούμε τις πυροσβεστικές μας υπηρεσίες, καθώς και τα δάση μας σε τέτοιο επίπεδο, ώστε απλά να μην μπορούν να συμβούν τέτοιας έκτασης φυσικές καταστροφές.
<SPEAKER ID="104" NAME="Glyn Ford" AFFILIATION="PSE">
(EN) Κύριε Πρόεδρε, πρέπει να επισημάνω ότι στην κατάσταση ψηφοφορίας της ομάδας μου αυτό το ψήφισμα για τις φυσικές καταστροφές έχει τίτλο "δασικές πυρκαγιές", όμως οι φυσικές καταστροφές στην Ευρώπη κατά τη διάρκεια του καλοκαιριού δεν περιορίζονταν σε πυρκαγιές και θέλω να θίξω το ζήτημα των πλημμυρών που έπληξαν την περιφέρειά μου, οι οποίες ήταν οι χειρότερες για πάνω από έναν αιώνα. Ένα τρίτο ενός εκατομμυρίου ανθρώπων έμειναν χωρίς πόσιμο νερό για μία εβδομάδα και πλέον. 4 000 κατοικίες υπέστησαν σοβαρές ζημιές και δεκάδες χιλιάδες χρειάστηκε να εκκενωθούν, με συνολικό κόστος που ανέρχεται στα 150 εκατ. ευρώ.
<P>
Ευελπιστώ ότι η κυβέρνηση της χώρας μου θα καταθέσει αίτηση για παροχή βοήθειας από την Ευρωπαϊκή Επιτροπή, προκειμένου να μπορέσουν οι κάτοικοι της υπαίθρου και των πόλεων της περιφέρειάς μου, καθώς και άλλων περιοχών της Βρετανίας να λάβουν αποζημιώσεις για το κόστος που αναπόφευκτα θα βαρύνει πολύ συγκεκριμένα στρώματα του πληθυσμού.
<SPEAKER ID="105" NAME="Πρόεδρος">
Ο τίτλος της πρότασης ψηφίσματος είναι "φυσικές καταστροφές" και έχει διορθωθεί.
<SPEAKER ID="106" NAME="Linda McAvan" AFFILIATION="PSE">
(EN) Κύριε Πρόεδρε, θέλω απλώς να επαναλάβω τα όσα ανέφερε ο κ. Ford για τις φυσικές καταστροφές στο "νωμένο Βασίλειο. Ίσως να μην είναι γνωστό, όμως 40 000 κατοικίες πλημμύρισαν. Εννιακόσια σχολεία επλήγησαν από την καταστροφή. Κεντρικές σιδηροδρομικές γραμμές εξακολουθούν να είναι κλειστές ακόμη και σήμερα. Γεωργικές εκτάσεις έχουν πληγεί, συμπεριλαμβανομένου του 75% των καλλιεργειών μπιζελιών του "νωμένου Βασιλείου. Στην περιφέρειά μου, το Yorkshire και Humber, επλήγησαν πολλές χιλιάδες ανθρώπων και πολλοί ακόμη δεν μπορούν να επιστρέψουν στις περιουσίες τους.
<P>
Αυτό που ζητούμε από την Επιτροπή, δεδομένου ότι η κυβέρνηση του "νωμένου Βασιλείου έχει πλέον ζητήσει χρηματοδότηση αλληλεγγύης, είναι η ταχεία απάντηση σε αυτήν την αίτηση, συγχρόνως όμως ζητούμε από όλα τα θεσμικά όργανα της ΕΕ να θέσουν ως ύψιστη προτεραιότητά τους την αλλαγή του κλίματος. Όταν, τους προσεχείς μήνες, υποβληθεί στο Σώμα ένα μείζον νομοθέτημα, ευελπιστώ ότι οι συνάδελφοι θα λάβουν υπόψη τις φυσικές καταστροφές αυτού του καλοκαιριού και θα φροντίσουν να συμβάλουμε στην αντιμετώπιση του μακροπρόθεσμου ζητήματος της αλλαγής του κλίματος, ευελπιστώ δε ότι δεν θα δούμε άλλες φυσικές καταστροφές στην κλίμακα αυτών που ζήσαμε εφέτος το καλοκαίρι.
<SPEAKER ID="107" NAME="Nirj Deva" AFFILIATION="PPE-DE">
(EN) Κύριε Πρόεδρε, στηρίζω και εγώ την αίτηση για χορήγηση πόρων από την Ευρωπαϊκή Επιτροπή. " περιφέρειά μου, η περιοχή της Νοτιοανατολικής Αγγλίας, επλήγη εξίσου άσχημα, ιδίως στο Oxfordshire και σε περιοχές του Berkshire, γι' αυτό υπέβαλα μαζί με τον συνάδελφό μου κ. Hannan αίτηση επείγουσας χρηματοδότησης από την Ευρωπαϊκή Επιτροπή. Λαμβάνω δε τον λόγο σε αυτό το σημείο για να ζητήσω από την Επιτροπή να επιταχύνει τη χρηματοδότηση της βοήθειας και της αποκατάστασης της ομαλότητας στην περιφέρειά μου, τη Νοτιοανατολική Αγγλία.
<SPEAKER ID="108" NAME="Françoise Castex  " AFFILIATION="PSE">
γραπτώς. - (FR) Ψηφίζοντας υπέρ του ψηφίσματος για τις φυσικές καταστροφές που συνέβησαν εφέτος το καλοκαίρι, θέλησα να εκφράσω την αλληλεγγύη μου στις οικογένειες των θυμάτων και σε αυτούς που ζουν στις πληγείσες περιοχές. Αυτό, επίσης, είναι το ευχαριστήριο μήνυμα προς όλους τους επαγγελματίες, τους εθελοντές και τις τοπικές αρχές που συνέδραμαν στην πυρόσβεση και στη διάσωση των θυμάτων από πλημμύρες.
<P>
Πιστεύω ότι τώρα είναι επιτακτική ανάγκη να θεσπίσουμε μέτρα παροχής έκτακτης κοινοτικής βοήθειας, κυρίως χρηματοδοτικά μέτρα, για να βοηθήσουμε στην ανάκαμψη των περιοχών, όπου σημειώθηκαν μεγάλες καταστροφές. Πρέπει, επίσης, να αποκαταστήσουμε το παραγωγικό δυναμικό των περιοχών που επλήγησαν, να προσπαθήσουμε να ενθαρρύνουμε τη δημιουργία περισσότερων θέσεων εργασίας και να προβούμε σε ενδεδειγμένες ενέργειες για να αντισταθμίσουμε τα κοινωνικά κόστη που συνεπάγεται η απώλεια θέσεων εργασίας και άλλων εισοδηματικών πόρων.
<P>
Εξακολουθώ να ανησυχώ για τον αυξανόμενο αριθμό καταστροφών που προκαλούνται από ακραία καιρικά φαινόμενα, τα οποία, όπως πιστεύουν οι ειδικοί, οφείλονται σε πολύ μεγάλο βαθμό στην αλλαγή του κλίματος που προκαλεί την υπερθέρμανση του πλανήτη. Καλώ, επομένως, την Επιτροπή να προβεί σε ενέργειες για να διασφαλίσει τη συμμόρφωση στις δεσμεύσεις του Κυότο και στις επιπτώσεις τους.
<SPEAKER ID="109" NAME="Den Dover  " AFFILIATION="PPE-DE">
γραπτώς. - (EN) Παρότι στηρίζουμε και υπερψηφίζουμε την κοινή πρόταση ψηφίσματος για τις φυσικές καταστροφές, οι βρετανοί Συντηρητικοί έχουμε αντιρρήσεις για τη δημιουργία μιας "ευρωπαϊκής δύναμης" (παράγραφος 9), διότι πιστεύουμε ότι τα συστήματα πρόληψης και ταχείας αντίδρασης πρέπει να εστιάζονται στους πόρους των κρατών μελών.
<SPEAKER ID="110" NAME="Ilda Figueiredo  " AFFILIATION="GUE/NGL">
γραπτώς. - (PT) Θεωρούμε θετικό αυτό το ψήφισμα και προτείνουμε την υπερψήφισή του, οφείλουμε όμως να επιστήσουμε την προσοχή στην απουσία σημαντικών προτάσεων (παρά τις πολυάριθμες αναφορές σε προηγούμενα ψηφίσματα του ΕΚ) και στην εμμονή σε άλλες, για τις οποίες διατηρούμε σοβαρές επιφυλάξεις.
<P>
Πρέπει, συνεπώς, να επιμείνουμε στην ανάγκη αναθεώρησης του κανονισμού που διέπει τη λειτουργία του Ταμείου Αλληλεγγύης, ώστε να καλύπτει καταστροφές σε περιφερειακό επίπεδο, να δημιουργεί μηχανισμούς ενίσχυσης των ατόμων που πλήττονται από αυτές και να συμβάλλει στην αναδάσωση, δίνοντας την αναγκαία έμφαση στην πρόληψη σοβαρών καταστροφών που προκαλούνται από την αλλαγή του κλίματος. Πρέπει να υπάρχει ένα δημόσιο σύστημα γεωργικών ασφαλίσεων, το οποίο θα χρηματοδοτείται από την Ευρωπαϊκή Ένωση και το οποίο θα εγγυάται στους γεωργούς ένα ελάχιστο εισόδημα σε εθνικές καταστάσεις εκτάκτου ανάγκης, όπως ξηρασίες, πυρκαγιές και πλημμύρες.
<P>
Είναι σημαντικό να ταχθούμε υπέρ μιας πολιτικής πρόληψης για την αντιμετώπιση του προβλήματος των φυσικών καταστροφών, που πλήττουν ιδιαίτερα την περιοχή της Μεσογείου, και να μεταβάλουμε δραστικά την ΚΓΠ με σκοπό την καταπολέμηση της συρρίκνωσης των μικρομεσαίων γεωργικών εκμεταλλεύσεων και των οικογενειακών γεωργικών εκμεταλλεύσεων, ενθαρρύνοντας τη γεωργική παραγωγή, τη βιοποικιλότητα και την παραμονή στην ύπαιθρο.
<P>
Έχουμε αμφιβολίες σχετικά με τον κοινοτικό μηχανισμό πολιτικής προστασίας, καθότι ενδέχεται να αποδειχθεί ένας ακόμη τρόπος αφαίρεσης σημαντικών πτυχών της εθνικής κυριαρχίας, όπως η διαχείριση των φυσικών πόρων, κυρίως των δασών και των δασικών εκτάσεων.
<SPEAKER ID="111" NAME="Genowefa Grabowska  " AFFILIATION="PSE">
γραπτώς. - (PL) Εδώ και αρκετά χρόνια ξεκινούμε τη φθινοπωρινή σύνοδο του Κοινοβουλίου με συζητήσεις σχετικά με τις τραγικές επιπτώσεις φυσικών καταστροφών οι οποίες πλήττουν την Ευρώπη τα καλοκαίρια. Ξηρασίες, κύματα καύσωνα, πλημμύρες και πυρκαγιές καταστρέφουν την Ευρώπη. Αν προσθέσουμε και τις βιομηχανικές καταστροφές που προκαλούν οι δυνάμεις της φύσης, βρισκόμαστε ενώπιον μιας εικόνας της Ευρώπης της οποίας οι πολίτες είναι ανυπεράσπιστοι απέναντι στην καταστροφική δύναμη της φύσης.
<P>
Πάνω από 60 άνθρωποι έχασαν τη ζωή τους στις φετινές πυρκαγιές στην Ελλάδα, πολλές οικογένειες έχασαν ολόκληρη την περιουσία τους, ενώ χιλιάδες εκτάρια δασικών εκτάσεων και ελαιώνων έγιναν στάχτη. " εικόνα αυτή είναι πραγματικά τραγική. Γνωρίζω τι σημαίνει μια τέτοια τραγωδία. " χώρα μου έχει πληγεί από πλημμύρες, ενώ θρηνήσαμε πολλά θύματα τραγικών δυστυχημάτων σε ορυχεία. Γι' αυτό, θέλω να εκφράσω τα συλλυπητήριά μου και την ευρωπαϊκή μου αλληλεγγύη στις οικογένειες και τα αγαπημένα πρόσωπα των θυμάτων της καταστροφής στην Ελλάδα, καθώς και στους κατοίκους των περιοχών που επλήγησαν από τις πυρκαγιές.
<P>
Συγχρόνως, θεωρώ ότι η Ευρώπη δεν έχει την πολυτέλεια να μένει αδρανής απέναντι σε τέτοια γεγονότα. Αυτό δεν σημαίνει ότι πρέπει απλώς να προσφερθεί χρηματοδοτική ενίσχυση από την ΕΕ, η οποία θα επιτρέψει την ανοικοδόμηση των περιοχών που επλήγησαν από καταστροφές. Πρωτίστως, πρέπει να προετοιμάσουμε έναν πιο αποτελεσματικό μηχανισμό πρόληψης και έγκαιρης προειδοποίησης εντός της ΕΕ, ο οποίος, ακόμη και αν δεν επιτυγχάνει την αποφυγή των καταστροφών, θα έχει οπωσδήποτε αντίκτυπο ως προς τη μείωση των συνεπειών τους. Παρότι η προστασία του πληθυσμού από καταστροφές είναι ευθύνη του εκάστου κράτους μέλους, πρέπει να εξετάσουμε τις δυνατότητες μιας πιο αποτελεσματικής παρακολούθησης των εθνικών πολιτικών ελέγχου κρίσεων, ενδεχομένως ακόμη και μια κοινή δύναμη ταχείας αντίδρασης σε περιπτώσεις εκδήλωσης τέτοιων καταστροφών.
<SPEAKER ID="112" NAME="Pedro Guerreiro  " AFFILIATION="GUE/NGL">
γραπτώς. - (PT) Θέλω να εκφράσω τη βαθύτατη θλίψη μας για τα θύματα των σοβαρών θερινών δασικών πυρκαγιών -ιδίως στην Ελλάδα- και την αλληλεγγύη μας προς τις οικογένειές τους και προς το σύνολο των πληγέντων.
<P>
Τώρα απαιτούνται πράξεις, και όχι λόγια. " ΕΕ πρέπει να κινητοποιήσει τα αναγκαία χρηματοδοτικά συστήματα και μέσα για την κάλυψη των υλικών αναγκών του πληγέντος πληθυσμού και την προώθηση της κοινωνικής, οικονομικής και περιβαλλοντικής ανάκαμψης των συγκεκριμένων περιοχών.
<P>
Ενόψει των έως τώρα επισημάνσεων, υπενθυμίζω ορισμένες από τις προτάσεις που καταθέσαμε το 2003 και το 2005 και οι οποίες παραμένουν εξίσου σημαντικές ακόμη και σήμερα:
<P>
διατήρηση της επιλεξιμότητας των περιφερειακών καταστροφών για τη χορήγηση ενισχύσεων από το Ταμείο Αλληλεγγύης·
<P>
αναγνώριση των φυσικών καταστροφών που πλήττουν ειδικότερα την περιοχή της Μεσογείου, όπου καταγράφεται πάνω από το 90% των δασικών πυρκαγιών και ξηρασιών·
<P>
δημιουργία κοινοτικού προγράμματος για την προστασία των δασών και των δασικών περιοχών από πυρκαγιές·
<P>
εξέταση της πιθανότητας δημιουργίας ταμείου γεωργικών καταστροφών·
<P>
ιδιαίτερη μέριμνα για τις μειονεκτούσες περιφέρειες σε περιπτώσεις φυσικών καταστροφών.
<P>
Τέλος, θέλω να επισημάνω ότι, αν οι πόροι που διατίθενται για τις διαρκώς αυξανόμενες στρατιωτικές δαπάνες είχαν διατεθεί για την πρόληψη και την καταπολέμηση φυσικών καταστροφών, καθώς και την αποκατάσταση των πληγεισών περιοχών, η συχνότητα και οι συνέπειες τέτοιων καταστροφών θα μειώνονταν σημαντικά.
<SPEAKER ID="113" NAME="Carl Lang  " AFFILIATION="ITS">
γραπτώς. - (FR) Στα τέλη Αυγούστου, η Ελλάδα βίωσε τη χειρότερη φυσική καταστροφή της ιστορίας της. Σύμφωνα με έναν πρώτο, μερικό απολογισμό των εκτεταμένων πυρκαγιών που κατέκαψαν στον διάβα τους τεράστιες περιοχές της Πελοποννήσου, οι νεκροί ανέρχονται σε 63, ενώ κάηκαν περισσότερο από 40 000 βοοειδή, 250 000 ελαιόδεντρα και έγιναν στάχτη εκατοντάδες χιλιάδες εκτάρια δασών.
<P>
Το τριήμερο εθνικό πένθος που κήρυξε ο πρωθυπουργός, Κώστας Καραμανλής, δεν μπορεί να συγκαλύψει την ολοκληρωτική αποτυχία του κράτους να προστατεύσει τους πολίτες του και να συνδράμει τους χωρικούς, τους οποίους περικύκλωσαν οι φλόγες, σε μια χώρα όπου οι θερινοί καύσωνες και οι κίνδυνοι πυρκαγιών αποτελούν σύνηθες φαινόμενο.
<P>
Υπήρξαν παντού αποδείξεις όχι απλώς για ελλείψεις σε προσωπικό και σε εξοπλισμό αλλά και για την αποτυχία έγκαιρου προγραμματισμού και συντονισμού των επιχειρήσεων. Όπως και οι προηγούμενες κυβερνήσεις του ΠΑΣΟΚ, η κυβέρνηση της Νέας Δημοκρατίας δεν έκανε τίποτα για να αποτρέψει το μέγεθος και τη φρίκη των πυρκαγιών. Επιδεικνύοντας παντελή έλλειψη ηθικών αναστολών και για καθαρά πολιτικούς λόγους, ο πρωθυπουργός ανακοίνωσε, ενώ ακόμα εκδηλώνονταν πυρκαγιές σε ολόκληρη την Ελλάδα, ότι οι βουλευτικές εκλογές θα διεξάγονταν στην ημερομηνία που είχε προγραμματιστεί. Υποστηρίζοντας τους Έλληνες που έπεσαν θύματα των πολιτικών τους, ας ελπίσουμε ότι στο μέλλον οι ανεύθυνες κυβερνήσεις θα αντικατασταθούν από υπεύθυνες κυβερνήσεις.
<SPEAKER ID="114" NAME="David Martin  " AFFILIATION="PSE">
γραπτώς. - (EN) Ψήφισα υπέρ του ψηφίσματος για τις φυσικές καταστροφές του καλοκαιριού και χαιρετίζω ιδιαίτερα την ύπαρξη του Ταμείου Αλληλεγγύης της ΕΕ, το οποίο βοηθά τα κράτη μέλη να αντιμετωπίζουν τις συνέπειες τέτοιων καταστροφών. Είναι μια χρήσιμη έκφραση αλληλεγγύης η οποία βοηθά πραγματικά τις χώρες και τους πολίτες της ΕΕ σε περιπτώσεις έκτακτης ανάγκης.
<SPEAKER ID="115" NAME="Sebastiano " AFFILIATION="Nello) Musumeci  (UEN">
γραπτώς. - (IT) Οι φοβερές πυρκαγιές που έπληξαν ιδίως την Ελλάδα και τη Νότια Ιταλία εφέτος το καλοκαίρι, αφήνοντας στον διάβα τους θύματα και χιλιάδες εκτάρια κατεστραμμένων δασικών και γεωργικών εκτάσεων, υπογραμμίζουν για μία ακόμη φορά την επείγουσα ανάγκη για καλύτερο συντονισμό των μέτρων ταχείας αντίδρασης των δυνάμεων πολιτικής προστασίας των κρατών μελών.
<P>
Προς τον σκοπό αυτόν, είναι πλέον σαφές ότι πρέπει να συσταθεί ένας Ευρωπαϊκός Οργανισμός Πολιτικής Προστασίας για τον συντονισμό και τη διαχείριση μέτρων εξάλειψης ή πρόληψης των αιτίων των καταστροφών.
<P>
Ο εν λόγω οργανισμός -τη σύσταση του οποίου έχει προτείνει επανειλημμένα ο συντάκτης στην Επιτροπή, βάσει της θετικής εμπειρίας της Ομοσπονδιακής Υπηρεσίας Χειρισμού Καταστάσεων Έκτακτων Αναγκών (FEMA) των "ΠΑ- δεν θα ήταν υπεύθυνος μόνο για την καταπολέμηση των καταστροφικών πυρκαγιών που προξενούν τεράστιες ζημιές κάθε χρόνο στις χώρες της Μεσογείου, αλλά θα αναλάμβανε επίσης ταχεία δράση για την αντιμετώπιση εκτάκτων αναγκών που αποτελούν τα επακόλουθα κάθε φυσικής καταστροφής, όπως οι πλημμύρες που έπληξαν προσφάτως τη Βουλγαρία, ή ανθρωπογενή γεγονότα.
<P>
Πρέπει να υπογραμμιστεί ότι οι καταστροφές μπορεί να είναι υπερεθνικού χαρακτήρα, και η Ευρώπη δεν μπορεί να επαφίεται αποκλειστικά στη γενναιοδωρία εθελοντών ή στις ικανότητες και τους πόρους του συγκεκριμένου κράτους που έχει πληγεί, αλλά πρέπει να διαθέτει επαρκείς ανθρώπινους και οικονομικούς πόρους, Κθώ; και κατάλληλο εξοπλισμό που θα επιτρέπουν την ταχεία ανάληψη δράσης.
<SPEAKER ID="116" NAME="Luís Queiró  " AFFILIATION="PPE-DE">
γραπτώς. - (PT) Χάριν συνέπειας, ενόψει των όσων έχουμε δηλώσει στο παρελθόν και των όσων αναμένουμε από το Ευρωπαϊκό Ταμείο Αλληλεγγύης, θα ψηφίσω σαφώς υπέρ αυτού του ψηφίσματος. " ψήφος αυτή όμως δεν είναι μόνο θέμα συνέπειας.
<P>
" ευρωπαϊκή ολοκλήρωση, μεταξύ των αναρίθμητων άλλων πλεονεκτημάτων που προσφέρει, έχει το πλεονέκτημα της κλίμακας και των οικονομιών κλίμακας που συνοδεύουν την αλληλεγγύη. Χωρίς να υποβαθμίζονται καθ' οιονδήποτε τρόπο οι αρμοδιότητες των κρατών μελών και των κυβερνήσεών τους, είναι εφικτό και επιθυμητό, μέσω ενός εγχειρήματος αλληλεγγύης σε ευρωπαϊκό επίπεδο, να αντιμετωπιστούν οι καταστροφές που προκαλούνται από τη φύση και την αυξανόμενη μη προβλεψιμότητά της, παρά από σφάλματα στη διαχείριση της γης.
<P>
Εντούτοις, ενώ εμμένουμε σε αυτήν την πτυχή, δεν μπορούμε να μην συνυπολογίσουμε επίσης τον ανθρώπινο παράγοντα, όταν εγκληματίες βάζουν πυρκαγιές ή όταν σχέδια για την εκμετάλλευση της γης δημιουργούν τις προϋποθέσεις για ανάλογες καταστροφές ή εντείνουν τις επιπτώσεις τους. Φρονώ, συνεπώς, ότι είναι καιρός να επανεξετάσουμε πολλές από τις πολιτικές μας, ιδίως στον τομέα της διαχείρισης των δασών και των δασικών εκτάσεων, καθώς και της ανάπτυξης της υπαίθρου, αλλά όχι μόνο σε αυτόν τον τομέα: πρέπει επίσης να εξετάσουμε τα περιβαλλοντικά μας μέτρα, ούτως ώστε να μην καταστεί ο Άνθρωπος ακόμη πιο ολέθριος από την καταστροφική δύναμη της Φύσης.
<SPEAKER ID="117" NAME="Frédérique Ries  " AFFILIATION="ALDE">
γραπτώς. - (FR) Περισσότεροι από 60 νεκροί και 184 000 εκτάρια γης έγιναν στάχτη: αυτός είναι ο απολογισμός των πυρκαγιών που κατέκαψαν την Ελλάδα στα τέλη Αυγούστου.
<P>
" Ευρώπη δεν παρέμεινε παθητικός παρατηρητής. " αλληλεγγύη ενεργοποιήθηκε πλήρως μέσω του "ευρωπαϊκού χρηματοδοτικού μέσου ταχείας επέμβασης" που εγκρίναμε τον περασμένο Μάρτιο, ένα κοινό σύστημα πολιτικής προστασίας, όπου 30 κράτη θέτουν μέσα, όπως πυροσβεστικά αεροσκάφη Canadair, βυτιοφόρα και εξειδικευμένο προσωπικό ("δασοκομάντος"), στη διάθεση χωρών που πλήττονται από ανθρωπογενείς ή φυσικές καταστροφές.
<P>
Δεν υπερασπίζομαι με φανατισμό τη συστηματική εκχώρηση αρμοδιοτήτων στην Ευρώπη, αλλά πραγματικά πιστεύω ότι αξίζει τον κόπο ένα κοινοτικό σύστημα πολιτικής προστασίας, διότι οι φυσικές καταστροφές δεν γνωρίζουν σύνορα. Το έχω πει επανειλημμένως εδώ στο Σώμα, ιδίως την περίοδο των καταστροφικών πυρκαγιών στην Πορτογαλία το 2003.
<P>
" Ευρωπαϊκή Ένωση πρέπει οπωσδήποτε να καταδείξει τα οφέλη του. Πρέπει να χρησιμεύσει ως μοντέλο, ούτως ώστε να υπάρχει αλληλεγγύη μεταξύ των πολιτών της Ευρώπης, και όχι μόνο σε αυτήν τη συγκεκριμένη καταστροφή.
<SPEAKER ID="118" NAME="Gilles Savary  " AFFILIATION="PSE">
γραπτώς. - (FR) " καταστροφική καταιγίδα του Δεκεμβρίου του 1999, πλημμύρες στην Κεντρική Ευρώπη το 2002, πυρκαγιές στην Πορτογαλία και την Ισπανία το 2004 και τώρα πυρκαγιές στην Ελλάδα, όπου υπήρξαν ανθρώπινες απώλειες, καθώς και στη Ρουμανία και τη Βουλγαρία: κάθε φορά υπάρχει έντονη συναισθηματική απόκριση, κάθε φορά η Ευρώπη συμπάσχει, κάθε φορά η Επιτροπή υπόσχεται να βελτιώσει την αλληλεγγύη της και τους μηχανισμούς βοήθειας.
<P>
Ακριβώς εδώ και, μάλιστα, στις 18 Ιανουαρίου 2000, ζήτησα τη δημιουργία ενός ευρωπαϊκού σώματος δημόσιας ασφάλειας, και ο Επίτροπος Barnier ασπάστηκε αυτήν την ιδέα στην έκθεσή του, τον Μάιο του 2006.
<P>
Ακριβώς εδώ σε αυτό το Σώμα, ζητούσαμε επί ματαίω την ανανέωση του κανονισμού του 1992, βάσει του οποίου προβλέπετο χρηματοδότηση για τον εξοπλισμό πρόληψης πυρκαγιών, όπως είναι οι αντιπυρικές ζώνες, οι οδοί πρόσβασης και τα συστήματα παρακολούθησης.
<P>
Τώρα δεν πρέπει να περιμένουμε να συμβεί η επόμενη καταστροφή, να υπάρξουν περισσότερα θύματα. Ας υλοποιήσουμε την πρόταση Barnier. Υπάρχει ένα στρατιωτικό ευρωπαϊκό σώμα. Μπορεί σίγουρα η Ευρώπη να συστήσει ένα δικό της ευρωπαϊκό σώμα δημόσιας ασφάλειας για την προστασία των πολιτών της έναντι φυσικών και τυχαίων κινδύνων;
<P>
Τότε θα πρέπει να ζητήσουμε από τα κράτη μέλη να εκπονήσουν σχέδια για την πρόληψη των δασικών πυρκαγιών και να τα βοηθήσουμε, να τα ενθαρρύνουμε, ώστε να χρηματοδοτήσουν αυτά τα σχέδια μέσω ενός ειδικού χρηματοδοτικού μέσου, παρόμοιου με εκείνο του παλαιού κανονισμού του 1992.
<P>
Όταν αντιμετωπίζουμε αλλαγές του κλίματος, είναι προς το συμφέρον ολόκληρης της Ευρώπης να θεσπιστούν φιλόδοξες πολιτικές πρόληψης.
<SPEAKER ID="120" NAME="Miroslav Mikolášik" AFFILIATION="PPE-DE">
(SK) Όσον αφορά τις περιφέρειες, δεδομένου ότι ο ρόλος τους στη νομοθετική διαδικασία σημαίνει ότι είναι συχνά άμεσα υπεύθυνες για την υλοποίηση και την επιβολή του κοινοτικού δικαίου, οι προσπάθειες να επιτευχθεί βελτίωση του ρυθμιστικού πλαισίου είναι εξαιρετικά σημαντικές. Όργανα σε διαφορετικά επίπεδα της εθνικής και τοπικής διακυβέρνησης, οικονομικοί και κοινωνικοί εταίροι, εκπρόσωποι της κοινωνίας των πολιτών και μη κυβερνητικές οργανώσεις πρέπει -στο μέτρο του δυνατού- να μετέχουν ενεργά στη διαδικασία διαβούλευσης για τη θέσπιση ευρωπαϊκής νομοθεσίας.
<P>
Εξίσου σημαντικός είναι ο ρόλος τους για την αξιολόγηση της επιρροής και των αποτελεσμάτων αυτής της νομοθεσίας στα κράτη μέλη. Αυτό αυξάνει την ποιότητα, τη σαφήνεια και τη διαφάνεια των κανονισμών που εκπονούνται, λαμβάνοντας συγχρόνως υπόψη τις τοπικές και περιφερειακές συνθήκες και διαφορές. Κατ' αυτόν τον τρόπο, θα είμαστε επίσης σε θέση να αποτρέψουμε εσφαλμένες ερμηνείες, καθώς και καθυστερήσεις στη μεταφορά και την εφαρμογή της νομοθεσίας.
<SPEAKER ID="121" NAME="Zita Pleštinská" AFFILIATION="PPE-DE">
(SK) Στο πλαίσιο των βουλευτικών μου καθηκόντων, μου γνωστοποιούνται καταγγελίες πολιτών σύμφωνα με τις οποίες, κατά τη μεταφορά κοινοτικών νομοθετημάτων, ορισμένα κράτη μέλη τούς επιβάλλουν υποχρεώσεις οι οποίες υπερβαίνουν τις απαιτήσεις των εν λόγω νομοθετικών μέτρων. Οι πολίτες μαστίζονται από περιττές διοικητικές επιβαρύνσεις οι οποίες τους κάνουν να αντιμετωπίζουν με αντιπάθεια την κοινοτική νομοθεσία που θεσπίζεται.
<P>
Ψήφισα υπέρ της έκθεσης σχετικά με τη βελτίωση του ρυθμιστικού πλαισίου στην Ευρωπαϊκή Ένωση, στην οποία συμπεριελήφθησαν οι τροπολογίες μου, διότι αποτελεί σημαντική ευκαιρία προσέγγισης της ευρωπαϊκής νομοθεσίας από μία νέα οπτική γωνία. Οι ευρωπαϊκοί νόμοι καταρτίζονται με στόχο την απλούστευση της ζωής των πολιτών της ΕΕ και όχι την επιβάρυνσή τους· γι' αυτό πρέπει να καταρτίζονται με τρόπο απλό και κατανοητό, δίνοντας έμφαση στην ποιότητα και όχι στην ποσότητα. Συγχρόνως, εάν οι ενδιαφερόμενοι σε όλα τα επίπεδα ενημερώνονται αποτελεσματικά και εγκαίρως για τη μεταφορά της κοινοτικής νομοθεσίας, θα διασφαλιστεί η ενίσχυση της εμπιστοσύνης των πολιτών στο ευρωπαϊκό εγχείρημα.
<SPEAKER ID="122" NAME="David Martin  " AFFILIATION="PSE">
γραπτώς. - (EN) Ψήφισα υπέρ αυτής της έκθεσης για τη βελτίωση του ρυθμιστικού πλαισίου στην ΕΕ. Υποστηρίζω θερμά τη θέσπιση νομοθεσίας με το ελάχιστο δυνατό κόστος και με τη μέγιστη δυνατή αποτελεσματικότητα, ούτως ώστε να συμβάλλει στην ανάπτυξη μιας πιο ανταγωνιστικής ευρωπαϊκής οικονομίας, προσφέροντας συγχρόνως καλύτερα κοινωνικά, περιβαλλοντικά και οικονομικά αποτελέσματα.
<SPEAKER ID="124" NAME="Jonathan Evans  " AFFILIATION="PPE-DE">
γραπτώς. - (EN) Οι βρετανοί Συντηρητικοί εκφράζουμε τη λύπη μας για το γεγονός ότι η παράγραφος 3 είναι αόριστη, καθόσον φαίνεται να υποστηρίζονται "όλες" οι πρωτοβουλίες για την εφαρμογή του κοινοτικού δικαίου.
<P>
Οι βρετανοί Συντηρητικοί υποστηρίζουμε την εφαρμογή του κοινοτικού δικαίου, θέλουμε όμως να αναλύουμε και να εξετάζουμε όλες τις πρωτοβουλίες που προτείνει η Επιτροπή. Κατά τα άλλα, θεωρούμε ότι η συγκεκριμένη έκθεση αποτελεί εξαιρετική παρουσίαση του θέματος.
<SPEAKER ID="125" NAME="David Martin  " AFFILIATION="PSE">
γραπτώς. - (EN) Ψήφισα υπέρ αυτής της έκθεσης σχετικά με τη βελτίωση των τρόπων κατάρτισης της νομοθεσίας και των ρυθμίσεων της ΕΕ. Τα πιο αποτελεσματικά και ορθολογικά ρυθμιστικά και νομικά πλαίσια θα επιφέρουν βελτιώσεις στο σύνολο της ΕΕ ως προς τα κοινωνικά και οικονομικά αποτελέσματα, θα δημιουργήσουν περισσότερες θέσεις απασχόλησης και θα βελτιώσουν την ποιότητα ζωής μας.
<SPEAKER ID="127" NAME="Ilda Figueiredo  " AFFILIATION="GUE/NGL">
γραπτώς. - (PT) Στην έκθεση αναφέρεται ότι η απλούστευση του νομοθετικού πλαισίου, προκειμένου να διασφαλίζεται η σαφήνεια, η αποτελεσματικότητα και η ποιότητα της νομοθεσίας, αποτελεί απαραίτητη προϋπόθεση για την επίτευξη του στόχου της "βελτίωσης της νομοθεσίας", η οποία με τη σειρά της αποτελεί ενέργεια προτεραιότητας της Ευρωπαϊκής Ένωσης. Εν τω μεταξύ, αναφέρεται ότι 500 περίπου νέες νομοθετικές πρωτοβουλίες (εκ των οποίων 200 μόνο για το 2007) περιλαμβάνονται σε ένα ξεχωριστά διαμορφωμένο πρόγραμμα που αφιερώνεται ειδικά στις κωδικοποιήσεις, αποδεικνύοντας έτσι τη γραφειοκρατική πολυπλοκότητα της Ευρωπαϊκής Ένωσης.
<P>
Επισημαίνεται επίσης ότι η προωθούμενη σε ευρωπαϊκό επίπεδο απλούστευση πρέπει να συνοδεύεται από τη δέουσα σε εθνικό επίπεδο απλούστευση που θα διασφαλίζει ότι τα πλεονεκτήματα της κοινοτικής απλούστευσης δεν θα αμφισβητούνται από εθνικούς κανόνες ή από εμπόδια τεχνικού χαρακτήρα.
<P>
Ωστόσο, πρέπει να γίνει διάκριση μεταξύ των αμιγώς γραφειοκρατικών ζητημάτων και των περιπτώσεων στις οποίες ενδέχεται να αμφισβητούνται δικαιώματα.
<P>
Συμφωνούμε με την πρόταση να υιοθετήσει η Επιτροπή άπαξ και διά παντός την αναδιατύπωση ως συνήθη νομοθετική μέθοδο, προκειμένου να μπορεί να διατίθεται, για κάθε πρωτοβουλία, το κείμενο στο σύνολό του, ακόμη και όταν υπάρχουν συγκεκριμένες τροποποιήσεις, με σαφή ένδειξη των νέων τμημάτων και εκείνων που παρέμειναν αμετάβλητα, επιτρέποντας έτσι τη μεγαλύτερη αναγνωσιμότητα και διαφάνεια της κοινοτικής νομοθεσίας.
<SPEAKER ID="128" NAME="Glyn Ford  " AFFILIATION="PSE">
γραπτώς. - (EN) Ψήφισα υπέρ αυτού του ψηφίσματος για τη βελτίωση του ρυθμιστικού πλαισίου. Ως σοσιαλιστής, δεν έχω αντίρρηση στο να επιβαρυνθεί περαιτέρω η βιομηχανία, προκειμένου να προστατευθούν η υγεία και η ασφάλεια των καταναλωτών, το περιβάλλον ή να αυξηθούν οι κατώτατοι μισθοί. Απαιτώ όμως οικονομική αποδοτικότητα. Σύμφωνα με το βρετανικό υπουργικό συμβούλιο, εκτιμάται ότι η οδηγία για τα οχήματα στο τέλος του κύκλου ζωής τους, που τέθηκε σε ισχύ πριν από μερικά χρόνια, κόστισε στην οικονομία 400 εκατ. λίρες Αγγλίας (590 εκατ. ευρώ), ενώ προσέφερε περιβαλλοντικά και κοινωνικά οφέλη της τάξης των 100 εκατ. λιρών Αγγλίας (150 εκατ. ευρώ) ετησίως. Αν τα στοιχεία αυτά είναι έστω και ελάχιστα ακριβή, η εν λόγω οδηγία ήταν μια πολιτική και περιβαλλοντική αποτυχία. Θέλουμε το κόστος για τη βιομηχανία (και την κοινωνία) να συνοδεύεται από υψηλό πολλαπλασιαστή ως προς τα οφέλη, ούτως ώστε το κόστος των 100 εκατ. λιρών Αγγλίας να προσφέρει οφέλη 500 εκατ. ευρώ. Αυτό θα επιτευχθεί με την υλοποίηση των συστάσεων για τη διενέργεια μελέτης κόστους-οφέλους της προτεινόμενης νομοθεσίας στο μέλλον.
<SPEAKER ID="130" NAME="Jan Andersson, Göran Färm, Anna Hedh και Inger Segelström  " AFFILIATION="PSE">
γραπτώς. - (SV) Θεωρούμε ότι η παραδοσιακή νομοθεσία και η ανοικτή μέθοδος συντονισμού μπορούν να λειτουργήσουν παράλληλα και ότι συνεχίζουν να είναι αμφότερες αναγκαίες. Συνεπώς, δεν συμφωνούμε με την άποψη ότι η ανοικτή μέθοδος συντονισμού πρέπει να χρησιμοποιείται σε εξαιρετικές μόνον περιπτώσεις. Πρέπει επίσης να συνεχίσει να χρησιμοποιείται όταν η εναρμόνιση δεν είναι επιθυμητή ή πρακτική.
<P>
Συμμεριζόμαστε, ωστόσο, την άποψη ότι το Ευρωπαϊκό Κοινοβούλιο πρέπει να συμμετέχει πιο ολοκληρωμένα όταν χρησιμοποιείται η ανοικτή μέθοδος συντονισμού.
<SPEAKER ID="131" NAME="Jonathan Evans  " AFFILIATION="PPE-DE">
γραπτώς. - (EN) Οι βρετανοί Συντηρητικοί στηρίζουμε τις γενικές κατευθύνσεις της έκθεσης Medina Ortega, η οποία θέτει σαφή όρια στην προώθηση και χρήση του κοινοτικού δικαίου.
<P>
Σχετικά με την παράγραφο 18, θέλουμε να καταστήσουμε σαφές ότι οι Συντηρητικοί δεν υποστηρίζουμε τη στενότερη ευρωπαϊκή ολοκλήρωση, αλλά συμμεριζόμαστε την άποψη ότι επικρατεί επί του παρόντος δυσπιστία έναντι των θεσμικών οργάνων της ΕΕ, στη μείωση της οποίας ενδέχεται να συμβάλουν αυτές οι προτάσεις.
<SPEAKER ID="132" NAME="Ilda Figueiredo  " AFFILIATION="GUE/NGL">
γραπτώς. - (PT) Συμφωνούμε με τη θέση του εισηγητή ότι η έννοια του ενδοτικού δικαίου (μέσα "ήπιου δικαίου") που βασίζεται στην κοινή πρακτική είναι ασαφής και επιζήμια και δεν πρέπει να χρησιμοποιείται σε κανένα έγγραφο των κοινοτικών θεσμικών οργάνων, παρότι διαφωνούμε με άλλες πτυχές της έκθεσης.
<P>
Τέτοια μέσα ήπιου δικαίου, τα οποία μπορούν ευλόγως να χρησιμοποιηθούν ως ερμηνευτικά ή προπαρασκευαστικά μέσα για δεσμευτικές νομοθετικές πράξεις, δεν πρέπει ούτε να θεωρούνται νομοθεσία ούτε να τους δίνεται οποιαδήποτε ισχύς καθορισμού κανόνων, ενώ επαφίεται στη διακριτική ευχέρεια κάθε κράτους μέλους να αποφασίζει τον τρόπο χρήσης τους, ιδίως όταν φωτίζουν την ερμηνεία εθνικών διατάξεων που έχουν θεσπιστεί με σκοπό την εφαρμογή τους ή ακόμα όταν έχουν ως αντικείμενο τη συμπλήρωση κοινοτικών διατάξεων δεσμευτικού χαρακτήρα.
<P>
Είναι σαφές ότι τα λεγόμενα μη δεσμευτικά νομικά μέσα δεν μπορούν να υποκαταστήσουν νομικές πράξεις και μέσα, τα οποία διατίθενται για την εξασφάλιση της συνέχειας της νομικής διαδικασίας. " Επιτροπή πρέπει, συνεπώς, να εξετάσει προσεκτικά τις επιπτώσεις της μη δεσμευτικής νομοθεσίας στους καταναλωτές και τα πιθανά ένδικα μέσα που διαθέτουν, προτού προτείνει οποιαδήποτε μέτρα σχετίζονται με μέσα μη δεσμευτικής νομοθεσίας.
<SPEAKER ID="133" NAME="Daniel Strož  " AFFILIATION="GUE/NGL">
γραπτώς. - (CS) " έκθεση αυτή είναι πολύ σημαντική για τη βελτίωση και απλούστευση του νομικού περιβάλλοντος της Κοινότητας. Θέλω δε να υπογραμμίσω ιδιαίτερα τη σημασία της όσον αφορά την ανάγκη ενίσχυσης του ρόλου του Ευρωπαϊκού Κοινοβουλίου στη νομοθετική διαδικασία και τη σπουδαιότητά του στην προσπάθεια εξάλειψης του δημοκρατικού ελλείμματος. Στηρίζω επίσης πλήρως την επιθυμία καθιέρωσης μεθόδων διαβούλευσης με το Ευρωπαϊκό Κοινοβούλιο για την έγκριση των λεγόμενων μη δεσμευτικών νομοθετικών πράξεων, δεδομένου ιδίως ότι οι εν λόγω πράξεις είναι αρκετά συνηθισμένες: συχνά κερδίζουν χαρακτηρισμούς όπως "ασαφείς" και "αναποτελεσματικές", η δε υπερβολική χρήση τους ενδέχεται να αποτελεί ένδειξη υπέρβασης των αρμοδιοτήτων της Επιτροπής. Επιπλέον, το κοινό μπορεί να ταυτίσει την εικόνα της ευρωπαϊκής "υπεγραφειοκρατίας" με τις πράξεις αυτές.
<P>
Αν και στην έκθεση προτείνεται να μην χρησιμοποιείται το ενδοτικό δίκαιο στα επίσημα κοινοτικά έγγραφα και να μην αναγνωριστεί η διάκριση μεταξύ dura lex και mollis lex, δεν θεωρώ σημαντική αυτήν την πτυχή. " διαφορά μεταξύ δεσμευτικών και μη δεσμευτικών νομικών πράξεων της Κοινότητας είναι γεγονός και η σύσταση αυτή δεν μεταβάλλει ούτε αυτήν την πραγματικότητα ούτε την ύπαρξη ή την ουσία των εν λόγω πράξεων. Άλλωστε, το γεγονός ότι οι κανόνες ενδοτικού δικαίου του δευτερογενούς κοινοτικού δικαίου δεν είναι νομικώς δεσμευτικοί δεν σημαίνει ότι δεν έχουν και νομική αξία. Σκεφτείτε, για παράδειγμα, τη σημασία τους για την ερμηνεία νομικών πράξεων. Επιπλέον, αν ένα κοινοτικό όργανο δεν εκδώσει κάποια σύσταση ή γνωμοδότηση σε περιπτώσεις στις οποίες υποχρεούται να το πράξει, μπορεί να κατηγορηθεί για αδράνεια. Εντούτοις, το τελευταίο αυτό σχόλιο είναι τεχνικής φύσεως και δεν μεταβάλλει το συνολικό περιεχόμενο της έκθεσης.
<SPEAKER ID="135" NAME="Czesław Adam Siekierski" AFFILIATION="PPE-DE">
(PL) Κύριε Πρόεδρε, σήμερα εγκρίναμε μια έκθεση στην οποία επανεξετάσαμε τη λειτουργία της κοινής αγοράς της Ευρωπαϊκής Ένωσης. " κοινή αγορά, η οποία συνίσταται στην ελεύθερη κυκλοφορία των προσώπων, των υπηρεσιών, των κεφαλαίων και των εμπορευμάτων, έχει ενθαρρύνει την επίτευξη σημαντικής οικονομικής μεγέθυνσης, αυξημένης απασχόλησης και μεγαλύτερης ανταγωνιστικότητας στην ευρωπαϊκή οικονομία.
<P>
Εντούτοις, προκειμένου να βελτιωθεί η λειτουργία της, πρέπει να καταργηθούν τα υφιστάμενα εμπόδια και οι περιττές ρυθμίσεις. Γεγονός παραμένει, δυστυχώς, ότι ορισμένες χώρες περιορίζουν την κινητικότητα των εργαζομένων από τα νέα κράτη μέλη. Είναι επίσης σημαντικό να ενημερωθούν οι πολίτες, οι επενδυτές και οι επιχειρηματίες μας για τα οφέλη και τις ευκαιρίες που προσφέρει η κοινή εσωτερική αγορά.
<P>
Μια ενοποιημένη αγορά, χωρίς όρια ή περιορισμούς, αποτελεί τον θεμελιώδη πυλώνα της Ευρωπαϊκής Ένωσης. " κοινή αγορά ενισχύει ακόμη περισσότερο τους δεσμούς που υπάρχουν στο εσωτερικό της κοινότητάς μας, με την εφαρμογή διαφανών αρχών για τον ανταγωνισμό και την ενθάρρυνση της ανάπτυξης της επιχειρηματικότητας. " κοινή αγορά πρέπει, ωστόσο, να λαμβάνει υπόψη την κοινωνική συνοχή, τα θέματα που σχετίζονται με την απασχόληση, την προστασία του περιβάλλοντος και του καταναλωτή. Ιδιαίτερα σημαντικό είναι το ζήτημα των μέτρων μείωσης των διοικητικών επιβαρύνσεων στην Ευρωπαϊκή Ένωση.
<SPEAKER ID="136" NAME="Avril Doyle" AFFILIATION="PPE-DE">
(EN) Κύριε Πρόεδρε, στην παράγραφο 16 της έκθεσης Toubon εκφράζεται λύπη για το γεγονός ότι δεν τονίστηκε επαρκώς η συμβολή της πυρηνικής ενέργειας. " ψήφος μου κατά της φράσης αυτής στηρίζεται στην αντίληψη ότι αφορά την πυρηνική σχάση, με την οποία εγώ και πολλοί άλλοι διαφωνούμε λόγω του προβλήματος της διάθεσης των ραδιενεργών αποβλήτων και της κληρονομιάς του παροπλισμού. Τυχόν έμφαση στη δυνητική συμβολή της πυρηνικής σύντηξης, ωστόσο, αν και αφορά ακόμη μία αρκετά μακρινή προοπτική, θα άξιζε να υποστηριχθεί.
<P>
" παράγραφος 32 αναφέρεται στην εναρμόνιση στον τομέα της φορολογίας, μεταξύ άλλων, ενώ απευθύνεται έκκληση στην Επιτροπή να προωθήσει τις προτάσεις της σχετικά με μια κοινή ενοποιημένη βάση φορολογίας των επιχειρήσεων. " ιρλανδική αντιπροσωπεία στην Ομάδα ΕΛΚ-ΕΔ έχει ταχθεί σθεναρά κατά κάθε μορφής εναρμόνισης της άμεσης φορολογίας, περιλαμβανομένης της φορολογίας των εταιρειών, και θα συνεχίσουμε να απορρίπτουμε κάθε πρόταση που αποδυναμώνει αυτήν τη θέση. Επομένως, παρά τα πολλά εξαιρετικά στοιχεία της έκθεσης Toubon, οι συνάδελφοί μου και εγώ ήμασταν υποχρεωμένοι να απόσχουμε.
<SPEAKER ID="137" NAME="Jan Andersson, Göran Färm και Inger Segelström  " AFFILIATION="PSE">
γραπτώς. - (SV) Θεωρούμε ότι η έκθεση προσεγγίζει με πολύ ισορροπημένο τρόπο την εσωτερική αγορά και χαιρετίζουμε ειδικότερα τις διατάξεις σχετικά με τις μελέτες κοινωνικού και περιβαλλοντικού αντικτύπου, οι οποίες πρέπει να αποτελούν τη βάση κάθε νέας πρωτοβουλίας πολιτικής. Δεν συμμεριζόμαστε, ωστόσο, την άποψη ως προς τη συμβολή της πυρηνικής ενέργειας και θεωρούμε ότι η έκθεση είναι ασαφής σχετικά με τα φορολογικά θέματα. Για παράδειγμα, δεν γνωρίζουμε με βεβαιότητα τις πρωτοβουλίες που πρέπει να αναλάβει η Επιτροπή όσον αφορά τους ειδικούς φόρους κατανάλωσης και τον ΦΠΑ και επισημαίνουμε ότι τα επίπεδα φορολογίας εμπίπτουν στο πεδίο αρμοδιότητας των κρατών μελών. Δεν γνωρίζουμε επίσης επακριβώς σε ποια μέτρα εμπορικής άμυνας αναφέρεται η έκθεση. Αν και επιθυμούσαμε να δούμε πιο ισχυρές διατάξεις για τις κοινωνικές ρήτρες, υπερψηφίσαμε το κείμενο της έκθεσης στο σύνολό του, διότι επικροτούμε την επανεξέταση και τον ευρύτερο προσανατολισμό της έκθεσης.
<SPEAKER ID="138" NAME="Liam Aylward, Brian Crowley, Seán Ó Neachtain και Eoin Ryan  " AFFILIATION="UEN">
γραπτώς. - (EN) " πρώτη δεκαετία εφαρμογής της εσωτερικής αγοράς προσέθεσε 877 δισ. ευρώ στην οικονομία της ΕΕ. Συνέβαλε δε στη δημιουργία 2,5 εκατ. θέσεων απασχόλησης. Τα στοιχεία αυτά αποδεικνύουν με πολύ εύγλωττο τρόπο ότι η ενιαία αγορά λειτουργεί.
<P>
Ως εμπορικό έθνος, η Ιρλανδία δεν μπορεί παρά να ωφεληθεί από την πλήρη λειτουργία της ενιαίας αγοράς. " διασφάλιση της ανταγωνιστικότητας είναι ζωτικό στοιχείο του συνδυασμού πολιτικών για μια πλήρως λειτουργική ενιαία αγορά. Δεν αποδέχομαι τη θέση ότι η κοινή ενοποιημένη βάση φορολογίας των επιχειρήσεων (ΚΕΦΒΕ) δεν θα δυσχεράνει την ανταγωνιστικότητα της ΕΕ, όπως υποστηρίζεται στην έκθεση Toubon. " ΚΕΦΒΕ είναι η πλάγια οδός που οδηγεί στη φορολογική εναρμόνιση. Τα κράτη μέλη επιβάλλεται να έχουν την ευελιξία να χρησιμοποιούν τη φορολογία με διαφορετικούς τρόπους και με διαφορετικούς συντελεστές, προκειμένου να επιτυγχάνουν τους κοινωνικούς και οικονομικούς τους στόχους - η φορολογική εναρμόνιση θα τους στερούσε αυτήν τη δυνατότητα.
<P>
" έκθεση Toubon περιλαμβάνει πολλά ευνοϊκά στοιχεία σχετικά με την κοινωνία της γνώσης για μια βιώσιμη ΕΕ, για μια ΕΕ ανοικτή στον κόσμο και μια ΕΕ με ικανοποιητικό ρυθμιστικό περιβάλλον. Εντούτοις, απείχα από την τελική ψηφοφορία, διότι έχω τη σταθερή πεποίθηση ότι τα συμφέροντα της ΕΕ εξυπηρετούνται καλύτερα από την προώθηση του φορολογικού ανταγωνισμού, και όχι της φορολογικής εναρμόνισης.
<SPEAKER ID="139" NAME="Françoise Castex  " AFFILIATION="PSE">
γραπτώς. - (FR) Ψήφισα κατά της έκθεσης σχετικά με την επανεξέταση της ενιαίας αγοράς: εξάλειψη των εμποδίων και της αναποτελεσματικότητας με τη βελτίωση της υλοποίησης και της εφαρμογής.
<P>
Διαφωνώ με την προσέγγιση του εισηγητή, κ. Toubon, σύμφωνα με την οποία το άνοιγμα της εσωτερικής αγοράς στον ανταγωνισμό δεν θα υπόκειται σε κανέναν περιορισμό ή κοινωνική ρύθμιση. Ψήφισα, επίσης, κατά της περαιτέρω ελευθέρωσης της ταχυδρομικής υπηρεσίας, υπέρ της οποίας τάσσεται η έκθεση, και λυπούμαι που απορρίφθηκαν οι τροπολογίες για την κοινωνική και φορολογική εναρμόνιση.
<P>
Επιπλέον, εκφράζω τη λύπη μου για τη νέα αναφορά στη δημιουργία μιας απεριόριστης διατλαντικής ενιαίας αγοράς και υπογραμμίζω ότι πρέπει να δοθεί προτεραιότητα στη διαφύλαξη και στην προώθηση του ευρωπαϊκού κοινωνικού μοντέλου.
<P>
Κατά τη γνώμη μου, η ολοκλήρωση της ενιαίας αγοράς πρέπει να διέπεται από ρυθμίσεις που θα εγγυώνται την κοινωνική προστασία των πολιτών της Ευρώπης, πράγμα που δεν προτείνεται στην έκθεση Toubon, τη μοναδική συμβολή του Ευρωπαϊκού Κοινοβουλίου στην επανεξέταση της ενιαίας αγοράς.
<SPEAKER ID="140" NAME="Brigitte Douay  " AFFILIATION="PSE">
γραπτώς. - (FR) Οι γάλλοι σοσιαλιστές ψήφισαν υπέρ της έκθεσης Toubon σχετικά με την επανεξέταση της ενιαίας αγοράς και την προσαρμογή της στον εικοστό πρώτο αιώνα, δεδομένου ότι αναφέρεται σε σημαντικές πτυχές που ενίοτε παραγνωρίζονται, όταν συζητάμε περί ολοκλήρωσης της ενιαίας αγοράς. Επομένως, η κοινωνική και εδαφική συνοχή και οι εκσυγχρονισμένες υπηρεσίες κοινής ωφέλειας συμβαδίζουν με την ολοκλήρωση της ενιαίας αγοράς. Ωστόσο, ψηφίσαμε κατά της παραγράφου 24 σχετικά με την ελευθέρωση των ταχυδρομικών υπηρεσιών. " έκθεση δίνει επίσης έμφαση στην προστασία των καταναλωτών, η οποία συνδέεται στενά με την ολοκλήρωση της ευρωπαϊκής ενιαίας αγοράς και πρέπει να είναι κατοχυρωμένη. Τέλος, η περιβαλλοντική πτυχή πρέπει να περιληφθεί στις απαιτήσεις της εσωτερικής αγοράς, που αποτελεί κεφάλαιο για την Ευρωπαϊκή Ένωση, υπό την προϋπόθεση της τήρησης αυτών των γενικών αρχών.
<P>
Ένα σημαντικό σημείο στην έκθεση είναι οι μικρομεσαίες επιχειρήσεις και η διευκόλυνση της πρόσβασής τους στην ευρωπαϊκή εσωτερική αγορά συνολικά, δεδομένου του σημαντικού ρόλου που διαδραματίζουν αυτές και ο κλάδος της χειροτεχνίας σε σχέση με την απασχόληση και την καινοτομία.
<P>
Υποστηρίζω ιδιαίτερα την αποφασιστικότητα που εξέφρασε ο εισηγητής για την ανάληψη ενεργούς και αποτελεσματικής δράσης κατά της παραποίησης, που αποτελεί αληθινή μάστιγα για την ευρωπαϊκή οικονομία.
<SPEAKER ID="141" NAME="Ilda Figueiredo  " AFFILIATION="GUE/NGL">
γραπτώς. - (PT) " έκθεση αυτή έχει πολύ έντονα νεοφιλελεύθερα χαρακτηριστικά, καταδεικνύοντας για μία ακόμη φορά ότι το Ευρωπαϊκό Κοινοβούλιο είναι ταγμένο στην όλο και μεγαλύτερη ελευθέρωση, στη μεγιστοποίηση της απόδοσης των κεφαλαίων των επιχειρήσεων και των χρηματοπιστωτικών ομίλων που καταγράφουν ήδη κέρδη 35% ή και πλέον.
<P>
Έτσι, μετά τον εγκωμιασμό των σπουδαίων πλεονεκτημάτων που προσφέρει η ενιαία αγορά (σε μεγάλες επιχειρήσεις και χρηματοπιστωτικούς ομίλους), μαθαίνουμε ότι εξακολουθούν να υπάρχουν τάσεις προστατευτισμού, τις οποίες επιβάλλεται να καταπολεμήσουμε και να προωθήσουμε τη διαδικασία σε άλλους τομείς, όπως οι χρηματοπιστωτικές υπηρεσίες, η φορολογική πολιτική, οι μεταφορές, οι ταχυδρομικές υπηρεσίες και η ενέργεια, οι οποίοι δεν είναι ακόμη πλήρως ελευθερωμένοι και ολοκληρωμένοι.
<P>
Μέσω της διαστρέβλωσης της πραγματικότητας, επιχειρούν να κρύψουν τις πραγματικές συνέπειες της ενιαίας αγοράς, όπως η αύξηση του κόστους, η μείωση των υπηρεσιών και της ποιότητας των υπηρεσιών ή οι απώλειες θέσεων εργασίας, για να αναφέρω ορισμένες μόνον από αυτές.
<P>
" έκθεση αυτή είναι μια απόπειρα ενθάρρυνσης της περαιτέρω ελευθέρωσης των δημοσίων υπηρεσιών, της περαιτέρω μεταφοράς πολιτικής εξουσίας από εθνικό σε υπερεθνικό επίπεδο, καθώς και της επίτασης των επιθέσεων κατά των δικαιωμάτων των καταναλωτών και των εργαζομένων, οφείλουμε λοιπόν να την καταψηφίσουμε.
<SPEAKER ID="142" NAME="Hélène Goudin και Nils Lundgren  " AFFILIATION="IND/DEM">
γραπτώς. - (SV) " Λίστα του Ιουνίου συμμερίζεται τη γενική τοποθέτηση του εισηγητή, ότι δηλαδή η εσωτερική αγορά είναι μία από τις μεγαλύτερες επιτυχίες της ΕΕ και ότι πρέπει να αναπτυχθεί και να βελτιωθεί περαιτέρω.
<P>
Διαφωνούμε, ωστόσο, με πολλές από τις συγκεκριμένες προτάσεις που περιλαμβάνονται στην έκθεση. Διαφωνούμε εντόνως με τις διατάξεις περί φορολογικής εναρμόνισης, την υποδοχή που έλαβε το ευρώ, καθώς και την ανάγκη ελευθέρωσης των ταχυδρομικών υπηρεσιών των κρατών μελών, οι οποίες αποτελούν δημόσια υπηρεσία την οποία πρέπει να ρυθμίζει πρωτίστως κάθε κράτος μέλος.
<P>
Τέλος, συμφωνούμε με την άποψη ότι το νομικό καθεστώς των υπηρεσιών κοινής ωφέλειας είναι ασαφές. Επιλέξαμε, ωστόσο, να καταψηφίσουμε την τροπολογία 12/αναθ. της Ομάδας ΕΛΚ-ΕΔ και την τροπολογία 4 της Σοσιαλιστικής Ομάδας στο ΕΚ, διότι το μακροπρόθεσμο αποτέλεσμα της διάταξης που θεσπίζεται με αυτές τις τροπολογίες θα είναι η μεταφορά ακόμη περισσότερων εξουσιών στο Ευρωπαϊκό Δικαστήριο.
<P>
Βάσει των ανωτέρω επιχειρημάτων, επιλέξαμε να καταψηφίσουμε την έκθεση στην τελική ψηφοφορία.
<SPEAKER ID="143" NAME="Malcolm Harbour  " AFFILIATION="PPE-DE">
γραπτώς. - (EN) Οι βρετανοί Συντηρητικοί βρισκόμαστε στην πρώτη γραμμή της προσπάθειας δημιουργίας μιας ενιαίας αγοράς που θα λειτουργεί πλήρως και αποτελεσματικά. Χαιρετίζουμε την έκθεση Toubon και την έμφαση με την οποία υποστηρίζει τη διαρκή δράση με σκοπό να καταστεί η ενιαία αγορά δυναμική, εξωστρεφής και ευέλικτη, διασφαλίζοντας συγχρόνως ότι προσφέρει πραγματικά οφέλη για τους πολίτες.
<P>
Στο πλαίσιο αυτό, οι βρετανοί Συντηρητικοί υποστηρίξαμε ότι η φορολογική πολιτική πρέπει να παραμείνει υπό τον πλήρη έλεγχο των κρατών μελών της ΕΕ και ότι οι προκρούστειες πολιτικές σε κοινοτικό επίπεδο απειλούν τον οικονομικό δυναμισμό και τη διεθνή ανταγωνιστικότητα, που είναι τόσο κρίσιμα για το μέλλον της Ευρώπης. Συνεπώς, καταψηφίσαμε τις εκκλήσεις για μια κοινή ενοποιημένη βάση φορολογίας των επιχειρήσεων.
<SPEAKER ID="144" NAME="Anna Hedh  " AFFILIATION="PSE">
γραπτώς. - (SV) Παρότι η έκθεση περιλαμβάνει ορισμένες θετικές διατάξεις, επέλεξα να την καταψηφίσω. Εκτός από τις διατάξεις για την πυρηνική ενέργεια, τις οποίες δεν μπορώ να υποστηρίξω, στην έκθεση επικρίνονται οι ειδικοί φόροι κατανάλωσης και η ελάχιστη εναρμόνιση στα ζητήματα προστασίας του καταναλωτή, κάτι που θα μπορούσε στο μέλλον να έχει αρνητικές επιπτώσεις τόσο για την πολιτική για το οινόπνευμα όσο και για την προστασία των καταναλωτών στη Σουηδία. Χαιρετίζω την επανεξέταση, θα ήθελα όμως να δω ισχυρότερες διατάξεις για τις κοινωνικές ρήτρες, φρονώ δε ότι η εν λόγω έκθεση δεν είναι όσο θα έπρεπε ισορροπημένη.
<SPEAKER ID="145" NAME="Astrid Lulling  " AFFILIATION="PPE-DE">
γραπτώς. - (FR) Ψήφισα υπέρ της έκθεσης του κ. Toubon σχετικά με την επανεξέταση της ενιαίας αγοράς και στηρίζω τη θετική προσέγγιση του εισηγητή για έναν από τους πλέον σημαντικούς πυλώνες της Ευρωπαϊκής Ένωσης. Οι τέσσερεις ελευθερίες που διέπουν την ενιαία αγορά -η ελεύθερη κυκλοφορία των εμπορευμάτων, των υπηρεσιών, των προσώπων και των κεφαλαίων- πρέπει να ενθαρρυνθούν και να αναπτυχθούν περαιτέρω, προκειμένου να διασφαλιστεί ότι όλοι θα επωφελούνται πλήρως των πλεονεκτημάτων της ενιαίας αγοράς.
<P>
Σε ό,τι αφορά την ελεύθερη κυκλοφορία των υπηρεσιών, πιστεύω ότι είναι πραγματικά κρίμα που δεν δόθηκε μεγαλύτερη έμφαση στη σημασία της αρχής της χώρας προέλευσης, η οποία ήδη υπονομεύτηκε τα μάλα από την οδηγία για τις υπηρεσίες, με στόχο την επίτευξη μιας πραγματικής ενιαίας αγοράς και τη δημιουργία θέσεων απασχόλησης.
<P>
Πιστεύω, επίσης, ότι η τήρηση της αρχής της χώρας προέλευσης σε ό,τι αφορά τον ΦΠΑ επί των τηλεπωλήσεων και του ηλεκτρονικού εμπορίου είναι η μόνη βιώσιμη βάση για ένα συνεκτικό και διαφανές φορολογικό πλαίσιο που θα επιτρέπει την ελεύθερη κυκλοφορία των εμπορευμάτων.
<P>
Κατά τη γνώμη μου, ο φορολογικός ανταγωνισμός δεν αποτελεί σε καμία περίπτωση πρόσκομμα για την ολοκλήρωση της ενιαίας αγοράς· τουναντίον, ενθαρρύνει τους οικονομικούς παράγοντες να προασπιστούν τις ελευθερίες τους σε ό,τι αφορά την ελεύθερη κυκλοφορία εντός της ενιαίας αγοράς.
<SPEAKER ID="146" NAME="David Martin  " AFFILIATION="PSE">
γραπτώς. - (EN) Ψήφισα υπέρ αυτής της έκθεσης σχετικά με την επανεξέταση της ενιαίας αγοράς, την οποία επεξεργάζεται η Επιτροπή. Χαιρετίζω ιδιαίτερα την εστίαση στη βελτίωση της νομοθεσίας σε όλη την Ένωση, καθώς και την εστίαση στην εξασφάλιση της ασφάλειας δικαίου για τις υπηρεσίες κοινής ωφελείας.
<SPEAKER ID="147" NAME="Christel Schaldemose  " AFFILIATION="PSE">
γραπτώς. - (DA) Οι δανοί βουλευτές της Σοσιαλιστικής Ομάδας στο Ευρωπαϊκό Κοινοβούλιο -ο κ. Rasmussen, η κ. Thomsen, η κ. Schaldemose, ο κ. Jørgensen και ο κ. Christensen- καταψηφίσαμε την παράγραφο 18, η οποία αφορά την επανεξέταση του κεκτημένου στον τομέα της προστασίας των καταναλωτών από την Επιτροπή. " αντιπροσωπεία φρονεί ότι η ελάχιστη εναρμόνιση είναι αναγκαία, ενόσω εξακολουθούν να υπάρχουν τόσο σημαντικές αποκλίσεις στο επίπεδο προστασίας των καταναλωτών μεταξύ των κρατών μελών.
<P>
" αντιπροσωπεία διαφωνεί επίσης με την παράγραφο 26, στην οποία αναφέρεται ότι ο σημερινός ΦΠΑ και τα συστήματα ειδικών φόρων κατανάλωσης παρακωλύουν την ολοκλήρωση της ενιαίας αγοράς. " αντιπροσωπεία θεωρεί ότι η εν λόγω διατύπωση, μεταξύ άλλων, έρχεται σε σύγκρουση με το σύστημα ειδικών φόρων κατανάλωσης της Δανίας.
<P>
Εντούτοις, η αντιπροσωπεία επιθυμεί να υπογραμμίσει ότι στηρίζει τον στόχο της καλύτερης εφαρμογής της ενιαίας αγοράς.
<SPEAKER ID="148" NAME="Brian Simpson  " AFFILIATION="PSE">
γραπτώς. - (EN) Θέλω να διευκρινίσω ότι δεν μπορώ να υποστηρίξω την παράγραφο 32 της έκθεσης, στην οποία ζητείται μεγαλύτερη φορολογική εναρμόνιση, ή εναρμόνιση της φορολογίας των επιχειρήσεων, ούτε την αιτιολογική σκέψη ΙΕ, στην οποία επικρίνονται τα κράτη μέλη που διατηρούν τα προνόμιά τους στα φορολογικά θέματα. Τα κράτη μέλη πρέπει να είναι ελεύθερα να καθορίζουν τη φορολογική τους πολιτική ως τμήμα της εθνικής δημοσιονομικής πολιτικής. Όσον αφορά το δεύτερο μέρος της παραγράφου 40, θα ψηφίσω υπέρ, διότι με απασχολεί το γεγονός ότι σε μια σειρά θεμάτων τα κράτη μέλη χρησιμοποιούν την κοινοτική νομοθεσία για να προβαίνουν σε υπερρύθμιση ("gold plating") στο πλαίσιο της εθνικής τους νομοθεσίας, κατηγορώντας στη συνέχεια την ΕΕ σε περίπτωση που τους ασκηθεί κριτική.
<P>
Θα ψηφίσω επίσης υπέρ του δεύτερου μέρους της παραγράφου 16, στην οποία αναφέρεται ότι δεν έχει τονιστεί επαρκώς η πυρηνική ενέργεια ως μέσο καταπολέμησης της αλλαγής του κλίματος με ισορροπημένο τρόπο, ευελπιστώ δε ότι θα μπορέσει έτσι να ξεκινήσει διάλογος βάσει των πραγματικών δεδομένων και όχι φόβων όσον αφορά τον ρόλο που μπορεί διαδραματίσει η πυρηνική ενέργεια στην αντιμετώπιση της αλλαγής του κλίματος, ως τμήμα μιας ισορροπημένης ενεργειακής πολιτικής.
<SPEAKER ID="149" NAME="Kathy Sinnott  " AFFILIATION="IND/DEM">
γραπτώς. - (EN) Καταψήφισα την έκθεση αυτή, διότι εγκρίθηκαν και συμπεριλήφθηκαν σε αυτήν τροπολογίες οι οποίες ευνοούν τη φορολογική εναρμόνιση. Τάσσομαι αποφασιστικά κατά οποιουδήποτε μέτρου ευνοεί την εναρμόνιση της φορολογίας στην ΕΕ. Καταβάλλεται διαρκής προσπάθεια εισαγωγής τέτοιων μέτρων με τη μορφή τροπολογιών, αλλά ακόμη και στο κυρίως σώμα εκθέσεων, και είμαι διατεθειμένη να τα καταπολεμήσω με κάθε ευκαιρία. " Επιτροπή πρέπει να είναι πιο ειλικρινής όσον αφορά τις προθέσεις της στο θέμα αυτό ενόψει του δημοψηφίσματος για τη μεταρρυθμιστική Συνθήκη.

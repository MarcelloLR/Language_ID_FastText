<CHAPTER ID="007-07">
7. «Ίδρυμα της Επιτροπής Διεθνών Λογιστικών Προτύπων (IASCF): Αναθεώρηση του καταστατικού - Δημόσια Λογοδοσία και Σύνθεση του Συμβουλίου Διεθνών Λογιστικών Προτύπων (IASB) - Προτάσεις για αλλαγή» Συζήτηση: 24 Σεπτεμβρίου 2008 (ψηφοφορία)
<P>
- Πριν από την ψηφοφορία:
<SPEAKER ID="094" NAME="Elisa Ferreira" AFFILIATION="PSE">
(PT) Θέλω να επιστήσω την προσοχή στο γεγονός ότι υπάρχει ένα τυπογραφικό λάθος στη λίστα ψηφοφορίας της Ομάδας PSE. Θα ήθελα να ζητήσω από τους συναδέλφους να ακολουθήσουν το συντονιστή όσον αφορά το πώς θα ψηφίσουν.
<P>
- Μετά την ψηφοφορία για την παράγραφο 5:
<SPEAKER ID="096" NAME="Piia-Noora Kauppi" AFFILIATION="PPE-DE">
Κύριε Πρόεδρε, συμφωνήσαμε μεταξύ των ομάδων ότι η Τροποποίηση 4 από την Ομάδα ALDE δεν καταπίπτει, ακόμα και αν υιοθετηθεί η Τροποποίηση 2, επειδή πρόκειται για συμβατές τροποποιήσεις. Επομένως, έπρεπε να είχαμε ψηφίσει και για την Τροποποίηση 4. Αυτή η αλλαγή γίνεται ως προφορική τροποποίηση, συνεπώς, αν υπάρχει κάποιος που ενίσταται σε αυτό, μπορώ να το κατανοήσω, αλλά έχουμε συμφωνήσει μεταξύ των ομάδων ότι η Τροποποίηση 4 πρέπει επίσης να γίνει αποδεκτή και να ψηφιστεί.
<SPEAKER ID="097" NAME="Πρόεδρος">
Δεν θα ανακοινώσω το αποτέλεσμα της τελικής ψηφοφορίας, μέχρι να διευθετηθεί αυτό το μικρό πρόβλημα. Χρειάζομαι διευκρίνιση από την πρόεδρο της αρμόδιας επιτροπής. Σύμφωνα με τις υπηρεσίες μας, υπάρχει πρόβλημα με την εισαγωγή, επειδή η πρώτη τροποποίηση αναφέρει "φοβάται", ενώ η άλλη αναγράφει "εκφράζει αμφιβολίες". Μπορείτε να μας το διευκρινίσετε;
<SPEAKER ID="098" NAME="Pervenche Berès" AFFILIATION="PSE">
(FR) Κύριε Πρόεδρε, πιστεύω ότι η κ. Kauppi κάνει λάθος, διότι η Τροποποίηση 4 του κ. Klinz αφορά την ίδια παράγραφο με την Τροποποίηση 2 της κ. Kauppi. Εφόσον το Σώμα έχει ψηφίσει για την Τροποποίηση 2 της κ. Kauppi, εξ ορισμού η Τροποποίηση 4 καταπίπτει.
<SPEAKER ID="099" NAME="Πρόεδρος">
(FR) Με χαρά διαπιστώνω ότι η πρόεδρος της αρμόδιας επιτροπής συμφωνεί με την ανάλυση των υπηρεσιών συνεδριάσεων. Επομένως, κ. Kauppi, λυπούμαι, αλλά δεν μπορώ να διεκπεραιώσω το αίτημά σας.

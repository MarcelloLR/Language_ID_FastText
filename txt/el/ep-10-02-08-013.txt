<CHAPTER ID="013">
Παρεμβάσεις ενός λεπτού επί σημαντικών πολιτικών ζητημάτων
<SPEAKER ID="036" NAME="Πρόεδρος">
" ημερήσια διάταξη προβλέπει τις παρεμβάσεις ενός λεπτού επί σημαντικών πολιτικών ζητημάτων.
<SPEAKER ID="037" NAME="Elena Oana Antonescu" AFFILIATION="PPE">
(RO) " ρουμανική κυβέρνηση εξετάζει το ενδεχόμενο της καθιέρωσης ενός φόρου στα γρήγορα γεύματα, με την ελπίδα ότι αυτό θα μειώσει σταθερά τον αριθμό των πολιτών, ειδικά των παιδιών και των νέων, που επιλέγουν αυτό το είδος φαγητού, το οποίο έχει εξαιρετικά επιβλαβείς μεσοπρόθεσμες και μακροπρόθεσμες επιπτώσεις στον ανθρώπινο οργανισμό.
<P>
Οι φόροι μπορεί να φαίνεται ότι αποτελούν μια εξεζητημένη λύση σε περίοδο κρίσης, αλλά εάν ένα τέτοιο μέτρο εφαρμοστεί σωστά, ο αντίκτυπός του μπορεί να επεκταθεί πέρα από τα φορολογικά ζητήματα και να φτάσει μέχρι την εκπαίδευση. Αυτό θα δώσει τη δυνατότητα σε όλο και μεγαλύτερο αριθμό ανθρώπων να αντιληφθούν ότι η φροντίδα της υγείας τους ξεκινά από τη διατροφή. Τα χρήματα που θα συγκεντρωθούν από αυτούς τους φόρους πρέπει να διατεθούν αποκλειστικά σε προγράμματα που αποσκοπούν στην ενημέρωση του ευρύτερου κοινού σχετικά με τα συστατικά και τις ουσίες που μπορούν να το βλάψουν.
<P>
Οι ασθένειες που προκαλούνται από την παχυσαρκία τείνουν να επιβαρύνουν ολοένα και περισσότερο τα συστήματα υγείας των κρατών μελών. Άλλωστε η σύνδεση μεταξύ παχυσαρκίας και γρήγορων γευμάτων έχει τεκμηριωθεί επαρκώς. " προώθηση της υγιεινής διατροφής πρέπει να αναδειχθεί σε βασική πολιτική στην Ευρωπαϊκή Ένωση και αυτό πρέπει να πραγματοποιηθεί χωρίς καθυστέρηση. Ένα ευρωπαϊκό πρόγραμμα που θα αξιοποιεί τις πρωτοβουλίες που αναλήφθηκαν από ορισμένα κράτη μέλη θα ήταν ευπρόσδεκτο και εξαιρετικά χρήσιμο. Θα βοηθούσε να καταστεί πιο υγιεινή η βασική διατροφή στην Ευρωπαϊκή Ένωση.
<SPEAKER ID="038" NAME="Jarosław Kalinowski" AFFILIATION="PPE">
(PL) Κύριε Πρόεδρε, θα ήθελα να αναφερθώ στην ασφάλεια προμήθειας των πρώτων υλών που χρειάζονται οι αγρότες και οι έμποροι στην Ευρωπαϊκή Ένωση για την παραγωγή, καθώς επίσης και οι παραγωγοί ζωοτροφών και τροφίμων. Ένα από τα βασικά προβλήματα και τις βασικές απειλές για την ευρωπαϊκή αλυσίδα εφοδιασμού είναι η έλλειψη ενός θεσμοθετημένου, αποδεκτού, πολύ χαμηλού επιπέδου παρουσίας ποικιλιών γενετικά τροποποιημένων οργανισμών, οι οποίοι δεν έχουν ακόμη λάβει την έγκριση της Ευρωπαϊκής Ένωσης. Σύμφωνα με την πιο πρόσφατη έρευνα, γύρω στα 120 νέα είδη ΓΤΟ θα καλλιεργούνται παγκοσμίως μέχρι το 2015. " απουσία λύσης θα συμβάλει στην αύξηση των τιμών των ζωοτροφών και των τροφίμων, και μπορεί, ως αποτέλεσμα αυτού, να συμβάλει στον αποκλεισμό πολλών ευρωπαίων αγροτών από την αγορά. Το πιο πρόσφατο παράδειγμα είναι η κατάσταση του περσινού Ιουλίου, όταν εντοπίστηκαν ίχνη ποσοτήτων γενετικά τροποποιημένων ποικιλιών σε προμήθειες σόγιας. Αυτό είχε σημαντική επίδραση σε όλη τη διατροφική αλυσίδα και την αλυσίδα των ζωοτροφών, διότι η Ευρώπη δεν είναι σε θέση να ικανοποιήσει τις ανάγκες της από την εσωτερική παραγωγή και είναι αναγκασμένη να εισάγει 14 εκατομμύρια τόνους σπόρων σόγιας ετησίως.
<SPEAKER ID="039" NAME="Ádám Kósa" AFFILIATION="PPE">
(HU) Θα ήθελα να ζητήσω από τον Πρόεδρο ή την Προεδρία του Κοινοβουλίου να μεταφέρει στην Ευρωπαϊκή Επιτροπή ότι κατά τη διάρκεια της εργασίας μου, υπέβαλα γραπτώς δύο ερωτήματα σε περίοδο έξι μηνών. Αρχικά, έλαβα μια απάντηση μετά από σημαντική καθυστέρηση, αλλά δεν έχω ακόμη λάβει απάντηση στο δεύτερο ερώτημά μου, το οποίο υπέβαλα στις 30 Νοεμβρίου. Πιστεύω ότι θα ήταν σημαντικό να υπήρχε επαρκής επικοινωνία και διάλογος μεταξύ των θεσμικών οργάνων της ΕΕ. Σας παρακαλώ να το διαβιβάσετε αυτό, ούτως ώστε να διασφαλιστεί ότι η εργασία μου δεν θα παρακωλύεται και ότι θα λάβω τις απαντήσεις που έχω ζητήσει.
<SPEAKER ID="040" NAME="Csaba Sándor Tabajdi" AFFILIATION="S&amp;D">
(HU) Πρόεδρε, Επίτροπε, είναι πολύ καλό για την Ευρωπαϊκή Ένωση το ότι αποκτά επιτέλους ένα πρόσωπο, ούτως ειπείν, έναν υπουργό εξωτερικών υποθέσεων, διά μέσου της Cathy Ashton. Κατά την ακρόασή της, έκανε μια δήλωση για την Κίνα, της οποίας την παγκόσμια σημασία δεν χρειάζεται να τονίσουμε εδώ. Είναι εντυπωσιακό ότι ούτε ένας βουλευτής του Κοινοβουλίου που είχε τη δυνατότητα να θέσει ερωτήσεις σχετικά με την Κίνα δεν μίλησε, μολονότι η ΕΕ δέχθηκε πρόσφατα ένα ηχηρό ράπισμα κατά τη Σύνοδο Κορυφής της Κοπεγχάγης για το κλίμα, όπου η Κίνα και οι "ΠΑ κατέληξαν σε συμφωνία πίσω από την πλάτη μας. Εξίσου εντυπωσιακό είναι το γεγονός ότι το Ευρωπαϊκό Συμβούλιο ουδέποτε συζήτησε, όσο τουλάχιστον υφίσταται, τις σχέσεις μεταξύ ΕΕ και Κίνας. Ως εκ τούτου, καλώ τον Πρόεδρο να ζητήσει από το Ευρωπαϊκό Συμβούλιο να συμπεριλάβει στην ημερήσια διάταξή του τη στρατηγική σχέση μεταξύ ΕΕ και Κίνας, ενώ το Κοινοβούλιο θα πρέπει στο μέλλον να επιληφθεί αυτού του ζητήματος όπως αρμόζει στη σημασία της Κίνας.
<SPEAKER ID="041" NAME="George Sabin Cutaş" AFFILIATION="S&amp;D">
(RO) " κορυφαία προτεραιότητα της μελλοντικής Ευρωπαϊκής Επιτροπής πρέπει να είναι η μείωση των οικονομικών ανισοτήτων μεταξύ των κρατών μελών με την εγκαθίδρυση στενής συνεργασίας σε επίπεδο δημοσιονομικής και νομισματικής πολιτικής.
<P>
Αυτή η δεκτικότητα για συνεργασία κατέστη εμφανής ευθύς αμέσως με την έναρξη της οικονομικής κρίσης, και είναι απολύτως απαραίτητο να συνεχιστεί. Ταυτόχρονα, σε ό,τι αφορά τον συντονισμό σε δημοσιονομικό επίπεδο, πρέπει να ληφθεί υπόψη το γεγονός ότι η Ευρωπαϊκή Ένωση περιλαμβάνει χώρες με οικονομίες που έχουν διαφορετικές δομές. Πράγματι, οι οικονομίες ορισμένων κρατών μελών χαρακτηρίζονται από μεγαλύτερες κυκλικές κινήσεις, διότι απαιτούν υψηλό επίπεδο δημόσιων επενδύσεων και οι δυνατότητές τους για ανάπτυξη υπερβαίνουν εκείνες των ώριμων οικονομιών εντός της ΕΕ.
<P>
Επομένως, το σύμφωνο σταθερότητας και ανάπτυξης καθώς και η τρέχουσα διαδικασία προσχώρησης στη ζώνη του ευρώ πρέπει να περιλαμβάνουν ρήτρες ευελιξίας, που θα επιτρέπουν την ανάλυση των δημοσίων δαπανών καθ'°όλη τη διάρκεια ενός οικονομικού κύκλου, ώστε τα κράτη μέλη να μπορούν να επενδύουν όταν αυτό καθίσταται αναγκαίο. Αυτό θα μπορούσε να διασφαλίσει ότι κάθε κράτος μέλος θα αναπτύσσεται σύμφωνα με τη φάση στην οποία βρίσκεται η οικονομία του.
<SPEAKER ID="042" NAME="Άννυ Ποδηματά" AFFILIATION="S&amp;D">
Κύριε Πρόεδρε, τις τελευταίες ημέρες γινόμαστε μάρτυρες μιας άνευ προηγουμένου συντονισμένης επίθεσης κατά της οικονομίας κρατών μελών της ευρωζώνης με εκτίναξη των σπρεντ των εθνικών ομολόγων ορισμένων χωρών όπως η Ελλάδα, αλλά και η Πορτογαλία και η Ισπανία.
<P>
Καθίσταται σαφές ότι αυτές οι χώρες χρησιμοποιήθηκαν προκειμένου να χτυπηθεί συνολικά η οικονομική συνοχή της ευρωζώνης και το ίδιο το ευρώ. Οι ίδιοι οι μηχανισμοί που δημιούργησαν την παγκόσμια χρηματοπιστωτική κρίση κερδοσκοπούν σήμερα ασύστολα σε βάρος των χωρών που αντιμετωπίζουν μεγάλα δημοσιονομικά προβλήματα.
<P>
Για τον λόγο αυτό, αγαπητοί συνάδελφοι, το ερώτημα για την Ευρώπη δεν μπορεί να περιορίζεται μόνο στην αξιολόγηση των μέτρων που λαμβάνονται για την αντιμετώπιση των ελλειμμάτων. Το πραγματικό ερώτημα πρέπει να είναι εάν θα θεσπίσουμε μηχανισμούς αλληλεγγύης σε ευρωπαϊκό επίπεδο θωρακίζοντας την ευρωζώνη και το ευρώ και εάν θα αποφασίσουμε επιτέλους να υιοθετήσουμε πολιτικές που θα υπηρετούν την ουσιαστική οικονομική σύγκλιση και όχι μόνο τη νομισματική.
<SPEAKER ID="043" NAME="Carl Haglund" AFFILIATION="ALDE">
(SV) Κύριε Πρόεδρε, από την αρχή του τρέχοντος έτους, η οδηγία της ΕΕ σχετικά με το θείο καθορίζει όριο 0,1% όσον αφορά την περιεκτικότητα σε θείο των καυσίμων που χρησιμοποιούνται από πλοία που καταπλέουν σε λιμάνια και από πλοία εσωτερικών πλωτών οδών. Από περιβαλλοντική άποψη, αυτό είναι κάτι θετικό. Είναι σημαντικό η ναυτιλία, συγκεκριμένα, να καταστεί περισσότερο φιλική προς το περιβάλλον.
<P>
Επί του παρόντος, τα περισσότερα ποντοπόρα επιβατικά και εμπορευματικά πλοία χρησιμοποιούν βαρύ μαζούτ. Στη Βαλτική Θάλασσα, χρησιμοποιούμε ήδη αυτό που είναι γνωστό ως βαρύ μαζούτ χαμηλής περιεκτικότητας σε θείο, με περιεκτικότητα σε θείο 0,5%, εδώ και πολλά χρόνια με απώτερο στόχο την προστασία του περιβάλλοντος. " χαμηλή περιεκτικότητα σε θείο στα ανοιχτά δεν θεωρείται ότι συνιστά περιβαλλοντικό πρόβλημα, διότι ο κύριος στόχος ήταν η μείωση της αστικής ρύπανσης. Αυτή είναι επομένως η γραμμή που πιστεύω ότι πρέπει να ακολουθήσει η ΕΕ στο εν λόγω ζήτημα - δηλαδή, να ενθαρρύνει τη χρήση βαρέος μαζούτ χαμηλής περιεκτικότητας σε θείο.
<P>
" πρόκληση που αντιμετωπίζουμε είναι ότι η σύμβαση Marpol του ΔΝΟ συστήνει όριο 0,1% για όλα τα πλοία στη Βαλτική Θάλασσα με ισχύ από το 2015 - κάτι που θα μπορούσε να έχει καταστροφικές συνέπειες για τη Βαλτική Θάλασσα. Για τον λόγο αυτό, θα ήθελα να το υπενθυμίσω αυτό στους βουλευτές του ΕΚ και να προτρέψω τους ανθρώπους να μην ...
<P>
(Ο Πρόεδρος διακόπτει τον ομιλητή)
<SPEAKER ID="044" NAME="Chris Davies" AFFILIATION="ALDE">
(EN) Κύριε Πρόεδρε, μερικές φορές, συνάδελφοι στο παρόν Σώμα κάνουν τη ζωή των φίλων τους πολύ δύσκολη. Το Προεδρείο εισηγήθηκε δαπάνες προκειμένου να προσληφθούν 150 επιπλέον άτομα, στο Κοινοβούλιο και στις πολιτικές ομάδες, ούτως ώστε να αντεπεξέλθουμε στις απαιτήσεις της Συνθήκης της Λισαβόνας - μια μαζική αύξηση δαπανών σε μια περίοδο που πολλοί από τους πολίτες μας είναι αντιμέτωποι με περικοπές δημοσίων υπηρεσιών και αυξήσεις φόρων.
<P>
Ασχολούμαι με τη νομοθεσία της συναπόφασης για περισσότερο από 10 έτη. Δεν πιστεύω ότι χρειαζόμαστε τόσο πολύ προσωπικό: πιστεύω ότι μπορούμε να ανακατανείμουμε και να χρησιμοποιήσουμε το προσωπικό μας αποτελεσματικότερα χωρίς αύξηση του προϋπολογισμού μας.
<P>
Όσοι από εμάς διευθύνουν ένα συμβούλιο -ή μάλιστα μια κυβέρνηση- γνωρίζουν ότι μερικές φορές πρέπει να ζούμε σύμφωνα με τις δυνατότητές μας. Δεν πρέπει να κάνουμε πράγματα τα οποία δεν μπορούμε να αιτιολογήσουμε. Αυτό που πρέπει να ελέγχουμε πάντα είναι το εξής: μπορούμε να σταθούμε σε μια δημόσια συνάθροιση και να εξηγήσουμε τις ενέργειές μας στους πολίτες μας; Πιστεύω ότι στην προκειμένη περίπτωση δεν θα μπορούσαμε.
<SPEAKER ID="045" NAME="Marek Józef Gróbarczyk" AFFILIATION="ECR">
(PL) Κύριε Πρόεδρε, το υπόβαθρο της ενεργειακής ασφάλειας στην Ευρωπαϊκή Ένωση είναι η διαφοροποίηση του εφοδιασμού αερίου. " εξάρτησή μας από προμήθειες από μία μόνο πλευρά θα ανατρέψει, μακροπρόθεσμα, την ισορροπία όχι μόνο σε σχέση με την ενεργειακή ασφάλεια, αλλά επίσης από άποψη οικονομικών. Ουδείς στην Ευρώπη μπορεί να το αντιληφθεί αυτό καλύτερα από τις μετα-κομουνιστικές χώρες, οι οποίες εξακολουθούν ακόμη να βρίσκονται υπό την επιρροή, υπό την τεράστια επιρροή της Ρωσίας. Ο αγωγός αερίου της Βόρειας Ευρώπης θα αποκλείσει το ενδεχόμενο διαφοροποίησης και θα περιορίσει την πιθανότητα της ανάπτυξης των λιμένων της Βαλτικής και ειδικά μιας νέας διαφοροποιημένης πηγής προμήθειας αερίου για την Ευρώπη, τον τερματικό σταθμό Świnoujście. Επιπλέον, υπάρχει επίσης μια οικολογική πτυχή όσον αφορά τις δυσμενείς επιπτώσεις από την κατασκευή του αγωγού φυσικού αερίου. " περσινή έκθεση καταδεικνύει σαφώς ότι ο αγωγός αερίου της Βόρειας Ευρώπης θα έχει αρνητικές επιπτώσεις. Καλώ την Επιτροπή να διερευνήσει εκ νέου το συγκεκριμένο ζήτημα.
<SPEAKER ID="046" NAME="Malika Benarab-Attou" AFFILIATION="Verts/ALE">
(FR) Κύριε Πρόεδρε, αναρωτιέμαι σε ποιες ενέργειες θα προβεί η Ευρωπαϊκή Ένωση για να διασφαλίσει ότι όλα τα κράτη μέλη θα τηρούν το δικαίωμα του ασύλου και θα σέβονται τα ανθρώπινα δικαιώματα όσων φτάνουν από τις νότιες ακτές της Μεσογείου.
<P>
Πολλοί εξ αυτών καταφθάνουν σε ψευτοσκάφη και αρκετές χιλιάδες Αφρικανοί πνίγονται χωρίς ουδείς να διαμαρτύρεται. Επιδεικνύουν πράγματι το Συμβούλιο και η Επιτροπή ευαισθησία για τα συγκεκριμένα θέματα, τα οποία εμπίπτουν στους τομείς και των ανθρωπίνων δικαιωμάτων και της ανθρωπιστικής βοήθειας;
<P>
Οι δηλώσεις του κυρίου Moratinos όσον αφορά την ενίσχυση της προσέγγισης ασφάλειας και των επιπρόσθετων μέσων που έχουν διατεθεί στον Frontex και αποφασίστηκαν πρόσφατα από το Συμβούλιο δεν με καθησυχάζουν εν προκειμένω.
<P>
Κυρίες και κύριοι, επαφίεται σε εμάς να δράσουμε με στόχο να ευθυγραμμίσουμε τις ενέργειές μας με τις αξίες μας. Πρόκειται για επείγον ζήτημα, διότι διακυβεύονται ζωές.
<SPEAKER ID="047" NAME="Bairbre de Brún" AFFILIATION="GUE/NGL">
(GA) Κύριε Πρόεδρε, τις τελευταίες εβδομάδες πραγματοποιήθηκαν διαπραγματεύσεις στο πλαίσιο της πιο πρόσφατης φάσης της ειρηνευτικής διαδικασίας στη Βόρεια Ιρλανδία. Τα πολιτικά κόμματα και οι κυβερνήσεις της Βρετανίας και της Ιρλανδίας συμμετείχαν σε αυτές τις συνομιλίες. Συναντήθηκαν, κυρίως, για να διασφαλιστεί η μεταβίβαση των εξουσιών αστυνόμευσης από το Κοινοβούλιο του Westminster του Λονδίνου στη Συνέλευση του Μπέλφαστ. Συζήτησαν επίσης και άλλα μείζονα ζητήματα.
<P>
Χαίρομαι που αυτές οι συνομιλίες ολοκληρώθηκαν επιτέλους με μια συμφωνία μεταξύ των κομμάτων και είμαι βέβαιη ότι το Ευρωπαϊκό Κοινοβούλιο θα επικροτήσει επίσης αυτήν τη διαδικασία. Ελπίζω ότι μπορούμε πλέον να ασχοληθούμε με άλλες δεσμεύσεις, οι οποίες δεν έχουν διευθετηθεί ή εκπληρωθεί μέχρι τώρα. Αυτό θα μας οδηγήσει σε σταθερούς πολιτικούς θεσμούς που θα λειτουργούν επί τη βάσει της ισότητας, της κατανομής των εξουσιών και του αμοιβαίου σεβασμού.
<SPEAKER ID="048" NAME="Paul Nuttall" AFFILIATION="EFD">
(ΕΝ) Κύριε Πρόεδρε, ζήτησα να προβώ σε αυτήν την παρέμβαση ενός λεπτού για να υπογραμμίσω τις τρομερές επιπτώσεις που έχουν οι ανά δεκαπενθήμερο συλλογές κάδων στις κοινότητες στην εκλογική μου περιφέρεια στη βορειοδυτική Αγγλία.
<P>
Λάβετε ως παράδειγμα τη γενέτειρά μου, την πόλη Bootle, όπου πολλές οικογένειες ζουν σε όμοια σπίτια με μεσοτοιχία, χωρίς μπροστινούς κήπους και περιορισμένο χώρο στην πίσω πλευρά. Είναι παράλογο το ότι είναι αναγκασμένοι να βγάζουν έξω τα απορρίμματα κάθε δύο εβδομάδες.
<P>
Αυτό φυσικά έχει προκαλέσει στοίβες απορριμμάτων, διότι δεν υπάρχει χώρος αποθήκευσής τους. Εάν το καλοκαίρι θα είναι θερμό, μπορείτε να είστε βέβαιοι ότι αυτό θα έχει ως αποτέλεσμα την αύξηση των ζωυφίων, τα οποία με τη σειρά τους συνιστούν απειλή για τη δημόσια υγεία.
<P>
Γιατί όμως τα επισημαίνω όλα αυτά στο Σώμα; Διότι η συλλογή των κάδων ανά δεκαπενθήμερο είναι το άμεσο αποτέλεσμα της οδηγίας περί υγειονομικής ταφής της ΕΕ, η οποία υποστηρίχθηκε στο Κοινοβούλιο από το βρετανικό Εργατικό Κόμμα και τους Συντηρητικούς. Ευελπιστώ ότι μεγάλος αριθμός βρετανών ψηφοφόρων θα το λάβουν αυτό υπόψη τους, όταν θα προσέλθουν στις κάλπες κατά τις γενικές εκλογές αργότερα το τρέχον έτος.
<SPEAKER ID="049" NAME="Andreas Mölzer" AFFILIATION="NI">
(DE) Κύριε Πρόεδρε, σε δύο ημέρες θα συζητούμε το ζήτημα των σαρωτών σώματος. Στο πλαίσιο αυτής της συζήτησης, θα ασχοληθούμε με το γενικότερο ζήτημα της ασφάλειας στα αεροδρόμια, δηλαδή με την προσέγγισή μας όσον αφορά την ασφάλεια των αεροδρομίων στην Ευρωπαϊκή Ένωση. " Ευρωπαϊκή Ένωση έχει επανειλημμένως γίνει γνωστή για την υιοθέτηση βιαστικών νομοθετημάτων, τα οποία βασίζονται είτε σε υποτιθέμενες είτε ενίοτε σε πραγματικές τρομοκρατικές απειλές. Αυτό δεν βελτιώνει την ασφάλεια των αεροδρομίων. Αυτό που επιτυγχάνει είναι η δημιουργία ακόμη περισσότερο βεβιασμένων και παράλογων μέτρων.
<P>
Εάν εξετάσετε, για παράδειγμα, την κατάσταση στους σιδηροδρομικούς σταθμούς, θα διαπιστώσετε ότι επικρατεί κατά βάση παρόμοια κατάσταση με αυτήν των αεροδρομίων. Γενικά, οι σιδηροδρομικοί σταθμοί δεν εφαρμόζουν μέτρα ασφαλείας, τουλάχιστον όσον αφορά τις διευρωπαϊκές και τις εθνικές μεταφορές. Πρέπει να αποσαφηνίσουμε το ζήτημα του κατά πόσον η ανησυχία μας σε σχέση με την ασφάλεια στα αεροδρόμια είναι υπερβολική. " ανεξέλεγκτη γραφειοκρατία και η ατέρμονη ροή μέτρων ασφαλείας δεν συμβάλλουν στην ασφάλεια, αλλά στην πρόκληση αναστάτωσης στους επιβάτες των αεροπορικών μεταφορών.
<SPEAKER ID="050" NAME="Krzysztof Lisek" AFFILIATION="PPE">
(PL) Κύριε Πρόεδρε, όπως επισημάνατε, πρόκειται να ψηφίσουμε για τον διορισμό της νέας Ευρωπαϊκής Επιτροπής. Πρόκειται, πράγματι, όπως προείπατε, για μια εξαιρετικά σημαντική στιγμή, μια στιγμή που συνδέεται με πολλές ελπίδες, όχι μόνο των βουλευτών του Ευρωπαϊκού Κοινοβουλίου και των ευρωπαϊκών κυβερνήσεων, αλλά κατά κύριο λόγο των πολιτών της Ευρωπαϊκής Ένωσης. Στο πλαίσιο αυτό, η δημιουργία μιας κοινής εξωτερικής πολιτικής της Ευρωπαϊκής Ένωσης είναι ιδιαίτερης σπουδαιότητας και, ως εκ τούτου, η πρόκληση που αντιμετωπίζει η βαρόνη Ashton σε αυτόν τον τομέα είναι ακόμη μεγαλύτερη.
<P>
Υπάρχουν δύο νέες προκλήσεις. " πρώτη, στην οποία αναφερθήκατε, κύριε Πρόεδρε, είναι η Ουκρανία. Ανεξάρτητα από τα αποτελέσματα των εκλογών, πρέπει να διαμορφώσουμε και να εφαρμόσουμε με συνέπεια μια νέα πολιτική απέναντι στην Ουκρανία, μια πολιτική της Ευρωπαϊκής Ένωσης, ούτως ώστε να μπορέσει αυτή η χώρα να καταστεί στο μέλλον κράτος μέλος της Ευρωπαϊκής Ένωσης. Ωστόσο, το δεύτερο ζήτημα είναι η Λευκορωσία. Θα ήθελα να ανακοινώσω ότι, δυστυχώς, πριν από μερικές ώρες, διαπράχθηκε μια ακόμη παραβίαση των ανθρωπίνων δικαιωμάτων στη Λευκορωσία. " πολιτοφυλακή εισέβαλε στο "Πολωνικό Σπίτι" στο Iwieniec, εμποδίζοντας τη δραστηριότητα της Ένωσης Πολωνών της Λευκορωσίας.
<SPEAKER ID="051" NAME="Gabriel Mato Adrover" AFFILIATION="PPE">
(ES) Κύριε Πρόεδρε, τον περασμένο Δεκέμβριο, η Ευρωπαϊκή Ένωση και το Βασίλειο του Μαρόκου σύναψαν συμφωνία για την ελευθέρωση του εμπορίου γεωργικών προϊόντων. Δυστυχώς, οι μόνες πληροφορίες που έχουμε σχετικά με το περιεχόμενο αυτής της συμφωνίας προέρχονται από τα μέσα μαζικής ενημέρωσης.
<P>
Αυτές οι πληροφορίες καταδεικνύουν αύξηση της ποσόστωσης για τις ντομάτες που εισάγονται στην Ευρωπαϊκή Ένωση, κάτι που απορρίπτουμε κατηγορηματικά, διότι το Βασίλειο του Μαρόκου απέτυχε επανειλημμένα να τηρήσει τις υποχρεώσεις του έναντι της Ευρωπαϊκής Ένωσης. " Ευρωπαϊκή Επιτροπή αρνείται να αναγνωρίσει την ύπαρξη αυτής της κατάστασης, μολονότι η ίδια η OLAF την έχει αναγνωρίσει.
<P>
Δεν μπορούμε να επιτρέψουμε στην Επιτροπή να συνεχίσει να εθελοτυφλεί, αγνοώντας τις ανάγκες των παραγωγών στις Κανάριες Νήσους, την Αναλουσία, τη Murcia και το Alicante. Για τον λόγο αυτό, απευθύνουμε σθεναρή έκκληση να τηρούνται οι συμφωνίες και να δίνεται μεγαλύτερη προσοχή στους ελέγχους για την υγεία των φυτών. Επιπλέον, το χρονοδιάγραμμα για τις μαροκινές εξαγωγές πρέπει να καταστεί περισσότερο ευέλικτο, επιτρέποντας την επέκταση των εξαγωγών καθ'°όλη τη διάρκεια του έτους.
<SPEAKER ID="052" NAME="Paulo Rangel" AFFILIATION="PPE">
(PT) Κύριε Πρόεδρε, θα ήθελα να αδράξω αυτήν την ευκαιρία για να καταδικάσω αυτό που συμβαίνει σήμερα στην Πορτογαλία, όπου είναι σαφές ότι τα μέσα μαζικής ενημέρωσης έφεραν στο φως ένα κυβερνητικό σχέδιο για τον έλεγχο των εφημερίδων, των τηλεοπτικών καναλιών και των ραδιοφωνικών σταθμών, το οποίο σχέδιο θέτει σε κίνδυνο την ελευθερία της έκφρασης. Μόλις αυτήν την εβδομάδα, μια επιφυλλίδα ενός πολύ γνωστού δημοσιογράφου, του Mário Crespo, λογοκρίθηκε επίσης καθ'°υπαγόρευσιν -ή προφανώς καθ'°υπαγόρευσιν- του πρωθυπουργού.
<P>
Στο πλαίσιο αυτό, ο πρωθυπουργός, José Sócrates πρέπει πλέον να δώσει στην πορτογαλική εφημερίδα O País μια ουσιώδη εξήγηση και πρέπει να ξεκαθαρίσει ότι δεν ελέγχει, δεν περιορίζει ή δεν λογοκρίνει την ελευθερία της έκφρασης στην Πορτογαλία.
<P>
Ενεργώντας κατ'°αυτόν τον τρόπο, η Πορτογαλία παύει πλέον να είναι ένα κράτος που διέπεται από το κράτος δικαίου, αλλά είναι ένα κράτος που διέπεται από το εθιμοτυπικό δίκαιο, στο οποίο ο πρωθυπουργός περιορίζεται σε διατυπώσεις, διαδικασίες και γραφειοκρατία και δεν σκοπεύει να παράσχει ουσιώδεις εξηγήσεις.
<P>
Επιθυμούμε η Πορτογαλία να είναι ένα κράτος που διέπεται από ουσιαστικό δίκαιο!
<SPEAKER ID="053" NAME="Véronique De Keyser" AFFILIATION="S&amp;D">
(FR) Κύριε Πρόεδρε, στις 27 Ιανουαρίου στις δύο η ώρα το πρωί, μια έκρηξη αερίου ανατίναξε το ιστορικό κέντρο της Λιέγης.
<P>
Ήμουν στον τόπο του δυστυχήματος με συναδέλφους μου από το δημοτικό συμβούλιο και το ότι επιζήσαμε ήταν πραγματικό θαύμα. Ωστόσο, στην έκρηξη έχασαν τη ζωή τους 14 άνθρωποι. Δεκάδες είναι οι τραυματίες, ενώ 500 άνθρωποι εγκατέλειψαν τα σπίτια τους.
<P>
Θα ήθελα στο σημείο αυτό να αποτίσω φόρο τιμής όχι μόνο στα θύματα και στις οικογένειές τους, αλλά επίσης στο ξεχωριστό θάρρος που επέδειξαν οι πυροσβέστες και όλοι οι διασώστες. Στο πλαίσιο αυτό, θα ήθελα να σας υπενθυμίσω ότι δεν υπάρχει ακόμη ένα ενιαίο καταστατικό για τους πυροσβέστες σε όλη την Ευρωπαϊκή Ένωση, καθώς και ότι, στη χώρα μου όπως ακριβώς και σε άλλες, η πυρόσβεση δεν θεωρείται ακόμη επικίνδυνο επάγγελμα. Απευθύνω έκκληση για τη θέσπιση ευρωπαϊκού καταστατικού για τους πυροσβέστες λόγω του ότι, σε πολλές περιστάσεις, τους ζητείται να παράσχουν διασυνοριακή συνδρομή.
<SPEAKER ID="054" NAME="Πρόεδρος">
Σας ευχαριστώ πολύ για τη δήλωσή σας και για το ότι μας επιστήσατε την προσοχή στην τραγωδία που συνέβη τόσο κοντά μας, στο Βέλγιο. Πρόκειται πράγματι για μια τραγική υπόθεση. Σας ευχαριστώ πολύ. Θα θέλαμε να εκφράσουμε τη θερμή συμπαράστασή μας προς όλους εκείνους που υπέφεραν ως αποτέλεσμα αυτής της τραγωδίας, καθώς επίσης και στις οικογένειές τους.
<SPEAKER ID="055" NAME="Rosario Crocetta" AFFILIATION="S&amp;D">
(IT) Κύριε Πρόεδρε, κυρίες και κύριοι, ο σκοπός της ομιλίας μου είναι να καταδείξω τη σοβαρότητα της διαδικασίας αποβιομηχάνισης που επηρεάζει μια σειρά από βιομηχανικά κέντρα της Σικελίας, κυρίως, το αυτοκινητικό κέντρο Termini Imerese, το οποίο ανήκει στον όμιλο της FIAT, καθώς και το πετροχημικό κέντρο Gela, το οποίο ανήκει στον όμιλο ENI. Το Termini Imerese έχει υποστεί ζημίες εξαιτίας του ανταγωνισμού που δημιουργείται από το σύστημα χαμηλών αμοιβών σε ορισμένες χώρες της ΕΕ, ενώ το Gela έχει υποστεί ζημίες λόγω του ανταγωνισμού από την Ασία.
<P>
Όσον αφορά τις σοβαρές διαδικασίες αποβιομηχάνισης που συντελούνται σε ευρύτερες περιοχές της Ένωσης, θα ήθελα να επισημάνω ότι έχει έλθει η ώρα να αναθεωρήσουμε την πολιτική της μη επέμβασης που υιοθετεί η Ευρωπαϊκή Επιτροπή μέχρι σήμερα και να αρχίσουμε να δρομολογούμε μια δέσμη σημαντικών στρατηγικών μέτρων για τη στήριξη της ευρωπαϊκής βιομηχανίας. Αυτή η έκκληση απευθύνεται πρωτίστως στην Ευρωπαϊκή Επιτροπή και στον κύριο Tajani, τον Επίτροπο για τη βιομηχανία και την επιχειρηματικότητα.
<SPEAKER ID="056" NAME="Jelko Kacin" AFFILIATION="ALDE">
(SL) Την περασμένη Πέμπτη, το κοινοβούλιο της πρώην Γιουγκοσλαβικής Δημοκρατίας της Μακεδονίας (ΠΓΔΜ) ενέκρινε μια δήλωση υποστήριξης για το ψήφισμα του Ευρωπαϊκού Κοινοβουλίου σχετικά με τη Srebrenica, το οποίο εγκρίναμε με συντριπτική πλειοψηφία πριν από ένα έτος.
<P>
Σε αυτό το ψήφισμα, το Κοινοβούλιο απέτισε φόρο τιμής σε όλα τα θύματα από όλες τις πλευρές κάθε πολέμου της τελευταίας δεκαετίας του περασμένου αιώνα, όχι μόνο στα θύματα της γενοκτονίας της Srebrenica. Το κοινοβούλιο στα Σκόπια είναι το τρίτο στα Δυτικά Βαλκάνια που επικυρώνει και εγκρίνει το ψήφισμα, με 70 ψήφους υπέρ και μόνο μία ψήφο κατά. Αυτή η πλειοψηφία και αυτή η συναίνεση αξίζουν επίσης το σεβασμό και την αναγνώριση αυτού του Σώματος.
<P>
Μολονότι η ΠΓΔΜ δεν ενεπλάκη με κανέναν τρόπο σε αυτό το τραγικό γεγονός, η ηχηρή της απόκριση αποτελεί μια πράξη αλληλεγγύης και μια πολιτισμένη χειρονομία που αξίζει τον σεβασμό και τον θαυμασμό. " απόφαση του κοινοβουλίου της ΠΓΔΜ αποτελεί μια έκφραση σεβασμού προς όλα τα θύματα και ένα μήνυμα ότι όλοι εμείς μοιραζόμαστε την ευθύνη για την οικοδόμηση ενός καλύτερου και πιο ελπιδοφόρου μέλλοντος για όλες τις χώρες των Δυτικών Βαλκανίων. Είναι ένα βήμα προς το μέλλον, μια χείρα συμφιλίωσης προς όλες τις γειτονικές χώρες και ένα παράδειγμα για όλες τις άλλες χώρες της περιοχής.
<P>
Ως συμμετέχων στην κατάρτιση του παρόντος ψηφίσματος, επιθυμώ να συγχαρώ τα μέλη του κοινοβουλίου της ΠΓΔΜ για το πολιτικό τους θάρρος και τη συνεισφορά τους για τη συμφιλίωση στην περιοχή.
<SPEAKER ID="057" NAME="Μιχάλης Τρεμόπουλος" AFFILIATION="Verts/ALE">
Κύριε Πρόεδρε, θα ήθελα να τονίσω ότι σ'°αυτήν την περίοδο οικονομικής κρίσεως στην οποία κάποιες χώρες βρίσκονται σε ύφεση, υπάρχει ανάγκη σε κάποιες άλλες, όπως η Ελλάδα, να τονίσουμε ορισμένες πλευρές σχετικά με τα ζητήματα ισότητας ανδρών-γυναικών, δεδομένου ότι οι γυναίκες θίγονται από την κρίση περισσότερο απ'°ό,τι οι άνδρες.
<P>
Τα τελευταία χρόνια καταβάλλονται πολλές προσπάθειες και η ευρωπαϊκή έννομη τάξη παρέχει στον τομέα αυτόν τη δυνατότητα καθώς και συγκεκριμένα εργαλεία αλλά, παρόλα αυτά, οι κοινοτικές οδηγίες για ίση μεταχείριση ανδρών και γυναικών δεν ενσωματώνονται στο εσωτερικό δίκαιο.
<P>
Επειδή λοιπόν, παρά τις προσπάθειες αυτές, υπάρχει ανάγκη να γεφυρωθεί το χάσμα ανδρών-γυναικών διότι η αμοιβή των γυναικών είναι κατά 17% χαμηλότερη από αυτή των ανδρών ενώ, ταυτόχρονα, υπάρχουν και ιδιότυπες μορφές ρατσισμού στην αγορά εργασίας, θα ήθελα να τονίσω ότι οποιαδήποτε ρύθμιση ή αλλαγή που θα αφορά τα ασφαλιστικά ή εργασιακά θέματα θα πρέπει να συνοδεύεται και από τη δημιουργία κοινωνικών υποδομών.
<SPEAKER ID="058" NAME="Zbigniew Ziobro" AFFILIATION="ECR">
(PL) Κύριε Πρόεδρε, σας ευχαριστώ που μου δίνετε την ευκαιρία να λάβω το λόγο, διότι θα ήθελα να αναφερθώ σε ένα σημαντικό ζήτημα που σχετίζεται με τις δαπάνες της πολιτικής για το κλίμα.
<P>
" Ευρωπαϊκή Ένωση σχεδιάζει με συνέπεια την πολιτική για το κλίμα. Εξαιρετικής σημασίας, ωστόσο, είναι το γεγονός ότι αυτή η πολιτική ασκεί ισχυρή επίδραση στις οικονομίες των κρατών μελών. Όταν λαμβάνονται υπόψη οι διαρθρωτικές διαφορές μεταξύ των οικονομιών των διαφόρων κρατών μελών, καθίσταται ολοένα και πιο σαφές ότι τα επιμέρους κράτη μέλη θα επωμιστούν πολύ διαφορετικό κόστος υλοποίησης της στρατηγικής. Ταυτόχρονα, είναι γεγονός ότι τα νέα κράτη μέλη εκπλήρωσαν τις υποχρεώσεις τους για τη μείωση των εκπομπών αερίων του θερμοκηπίου σύμφωνα με το πρωτόκολλο του Κιότο με ένα ευρύ περιθώριο. Στην περίπτωση της Πολωνίας η μείωση ανήλθε περίπου στο 30%, σε σύγκριση με το 6% που απαιτούνταν, αλλά στην περίπτωση των "παλαιών 15" η μείωση ήταν μόλις 1%, παρά το ότι είχαν δεσμευθεί για μια μείωση 6%.
<P>
Σχετικά με αυτό, οτιδήποτε πράττει η Επιτροπή πρέπει να λαμβάνει υπόψη τις διαφοροποιημένες δαπάνες προσαρμογής των οικονομιών των διαφόρων κρατών μελών -δαπάνες που διάφορα κράτη μέλη έχουν αναλάβει μέχρι σήμερα για τη μείωση των εκπομπών αερίων του θερμοκηπίου σύμφωνα με το πρωτόκολλο του Κιότο- και πρέπει επίσης να θέσει ένα τέρμα σε αυτές τις αλλαγές που θα μπορούσαν να διαταράξουν την ισορροπία μεταξύ των κρατών μελών.
<P>
(Ο Πρόεδρος διακόπτει τον ομιλητή)
<SPEAKER ID="059" NAME="Joe Higgins" AFFILIATION="GUE/NGL">
(GA) Κύριε Πρόεδρε, η ιρλανδική κυβέρνηση πρέπει σήμερα να επιβαρύνει με φόρο προστιθέμενης αξίας έως και 21% τις δημόσιες υπηρεσίες που παρέχουν οι τοπικές αρχές, όπως η συλλογή και ανακύκλωση των απορριμμάτων. " Ευρωπαϊκή Ένωση πιέζει την ιρλανδική κυβέρνηση να επιβάλει αυτούς τους νέους φόρους. Οι φόροι θα αυξήσουν ακόμη περισσότερο την επιβάρυνση των απλών εργαζομένων και των φτωχών ανθρώπων, οι οποίοι πληρώνουν ήδη αρκετά για την καπιταλιστική κρίση στην Ιρλανδία. " κυβέρνηση σκοπεύει επίσης να καθιερώσει νέα τέλη ύδρευσης για τους ιδιοκτήτες κατοικιών, τα οποία μπορεί να κυμαίνονται μεταξύ 500 ευρώ και 1.000 ευρώ ετησίως. Αυτό θα μπορούσε να αποτελέσει ακόμη ένα δεινό πλήγμα στο βιοτικό επίπεδο των εργαζομένων. Επιπρόσθετα, προετοιμάζει την ιδιωτικοποίηση του δημόσιου συστήματος ύδρευσης στο μέλλον. Διά του παρόντος προειδοποιώ την ιρλανδική κυβέρνηση και την Ευρωπαϊκή Επιτροπή, που τάσσονται υπέρ των τελών και της ιδιωτικοποίησης, ότι αυτό δεν θα γίνει αποδεκτό και ότι θα συναντήσει την αντίσταση μιας μαζικής εκστρατείας μποϊκοτάζ και της ισχύος της λαϊκής βάσης. Πρόκειται για μια περαιτέρω οικονομική επιβάρυνση, την οποία οι εργαζόμενοι της Ιρλανδίας δεν πρόκειται να αποδεχθούν.
<SPEAKER ID="060" NAME="Νικόλαος Σαλαβράκος" AFFILIATION="EFD">
Κύριε Πρόεδρε, αύριο ψηφίζουμε τη νέα Ευρωπαϊκή Επιτροπή: γινόμαστε λοιπόν οι "νωμένες Πολιτείες της Ευρώπης. Με την ολοκλήρωση της διαδικασίας αυτής, φρονώ ότι θα πρέπει, στα πλαίσια της νέας διακυβέρνησης, να αντιμετωπίζονται με μεγαλύτερη σοβαρότητα το θέμα της κοινής εξωτερικής πολιτικής, το θέμα της κοινής οικονομικής πολιτικής, το θέμα της σύσφιξης των δεσμών μεταξύ των μελών της Ένωσης και της αλληλεγγύης αλλά και ο προγραμματισμός του μέλλοντος της Ευρώπης. Μέλλον, το οποίον θα πρέπει να προχωρήσει με πολύ προσεκτικά βήματα σε σχέση με την επέκταση της Ένωσης σε άλλες χώρες, και κυρίως ό,τι αφορά τη μετανάστευση που αποτελεί τεράστιο πρόβλημα για το μέλλον της Ευρώπης και η οποία πιστεύω ότι θα πρέπει να αντιμετωπιστεί όχι μόνο στα πλαίσια των εθνικών κυβερνήσεων αλλά και με κοινή πολιτική εκ μέρους της Ευρωπαϊκής Ένωσης.
<P>
Για τον λόγο αυτό λοιπόν θα παρακαλούσα να δοθεί ιδιαίτερη έμφαση στο ζήτημα αυτό από την επιτροπή μας καθώς και από το Σώμα.
<SPEAKER ID="061" NAME="Louis Bontes" AFFILIATION="NI">
(NL) Κύριε Πρόεδρε, όπως και εσείς, επισκέφθηκα το Auschwitz πριν από μερικές εβδομάδες, και ήρθαμε πρόσωπο με πρόσωπο με τις θηριωδίες που συνέβησαν εκεί. Φανταστείτε την έκπληξή μου όταν, μερικές ημέρες αργότερα, οι Εβραίοι κατηγορήθηκαν με απεχθείς δηλώσεις στον επίσημο ειδησεογραφικό σταθμό της Παλαιστινιακής Αρχής.
<P>
Για να συνοψίσω: "Οι Εβραίοι είναι οι εχθροί του Αλλάχ και της ανθρωπότητας. Ο Προφήτης λέει: σκοτώστε τους Εβραίους". Αυτές οι δηλώσεις είναι εντελώς απεχθείς και είμαι της άποψης ότι αυτό δεν μπορεί να μην έχει συνέπειες. Ένας φορέας του οποίου το αποκαλούμενο δημόσιο τηλεοπτικό κανάλι παραθέτει προτροπές του "Προφήτη" για δολοφονίες των Εβραίων δεν αξίζει πλέον ούτε ένα λεπτό του ευρώ -ούτε ένα- από αναπτυξιακά κονδύλια. Το Ευρωπαϊκό Κοινοβούλιο πρέπει να υποστηρίξει τη διακοπή αυτής της ροής κονδυλίων και πρέπει να εκφράσει την αποστροφή του προς τέτοιου είδους πρακτικές.
<SPEAKER ID="062" NAME="Nuno Teixeira" AFFILIATION="PPE">
(PT) Κύριε Πρόεδρε, η Πράσινη Βίβλος για τη μεταρρύθμιση της κοινής αλιευτικής πολιτικής, για την οποία η συνάδελφός μου από τις Αζόρες, η κ. Patrão Neves, ήταν εισηγήτρια, προσφέρει μια μοναδική ευκαιρία για τη διεξαγωγή συζήτησης σχετικά με έναν τομέα που μπορεί να διαδραματίσει σημαντικό ρόλο στη σταθεροποίηση της τοπικής ανάπτυξης στις απόκεντρες περιοχές.
<P>
" Μαδέρα παρακολουθεί με ιδιαίτερο ενδιαφέρον τις συζητήσεις που διεξάγονται και πιστεύει ότι είναι επιβεβλημένο να προτείνει τη διαφοροποίηση μεταξύ των αλιευτικών στόλων μικρής κλίμακας και των στόλων μεγάλης κλίμακας, οι οποίοι πρέπει να τεθούν υπό διαφορετικό καθεστώς αλιείας. " υποστήριξη της αρχής της θετικής διάκρισης, σύμφωνα με την οποία η πρόσβαση σε χωρικά ύδατα εντός της αποκλειστικής οικονομικής ζώνης περιορίζεται αποκλειστικά σε τοπικούς αλιευτικούς στόλους μικρής κλίμακας, είναι καίριας σημασίας.
<P>
Στη Μαδέρα, η στήριξη για τον εκσυγχρονισμό του στόλου είναι ζωτικής σημασίας όπως είναι και η υιοθέτηση μιας μορφής διαχείρισης που θα διασφαλίσει τη διατήρηση ενός ευρέος φάσματος ειδών μακροπρόθεσμα. Μόνον κατ'°αυτόν τον τρόπο θα καταφέρουμε να αποφύγουμε καταστάσεις που είναι μη βιώσιμες για την οικονομική, περιβαλλοντική και κοινωνική σταθερότητα.
<P>
Τέλος, θα αγωνιστούμε υπέρ μιας διαρκούς και σύγχρονης στήριξης για την αλιεία στις απόκεντρες περιοχές.
<SPEAKER ID="063" NAME="Romana Jordan Cizelj" AFFILIATION="PPE">
(SL) " Ευρώπη είναι γεμάτη από μειονότητες, και οι εθνοτικές μειονότητες αντιπροσωπεύουν σημαντικό μέρος αυτών. Με τις γηγενείς μειονότητες να αντιπροσωπεύουν μόλις το 8% των πληθυσμών μας, πρέπει επίσης να λάβουμε υπόψη τις μεταναστευτικές μειονότητες, οι οποίες υπολογίζονται σε ένα πρόσθετο ποσοστό 6,5%.
<P>
Πριν από τους τελευταίους δύο γύρους διεύρυνσης, οι υποψήφιες χώρες έπρεπε να αποδείξουν τη συμμόρφωσή τους προς τα κριτήρια σχετικά με τα δικαιώματα των μειονοτήτων. Αντιθέτως, οι πολιτικές για τις μειονότητες, καθώς και η σχέση με τις μειονότητες των χωρών που πέτυχαν τότε την προσχώρηση στην Ευρωπαϊκή Ένωση δεν υπόκειντο σε καμία εποπτεία. Αυτή η κατάσταση ήταν ασυμβίβαστη.
<P>
Πρόσφατα, οι σλοβανικές εθνοτικές μειονότητες στην Ιταλία, την Αυστρία και την Ουγγαρία δέχθηκαν ισχυρές πιέσεις λόγω των περικοπών στη χρηματοδότηση για την προάσπιση των συμφερόντων τους. Για τον λόγο αυτό, καλώ τους ευρωπαϊκούς φορείς χάραξης πολιτικής να αρχίσουν να ασχολούνται σοβαρά με τα ζητήματα των μειονοτήτων σε ευρωπαϊκό επίπεδο. " νέα Συνθήκη της Λισαβόνας παρέχει τη νομική βάση για μια τέτοια δράση. Καλώ επίσης την Ευρωπαϊκή Επιτροπή να καταρτίσει και να παρουσιάσει ένα σχέδιο που θα αναλύει λεπτομερώς της ενέργειές της όσον αφορά την εφαρμογή αυτών των διατάξεων της Συνθήκης της Λισαβόνας, οι οποίες προασπίζονται τις μειονότητες.
<SPEAKER ID="064" NAME="Anna Záborská" AFFILIATION="PPE">
(SK) " Σλοβακία απειλείται από το ενδεχόμενο να κατασκευαστεί ένα μεγάλο καζίνο, το οποίο αποκαλείται παραπλανητικά Metropolis. Αφού η Σλοβενία, η Ουγγαρία και η Αυστρία αρνήθηκαν να εκδώσουν τις απαραίτητες άδειες, οι εμπλεκόμενοι όμιλοι στρέφονται πλέον στη Σλοβακία προκειμένου να προωθήσουν το επιχειρηματικό τους σχέδιο εκεί. Ναι μεν το κοινοβούλιο στην Μπρατισλάβα εξέδωσε αρνητική γνωμοδότηση, αλλά η απόφαση δεν είναι οριστική και το σχέδιο για τα τυχερά παιχνίδια συνεχίζεται.
<P>
Ο εργολάβος καταφεύγει ήδη σε ευφημισμούς και παρουσιάζει το σχέδιο ως πολυλειτουργικό κέντρο. Γίνεται λόγος για παιδικές χαρές, ένα υδάτινο πάρκο και ένα συνεδριακό κέντρο, αλλά όχι για μεγάλο καζίνο.
<P>
Ποια εμπόδια μπορεί να εγείρει η ΕΕ για να αποτρέψει τις δραστηριότητες που σχετίζονται με τα τυχερά παιχνίδια στα κράτη μέλη; Πώς προστατεύει η ΕΕ τις πιο ευάλωτες ομάδες; Δεν είναι μυστικό ότι ο τζόγος συμβαδίζει με την εγκληματικότητα, τη βία, το οργανωμένο έγκλημα, την πορνεία και διάφορα άλλα συναφή φαινόμενα. Καλώ τους συναδέλφους μου βουλευτές καθώς και τις εθνικές ενώσεις να συνταχθούν με τους πολίτες της Σλοβακίας στη διαμαρτυρία τους και να υπογράψουν επίσης τη γραπτή δήλωση, υποστηρίζοντας κατ'°αυτόν τον τρόπο τη διαμαρτυρία μας.
<SPEAKER ID="065" NAME="Daciana Octavia Sârbu" AFFILIATION="S&amp;D">
(RO) Το όνομα Roşia Montană πρέπει να ηχεί όλο και πιο οικεία στα ευρωπαϊκά θεσμικά όργανα και στους πολίτες. Αναφερόμαστε σε μια περιοχή στη Ρουμανία με ιστορικά μνημεία τα οποία προσέλκυσαν την προσοχή της UNESCO και αντιμετωπίζουν σήμερα το φάσμα της καταστροφής. " χρήση κυανιδίων για εξόρυξη, που απειλεί να καταστρέψει την ακεραιότητα και τα στοιχεία της εν λόγω περιοχής, διαφαίνεται και πάλι ως μια πραγματική προοπτική.
<P>
Τις τελευταίες εβδομάδες, η ρουμανική κυβέρνηση μας έκανε να πιστέψουμε ότι η καταστροφή της περιοχής μπορεί να θεωρείται αποδεκτή, καθώς επέτρεψε την έναρξη αυτής της εξορυκτικής δραστηριότητας. Απευθύνω σθεναρή έκκληση προς το Ευρωπαϊκό Κοινοβούλιο και την Ευρωπαϊκή Επιτροπή να εξετάσουν τη δυνατότητα παρέμβασης σε φόρουμ ηγετικής θέσης της ΕΕ για να θέσουν ένα τέλος σε αυτό που συνιστά αναμφίβολα οικολογική και ανθρώπινη καταστροφή.
<SPEAKER ID="066" NAME="Derek Vaughan" AFFILIATION="S&amp;D">
(EN) Κύριε Πρόεδρε, θα ήθελα να αναφερθώ στην ενεργειακή πολιτική. Όπως επεσήμανε ένας προηγούμενος ομιλητής, η διασφάλιση του μελλοντικού ενεργειακού εφοδιασμού είναι θέμα ζωτικής σημασίας για όλους εμάς και για να επιλύσουμε αυτό το πρόβλημα πρέπει να στραφούμε σε ευρύ φάσμα τεχνολογιών: όχι μόνο σε μία, όχι μόνο στο φυσικό αέριο. Προφανώς, η ανανεώσιμη ενέργεια θα διαδραματίσει σημαντικό ρόλο, είτε πρόκειται για αιολική ενέργεια, ενέργεια από βιομάζα ή παλιρροϊκή ενέργεια, αλλά και η πυρηνική ενέργεια και η δέσμευση και αποθήκευση του άνθρακα (CCS) πρέπει επίσης να διαδραματίσουν τον δικό τους ρόλο.
<P>
Ως εκ τούτου, επικροτώ τις πρόσφατες πρωτοβουλίες της κυβέρνησης του "νωμένου Βασιλείου. Παρουσίασε πρόσφατα μια σειρά σχεδίων που στρέφονται στις νέες τεχνολογίες για ανανεώσιμες πηγές ενέργειας, αλλά και για πυρηνική ενέργεια και CCS. Πιστεύω ότι οι πολιτικές αυτές θα διασφαλίσουν τον ενεργειακό εφοδιασμό στο "νωμένο Βασίλειο στο μέλλον, και θα ήθελα να τις εκλάβω και ως ένα μοντέλο για την υπόλοιπη Ευρώπη. Ασφαλώς και δεν πιστεύω ότι μπορούμε να βάλουμε όλα τα αυγά στο ίδιο καλάθι: πρέπει να έχουμε στη διάθεσή μας ευρύ φάσμα τεχνολογιών. Θα ήθελα να απευθύνω έκκληση προς όλους τους συναδέλφους εδώ να το πράξουν αυτό στο μέλλον.
<SPEAKER ID="067" NAME="Giommaria Uggias" AFFILIATION="ALDE">
(IT) Κύριε Πρόεδρε, κυρίες και κύριοι, μετά το ξέσπασμα της παγκόσμιας χρηματοπιστωτικής κρίσης, η Ευρωπαϊκή Επιτροπή παρουσίασε ένα μέτρο -την πρόταση που είναι σήμερα υπό συζήτηση- για την ενίσχυση του αγώνα κατά της φοροδιαφυγής. " πρόταση αυτή καθιστά δυνατή την αύξηση της διαφάνειας μεταξύ όλων των φορολογικών συστημάτων των ευρωπαϊκών κρατών μέσω της ανταλλαγής πληροφοριών για τα περιουσιακά στοιχεία.
<P>
Πρόκειται για ένα ορθό μέτρο, αλλά πρέπει επίσης να ενθυμούμαστε ότι πριν από μερικούς μήνες μια μειοψηφία στο ιταλικό κοινοβούλιο ενέκρινε μια φορολογική ασπίδα, η οποία συγκαλύπτει την ταυτότητα όσων φοροδιαφεύγουν και αποστερεί από τους ευρωπαίους πολίτες τα φορολογικά έσοδα του ΦΠΑ.
<P>
Ενώ όλος ο κόσμος μάχεται κατά της φαυλότητας της παρανομίας, ορισμένοι εθνικοί νόμοι προσβάλλουν την αξιοπρέπεια των έντιμων πολιτών. Για αυτούς ακριβώς τους λόγους υποβάλαμε από κοινού με άλλους συναδέλφους βουλευτές των κομμάτων l'Italia dei Valori και Partito Democratico καταγγελία προς την Επιτροπή.
<P>
Πληροφορηθήκαμε ότι οι υπηρεσίες εξετάζουν τα σχόλιά μας. Καλώ επομένως την Επιτροπή να επιδείξει γενναιότητα, να αναλάβει την ευθύνη και να χαρακτηρίσει την ιταλική φορολογική ασπίδα παράνομη, καθώς και να επιτρέψει τη φορολόγηση αυτών των κεφαλαίων.
<SPEAKER ID="068" NAME="Marek Henryk Migalski" AFFILIATION="ECR">
(PL) Κύριε Πρόεδρε, θα ήθελα να θίξω ένα θέμα που έχει ήδη αναφερθεί, αλλά θα ήθελα να ενισχύσω όσα έχουν ειπωθεί.
<P>
Αυτήν τη στιγμή, ενώ εμείς συζητούμε εδώ, στο Iwieniec της Λευκορωσίας διεξάγεται παράνομη έρευνα στο "Πολωνικό Σπίτι", ένα από τα γραφεία της Ένωσης Πολωνών της Λευκορωσίας. Πρόκειται για μία ακόμη πράξη καταστολής σε βάρος της πολωνικής μειονότητας στη Λευκορωσία. Γνωρίζω, κύριε Πρόεδρε, ότι έχετε ήδη παρέμβει προσωπικά επί του ζητήματος του πολύ υψηλού προστίμου που επιβλήθηκε στην Angelika Borys, και θα ήθελα να σας ευχαριστήσω για την παρέμβασή σας, διότι πραγματικά είμαστε υποχρεωμένοι να βοηθήσουμε αυτήν την οργάνωση. Ταυτόχρονα, θα ήθελα να απευθύνω έκκληση σε εσάς, κύριε Πρόεδρε, καθώς και στο Συμβούλιο και στην Επιτροπή, να προβείτε σε δήλωση το συντομότερο δυνατόν και να παρέμβετε στο ζήτημα της παραβίασης των ανθρωπίνων δικαιωμάτων στη Λευκορωσία -τις παραβιάσεις των δικαιωμάτων των Πολωνών-, αλλά το δηλώνω αυτό, κυρίως, στο πλαίσιο των παραβιάσεων των δικαιωμάτων των πολιτών -των ανθρωπίνων δικαιωμάτων- με άλλα λόγια, κάτι το οποίο πρέπει να θεωρούμε σημαντικό εμείς ως Ευρωπαϊκό Κοινοβούλιο.
<SPEAKER ID="069" NAME="João Ferreira" AFFILIATION="GUE/NGL">
(PT) Κύριε Πρόεδρε, κατά τις προηγούμενες εβδομάδες γίναμε μάρτυρες της εντατικοποίησης μιας ύπουλης ιδεολογικής εκστρατείας σχετικά με τα μέτρα που πρέπει να θεσπιστούν από τα κράτη μέλη για να ισοσκελιστούν τα δημόσια οικονομικά. Δεν είναι συμπτωματικό ότι πολλοί από αυτούς που διαδραματίζουν πρωταγωνιστικό ρόλο σε αυτήν την εκστρατεία είναι εκείνοι που ευθύνονται για την τρέχουσα οικονομική και κοινωνική κρίση. Όπως ακριβώς έπραξαν στο παρελθόν, υποστηρίζουν και πάλι νέες επιθέσεις στους μισθούς, στα κοινωνικά και εργασιακά δικαιώματα και στις κοινωνικές λειτουργίες του κράτους.
<P>
Σε απάντηση σε αυτήν τη βίαιη επίθεση, δεκάδες χιλιάδες πορτογάλοι εργαζόμενοι βγήκαν στους δρόμους για να διαμαρτυρηθούν, ζητώντας αυξήσεις μισθών που θα αποκαταστήσουν την αγοραστική δύναμη που χάθηκε κατά την περασμένη δεκαετία, καθώς και αξιοπρεπείς συνθήκες συνταξιοδότησης.
<P>
Τα δημόσια οικονομικά πρέπει να ισοσκελιστούν μαζί με την οικονομική ανάπτυξη, θέτοντας παράλληλα τέρμα στις σοβαρές αδικίες που περιβάλλουν την ανακατανομή του πλούτου, η οποία είναι η καρδιά αυτής της κρίσης. " προοδευτική δυναμική του αγώνα των εργαζομένων αποτελεί στις μέρες μας ένα δείγμα ελπίδας και τον πιο συγκεκριμένο λόγο για να πιστέψουμε σε ένα καλύτερο μέλλον.
<SPEAKER ID="070" NAME="Godfrey Bloom" AFFILIATION="EFD">
(EN) Κύριε Πρόεδρε, πριν από μερικές εβδομάδες, ο αξιότιμος φίλος και συνάδελφός μου από το Yorkshire, ο Edward McMillan-Scott, έφερε τον πρόεδρο της Διεθνούς Επιτροπής για την Αλλαγή του Κλίματος (IPCC) σε αυτήν τη συνέλευση και τον παρουσίασε ως έναν θρύλο της εποχής του και ως κορυφαίο γκουρού στην κλιματική επιστήμη -και οφείλω να ομολογήσω ότι, κατά τη γνώμη μου, μοιάζει σίγουρα με γκουρού- αλλά αποδεικνύεται ότι είναι ένας μηχανολόγος σιδηροδρόμων, ο οποίος συγγράφει ρυπαρά βιβλία. Λοιπόν, δεν έχω τίποτα εναντίον των μηχανολόγων σιδηροδρόμων. Ορισμένοι από τους καλύτερους φίλους μου είναι μηχανικοί σιδηροδρόμων και χωρίς αμφιβολία διαβάζουν ρυπαρά βιβλία -δεν είναι αυτό το θέμα-, αλλά αυτό μπορεί ίσως να εξηγεί, χωρίς όμως να το πετυχαίνει, γιατί η IPCC δημοσίευσε τόσο εξωφρενικές ανοησίες τα προηγούμενα έτη.
<P>
Δεν θα ήταν καλή ιδέα εάν η Επιτροπή, ενδεχομένως, απέστειλε επιστολή στην IPCC και της πρότεινε να αποκτήσει νέο πρόεδρο, με περισσότερα ίσως προσόντα;
<SPEAKER ID="071" NAME="Krisztina Morvai" AFFILIATION="NI">
(HU) Πριν από λίγα λεπτά, η κ. Anna Záborská αναφέρθηκε σε αυτές τις μεγάλες επενδύσεις, στις διάφορες επενδύσεις σε καζίνο τυχερών παιχνιδιών που πραγματοποιούνται από ξένους στην Ουγγαρία, κατά των οποίων επίσης ο György Budaházy, ο πασίγνωστος ηγέτης της εξωκοινοβουλευτικής αντιπολίτευσης διαμαρτυρήθηκε μαζί με άλλα 12 μέλη της αποκαλούμενης αντιπολιτευτικής ομάδας Hunnia, οι οποίοι βρίσκονται υπό καθεστώς προσωρινής κράτησης για περίπου ένα έτος. Τα εν λόγω πρόσωπα δεν δικαιούνται να γνωρίζουν ποια αποδεικτικά στοιχεία υπάρχουν εις βάρος τους. Επιπλέον, λόγω των ιδιομορφιών των ουγγρικών κανονισμών και κατά παράβαση του δικαιώματος του "habeas corpus", ο δικαστής που συνεχίζει να παρατείνει την προσωρινή κράτηση δεν εξετάζει πιο επισταμένως τα ενοχοποιητικά στοιχεία εις βάρος τους. Θεωρώ σκανδαλώδες ότι κάτι τέτοιο μπορεί να συμβαίνει στην Ευρωπαϊκή Ένωση και διαμαρτύρομαι για άλλη μια φορά, για πολλοστή φορά, κατά αυτής της κατάστασης.
<SPEAKER ID="072" NAME="Ρόδη Κράτσα-Τσαγκαροπούλου" AFFILIATION="PPE">
Κύριε Πρόεδρε, θα ήθελα να αναφερθώ σ'°ένα θέμα το οποίο θεωρώ μεγάλης πολιτικής σημασίας και αφορά τα εθνικά κοινοβούλια και τη συνεργασία τους με το Ευρωπαϊκό Κοινοβούλιο στο πλαίσιο των προσπαθειών για οικονομική ανάκαμψη και δημοσιονομική εξυγίανση που καταβάλλονται σήμερα στην Ευρώπη.
<P>
Στον απόηχο της χρηματοπιστωτικής κρίσης, όλοι ομιλούμε για την ανάγκη ενίσχυσης του ευρώ, για τη συνοχή της ευρωζώνης, αλλά και για τις οικονομικές ανισότητες που υφίστανται στην Ευρωπαϊκή Ένωση καθώς και για τους μηχανισμούς αλληλεγγύης που θα πρέπει να αναπτυχθούν.
<P>
Πιστεύω ότι σ'°αυτό το πλαίσιο, ο κοινός διάλογος μεταξύ Ευρωπαϊκού Κοινοβουλίου και εθνικού κοινοβουλίου, θα αναδείξει τον κοινό στόχο, τη συνυπευθυνότητα, την αλληλεγγύη που θα πρέπει να επιδείξουμε σε ευρωπαϊκό και εθνικό επίπεδο, ώστε να πάρουμε τις κατάλληλες αποφάσεις και να γίνουν οι σωστές εφαρμογές, οι οποίες συχνά έχουν μακροπρόθεσμη προοπτική, που δεν είναι εύκολο να την αντιληφθούν, κυρίως οι συνάδελφοι σε εθνικό επίπεδο, αλλά και να πάρουν το πολιτικό κόστος που χρειάζεται στις χώρες μας.
<P>
Πιστεύω ότι μπορούμε ν'°αναπτύξουμε αυτόν τον διάλογο με δική μας πρωτοβουλία.
<SPEAKER ID="073" NAME="Agustín Díaz de Mera García Consuegra" AFFILIATION="PPE">
(ES) Κύριε Πρόεδρε, θα ήθελα να αναφερθώ στον Ευρωπαϊκό Χάρτη Δικαιωμάτων των Θυμάτων Τρομοκρατίας.
<P>
Στις 15 Δεκεμβρίου ο κ. Barrot δεσμεύθηκε να προωθήσει τον Ευρωπαϊκό Χάρτη Δικαιωμάτων των Θυμάτων Τρομοκρατίας. Στις 19 Ιανουαρίου η κ. Malmström επικρότησε τα λεγόμενα του κ. Barrot με γνήσιο θετικό πνεύμα. Εξ ονόματος της ισπανικής Προεδρίας, στις 26 Ιανουαρίου ο κ. Pérez Rubalcaba, ο ισπανός υπουργός εσωτερικών, δήλωσε ότι υποστηρίζει πλήρως τα θύματα της τρομοκρατίας, καθώς και ότι η Ισπανία θα πράξει ό,τι μπορεί στην Επιτροπή και το Συμβούλιο για να τα βοηθήσει.
<P>
Όλα αυτά τα επικροτούμε. Ωστόσο, είναι πλέον καιρός να περάσουμε από τις δηλώσεις στις πράξεις, και οι ενέργειές μας να συμπέσουν με το VI διεθνές συνέδριο για τα θύματα της τρομοκρατίας, το οποίο πρόκειται να πραγματοποιηθεί στη Σαλαμάνκα στις 11, 12 και 13 αυτού του μήνα. Εύχομαι κάθε επιτυχία στις εργασίες του συνεδρίου. Κύριε Πρόεδρε, πρέπει να συνεχίσουμε να απαιτούμε να αναληφθεί δέσμευση σε αυτόν τον τομέα και να την προωθήσουμε εντός του Κοινοβουλίου.
<SPEAKER ID="074" NAME="Marc Tarabella" AFFILIATION="S&amp;D">
(FR) Κύριε Πρόεδρε, η συνάδελφός μου, η κ. De Keyser, είχε την ευκαιρία να υπενθυμίσει την τραγωδία που συνέβη στη Λιέγη στις 27 Ιανουαρίου. Φυσικά, δεν πρόκειται να επαναλάβω όσα είπε για τα θύματα και τις υπηρεσίες έκτακτης ανάγκης, για τις οποίες αξίζει να καταρτιστεί ένα καταστατικό.
<P>
Αυτό που με ανησυχεί είναι ότι, στην προκειμένη περίπτωση, ο ιδιοκτήτης του κτιρίου δεν ήταν ασφαλισμένος. Επιθυμώ μόνο να επιστήσω την προσοχή της Επιτροπής στο γεγονός ότι θα ήταν χρήσιμο, προτού συζητήσουμε για την υποχρεωτική ασφάλιση πυρός για κάθε πολίτη, να συζητήσουμε για την υποχρεωτική ασφάλιση αστικής ευθύνης για ζημίες που ενδέχεται να προκληθούν σε τρίτους, μερικές φορές με κακόβουλη πρόθεση, αλλά πάνω από όλα, εξ αμελείας.
<P>
Πιστεύω ότι η Επιτροπή θα μπορούσε να παρουσιάσει πρόταση, για παράδειγμα, στο πλαίσιο της προστασίας του καταναλωτή -ο καταναλωτής στην προκειμένη περίπτωση με την έννοια του πολίτη- ή μια πρωτοβουλία, η οποία θα μπορούσε επίσης να προέλθει από το Κοινοβούλιο.
<P>
Θα ήθελα, εν πάση περιπτώσει, να ζητήσω από τους συναδέλφους μου βουλευτές που είναι σε θέση να με στηρίξουν σε αυτό το ζήτημα να προτρέψουν κάθε πολίτη να συνάψει ασφάλιση αστικής ευθύνης για την κάλυψη τυχών ζημιών προς τρίτους.
<SPEAKER ID="075" NAME="Sonia Alfano" AFFILIATION="ALDE">
(IT) Κύριε Πρόεδρε, κυρίες και κύριοι, η Gas Natural, μια ισπανική εταιρεία χαρτοφυλακίου, υπέβαλε σχέδιο για παράκτιες εγκαταστάσεις επαναεριοποίησης, οι οποίες μπορεί να έχουν επιπτώσεις στην περιοχή της Τεργέστης, και το οποίο εγκρίθηκε από τον ιταλό υπουργό περιβάλλοντος.
<P>
Το τεχνικό συμβούλιο της εγκατάστασης επαναεριοποίησης της Τεργέστης επισήμανε ορισμένες σημαντικές αδυναμίες. Μετά την άτυπη συνάντηση που πραγματοποιήθηκε μεταξύ της Ευρωπαϊκής Επιτροπής, της Ιταλίας και της Σλοβενίας στις 26 Ιανουαρίου 2010, ο ιταλός μόνιμος αντιπρόσωπος στην Ευρωπαϊκή Ένωση υπέθεσε δημοσίως ότι η Ευρωπαϊκή Ένωση είχε εγκρίνει το σχέδιο, ενώ η επίσημη ανακοίνωση από τη Σλοβενία αναφέρει ότι τα αντισυμβαλλόμενα μέρη κλήθηκαν να καταλήξουν σε συμφωνία.
<P>
Αυτή η συμφωνία θα ενδεχομένως δύσκολο να επιτευχθεί στην πράξη λόγω του άτυπου προηγούμενου που αφορά την υπόθεση της εγκατάστασης επαναεριοποίησης. Πράγματι, αποδεικνύεται ότι οι υπεύθυνοι φορείς για την παροχή εγγυήσεων και για την ασφάλεια δεν συμμορφώθηκαν προς τις υποχρεώσεις που υπείχαν όσον αφορά την προστασία. Επισημάνθηκαν σημαντικές καθυστερήσεις στην εκπόνηση εξωτερικών σχεδίων έκτακτης ανάγκης και στην επικοινωνία με τις δημόσιες υπηρεσίες και τις αρχές που είναι αρμόδιες για τη διαχείριση έκτακτων αναγκών, καθώς και αδυναμία ενημέρωσης του κοινού για τους κινδύνους σοβαρών ατυχημάτων όσον αφορά τους κώδικες συμπεριφοράς και απουσία αντικειμενικής αξιολόγησης των αλυσιδωτών αντιδράσεων που θα προκληθούν από ένα πιθανό ατύχημα σε βιομηχανικές εγκαταστάσεις υψηλού κινδύνου.
<P>
Για τους λόγους αυτούς, πιστεύουμε ότι αυτό αποτελεί μια ακόμη προσπάθεια για την κατασκευή μιας εγκατάστασης υψηλού κινδύνου, γνωρίζοντας ότι δεν εφαρμόζεται κανένα απολύτως μέτρο προστασίας και ασφάλειας.
<SPEAKER ID="076" NAME="Πρόεδρος">
Κυρίες και κύριοι, παρατείναμε την περίοδο των ομιλιών ενός λεπτού κατά 15 λεπτά.

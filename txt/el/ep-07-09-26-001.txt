<CHAPTER ID="001">
Έναρξη της συνεδρίασης
<P>
(" συνεδρίαση αρχίζει στις 9 π.μ.)
<SPEAKER ID="004" NAME="Πρόεδρος">
Κυρίες και κύριοι συνάδελφοι, καλημέρα σας! Σήμερα, 26 Σεπτεμβρίου, είναι η Ευρωπαϊκή "μέρα Γλωσσών και είναι πολύ σημαντικό να υπενθυμίσουμε εδώ, στο Ευρωπαϊκό Κοινοβούλιο, στο ναό των γλωσσών, τον ρόλο που έχει αυτή η ημέρα για τη φιλοσοφία και την ουσία της Ευρωπαϊκής Ένωσης και το έργο που επιτελούμε για μια Ευρώπη πολυπολιτισμική με σεβασμό στις ιδιαιτερότητες και στους πολιτισμούς στην ψυχή των λαών μας.
<SPEAKER ID="005" NAME="Josu Ortuondo Larrea" AFFILIATION="ALDE">
(ES) Κυρία Πρόεδρε, σας ευχαριστώ πολύ που μου επιτρέψατε να μιλήσω. Σήμερα γιορτάζουμε την Ευρωπαϊκή "μέρα Γλωσσών, και επιθυμώ να εκφράσω τα συναισθήματα πολλών πολιτών του ισπανικού κράτους που αδυνατούν να κατανοήσουν γιατί υφίστανται διακρίσεις από το Προεδρείο του Ευρωπαϊκού Κοινοβουλίου, καθώς οι Καταλανοί, οι Γαλικιανοί και οι Βάσκοι όπως εγώ εκπρόσωποι των πολιτών δεν επιτρέπεται να χρησιμοποιήσουμε τις γλώσσες μας στο Κοινοβούλιο.
<P>
Σε αντίθεση με ό,τι ισχύει στην Επιτροπή, το Συμβούλιο και την Επιτροπή Περιφερειών, όπου οι εκπρόσωποι των πολιτών μπορούν να εκφράζονται σε αυτές τις συνεπίσημες γλώσσες, το Προεδρείο του Κοινοβουλίου αρνείται να δεχτεί τη βασκική, την καταλανική ή η γαλικιανή γλώσσα, που είναι συνεπίσημες γλώσσες στο ισπανικό κράτος.
<P>
Κυρία Πρόεδρε ...
<P>
(Ο ομιλητής ομιλεί στα βασκικά)
<SPEAKER ID="006" NAME="Πρόεδρος">
Κύριε συνάδελφε, για το θέμα θα ενημερωθεί το Προεδρείο, αν και είναι κάτι που έχουμε συζητήσει πολλές φορές και οι απαντήσεις είναι γνωστές.

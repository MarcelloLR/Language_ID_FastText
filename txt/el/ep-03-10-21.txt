<CHAPTER ID="1">
<SPEAKER ID="1" LANGUAGE="" NAME="" AFFILIATION="Αντιπροέδρου">
<SPEAKER ID="2" LANGUAGE="" NAME="Πρόεδρος." AFFILIATION="">
<P>
Πρόταση απόφασης του Συμβουλίου για τη χορήγηση συμπληρωματικής χρηματοδοτικής συνδρομής στη Σερβία-Μαυροβούνιο με την οποία τροποποιείται η απόφαση 2002/882/ΕΚ για τη χορήγηση χρηματοδοτικής συνδρομής στην Ομοσπονδιακή Δημοκρατία της Γιουγκοσλαβίας (COM(2003) 506 - C5-0428/2003 - 2003/0190(CNS)).
<P>
Η Επιτροπή Βιομηχανίας, Εξωτερικού Εμπορίου, Έρευνας και Ενέργειας ενέκρινε ήδη μια έκθεση του κ. Belder για το θέμα αυτό. 
<SPEAKER ID="3" LANGUAGE="DE" NAME="Turmes (Verts/ALE )" AFFILIATION="">
<P>
   .  Κύριε Πρόεδρε, κυρίες και κύριοι, το Κοινοβούλιο ενέκρινε με μεγάλη πλειοψηφία τον Ιούνιο του 2003 μια έκθεση του κ. Belder, στην οποία ζητούσαμε να μην επιτρέπεται πλέον να δίδεται ad hoc έγκριση του Ευρωπαϊκού Κοινοβουλίου για τη χορήγηση επείγουσας μακροοικονομικής χρηματοδοτικής συνδρομής. Ως Ομάδα των Πρασίνων/ Ευρωπαϊκής Ελεύθερης Συμμαχίας είναι φυσικό να απορούμε διότι σήμερα το πρωί κάνουμε ακριβώς το αντίθετο με μια έκθεση του ίδιου εισηγητή, του κ. Belder. 
<SPEAKER ID="4" LANGUAGE="ES" NAME="Berenguer Fuster (PSE )." AFFILIATION="">
<P>
Όπως θα γνωρίζει το Σώμα, η κατάσταση έχει αλλάξει σημαντικά από τη δολοφονία του τότε πρωθυπουργού Zoran Djindjic τον Μάρτιο του περασμένου έτους. Η παρούσα οικονομική κατάσταση απαιτεί επείγουσα δράση από την Ευρωπαϊκή Ένωση. 
<SPEAKER ID="5" LANGUAGE="" NAME="Πρόεδρος." AFFILIATION="">
<SPEAKER ID="6" LANGUAGE="DE" NAME="Swoboda (PSE )" AFFILIATION="">
<P>
   .  Κύριε Πρόεδρε, δεν κατάλαβα. Ο συνάδελφος Turmes υπέβαλε τώρα αίτηση για να γίνει ή για να μην γίνει η ψηφοφορία κατεπείγοντος; Αυτό δεν ήταν και τόσο σαφές. 
<SPEAKER ID="7" LANGUAGE="" NAME="Πρόεδρος." AFFILIATION="">
<P>
   Κύριε Turmes, μπορείτε σας παρακαλώ να το διασαφηνίσετε; 
<SPEAKER ID="8" LANGUAGE="DE" NAME="Turmes (Verts/ALE )" AFFILIATION="">
<SPEAKER ID="9" LANGUAGE="" NAME="Πρόεδρος." AFFILIATION="(Το Σώμα εγκρίνει την αίτηση κατεπείγοντος)">
<SPEAKER ID="10" LANGUAGE="" NAME="Πρόεδρος. –" AFFILIATION="">
<P>
- A5-0327/2003 του κ. Jarzembowski, εξ ονόματος της Επιτροπής Περιφερειακής Πολιτικής, Μεταφορών και Τουρισμού, σχετικά με την κοινή θέση του Συμβουλίου ενόψει της έγκρισης οδηγίας του Ευρωπαϊκού Κοινοβουλίου και του Συμβουλίου που αφορά τροποποίηση της οδηγίας 91/440/EOΚ του Συμβουλίου για την ανάπτυξη των κοινοτικών σιδηροδρόμων (8011/3/2003 – C5-0295/2003 – 2002/0025(COD))
<P>
- A5-0325/2003 του κ. Sterckx, εξ ονόματος της Επιτροπής Περιφερειακής Πολιτικής, Μεταφορών και Τουρισμού, σχετικά με την κοινή θέση του Συμβουλίου ενόψει της έγκρισης της πρότασης οδηγίας του Ευρωπαϊκού Κοινοβουλίου και του Συμβουλίου που αφορά την ασφάλεια των κοινοτικών σιδηροδρόμων, η οποία τροποποιεί τη οδηγία 95/18/ΕΚ του Συμβουλίου σχετικά με τις άδειες σε σιδηροδρομικές επιχειρήσεις και την οδηγία 2001/14/ΕΚ σχετικά με την κατανομή της χωρητικότητας των σιδηροδρομικών υποδομών και τις χρεώσεις για τη χρήση σιδηροδρομικής υποδομής καθώς και με την πιστοποίηση ασφάλειας (Οδηγία για την ασφάλεια των σιδηροδρόμων) (8557/2/2003 – C5-0297/2003 – 2002/0022(COD))
<P>
- A5-0321/2003 της κ. Ainardi, εξ ονόματος της Επιτροπής Περιφερειακής Πολιτικής, Μεταφορών και Τουρισμού, σχετικά με την κοινή θέση του Συμβουλίου ενόψει της έγκρισης της οδηγίας του Ευρωπαϊκού Κοινοβουλίου και του Συμβουλίου που αφορά την τροποποίηση της οδηγίας 96/48/ΕΚ του Συμβουλίου σχετικά με τη διαλειτουργικότητα του διευρωπαϊκού σιδηροδρομικού συστήματος μεγάλης ταχύτητας και της οδηγίας 2001/16/ΕΚ του Ευρωπαϊκού Κοινοβουλίου και του Συμβουλίου σχετικά με τη διαλειτουργικότητα του διευρωπαϊκού σιδηροδρομικού συστήματος (8556/2/2003 – C5-0298/2003 – 2002/0023(COD))
<P>
- A5-0323/2003 του κ. Savary, εξ ονόματος της Επιτροπής Περιφερειακής Πολιτικής, Μεταφορών και Τουρισμού, σχετικά με την κοινή θέση του Συμβουλίου για την έκδοση του κανονισμού του Ευρωπαϊκού Κοινοβουλίου και του Συμβουλίου που αφορά τη σύσταση Ευρωπαϊκού Οργανισμού Σιδηροδρόμων (Κανονισμός για τον Οργανισμό) (8558/2/2003 – C5-0296/2003 – 2002/0024(COD)). 
<SPEAKER ID="11" LANGUAGE="DE" NAME="Jarzembowski (PPE-DE )" AFFILIATION="εισηγητής">
<P>
   , .  Κύριε Πρόεδρε, κυρίες και κύριοι, είναι νωρίς το πρωί και ως πολιτικοί που ασχολούμαστε με τα θέματα της πολιτικής των μεταφορών χαιρόμαστε που μπορούμε επιτέλους να συζητήσουμε το πρωί και όχι στις 9 ή στις 10 το βράδυ.
<P>
Το ζήτημα που συζητούμε σήμερα είναι η βελτίωση του πλαισίου για τους σιδηροδρόμους στην Ευρωπαϊκή Ένωση. Με τις τρεις οδηγίες και τον κανονισμό θέλουμε να επιτύχουμε βελτίωση του πλαισίου, έτσι ώστε οι σιδηρόδρομοι να μπορούν να μεταφέρουν και πάλι περισσότερα αγαθά και επιβάτες στην Κοινότητα. Ως εισηγητής για την οδηγία που αφορά την εξέλιξη των κοινοτικών σιδηροδρόμων είμαι καταρχάς στην ευχάριστη θέση να διαπιστώσω ότι το Συμβούλιο υιοθέτησε την θέση του Ευρωπαϊκού Κοινοβουλίου να διατηρηθεί το Διευρωπαϊκό Δίκτυο Σιδηροδρομικών Εμπορευματικών Μεταφορών που καθιερώθηκε στις 15 Μαρτίου 2003, σε αντίθεση με όσα είχε προτείνει η Επιτροπή. Αυτό το πρώτο βήμα για το άνοιγμα του σιδηροδρομικού δικτύου στα δεκαπέντε κράτη μέλη της ΕΕ, που ουσιαστικά συνιστά το 90% των σημαντικών σιδηροδρομικών διαδρομών, δίνει τώρα από τον Μάρτιο του τρέχοντος έτους τη δυνατότητα στις σιδηροδρομικές επιχειρήσεις να χρησιμοποιούν το ευρωπαϊκό σιδηροδρομικό δίκτυο για διασυνοριακές εμπορευματικές μεταφορές με τον καλύτερο δυνατό τρόπο, σύμφωνα με τις ανάγκες των πελατών και χωρίς διάκριση επί τη βάσει του κράτους προέλευσης.
<P>
Δεύτερον, το Κοινοβούλιο συμφωνεί με το Συμβούλιο αναφορικά με το άνοιγμα των υπολοίπων διαδρομών του σιδηροδρομικού δικτύου για τις διασυνοριακές εμπορευματικές μεταφορές από την 1η Ιανουαρίου 2006. Αυτό ωστόσο δεν συνιστά μεγάλη πρόοδο αφού, όπως μόλις τώρα είπαμε, στις 15 Μαρτίου τρέχοντος έτους άνοιξε ουσιαστικά το 90% των συνολικών διαδρομών για τις διασυνοριακές εμπορευματικές μεταφορές. Ως εκ τούτου, το Κοινοβούλιο εξακολουθεί να ζητεί να ανοίξουν τα σιδηροδρομικά δίκτυα την 1η Ιανουαρίου 2006 για τις διεθνείς και τις εθνικές υπηρεσίες εμπορευματικών σιδηροδρομικών μεταφορών, ούτως ώστε να έχουμε ανοίξει στην παραπάνω ημερομηνία τα σιδηροδρομικά δίκτυα για το σύνολο των υπηρεσιών εμπορευματικών μεταφορών, τόσο των διασυνοριακών όσο και των εθνικών. Έτσι θα μπορέσουμε να υλοποιήσουμε πραγματικά μέχρι το 2010 τον στόχο της Λευκής Βίβλου της Επιτροπής –και σας ευχαριστώ, κυρία Επίτροπε, που στο σημείο αυτό πάντα συμβαδίζαμε– δηλαδή την αποκατάσταση της θέσης των σιδηροδρομικών μεταφορών στην αγορά, και τη μετατόπιση στο μεγαλύτερο δυνατό μέτρο των εμπορευματικών μεταφορών στους σιδηροδρόμους.
<P>
Ο στόχος μας έχει, ωστόσο, σφαιρικότερο χαρακτήρα. Η Λευκή Βίβλος δεν αφορά μόνο τις εμπορευματικές μεταφορές. Το ζητούμενο είναι να επιτύχουμε σύμφωνα με τη Λευκή Βίβλο μέχρι το 2010 μια ισόρροπη σχέση μεταξύ των τρόπων μεταφοράς. Για τον λόγο αυτόν, το Κοινοβούλιο είναι της άποψης ότι τα δίκτυα πρέπει να ανοιχτούν και για την μεταφορά επιβατών. Διότι αν παρατηρήσετε πόσο αυξήθηκαν τα τελευταία χρόνια η κυκλοφορία των ΙΧ αυτοκινήτων στους δρόμους και οι εναέριες μεταφορές, θα διαπιστώσετε ότι σύντομα θα φθάσουμε στα όρια κορεσμού της υποδομής των αυτοκινητόδρομων και των αεροδιαδρόμων. Για τον λόγο αυτόν, θέλουμε ως Κοινοβούλιο να υλοποιηθεί το άνοιγμα των σιδηροδρομικών δικτύων για τη μεταφορά επιβατών την 1η Ιανουαρίου 2008, διότι μόνο έτσι θα καταστεί δυνατή μέχρι το 2010 και η μετακίνηση των επιβατών από τους δρόμους και τα αεροπλάνα στους σιδηροδρόμους.
<P>
Είναι εν μέρει ανησυχητικό πώς οι αερομεταφορείς χαμηλού κόστους στερούν από τους ευρωπαϊκούς σιδηροδρόμους τους πελάτες τους. Ελπίζω, κυρία Επίτροπε, ότι θα πείτε κάτι τις επόμενες ημέρες για το Charleroi, το αεροδρόμιο του Βελγίου, διότι δεν είναι δυνατόν να υφίστανται οι σιδηρόδρομοι τεράστιες απώλειες στον τομέα της μεταφοράς επιβατών σε μακρινές αποστάσεις επειδή οι φθηνές αεροπορικές εταιρίες τους παίρνουν τους πελάτες δημιουργώντας έμφραγμα στον εναέριο χώρο. Θέλουμε λοιπόν να επιτύχουμε να αποκατασταθεί μέχρι το 2010 μια ισόρροπη σχέση και στην αγορά της μεταφοράς επιβατών.
<P>
Ακόμη και αν προλαβαίναμε την πρώτη ανάγνωση, κυρία Επίτροπε, οι εκλογές των νέων μελών του Ευρωπαϊκού Κοινοβουλίου, ο διορισμός νέας Επιτροπής και η επανεκκίνηση της νομοθετικής διαδικασίας θα είχαν ως αποτέλεσμα να διαρκέσει στην πράξη ένα με δύο χρόνια η νομοθετική διαδικασία για τη μεταφορά επιβατών και έτσι δεν θα μπορούσαμε να εγκρίνουμε ένα τρίτο πακέτο για τους σιδηροδρόμους πριν από το 2005.
<P>
Τέλος, η επιτροπή πρότεινε να διαγραφεί η μέχρι σήμερα ισχύουσα δυνατότητα των κρατών μελών να εγκρίνουν αιτήσεις δρομολογίων και άλλων εταιριών εκτός από τις σιδηροδρομικές, να δοθεί δε και στους φορτωτές, τους πράκτορες μεταφορών και άλλα πρόσωπα το δικαίωμα αίτησης δρομολογίων. Άποψή μας είναι πως πρέπει να κάνουμε τα πάντα προκειμένου να επιτύχουμε την άριστη αξιοποίηση των σιδηροδρομικών υποδομών. Γνωρίζουμε ότι σήμερα υπάρχουν ακόμη αδιάθετες χωρητικότητες ακόμη και στη διαδρομή του Brenner και δεν έχει νόημα να κατηγορούμε μονίμως τα φορτηγά αυτοκίνητα τη στιγμή που υπάρχουν αχρησιμοποίητες χωρητικότητες στους σιδηροδρόμους ακόμη και στις αλπικές διαδρομές. Πρέπει επομένως να φροντίσουμε για καλύτερη συμμετοχή των φορέων της αγοράς στις αιτήσεις και για τη χρησιμοποίηση δρομολογίων προκειμένου να μεταφερθούν οι περισσότερες δυνατές εμπορευματικές μεταφορές στους σιδηροδρόμους.
<P>
Επιτρέψτε μου να μιλήσω από τώρα ως εκπρόσωπος της Ομάδας μου και για δύο άλλες εκθέσεις, γιατί δεν έχει νόημα να καθίσω και να ξανασηκωθώ αμέσως. Θα ήθελα καταρχάς να ευχαριστήσω θερμά εξ ονόματος της Ομάδας μου τους άλλους εισηγητές των Ομάδων. Η συνεργασία ήταν πολύ καλή τόσο κατά την πρώτη όσο και τώρα, κατά τη δεύτερη ανάγνωση. Η κ. Ainardi, ο κ. Sterckx, ο κ. Savary και εγώ είχαμε βέβαια διαφορετικές θέσεις σε επιμέρους σημεία, όμως βλέπαμε πάντα το πακέτο για τους σιδηροδρόμους σφαιρικά, το ίδιο και την θέση του Κοινοβουλίου, και για τον λόγο αυτόν η συνεργασία των εισηγητών ήταν πολύ στενή. Αισθάνομαι ευγνωμοσύνη για το ότι προσπαθούμε να τηρήσουμε την ίδια γραμμή.
<P>
Γνωρίζετε ότι το Συμβούλιο κατέβαλε ήδη προσπάθειες εξεύρεσης συμβιβασμών προκειμένου να καταλήξουμε γρήγορα σε ολοκλήρωση της νομοθετικής διαδικασίας. Το Συμβούλιο προσπαθεί μαζί με τους εισηγητές να περιορίσει τα επίμαχα σημεία μεταξύ Συμβουλίου και Κοινοβουλίου εν μέρει μέσω της υιοθέτησης των θέσεων του Κοινοβουλίου και εν μέρει με συμβιβαστικές προτάσεις, έτσι ώστε το κύριο αντικείμενο της διαδικασίας συνδιαλλαγής να περιλαμβάνει πολύ λιγότερα από 60 ή 70 σημεία. Έτσι, ελπίζω ότι αύριο θα ακούσουμε λογικά πράγματα από το Συμβούλιο για το εάν θέλει να ακολουθήσει τη γραμμή, για την οποία συζητήσαμε την περασμένη εβδομάδα. Θέλουμε να περιορίσουμε τον αριθμό των επίμαχων σημείων, προκειμένου να επιχειρήσουμε να δώσουμε λύση μόνο στα μεγάλα προβλήματα κατά τη διαδικασία συνδιαλλαγής. Η Ομάδα μου θα εξετάσει επομένως με προσοχή τις τροπολογίες που υπεβλήθησαν τελευταίες για τις οδηγίες για τους σιδηροδρόμους και την Πέμπτη θα ψηφίσει ανάλογα.
<P>
Επιτρέψτε μου να κάνω τώρα μερικές παρατηρήσεις που αφορούν την έκθεση Sterckx. Ευχαριστώ θερμά τον εισηγητή διότι κατέβαλε μεγάλες προσπάθειες σχετικά με το θέμα των ευρωπαϊκών προτύπων ασφαλείας των σιδηροδρόμων, προκειμένου να αποκτήσουμε ασφάλεια υψηλού επιπέδου και να μην μπορούν να θεσπιστούν από την πίσω πόρτα νέες εθνικές διατάξεις ασφαλείας, οι οποίες βασικά θα είχαν ως αποτέλεσμα έναν αυθαίρετο εκ νέου περιορισμό των διασυνοριακών μεταφορών. Θεωρώ πολύ σημαντικό να βρούμε μαζί με την Επιτροπή έναν μηχανισμό για να μην μπορούν να θεσπιστούν νέες, τάχα αναγκαίες διατάξεις με σκοπό τη διάκριση σε βάρος άλλων σιδηροδρομικών φορέων.
<P>
Επίσης, η Ομάδα μου θεωρεί σημαντική την εξειδικευμένη κατάρτιση του προσωπικού των τραίνων και γενικά του προσωπικού του υπεύθυνου για την ασφάλεια. Εδώ αντιμετωπίζουμε άλλο ένα πρόβλημα, κυρία Επίτροπε: ενδέχεται να μην αρκεί μία οδηγία μόνο για την κατάρτιση των οδηγών των τραίνων. Πρέπει να λάβει και το υπόλοιπο προσωπικό ασφαλείας την ανάλογη κατάρτιση και στο τελευταίο σημείο που θέλω να αναφέρω υποστηρίζω τον κ. Sterckx, διότι νομίζω ότι εδώ έχουμε όλοι την ίδια άποψη. Η πιστοποίηση του προσωπικού δεν πρέπει να χάνει την εγκυρότητά της σε περίπτωση που το προσωπικό περνά από μια σιδηροδρομική εταιρία σε μια άλλη. Μας χρειάζεται μια εσωτερική αγορά όπου θα περιλαμβάνονται και οι οδηγοί των τραίνων, και μας χρειάζεται ανταγωνισμός σε ολόκληρο τον τομέα των σιδηροδρόμων.
<P>
Σχετικά με την έκθεση Savary: ο συνάδελφος Savary ενσωμάτωσε με μεγάλη προσοχή τις νέες δημοσιονομικές διατάξεις και πιστεύω ότι το Συμβούλιο θα το υποστηρίξει προκειμένου να έχουν όλοι οι οργανισμοί ενιαίες δημοσιονομικές διατάξεις και όχι ο καθένας τις δικές του, οπότε θα επικρατούσε μια ζούγκλα διατάξεων. Το πιο ουσιαστικό σημείο της έκθεσης Savary –ως προς το οποίο υποστηρίζουμε πλήρως τον εισηγητή– είναι η ανισορροπία που απορρέει από την πρόταση του Συμβουλίου ως προς τη σύσταση που θα έχει το διοικητικό συμβούλιο. Η πρόταση της Επιτροπής με τη σημερινή, τροποποιημένη μορφή της αναφέρει ότι το διοικητικό συμβούλιο θα αποτελείται από έξι αντιπροσώπους του Συμβουλίου, τέσσερις αντιπροσώπους της Επιτροπής και έξι αντιπροσώπους του κλάδου χωρίς δικαίωμα ψήφου, που θα εκπροσωπούν δηλαδή τις σιδηροδρομικές επιχειρήσεις και τους επιβάτες. Το Συμβούλιο προτείνει τώρα να εκπροσωπούνται όλα τα κράτη μέλη. Έτσι θα υπήρχαν στην επιτροπή έξι αντιπρόσωποι των ενδιαφερομένων, τέσσερις υπάλληλοι της Επιτροπής και από τον Μάιο του επομένου έτους και 25 εκπρόσωποι του Συμβουλίου. Μόνο το Συμβούλιο θα μπορούσε να σκεφτεί κάτι τόσο παράλογο και ως εκ τούτου εμείς υποστηρίζουμε την άποψη του εισηγητή ως προς το ότι πρέπει να το σταματήσουμε αυτό στη διαδικασία συνδιαλλαγής.
<SPEAKER ID="12" LANGUAGE="" NAME="Πρόεδρος." AFFILIATION="Wer immer strebend sich bemüht, den können wir erlösen">
<P>
   Ευχαριστώ πολύ, κύριε Jarzembowski! Θα ήθελα να σχολιάσω με δυο λόγια την παρατήρησή σας σχετικά με το ότι η πολιτική μεταφορών συζητείται κατ’ εξαίρεση το πρωί. Θα σας απαντήσω με τα λόγια του Γκαίτε, από τη δεύτερη πράξη του “Φάουστ”: “.” (“Μπορούμε να λυτρώσουμε εκείνον που προσπαθεί ακούραστα”). 
<SPEAKER ID="13" LANGUAGE="NL" NAME="Sterckx (ELDR )" AFFILIATION=", εισηγητής">
<P>
Ένα δεύτερο σημείο επί του οποίου καταλήξαμε σε συμφωνία αφορά την επικοινωνία και τη μετάβαση σε ενιαίο γλωσσικό καθεστώς, κάτι στο οποίο έχω δώσει μεγάλη έμφαση. Εάν συμφωνεί η κ. Ainardi, θα μεταφέρουμε το θέμα αυτό στην οδηγία σχετικά με τη διαλειτουργικότητα και, έτσι, θα διευθετηθεί και αυτό το θέμα. Υπάρχουν, ωστόσο, δύο σημαντικά σημεία επί των οποίων διαφωνούμε με το Συμβούλιο. Το πρώτο είναι η ταχύτητα με την οποία θα πρέπει να ξεκινήσει το νέο σύστημα ασφαλείας. Το Ευρωπαϊκό Κοινοβούλιο θέλει να προχωρήσει πιο γρήγορα, και φρονώ ότι θα πρέπει να παραμείνουμε σταθεροί σε αυτήν την άποψη.
<P>
Δεύτερον –όπως έχει ήδη επισημάνει ο κ. Jarzembowski– οι εργασίες για ένα ευρωπαϊκό σύστημα ασφαλείας συνεπάγονται τη διατήρηση στο ελάχιστο του αριθμού των νέων εθνικών κανόνων ασφαλείας που θα εισαχθούν. Από εδώ προκύπτει και η σημασία του άρθρου 8: ο ρόλος της Επιτροπής ως επόπτη του συστήματος. Εμείς, ως Κοινοβούλιο, πρέπει να επιμείνουμε στη θέση μας επί του θέματος αυτού. Έχουμε ήδη καταλήξει σε συμφωνία με το Συμβούλιο επί αρκετών θεμάτων, αλλά παραμένει ένα θέμα για το οποίο πρέπει να διαπραγματευτούμε σκληρά. Πράγματι, θα δούμε εάν το Συμβούλιο μπορεί επίσης να συνεχίσει αύριο τα θέματα επί των οποίων συμφωνήσαμε. Φρονώ ότι είναι πιθανή μια συμφωνία, και πρέπει να αγωνιστούμε για να την επιτύχουμε.
<P>
Θα ήθελα τώρα να αναφερθώ στις υπόλοιπες εκθέσεις και σε ολόκληρο το πακέτο: πρέπει να διατηρήσουμε τις τέσσερις οδηγίες μας ως ένα ενιαίο πακέτο. Πρέπει να ξεκινήσουμε ταυτόχρονα τη διαδικασία συνδιαλλαγής επί αυτών των τεσσάρων οδηγιών. Γενικά, το Ευρωπαϊκό Κοινοβούλιο είναι περισσότερο υπέρ μιας ανοιχτής ευρωπαϊκής αγοράς στον σιδηροδρομικό τομέα και υπέρ των ευρωπαϊκών σιδηροδρομικών εταιρειών από ό,τι το Συμβούλιο. Το Συμβούλιο δεν έχει προχωρήσει ακόμα τόσο πολύ: έχει προχωρήσει πολύ λιγότερο από την Επιτροπή και το Κοινοβούλιο. Πρέπει να διαπραγματευτούμε σκληρά κατά τη διαδικασία συνδιαλλαγής, προκειμένου να μεταπείσουμε το Συμβούλιο να συμφωνήσει περισσότερο με τη θέση μας. Το μειωμένο μερίδιο της αγοράς που έχουν οι σιδηρόδρομοι μιλά από μόνο του: οι βελγικοί σιδηρόδρομοί μας έχασαν και πάλι περίπου το 6% της αγοράς εμπορευμάτων κατά το πρώτο εξάμηνο του 2003. Πρόκειται για μια πολύ θλιβερή εξέλιξη. Υπάρχει μικρή αύξηση των μεταφορών προσώπων, αλλά η κατάσταση αναφορικά με τα εμπορεύματα έχει λάβει και πάλι άσχημη τροπή. Φρονώ ότι, ιδιαίτερα στη χώρα μας, η εσωτερική ναυσιπλοΐα και η παράκτια ναυσιπλοΐα είναι έτοιμες να πάρουν αυτό το μερίδιο της αγοράς. Συνεπώς, είναι σημαντικό να υπερασπιστούν οι σιδηρόδρομοι εαυτόν πολύ πιο αποτελεσματικά και να εξασφαλίσουν την παρουσία τους στην αγορά. Οι σιδηρόδρομοι πρέπει να γίνουν πιο αποδοτικοί, πολύ πιο δυναμικοί σε σχέση με σήμερα. Σε ορισμένες χώρες είναι, αλλά σε άλλες χώρες σίγουρα δεν είναι. Οι σιδηροδρομικές εταιρείες δεν πρέπει να επικεντρώνονται στις ίδιες. Πρέπει να επικεντρώνονται στους πελάτες, σε όσους χρησιμοποιούν τις υπηρεσίες τους, και πρέπει να επικεντρώνονται στις υπηρεσίες τους –να εξασφαλίσουν ότι παρέχουν στους πελάτες τους τις καλύτερες δυνατές υπηρεσίες– ούτως ώστε αυτοί οι πελάτες να παραμείνουν μαζί τους ή να επιστρέψουν σε αυτές. Φρονώ ότι αυτό είναι σημαντικό. Σχεδόν κάθε εβδομάδα, συναντώ κάποια εταιρεία που λέει: “Θα θέλαμε πράγματι να κάνουμε αρκετά πράγματα με τον σιδηρόδρομο, αλλά δεν είναι δυνατόν. Οι σιδηρόδρομοι είναι σε κακή κατάσταση, υπερβολικά αργοί, υπερβολικά ακριβοί, αναξιόπιστοι”. Κατά τη γνώμη μου, πρόκειται για πολύ λυπηρές αναφορές, και πρέπει να γίνει κάτι από αυτήν την άποψη. Αυτός είναι ο πρωταρχικός στόχος αυτού του πακέτου οδηγιών.
<SPEAKER ID="14" LANGUAGE="FR" NAME="Ainardi (GUE/NGL )," AFFILIATION="εισηγήτρια.">
<P>
Θα ήθελα να αναφερθώ στις άλλες εκθέσεις σχετικά με τη δέσμη των σιδηροδρόμων. Στηρίζω τις προτάσεις του συναδέλφου μου, κ. Savary, αναφορικά με τη σύσταση Ευρωπαϊκού Οργανισμού Σιδηροδρόμων. Θεωρώ ότι οι προτάσεις που επιδιώκουν την εκπροσώπηση όλων ανεξαιρέτως των φορέων στο διοικητικό συμβούλιο του εν λόγω οργανισμού είναι απαραίτητες για την πρόοδο. Θεωρώ ιδιαίτερα σημαντική τη δυνατότητα όλων των υπαλλήλων του σιδηροδρομικού τομέα και των οργανώσεών τους να συμμετάσχουν στη διαδικασία κατάρτισης των τεχνικών προδιαγραφών διαλειτουργικότητας (ΤΠΙ).
<P>
Συμφωνώ με πολλές από τις προτάσεις του κ. Sterckx αναφορικά με την ασφάλεια. Πιστεύω, εντούτοις, ότι πρέπει να ληφθεί υπόψη η κατάσταση και η τεχνογνωσία του κάθε κράτους μέλους. Θεωρώ όμως επίσης ότι πρέπει να δώσουμε επαρκή χρόνο. Για ιστορικούς λόγους, τα σιδηροδρομικά δίκτυα της Ευρώπης είναι εξαιρετικά περίπλοκα. Η αλλαγή μπορεί να είναι αποτελεσματική μόνο εάν λάβει υπόψη τον ανθρώπινο παράγοντα. Θα ήθελα να επισημάνω επίσης το ζήτημα των εθνικών κανόνων. Είναι σημαντικό τα κράτη μέλη να διατηρήσουν το δικαίωμα και τη δυνατότητα να βελτιώσουν τους όρους και τα συστήματα ασφαλείας τους. Εάν τους αφαιρεθεί το δικαίωμα αυτό, τότε θα κινδύνευαν να οδηγηθούν στον μικρότερο κοινό παρονομαστή, ενώ στόχος είναι να βοηθήσουμε τα δίκτυα να αυξήσουν τα επίπεδα ασφαλείας τους.
<P>
Όσον αφορά την έκθεση του κ. Jarzembowski, προσωπικά δεν έχω την ίδια δίψα για ελευθέρωση. Βρισκόμαστε μόνο στην αρχή της διαδικασίας μεταφοράς της προηγούμενης οδηγίας, και επιβάλλεται να γίνει αξιολόγηση των συνεπειών. Σε έναν τόσο σημαντικό τομέα, τόσο από κοινωνική όσο και από οικονομική άποψη, είναι απαραίτητο να εφαρμοστεί η αρχή της προφύλαξης. Κανείς δεν επιθυμεί να ζήσει το ευρωπαϊκό σύστημα σιδηροδρόμων τις ίδιες περιπέτειες, για να μην πω καταστροφές, που γνώρισαν ορισμένα δίκτυα. Η ελευθέρωση με κάθε τίμημα σχετίζεται με μια θεωρητική προϋπόθεση. Είναι επικίνδυνο και μπορεί να αποδειχθεί καταστροφικό για τους σιδηροδρόμους, την απασχόληση και την κατάσταση της κοινωνίας και της οικονομίας.
<P>
Τέλος, μολονότι συμφωνώ με την ιδέα του κ. Jarzembowski, σύμφωνα με την οποία η δέσμη των σιδηροδρόμων συνθέτει ένα σύνολο, και μολονότι συμφωνούμε όλοι ότι πρέπει να προάγουμε τις σιδηροδρομικές μεταφορές και ότι είναι απαραίτητο να κινηθούμε προς αυτήν την κατεύθυνση, νομίζω ότι σε αυτό δεν περιλαμβάνεται απαραίτητα η ελευθέρωση. 
<SPEAKER ID="15" LANGUAGE="FR" NAME="Savary (PSE )," AFFILIATION="εισηγητής.">
<P>
Αυτή η δεύτερη δέσμη για τους σιδηροδρόμους έχει πολλές διαστάσεις. Καταρχάς, αποκτά μια σημαντική τεχνική διάσταση, κυρίως μέσω της έκθεσης της συναδέλφου μου, κ. Ainardi, την οποία στηρίζουμε και την οποία στηρίζω προσωπικά χωρίς καμία επιφύλαξη, ιδίως επειδή προβλέπει την εγκατάσταση μαύρων κουτιών, πράγμα που αποτελεί προσωπική επιθυμία της κ. Ainardi. Η έκθεση Sterckx ασχολείται επίσης με προβληματισμούς σχετικά με τεχνικά ζητήματα, και είναι επίσης σημαντική διότι καθορίζει ευρωπαϊκoύς κανόνες ασφάλειας. Συνεπώς, δεν πρόκειται για άνοιγμα του τομέα χωρίς παροχή δικτύου ασφαλείας. Θα γίνει προσεκτική προετοιμασία. Η ασφάλεια θα βρίσκεται στο επίκεντρο της διαδικασίας ανοίγματος. Η ασφάλεια πρέπει να αποτελεί μόνιμο στόχο και ένθερμη υποχρέωση για μας.
<P>
Προσωπικά, ελπίζω ότι θα υποστηριχθούν οι τροπολογίες αριθ. 4 και 5. Ειδικότερα, ελπίζω ότι θα διατηρηθεί η διάταξη του άρθρου 3 σχετικά με τη συμμετοχή των συνδικάτων σε ομάδες εργασίας. Νομίζω ότι αυτό αποτελεί σημαντική πρόοδο.
<P>
Τόσο στην έκθεση Sterckx όσο και στην έκθεση Ainardi, υποστηρίζεται η αρχή της υπεροχής του κοινωνικού διαλόγου στη νομοθετική δραστηριότητα της Ένωσης. Όποτε η εργοδοσία και τα συνδικάτα κατορθώνουν να καταλήξουν σε συμφωνία, σε λογικό χρονικό πλαίσιο φυσικά, η νομοθεσία μπορεί να αποφεύγεται ή να ετεροχρονίζεται. Από την άποψη αυτήν, οι εξελίξεις όσον αφορά την άδεια οδηγού αποτελούν αναμφίβολα σημείο καμπής. Για πρώτη φορά υπήρξε συμφωνία μεταξύ των 32 σιδηροδρομικών εταιρειών και των εκπροσώπων των συνδικάτων, η οποία θα αποτελέσει τη βάση ενός κειμένου. Το εν λόγω κείμενο θα καθοδηγήσει, βέβαια, το έργο της Επιτροπής, το οποίο θα έχει πολύ μεγαλύτερη νομιμότητα λόγω αυτής της συμφωνίας. Ελπίζω ότι όλα αυτά προμηνύουν τη δημιουργία μιας σύμβασης για τους σιδηροδρομικούς υπαλλήλους σε όλη την Ευρώπη στο εγγύς μέλλον. Είμαι πεπεισμένος ότι αυτό θα αποτελέσει την προϋπόθεση για την ελευθέρωση και την ταχύτατη ολοκλήρωση του τομέα των σιδηροδρόμων.
<P>
Η ελευθέρωση αποτελεί επίσης ένα ζήτημα για το οποίο διατηρώ περισσότερες επιφυλάξεις από τον κ. Jarzembowski. Δεν είμαι βέβαιος ότι είναι ιδιαίτερα χρήσιμο να αλλάζουμε διαρκώς την ημερήσια διάταξη. Δεν είμαι βέβαιος ότι η ελευθέρωση αποτελεί τη μοναδική προϋπόθεση για την ολοκλήρωση του τομέα των ευρωπαϊκών σιδηροδρόμων. Είμαι μάλιστα σίγουρος για το αντίθετο. Προφανώς είναι σημαντικό να διασφαλίσουμε την ελεύθερη κυκλοφορία των συρμών σε όλα τα κράτη μέλη, ωστόσο, κατά τη γνώμη μου, πρέπει να εκπληρωθούν και κάποιες άλλες προϋποθέσεις προκειμένου οι σιδηρόδρομοι να ανακτήσουν το καθεστώς που τους αξίζει και να μπορέσουν να ανταγωνιστούν τις οδικές μεταφορές. Επιπλέον, δεν είμαι σίγουρος ότι πρέπει να ανοίξουμε πρόωρα τον φάκελο επιβάτες. Δεν πρέπει να το κάνουμε στα τυφλά. Κατ’ εμέ, δεν έχει καμία σημασία να οριστεί κάποια ημερομηνία, τη στιγμή που δεν γνωρίζω ποιοι είναι οι κίνδυνοι που ελλοχεύουν, ιδίως στο οικονομικό μέτωπο. Φοβούμαι πως θα κατευθυνθούμε αμείλικτα προς τη σύγκρουση όλων των κινδύνων. Όσο πλησιάζουν οι εκλογές, τόσο περισσότερες ευκαιρίες έχει το Συμβούλιο να μειώσει κάποιες θέσεις. Λυπούμαι, αλλά θα κινηθούμε μαζί προς αυτήν την κατεύθυνση, αγαπητέ Georg, αφού δεχτήκαμε όλοι μας ότι πρόκειται για μια δέσμη για τους σιδηροδρόμους.
<SPEAKER ID="16" LANGUAGE="ES" NAME="De Palacio," AFFILIATION="Επιτροπή">
<P>
Θα ήθελα να ξεκινήσω απαντώντας στον κ. Savary. Η Επιτροπή(1) δεν αντιτίθεται στις περισσότερες από τις τροπολογίες που κατατέθηκαν όσον αφορά τον Ευρωπαϊκό Οργανισμό Σιδηροδρόμων. Είμαστε αντίθετοι μόνο σε 5 από τις 32 τροπολογίες που κατατέθηκαν. Βασικά, υιοθετήσαμε αυτή τη θέση για λόγους νομικής σαφήνειας ή χάριν της αποφυγής επιπλοκών ή υπερβολικής γραφειοκρατίας στις εργασίες του Οργανισμού. Πιστεύω ότι αξίζει τον κόπο να τονίσουμε ότι η Επιτροπή υποστηρίζει τις τροπολογίες σχετικά με τη σύνθεση του Διοικητικού Συμβουλίου. Ο εισηγητής μόλις αναφέρθηκε σε αυτές. Επίσης υποστηρίζουμε τις τροπολογίες σχετικά με τη σύνθεση των ομάδων εργασίας του. Πιστεύω ότι μπορεί να επιτευχθεί μια καλή ισορροπία.
<P>
Θα ήθελα να ευχαριστήσω την κ. Ainardi για το έργο της σε ένα τόσο περίπλοκο τεχνικά θέμα. Συνεργαστήκαμε υποδειγματικά. Πρέπει να δηλώσω ότι η Επιτροπή είναι σε θέση να υποστηρίξει τις δύο τροπολογίες που κατέθεσε ο κ. Sterckx την τελευταία στιγμή.
<P>
Ο κ. Sterckx ήταν ο εισηγητής της οδηγίας για την ασφάλεια των σιδηροδρόμων της Κοινότητας. Για την οδηγία αυτή κατατέθηκε μεγάλος αριθμός τροπολογιών. Αυτό αποδεικνύει την επιθυμία του Κοινοβουλίου να προχωρήσει πιο γρήγορα σε αυτόν τον τομέα. Φυσικά είμαστε και εμείς πρόθυμοι να το κάνουμε αυτό. Ωστόσο, ορισμένες από τις τροπολογίες που παρουσιάστηκαν περιλαμβάνουν διατάξεις που υπάρχουν ήδη στις οδηγίες σχετικά με τη διαλειτουργικότητα. Άλλες αναφέρονται σε διατάξεις που θα υπάρχουν στην πρότασή μας για τις άδειες οδήγησης των οδηγών τρένων, η οποία πρόκειται να υποβληθεί στο τέλος του έτους. Περαιτέρω τροπολογίες σχετίζονται με τη συστηματική μείωση των προθεσμιών για την εκπόνηση ευρωπαϊκών κειμένων σχετικά με την ασφάλεια των σιδηροδρόμων. Το Συμβούλιο έχει ήδη μειώσει δραστικά τις προθεσμίες. Επομένως, πιστεύω ότι το θέμα δεν είναι ότι είμαστε αυθαίρετοι αλλά ότι είμαστε ρεαλιστές. Το Συμβούλιο έχει ήδη μειώσει τις προθεσμίες που συμπεριλαμβάνονταν στις αρχικές προτάσεις. Φαίνεται πως έχει επιτευχθεί ισορροπία. Από αυτή την άποψη, υποστηρίζω ότι για να πετύχει ο μελλοντικός οργανισμός εξαρχής δεν πρέπει να επιβαρυνθεί με μεγάλο φόρτο εργασίας. Επίσης, αξίζει να αναφέρουμε το θέμα των κανόνων εθνικής ασφάλειας και του ελέγχου τους σε κοινοτικό επίπεδο. Αυτές είναι οι πιο σημαντικές τροπολογίες, ιδιαίτερα στο πλαίσιο της προετοιμασίας για την ψηφοφορία στο Συμβούλιο. Πιστεύω ότι ο εισηγητής πέτυχε μια καλή ισορροπία. Επομένως υποστηρίζουμε τις τροπολογίες του στο άρθρο 8. Για άλλη μια φορά, θα ήθελα να ευχαριστήσω τον κ. Sterckx για την εργασία του.
<P>
Όσον αφορά την έκθεση του κ. Jarzembowski, πρέπει να σημειωθεί ότι διαιρείται σε δύο μέρη. Το ένα αφορά τη μεταφορά εμπορευμάτων και το δεύτερο την μεταφορά επιβατών.
<P>
Είναι πράγματι αλήθεια ότι, ακόμη και αν η Επιτροπή παρουσιάσει την πρόταση εγκαίρως, δεν θα είναι εφικτό να συζητηθεί κατά τη διάρκεια αυτής της κοινοβουλευτικής περιόδου. Ο κ. Jarzembowski είχε απόλυτο δίκιο. Θα μπορούσε ίσως να ξεκινήσει η συζήτηση, αλλά υποπτεύομαι ότι δεν θα ήταν δυνατό να ολοκληρωθεί η πρώτη ανάγνωση. Σχετικά με το θέμα αυτό, θα ήθελα να πω στους αξιότιμους βουλευτές ότι η Επιτροπή θα παρουσιάσει το κείμενο. Έχουμε την πεποίθηση ότι αυτό το Κοινοβούλιο θα αρχίσει να εργάζεται πάνω σε αυτό, και ότι το ίδιο ή ο διάδοχός του θα ολοκληρώσουν το έργο ικανοποιητικά. Έχουμε απόλυτη επίγνωση της σημασίας του ανοίγματος των επιβατικών μεταφορών στον ανταγωνισμό. Επιπλέον, μόλις ολοκληρωθεί το διευρωπαϊκό δίκτυο, θα είναι σημαντικό να σταματήσουμε να σκεφτόμαστε με βάση εθνικά κριτήρια για τους σιδηροδρόμους και να αρχίσουμε να σκεφτόμαστε ευρωπαϊκά κριτήρια σιδηροδρόμων.
<P>
Τέλος, κύριε Jarzembowski, θα ήθελα να σας συγχαρώ για τις προσπάθειές σας και το έργο που έχετε επιτελέσει. Κατανοώ τη θέση σας, την οποία συμμερίζεται η μεγάλη πλειοψηφία του Κοινοβουλίου, αλλά δεν μπορώ να υποστηρίξω αυτές τις τροπολογίες. Μπορώ, ωστόσο, να σας διαβεβαιώσω ότι το έγγραφο σχετικά με το άνοιγμα των επιβατικών μεταφορών στον ανταγωνισμό θα παρουσιαστεί πριν το τέλος του έτους.
<P>
Ολοκληρώνοντας, θα ήθελα να ευχαριστήσω για άλλη μία φορά τους εισηγητές. Την κ. Ainardi, τον κ. Jarzembowski, τον κ. Sterckx και τον κ. Savary που έκαναν όλοι εξαιρετική δουλειά. Ευχαριστίες οφείλονται επίσης στην Επιτροπή Περιφερειακής Πολιτικής, Μεταφορών και Τουρισμού καθώς και σε ολόκληρο το Κοινοβούλιο.
<SPEAKER ID="17" LANGUAGE="DE" NAME="Rack (PPE-DE )" AFFILIATION="">
<P>
   . Κύριε Πρόεδρε, κυρία Επίτροπε, κυρίες και κύριοι, τα ζητήματα που αφορούν την αναδόμηση των ευρωπαϊκών σιδηροδρόμων είναι πολλά. Πρέπει να φροντίσουμε ώστε ο 21ος αιώνας να γίνει πάλι στην Ευρώπη ένας αιώνας των σιδηροδρομικών μεταφορών, διαφορετικά θα πνιγούμε μέσα στην κίνηση των δρόμων, με όλες τις συνέπειες που θα έχει αυτό για τους ανθρώπους και τη ζωή τους, το περιβάλλον και την οικονομία.
<P>
Ο σιδηρόδρομος δεν θα μπορεί φυσικά να είναι το κύριο μεταφορικό μέσον όπως στον 19ο αιώνα, παρά μόνο ένας σημαντικός κρίκος της αλυσίδας όλων των τρόπων μεταφοράς – εναέριων, οδικών, θαλασσίων και σιδηροδρομικών. Προϋπόθεση γι’ αυτό είναι να μπορεί όντως να εκπληρώσει ο σιδηρόδρομος τα απαιτούμενα καθήκοντα. Πρέπει να διαθέτει ολοκληρωμένες δομές και η διαλειτουργικότητα –η ωραία αυτή λέξη– πρέπει να αποκτήσει και περιεχόμενο, προκειμένου να μπορέσει τελικά να λειτουργήσει η σύνδεση των επιμέρους τρόπων μεταφοράς.
<P>
Καθώς μας πιέζει ο χρόνος, το Ευρωπαϊκό Κοινοβούλιο δεν ήταν ικανοποιημένο με το αρχικό χρονοδιάγραμμα και ούτε είναι και τώρα εντελώς ευχαριστημένο. Βλέπουμε όμως μια κινητικότητα και ελπίζουμε ότι θα συνεχιστεί, και μάλιστα σύντομα. Με αυτό λοιπόν το πνεύμα εξακολουθούμε να εμμένουμε στις παλαιότερες προτάσεις μας. Ειδικά εξακολουθούμε να επιμένουμε στις θέσεις μας ως προς το πακέτο της έκθεσης Ainardi, πρέπει δε να ζητήσουμε την υλοποίηση της διαλειτουργικότητας σε ολόκληρο το δίκτυο, καθώς δεν θα μπορέσει να αποδώσει παρά μόνον εάν είναι δεσμευτική για όλα τα τμήματα του σιδηροδρομικού δικτύου και εάν γίνουν βήματα για να διασφαλιστεί ότι οι διεθνείς μεταφορικές επιχειρήσεις δεν θα συναντήσουν νέα εμπόδια εξαιτίας αποσπασματικών μέτρων.
<P>
Επιτρέψτε μου να πω δυο λόγια ως Αυστριακός με αφορμή ένα άλλο επίκαιρο θέμα: αναφέρομαι στον κανονισμό που προτάθηκε σχετικά με τα οικοσημεία για τα φορτηγά που διασχίζουν την Αυστρία, που ήταν το αντικείμενο της έκθεσης Caveri και κατέληξε τώρα σε διαδικασία συνδιαλλαγής, μολονότι ουσιαστικά η συνδιαλλαγή δεν έχει ακόμα ξεκινήσει. Σε αυτό το πλαίσιο θέλω να απευθύνω επείγουσα έκκληση κυρίως προς το Συμβούλιο και τον Πρόεδρό του, τον κ. Lunardi, να μεριμνήσει ώστε να μπορέσουν να συμφωνήσουν σε μια θέση οι χώρες που πλήττονται περισσότερο για να δώσουν έτσι σε όλους, και στο Ευρωπαϊκό Κοινοβούλιο, το μήνυμα ότι βγαίνουμε από το αδιέξοδο.
<P>
Αυτή η κινητικότητα μας χρειάζεται και εάν γίνει έτσι, θα μπορούμε να εφαρμόσουμε και σε αυτό το ζήτημα τα λόγια του Γκαίτε που παρέθεσε προηγουμένως ο Πρόεδρος Schmid με μια ελαφρά τροποποίηση: “Τελικά εκείνος που προσπαθεί ακούραστα, θα έχει επιτυχία.” 
<SPEAKER ID="18" LANGUAGE="DE" NAME="Swoboda (PSE )" AFFILIATION="">
<P>
Θα ήθελα να επικεντρωθώ στην εργασία του συναδέλφου Jarzembowski και να εκθέσω τις προϋποθέσεις για να είναι πραγματικά επιτυχής η ελευθέρωση. Ως προς τις εμπορευματικές μεταφορές δεν υπάρχουν διαφορές – είμαστε της ίδιας γνώμης. Χρειαζόμαστε ελευθέρωση ή άνοιγμα της αγοράς στον τομέα αυτόν, επειδή τα τελευταία χρόνια, τις τελευταίες δεκαετίες, το ποσοστό των σιδηροδρομικών εμπορευματικών μεταφορών μειωνόταν διαρκώς, και μάλιστα όχι εξαιτίας της ελευθέρωσης, αφού αυτή συνέβη πολύ αργότερα. Αντίθετα, η ελευθέρωση είναι αναγκαία, αν και όχι επαρκής αντίδραση σε αυτήν την εξέλιξη.
<P>
Ευχαριστώ πολύ την κ. Επίτροπο για τις επεξηγήσεις της σχετικά με την μεταφορά επιβατών και ελπίζω ότι έπεισε με τον ρεαλισμό και τη λογική των επιχειρημάτων της και τον συνάδελφο Jarzembowski, γιατί ασφαλώς δεν είναι εντελώς αρνητικός στη λογική επιχειρηματολογία σαν αυτή που χρησιμοποίησε σήμερα ευρύτατα η κ. Επίτροπος. Ας είμαστε ειλικρινείς: το καθοριστικό δεν είναι εάν η ρύθμιση θα γίνει το 2005 ή όχι, αλλά το να γίνει μέσα στα επόμενα χρόνια. Ως προς αυτό είμαστε σύμφωνοι. Εμείς θα εγκρίνουμε την έκθεση Jarzembowski, θα ήθελα ωστόσο να πω εξ ονόματος της Ομάδας μου καθαρά και ξάστερα το εξής: όποιος θέλει να επιτευχθεί το προσεχές διάστημα ελευθέρωση των εμπορευματικών μεταφορών, πρέπει να δείξει μεγαλύτερη ευελιξία στον τομέα της μεταφοράς επιβατών. Οι εμπορευματικές μεταφορές πρέπει να έχουν προτεραιότητα, εξαιτίας των λόγων που εξέθεσα στην αρχή, υπό ορισμένες προϋποθέσεις. Για να καταστεί δυνατή η επιτυχία της ελευθέρωσης των σιδηροδρόμων απαιτείται μεταξύ άλλων και η εναρμόνιση των τεχνικών προδιαγραφών και των προδιαγραφών ασφαλείας. Πολλά ειπώθηκαν ήδη σε σχέση με αυτό και εμείς το υποστηρίζουμε πλήρως. Τα εμπόδια που εξακολουθεί να αντιμετωπίζει η ευρωπαϊκή αγορά πρέπει να αρθούν ένα προς ένα. Αυτό αποτελεί μια πρόκληση για την ευρωπαϊκή πολιτική και ειδικά και για τις δύο πλευρές των σιδηροδρομικών επιχειρήσεων.
<P>
Αισθάνομαι κάποια λύπη διότι δεν καταλήξαμε από τώρα, μετά την υποβολή ενός πολύ καλού σχεδίου ή σχεδίων της Επιτροπής, σε μια σαφή δήλωση του Συμβουλίου σχετικά με τις επενδύσεις στα διευρωπαϊκά δίκτυα και ειδικά με τα επιπλέον κίνητρα, δηλαδή το 30% που επιδιώκει η Επιτροπή για τα διασυνοριακά προγράμματα. Πρέπει να κινητοποιήσουμε όλα τα κράτη μέλη σε μεγαλύτερες επενδύσεις στους σιδηροδρόμους, ιδίως βέβαια αναφορικά με τα διασυνοριακά μέτρα. Πώς θέλουμε να ενώσουμε την Ευρώπη αν δεν γίνουν εκεί επαρκείς επενδύσεις; Ελπίζω ότι θα γίνει μια τέτοια δήλωση το αργότερο στη σύνοδο κορυφής του Δεκεμβρίου. Ευχαριστώ άλλη μια φορά την Επιτροπή που έκανε τόσο καλό προπαρασκευαστικό έργο.
<P>
Η κ. Επίτροπος υπέβαλε μια οδηγία για την τιμολόγηση της χρήσης των υποδομών που δεν με ικανοποιεί ιδιαίτερα, γιατί δεν προσφέρει αρκετές δυνατότητες για την άρση της ανισορροπίας. Από την άλλη, θορυβήθηκα διαβάζοντας τι συνέβη στο Συμβούλιο και πόσο μικρή συναίνεση και υποστήριξη έχει η θέση της Επιτροπής. Ελπίζω ότι το Σώμα θα υποστηρίξει περισσότερο την Επιτροπή στο συγκεκριμένο ζήτημα και με αυτό το πνεύμα θα ήθελα να ευχαριστήσω ακόμη μία φορά τους εισηγητές για την εργασία τους. Ο συνάδελφος Jarzembowski έκανε εξαίρετη εργασία. Αν τώρα καταφέρει να ξεπεράσει τον εαυτό του και να επικεντρωθεί στις εμπορευματικές μεταφορές και, κυρίως, να υποστηρίξει την ίδια θέση με την καλή του συνάδελφο, την κ. De Palacio, τότε θα καταλήξουμε σε ένα καλό αποτέλεσμα. 
<SPEAKER ID="19" LANGUAGE="NL" NAME="Vermeer (ELDR )." AFFILIATION="Bundesländer">
<P>
    Κύριε Πρόεδρε, θα ήθελα να ευχαριστήσω τους βουλευτές του ΕΚ –τους εισηγητές– που εργάστηκαν τόσο πολύ, προκειμένου να παρουσιάσουν ένα τόσο συνεκτικό πακέτο· διότι αυτό είναι το τελικό προϊόν. Από την περασμένη εβδομάδα, κατάφερα να διαπιστώσω ιδίοις όμμασι ότι είναι πράγματι δυνατόν να αναπτύξουμε δραστηριότητα αναφορικά με τους σιδηροδρόμους στην Ευρώπη. Επισκέφθηκα μια ιδιωτική εταιρεία στο Ρότερνταμ, η οποία μεταφέρει τώρα τα μισά εμπορεύματά της μέσω του σιδηροδρόμου: αυτό σημαίνει μερίδιο της αγοράς 50% σε σχέση με τα παλιά μονοπώλια που στέκονται εμπόδιο στον δρόμο τους. Η είσοδος ιδιωτών επιχειρηματιών στην αγορά έχει, κατά συνέπεια, συμβάλει στην παύση των συγκριτικών απωλειών ενός μεταφορικού μέσου. Συνεπώς, πρέπει να ενθαρρύνουμε περισσότερους ιδιωτικούς παράγοντες να επενδύσουν στη χρήση των σιδηροδρόμων, ούτως ώστε να εξασφαλίσουμε ότι θα είναι στο μέλλον ένα εναλλακτικό μεταφορικό μέσο. Θαυμάζω και υποστηρίζω τη δέσμευση του κ. Jarzembowski να φέρει εις πέρας το θέμα των σιδηροδρόμων και, επίσης, τη δέσμευσή του στη φιλοδοξία της ελευθέρωσης των μεταφορών προσώπων έως το 2008. Ελπίζω ότι το Συμβούλιο θα το εγκρίνει αυτό. Ωστόσο, θα ήθελα επίσης να σας προειδοποιήσω πως όταν το κάνουμε αυτό δεν πρέπει να παρεμποδίσουμε πολλές χώρες να ελευθερώσουν τις εμπορευματικές μεταφορές. Εδώ, αναφέρομαι ιδιαίτερα σε χώρες όπως η Γαλλία και το Βέλγιο: παρόλο που οι οργανισμοί τους επενδύουν στο εξωτερικό, δεν επιτρέπουν σε ξένες επιχειρήσεις να αναπτύξουν δραστηριότητα στους σιδηροδρόμους τους. Ελπίζω ότι, έως τον Ιανουάριο του 2006, αυτό θα ανήκει στο παρελθόν και πιστεύω ότι αυτό θα συμβεί. Η ασφάλεια και η διαλειτουργικότητα συμβαδίζουν και είναι επίσης ο σημαντικότερος λόγος που οι σιδηρόδρομοι έχουν τη δυνατότητα να είναι ένας καλός, γρήγορος και ανταγωνιστικός τρόπος μεταφοράς σε σύγκριση με τις οδικές μεταφορές. Για να συμβεί αυτό, ωστόσο, θα πρέπει να γίνουν πολλές αλλαγές.
<SPEAKER ID="20" LANGUAGE="NL" NAME="Meijer (GUE/NGL )." AFFILIATION="">
<P>
Η έκθεση Jarzembowski είναι μία από τις ατέρμονες προσπάθειες για μεγαλύτερη και γρηγορότερη ελευθέρωση, όχι μόνο για τις διασυνοριακές εμπορευματικές μεταφορές, αλλά ακόμα και για την εγχώρια μεταφορά επιβατών. Μολονότι δεν υποστηρίζω τη μεγάλη εξουσία εκ μέρους του Συμβουλίου, ελπίζω ότι, εάν η πλειοψηφία αυτού του Κοινοβουλίου υποστηρίξει τον εισηγητή, το Συμβούλιο θα περιορίσει και αυτήν τη φορά μια τέτοια προσπάθεια.
<P>
Η έκθεση Sterckx αποδίδει λιγότερη έμφαση στην ελεύθερη αγορά, αλλά υποστηρίζει μια αρκετά συγκεντρωτική άποψη, τόσο ώστε δεν αφήνει αρκετό πεδίο δράσης για εθνικά και περιφερειακά μέτρα.
<P>
Οι εκθέσεις Ainardi και Savary έχουν ως στόχο την ποιότητα για την κοινωνία, τους χρήστες και το προσωπικό, και έτσι έχουν τη στήριξή μου. 
<SPEAKER ID="21" LANGUAGE="PT" NAME="Nogueira Román (Verts/ALE )." AFFILIATION="">
<P>
   – Κύριε Πρόεδρε, κυρία Επίτροπε, από κοινού με ολόκληρη την υποδομή των επικοινωνιών και τα μέσα ενημέρωσης, το σιδηροδρομικό δίκτυο είναι σημαντικό, προκειμένου να γίνει η Ευρωπαϊκή Ένωση μια πολιτική οντότητα χωρίς σύνορα. Αυτό ισχύει τώρα, όπως συνέβη κατά την εξέλιξη των σύγχρονων κρατών στη διάρκεια των τελευταίων 200 χρόνων.
<P>
Οι υπηρεσίες αυτές είναι αναγκαίες για την οικονομική πρόοδο και τον εκσυγχρονισμό, όπως ακριβώς απαιτείται επίσης τώρα και η εφαρμογή μέτρων για την επέκταση του δικτύου υψηλής ταχύτητας, προκειμένου να ενδυναμωθεί και να αναζωογονηθεί η παραγωγική δραστηριότητα. Το σιδηροδρομικό πακέτο, συνεπώς, δεν είναι απλώς ένα νέο μέσο που θα δίνει τη δυνατότητα σε νέες εταιρείες να δραστηριοποιούνται όσο το δυνατόν γρηγορότερα, αλλά είναι περισσότερο ένα μέσο για τη διαδρομή προς την πολιτική, οικονομική και κοινωνική ολοκλήρωση σε ολόκληρη την Ευρώπη. Η Ομάδα μου απορρίπτει την έκθεση του κ. Jarzembowski, καθώς η προσέγγισή του είναι αντίθετη με αυτήν που περιγράφεται παραπάνω, αλλά θα υπερψηφίσουμε την έκθεση Sterckx σχετικά με την ασφάλεια, την έκθεση Ainardi σχετικά με τη διαλειτουργικότητα και την έκθεση Savary σχετικά με τον Ευρωπαϊκό Οργανισμό Σιδηροδρόμων, οι οποίες συμφωνούν με αυτήν την προσέγγιση.
<SPEAKER ID="22" LANGUAGE="NL" NAME="Van Dam (EDD )." AFFILIATION="">
<P>
Εάν δώσουμε στους επιχειρηματίες αυτό το πεδίο, είναι σημαντικό να ορίσουμε σαφείς κανόνες σχετικά με τη χρήση και την ασφάλεια. Κατά τη γνώμη μας, ο κ. Sterckx έχει αναφερθεί στους σχετικούς τομείς. Συνεπώς, συμφωνούμε με τις περισσότερες από τις προτάσεις του. Το ίδιο ισχύει για αρκετές προτάσεις που περιέχει η έκθεση της κ. Ainardi. Όσον αφορά τη λειτουργία του Οργανισμού, η ανάπτυξη των σιδηροδρόμων τις τελευταίες δεκαετίες δεν είχε τα αναμενόμενα αποτελέσματα. Ο Οργανισμός θα πρέπει, συνεπώς, να δώσει την ώθηση προς μια νέα κατεύθυνση. Θα πρέπει να το λάβουμε αυτό υπόψη, όσον αφορά τη συμμετοχή των διαφόρων ενδιαφερομένων μερών.
<SPEAKER ID="23" LANGUAGE="NL" NAME="Dillen (NI )." AFFILIATION="Bundesland">
<P>
Ο Σιδερένιος Ρήνος είναι ένα εξαιρετικό παράδειγμα μιας ευρωπαϊκής γραμμής μεταφορών, η οποία είναι χρήσιμη για την ανοιχτή οικονομία. Εξάλλου, ο Σιδερένιος Ρήνος στην περιοχή Ruhr της γερμανικής ενδοχώρας ανοίγει όχι μόνο τον λιμένα της Αμβέρσας, αλλά επίσης τους λιμένες της Γάνδης, του Zeebrugge και του Oostende. Ο Σιδερένιος Ρήνος υπάρχει ήδη και έχει αποδείξει τη χρησιμότητά του στο παρελθόν, αλλά περιήλθε σε αχρηστία πριν από μερικές δεκαετίες, διότι το κόστος της περιβαλλοντικής προσαρμογής, όπως η διάνοιξη σηράγγων σε διάφορα μέρη, έγινε πολύ υψηλό και, έτσι, η γραμμή δεν μπορούσε να είναι επικερδής σε σύντομο χρονικό διάστημα. Ωστόσο, αυτό είναι ένα κίβδηλο επιχείρημα, το οποίο χρησιμοποιεί τεχνηέντως η ολλανδική κυβέρνηση όταν παρεμποδίζει συνεχώς το ζήτημα.
<P>
Δυστυχώς, ωστόσο, οι Κάτω Χώρες ακολουθούν μια πολιτική κωλυσιεργίας επί του θέματος, μια πολιτική που υπαγορεύεται από τα σχέδιά τους να δοθεί στον λιμένα του Ρότερνταμ μια σύγχρονη σύνδεση με την περιοχή Ruhr μέσω της τεράστιας και περιβαλλοντικά επιζήμιας Betuwe Line, από την οποία, ωστόσο, ούτε μια ευρωπαϊκή χώρα δεν βρίσκεται σε επιφυλακή για να αποκομίσει κάποιο οικονομικό όφελος.
<SPEAKER ID="24" LANGUAGE="" NAME="Πρόεδρος." AFFILIATION="">
<P>
   Ο συνάδελφος κ. Sterckx επί της διαδικασίας. Για ποιο άρθρο του Κανονισμού θέλετε να μιλήσετε; 
<SPEAKER ID="25" LANGUAGE="NL" NAME="Sterckx (ELDR )." AFFILIATION="">
<P>
    Κύριε Πρόεδρε, επιθυμώ να κάνω μια προσωπική δήλωση. Θα ήθελα να επισημάνω ότι η Ομάδα του κ. Dillen –οι προκάτοχοί του– όταν πρότεινα·
<SPEAKER ID="26" LANGUAGE="" NAME="Πρόεδρος." AFFILIATION="">
<SPEAKER ID="27" LANGUAGE="" NAME="Χατζηδάκης (PPE-DE )." AFFILIATION="">
<P>
    Κύριε Πρόεδρε, κυρία Αντιπρόεδρε της Επιτροπής, θα ήθελα να συγχαρώ τους 4 εισηγητές για τη δουλειά που κάνανε και να τους ευχηθώ καλή συνέχεια γιατί είναι φανερό ότι θα ακολουθήσει η διαδικασία συνδιαλλαγής με το Συμβούλιο. Θα ήθελα να επικεντρωθώ καταρχήν και κυρίως στο ζήτημα της απελευθέρωσης των σιδηροδρόμων για να κάνω μερικές πολιτικές παρατηρήσεις, πιστεύοντας πως πίσω από τις συζητήσεις για επιμέρους τροπολογίες και τεχνικές ρυθμίσεις χάνουμε την ουσία.
<P>
Πρέπει να έχουμε πάντοτε στο μυαλό μας ότι δεν μπορούμε να μιλάμε για ενιαία ευρωπαϊκή αγορά αν δεν έχουμε ενιαίο δίκτυο μεταφορών. Και χωρίς απελευθέρωση και στο σιδηροδρομικό δίκτυο, αυτό δεν μπορεί να επιτευχθεί. Πολύ περισσότερο που το σιδηρόδρομο όλες οι πολιτικές δυνάμεις της Ευρώπης θέλουν, θεωρητικώς τουλάχιστον, να τον προωθήσουν λόγω του ότι είναι ένα μέσο φιλικό προς το περιβάλλον. Επομένως, είναι απολύτως αναγκαίο να προχωρήσουμε με θαρραλέα βήματα στον τομέα της απελευθέρωσης και ειλικρινά σας έλεγα ότι αν εγώ προσωπικά αποφάσιζα για το τι έπρεπε να γίνει στην αγορά των σιδηροδρόμων, θα την απελευθέρωνα αύριο το πρωί. Αύριο το πρωί, κύριε Πρόεδρε, λαμβάνοντας βεβαίως όλα τα μέτρα τα οποία χρειάζονται για τους κανόνες ασφαλείας, έτσι ώστε να έχουμε απελευθέρωση σε υψηλό επίπεδο χωρίς κανένα κίνδυνο για τους επιβάτες, όπως συμβαίνει άλλωστε και με τις αερομεταφορές, αλλά από εκεί και πέρα, νομίζω ότι είναι παράλογο να συνεχίζεται αυτή η συζήτηση, η οποία μεταθέτει συνέχεια το θέμα προς το μέλλον και θυμίζει μια μάχη οπισθοφυλακών η οποία απλώς και μόνο, κατά την άποψή μου, θέλει να υπηρετήσει συγκεκριμένα συμφέροντα. Αλλά, εν πάση περιπτώσει, επειδή εδώ θα πρέπει να λειτουργήσουμε όχι με βάση τις προσωπικές μου επιθυμίες αλλά με βάση ένα πολιτικό consensus.
<P>
Από κει και πέρα, μόνιμη φροντίδα του Κοινοβουλίου, και προφανώς και του κόμματός μας, αποτελεί η ασφάλεια. Γι’ αυτό το λόγο στην έκθεση Sterckx μιλάμε για μαύρα κουτιά, όπως συμβαίνει στα πλοία και στα αεροπλάνα. Γι’ αυτό το λόγο μιλάμε για ευρωπαϊκό δίπλωμα οδήγησης για τους οδηγούς των τραίνων, γι’ αυτό το λόγο στην έκθεση της κ. Ainardi θέτουμε το ζήτημα της χρηματοδότησης της διαλειτουργικότητας, γιατί θέλουμε διαλειτουργικότητα σε υψηλό επίπεδο και όχι σε ένα ελάχιστο επίπεδο, όπως θέλει το Συμβούλιο. Με αυτό το πνεύμα θα προχωρήσουμε, ελπίζοντας ότι μέχρι το τέλος της ιταλικής Προεδρίας στο τέλος του Δεκεμβρίου, θα έχουμε το καλύτερο δυνατό αποτέλεσμα με γνώμονα την απελευθέρωση της σιδηροδρομικής αγοράς, όχι γιατί το θεωρούμε αυτοσκοπό, αλλά γιατί πιστεύουμε ότι είναι το καλύτερο μέσο για να εξυπηρετήσουμε την ευρωπαϊκή οικονομία, τον ευρωπαίο καταναλωτή, αλλά και τους ίδιους τους εργαζόμενους, καθώς θα δημιουργηθούν περισσότερες θέσεις εργασίας. 
<SPEAKER ID="28" LANGUAGE="" NAME="Simpson (PSE )." AFFILIATION="(ΕΝ)">
<P>
Θα ήθελα να ξεκινήσω από το ζήτημα της μεταφοράς εμπορευμάτων και όσα έχουν ειπωθεί σχετικά με αυτό. Στον τομέα των εμπορευματικών μεταφορών, ο κλάδος των σιδηροδρόμων έχει σήμερα την τελευταία του ευκαιρία. Αν δεν καταβάλουμε όλοι προσπάθεια να αναπτυχθούν οι εμπορευματικές μεταφορές σε ευρύτερη ευρωπαϊκή κλίμακα –συμπεριλαμβανομένου του ανοίγματος των εθνικών δικτύων, μεγαλύτερης προόδου στη διαλειτουργικότητα και αλλαγών στον τρόπο σκέψης και λειτουργίας του τομέα– μέχρι το 2020 δεν θα υπάρχει τομέας εμπορευματικών μεταφορών άξιος λόγου ή υπεράσπισης. Θα έχει εξαφανιστεί προς όφελος των οδικών μεταφορών κυρίως, με όλες τις συνέπειες που αυτό συνεπάγεται.
<P>
Ξεκινώ λοιπόν σήμερα το πρωί προειδοποιώντας φιλικά τον κλάδο των σιδηροδρόμων ότι αν δεν ανασυνταχθεί και αν δεν συνεργαστούμε όλοι στον τομέα των εμπορευματικών μεταφορών, ο τομέας αυτός θα εξαφανιστεί σε 20 περίπου χρόνια.
<P>
Φυσικά, κάθε ενέργεια στο πλαίσιο αυτό πρέπει να στηρίζεται στη συνεργασία με τα συνδικαλιστικά σωματεία και τους κοινωνικούς εταίρους. Πρόκειται για ένα θέμα για το οποίο η Ομάδα μου πιέζει εδώ και χρόνια. Σχετικά, χαιρετίζω την πρόσφατη σύναψη των συμφωνιών μεταξύ της Ομοσπονδίας Εργαζομένων στις Μεταφορές (ETF) και της Κοινότητας των Ευρωπαϊκών Σιδηροδρόμων (CER), ειδικότερα για το ζήτημα των αδειών οδήγησης, καθώς και τη δέσμευση της Επιτροπής να καταθέσει πρόταση για το συγκεκριμένο θέμα στο τέλος του έτους.
<P>
Επιτρέψτε μου τώρα να αναφερθώ εν συντομία στην έκθεση του κ. Sterckz, για την οποία ήμουν σκιώδης εισηγητής εκ μέρους της Ομάδας μου. Θα ήθελα να τον ευχαριστήσω για το έργο του και ειδικά για τις προσπάθειες που κατέβαλε προκειμένου να εξασφαλίσει μια συμβιβαστική λύση αποδεκτή από όλους μας. Είναι επίσης άξιος συγχαρητηρίων, επειδή η μάχη με το Συμβούλιο –όπως και όλες οι μάχες των εισηγητών μας με το Συμβούλιο– κατέστησε το έργο αυτό ιδιαίτερα δύσκολο.
<SPEAKER ID="29" LANGUAGE="" NAME="Πρόεδρος." AFFILIATION="">
<P>
   Κύριε Simpson, θα ήθελα να σας ευχαριστήσω για την δεύτερη ευρωπαϊκή πράξη σας σήμερα το πρωί. 
<SPEAKER ID="30" LANGUAGE="FI" NAME="Pohjamo (ELDR )." AFFILIATION="">
<P>
Το άνοιγμα του ανταγωνισμού στις εμπορευματικές και τις επιβατικές μεταφορές θα ενθαρρύνει την ανάπτυξη των σιδηροδρομικών μεταφορών. Προς τούτο, πρέπει να δημιουργηθεί ένα λειτουργικό πακέτο, το οποίο να προβλέπει επίσης ένα σαφές χρονοδιάγραμμα για το άνοιγμα των επιβατικών μεταφορών στον ανταγωνισμό. Θα πρέπει να βελτιώσουμε την τεχνολογική εναρμόνιση και τα πρότυπα ασφάλειας καθώς και άλλους κανόνες, ούτως ώστε οι συρμοί να μπορούν να διέρχονται ολόκληρη την Ευρώπη με ταχύτητα και ασφάλεια, προσφέροντας ανταγωνιστική εναλλακτική λύση τόσο στις εμπορευματικές όσο και στις επιβατικές μεταφορές. Ο στόχος του κ. Sterckx για υψηλό επίπεδο σιδηροδρομικών μεταφορών θα έχει βεβαίως την αμέριστη συμπαράσταση όλων.
<SPEAKER ID="31" LANGUAGE="FR" NAME="Caudron (GUE/NGL )." AFFILIATION="">
<P>
Βάσει των τριών αυτών αρχών, η Ομάδα μας αντιτίθεται σε αυτό που θα ονόμαζα “βουλιμία ελευθέρωσης” η οποία διακατέχει τον κ. Jarzembowski. Για τον ίδιο λόγο απορρίψαμε την εναρμόνιση των δικτύων όπως προτείνεται στην έκθεση Sterckx. Προτιμούμε η εναρμόνιση να είναι πιο ήπια από την ελευθέρωση. Για τον λόγο αυτόν, στηρίξαμε την έκθεση Savary, η οποία αναφέρεται στη σύσταση Ευρωπαϊκού Οργανισμού Σιδηροδρόμων, με τη συμμετοχή εκπροσώπων των οργανώσεων εργαζομένων στο Διοικητικό Συμβούλιο. Τέλος, λόγω των τριών αυτών αρχών υπερψηφίσαμε τις προτάσεις της κ. Ainardi, σύμφωνα με τις οποίες πρέπει να ληφθούν υπόψη οι κοινωνικές και περιβαλλοντικές πτυχές και να υπάρξει απαίτηση για υψηλό επίπεδο ασφάλειας.
<P>
Μετά τις αποφάσεις του Συμβουλίου μετά την πρώτη ανάγνωση, και τις πρόσφατες ψηφοφορίες στην Επιτροπή Περιφερειακής Πολιτικής, Μεταφορών και Τουρισμού, εκφράζουμε εκ νέου την αντίθεσή μας στην ελευθέρωση των εμπορευματικών μεταφορών έως το 2006 και των μεταφορών επιβατών έως το 2007. Η τελική μας θέση σχετικά με την έκθεση Sterckx θα καθοριστεί σύμφωνα με τα αποτελέσματα της ψηφοφορίας επί των τροπολογιών στην Ολομέλεια. Θα εξακολουθήσουμε να στηρίζουμε τις εκθέσεις και τις προτάσεις του κ. Savary και της κ. Ainardi, οι οποίες διασφαλίζουν αυτά που πρεσβεύουμε σε αυτόν τον τομέα. 
<SPEAKER ID="32" LANGUAGE="NL" NAME="Dhaene (Verts/ALE )." AFFILIATION="">
<P>
Στην περίοδο μεταξύ της συζήτησης σε πρώτη ανάγνωση και αυτής της συζήτησης, ωστόσο, τα γεγονότα απέδειξαν ότι είναι ακόμα πολύ νωρίς για να υποστηρίξουμε το σιδηροδρομικό σύστημα υψηλών ταχυτήτων του κ. Jarzembowski. Οι εκθέσεις Sterckx, Ainardi και Savary είναι περισσότερο συντονισμένες με τις σημερινές ανάγκες. Ο συνάδελφός μου βουλευτής του ΕΚ κ. Jarzembowski είναι ανυπόμονος και ήδη επιχειρηματολογεί υπέρ της γρήγορης ελευθέρωσης των μεταφορών προσώπων. Ήδη διαπιστώνουμε σε ορισμένες χώρες τη ζημία που μπορεί να προκαλέσει αυτό στις περιφερειακές, διασυνοριακές σιδηροδρομικές μεταφορές προσώπων. Τα συμβατικά διεθνή τρένα ακυρώνονται, για παράδειγμα. Συνεπώς, οι υπηρεσίες σε αυτές τις περιπτώσεις μειώνονται.
<P>
Άλλη μια πιεστική ανησυχία είναι η εξαφάνιση, ή η αλλαγή, της ποικιλίας των διεθνών τρένων, η οποία, συνεπώς, δεν προσδιορίζεται. Ελπίζω ότι ο Ευρωπαϊκός Οργανισμός θα πραγματοποιήσει μια σαφή αξιολόγηση αυτής της κατάστασης και θα συμπεριλάβουμε αυτήν την πτυχή στη συζήτηση σχετικά με τα διευρωπαϊκά δίκτυα. Θα καταψηφίσουμε την πρώιμη ελευθέρωση χωρίς την ύπαρξη ενός πλαισίου συνοδευτικών μέτρων. Ο κ. Simpson επεσήμανε τις ενδεχόμενες συνέπειες αυτού.
<P>
Προτείνουμε να αναμένουμε τις προτάσεις που η Επιτροπή πρόκειται να κάνει στο τέλος αυτού του έτους αναφορικά με την ελευθέρωση. Τότε θα πρέπει να διεξαγάγουμε αυτή τη συζήτηση, κύριε Jarzembowski, και ελπίζω ότι θα μπορέσουμε ακόμη να ολοκληρώσουμε εδώ την πρώτη ανάγνωση, ούτως ώστε να μην αχρηστευθεί αυτό το έργο. Ωστόσο, ας συγκεντρωθούμε πρώτα στις εμπορευματικές μεταφορές, καθώς αυτή η ανερχόμενη ροή πρέπει να τεθεί επειγόντως επί των σιδηροδρόμων. 
<SPEAKER ID="33" LANGUAGE="FR" NAME="Esclopé (EDD )." AFFILIATION="">
<P>
Ενδεχομένως το αποτέλεσμα να μας φόβιζε. Ως βουλευτής της Ομάδας ΕΔΔ, δεν μπορώ να προσυπογράψω τις τροπολογίες αριθ. 2 και 7, οι οποίες βαδίζουν προς την κατεύθυνση της ελευθέρωσης. Μια τέτοια ελευθέρωση θα επηρεάσει ιδιαίτερα τη Γαλλία, όπου το ποσοστό διεθνούς μετακίνησης επιβατών με τον σιδηρόδρομο είναι 20%, ενώ σε πολλές άλλες χώρες κυμαίνεται μεταξύ 2 και 7%. Η ερήμωση των λιγότερο αποδοτικών γεωγραφικών περιοχών είναι αναπόφευκτη. Τι θα απογίνει η ζωή στις περιοχές της υπαίθρου που παρουσιάζουν μικρό ενδιαφέρον για τους ιδιωτικούς φορείς που αναζητούν κέρδη; Οι σιδηροδρομικές μεταφορές γίνονται αντιληπτές ως μια πολύτιμη κοινωφελής υπηρεσία, η οποία συμβάλλει στην κοινωνική συνοχή και στην αρμονική εθνική και περιφερειακή ανάπτυξη.
<SPEAKER ID="34" LANGUAGE="" NAME="" AFFILIATION="Αντιπροέδρου">
<SPEAKER ID="35" LANGUAGE="FR" NAME="Souchet (NI )." AFFILIATION="">
<P>
   – Kυρία Επίτροπε, κυρίες και κύριοι, κατά τη διαδικασία της δεύτερης ανάγνωσης, κληθήκαμε να αποφασίσουμε σχετικά με το χρονοδιάγραμμα ανοίγματος στον ανταγωνισμό των σιδηροδρομικών εμπορευματικών μεταφορών. Η κοινή θέση του Συμβουλίου αναφέρει ως ημερομηνία την 1η Ιανουαρίου 2006 για το άνοιγμα των διεθνών εμπορευματικών μεταφορών και την 1η Ιανουαρίου 2008 για τις υπηρεσίες εθνικών εμπορευματικών μεταφορών. Δεν προβλέπει χρονοδιάγραμμα όσον αφορά τις σιδηροδρομικές μεταφορές επιβατών. Το Συμβούλιο ακολούθησε μια συνετή προσέγγιση, στην οποία λαμβάνεται υπόψη η ανάγκη σταδιακής προόδου. Ωστόσο, ο εισηγητής προτείνει να αναστατώσουμε αυτό το χρονοδιάγραμμα, καθώς προτείνει άνοιγμα όλων των διεθνών εμπορευματικών μεταφορών και μεταφορών επιβατών από την 1η Ιανουαρίου 2006, και όλων των υπηρεσιών σε ολόκληρο το δίκτυο από την 1η Ιανουαρίου 2008. Είναι άραγε σωστό να τα συγχέουμε όλα;
<SPEAKER ID="36" LANGUAGE="EN" NAME="Nicholson (PPE-DE )." AFFILIATION="">
<P>
Στη χώρα μου –και θα γίνω τοπικιστής για λίγο– θα είμαστε τυχεροί αν μας μείνει έστω και μια σιδηροδρομική σύνδεση. Έχουμε τη σιδηροδρομική γραμμή Μπέλφαστ-Δουβλίνου, αλλά σχεδόν καμία άλλη σιδηροδρομική σύνδεση στη Βόρεια Ιρλανδία. Τα τρένα μεγάλης ταχύτητας δεν είναι η μόνη μας επιλογή. Θα είμαστε τυχεροί αν διατηρήσουμε ακόμη και κοινές σιδηροδρομικές συνδέσεις. Κι όμως, προσπαθούν να κλείσουν ακόμη και τη σιδηροδρομική σύνδεση μεταξύ του Μπέλφαστ και του λιμένα του Larne. Δεν το καταλαβαίνω αυτό που συμβαίνει. Σε μια εποχή που προωθούμε τις σιδηροδρομικές μεταφορές, κάποιοι στη χώρα μου προσπαθούν να κλείσουν τους σιδηροδρόμους!
<SPEAKER ID="37" LANGUAGE="ES" NAME="Izquierdo Collado (PSE )." AFFILIATION="">
<P>
Πρέπει να δηλωθεί ξεκάθαρα ότι η σημερινή αποστολή μας είναι να σώσουμε τους σιδηρόδρομους. Αυτό επιδιώκουμε. Όπως δήλωσε ξεκάθαρα ο κ. Simpson, οι σιδηρόδρομοι βρίσκονται σε παρακμή. Το Κοινοβούλιο ελπίζει να τους αναζωογονήσει και να τους ενισχύσει και να τους ξαναβάλει σε τροχιά. Η ελευθέρωση είναι ο μόνος τρόπος για να γίνει αυτό. Η εποχή των μονοπωλίων έχει περάσει. Σε ένα μονοπώλιο, ο σιδηρόδρομος περιμένει το μεταφορικό έργο να έρθει στην πόρτα του. Οι υπάλληλοι κάθονται άπρακτοι στα γραφεία τους. Αυτός είναι ο τρόπος λειτουργίας των μονοπωλίων. Αντιθέτως, η πειθαρχημένη, ενδεδειγμένη και κοινωνικά υπεύθυνη ελευθέρωση σημαίνει ότι οι επιχειρήσεις και οι τοπικές αρχές πηγαίνουν προς αναζήτηση μεταφορικού έργου. Πρέπει να καταβάλλεται προσπάθεια για την αύξηση του μεταφορικού έργου.
<SPEAKER ID="38" LANGUAGE="IT" NAME="Calò (ELDR )." AFFILIATION="">
<P>
    Κυρία Πρόεδρε, κυρίες και κύριοι συνάδελφοι, η έκθεση Jarzembowski υπογραμμίζει τη σημασία της ταχείας ανάπτυξης των σιδηροδρομικών δικτύων για τις εμπορευματικές μεταφορές, αποδίδοντας ιδιαίτερη προσοχή στα διασυνοριακά προβλήματα. Στο πλαίσιο αυτό, θέλω να επιστήσω την προσοχή σας στην απαράδεκτη κατάσταση της ιταλικής σιδηροδρομικής γραμμής ανάμεσα στη Σαβόνα και τα σύνορα με τη Γαλλία, του σιδηροδρομικού άξονα που συνδέει τη Δυτική Λιγουρία με την Κυανή Ακτή.
<P>
Γίνεται λόγος για τον διπλασιασμό της γραμμής από τη δεκαετία του 1950, όταν εγώ ήμουν ακόμη μικρό παιδί. Από τότε η κατάσταση δεν έχει αλλάξει και οι αυξήσεις του όγκου κυκλοφορίας καθιστούν την όλη κατάσταση ακόμη πιο κρίσιμη, σχεδόν ανυπόφορη, εξαιτίας των συνεχών καθυστερήσεων που συσσωρεύονται, ζημιώνοντας και το συνεχόμενο γαλλικό τμήμα της γραμμής.
<P>
Τελειώνω με την ευχή, στο πλαίσιο της αναζωογόνησης των διεθνών δικτύων στην Ευρωπαϊκή Ένωση, να βρεθεί γρήγορα λύση στο πρόβλημα μέχρι την 1η Ιανουαρίου 2006, την ημερομηνία που έχει οριστεί για το άνοιγμα των σιδηροδρομικών δικτύωνσε παντός τύπου υπηρεσίες εμπορευματικών μεταφορών. 
<SPEAKER ID="39" LANGUAGE="FR" NAME="Vachetta (GUE/NGL )." AFFILIATION="">
<P>
   – Κυρία Πρόεδρε, δεν θα επανέλθω στη φιλονικία μεταξύ του Ευρωπαϊκού Κοινοβουλίου και του Συμβουλίου αναφορικά με τον ρυθμό ελευθέρωσης των εμπορευματικών μεταφορών, διότι ο στόχος και των δύο θεσμικών οργάνων είναι ο ίδιος, δηλαδή να καταστήσουν τους ευρωπαϊκούς σιδηροδρόμους εμπόρευμα για την αύξηση των κερδών των σαρκοβόρων καπιταλιστικών επιχειρήσεων όπως η Connex, θυγατρική της Vivendi, η BASF και η Ikea. Αντί να αντλούν διδάγματα από την ελευθέρωση στην Αγγλία, τη Γερμανία και άλλες χώρες, οι εκθέσεις Jarzembowski και Sterckx στην πραγματικότητα προτείνουν απλώς την επιτάχυνση και τη γενίκευση της ελευθέρωσης. Στο εξής, η διεθνής και εθνική αγορά εμπορευματικών μεταφορών καθώς και η κυκλοφορία των επιβατών θα υπακούουν στους νόμους της ζούγκλας που κυριαρχούν στην αγορά. Η προτεινόμενη ομοιογενοποίηση θα πραγματοποιηθεί με βάση τον μικρότερο κοινό παρονομαστή, εις βάρος των κανόνων ασφαλείας υψηλού επιπέδου, γεγονός που ευνοεί το κοινωνικό ντάμπινγκ, όπως συνέβη στις οδικές μεταφορές. Συνεπώς, αυτή η υπερφιλελεύθερη θέση πρέπει να απορριφθεί. Η έγκρισή της θα σήμαινε σε μακροπρόθεσμη βάση ότι γυρίζουμε την πλάτη στην προοπτική της δημιουργίας μιας ευρωπαϊκής κοινωφελούς υπηρεσίας σιδηροδρομικών μεταφορών. Ως βουλευτής του ΕΚ, δεν πρόκειται να περιμένω την ανακοίνωση των επόμενων καταστροφών για να κινητοποιηθώ σε ευρωπαϊκό επίπεδο υπέρ των χρηστών και των σιδηροδρομικών υπαλλήλων ώστε να δοθεί τέρμα σε αυτές τις τάσεις. 
<SPEAKER ID="40" LANGUAGE="NL" NAME="Bouwman (Verts/ALE )." AFFILIATION="">
<SPEAKER ID="41" LANGUAGE="" NAME="Booth (EDD )." AFFILIATION="(ΕΝ)">
<SPEAKER ID="42" LANGUAGE="NL" NAME="Pex (PPE-DE )." AFFILIATION="">
<P>
Καταρχάς, θα ήθελα να εκφράσω τη γνώμη μου για την έκθεση του κ. Jarzembowski σχετικά με την ανάπτυξη του σιδηροδρομικού δικτύου. Με τον τρόπο αυτόν, θα ήθελα να τον ευχαριστήσω προσωπικά άλλη μία φορά για το έργο του ως εισηγητού. Αξίζει επαίνων για το γεγονός ότι αγωνίστηκε για την πλήρη ελευθέρωση των εμπορευματικών μεταφορών έως το 2006. Δεδομένης της συγκριτικά διεθνούς φύσης αυτού του μεταφορικού μέσου, αποτελεί λογική εξέλιξη το γρήγορο άνοιγμα αυτής της αγοράς. Όσον αφορά τον ευρωπαϊκό σιδηροδρομικό τομέα, εξακολουθεί να μην υπάρχει πραγματική εσωτερική αγορά, παρά τις προσπάθειες στο πλαίσιο της κοινής πολιτικής μεταφορών. Η οδηγία σχετικά με τους σιδηροδρόμους δεν έχει οδηγήσει στο πλήρες άνοιγμα της αγοράς. Οι σιδηρόδρομοι δεν μπορούν ακόμα σε πολλές περιπτώσεις να συναγωνιστούν τις οδικές, θαλάσσιες και εναέριες μεταφορές. Η τροπολογία της οδηγίας σχετικά με την ανάπτυξη των κοινοτικών σιδηροδρόμων θα συμβάλει, κατά τη γνώμη μου, σε μια θετική εξέλιξη σε αυτόν τον τομέα. Επιπλέον, πρέπει κυρίως να υπάρξει επίσης αλλαγή της συμπεριφοράς στον ίδιο τον τομέα.
<P>
Εκτιμώ επίσης πολύ την έκθεση του κ. Sterckx. Η διατήρηση υψηλών προτύπων ασφαλείας, παράλληλα με την αποτροπή της προστασίας των καταχρήσεων στη δική μας αγορά, είναι ένας καλός συνδυασμός προτεραιοτήτων.
<P>
Συμφωνώ επίσης με τις εκθέσεις της κ. Ainardi και του κ. Savary.
<SPEAKER ID="43" LANGUAGE="EN" NAME="De Rossa (PSE )." AFFILIATION="">
<P>
Προέρχομαι από ένα από αυτά τα νησιά, την Ιρλανδία, που δεν διαθέτει σήραγγα ή έστω γέφυρα για τη σύνδεσή της με την υπόλοιπη Ευρώπη. Μεγάλο μέρος της συζήτησης, επομένως, σχετικά με το άνοιγμα των σιδηροδρομικών γραμμών και τα λοιπά, έως ένα βαθμό, δεν μας αφορά. Βέβαια, έχουμε έναν πληθυσμό 4 εκατομμυρίων κατοίκων και εξάγουμε το 90% της παραγωγής μας. Χρειαζόμαστε καλές εσωτερικές συνδέσεις μεταξύ των μεγάλων αστικών κέντρων μας και χρειαζόμαστε καλές συνδέσεις με τα μεγάλα λιμάνια μας ώστε να είμαστε σε θέση να αποστέλλουμε τα εμπορεύματά μας αποτελεσματικά και αποδοτικά μέσω θαλάσσης.
<P>
Υπάρχουν πτυχές που πρέπει να εξεταστούν. Γι’ αυτό, τάσσομαι υπέρ της ίδρυσης του Ευρωπαϊκού Οργανισμού Σιδηροδρόμων, όπως προτείνει η έκθεση Savary, επειδή υπάρχουν πολλές άλλες πτυχές σε αυτή τη συζήτηση περί σιδηροδρόμων που πρέπει να εξεταστούν, τόσο σε σχέση με την εμπορική ζωή της Ευρώπης, όσο και σε σχέση με τη χωροταξική της ανάπτυξη και την ανάπτυξη της συνοχής. Αυτός, εξάλλου, είναι ένας από τους στόχους της διαδικασίας της Λισαβόνας. 
<SPEAKER ID="44" LANGUAGE="FR" NAME="Laguiller (GUE/NGL )." AFFILIATION="">
<P>
   – Κυρία Πρόεδρε, με την έγκριση της έκθεσης Jarzembowski, το Κοινοβούλιο, σε συνεργασία με το Συμβούλιο, θα ακολουθούσε την πολιτική κατάργησης της κοινωφελούς υπηρεσίας σε έναν σημαντικό τομέα όπως είναι οι σιδηροδρομικές μεταφορές.
<SPEAKER ID="45" LANGUAGE="DE" NAME="Turmes (Verts/ALE )" AFFILIATION="">
<P>
   . Κυρία Πρόεδρε, κυρία Επίτροπε, κυρίες και κύριοι, η κρίση στον τομέα των σιδηροδρόμων δεν θα λυθεί με την ελευθέρωση παρά μόνο με την άρση των στρεβλώσεων του ανταγωνισμού που ζημιώνουν τον τομέα αυτόν. Είναι επειγόντως απαραίτητος ο τερματισμός του κοινωνικού ντάμπιγκ. Αποτελεί πολιτικό σκάνδαλο το ότι η ιταλική Προεδρία του Συμβουλίου δεν θέτει στην ημερήσια διάταξη την έκθεση Markov. Αποτελεί σκάνδαλο το γεγονός ότι οι οδικές και εναέριες μεταφορές εξακολουθούν να μην καλούνται να πληρώσουν τα σπασμένα του κοινωνικού κόστους της λειτουργίας τους. Χρειαζόμαστε μια εσωτερίκευση σύμφωνα με το ελβετικό πρότυπο.
<P>
Άλλωστε, δεν πεθαίνουν μόνο οι εμπορευματικές μεταφορές. Έχετε συνειδητοποιήσει ότι ακόμα και ιδιωτικές επιχειρήσεις μεταφοράς επιβατών όπως η Thalys που συνδέει το Παρίσι με τις Βρυξέλλες δεν αποφέρουν κέρδη; Αυτό σημαίνει ότι όλες οι ευρωπαϊκές διαδρομές μεταφοράς επιβατών είναι σήμερα πηγές ελλείμματος και αυτό δεν θα αλλάξει με την ελευθέρωση. Χρειαζόμαστε δηλαδή λιγότερη ιδεολογία και περισσότερη πολιτική δράση, επενδύσεις στις υποδομές, οικονομική αντιστάθμιση του ντάμπιγκ που έχει ως στόχο τις σιδηροδρομικές μεταφορές, σύμφωνα με το πρότυπο που έχουμε στον τομέα των ανανεώσιμων πηγών ενέργειας, όπου προβαίνουμε σε αντιστάθμιση των απωλειών επειδή οι παραγωγοί άλλων μορφών ενέργειας δεν πληρώνουν το δικό τους κόστος για το περιβάλλον, και τρίτον, να τεθεί τέλος στο κοινωνικό ντάμπιγκ. 
<SPEAKER ID="46" LANGUAGE="PT" NAME="Piscarreta (PPE-DE )." AFFILIATION="">
<P>
Δεν μπορώ να ολοκληρώσω αυτήν την ομιλία χωρίς να ασκήσω σκληρή κριτική στο νέο πρόγραμμα σχεδίων προτεραιότητας της ΕΕ, που είναι γνωστό ως Πρόγραμμα Ταχείας Έναρξης. Με στόχο την ώθηση της οικονομικής ανάπτυξης στην Ευρώπη μέσω σχεδίων μεγάλης κλίμακας, η Επιτροπή έχει καταρτίσει έναν κατάλογο 13 πρωτοβουλιών, επτά από τις οποίες αφορούν τις σιδηροδρομικές μεταφορές. Είναι λυπηρό το γεγονός ότι ο κατάλογος ωφελεί μόνο τα μεταφορικά δίκτυα στο κέντρο της Ευρωπαϊκής Ένωσης, ενώ δεν περιλαμβάνει της συνδέσεις της Ιβηρικής με τρένα μεγάλης ταχύτητας μεταξύ Λισαβόνας και Μαδρίτης. 
<SPEAKER ID="47" LANGUAGE="FR" NAME="Dehousse (PSE )." AFFILIATION="">
<P>
Καταψηφίσαμε αυτήν την προεξόφληση, αρνούμενοι την έκθεση του κ. Jarzembowski, και θα συνεχίσουμε να το κάνουμε. Παρά τις πολυάριθμες και ποικίλες προσπάθειες που κατέβαλε ο κ. Sterckx, καταψηφίσαμε επίσης την έκθεσή του σχετικά με την ασφάλεια. Στην πραγματικότητα, παρά τις πολλές και σημαντικές βελτιώσεις, τις οποίες τόνισε ο κ. Savary, η έκθεση του κ. Sterckx επικυρώνει αυτό που έγινε δεκτό από το Συμβούλιο Υπουργών, ήτοι την υποταγή της ασφάλειας στην αποδοτικότητα. Το γεγονός ότι η Ευρώπη συμβάλλει –λίγο, πολύ ή πάρα πολύ, ανάλογα με την περίπτωση– στην εξάρτηση της ασφάλειας από την αποδοτικότητα, τη στιγμή που γνωρίζουμε εκ πείρας ότι η ελευθέρωση από τη φύση της αυξάνει τους κινδύνους, δηλώνει πολλά όσον αφορά τη φιλελεύθερη προσέγγιση της ευρωπαϊκής ολοκλήρωσης. Η αποδοχή αυτής της έννοιας θα γίνει ακόμα πιο επικίνδυνη μόλις αρχίσει να αφορά τους σιδηροδρόμους, διότι θα επεκταθεί σαν καρκίνωμα σε όλα τα μέσα μεταφοράς. Για τον λόγο αυτόν, αλλά και για άλλους, οι συνάδελφοί μου και εγώ θα συνεχίσουμε να εναντιωνόμαστε στην έκθεση του κ. Sterckx. 
<SPEAKER ID="48" LANGUAGE="IT" NAME="Cocilovo (PPE-DE )." AFFILIATION="">
<SPEAKER ID="49" LANGUAGE="DE" NAME="Grosch (PPE-DE )" AFFILIATION="(Χειροκροτήματα)">
<P>
Κατά τη δική μου άποψη, ελευθέρωση μπορεί να πραγματοποιηθεί μόνο μαζί με συνοδευτικά και ρυθμιστικά μέτρα, και κατά τη γνώμη μου οι σιδηροδρομικές μεταφορές είναι ένα καλό παράδειγμα γι’ αυτό. Τα εν λόγω μέτρα αφορούν την ασφάλεια, τις συνθήκες εργασίας, την πρόσβαση στο επάγγελμα και, μεταξύ άλλων, την τεχνική διαλειτουργικότητα. Είναι καθήκον μας να τα υλοποιήσουμε και θεωρώ ότι τα θέματα που συζητούμε σήμερα συνιστούν ένα σημαντικό βήμα για να συζητήσουμε όχι μόνο την ελευθέρωση του τομέα των σιδηροδρόμων αλλά και όλα τα συνοδευτικά μέτρα που θα δώσουν λύση στα θέματα που τέθηκαν. Είναι υποχρεωτικό να σημαίνει η ελευθέρωση και κοινωνικό ντάμπιγκ; Κατά τη γνώμη μου, δεν είναι. Είναι υποχρεωτικό να σημαίνει απώλεια θέσεων εργασίας; Και πάλι η απάντηση είναι αρνητική. Σημαίνει η ελευθέρωση μείωση της ασφάλειας; Σε καμία περίπτωση και πιστεύω ότι η έκθεση του συναδέλφου Sterckx το διασαφηνίζει αυτό. Η Αγγλία δεν είναι καλό παράδειγμα για εμάς και κανένας εδώ δεν θέλει να το ακολουθήσει. Οι προτάσεις μας αφορούν ακριβώς αυτά που δεν έγιναν στην Αγγλία, δηλαδή τη σωστή προετοιμασία της ελευθέρωσης. Ακόμα, θέλω να πω στους συναδέλφους από το Βέλγιο και τη Γαλλία ότι σημειώνεται ήδη κατάργηση θέσεων εργασίας. Στη χώρα μου, το Βέλγιο, χάνονται για παράδειγμα τα ποσοστά συμμετοχής των σιδηροδρόμων στην αγορά, οι ιδιωτικές γραμμές έχουν μειωθεί στο ένα τρίτο μέσα σε μια δεκαετία. Αυτό βέβαια σημαίνει ότι ο τομέας αποδείχθηκε μη αποδοτικός και γι’ αυτό καταργήθηκαν προοδευτικά θέσεις εργασίας. Κατά τη γνώμη μου λοιπόν δεν ανταποκρίνεται σε μια σωστή και αντικειμενική εικόνα της πραγματικότητας το να προειδοποιεί κανείς για μελλοντική κατάργηση θέσεων εργασίας ξεχνώντας ότι οι θέσεις αυτές έχουν ήδη καταργηθεί μολονότι οι σιδηρόδρομοι βρίσκονται ακόμα στα χέρια του δημοσίου.
<SPEAKER ID="50" LANGUAGE="DE" NAME="Schierhuber (PPE-DE )" AFFILIATION="">
<SPEAKER ID="51" LANGUAGE="ES" NAME="De Palacio," AFFILIATION="Επιτροπή">
<P>
Από αυτή την άποψη, θα πρέπει να επισημάνω ότι οι νέες προτάσεις τροπολογιών για τον κανονισμό δίνουν προτεραιότητα σε αυτόν τον παράγοντα όσον αφορά τα διευρωπαϊκά δίκτυα. Ωστόσο, θα γνωρίζετε ότι στο πλαίσιο των δημοσιονομικών προοπτικών μετά το 2007, προτείνω να αυξηθούν οκτώ ή εννιά φορές τα κεφάλαια που διατίθενται σε αυτά τα δίκτυα. Στην πραγματικότητα, προτείνω να διατίθενται πάνω από 4 δισεκατομμύρια ευρώ για αυτόν τον σκοπό κάθε χρόνο. Ο τομέας των σιδηροδρόμων θα είναι σίγουρα μια προτεραιότητα τότε, μαζί με την υλοποίηση ενός διευρωπαϊκού σιδηροδρομικού δικτύου, ή για να το θέσω με άλλα λόγια, τη διαλειτουργικότητα.
<SPEAKER ID="52" LANGUAGE="" NAME="Πρόεδρος." AFFILIATION="">
<P>
   Σας ευχαριστώ, κυρία de Palacio. 
<SPEAKER ID="53" LANGUAGE="NL" NAME="Sterckx (ELDR )." AFFILIATION="">
<P>
    Κυρία Πρόεδρε, ήθελα να το αναφέρω αυτό πριν από ένα λεπτό, κατά τη διάρκεια της συζήτησης, αμέσως μετά την ομιλία του κ. Dillen. Σε αυτήν την ομιλία, απηύθυνε θερμή παράκληση για τη σιδηροδρομική σύνδεση του “Σιδερένιου Ρήνου” μεταξύ του λιμένος της Αμβέρσας και της περιοχής Ruhr. Ήθελα να επισημάνω ότι, όταν πριν από ένα ή ενάμισι έτος, συζητήσαμε μια πρόταση της Επιτροπής για την επέκταση των σχεδίων ΔΕΔ –μια πρόταση που δεν τα κατάφερε τελικά και η οποία έχει τώρα αντικατασταθεί από μια νέα πρόταση– κατέθεσα μια τροπολογία για τη συμπερίληψη του Σιδερένιου Ρήνου ως ζήτημα προτεραιότητας. Ήθελα απλώς να επισημάνω ότι οι προκάτοχοι του κ. Dillen απείχαν τότε από την ψηφοφορία επί της πρότασης αυτής. 
<SPEAKER ID="54" LANGUAGE="" NAME="Πρόεδρος." AFFILIATION="(Η συνεδρίαση διακόπτεται στις 11.15 και συνεχίζεται στις 11.35)">
<P>
Η ψηφοφορία θα διεξαχθεί την Πέμπτη, στις 11.00.
<SPEAKER ID="55" LANGUAGE="" NAME="" AFFILIATION="Αντιπροέδρου">
<SPEAKER ID="56" LANGUAGE="" NAME="" AFFILIATION="Θέση της Επιτροπής σχετικά με τις τροπολογίες του Κοινοβουλίου:"/>
<SPEAKER ID="57" LANGUAGE="" NAME="Πρόεδρος." AFFILIATION="(Το Σώμα εγκρίνει το κείμενο)">
<SPEAKER ID="58" LANGUAGE="DE" NAME="Lulling (PPE-DE )," AFFILIATION="εισηγήτρια">
<P>
   . – Κύριε Πρόεδρε, οι συνάδελφοι δείχνουν αναμφισβήτητα τόση προσοχή γιατί γνωρίζουν ότι η έκθεση αυτή αφορά μεταξύ άλλων και την Eurostat, όχι βέβαια τους κρυφούς τραπεζικούς λογαριασμούς, αλλά απλά μια πρόταση κανονισμού που επιβάλλει στα κράτη μέλη την υποχρέωση να διαβιβάζουν στην Eurostat ανά τρίμηνο στοιχεία αφενός για τις χρηματοπιστωτικές συναλλαγές και αφετέρου για τα χρηματοπιστωτικά περιουσιακά στοιχεία και υποχρεώσεις που αφορούν όλες τις μονάδες που έχουν ταξινομηθεί στον δημόσιο τομέα. Η πρόταση ρυθμίζει τη συλλογή, τα χαρακτηριστικά και το χρονοδιάγραμμα της διαβίβασης των τριμηνιαίων στοιχείων που αφορούν τις χρηματοπιστωτικές δαπάνες κάθε κράτους μέλους. Πρόκειται για στοιχεία καθοριστικής σημασίας για το Σύμφωνο Σταθερότητας και Ανάπτυξης ως βάσης για τη σταθερότητα του ευρώ. Λαμβανομένης υπόψη της σημερινής κατάστασης μερικών κρατικών προϋπολογισμών και των διαιωνιζόμενων ελλειμμάτων που ξεπερνούν το όριο του 3%, τα εν λόγω στοιχεία αποκτούν ακόμα μεγαλύτερη αξία για την ακριβέστερη εκτίμηση της κατάστασης και την κατάλληλη αντιμετώπισή της. Γι’ αυτό θα μπορούσαν άλλωστε να πουν πολλά οι Γάλλοι, οι Γερμανοί και άλλοι.
<P>
Στην έκθεσή μου περιλαμβάνεται μια τροπολογία με την οποία τροποποιούμε σε δύο σημεία την πρόταση της Επιτροπής. Πρώτον, η προθεσμία για τη διαβίβαση των τριμηνιαίων στοιχείων που αφορούν τους επιμέρους τομείς της ομοσπονδίας, της κεντρικής διοίκησης, και της κοινωνικής ασφάλισης μεταφέρεται από την 30ή Ιουνίου στην 31η Δεκεμβρίου τρέχοντος έτους. Αυτό είναι εύλογο αφού η 30ή Ιουνίου έχει ήδη περάσει. Δεύτερον, η Επιτροπή θα έχει την δυνατότητα να χορηγήσει παρέκκλιση, η οποία δεν θα υπερβαίνει τα δύο έτη, σχετικά με την ημερομηνία της πρώτης διαβίβασης των εν λόγω στοιχείων. Η παράταση αυτή ζητήθηκε από διάφορα κράτη μέλη στο Συμβούλιο, και ειδικότερα από τις υποψήφιες για ένταξη χώρες που δυσκολεύονται ακόμα να διαβιβάσουν εμπρόθεσμα αξιόπιστα στοιχεία λόγω της προσαρμογής των εθνικών στατιστικών συστημάτων τους. Αυτό όμως δεν θέτει υπό αμφισβήτηση τον στόχο που είχε τεθεί, δηλαδή να διαβιβαστούν όλα τα στοιχεία μέχρι την 30ή Ιουνίου 2005.
<SPEAKER ID="59" LANGUAGE="" NAME="Πρόεδρος." AFFILIATION="(Το Σώμα εγκρίνει το κείμενο)">
<P>
   - Σας ευχαριστούμε για αυτή την πολύ σαφή παρουσίαση, κυρία Lulling· τώρα γνωρίζουμε για τι ψηφίζουμε.
<SPEAKER ID="60" LANGUAGE="" NAME="" AFFILIATION="Αντιπροέδρου">
<SPEAKER ID="61" LANGUAGE="" NAME="Πρόεδρος." AFFILIATION="(Το Σώμα εγκρίνει το νομοθετικό ψήφισμα)">
<SPEAKER ID="62" LANGUAGE="" NAME="" AFFILIATION="">
<SPEAKER ID="63" LANGUAGE="PT" NAME="Figueiredo (GUE/NGL )," AFFILIATION="γραπτώς">
<P>
Η κύρια τροπολογία έχει ως στόχο τη μετάθεση της πρώτης διαβίβασης στοιχείων στις 31 Δεκεμβρίου 2003, ούτως ώστε να επιτραπεί η καθυστέρηση της έγκρισης της πρότασης. Εξασφαλίζει επίσης παρέκκλιση δύο ετών για οποιαδήποτε κυβέρνηση της οποίας “τα εθνικά στατιστικά συστήματα απαιτούν μείζονες προσαρμογές”.
<P>
Παρόλα αυτά, ο συγκεκριμένος κανονισμός είναι σαφώς μέρος της βασικής φιλοσοφίας του Συμβουλίου ECOFIN της 18ης Ιανουαρίου 1999. Αυτή η φιλοσοφία επιδιώκει τη συλλογή στατιστικών πληροφοριών, προκειμένου να εξασφαλιστεί ο καλύτερος τρόπος ελέγχου και συντονισμού των οικονομικών πολιτικών, μια έννοια του συνδέεται, πέρα από την οικονομική και νομισματική ένωση (ΟΝΕ), με το ζήτημα του Συμφώνου Σταθερότητας.
<SPEAKER ID="64" LANGUAGE="" NAME="" AFFILIATION="">
<SPEAKER ID="65" LANGUAGE="FR" NAME="De La Perriere (NI )," AFFILIATION="γραπτώς.">
<P>
    Η έκθεση του κ. Purvis έχει την αρετή ότι βάζει τέλος, με ήπιο τρόπο, σε ορισμένες αδικαιολόγητες ρυθμίσεις που ίσχυαν για την Κορσική.
<P>
Στην προσπάθειά της να σώσει 53 θέσεις εργασίας, η γαλλική κυβέρνηση συμβάλλει στις σοβαρές επιπτώσεις που προκαλεί ο καπνός στην υγεία των συμπολιτών μας. Είναι ένοχη διότι δεν βοηθά εκείνους που έχει καθήκον να προστατεύσει.
<P>
Γι’ αυτό θα υπερψηφίσω την έκθεση του κ. Purvis. 
<SPEAKER ID="66" LANGUAGE="FR" NAME="Marchiani (UEN )," AFFILIATION="γραπτώς.">
<P>
   – Στο πλαίσιο μιας νέας πρωτοβουλίας της γαλλικής κυβέρνησης με στόχο τη βελτίωση της τοπικής οικονομικής ανάπτυξης, η πρόταση της Επιτροπής που εξουσιοδοτεί τη Γαλλία να παρατείνει την εφαρμογή μειωμένου συντελεστή ειδικού φόρου κατανάλωσης στα προϊόντα καπνού που διατίθενται προς κατανάλωση στην Κορσική δεν αποτελεί σε καμία περίπτωση εκχώρηση προνομίου σε αυτό το διοικητικό διαμέρισμα της Γαλλίας – το οποίο, δυστυχώς, σε αντίθεση με τις γειτονικές νήσους, δεν απολαύει πλέον του καθεστώτος της περιφέρειας του στόχου 1.
<P>
Στην πραγματικότητα, αυτό το ειδικό καθεστώς, το οποίο επιτρέπει την αντιστάθμιση του πρόσθετου κόστους παραγωγής τσιγάρων στο νησί, ανταποκρίνεται στην αδήριτη ανάγκη προστασίας ενός τομέα δραστηριότητας ο οποίος δημιουργεί πολυάριθμες θέσεις εργασίας. Πράγματι, στην Κορσική, η λιανική πώληση προϊόντων καπνού εξασφαλίζεται από 350 λιανοπωλητές, οι οποίοι απασχολούν αντίστοιχο αριθμό υπαλλήλων, και η ευθυγράμμιση των φόρων της Κορσικής με τους φόρους της ηπειρωτικής Γαλλίας θα σήμαινε ότι οι μισοί καπνοπώλες του νησιού θα υποχρεώνονταν να κλείσουν.
<SPEAKER ID="67" LANGUAGE="NL" NAME="Meijer (GUE/NGL )," AFFILIATION="γραπτώς">
<P>
   . Γενικά, υποστηρίζω τις παρεκκλίσεις που τίθενται προς ψήφιση υπέρ των αποκαλούμενων “εξόχως απόκεντρων περιοχών”. Οι παρεκκλίσεις αυτές δικαιολογούνται λόγω των προσπαθειών να δοθεί σε αυτά τα νησιά μια θέση εκκίνησης που θα αναγνωρίζεται περισσότερο στις ηπειρωτικές περιφέρειες, αποζημιώνοντάς τα για το αναπόφευκτα υψηλότερο κόστος των μεταφορών μεγάλων αποστάσεων προς το κέντρο του κράτους από το οποίο αναχωρούν. Αυτό το είδος παρέκκλισης δεν ισχύει σε αυτήν την περίπτωση. Αυτό που χρειάζεται για την προστασία των Αζόρων ή της Μαρτινίκας ισχύει πολύ λιγότερο για την περίπτωση της Κορσικής, η οποία είναι λιγότερο απομακρυσμένη. Παράγονται τσιγάρα σε αυτό το νησί και οι τιμές διατηρούνται χαμηλές για τους εγχώριους καταναλωτές και τουρίστες. Ο φόρος της τάξεως του 32% είναι ο μισός σχεδόν συντελεστής από αυτόν που ισχύει στη Γαλλία και, επίσης, είναι χαμηλότερος από τον ελάχιστο συντελεστή του 57% που ορίζεται για την ΕΕ συνολικά. Η παρέκκλιση αυτή είναι κατάλοιπο του καθεστώτος του Αυτοκράτορα Ναπολέοντα Ι –ο οποίος προερχόταν από αυτό το νησί– από το 1811. Η συνέχιση αυτής της παρέκκλισης έως τα τέλη του 2009 δεν είναι προς όφελος της δημόσιας υγείας. Δεν ενοχλούμαι, βεβαίως, από το γεγονός ότι οι κάτοικοι της Κορσικής, οι οποίοι δεν μιλούν Γαλλικά, έχουν μεγαλύτερη αυτονομία και έχουν ακόμα και το δικαίωμα απόσχισης, αλλά δεν είμαι πρόθυμος να εξαγοράσω την εύνοιά τους διατηρώντας τεχνητά χαμηλή την τιμή ενός ανθυγιεινού διεγερτικού. 
<SPEAKER ID="68" LANGUAGE="PT" NAME="Ribeiro e Castro (UEN )," AFFILIATION="γραπτώς">
<P>
Η πρόταση του εισηγητή για την εισαγωγή βαθμιαίας κατάργησης των παρεκκλίσεων, προκειμένου να καταλήξουμε στο ίδιο αποτέλεσμα έως το 2010, μπορεί να φαίνεται θεωρητικά λογική όσον αφορά την αποτελεσματικότητα. Ωστόσο, θα ερχόταν σε αντίθεση με την αρχή της παροχής στην εγχώρια βιομηχανία μιας χρονικής περιόδου, διότι είναι λιγότερο ανταγωνιστική εξαιτίας του παραγωγικού της κόστους, το οποίο έχει αποδειχθεί υψηλότερο. Θα είχε επίσης άμεσες συνέπειες στη διατήρηση σημαντικού αριθμού θέσεων εργασίας. 
<SPEAKER ID="69" LANGUAGE="" NAME="" AFFILIATION="">
<SPEAKER ID="70" LANGUAGE="FR" NAME="Savary (PSE )." AFFILIATION="">
<P>
Δυστυχώς, χρειάστηκε να ζήσουμε αυτές τις συμφορές και να εκδώσουμε ψήφισμα, χάρη στο οποίο όλοι οι βουλευτές δέχτηκαν να συνεργαστούν με τους αντιπροσώπους των χωρών του Νότου ώστε να μπορέσουμε να σώσουμε αυτήν τη γραμμή του προϋπολογισμού. Ελπίζω ότι, μετά το 2006, θα μπορέσουμε να αποκτήσουμε μια ακόμα πιο γενναιόδωρη πολιτική, διότι αυτά τα 9 εκατομμύρια ευρώ δεν είναι βέβαια αμελητέο ποσό, τη στιγμή μάλιστα που τα κονδύλια αυτά υπο-καταναλώνονται, αλλά ενδεχομένως δεν επαρκούν, εάν σκεφτούμε την καταπληκτική πρόκληση της πρόληψης των δασικών πυρκαγιών στα δάση της Μεσογείου και στα δάση της Νότιας Ευρώπης. 
<SPEAKER ID="71" LANGUAGE="SV" NAME="Andersson, Färm, Hedkvist Petersen, Karlsson, Sandberg-Fries και Theorin (PSE )," AFFILIATION="γραπτώς">
<P>
   . Επιλέγουμε να υπερψηφίσουμε τις συμβιβαστικές τροπολογίες αριθ. 22 έως 33 της έκθεσης που αφορά τον έλεγχο των δασών και των περιβαλλοντικών αλληλεπιδράσεων στην Κοινότητα (Έμφαση στα Δάση).
<SPEAKER ID="72" LANGUAGE="SV" NAME="Arvidsson, Cederschiöld, Grönfeldt Bergman, Stenmarck και Wachtmeister (PPE-DE )," AFFILIATION="γραπτώς">
<P>
Τα ευρωπαϊκά δάση δεν μπορούν να συγκριθούν μεταξύ τους. Στη Σουηδία και τη Φινλανδία οφείλεται σήμερα το 40% της δασικής παραγωγής της ΕΕ. Στη Σουηδία και τη Φινλανδία, η δασοκομία είναι ο πιο σημαντικός τομέας από οικονομική άποψη και δεν μπορεί να είναι ευρωπαϊκό ζήτημα. Σε αυτές τις χώρες, έχουμε μακρά παράδοση προστασίας των δασών μας με οικονομικά και οικολογικά βιώσιμο τρόπο. Τα δάση μας δεν έχουν την ίδια βιοποικιλότητα με τα δάση της Νότιας Ευρώπης. Αυτό οφείλεται στις φυσικές βασικές συνθήκες, διότι το κλίμα είναι πιο ψυχρό.
<SPEAKER ID="73" LANGUAGE="SV" NAME="Eriksson, Frahm, Krarup, Herman Schmid, Seppänen και Sjöstedt (GUE/NGL )," AFFILIATION="γραπτώς">
<SPEAKER ID="74" LANGUAGE="PT" NAME="Figueiredo (GUE/NGL )," AFFILIATION="γραπτώς">
<P>
Όπως γνωρίζουμε, ο στόχος του συμβιβασμού που εγκρίθηκε είναι να εξασφαλίσει γόνιμες διαπραγματεύσεις με την Επιτροπή και το Συμβούλιο, αλλά είναι γεγονός ότι η χρηματοδότηση του προγράμματος έχει τώρα περικοπεί κατά 6 εκατ. ευρώ, ενώ αρχικά προτάθηκε αύξηση 15 εκατ. ευρώ. Είναι επίσης λυπηρό το γεγονός ότι η χρηματοδότηση προληπτικών μέτρων υπολείπεται των επιπέδων που απαιτούνται και δεν έχει σαφή εντολή.
<P>
Λαμβάνοντας υπόψη την καταστροφή των δασικών πυρκαγιών του καλοκαιριού και την ανάγκη να εξασφαλιστεί ότι υπάρχει επαρκής χρηματοδότηση για τη διατήρηση της δασικής κληρονομιάς της Ευρωπαϊκής Ένωσης, οι επιφυλάξεις του Συμβουλίου και ορισμένων εθνικών ομάδων εντός του Ευρωπαϊκού Κοινοβουλίου είναι αδιανόητες. Ο συμβιβασμός αυτός απέχει πολύ από τη θέση που ενέκρινε το Ευρωπαϊκό Κοινοβούλιο στο ψήφισμά του της 4ης Σεπτεμβρίου 2003 σχετικά με τις συνέπειες του καλοκαιρινού καύσωνα. 
<SPEAKER ID="75" LANGUAGE="FR" NAME="Mathieu (EDD )," AFFILIATION="γραπτώς.">
<P>
   – Οι πυρκαγιές ερήμωσαν τις άνυδρες περιφέρειες της Ισπανίας, της Πορτογαλίας και της Νότιας Γαλλίας, οι οποίες φέτος το καλοκαίρι υπέστησαν τις συνέπειες των εξαιρετικά ασθενών βροχοπτώσεων. Άλλες περιφέρειες όπως η Vosges, υπέστησαν επίσης τις συνέπειες του καύσωνα.
<P>
Τάσσομαι λοιπόν υπέρ της συμπερίληψης της πρόληψης των πυρκαγιών στο πρόγραμμα “Έμφαση στα δάση”, ακόμα και αν το καλύτερο μέσο για την καταπολέμηση των πυρκαγιών παραμένει, κατ’ εμέ, ο κανονισμός για την αειφόρο ανάπτυξη. Ένα ολόκληρο τμήμα του εν λόγω κανονισμού ασχολείται με τη δασοκομία και προβλέπει ετήσιο κονδύλι ύψους 450 εκατομμυρίων ευρώ.
<P>
Συγκριτικά, ο προϋπολογισμός του προγράμματος “Έμφαση στα Δάση” μοιάζει πολύ μικρός. Έπειτα από τον συμβιβασμό της Επιτροπής των Μόνιμων Αντιπροσώπων, χορηγήθηκαν μόνο 61 εκατομμύρια ευρώ, σε τέσσερα χρόνια, για τη χρηματοδότηση δράσεων και στα 15 κράτη μέλη. Με αυτά τα ψίχουλα δεν μπορεί να είναι αποτελεσματική η πρόληψη των πυρκαγιών.
<SPEAKER ID="76" LANGUAGE="PT" NAME="Queiró (UEN )," AFFILIATION="γραπτώς">
<P>
   . Το βασικό ερώτημα που ετέθη κατά τη διάρκεια της συζήτησης ήταν το εξής: πρέπει η πρόληψη των πυρκαγιών να καλύπτεται από τον κανονισμό για την ανάπτυξη της υπαίθρου ή πρέπει να εισαχθεί εκ νέου το πρόγραμμα “Έμφαση στα Δάση”; Η πρόληψη των πυρκαγιών είχε στην πραγματικότητα ενσωματωθεί στον κανονισμό για την ανάπτυξη της υπαίθρου το 1999 (βλ. το κεφάλαιο σχετικά με τη δασοκομία).
<SPEAKER ID="77" LANGUAGE="PT" NAME="Ribeiro e Castro (UEN )," AFFILIATION="γραπτώς">
<P>
   . Η σημερινή ψηφοφορία ήταν το αποκορύφωμα μιας μακράς κοινοβουλευτικής διαδικασίας. Η διαδικασία αυτή ξεκίνησε σε πρώτη ανάγνωση, η οποία διεξήχθη τον Φεβρουάριο. Για άλλη μία φορά, θα ήθελα να συγχαρώ (και να ευχαριστήσω) την κ. Redondo Jiménez για την εξαιρετική και ακούραστη εργασία της. Χαιρετίζω επίσης τη μεγάλη πρόοδο που συντελέστηκε στις θέσεις του Συμβουλίου και της Επιτροπής, πρόοδος που μας επέτρεψε να επιτύχουμε έναν ικανοποιητικό συμβιβασμό βάσει σχεδίων πρωτοβουλιών που υποστήριξε η Ομάδα μου, η Ομάδα Ένωση για την Ευρώπη των Εθνών, μεταξύ άλλων. Αυτά τα σχέδια τροπολογιών θα αφήσουν το αποτύπωμά τους στο τελικό κείμενο του κανονισμού. Για να θυμηθούμε τα ζητήματα για τα οποία αγωνιστήκαμε σκληρά κατά τη διαδικασία έγκρισης αυτού του προγράμματος “Έμφαση στα Δάση”, είναι τα εξής: μεγαλύτερη δημοσιονομική διαφάνεια, σεβασμός της αρχής της επικουρικότητας και, κυρίως, συμπερίληψη της γραμμής για την πρόληψη των δασικών πυρκαγιών.
<P>
Θα ήθελα αυτός ο κανονισμός να προχωρά περισσότερο, αλλά, βάσει όλων των δεδομένων και λαμβάνοντας υπόψη την ανάγκη να αποφύγουμε να εξαντλήσουμε όλο το 2003 στις καθυστερήσεις και τις αβεβαιότητες της διαδικασίας συνδιαλλαγής, επικροτώ το γεγονός ότι το Συμβούλιο και η Επιτροπή έλαβαν υπόψη τις επαναλαμβανόμενες απαιτήσεις του Κοινοβουλίου αναφορικά με τους πιο σημαντικούς τομείς. 
<SPEAKER ID="78" LANGUAGE="SV" NAME="Sacrédeus (PPE-DE )," AFFILIATION="γραπτώς">
<P>
Στόχος της έκθεσης είναι, συνεπώς, να δοθούν τα κονδύλια της ΕΕ (67 εκατ. ευρώ ή λίγο περισσότερα από 600 εκατ. σουηδικές κορόνες) στην Πορτογαλία και την Ισπανία για τις δασικές πυρκαγιές από τις οποίες πλήττονται συχνά αυτές οι χώρες. Πρόκειται, φυσικά, για καλό σκοπό, αλλά δεν είναι ευρωπαϊκή υπόθεση η παροχή οικονομικής ενίσχυσης αναφορικά με τις δασικές πυρκαγιές γενικά. 
<SPEAKER ID="79" LANGUAGE="FR" NAME="Stirbois (NI )," AFFILIATION="γραπτώς.">
<P>
   – Ηέκθεση Redondo Jiménez παρέχει ακριβή αναφορά σχετικά με την κατάσταση των δασών μας, αλλά δυστυχώς δεν προτείνει πρακτικές λύσεις για την προστασία τους ούτε για τη διασφάλιση της επιβίωσής τους.
<P>
Καθώς εκλέγομαι στην περιφέρεια Provence-Alpes-Côte d’Azur, αγανακτώ με τις πυρκαγιές στα δάση, οι οποίες κατέστρεψαν φέτος το καλοκαίρι περισσότερα από 60 000 εκτάρια στη Γαλλία, ιδίως στα διοικητικά διαμερίσματα Var και Haute-Corse.
<SPEAKER ID="80" LANGUAGE="" NAME="" AFFILIATION="">
<SPEAKER ID="81" LANGUAGE="" NAME="Fatuzzo (PPE-DE )." AFFILIATION="(ΙΤ)">
<P>
    Ήμασταν στο μέλλον, κύριε Πρόεδρε. Εσείς, κύριε Πρόεδρε, είχατε γίνει, στο μέλλον, επίτιμος πρόεδρος του μεγάλου Κόμματος των Συνταξιούχων, που σε όλη την Ευρώπη είχε το 30% των ψήφων. Με πλησιάσατε, ως επίτιμος πρόεδρος, με πιάσατε αγκαζέ και μου είπατε: “Αγαπητέ κύριε Fatuzzo, δεν πρέπει μόνο να ψηφίσεις, σε συμβουλεύω να ψηφίσεις, υπέρ της έκθεσης της κ. De Sarnez που προβλέπει το ΜάστερErasmus Mundus για τις πολιτιστικές συνεργασίες μεταξύ των νέων, αλλά πρέπει να προτείνεις και τη θέσπιση του Μάστερ Ηλικιωμένων Fatuzzus Mundus –επαναλαμβάνω: Μάστερ Ηλικιωμένων Fatuzzus Mundus– για να αναπτυχθούν στην Ευρώπη διαπολιτισμικές ανταλλαγές μεταξύ των ηλικιωμένων, που πολύ θα ήθελαν κάτι τέτοιο”. Θα μείνει άραγε όνειρο; 
<SPEAKER ID="82" LANGUAGE="PT" NAME="Bastos (PPE-DE )," AFFILIATION="γραπτώς">
<P>
   . Κατόπιν διαπραγματεύσεων με το Συμβούλιο και την Επιτροπή, η εισηγήτρια κατέθεσε τροπολογίες στη σύστασή της για τη δεύτερη ανάγνωση, προκειμένου να εξασφαλίσει ότι ο πρόγραμμα Erasmus Mundus θα αποκτήσει τα εφόδια για να επιτύχει τα επιθυμητά αποτελέσματα. Το πρόγραμμα αυτό είναι σημαντικό μέσο ανταλλαγής και συνεργασίας στον τομέα της τριτοβάθμιας εκπαίδευσης. Συνεπώς, οποιοδήποτε μέτρο παρέχει τη δυνατότητα αποτελεσματικής εφαρμογής του αξίζει την υποστήριξή μας.
<P>
Τα ΜάστερErasmus Mundus θα πρέπει να είναι συνώνυμα της ποιότητας. Συνεπώς, θα πρέπει να επιλέγονται βάσει της ποιότητας της κατάρτισης που προσφέρουν, όπως και της υποδοχής των φοιτητών.
<P>
Το χρηματοδοτικό πλαίσιο για την υλοποίηση του προγράμματος είναι σημαντικό για την επιτυχία του. Το Συμβούλιο συμφώνησε σε έναν προϋπολογισμό 180 εκατ. ευρώ. Το ποσό αυτό, ωστόσο, είναι ανεπαρκές και, για τον λόγο αυτόν, υποστηρίζουμε το αίτημα πιστώσεων που θα ανέρχονται σε 230 εκατ. ευρώ. 
<SPEAKER ID="83" LANGUAGE="FR" NAME="Darras (PSE )," AFFILIATION="γραπτώς.">
<P>
    – Προτείνουμε 250 ευρωπαϊκά διαπανεπιστημιακά μάστερ, με την πιστοποίηση και την υποστήριξη της Ευρωπαϊκής Ένωσης (Μάστερ Erasmus Mundus), χορηγούμε υποτροφίες σπουδών σε 4 200 φοιτητές του “μεταπτυχιακού κύκλου” από τρίτες χώρες ή ακόμη προσφέρουμε υποτροφίες σε 1 000 καθηγητές που προσκαλούνται από τρίτες χώρες στην Ευρώπη: η πρόκληση είναι σημαντική και πρέπει να υπάρξει ο αντίστοιχος προϋπολογισμός.
<P>
Εφόσον είναι προφανές ότι ο προϋπολογισμός που διατίθεται σε αυτό το νέο μέσο δεν πρέπει σε καμία περίπτωση να επιβαρύνει τον προϋπολογισμό των υφιστάμενων προγραμμάτων, δεν παύει να ισχύει ότι ο προϋπολογισμός που προέβλεψε αρχικά η Επιτροπή (200 εκατομμύρια ευρώ) και το Συμβούλιο (180 εκατομμύρια ευρώ) είναι υπερβολικά χαμηλός για να καλύψει πλήρως αυτό το νέο μέσο ανταλλαγής και συνεργασίας στον τομέα της ανώτατης εκπαίδευσης. Τώρα η πρόκληση είναι σημαντική: στην πραγματικότητα, δεν πρόκειται απλώς για σύσφιξη των δεσμών μεταξύ των ευρωπαϊκών πανεπιστημίων, αλλά και για προώθηση της ανταγωνιστικότητας της παροχής ανώτατης εκπαίδευσης, καθιστώντας την τελευταία περισσότερο ελκυστική για τους φοιτητές και τους καθηγητές των τρίτων χωρών. Η γλωσσική πρόκληση δεν μπορεί να αγνοηθεί: τονίζεται τόσο η σπουδαιότητα της γλωσσικής πολυμορφίας της Ένωσης όσο και η αναγκαιότητα να γνωρίζουν οι φοιτητές των τρίτων χωρών τουλάχιστον δύο γλώσσες της ΕΕ. 
<SPEAKER ID="84" LANGUAGE="PT" NAME="Figueiredo (GUE/NGL )," AFFILIATION="γραπτώς">
<P>
   . Μολονότι το Ευρωπαϊκό Κοινοβούλιο συμφωνεί με την Επιτροπή επί του θέματος αυτού, επιθυμεί να αυξήσει τον προϋπολογισμό σε 230 εκατ. ευρώ, σε σύγκριση με την πρόταση της Επιτροπής για μόλις 180 εκατ. ευρώ. Πρέπει να σημειώσουμε ότι αυτό το πρόγραμμα προχωρά πέρα από τις προδιαγραφές του προγράμματος Erasmus, καθώς καλύπτει την Ευρώπη και τον υπόλοιπο κόσμο, όπως επίσης και Μάστερ και μεταπτυχιακούς κύκλους μαθημάτων. Όπως γνωρίζουμε, το υπάρχον επιχείρημα προτείνει την ολοκλήρωση των ευρωπαϊκών συστημάτων τριτοβάθμιας εκπαίδευσης, ούτως ώστε να δημιουργηθεί μια ευρωπαϊκή εκπαιδευτική αγορά, όπου οι μεταπτυχιακοί κύκλοι μαθημάτων θα διαδραματίζουν ιδιαίτερα εξέχοντα ρόλο.
<P>
Από την άλλη πλευρά, ήδη γνωρίζουμε από την εμπειρία μας σε άλλα σχέδια, ιδιαίτερα από το παραδοσιακό πρόγραμμα Erasmus, ότι οι λιγότερο εύποροι φοιτητές τείνουν να υφίστανται τις διπλάσιες διακρίσεις και να αποξενώνονται από αυτά τα προγράμματα, τα οποία δεν καλύπτουν ολόκληρο το κόστος. Κατά τη γνώμη μου, οι δυσκολίες που αντιμετωπίζουμε με την αύξηση του ποσού χρηματοδότησης για αυτό το πρόγραμμα αποδεικνύουν ότι δεν υπάρχει πρόθεση καταπολέμησης τέτοιων διακρίσεων και ότι θα διατηρηθεί ένα σύνολο προϋποθέσεων στις οποίες είμαστε αντίθετοι. Αυτό που πραγματικά πρέπει να γνωρίζουμε δεν είναι τόσο το ποια πανεπιστήμια θα διδάσκουν αυτούς τους κύκλους μαθημάτων όσο το ποιοι θα είναι οι διδασκόμενοι. Τα ποσά που προορίζονται για υποτροφίες και για την “ποιότητα της υποδοχής των φοιτητών”, που ήδη αναφέρθηκαν εδώ, απέχουν ακόμα πολύ από όσα απαιτούνται, προκειμένου να διευρυνθεί η κοινωνική βάση από την οποία προέρχονται οι φοιτητές και οι διδάσκοντες του προγράμματος Erasmus. Αυτό μας προκαλεί λύπη. 
<SPEAKER ID="85" LANGUAGE="PT" NAME="Ribeiro e Castro (UEN )," AFFILIATION="γραπτώς">
<P>
Η θέσπιση “Μάστερ Erasmus Mundus” είναι πάρα πολύ σημαντική. Αυτοί οι κύκλοι μαθημάτων θα ορίσουν ενιαίες προδιαγραφές επιτυχίας και επιδόσεων, με την έγκριση της Ευρωπαϊκής Ένωσης. Η σημασία της πολυγλωσσίας της Ένωσης θα απεικονίζεται στην ανάγκη εξοικείωσης των φοιτητών τρίτων χωρών με τουλάχιστον δύο γλώσσες της Ευρωπαϊκής Ένωσης. Η πρόταση για αύξηση του χρηματοδοτικού πλαισίου του προγράμματος, ούτως ώστε να μπορέσει να επιτύχει τους στόχους του, αξίζουν ιδιαίτερης υποστήριξης. Το πρόγραμμα Erasmus Mundus πραγματικά προσφέρει “μια νέα αντίληψη της τριτοβάθμιας εκπαίδευσης στην Ευρώπη”, επιτρέποντας στους ξένους φοιτητές να κάνουν έναν “γύρο της Ευρώπης”. Κατά την αναθεώρηση των ήδη υπαρχόντων προγραμμάτων ανταλλαγών, είναι σημαντικό να ληφθεί υπόψη αυτή η νέα διάσταση της ευρωπαϊκής τριτοβάθμιας εκπαίδευσης. 
<SPEAKER ID="86" LANGUAGE="FR" NAME="Roure (PSE )," AFFILIATION="γραπτώς.">
<P>
Το παρόν πρόγραμμα Erasmus Mundus παρέχει μια νέα αντίληψη της τριτοβάθμιας εκπαίδευσης στην Ευρώπη, επιτρέποντας στους αλλοδαπούς φοιτητές να πραγματοποιούν “έναν γύρο της Ευρώπης” σε δύο ή τρία διαφορετικά πανεπιστήμια, συμπεριλαμβανομένων και εκείνων που δέχονται φοιτητές κατόπιν εισαγωγικών εξετάσεων.
<P>
Χάρη στον μεταπτυχιακό τίτλο Erasmus Mundus, η κατάρτιση που προτείνει η Ευρωπαϊκή Ένωση θα μπορεί να αναγνωρίζεται εύκολα σε όλες τις χώρες. Οι φοιτητές θα έχουν έτσι εγγύηση υψηλής ποιότητας εκπαίδευσης και θερμής υποδοχής. Πρέπει να καταστήσουμε ελκυστική την ανώτατη εκπαίδευση στην Ευρώπη.
<P>
Ελπίζουμε ολόθερμα ότι το Συμβούλιο θα στηρίξει τον προϋπολογισμό ύψους 230 εκατομμυρίων ευρώ που προτείνεται για αυτό το πρόγραμμα, προϋπολογισμός ο οποίος πρέπει να ανταποκριθεί στις φιλοδοξίες του προγράμματος.
<P>
Στην πραγματικότητα, περίπου 4 000 φοιτητές τρίτων χωρών και περίπου 1 000 καθηγητές πρέπει να επωφεληθούν από το αυτό πρόγραμμα έως το 2008.
<P>
Στην έκθεσή μου σχετικά με τις προϋποθέσεις εισόδου και παραμονής που ισχύουν για τους υπηκόους τρίτων χωρών που έρχονται για να σπουδάσουν, υπενθύμιζα τη δήλωση της Μπολόνιας του Ιουνίου του 1999, σύμφωνα με την οποία, παντού, η ζωτικότητα και η αποτελεσματικότητα των πολιτισμών υπολογίζονται από την πνευματική ακτινοβολία τους στις άλλες χώρες. 
<SPEAKER ID="87" LANGUAGE="" NAME="" AFFILIATION="">
<SPEAKER ID="88" LANGUAGE="" NAME="Fatuzzo (PPE-DE )." AFFILIATION="(ΙΤ)">
<P>
    Ήμουν στο Παρίσι, κύριε Πρόεδρε. Νύχτα στο : καμπαρέ, χορός, χορεύτριες με φτερά, όπως αρμόζει. Μεγαλείο! Και, εν μέσω αυτών των εκατό χορευτριών, να που καταφθάνει ο πρώτος και μοναδικός άνδρας χορευτής. Τον κοιτάζω: ήταν ο κ. Mauro, που χόρευε με τη χάρη του Φρεντ Αστέρ και τραγουδούσε με τη φωνή του Φρανκ Σινάτρα. Κάποια στιγμή κόβεται η μουσική και ο κ. Mauro, χορευτής στο, στρέφεται προς το μέρος μου και μου λέει το εξής: “Ηλεκτρονική αδελφοποίηση των πανεπιστημίων: να τι θα επιτύχω με το έγγραφό μου”. Μπορούσα να καταψηφίσω αυτή την έκθεση, κύριε Πρόεδρε, έχοντας δει αυτές τις επιδόσεις του κ. Mauro; 
<SPEAKER ID="89" LANGUAGE="PT" NAME="Bastos (PPE-DE )," AFFILIATION="γραπτώς">
<P>
   . Επικροτούμε το γεγονός ότι η κοινή θέση του Συμβουλίου σχετικά με το πρόγραμμα περιγράφει τις ίδιες προτεραιότητες με αυτές που ενέκρινε το Ευρωπαϊκό Κοινοβούλιο σε πρώτη ανάγνωση. Ωστόσο, ο συνολικός προϋπολογισμός των 33 εκατ. ευρώ που πρότεινε το Συμβούλιο για το πρόγραμμα δεν είναι ικανοποιητικός. Εάν υπάρχουν ανεπαρκή κονδύλια θα υπονομευθεί η επιτυχής υλοποίηση του προγράμματος και θα είναι αμφίβολη η έναρξή του σε εύλογο χρόνο. Έχει προταθεί τώρα το ποσό των 44 εκατ. ευρώ ως ελάχιστη πίστωση. Το ποσό αυτό είναι λογικό και επαρκές, λαμβάνοντας υπόψη τους στόχους που θέλουμε να επιτύχουμε.
<SPEAKER ID="90" LANGUAGE="FR" NAME="Bordes, Cauquil και Laguiller (GUE/NGL )," AFFILIATION="γραπτώς.">
<SPEAKER ID="91" LANGUAGE="PT" NAME="Figueiredo (GUE/NGL )," AFFILIATION="γραπτώς">
<SPEAKER ID="92" LANGUAGE="PT" NAME="Marques (PPE-DE )," AFFILIATION="γραπτώς">
<P>
   . Συγχαίρω τον κ. Mauro για το νομοθετικό ψήφισμα επί της κοινής θέσης που ενέκρινε το Συμβούλιο ενόψει της έγκρισης μιας απόφασης του Ευρωπαϊκού Κοινοβουλίου και του Συμβουλίου σχετικά με ένα πολυετές πρόγραμμα (2004-2006) για την αποτελεσματική ενσωμάτωση των τεχνολογιών των πληροφοριών και των επικοινωνιών (ΤΠΕ) στα ευρωπαϊκά συστήματα εκπαίδευσης και κατάρτισης (πρόγραμμα ). Υποστηρίζω πλήρως αυτό το ψήφισμα, ιδιαίτερα όσον αφορά την ανάγκη ενθάρρυνσης της ενσωμάτωσης νέων τεχνολογιών των πληροφοριών και των επικοινωνιών στα ευρωπαϊκά συστήματα εκπαίδευσης και κατάρτισης, βελτιώνοντας έτσι την ποιότητα αυτών των συστημάτων και την πρόσβαση σε αυτά.
<SPEAKER ID="93" LANGUAGE="PT" NAME="Ribeiro e Castro (UEN )," AFFILIATION="γραπτώς">
<SPEAKER ID="94" LANGUAGE="" NAME="" AFFILIATION="">
<SPEAKER ID="95" LANGUAGE="" NAME="Fatuzzo (PPE-DE )." AFFILIATION="(ΙΤ)">
<P>
    Ήμουν σε διακοπές στη θάλασσα, για να κάνω τα μπάνια μου. Στην παραλία είδα τον κ. Maaten: μαυρισμένο, σπουδαίο κολυμβητή και σανιδοπλόο, αλλά πάντα ευρωβουλευτή και πολιτικό. Κάποια στιγμή, πράγματι, κάνει μια συγκέντρωση και βγάζει έναν λόγο στους συνταξιούχους κολυμβητές, που είχαν προσέλθει αθρόοι για να τον ακούσουν. Μιλούσε για την οδηγία του, έλεγε ότι θέλει καθαρά νερά στη θάλασσα, και όλοι τον άκουγαν προσεκτικά. Εγώ, όμως, είδα πως έστρεφε το βλέμμα του προς τη θάλασσα, όπου υπήρχαν πανέμορφες κολυμβήτριες, σφριγηλές σαν τις ναυαγοσώστριες τουκαι τις ακολουθούσε συνεχώς με τα μάτια. Μου γεννήθηκε, λοιπόν, μια απορία: μήπως ζητούσε καθαρά και διαφανή νερά στη θάλασσα, για να μπορεί ο ίδιος να βλέπει καλύτερα τις καλλονές που κολυμπούν σ’ αυτά τα νερά; Έμεινα με την απορία, αλλά πάντως δεν μπορούσα να μην ψηφίσω υπέρ. 
<SPEAKER ID="96" LANGUAGE="SV" NAME="Andersson, Hedkvist Petersen, Karlsson, Sandberg-Fries και Theorin (PSE )," AFFILIATION="γραπτώς">
<P>
   . Επιλέγουμε να υπερψηφίσουμε τις τροπολογίες αριθ. 76 και 19 και να καταψηφίσουμε, για παράδειγμα, τις τροπολογίες αριθ. 5 και 7.
<SPEAKER ID="97" LANGUAGE="SV" NAME="Eriksson, Krarup, Herman Schmid, Seppänen και Sjöstedt (GUE/NGL )," AFFILIATION="γραπτώς">
<P>
   . Η ποσότητα των υδάτων είναι ένα σημαντικό περιβαλλοντικό ζήτημα και είναι, συνεπώς, σημαντικό και αξιοσημείωτο το γεγονός ότι η ΕΕ θα έπρεπε να είχε εγκρίνει μια οδηγία πλαίσιο σχετικά με τα ύδατα, την 2000/60/ΕΚ. Η οδηγία πλαίσιο θεσπίζει το γενικό πλαίσιο για την προστασία όλων των υδάτων (ύδατα ποταμών και λιμνών, από κοινού με τα παράκτια και τα υπόγεια ύδατα). Ωστόσο, δεν είναι σημαντικό το γεγονός ότι η ΕΕ θα πρέπει να έχει μια οδηγία που να ρυθμίζει την ποιότητα των υδάτων κολύμβησης. Αυτό αποτελεί παράδειγμα του γεγονότος ότι η ΕΕ ασχολείται με περιττές λεπτομέρειες όσον αφορά τη ρύθμιση ζητημάτων που δεν είναι ούτε καν διασυνοριακής φύσης. Αντ’ αυτού, θα δώσουμε έμφαση στην αυτονομία των τοπικών αρχών και των κρατών μελών σε αυτόν τον τομέα. 
<SPEAKER ID="98" LANGUAGE="FR" NAME="Goebbels (PSE )," AFFILIATION="γραπτώς.">
<SPEAKER ID="99" LANGUAGE="NL" NAME="Meijer (GUE/NGL )," AFFILIATION="γραπτώς">
<P>
   . Πολλοί σε αυτό το Κοινοβούλιο πιστεύουν ότι η ΕΕ θα πρέπει να ασχολείται λιγότερο με την προστασία της υγείας στον χώρο εργασίας ή με τη μόλυνση του περιβάλλοντος. Αυτό έγινε σαφές νωρίτερα, κατά τη διάρκεια της ψηφοφορίας επί των προτάσεών μου σχετικά με τις ουσίες που είναι επιβλαβείς για την υγεία, όπως ο αμίαντος και τα διαλυτικά χρωμάτων. Η συμμετοχή της ΕΕ περιορίζεται στην άσκηση πιέσεων για τη μείωση του κόστους της υγειονομικής περίθαλψης και την εφαρμογή του Συμφώνου Σταθερότητας και Ανάπτυξης για τη στήριξη της τιμής του ευρώ. Μόνο όταν άσκησα πιέσεις για σημαντικά μέτρα για την αντιμετώπιση της εξέλιξης της νέας ασθένειας SARS, υπήρξε προσωρινή υποστήριξη για μια πιο ενεργή πολιτική. Σήμερα, συζητούμε για την ποιότητα των υδάτων κολύμβησης, η οποία, εκ πρώτης όψεως, είναι κάτι που θα αποτελούσε αρμοδιότητα μόνο των δήμων και των επαρχιών. Ωστόσο, τώρα που πολλοί άνθρωποι κάνουν μπάνιο και κολυμπούν σε λίμνες και θάλασσες που απέχουν πολύ από τα σπίτια τους, είναι δικαιολογημένη η εισαγωγή διεθνών προτύπων ασφαλείας. Είναι αξιοσημείωτο ότι η Ομάδα του Ευρωπαϊκού Κόμματος των Φιλελευθέρων, Δημοκρατών και Μεταρρυθμιστών προτείνει την απόρριψη της έκθεσης επί του θέματος διά του εισηγητή της Ομάδας ΦΙΛ, και συνεπώς, βεβαίως, της οδηγίας που έχει ως στόχο την προστασία της ποιότητας του περιβάλλοντος και της ανθρώπινης υγείας από τη χημική και μικροβιολογική μόλυνση. Επιπλέον, περισσότερες τροπολογίες που έχουν ως στόχο τη μείωση των προτύπων για τη μόλυνση βρίσκονται σε εφεδρεία σε περίπτωση αποτυχίας. Πρότεινα τη θετική ψήφο εκ μέρους της Ομάδας μου, μετά την απόρριψη αυτών των προσπαθειών μετριασμού. 
<SPEAKER ID="100" LANGUAGE="PT" NAME="Piscarreta (PPE-DE )," AFFILIATION="γραπτώς">
<P>
   . Η Πορτογαλία είναι συνώνυμη ενός ταξιδιωτικού τομέα υψηλής ποιότητας. Σε εκατόν εξήντα εννέα πορτογαλικές παραλίες κυμάτιζαν μπλε σημαίες το 2003. Υπήρχαν 47 σημαίες μόνο στην Αλγκάβρε, συμπεριλαμβανομένης και μιας σημαίας στις όχθες ενός ποταμού. Αυτά τα αποτελέσματα αποδεικνύουν τον υψηλό βαθμό ποιότητας και δέσμευσης που επιδεικνύουν οι τοπικές αρχές στη διαχείριση της ακτογραμμής, ιδιαίτερα όσον αφορά τη βασική αποχέτευση, την ύδρευση και τη μόλυνση.
<SPEAKER ID="101" LANGUAGE="PT" NAME="Ribeiro e Castro (UEN )," AFFILIATION="γραπτώς">
<P>
   . Η τελευταία μου ψήφος είναι κατά της έκθεσης αυτής σχετικά με το έγγραφο της Ευρωπαϊκής Επιτροπής που έχει στόχο την προσαρμογή μιας οδηγίας για τα ύδατα κολύμβησης, η οποία χρονολογείται τουλάχιστον από το 1976. Ωστόσο, συμφωνώ με πολλές από τις τροπολογίες που κατατέθηκαν επ’ αυτής.
<P>
Επίσης, υπερψήφισα το σχέδιο τροπολογίας αριθ. 19, σχετικά με την ερώτηση για την παροδική μόλυνση.
<SPEAKER ID="102" LANGUAGE="SV" NAME="Sacrédeus (PPE-DE )," AFFILIATION="γραπτώς">
<P>
Πώς αυτοί οι ελλιπείς, συγκεντρωτικοί και ακριβοί κανόνες της ΕΕ θα λειτουργήσουν με καθαρά πρακτικούς όρους και πώς θα χρηματοδοτηθούν, σε μια χώρα όπως η Σουηδία με τις 95 000 λίμνες της και τα εκατοντάδες μίλια ακτών της;
<P>
Από κοινού με την Ομάδα του Ευρωπαϊκού Λαϊκού Κόμματος (Χριστιανοδημοκράτες) και των Ευρωπαίων Δημοκρατών, ψήφισα “όχι” στην τελική ψηφοφορία και υποστήριξα την τροπολογία αριθ. 59 σχετικά με την απόρριψη της πρότασης της Επιτροπής εν τω συνόλω.
<P>
Με στόχο τον περιορισμό των διοικητικών και οικονομικών συνεπειών της οδηγίας για τις σουηδικές τοπικές αρχές, υπέγραψα την τροπολογία αριθ. 76, η οποία καταψηφίστηκε: προκειμένου να οριστούν ως τέτοιες, οι συγκεκριμένες περιοχές κολύμβησης πρέπει να έχουν “περισσότερους από 100 κολυμβητές ημερησίως για 20 μέρες τουλάχιστον τον χρόνο” και να “έχουν καθορισθεί ως ύδατα κολύμβησης από τις αρμόδιες αρχές”. 
<SPEAKER ID="103" LANGUAGE="" NAME="" AFFILIATION="">
<SPEAKER ID="104" LANGUAGE="" NAME="Fatuzzo (PPE-DE )." AFFILIATION="(ΙΤ)">
<P>
    Σήμερα το πρωί ήρθα στο Στρασβούργο με το αεροπλάνο που φεύγει στις 7.00 το πρωί από το αεροδρόμιο Malpensa του Μιλάνου. Κάπως νυσταγμένος, βρέθηκα σε ένα αυτοκίνητο με τους κκ. Napolitano και Fiori, που έρχονταν όπως και εγώ από το Μιλάνο. Μισόκλεισα τα μάτια και είδα κάτι σαν όραμα. Τι είδα, κύριε Πρόεδρε; Είδα ότι ήμασταν στην Ευρώπη του 2050: παντού πανέμορφα, πολύχρωμα λουλούδια, πολύ πράσινο, ο κόσμος ευγενικός, καλόκαρδος, δεν υπήρχαν πια πόλεμοι, όλοι ζούσαν ευτυχισμένοι ανάμεσα στα λουλούδια. Σταμάτησα, λοιπόν, έναν περαστικό –και, κοιτάξτε σύμπτωση, ήταν ο κ. Sacconi, ο εισηγητής αυτής της έκθεσης– που μου είπε: “Ξέρεις, το φαινόμενο του θερμοκηπίου, παρόλα όσα κάναμε στο παρελθόν, μεγάλωσε, αυξήθηκε, διευρύνθηκε. Όλη η γη έγινε ένα θερμοκήπιο γεμάτο λουλούδια, σαν αυτό που χρησιμοποιούν αυτοί που θέλουν να καλλιεργήσουν λουλούδια, και έτσι όλοι οι άνθρωποι έγιναν καλύτεροι”.
<SPEAKER ID="105" LANGUAGE="PT" NAME="Figueiredo (GUE/NGL )," AFFILIATION="γραπτώς">
<SPEAKER ID="106" LANGUAGE="FR" NAME="Krivine και Vachetta (GUE/NGL )," AFFILIATION="γραπτώς.">
<SPEAKER ID="107" LANGUAGE="PT" NAME="Ribeiro e Castro (UEN )," AFFILIATION="γραπτώς">
<P>
   . Υπερψήφισα αυτήν την έκθεση, η οποία είναι μέρος της στρατηγικής της Ευρωπαϊκής Κοινότητας για τη συμμόρφωση με τις απαιτήσεις της Σύμβασης Πλαίσιο των Ηνωμένων Εθνών για τις Κλιματικές Αλλαγές και του Πρωτοκόλλου του Κυότο. Σας υπενθυμίζω ότι αποφασίστηκε στο Κυότο πως η Ένωση πρέπει να μειώσει τις εκπομπές αερίων της κατά την περίοδο από το 2008 ως το 2012 έως και 8% σε σύγκριση με τα επίπεδα του 1990.
<P>
Εν κατακλείδι, χαιρετίζω το γεγονός ότι η Ευρωπαϊκή Επιτροπή έχει αναλάβει την υποβολή ενός κοινοτικού μητρώου των αερίων που προκαλούν το φαινόμενο του θερμοκηπίου στη γραμματεία της προαναφερόμενης Σύμβασης Πλαίσιο των Ηνωμένων Εθνών για τις Κλιματικές Αλλαγές προ της 15ης Απριλίου.
<SPEAKER ID="108" LANGUAGE="" NAME="" AFFILIATION="">
<SPEAKER ID="109" LANGUAGE="" NAME="Fatuzzo (PPE-DE )." AFFILIATION="(ΙΤ)">
<P>
    Δεν μπορούσα, κύριε Πρόεδρε, να μην ψηφίσω υπέρ της σημαντικής αυτής έκθεσης του κ. Lange για τη μείωση των εκπομπών ρυπογόνων αερίων. Είναι εξαίρετη έκθεση, δεν μπορούσα να μην την υπερψηφίσω, αλλά είδα ότι, μετά το περιστατικό που συνέβη εδώ στο Κοινοβούλιο με τον κ. Schulz, ο Προεδρεύων του Συμβουλίου, κ. Μπερλουσκόνι, δεν χάνει ευκαιρία να ακούει όλους τους ευρωβουλευτές που μιλούν σ’ αυτό το Ημικύκλιο. Αφού άκουσε και παρακολούθησε τον κ. Lange, ο κ. Μπερλουσκόνι δήλωσε ότι είχε προετοιμάσει μια ταινία, στην οποία τον έβλεπε πρωταγωνιστή. Ο κ. Lange ήταν, ωστόσο, πιο τυχερός από τον κ. Schulz, γιατί η ταινία ήταν επανέκδοση του , δεδομένης της ομοιότητας μεταξύ του κ. Lange και του Κλαρκ Γκέιμπλ. Αχ, πόσο ζήλεψα και ζηλεύω ακόμα τον κ. Lange που θα λάβει μέρος σ’ αυτή την ταινία, την επανέκδοση του , ως νέος ρομαντικός Κλαρκ Γκέιμπλ! Μπορούσα να ψηφίσω κατά, κύριε Πρόεδρε; 
<SPEAKER ID="110" LANGUAGE="PT" NAME="Ribeiro e Castro (UEN )," AFFILIATION="γραπτώς">
<SPEAKER ID="111" LANGUAGE="" NAME="Πρόεδρος." AFFILIATION="(Η συνεδρίαση διακόπτεται στις 12.50 και συνεχίζεται στις 15.00)">
<P>
   Είμαι βέβαιος ότι ο κ. Lange θα χαρεί να μάθει ότι μοιάζει με τον Κλαρκ Γκέιμπλ.
<P>
Οι αιτιολογήσεις ψήφου ολοκληρώθηκαν.(1)
<SPEAKER ID="112" LANGUAGE="" NAME="" AFFILIATION="Αντιπροέδρου">
<P>
(2)
<SPEAKER ID="113" LANGUAGE="" NAME="" AFFILIATION="Ημερήσια διάταξη – Προθεσμίες κατάθεσης τροπολογιών:"/>
<SPEAKER ID="114" LANGUAGE="" NAME="Πρόεδρος." AFFILIATION="">
<P>
- A5-0349/2003 του κ. Mulder, εξ ονόματος της Επιτροπής Προϋπολογισμών, σχετικά με το σχέδιο γενικού προϋπολογισμού της Ευρωπαϊκής Ένωσης για το οικονομικό έτος 2004, Τμήμα III, Επιτροπή (C5-0300/2003 – 2003/2001(BUD)).
<P>
- A5-0350/2003 της κ. Gill, εξ ονόματος της Επιτροπής Προϋπολογισμών, σχετικά με το σχέδιο γενικού προϋπολογισμού της Ευρωπαϊκής Ένωσης για το οικονομικό έτος 2004, Τμήμα I, Ευρωπαϊκό Κοινοβούλιο, Τμήμα II, Συμβούλιο, Τμήμα IV, Δικαστήριο, Τμήμα V, Ελεγκτικό Συνέδριο, Τμήμα VI, Οικονομική και Κοινωνική Επιτροπή, Τμήμα VII, Επιτροπή των Περιφερειών, Τμήμα VIII (A), Ευρωπαίος Διαμεσολαβητής, Τμήμα VIII (B), Ευρωπαίος Επόπτης Προστασίας Δεδομένων (C5-0300/2003 – 2003/2002(BUD)).
<SPEAKER ID="115" LANGUAGE="NL" NAME="Mulder (ELDR )" AFFILIATION=", εισηγητής">
<P>
   . Ευχαριστώ πολύ, κύριε Πρόεδρε. Μπορώ να σας πω ότι το αποτέλεσμα που έχουμε τώρα σχετικά με τον προϋπολογισμό, κατόπιν της ψηφοφορίας στην Επιτροπή Προϋπολογισμών, είναι κατά πολύ όμοιο με τις κατευθυντήριες γραμμές του προϋπολογισμού που εγκρίναμε στις αρχές του τρέχοντος έτους. Ποια ήταν έως τώρα τα βασικά ζητήματα από την πλευρά του Κοινοβουλίου; Θέλουμε να είναι επιτυχής η ενσωμάτωση των νέων κρατών μελών στην Ευρωπαϊκή Ένωση. Η διεύρυνση πρέπει να επιτύχει, και για τον λόγο αυτόν υποστηρίζουμε εξαρχής ότι πρέπει να ασχοληθούμε με τις 25 χώρες στο πλαίσιο ενός ενιαίου προϋπολογισμού. Δεύτερον, υποστηρίζουμε ότι θέλουμε να κάνουμε κάτι για την ώθηση της οικονομικής ανάπτυξης, όχι μόνο στα νέα αλλά και στα ήδη υπάρχοντα κράτη μέλη. Θα αναφερθώ εκ νέου στο θέμα αργότερα. Έχουμε αναλάβει μια σημαντική πρωτοβουλία όσον αφορά την ανάπτυξη των ΜΜΕ στα νέα και επίσης στα ήδη υπάρχοντα κράτη μέλη. Το τρίτο σημείο είναι ότι πρέπει να διευκολύνουμε όσο το δυνατόν περισσότερο την ενσωμάτωση των νέων κρατών μελών με τα ήδη υπάρχοντα.
<P>
Όπως έχει ήδη ειπωθεί αρκετές φορές σε προηγούμενες συζητήσεις, αυτός ο προϋπολογισμός για το 2004 έχει αρκετά ιδιαίτερα χαρακτηριστικά. Θα παρουσιάσουμε τώρα έναν προϋπολογισμό για 25 χώρες, όταν όλοι γνωρίζουμε ότι η Ευρωπαϊκή Ένωση θα έχει 25 κράτη μέλη την 1η Μαΐου του επόμενου έτους. Συνεπώς, θα ψηφίσουμε τον Δεκέμβριο επί ενός προϋπολογισμού για τις 15 χώρες, με ένα τεχνικό παράρτημα για τα δέκα νέα κράτη μέλη. Εν συνεχεία, θα ψηφίσουμε επί ενός συμπληρωματικού προϋπολογισμού για αυτά τα δέκα νέα κράτη μέλη κατά τη διάρκεια του έτους. Άλλο ένα νέο χαρακτηριστικό για τον προϋπολογισμό του 2004 είναι η κατάρτιση προϋπολογισμού βάσει δραστηριοτήτων. Ανακαλύψαμε σε αυτήν ορισμένα ελαττώματα, τα οποία ελπίζουμε ότι θα μπορέσουν να ρυθμιστούν κατά τη διάρκεια του έτους. Ιδιαίτερα σημαντικό όσον αφορά το Κοινοβούλιο είναι το γεγονός ότι μπορούμε να εξετάσουμε τον βαθμό στον οποίο υλοποιούνται τα προγράμματα και το είδος των τεχνικών αξιολόγησης που υπάρχουν.
<P>
Θα ήθελα να πω και κάτι ακόμα σχετικά με τα διάφορα κεφάλαια του προϋπολογισμού· πρώτον, ο αγροτικός προϋπολογισμός, Κεφάλαιο 1. Βεβαίως, περιμένουμε τη διορθωτική επιστολή, η οποία αναμένεται να εκδοθεί σύντομα. Ελπίζουμε ότι οι πρωτοβουλίες του Κοινοβουλίου, οι οποίες επιβεβαιώνονται σε αυτόν τον προϋπολογισμό και οι οποίες προτάθηκαν επίσης σε προηγούμενα ψηφίσματα, θα περιλαμβάνονται επίσης στη διορθωτική επιστολή της Επιτροπής, η οποία θα εκδοθεί σύντομα: ήτοι τα πρότυπα έργα ή οι προπαρασκευαστικές δράσεις σχετικά με τους περιβαλλοντικούς δείκτες, η χρηματοδότηση για τις επιζωοτίες, η ανάπτυξη καλύτερων εμβολίων και η ανάπτυξη της πολιτικής για την ποιότητα των αγροτικών προϊόντων. Επίσης, θα γίνει αναμφίβολα σαφής η επίδραση που έχει το πιο ακριβό ευρώ στη γεωργική πολιτική. Επιπλέον, η Επιτροπή Προϋπολογισμών υπερψήφισε αρκετά επιπλέον σημεία: επιθυμούμε, μεταξύ άλλων, περισσότερη έρευνα για την καλή διαβίωση των ζώων και περισσότερες εναλλακτικές λύσεις για την καλλιέργεια του καπνού στην ΕΕ.
<P>
Όσον αφορά το Κεφάλαιο 2, τα Διαρθρωτικά Ταμεία, αυξήσαμε τις πιστώσεις πληρωμών σύμφωνα με το ποσό που το Συμβούλιο θεωρεί λογικό. Το κάναμε αυτό για δύο λόγους. Καταρχάς, τα κράτη μέλη πιστεύουν ότι μπορούν να δαπανούν πολύ περισσότερα χρήματα από ό,τι η Επιτροπή προτείνει ετησίως, και θέλαμε να διευκολύνουμε τα κράτη μέλη. Δεύτερον, ανησυχούμε για τον αργό ρυθμό εφαρμογής της διαρθρωτικής πολιτικής. Φρονούμε ότι η αύξηση των πιστώσεων πληρωμών θα μας δώσει τη δυνατότητα να κάνουμε βελτιώσεις σε αυτό το σημείο. Σας ακούω να λέτε “Είναι σωστό να αυξήσουμε τις πιστώσεις πληρωμών αυτήν τη στιγμή;”. Εάν δούμε το μέγεθος των αυξήσεων των πιστώσεων πληρωμών κατά τα προηγούμενα έτη, φρονώ ότι πρόκειται πραγματικά για μια συγκριτικά πολύ μέτρια αύξηση.
<P>
Όσον αφορά το Κεφάλαιο 3, τις εσωτερικές πολιτικές, θεωρούμε ότι η προώθηση των ΜΜΕ στα νέα κράτη μέλη είναι η πιο σημαντική πρωτοβουλία. Είναι πιθανόν να γίνει αυτό με ένα σχετικά μικρό χρηματικό ποσό. Με 33 εκατ. ευρώ περισσότερα από ό,τι στον προϋπολογισμό του Συμβουλίου και με ένα επακόλουθο πολλαπλασιαστικό αποτέλεσμα της τάξεως του 20 έως 30, μπορούμε να παράσχουμε στις ΜΜΕ της Ανατολικής Ευρώπης πολύ περισσότερες εγγυήσεις από αυτές που θα μπορέσουν να αναπτύξουν. Ταυτόχρονα, θα ακολουθήσουμε ένα πρόγραμμα κατάρτισης για τους διευθυντές τραπεζών.
<P>
Το κεφάλαιο για τις εσωτερικές πολιτικές περιέχει άλλη μια μείωση όσον αφορά την Επιτροπή, αλλά μια αύξηση όσον αφορά το Συμβούλιο, σχετικά με τα μέτρα που θα ληφθούν για την συνεχώς αυξανόμενη θαλάσσια μόλυνση. Υπάρχει o Ευρωπαϊκός Οργανισμός για τη Θάλασσα, ο οποίος πρέπει βεβαίως να επιτελέσει το έργο του, αλλά θεωρούμε ότι είναι αναγκαίος ο περιορισμός των πιστώσεων που προτείνει η Επιτροπή, εφόσον δεν υπάρχει ακόμα κάποια νομική βάση. Ελπίζουμε, ωστόσο, ότι θα τεθεί μια τέτοια βάση στη διάρκεια του έτους.
<P>
Πρέπει να αναφέρουμε ορισμένες ακόμα παρατηρήσεις σχετικά με το Κεφάλαιο 3. Κατά τη γνώμη μας, το Συμβούλιο πρέπει να λάβει μια απόφαση όσο το δυνατόν πιο σύντομα σχετικά με την έδρα των οργανισμών. Θα επικρατήσει μεγάλη αβεβαιότητα έως ότου ληφθεί αυτή η απόφαση. Πιστεύουμε ότι πρέπει να ερευνηθεί περαιτέρω η απάτη σχετικά με τον ΦΠΑ. Τα Γραφεία Ευρωπαϊκής Πληροφόρησης του Πολίτη είναι ένα ζήτημα που προκαλεί μεγάλη ανησυχία στο Κοινοβούλιο. Λόγω του νέου Δημοσιονομικού Κανονισμού, υπάρχει η πιθανότητα να χρεοκοπήσουν ορισμένα από αυτά τα Γραφεία Ευρωπαϊκής Πληροφόρησης του Πολίτη –θα πρέπει να κλείσουν τις πόρτες τους– και αυτό θα συμβεί ενώ σχεδόν όλοι στο Κοινοβούλιο είναι πεπεισμένοι ότι διαδραματίζουν έναν πολύ χρήσιμο ρόλο.
<P>
Τέλος, γνωρίζουμε όλοι τα προβλήματα της Eurostat. Έχουμε εγγράψει στο αποθεματικό το 25% των κονδυλίων για τη Eurostat εν αναμονή της τελικής έκθεσης, την οποία αναμένουμε προς τα τέλη Οκτωβρίου.
<P>
Υπήρξαν επίσης πολλές συζητήσεις σχετικά με το Κεφάλαιο 4: τις εξωτερικές πολιτικές της ΕΕ. Η κατάσταση στο Ιράκ κυριαρχεί εδώ. Πιστεύουμε ότι πρέπει να γίνει κάτι στο Ιράκ. Έχουμε εισαγάγει στον προϋπολογισμό μια πρόβλεψη 30 εκατ. ευρώ και γνωρίζουμε ότι η Επιτροπή έχει προτείνει το ποσό των 200 εκατ. ευρώ, εκ των οποίων 40 εκατ. ευρώ θα πληρωθούν, κατά πάσα πιθανότητα, από τον προϋπολογισμό του 2003 και 160 εκατ. ευρώ θα πληρωθούν από τον προϋπολογισμό του 2004, πιθανόν με τη χρήση του μέσου ευελιξίας.
<P>
Επιπλέον, η Επιτροπή Προϋπολογισμών ενέκρινε μια τροπολογία που προβλέπει τη διάθεση 500 εκατ. ευρώ για το Ιράκ. Θα ψηφίσουμε επ’ αυτής την επόμενη Πέμπτη. Η επικρατούσα άποψη είναι ότι, όποιο πρόγραμμα και αν ισχύσει για το Ιράκ, δεν πρέπει να είναι εις βάρος των ήδη υπαρχόντων προγραμμάτων του Κεφαλαίου 4: ήτοι το Αφγανιστάν, την καταπολέμηση της φτώχειας κ.ο.κ. Πιστεύουμε επίσης ότι όλη η ενίσχυση προς το Ιράκ πρέπει να δοθεί υπό την αιγίδα των Ηνωμένων Εθνών.
<P>
Ένα επιπλέον σημείο που αφορά την κοινή εξωτερική πολιτική και πολιτική ασφάλειας είναι ότι 5 εκατ. ευρώ από το ποσό που προορίζει το Συμβούλιο έχει εγγραφεί στο αποθεματικό. Θέλουμε να υπάρχει έντονος διάλογος με το Συμβούλιο σχετικά με τη συμφωνία στην οποία καταλήξαμε πρόσφατα όσον αφορά την παροχή πληροφοριών. Γνωρίζουμε ότι το Συμβούλιο ίσως επιθυμεί και άλλα πράγματα σε αυτό το πεδίο. Θα δώσουμε την πρέπουσα προσοχή στο Κοινοβούλιο, αλλά, κυρίως, φρονούμε ότι, εάν καταλήξουμε σε συμφωνίες με το Συμβούλιο, αυτές πρέπει να τηρηθούν πιστά. Έχουμε ακόμα επί του παρόντος ορισμένες αμφιβολίες σχετικά με αυτό.
<P>
Θα ήθελα να συζητήσω ένα τελευταίο σημείο σε σχέση με τον προϋπολογισμό, ήτοι τις διοικητικές δαπάνες. Η Επιτροπή ζήτησε επιπλέον προσωπικό, αλλά το αίτημα αυτό έγινε σεβαστό από το Συμβούλιο μόνο κατά το ήμισυ. Το Κοινοβούλιο έχει διαφορετική άποψη. Πρώτον, φρονούμε ότι η Επιτροπή θα μπορούσε να αρκεστεί σε αυτό το προσωπικό, καταρχήν. Πριν πούμε ένα οριστικό “ναι”, ωστόσο, θέτουμε αρκετές προϋποθέσεις: αυτές που θέτουν τα δημοσιονομικά ψηφίσματα και το ψήφισμα του ίδιου του Κοινοβουλίου. Μπορώ να σας δώσω ορισμένα παραδείγματα: ο αριθμός των κενών θέσεων στην Επιτροπή δεν πρέπει να υπερβαίνει το 4%, οι νέες θέσεις θα διατεθούν αποκλειστικά σε πολίτες των νέων κρατών μελών, οι Επίτροποι πρέπει να τηρούν τον κώδικα συμπεριφοράς επί του οποίου συμφώνησαν στην αρχή της θητείας τους –ιδιαίτερα όσον αφορά τους “αλεξιπτωτιστές”, όπως τους αποκαλούμε πάντα– και, τέλος, η Επιτροπή πρέπει, κατά τη γνώμη μας, να αφιερώσει πλήρως την προσοχή της στην υλοποίηση του προϋπολογισμού. Αυτό το τελευταίο σημείο, ωστόσο, αφήνει το περιθώριο για άλλη μια επιθυμία, ιδιαίτερα όσον αφορά τα πιλοτικά προγράμματα και τις προπαρασκευαστικές δράσεις. Θα παρακολουθούμε το ζήτημα εκ του σύνεγγυς.
<SPEAKER ID="116" LANGUAGE="EN" NAME="Gill (PSE )," AFFILIATION="εισηγήτρια">
<P>
    Κύριε Πρόεδρε, θα ήθελα να ξεκινήσω από το σημείο που σταμάτησε ο κ. Mulder, ευχαριστώντας με τη σειρά μου όλους τους συναδέλφους. Θα ήθελα να ευχαριστήσω ιδιαίτερα όλους τους σκιώδεις εισηγητές και όλο το προσωπικό για την υποστήριξη και τη συμβολή τους. Ευχαριστώ ειδικά τον πρόεδρο, κ. Wynn, για την υποστήριξή του.
<P>
Ο συγκεκριμένος προϋπολογισμός προορίζεται για ένα ιστορικό έτος, το 2004, κατά το οποίο δεν θα πραγματοποιηθεί μόνο η διεύρυνση της Ευρωπαϊκής Ένωσης σε 25 κράτη μέλη, αλλά και οι ευρωεκλογές. Ο κύριος στόχος μου για τον συγκεκριμένο προϋπολογισμό ήταν να δώσω τη δυνατότητα σε όλα τα υπόλοιπα θεσμικά όργανα να ανταποκριθούν στις προκλήσεις της διεύρυνσης και να εξασφαλίσουν την ομαλή λειτουργία τους μετά την πραγματοποίηση της προσχώρησης των νέων κρατών. Ωστόσο, πρέπει να ομολογήσω ότι είμαι κάπως απογοητευμένη για το γεγονός ότι οι οικονομίες κλίμακας που έλπιζα ότι θα ήταν το αποτέλεσμα της διεύρυνσης δεν είναι εμφανείς.
<P>
Το σχέδιο που προτάθηκε αντ’ αυτού αποζημίωνε τους βουλευτές με 50 επιπλέον ευρώ εβδομαδιαίως για το κόστος των ταξί. Αυτό είναι εντελώς ανόητο, διότι ήδη λαμβάνουμε ένα ικανοποιητικό ημερήσιο επίδομα για την κάλυψη τέτοιων δαπανών. Ωστόσο, καταλαβαίνω ότι το σχέδιο θα προχωρήσει, παρά τις σοβαρές αντιρρήσεις που έχω εγώ αλλά και άλλοι βουλευτές, επειδή το Προεδρείο το έχει εγκρίνει. Τα χρήματα προέρχονται από ένα κονδύλι του προϋπολογισμού που υποχρησιμοποιείται.
<P>
Κύριε Πρόεδρε, όταν μίλησα τον Μάρτιο, εξέφρασα τις επιφυλάξεις μου σχετικά με την ιδέα να συμπεριληφθεί η χρηματοδότηση των πολιτικών κομμάτων στον προϋπολογισμό του Κοινοβουλίου. Αυτό που φοβόμουν ήταν ότι θα εκτιθέμεθα σε ισχυρισμούς ότι αποσκοπούμε στο δικό μας πολιτικό συμφέρον. Οι φόβοι αυτοί φαίνεται ότι ήταν δικαιολογημένοι, καθώς η χρηματοδότηση των πολιτικών κομμάτων περιλαμβάνεται πλέον στον προϋπολογισμό μας και ήδη το προτεινόμενο ποσό αυξήθηκε από 4,2 σε 8,4 εκατομμύρια ως αποτέλεσμα της τροπολογίας του κ. Watson. Τώρα γίνονται κινήσεις να διαγραφεί το ποσό αυτό από το αποθεματικό και να εγγραφεί στο κονδύλι του προϋπολογισμού, πριν από τη δημιουργία μιας σαφούς σειράς κανόνων που θα ρυθμίζουν τη δαπάνη των πόρων αυτών και ενός ρητού κώδικα συμπεριφοράς.
<P>
Τέλος, σχετικά με την τροπολογία της κ. Buitenweg για τα ποδήλατα, δεδομένων όσων είπα για τα αυτοκίνητα, είμαι υπέρ αυτής της πρότασης και νομίζω ότι καλά θα κάναμε όλοι να καταφύγουμε στα ποδήλατά μας.
<P>
Καταλήγοντας, θέλω να πω ότι ένας από τους θεμελιώδεις στόχους μας ήταν να έλθουμε πιο κοντά στους πολίτες. Θέλω να πω ότι είμαι ιδιαίτερα δυσαρεστημένη με τον ρυθμό προόδου που σημειώνεται στην πολιτική ενημέρωσης και επικοινωνίας. Και είμαι ακόμη πιο δυσαρεστημένη όσον αφορά τις προσπάθειες της Επιτροπής, οι οποίες, όπως καταλαβαίνω, ενδέχεται να οδηγήσουν στο κλείσιμο πολλών τοπικών υπηρεσιών ενημέρωσης. Στην περιοχή μου, τα West Midlands, ο μέσος πολίτης δεν έχει ιδέα για το τι κάνουμε σε αυτό το Κοινοβούλιο. Πρέπει να κάνουμε περισσότερα ώστε να ενημερώσουμε τους πολίτες για το έργο μας, να ενισχύσουμε το ενδιαφέρον τους γι’ αυτό και να αυξήσουμε τη συμμετοχή τους.
<SPEAKER ID="117" LANGUAGE="DE" NAME="Schreyer," AFFILIATION="Επιτροπή">
<P>
   .  Κύριε Πρόεδρε, αξιότιμοι κυρίες και κύριοι βουλευτές, του χρόνου τέτοιον καιρό το Κοινοβούλιο, που θα έχει εκλεγεί για πρώτη φορά από 25 ευρωπαϊκά κράτη, θα συζητήσει τον πρώτο προϋπολογισμό της διευρυμένης Ένωσης. Η συζήτηση θα διεξαχθεί σε 20 γλώσσες. Το Κοινοβούλιο θα έχει τότε 732 μέλη και αυτός θα είναι ο τελευταίος προϋπολογισμός που θα ετοιμάσει η Επιτροπή με πρόεδρο τον κ. Πρόντι, η οποία θα έχει τότε 30 μέλη. Είναι πιθανόν να συμπέσει η συζήτηση για τον προϋπολογισμό 2005 με τις συζητήσεις για τον δημοσιονομικό σχεδιασμό για την περίοδο μετά το 2006. Ταυτόχρονα, τα κράτη μέλη κατά πάσα πιθανότητα θα επικυρώσουν τη νέα συνταγματική συνθήκη σύμφωνα με τις ισχύουσες εσωτερικές διαδικασίες τους.
<P>
Το σχέδιο προϋπολογισμού που έχετε σήμερα μπροστά σας αντικατοπτρίζει αυτήν την τεράστια πρόκληση. Το σχέδιο αυτό εκπονήθηκε τόσο για τους πρώτους τέσσερις μήνες του 2004 για μια ΕΕ με 15 κράτη μέλη όσο και για το διάστημα μετά την 1η Μαΐου για μια ΕΕ με 25 κράτη μέλη. Επίσης, παρουσιάζεται με νέα μορφή, σύμφωνα με την αρχή της κατάρτισης προϋπολογισμού βάσει δραστηριοτήτων που μας επιτρέπει να γνωρίζουμε επακριβώς τις δαπάνες για τις διάφορες κοινοτικές πολιτικές. Ο προϋπολογισμός 2004 θα επιτρέπει σύμφωνα με την παρούσα πρόταση του Κοινοβουλίου ανάληψη οικονομικών υποχρεώσεων ύψους 112,3 δισ. ευρώ, ενώ το Συμβούλιο είχε ορίσει το ως άνω ποσόν σε 111,9 δισ. ευρώ και η Επιτροπή πρότεινε 112,2 δισ. ευρώ. Εδώ λοιπόν οι διαφορές ουσιαστικά δεν είναι πολύ μεγάλες. 12 δις από το ποσόν αυτό προορίζονται για τα δέκα νέα κράτη μέλη.
<P>
Το 79% των προβλεπομένων πιστώσεων πληρωμών του προϋπολογισμού 2004 προορίζονται για τους τομείς της αγροτικής πολιτικής και της ανάπτυξης της υπαίθρου, τα διαρθρωτικά ταμεία και το ταμείο συνοχής. Έτσι, για τους ως άνω τομείς προβλέπεται αύξηση κατά 13% σε σχέση με το τρέχον έτος. Καθώς στα διαρθρωτικά ταμεία έχει οριστεί η κατανομή των πόρων στον δημοσιονομικό σχεδιασμό για την Ευρώπη των 15 και για τα νέα κράτη μέλη έχει καθοριστεί στις συνθήκες προσχώρησης, δεν υπάρχουν διαφορές μεταξύ Συμβουλίου, Κοινοβουλίου και Επιτροπής στον τομέα των διαρθρωτικών ταμείων και του ταμείου συνοχής.
<P>
Αναφορικά με την ανάπτυξη της υπαίθρου, την Πέμπτη θα λάβετε απόφαση για το αν προτείνετε την υπέρβαση του ποσού του δημοσιονομικού σχεδιασμού. Εγώ είμαι της γνώμης, όπως και ο εισηγητής, ότι πρέπει να τηρηθεί η διοργανική συμφωνία. Η Επιτροπή θα υποβάλει, ως συνήθως, στο τέλος του μήνα διορθωτική επιστολή για τις γεωργικές δαπάνες, η οποία θα περιλαμβάνει τις τελευταίες τάσεις της αγοράς. Δεν θα ήθελα να προεξοφλήσω το αποτέλεσμα εφόσον πρέπει να την επικυρώσει ακόμα η Επιτροπή, αλλά μπορώ να σας ανακοινώσω από τώρα ότι υιοθετούμε τις περισσότερες από τις προτάσεις του εισηγητή κ. Mulder, οι οποίες συζητήθηκαν στο μεταξύ διεξοδικά: προτάσεις για να προβλεφθούν πρόσθετοι πόροι για τη χρηματοδότηση μελέτης σχετικά με το εάν και πώς είναι δυνατόν να εξασφαλιστούν –τουλάχιστον εν μέρει– οι αγρότες σε ολόκληρη την Ευρώπη για την περίπτωση απωλειών εισοδήματος εξαιτίας επιζωοτιών, χρηματοδότηση της επεξεργασίας περιβαλλοντικών δεικτών, που παίζουν ως γνωστόν ολοένα μεγαλύτερο ρόλο στο πλαίσιο της γεωργικής μεταρρύθμισης, αλλά και για την εξέταση της δυνατότητας θέσπισης ευρωπαϊκού σήματος ποιότητας.
<P>
Οι πόροι του προσχεδίου του προϋπολογισμού καθιστούν δυνατή την ενίσχυση της έρευνας για εμβόλια ιχνηθέτες κατά των επιζωοτιών. Κύριε Mulder, πείσατε την Επιτροπή για τις προτάσεις σας. Αισιοδοξώ ότι θα επιτύχετε να πείσετε και το Συμβούλιο. Πάντως θέλω να απευθύνω κι εγώ έκκληση στο Συμβούλιο να μην απορρίψει τις προτάσεις αυτές απλά και μόνο διότι πρόκειται για υποχρεωτικές δαπάνες. Κάτι τέτοιο θα ήταν αδικαιολόγητο και βάσει του περιεχομένου τους και ενόψει του πνεύματος συνεργασίας που επικρατεί μέχρι σήμερα.
<P>
Φυσικά, επικροτώ ιδιαίτερα εξ ονόματος της Επιτροπής το γεγονός ότι το Κοινοβούλιο συμπεριέλαβε ξανά στο οργανόγραμμα τις επιπλέον 272 θέσεις που ζήτησε η Επιτροπή για καθήκοντα που σχετίζονται με την διεύρυνση, ενώ το Συμβούλιο ως γνωστόν τις είχε διαγράψει. Ως προς αυτό ευχαριστώ ιδιαίτερα, παράλληλα με τον εισηγητή, και την κ. Gill και τον πρόεδρο της Επιτροπής Προϋπολογισμών. Καταρχάς βέβαια οι θέσεις αυτές θα τεθούν στο αποθεματικό – φυσικά αυτό το επικροτώ λιγότερο, σας διαβεβαιώ όμως ότι θα κάνω τα πάντα για την εκπλήρωση των όρων προκειμένου να μπορέσουν να ελευθερωθούν οι θέσεις αυτές στη δεύτερη ανάγνωση.
<P>
Σχετικά με τις διοικητικές δαπάνες του προϋπολογισμού, θα ήθελα να αναφερθώ σε δύο ακόμη σημεία. Το πρώτο είναι οι ενισχύσεις σε πολιτικά κόμματα, για τις οποίες μίλησε μόλις τώρα και η κ. Gill. Θα είναι οι πρώτες τέτοιες δαπάνες που θα είναι εγγεγραμμένες στον κοινοτικό προϋπολογισμό αφού αποφασίστηκε επιτέλους –ευτυχώς– η νομική βάση. Θεωρώ τη ρύθμιση που βρέθηκε καλή και διαφανή αλλά, όπως είναι φυσικό, αντιμετωπίζω με επιφύλαξη τη δήλωση ότι η δαπάνη αυτή πρέπει να χρηματοδοτηθεί εκτός της συμμετοχής του 20% του Κοινοβουλίου στις διοικητικές δαπάνες. Φυσικά, η Επιτροπή θα είναι έτοιμη για διαπραγματεύσεις προκειμένου να βρεθεί μια λύση αποδεκτή από όλους.
<P>
Το Κοινοβούλιο κατέβαλε πολύ μεγάλες προσπάθειες για τη συζήτηση των προτάσεων της Επιτροπής για τις επονομαζόμενες γραμμές Α 30, που έχουν υποβληθεί από τον Μάιο. Αντίθετα, η σχετική πρόοδος στο Συμβούλιο είναι κάθε άλλο παρά ικανοποιητική και γι’ αυτό θέλω να απευθύνω από εδώ άλλη μια έκκληση προς το Συμβούλιο να κάνει τα πάντα προκειμένου να μπορούμε να ξέρουμε στην επόμενη τριμερή διάσκεψη πότε θα ψηφιστούν οι εν λόγω νόμοι. Παρακαλώ να δείξετε και για την εφαρμογή του δημοσιονομικού κανονισμού τον ίδιο ενθουσιασμό που είχατε δείξει για τη νέα έκδοσή του.
<P>
Τα πράγματα είναι επίσης καλά ως προς ένα άλλο εξαιρετικά σημαντικό ζήτημα του προϋπολογισμού της διευρυμένης Ένωσης, συγκεκριμένα ως προς το ότι τον Νοέμβριο θα ληφθεί κοινή απόφαση της αρμοδίας επί του προϋπολογισμού αρχής για την προσαρμογή των διαφόρων προγραμμάτων στήριξης, των επονομαζομένων εσωτερικών πολιτικών, στη διεύρυνση. Εδώ ασφαλώς πρόκειται για πάρα πολλά και σημαντικά προγράμματα όπως το πρόγραμμα πλαίσιο για την έρευνα και την τεχνολογική ανάπτυξη, το πρόγραμμα Νεολαία (YOUTH), το πρόγραμμα για το περιβάλλον (LIFE), για να αναφέρω μόνο λίγα από αυτά.
<P>
Εκφράζω την εκτίμησή μου στον κ. Böge και τον κ. Colom i Naval για την εργασία τους για τον συντονισμό του έργου των διαφόρων ειδικών επιτροπών και χαίρομαι ασφαλώς επίσης διότι συμφωνούμε σε τόσο πολλές προτάσεις. Μπορώ ειλικρινά να πω ότι μου προξενεί πάρα πολύ μεγάλη χαρά η κοινή προετοιμασία του προϋπολογισμού της διευρυμένης Ένωσης μέσα σε μια τόσο καλή συνεργασία.
<P>
Αναφορικά με την εξωτερική βοήθεια, ο προϋπολογισμός 2004 πρέπει να αντιμετωπίσει μια νέα πρόκληση. Πρέπει και θέλουμε να προσφέρουμε κοινοτική βοήθεια στους ανθρώπους του Ιράκ. Εφέτος προσφέραμε ανθρωπιστική βοήθεια ύψους 100 εκατ. ευρώ. Τώρα πρέπει να συμμετάσχουμε στην ανασυγκρότηση της χώρας. Ασχοληθήκαμε με αυτό στις επιτροπές και στην τριμερή διάσκεψη και το θέμα αναλύθηκε από το Συμβούλιο Γενικών Υποθέσεων. Η Επιτροπή προτείνει, πέρα από την παροχή ανθρωπιστικής βοήθειας, ενίσχυση άλλων 200 δισ. ευρώ μέχρι το τέλος του επομένου χρόνου. Για να μπορέσουμε ωστόσο να υλοποιήσουμε αυτήν τη βοήθεια, πρέπει να βελτιωθούν οι συνθήκες ασφαλείας, ενώ για την εκτέλεση αυτών των σχεδίων είναι απαραίτητη η αιγίδα του ΟΗΕ.
<P>
Στο Σώμα δεν υπάρχει ακόμα συμφωνία για το ύψος της κατάλληλης βοήθειας προς το Ιράκ. Η πρόταση της Επιτροπής σταθμίστηκε με προσοχή, θέλω δε να σας υπενθυμίσω ότι θα ψηφίσετε γι’ αυτό την Πέμπτη, ακριβώς μία ημέρα πριν από τη διάσκεψη των χορηγών στη Μαδρίτη. Για τον λόγο αυτόν σας παρακαλώ εξ ονόματος της Επιτροπής και ιδίως εξ ονόματος του συναδέλφου μου κ. Patten να δώσετε μια σαφή εντολή στην Επιτροπή σηματοδοτώντας ότι η Ευρωπαϊκή Ένωση μιλάει εδώ με μία φωνή.
<P>
Κυρίες και κύριοι, θα αναφέρω τώρα μερικούς μόνο αριθμούς που αφορούν τον όγκο του γενικού προϋπολογισμού του επομένου έτους. Η Επιτροπή είχε προτείνει δαπάνες ύψους 100,6 δισ. ευρώ, το Συμβούλιο προτείνει 100,1 δισ. ευρώ και εσείς, το Κοινοβούλιο, θα προτείνετε κατά πάσα πιθανότητα 103,5 δισ. ευρώ. Συνεπώς το ευρωπαϊκό ποσοστό των δαπανών προς το ΑΕγχΠ θα είναι μεταξύ 0,09 και 1,01%. Ποτέ τα τελευταία χρόνια δεν είχαμε μια τόσο μικρή διαφορά μεταξύ των προτάσεων και είμαι βέβαιη ότι στη διαδικασία του προϋπολογισμού θα ξεπεράσουμε αυτή την μικρή διαφορά.
<SPEAKER ID="118" LANGUAGE="ES" NAME="Garriga Polledo (PPE-DE )." AFFILIATION="">
<P>
     Κύριε Πρόεδρε, κύρια Επίτροπε, κύριε Προεδρεύοντα του Συμβουλίου, κυρίες και κύριοι, λαμβάνω τον λόγο για να δηλώσω τη θέση της Ομάδας μου σχετικά με την έκθεση Mulder αναφορικά με το σχέδιο γενικού προϋπολογισμού για το οικονομικό έτος 2004.
<P>
Όσον αφορά την έκθεση Mulder, ωστόσο, διατηρούμε τις τροπολογίες που είναι συνεπείς με τη θέση της Ομάδας μας. Καταρχάς, υπάρχει η αναφορά στις δημοσιονομικές προοπτικές μετά το 2006. Μπορούμε να συμφωνήσουμε για μια εσωτερική συζήτηση που θα ξεκινήσει σχετικά με αυτό το θέμα η παρούσα Επιτροπή, μολονότι πιστεύουμε ότι είναι πάρα πολύ νωρίς για να οδηγήσει μια τέτοια συζήτηση σε αποφάσεις επί του θέματος. Μόλις συγκροτηθεί το νέο Κοινοβούλιο και η νέα Επιτροπή το 2004, θα είναι δική τους αρμοδιότητα να λάβουν τις αποφάσεις. Ζητούμε να συμπεριληφθούν στο ψήφισμα διατάξεις προς αυτόν τον σκοπό.
<P>
Όσον αφορά τη συζήτηση των πρώην γραμμών A-30, η Ομάδα μου ανησυχεί ιδιαίτερα ότι τυχόν αποτυχία να επιτευχθεί συμφωνία στο Συμβούλιο θα μπορούσε να καθυστερήσει την υιοθέτηση των νέων νομικών βάσεων. Απαιτείται μια πρόταση του Συμβουλίου για τη συνδιαλλαγή στις 24 Νοεμβρίου. Σε περίπτωση που η προαναφερθείσα συμφωνία καθυστερήσει, μπορεί να υπάρξουν αρνητικές συνέπειες για οργανισμούς που επιδοτούνται σήμερα από την Ένωση. Πρέπει να υπάρχει κάποιο μέσο άσκησης πίεσης στο Συμβούλιο. Επομένως, διατηρούμε την τροπολογία μας σχετικά με τους βασικούς μισθούς του προσωπικού του Συμβουλίου. Αναφέρομαι στο αποθεματικό του 1 εκατομμυρίου ευρώ. Η εισηγήτρια, κ. Gill, έχει επίγνωση όλων αυτών. Επιπλέον, ζητούμε η αναφορά στο ψήφισμα να είναι πιο αυστηρή και πιο συγκεκριμένη.
<P>
Όσον αφορά την κατηγορία 4, όλες οι Ομάδες έχουν φτάσει σε μια πολύ ικανοποιητική συμφωνία να διασφαλίσουν τις προτεραιότητες του Ευρωπαϊκού Κοινοβουλίου αναφορικά με τις γεωγραφικές περιοχές. Το προσχέδιο της Επιτροπής ήταν ανεπαρκές. Περιείχε δύο αλληλοσχετιζόμενα προβλήματα. Καταρχάς, διαστρέβλωνε την ίδια την δομή του προϋπολογισμού, δημιουργώντας ένα μη ρεαλιστικό περιθώριο. Αποφάσεις σχετικά με τα ποσά που διατίθενται για τις εξωτερικές δράσεις της Ένωσης δεν μπορούν να λαμβάνονται αποκλειστικά βάσει κριτηρίων λογιστικής ή κριτηρίων για την εκτέλεση του προϋπολογισμού. Οι πιστώσεις που εγκρίνονται ισοδυναμούν με πολιτικά μηνύματα της Ένωσης προς τρίτες χώρες. Δεύτερον, η πρώτη ανάγνωση του Συμβουλίου πραγματοποιήθηκε στη βάση των ποσών του προσχεδίου. Οι πιστώσεις μειώθηκαν περισσότερο, σαν να ήταν αυτό εφικτό. Στάλθηκαν τα λάθος πολιτικά μηνύματα, και δεν ελήφθησαν υπόψη οι παραδοσιακές προτεραιότητες του Ευρωπαϊκού Κοινοβουλίου. Πρέπει να τονίσω ότι αυτό το Σώμα είναι κυρίαρχο. Είναι υπεύθυνο και ικανό να συμβιβάζει πολιτικές προτεραιότητες με επιθυμητά επίπεδα εκτέλεσης. Η ψηφοφορία της Πέμπτης θα αφορά ένα πραγματικό, όχι ένα εικονικό περιθώριο.
<SPEAKER ID="119" LANGUAGE="DE" NAME="Walter (PSE )." AFFILIATION="(Χειροκροτήματα)">
<P>
Προετοιμάζουμε την Ευρωπαϊκή Ένωση για τη δημογραφική αλλαγή και τις προκλήσεις που συνεπάγεται. Τουλάχιστον έχουμε αποφασίσει να ασχοληθούμε με αυτό το θέμα και θέλουμε επίσης να έχουμε πιο εντατική συνεργασία για την αντιμετώπιση του οργανωμένου εγκλήματος. Αυτός ο προϋπολογισμός σηματοδοτεί ότι θέλουμε να ενδυναμώσουμε και να ενισχύσουμε την Eurojust και την Europol.
<P>
Για τον λόγο αυτόν, δεν θα υποστηρίξουμε ούτε θα ψηφίσουμε την υπέρβαση των ορίων στην κατηγορία 1Β. Όλοι εδώ στο Σώμα που θέλουν κάτι τέτοιο πρέπει να γνωρίζουν ότι αυτή η απόφαση ελήφθη βέβαια σε πρώτη ανάγνωση –θα μπορούσε λοιπόν να πει κανείς ότι δεν μετράει και ότι μετράει μόνο η τελική– είναι όμως μια ένδειξη για το εάν θέλουμε ή όχι να τηρήσουμε τα ανώτατα όρια στον συγκεκριμένο τομέα. Εμείς πάντως δεν θα υποστηρίξουμε σε καμία περίπτωση την υπέρβαση των ανωτάτων ορίων.
<P>
Θα ζητήσουμε αύξηση των πληρωμών από τα διαρθρωτικά ταμεία, διότι πιστεύουμε ότι δεν πρέπει να γίνουν δεκτά τα υπόλοιπα προς εκκαθάριση. Πρέπει να μεριμνήσουμε ώστε να τηρηθούν πραγματικά οι εξαγγελίες και υποσχέσεις και να εξαντληθούν οι δυνατότητες που έχουμε για τη στήριξη των περιφερειών. Θα ζητήσουμε λοιπόν πρόσθετους πόρους επειδή αυτό συμφωνεί με τις απαιτήσεις των μελών του Συμβουλίου, των επιμέρους κρατών μελών, αν τα ρωτήσει κανείς ξεχωριστά. Όταν συνεδριάζει σύσσωμο το Συμβούλιο, αντιμετωπίζει εδώ πάντοτε δυσκολίες στη διάθεση επαρκών πόρων. Θα ζητήσουμε λοιπόν πρόσθετα κονδύλια, παραμένοντας όμως σαφώς στο πλαίσιο του αναγκαίου, όπως είπατε. Η Επίτροπος Schreyer είπε ότι ποτέ μέχρι σήμερα δεν ήταν τόσο μικρή η διαφορά μεταξύ αυτών που προτείνετε και αυτών που προτείνουμε εμείς.
<P>
Το μεγαλύτερο πρόβλημα είναι η κατηγορία 4. Όπως είπε ο συνάδελφος Garriga Polledo, μεριμνήσαμε ώστε να διατηρηθούν οι παραδοσιακοί τομείς. Όμως στο Κοινοβούλιο έχει υποβληθεί και μια τροπολογία σχετικά με τη βοήθεια προς το Ιράκ. Ζητούνται 500 εκατομμύρια ευρώ – 500 εκατομμύρια ευρώ, μολονότι γνωρίζουμε από πολλά και διάφορα δημοσιεύματα, και ειδικά από την πλευρά της Επιτροπής, ότι αυτά τα 500 εκατομμύρια ευρώ δεν θα είναι σε καμία περίπτωση δυνατόν να τα διαχειριστεί κανένας σωστά στο Ιράκ το επόμενο έτος. Δεν υπάρχουν ούτε οι διοικητικές δομές ούτε οι άνθρωποι που θα μπορούσαν να τα χρησιμοποιήσουν σωστά επί τόπου. Δεν υπάρχουν τα κατάλληλα προγράμματα, παρ’ όλ’ αυτά το ως άνω ποσόν εγγράφηκε στον προϋπολογισμό, αυτό αποφασίστηκε μάλιστα με πλειοψηφία στην Επιτροπή Προϋπολογισμών. Λέω προς την κατεύθυνση εκείνων που υπέβαλαν αυτή την τροπολογία ότι όπως η συμμετοχή στον πόλεμο του Ιράκ δίχασε την Ευρωπαϊκή Ένωση, έτσι κι εκείνοι προκαλούν τώρα με το αίτημά τους διχασμό και στο Ευρωπαϊκό Κοινοβούλιο. Δεν τους ενδιαφέρει πλέον μια κοινή λύση αλλά θέλουν να γίνει αυτό το ποσόν μια προειδοποίηση για το ότι θα μπορούσαμε τώρα να το δαπανήσουμε, και θέλουν και συγχαρητήρια γι’ αυτό. Ωστόσο, τα χρήματα πρέπει να χρησιμοποιηθούν σωστά, αφού πρέπει να τα ζητήσουμε από τους φορολογούμενους μας, οι οποίοι γνωρίζουν ότι το ποσό αυτό πρέπει να αναζητηθεί στο πλαίσιο των δημοσιονομικών προοπτικών, οι οποίες δεν δίνουν λύση ως προς το εν λόγω ποσόν. Τάσσονται υπέρ της ακύρωσης των δημοσιονομικών προοπτικών. Σε καμία περίπτωση δεν θα συνδράμουμε σε αυτό. Η θέση μας θα είναι ότι πρέπει να διατεθούν επαρκείς πόροι και ως προς αυτό η πρόταση της Επιτροπής είναι καλή και σοβαρή και την υποστηρίζουμε πλήρως. Θα εμμείνουμε να χρησιμοποιηθούν αυτοί οι πόροι σύμφωνα με εντολή του ΟΗΕ. Θα υποστηρίξουμε τον Επίτροπο Patten και τη γραμμή του, θα φροντίσουμε ώστε η συζήτηση για το πώς θα δαπανηθούν τα χρήματα να επικεντρωθεί στο πώς θα βοηθήσουμε τους ανθρώπους με σκοπό την αυτοβοήθεια, διότι το Ιράκ πρέπει να λάβει βοήθεια, στο παρελθόν όμως υποχρεωθήκαμε να βοηθήσουμε και άλλους. Το Αφγανιστάν δεν έλαβε περισσότερα αλλά λιγότερα. Το Ιράκ θεωρητικά είναι μια πλούσια χώρα. Το να του δώσουμε περισσότερα χρήματα απ’ ότι στο Αφγανιστάν θα ήταν εγκληματικό και θα συνιστούσε προσβολή για τις άλλες περιφέρειες του πλανήτη που υποστηρίξαμε στο παρελθόν. Εμείς δεν θα υποστηρίξουμε σε καμία περίπτωση, ούτε καν με μία ψήφο, την παραπάνω πρόταση.
<SPEAKER ID="120" LANGUAGE="FI" NAME="Virrankoski (ELDR )." AFFILIATION="">
<P>
    Κύριε Πρόεδρε, καταρχάς θα ήθελα να ευχαριστήσω τους εισηγητές του προϋπολογισμού, την κ. Neena Gill και τον κ. Jan Mulder για την εξαίρετη και εποικοδομητική τους εργασία. Η Ομάδα μου, η ομάδα του Ευρωπαϊκού Κόμματος των Φιλελευθέρων, Δημοκρατών και Μεταρρυθμιστών, είναι υπερήφανη που ο Jan Mulder, ένα μέλος μας, ανέλαβε ρόλο γενικού εισηγητή. Θα ήθελα να ευχαριστήσω ιδιαίτερα την ομάδα του Ευρωπαϊκού Λαϊκού Κόμματος (Χριστιανοδημοκράτες) και των Ευρωπαίων Δημοκρατών, με την οποία καταλήξαμε σε πολιτική συμφωνία για το συγκεκριμένο θέμα στην αρχή της τρέχουσας κοινοβουλευτικής περιόδου. Ταυτόχρονα, θα ήθελα να εκφράσω τη μεγάλη εκτίμηση που τρέφω προς τον πρόεδρο της Επιτροπής Προϋπολογισμών, Terence Wynn, και την αρμόδια για τον προϋπολογισμό Επίτροπο, Michaele Schreyer, για τη φιλική και εμπεριστατωμένη συνεργασία τους.
<P>
Ο προϋπολογισμός του επόμενου έτους είναι ιστορικός, καθώς είναι η πρώτη φορά που καταρτίζεται για μια Ένωση 25 κρατών μελών. Επισήμως, ο προϋπολογισμός θα είναι νομικά δεσμευτικός για τα 15 κράτη μέλη, αλλά από πολιτικής άποψης ο προϋπολογισμός θα εγκριθεί ήδη από το τρέχον έτος, ώστε να καλύπτει και τα 25 κράτη μέλη της Ένωσης.
<P>
Το μεγαλύτερο πρόβλημα του σχεδίου προϋπολογισμού αφορά την ανασυγκρότηση του Ιράκ. Η Ομάδα μας δεν στηρίζει την πρόταση της Ομάδας του Ευρωπαϊκού Λαϊκού Κόμματος (Χριστιανοδημοκράτες) και των Ευρωπαίων Δημοκρατών σχετικά με την παροχή βοήθειας ύψους 500 εκατομμυρίων ευρώ για την ανασυγκρότηση του Ιράκ. Αντιθέτως, είμαστε πρόθυμοι να παράσχουμε περίπου 200 εκατομμύρια ευρώ επιπλέον των 100 εκατομμυρίων ευρώ που χορηγήθηκαν εν είδει ανθρωπιστικής βοήθειας. Εντούτοις, φρονούμε ότι το μεγαλύτερο μέρος του ποσού αυτού, περί τα 100 εκατομμύρια ευρώ, θα πρέπει να χρηματοδοτηθεί από το μέσο ευελιξίας· σε διαφορετική περίπτωση οι προτεραιότητες του Κοινοβουλίου θα τεθούν εν κινδύνω.
<P>
Με βάση τις ανωτέρω παρατηρήσεις, στηρίζουμε τις εκθέσεις Mulder και Gill. 
<SPEAKER ID="121" LANGUAGE="FI" NAME="Seppänen (GUE/NGL )." AFFILIATION="">
<P>
    Κύριε Πρόεδρε, κυρία Επίτροπε, εξ ονόματος της Ομάδας μου παρακολούθησα προσεκτικά την εργασία των εισηγητών για τον προϋπολογισμό, Jan Mulder και Neena Gill. Θα ήθελα να τους ευχαριστήσω για τη φιλοπονία και τη διαφάνεια με την οποία εργάστηκαν, παρότι τα συμπεράσματά μας για τον προϋπολογισμό του προσεχούς έτους δεν συμπίπτουν σε όλα τα σημεία.
<P>
Η Ομάδα μας θα επιθυμούσε ο κ. Mulder να είχε συγκλίνει περισσότερο με τη θέση μας για την κατηγορία 4 του προϋπολογισμού, προκειμένου να επιτευχθεί η έγκριση της πρότασής μας σχετικά με τις πιστώσεις για την Παλαιστίνη και το Ανατολικό Τιμόρ. Τα δυσεπίλυτα προβλήματα της Εγγύς Ανατολής έτυχαν εξαιρετικά περιορισμένης προσοχής κατά την εξέταση του προϋπολογισμού του προσεχούς έτους.
<P>
Η πρόταση της κ. Gill να οριστούν πιστώσεις του προϋπολογισμού για την ενίσχυση των ευρωπαϊκών κομμάτων με πόρους του Κοινοβουλίου δεν ήταν ευπρόσδεκτη από όλα τα μέλη της Ομάδας μας. Πολλοί στην Ομάδα μας φρονούν ότι η ενίσχυση των ευρωπαϊκών κομμάτων θα περιστείλει τη δημοκρατία, αντί να την αυξήσει. Συνεπώς, τα μεγάλα κόμματα των μεγάλων χωρών θα μπορούσαν ίσως να επιβάλουν την εξουσία τους στα μικρά κόμματα των μικρών χωρών. Θα ήθελα να επιστήσω την προσοχή σας στο γεγονός ότι το Συμβούλιο απέσυρε από τους κανόνες που διέπουν το καθεστώς των κομμάτων τη ρήτρα σύμφωνα με την οποία ένα ευρωπαϊκό κόμμα δεν μπορεί να χρηματοδοτεί τη δραστηριότητα των εθνικών κομμάτων στις εθνικές εκλογές. Τώρα πλέον μπορεί· συνεπώς, τα χρήματα των ευρωπαίων φορολογουμένων θα χρησιμοποιούνται στην προπαγάνδα των εθνικών εκλογών.
<P>
Αντιθέτως, στηρίζουμε τις θέσεις που υπέβαλε η κ. Gill στην επιτροπή σχετικά με τον τρόπο που θα πρέπει να καταστήσουμε αποτελεσματικότερη τη δραστηριότητα του Ευρωπαϊκού Κοινοβουλίου. Για παράδειγμα, οι υπερβάσεις των πιστώσεων για την υπηρεσία αυτοκινήτων του Κοινοβουλίου κατά το τρέχον έτος πρέπει να εξεταστούν ενδελεχώς· επίσης, κατά το προσεχές έτος δεν μπορούμε να εισαγάγουμε νέο σύστημα αποζημίωσης εξόδων για τη χρήση ταξί, πριν να ληφθεί απόφαση από τη σύνοδο της Ολομέλειας. Επίσης, πρέπει να προσπαθήσουμε επισταμένα να εγκρίνουμε το καθεστώς των βουλευτών του Κοινοβουλίου, προκειμένου να μπορέσουμε να απαλλαγούμε από ένα σύστημα που επιτρέπει την υποβολή αίτησης αποζημίωσης για έξοδα ταξιδίου χωρίς να υπάρχει σαφής λόγος.
<P>
Η Ομάδα μας τηρεί επικριτική στάση όσον αφορά πρωτίστως τις πιστώσεις των 500 εκατομμυρίων ευρώ του προϋπολογισμού του προσεχούς έτους που εγκρίθηκαν με την ψήφο της Ομάδας του Ευρωπαϊκού Λαϊκού Κόμματος (Χριστιανοδημοκράτες) και των Ευρωπαίων Δημοκρατών και αφορούν την ανασυγκρότηση του Ιράκ. Δεν πρόκειται για βοήθεια αλληλεγγύης προς το Ιράκ, αλλά προς τις ΗΠΑ. Η ευρωπαϊκή δεξιά δίνει την εντύπωση ότι σκύβει το κεφάλι μπροστά στις ΗΠΑ. Επιθυμεί να συμμετάσχει στα έξοδα του πετρελαϊκού πολέμου των ΗΠΑ υπερβαίνοντας κατά πολύ την ανάγκη παροχής βοήθειας ύψους 200 εκατομμυρίων ευρώ που πρότεινε η Επιτροπή. Η δεξιά επιθυμεί κατ’ αυτόν τον τρόπο να στηρίξει με πόρους προερχόμενους από τη φορολόγηση των πολιτών της ΕΕ τον παράνομο πόλεμο των ΗΠΑ, την παράνομη κατοχή των ΗΠΑ και την κυβέρνηση-μαριονέτα που συστήθηκε στο Ιράκ. Η Ομάδα μας είναι έτοιμη να συζητήσει τις προτάσεις της Επιτροπής για την παροχή βοήθειας στο Ιράκ, όμως απορρίπτουμε ευθύς εξαρχής την πολιτική κίνηση αβροφροσύνης του Ευρωπαϊκού Λαϊκού Κόμματος (Χριστιανοδημοκράτες) και των Ευρωπαίων Δημοκρατών προς τον πρόεδρο Μπους και τους συμμάχους του στον πόλεμο.
<SPEAKER ID="122" LANGUAGE="NL" NAME="Buitenweg (Verts/ALE )." AFFILIATION="">
<P>
    Κύριε Πρόεδρε, θα ήθελα και εγώ να ξεκινήσω απευθυνόμενος στους εισηγητές εξ ονόματος της Ομάδας μου. Τα συγχαρητήριά μου προς την κ. Neena Gill, η οποία κατάφερε να δώσει έμφαση στον προϋπολογισμό και στο ψήφισμα για την αποδοτική αξιοποίηση των κονδυλίων. Γνωρίζω πόσο σημαντικό είναι για αυτήν και συμμερίζομαι το όραμά της για αυτό. Όπως και ο κ. Jan Mulder, ο οποίος δεν θα ήταν σε καμία περίπτωση φυσικός σύμμαχός μου στις Κάτω Χώρες, θα ήθελα να εκφράσω τις θερμές μου ευχαριστίες για την ευέλικτη συνεργασία που είχαμε και την ειλικρίνεια που επέδειξε έναντι των προτάσεών μας. Φυσικά, τείνω να το θεωρήσω ως ένδειξη ειλικρίνειας και ορθολογισμού, για τον απλούστατο λόγο ότι πολλές από τις προτάσεις μας έχουν στην πραγματικότητα υιοθετηθεί. Για τον λόγο αυτόν, τον ευχαριστώ.
<P>
Ωστόσο, θα ήθελα να επικεντρωθώ σε αρκετές δυσκολίες, διότι εξακολουθούν να υπάρχουν ορισμένες. Την Πέμπτη, ψηφίζουμε επί του προϋπολογισμού. Αφορά συγκεκριμένα τον τρόπο με τον οποίο θέλουμε ή δεν θέλουμε να δαπανήσουμε τα χρήματα της φορολογίας. Όμως, η Ομάδα ΕΛΚ-ΕΔ φαίνεται ότι θέλει, κυρίως, να ασκήσει συμβολική πολιτική, και πραγματικά δεν μπορώ να ερμηνεύσω με άλλον τρόπο την πρότασή τους για τα 500 εκατομμύρια για το Ιράκ. Η Ευρωπαϊκή Επιτροπή έχει ερευνήσει πόσα χρήματα μπορεί να δόσει η Ευρωπαϊκή Επιτροπή για το Ιράκ. Ήταν 160 εκατ. ευρώ για το επόμενο έτος, χωρίς να υπολογίζουμε την ανθρωπιστική βοήθεια. Φυσικά, αυτό φαίνεται λίγο σε σύγκριση με τα δισεκατομμύρια των Ηνωμένων Πολιτειών. Όμως, η επιταγή του Μπους καλύπτει επίσης τα στρατεύματα που βρίσκονται εκεί και τις επενδύσεις για εταιρείες. Περιλαμβάνονται εδώ όλα τα οράματα της Ομάδας ΕΛΚ-ΕΔ. Διότι το σχεδόν τριπλάσιο ποσό από αυτό που προτείνει η Επιτροπή πρέπει να είναι κυρίως ένα μήνυμα ότι οι ΗΠΑ ελέγχουν την κατάσταση, ότι τα πράγματα βαίνουν καλώς στο Ιράκ. Ωστόσο, είναι τώρα κυρίως ένα μήνυμα ότι η Ομάδα ΕΛΚ-ΕΔ δεν ανησυχεί πραγματικά για την προσεκτική δαπάνη των χρημάτων της φορολογίας.
<P>
Αυτή η μεγαλοσύνη αντιτίθεται άκαμπτα στα σχέδια της Ομάδας ΕΛΚ-ΕΔ για το Αφγανιστάν. Διότι είναι μια χώρα φτωχότερη από το Ιράν και έχει πολύ λιγότερες ευκαιρίες ανάπτυξης. Εδώ, η Ομάδα ΕΛΚ-ΕΔ έχει ξαφνικά διάφορες νέες απαιτήσεις για τη δαπάνη των χρημάτων, οι οποίες είναι εντελώς ανέφικτες. Αυτό το γνωρίζετε. Όμως, οι Αφγανοί θα λάβουν 35 εκατ. ευρώ λιγότερα, εάν η Επιτροπή δεν καταπολεμήσει το εμπόριο των ναρκωτικών και δεν επιβάλει τη μεταστροφή σε διαφορετικές καλλιέργειες. Αυτό που έχει ενδιαφέρον είναι ότι η Ομάδα ΕΛΚ-ΕΔ, η οποία συνήθως έχει μια κάπως φυσική υποψία για την Ευρωπαϊκή Επιτροπή, πείστηκε τώρα ξαφνικά ότι η Ευρωπαϊκή Επιτροπή μπορεί να επιτύχει εκεί που απέτυχαν οι Ηνωμένες Πολιτείες όσον αφορά την καταπολέμηση των ναρκωτικών σε άλλες χώρες. Συνεπώς, έχουμε και εδώ ένα παράδειγμα κυρίως συμβολικής πολιτικής, αλλά, σε αυτήν την περίπτωση, με ενδεχόμενα επικίνδυνες συνέπειες.
<P>
Οι Πράσινοι δέχονται επίσης ενίοτε επικρίσεις ότι ασκούν συμβολική πολιτική. Αναφέρομαι, για παράδειγμα, στην τροπολογία μας σχετικά με τη χρηματοδότηση των Διαρθρωτικών Ταμείων, για να πω ρητά ότι τα ευρωπαϊκά χρήματα δεν μπορούν να δαπανηθούν σε σχέδια που δεν συνάδουν με τις ευρωπαϊκές οδηγίες, όπως η οδηγία για τους οικοτόπους ή η οδηγία για τα πτηνά. Η Επιτροπή Προϋπολογισμών αποφάσισε σχεδόν ομόφωνα ότι είναι υπερβολική, διότι είναι λογικό να μην χρησιμοποιείτε τα χρήματα της φορολογίας για να εναντιωθείτε στους νόμους – και αυτό το βρίσκω επίσης λογικό. Για να μην σας δώσω έναν ολόκληρο κατάλογο έργων όπου, σε ορισμένες περιπτώσεις, ακόμα και το Δικαστήριο έχει αποφανθεί ότι παραβιάζουν τις ευρωπαϊκές οδηγίες. Θα αναφέρω απλώς ορισμένα έργα που λαμβάνουν χρήματα από τα Διαρθρωτικά Ταμεία: το φράγμα του ποταμού Odelouca στην Αλγκάβρε της Πορτογαλίας, το φράγμα Alqueva στην Πορτογαλία, το έργο της γέφυρας Rücken στη Γερμανία, η λεκάνη του Έβρου στην Ισπανία, η εκβολή του Boyne στη Βόρειο Ιρλανδία. Τα τελευταία πέντε έτη, έχουν καταγραφεί 529 παραβιάσεις της ευρωπαϊκής περιβαλλοντικής νομοθεσίας. Σε κάθε περίπτωση, ας εξασφαλίσουμε ότι δεν θα συμβεί το ίδιο με τα ευρωπαϊκά χρήματα της φορολογίας!
<P>
Πριν από λίγο, η εισηγήτρια κ. Gill εξέφρασε την υποστήριξή της όσον αφορά την τροπολογία μου για κάποια ποδήλατα, ούτως ώστε να μπορούν οι βουλευτές του Κοινοβουλίου να καλύψουν μικρές αποστάσεις με φθηνό και βιώσιμο τρόπο. Αυτό οδήγησε σε μεγάλη ιλαρότητα, η οποία είναι, ως ένα σημείο, πλήρως κατανοητή. Όμως, βεβαίως, δεν είστε υποχρεωμένοι να κάνετε ποδηλασία. Όπως εγώ θα αρνούμουν να πετάξω 50 ευρώ την εβδομάδα, τα οποία είναι επιπλέον της γενναιόδωρης ημερήσιας αποζημίωσής μας, για μια βόλτα με ταξί, έτσι και εσείς δεν είστε υποχρεωμένοι να ανεβείτε στο ποδήλατό σας. Όμως, δώστε την ευκαιρία σε αυτούς που θέλουν να το κάνουν!
<SPEAKER ID="123" LANGUAGE="" NAME="Turchi (UEN )." AFFILIATION="(ΙΤ)">
<P>
    Κύριε Πρόεδρε, πρώτα απ’ όλα θέλω να ευχαριστήσω τους εισηγητές, την Επιτροπή, τον κ. Wynn και το προσωπικό της Γραμματείας, υπό την πάντα εξαίρετη καθοδήγηση του κ. de Feo.
<P>
Αυτός ο προϋπολογισμός, αγαπητοί συνάδελφοι, με τον οποίο κλείνει η Ευρώπη των 15, είναι ιστορικός, επειδή με αυτόν φθάνουμε επιτέλους σε μια Ευρώπη των 25, και είναι επιπλέον ένας προϋπολογισμός που μπορεί να θεωρηθεί ως προεκλογική εκστρατεία. Οι λύσεις που βρήκαμε εφαρμόζονται σε όλα και σε όλους. Αυτό που με ανησυχεί στην προκειμένη περίπτωση είναι το μετά· αυτό που με ανησυχεί είναι, βέβαια, η ένταξη των δέκα χωρών. Πώς θα αντεπεξέλθουμε στο μετά; Πρέπει να αρχίσουμε να το σκεφτόμαστε αυτό από σήμερα, προσπαθώντας να επανεξετάσουμε τις δημοσιονομικές προοπτικές, προσπαθώντας να εγχύσουμε νέους πόρους, προσπαθώντας να επανεξετάσουμε καλά τη διαδικασία μας, επειδή αναπόφευκτα κάποιες περιπλοκές θα υπάρχουν, όταν θα συζητάμε, όχι πια ως 15, αλλά ως 25: πρέπει να αρχίσουμε σήμερα, τώρα, και όχι όταν θα βρεθούμε σε κατάσταση έκτακτης ή επείγουσας ανάγκης. Θέλω να το υπογραμμίσω αυτό, επειδή ενδέχεται να έχουμε σοβαρά προβλήματα, ανεξαρτήτως πολιτικών παρατάξεων.
<P>
Τρία είναι τα πράγματα στα οποία θα ήθελα να επικεντρωθώ. Πρώτον, το Ιράκ. Γίνεται μεγάλη συζήτηση για την τροπολογία που υποβλήθηκε, αλλά δεν καταλαβαίνω ποιο είναι το σκάνδαλο. Χρηματοδοτήσαμε με πάνω από ένα δισεκατομμύριο ευρώ την Παλαιστίνη, χρηματοδοτήσαμε με πάνω από ένα δισεκατομμύριο ευρώ τα Βαλκάνια, χρηματοδοτήσαμε με άλλα τόσα χρήματα, ένα δισεκατομμύριο ευρώ, το Αφγανιστάν. Το να διαθέσουμε 200 εκατομμύρια ευρώ και να ζητήσουμε, έπειτα, την επόμενη μέρα, να αυξηθούν σε 500 δεν νομίζω ότι είναι σκάνδαλο, εκτός και αν θέλουμε να αντιμετωπίζουμε τις διεθνείς κρίσεις με διαφορετικό τρόπο ανάλογα με τις πολιτικές μας εκτιμήσεις, πράγμα που δεν θα έπληττε εμάς πολιτικά αλλά θα έπληττε τους ενδιαφερόμενους πληθυσμούς.
<SPEAKER ID="124" LANGUAGE="NL" NAME="Van Dam (EDD )." AFFILIATION="">
<P>
    Σας ευχαριστώ, κύριε Πρόεδρε. Ξεκινώ με ορισμένες παρατηρήσεις σχετικά με το Κεφάλαιο 4, το βασικό θέμα των συζητήσεων. Η πρόταση της Επιτροπής για να μεταφερθεί η στήριξη προς την Τουρκία από το Κεφάλαιο 4 στο Κεφάλαιο 7, την προενταξιακή στήριξη, είναι βεβαίως πρόωρη. Εξάλλου, η χώρα αυτή δεν είναι υποψήφιο κράτος μέλος με υπαρκτές προοπτικές ένταξης.
<P>
Στη συνέχεια, έχουμε τη στήριξη για την ανοικοδόμηση του Ιράκ. Θεωρούμε ενοχλητικό το γεγονός ότι οι βουλευτές της Αριστεράς, ιδιαίτερα, δεν είναι πρόθυμοι να ξεπεράσουν τα 200 εκατ. ευρώ. Πρόκειται για εξευτελιστικό ποσό σε σχέση με το 1,5 δισ. ευρώ που ψηφίζει η Ιαπωνία και τα 22 δισ. που προορίζουν οι Ηνωμένες Πολιτείες πέραν των δαπανών στις οποίες έχουν ήδη προβεί για την απελευθέρωση αυτής της χώρας. Η τροπολογία του κ. Wurtz και άλλων είναι κόλαφος στο πρόσωπο κάθε Ιρακινού που υπέφερε για χρόνια από την τυραννία του Σαντάμ Χουσεΐν, του λαγωνικού που ανοιχτά επιδοκίμασαν ο Αραφάτ και πολλοί Παλαιστίνιοι ακόμα και αφότου το μέγεθος των θηριωδιών του είχε γίνει γνωστό. Εξάλλου, ο Αραφάτ διοχέτευσε εκατοντάδες εκατομμύρια σε κρυφούς λογαριασμούς. Εφόσον τα χρήματα προορίζονται για τη βοήθεια της τρομοκρατίας, δεν μπορούμε να πούμε στους ψηφοφόρους μας ότι η Ευρωπαϊκή Ένωση εξακολουθεί να είναι ο βασικός δωρητής της Παλαιστινιακής Αρχής.
<P>
Όσον αφορά την έκθεση Gill, συμφωνούμε με την τροπολογία αριθ. 1 του κ. Walter. Ορθώς επισημαίνει την πραγματική ανάγκη συντονισμού της στήριξης της πολυγλωσσίας τόσο εδώ όσο και στα υπόλοιπα θεσμικά όργανα. Η νοοτροπία που περιβάλλει τη διεκδίκηση των δαπανών ταξιδίου και συνεδριάσεων στην Επιτροπή Περιφερειών εξακολουθεί να μας ανησυχεί πολύ. Ο εσωτερικός ελεγκτής πρέπει να έχει επαρκή βοήθεια για να επιτελεί σωστά το έργο του.
<SPEAKER ID="125" LANGUAGE="" NAME="Dell'Alba (NI )." AFFILIATION="(ΙΤ)">
<P>
Θα ήθελα και εγώ να ευχαριστήσω τους δύο εισηγητές για το έργο τους και να επαινέσω όλους όσοι συμμετείχαν σ’ αυτή τη συλλογική προσπάθεια. Τον κ. Mulder τον ευχαριστώ επειδή έδωσε έμφαση, ιδιαίτερα, στον κίνδυνο να περιοριστεί αυτή η άσκηση, στην οποία επιδιδόμαστε κάθε χρόνο, σε μια πολιτική μυθιστορία, μια αλυσίδα καλών προθέσεων και καλών προτάσεων, για την οποία έχουμε γίνει μια δαπανηρή ΜΚΟ, που έχει την ευκαιρία να υποβάλει τροπολογίες και να σχολιάζει τον προϋπολογισμό και να κάνει συστάσεις, οι οποίες έπειτα ποτέ δεν εφαρμόζονται. Αρκεί να δούμε πόσα δισεκατομμύρια ευρώ επιστρέφουμε κάθε χρόνο στα κράτη μέλη· αρκεί να δούμε, δυστυχώς, το ύψος των υποχρεώσεων προς εκκαθάριση. Σημείωσα δεόντως τη δέσμευση της Επιτρόπου Schreyer να μας δώσει σύντομα συγκεκριμένη απάντηση, ώστε ο προϋπολογισμός του 2004 να είναι ιστορικός και από αυτή την άποψη, δηλαδή ώστε να μπορέσει να υπάρξει τελικά σύμπτωση ανάμεσα σε ό,τι θα αποφασίσει η αρμόδια για τον προϋπολογισμό αρχή και ό,τι θα εφαρμοστεί έπειτα πραγματικά όσον αφορά το οικονομικό έτος 2004.
<P>
Ανάμεσα στα πολλά θετικά και αρνητικά σημεία που πρέπει να υπογραμμιστούν, θα ήθελα να σταθώ στο θέμα της τροπολογίας σχετικά με το Ιράκ. Ο κ. Walter ανακοίνωσε ότι η ομάδα του και ο ίδιος δεν σκοπεύουν να υποστηρίξουν αυτή την τροπολογία. Επιπροσθέτως, μάθαμε από τις εφημερίδες ότι η γερμανική κυβέρνηση δεν θα εκπροσωπηθεί καθόλου στη Μαδρίτη, όπως δεν εκπροσωπήθηκε άλλωστε ούτε στο Ευρωπαϊκό Συμβούλιο. Αυτό αρχίζει να γίνεται συνήθεια· δεν ξέρω αν θα εκπροσωπηθεί και εκεί από τη Γαλλία.
<P>
Είναι, ωστόσο, αναμφισβήτητο ότι σήμερα, ενώπιον του ψηφίσματος του Συμβουλίου Ασφαλείας και της νέας φάσης που αρχίζει, αντιμετωπίζουμε το πρόβλημα ότι η απάντηση της Ευρώπης παραμένει η ίδια με εκείνη που είχε δώσει πριν από το ψήφισμα του Συμβουλίου Ασφαλείας, το οποίο –επαναλαμβάνω– εγκαινιάζει μια νέα φάση, στην οποία όλες οι πολιτικές δυνάμεις ή, τουλάχιστον, πολλές από αυτές, ακόμη και οι εχθρικές, έχουν αλλάξει τη θέση τους. Νομίζω ότι το να μείνουμε άπραγοι και να στείλουμε την Επίτροπο Schreyer στη Διάσκεψη με αυτό το πενιχρότατο και ειλικρινά γελοίο ποσό για μια σημαντική κατά τη γνώμη μου πρόταση, η οποία, παρόλο που θα εξαντλήσει τις δημοσιονομικές προοπτικές, είναι τουλάχιστον μια προσπάθεια να επιτευχθεί ενότητα και κοινή πολιτική, προσφεύγοντας και στη στήριξη από τον προϋπολογισμό. Για αυτόν τον λόγο, θα υποστηρίξουμε την εν λόγω τροπολογία.
<P>
Τέλος, όσον αφορά την έκθεση Gill, θα ήθελα να υπογραμμίσω αυτό που είπε η εισηγήτρια σε σχέση με την ανάγκη αύξησης της ενημέρωσης των πολιτών, μια πτυχή με την οποία συμφωνήσαμε με μεγάλη ευχαρίστηση. Ευχαριστώ την εισηγήτρια που δέχτηκε αυτήν την τροπολογία, η οποία αποσκοπεί στην ενίσχυση της πολιτικής ενημέρωσης μέσω του Διαδικτύου και στην εξασφάλιση ότι, από του χρόνου, όλες οι συζητήσεις μας θα διαβιβάζονται στους πολίτες μέσω του Διαδικτύου. 
<SPEAKER ID="126" LANGUAGE="EN" NAME="Dover (PPE-DE )." AFFILIATION="">
<P>
Το δεύτερο θέμα είναι το πολύ μικρό θέμα των 37 000 ευρώ, το οποίο αφορά τη δημιουργία μιας θέσης Α7 στο γραφείο της Επιτροπής στην Ουάσιγκτον. Σήμερα το απόγευμα ακούσαμε και πάλι αρκετούς ομιλητές, οι οποίοι δεν είναι ιδιαίτερα υπέρ των καλών σχέσεων μεταξύ του Ευρωπαϊκού Κοινοβουλίου και της κυβέρνησης των ΗΠΑ. Αυτή η μικρή επένδυση θα έχει εξαιρετική απόδοση όσον αφορά την αμοιβαία συνεργασία και κατανόηση και θα προέτρεπα η πλειοψηφία μόνο μιας ψήφου στην επιτροπή να ανατραπεί από μια θετική ψήφο στην Ολομέλεια.
<P>
Το τρίτο σημείο δεν είναι διαμφισβητούμενο. Καλώ την Ομάδα ΕΛΚ-ΕΔ, ως σκιώδης εισηγητής της έκθεσης Gill, να στηρίξει την τροπολογία που κατατέθηκε από τον κ. Walter, εξ ονόματος της Ομάδας των Σοσιαλιστών. Αυτό σχετίζεται με την ανάγκη προσεκτικής επανεξέτασης των πλήρων πρακτικών. Καταρχάς, χαιρετίζω το εξαιρετικά ταχύ και ακριβές έργο του προσωπικού του Κοινοβουλίου για την παραγωγή της πλήρους έκδοσης των αγορεύσεων στο Κοινοβούλιο. Μεταφράζονται στις κύριες γλώσσες μέσα σε λίγες ημέρες, αλλά είναι παράλογο να περιμένουμε την πλήρη μετάφραση των αγορεύσεων σε όλες τις γλώσσες της διευρυμένης Ευρωπαϊκής Ένωσης. Πρέπει να αξιοποιήσουμε καλύτερα τα χρήματά μας και να εκμεταλλευθούμε όσο γίνεται καλύτερα τις περιορισμένες δεξιότητες διερμηνείας και μετάφρασης. Ο καλύτερος δρόμος προς τα εμπρός είναι ασφαλώς τα μεμονωμένα αιτήματα, όπως αναφέρει η τροπολογία για τις ειδικές ανάγκες.
<P>
Οι τελευταίες δύο επισημάνσεις μου αφορούν και πάλι τα γλωσσικά κονδύλια. Πρώτον, αναφορικά με την ελεγχόμενη πλήρη πολυγλωσσία. Στην τροπολογία 4 απευθύνουμε έκκληση για την έγκριση συγκεκριμένων μέτρων από το Προεδρείο και την “αξιολόγηση της έκθεσης από την Επιτροπή Προϋπολογισμών βάσει εγγράφου εργασίας που συνέταξε ο εισηγητής της”. Πρόκειται για ένα πολύ σημαντικό ζήτημα. Αφορά το Κέντρο Γλωσσών στο Λουξεμβούργο και την εντατικοποίηση της τηλε-εργασίας.
<SPEAKER ID="127" LANGUAGE="EN" NAME="Wynn, Terence (PSE )." AFFILIATION="">
<P>
    Κύριε Πρόεδρε, υπό το φως ορισμένων θεμάτων που συζητήθηκαν εδώ, αναγκάζομαι να υπενθυμίζω διαρκώς στον εαυτό μου ότι πρόκειται για την πρώτη ανάγνωση. Ένα από τα προβλήματα είναι ότι η συζήτηση επικεντρώνεται σε αυτά που ψηφίσαμε ήδη στην επιτροπή και σε αυτά που ενδεχομένως θα ψηφίσουμε στην Ολομέλεια την Πέμπτη. Το τελικό αποτέλεσμα μπορεί να είναι το ίδιο, αλλά και πάλι μπορεί να είναι διαφορετικό σε ορισμένους τομείς, όπως η κατηγορία 1(β), όπου στην επιτροπή υπερψηφίσαμε ένα ποσό υψηλότερο από το περιθώριο των 83 εκατομμυρίων ευρώ για τις μειονεκτούσες περιοχές. Ο φίλος και συνάδελφος, κ. Walter, επεσήμανε ότι η Ομάδα του μπορεί να ψηφίσει διαφορετικά και στην περίπτωση αυτή, δεν εξασφαλίζεται ειδική πλειοψηφία και επομένως το πρόβλημα λύνεται. Ωστόσο, αν όντως εξασφαλιζόταν ειδική πλειοψηφία, ας μην ξεχνάμε ότι πρόκειται για την πρώτη ανάγνωση και ότι το ζήτημα θα μπορούσε να επιλυθεί στο μέλλον.
<P>
Πολλά ειπώθηκαν επίσης για ένα ζήτημα που κυριαρχεί στην κατηγορία 4, δηλαδή για το τι πρέπει να γίνει σχετικά με τη χρηματοδότηση του Ιράκ. Είτε εγκρίνουμε είτε απορρίψουμε την τροπολογία για τα 500 εκατομμύρια ευρώ, ας μην ξεχνάμε –όπως λέω συνεχώς– ότι αυτή είναι απλώς η πρώτη ανάγνωση.
<P>
Σχετικά με το ζήτημα του Ιράκ, αξίζει επίσης να σημειωθεί ότι το Συμβούλιο για πρώτη φορά κάλεσε τον κ. Brok και εμένα να μεταβούμε στη Μαδρίτη για τη διάσκεψη των χορηγών, προσφορά εξαιρετικά γενναιόδωρη και ευπρόσδεκτη. Δυστυχώς, κανείς από τους δυο μας δεν μπορεί να παρευρεθεί, αλλά θα μας αντικαταστήσουν η βαρόνη Nicholson από την Επιτροπή Εξωτερικών Υποθέσεων και η κ. Jensen από την Επιτροπή Προϋπολογισμών, οπότε τουλάχιστον θα εκπροσωπούμεθα.
<P>
Όσον αφορά τα 500 εκατομμύρια ευρώ, βρίσκομαι σε σύγχυση. Γνωρίζω τι ψηφίσαμε, αλλά γνωρίζω επίσης και τι ειπώθηκε. Για παράδειγμα, όταν ο Επίτροπος Patten απευθύνθηκε στην Επιτροπή Εξωτερικών Υποθέσεων και στην Επιτροπή Προϋπολογισμών –η κ. Schreyer ζήτησε συγγνώμη που δεν παρευρέθη, καθώς βρισκόταν σε άλλη συνεδρίαση που διεξήγετο ταυτόχρονα– κατέστησε σαφές ότι, κατά τη γνώμη της Επιτροπής, 200 εκατομμύρια ευρώ ήταν το μέγιστο ποσό που θα μπορούσε να χρησιμοποιηθεί, σύμφωνα με την εκτίμηση των αναγκών.
<P>
Στη Σύνοδο Κορυφής των Βρυξελλών την περασμένη εβδομάδα, την οποία παρακολούθησα με μεγάλο ενδιαφέρον, ούτε ένα κράτος μέλος δεν ζήτησε ποσό μεγαλύτερο των 200 εκατομμυρίων ευρώ. Όταν ο Επίτροπος Patten υπέβαλε την πρότασή του, τόνισε ότι αυτό θα ήταν το ποσό με το οποίο θα πήγαινε στη διάσκεψη των χορηγών στη Μαδρίτη. Άκουσα επίσης σήμερα το πρωί –χωρίς να γνωρίζω αν είναι αλήθεια– ότι η Γερουσία των ΗΠΑ απέρριψε το ποσό για βοήθεια προς το Ιράκ που πρότεινε ο Πρόεδρος Μπους. Το μείωσαν στο μισό, αναφέροντας ότι το μισό ποσό θα μπορούσε να παρασχεθεί ως μη επιστρεπτέα ενίσχυση, αλλά το υπόλοιπο μισό θα μπορούσε να έχει τη μορφή δανείων. Η πληροφορία αυτή δεν έχει ακόμα επιβεβαιωθεί, αλλά αυτό άκουσα σήμερα το πρωί.
<P>
Αν δεν υπερψηφίσουμε τα 500 εκατομμύρια ευρώ και το τελικό ποσό με το οποίο θα συμφωνήσει η Επιτροπή είναι τα 200 εκατομμύρια ευρώ, ο Επίτροπος Patten είπε επίσης ότι αν η χρηματοδότηση αυτή δαπανηθεί γρήγορα και αποδοτικά, τότε η Επιτροπή θα επανέλθει με συμπληρωματικό και διορθωτικό προϋπολογισμό. Θα ήθελα να ρωτήσω την κ. Schreyer αν μπορεί να το επιβεβαιώσει. Είναι σημαντικό να γνωρίζουμε –πριν από την ψηφοφορία της Πέμπτης– αν η Επιτροπή θα υποβάλει νέα πρόταση που θα προβλέπει περισσότερα χρήματα του χρόνου βάσει των αναγκών, σε περίπτωση που το Κοινοβούλιο αποφασίσει για το ποσό των 200 εκατομμυρίων ευρώ και αυτό δαπανηθεί γρήγορα.
<P>
Ας μην ξεχνάμε ότι αν απορριφθούν τα 500 εκατομμύρια ευρώ, τότε η θέση μας είναι 30 εκατομμύρια ευρώ. Σε αυτή την περίπτωση, βέβαια, θα πρέπει να εξετάσουμε την πρόταση των 200 εκατομμυρίων ευρώ και ελπίζω ότι, αν απορριφθούν τα 500 εκατομμύρια ευρώ, δεν θα αποφασίσουμε τελικά να δεσμευτούμε μόνο για το ποσό των 30 εκατομμυρίων ευρώ. Ελπίζω όλες οι πολιτικές ομάδες να επιλέξουν το μέγιστο των 200 εκατομμυρίων ευρώ, αλλά κατανεμημένο σε διάστημα δύο ετών.
<SPEAKER ID="128" LANGUAGE="DA" NAME="Jensen (ELDR )." AFFILIATION="">
<P>
Συμφωνώ επίσης αρκετά με το αίτημα του κ. Mulder να αποκτήσουμε μεγαλύτερη διαφάνεια και τη δυνατότητα του Κοινοβουλίου να ελέγχει τους προϋπολογισμούς των οργανισμών.
<P>
Τέλος, ελπίζω ότι μπορούμε να βρούμε μια λύση στο πρόβλημα των γραφείων ενημέρωσης, αυτών που είναι γνωστά ως Γραφεία Ευρωπαϊκής Πληροφόρησης ή Carrefour, τα οποία, από τον επόμενο χρόνο, πρόκειται να υποστούν μείωση των επιδοτήσεών τους, εξαιτίας προβλημάτων με τον Δημοσιονομικό Κανονισμό. Ελπίζω ότι μπορούμε να βρούμε κάποια λύση και ότι η Επιτροπή θα μας βοηθήσει να βρούμε μια λύση. 
<SPEAKER ID="129" LANGUAGE="FR" NAME="Boudjenah (GUE/NGL )." AFFILIATION="">
<P>
   – Κύριε Πρόεδρε, ο προϋπολογισμός του 2004 θα είναι ο πρώτος προϋπολογισμός της διευρυμένης Ένωσης. Η στιγμή είναι κατάλληλη για να καλωσορίσουμε τα δέκα νέα κράτη μέλη, παρά το γεγονός ότι οι αυστηροί όροι της ένταξης επέβαλαν στους λαούς τους μια θεραπεία ηλεκτροσόκ. Θα ήθελα, όμως, να περιοριστώ επί του παρόντος σε ένα ερώτημα: ανταποκρίνεται αυτός ο προϋπολογισμός στις προκλήσεις που οφείλει να αντιμετωπίσει σήμερα η Ένωση για έναν κόσμο που θα χαρακτηρίζεται από μεγαλύτερη δικαιοσύνη και αλληλεγγύη; Είναι εύλογο να αμφιβάλλει κανείς και να ανησυχεί.
<P>
Η βοήθεια προς το Ιράκ θα αποτελέσει ένα από τα σημαντικά στοιχεία του προϋπολογισμού. Το ζήτημα των πιστώσεων για την ανοικοδόμηση της χώρας μας επιτρέπει, για μία ακόμη φορά, να στείλουμε ένα ισχυρό πολιτικό μήνυμα. Είναι, όμως, το βασικό πρόβλημα μόνο το ύψος της βοήθειας, αν θα πρόκειται δηλαδή για 200 ή για 500 εκατομμύρια ευρώ; Δεν το νομίζω. Εκείνο που επείγει είναι ο τερματισμός της κατοχής.
<P>
Η πολιτική βοήθεια, προκειμένου ο ιρακινός λαός να ανακτήσει το συντομότερο δυνατόν την εθνική του κυριαρχία και την ελευθερία δράσης του, αποτελεί αναγκαία προϋπόθεση για να αποκτήσει από μόνος του τη δυνατότητα να διαπιστώσει την ακριβή έκταση των αναγκών του και να οργανώσει τα μέσα για την κάλυψή τους. Ας μην μας ξεγελά λοιπόν το προσωπείο της αμερικανικής βοήθειας, η οποία, πάντως, ανέρχεται σε δισεκατομμύρια. Η επιθυμία της κυβέρνησης Μπους είναι, καταρχάς, να ανοίξει τις πύλες στις αμερικανικές επιχειρήσεις, οι οποίες είναι ήδη έτοιμες να δραστηριοποιηθούν στο Ιράκ, όπως είχε προαναγγελθεί σε μια πρόσφατη συνάντηση. Υπολογίζει σαφώς να εκμεταλλευθεί πλήρως την ισχύουσα νομοθεσία η οποία επιτρέπει σε ξένες εταιρείες να συμμετέχουν σε ποσοστό μέχρι και 100% στους διάφορους τομείς της ιρακινής οικονομίας. Έτσι θα καλυφθούν οι τεράστιες ανάγκες της χώρας; Αναφέρομαι εν προκειμένω στο σύνολο των δημοσίων υπηρεσιών, από την υδροδότηση έως την ηλεκτροδότηση, την εκπαίδευση, τις υπηρεσίες κοινωνικής πρόνοιας και την υγεία. Δεν το νομίζω. Συνεπώς, η ιδέα της διαχείρισης των πόρων από την Ομοσπονδιακή Τράπεζα των ΗΠΑ εξακολουθεί να είναι απαράδεκτη. Η κ. Επίτροπος αναφέρεται στην ανάγκη βελτίωσης της κατάστασης της ασφάλειας στο Ιράκ. Όσο, όμως, διαρκεί η καταρράκωση της εθνικής κυριαρχίας του ιρακινού λαού, κανένα από τα προβλήματα δεν πρόκειται να επιλυθεί.
<P>
Η έγκριση του τελευταίου ψηφίσματος, του 1511, του Συμβουλίου Ασφαλείας αποτελεί, ως προς αυτό, αψευδή μάρτυρα της γαλλογερμανικής υποχώρησης η οποία συμβολίζει την ευρωπαϊκή αδυναμία έναντι των αμερικανικών πιέσεων. Ωστόσο, η Ένωση θα έβγαινε κερδισμένη εάν υπερασπιζόταν με μεγαλύτερο σθένος τις θέσεις της για τον αυστηρό σεβασμό των συμφερόντων του ιρακινού λαού, έτσι ώστε να ανακτήσει το συντομότερο δυνατόν την αξιοπρέπειά του, και, από δημοσιονομικής πλευράς, για ένα πολυμερές ειδικό ταμείο στο οποίο ο ΟΗΕ θα διαδραμάτιζε, επιτέλους, πλήρως τον ρόλο του. Πρέπει λοιπόν να ακούσουμε τη φωνή των Ιρακινών. Ο ιρακινός λαός πρέπει να καταστεί το συντομότερο δυνατόν φορέας της ανοικοδόμησης της χώρας του, του εκδημοκρατισμού της. Η Ευρώπη θα έβγαινε κερδισμένη εάν συμμετείχε ως εταίρος σε αυτήν την προσπάθεια. 
<SPEAKER ID="130" LANGUAGE="EN" NAME="Hudghton (Verts/ALE )." AFFILIATION="">
<P>
Σχετικά με την αλιεία, είμαι πολύ απογοητευμένος από την απροθυμία του Συμβουλίου να χρηματοδοτήσει επαρκώς το πρόγραμμα μεταρρύθμισης της ΚΑΠ που το ίδιο ανέλαβε. Είμαι ιδιαίτερα απογοητευμένος από το γεγονός ότι η πρόταση του Συμβουλίου να προβλεφθεί επιπλέον ποσό 150 εκατομμυρίων ευρώ για την αντιμετώπιση μέρους των σοβαρών οικονομικών και κοινωνικών επιπτώσεων της τρέχουσας κρίσης στις περιοχές που εξαρτώνται από την αλιεία λευκόσαρκων ιχθύων, αποκλείστηκε από τα κράτη μέλη και συγκεκριμένα από την κυβέρνηση του Ηνωμένου Βασιλείου.
<SPEAKER ID="131" LANGUAGE="" NAME="Hyland (UEN )." AFFILIATION="(ΕΝ)">
<P>
    Κύριε Πρόεδρε, θα ήθελα να αναφερθώ σε ένα συγκεκριμένο τμήμα του σχεδίου γενικού προϋπολογισμού για το 2004 στο βαθμό που αυτό αφορά το έργο της Επιτροπής Γεωργίας και Ανάπτυξης της Υπαίθρου, της οποίας είμαι μέλος. Θα ήθελα επίσης να ευχαριστήσω τον κ. Mulder για το έργο του.
<SPEAKER ID="132" LANGUAGE="FR" NAME="Bernié (EDD )." AFFILIATION="">
<P>
   – Κύριε Πρόεδρε, καθώς ο χρόνος που έχω στη διάθεσή μου είναι ελάχιστος, θα εστιάσω την ομιλία μου σε τρία ζητήματα: στις επιχορηγήσεις της καπνοκαλλιέργειας, στις διοικητικές δαπάνες της Γενικής Διεύθυνσης Περιβάλλοντος και στο δίκτυο Natura 2000. Κατά την άποψή μου, το σχέδιο προϋπολογισμού προεξοφλεί τη μεταρρύθμιση της κοινής αγοράς του καπνού που προβλέπεται για το 2005. Όσον αφορά τη συνολική μεταρρύθμιση –σήμερα αναφερόμαστε σε συνολική αποσύνδεση των ενισχύσεων από την παραγωγή και όχι απλώς σε προσαρμογή του ισχύοντος συστήματος– δεν πρόκειται να υλοποιηθεί πριν από το 2005.
<P>
Η καπνοκαλλιέργεια εξακολουθεί να είναι μια ειδική δραστηριότητα, καθόσον ο εν λόγω τομέας επηρεάζει 110 000 οικογένειες και δημιουργεί 400 000 θέσεις εποχικής απασχόλησης. Η μείωση ή κατάργηση των ενισχύσεων του καπνού θα προκαλέσει την εξαφάνιση των μικρών οικογενειακών εκμεταλλεύσεων που απλώνονται σε μεγάλη έκταση και θα ανοίξει διάπλατα τις πόρτες της ευρωπαϊκής αγοράς στους αμερικανούς παραγωγούς. Αυτό δεν είναι ούτε επιθυμητό για το περιβάλλον και τον περιφερειακό σχεδιασμό, ούτε ωφέλιμο για την υγεία των συμπολιτών μας, οι οποίοι δεν πρόκειται να πάψουν να καπνίζουν γι’ αυτόν τον λόγο.
<P>
Όσον αφορά τις διοικητικές δαπάνες της ΓΔ 11, αυξάνονται κατά τρόπο εκθετικό, από 58 εκατομμύρια ευρώ το 2002 σε 83 εκατομμύρια ευρώ το 2004. Η αύξηση σε ποσοστό 43% σε μια διετία είναι τεράστια! Και όλα αυτά για την αύξηση του αριθμού των δημοσίων υπαλλήλων που καταγράφουν τις παραβιάσεις της περιβαλλοντικής νομοθεσίας. Το γεγονός ότι αυτές οι παραβιάσεις αντιστοιχούν στο 45% των τρεχουσών υποθέσεων οφείλεται στο ότι το ρυθμιστικό πλαίσιο της Κοινότητας είναι δυσκίνητο, μη προσαρμοσμένο στις πραγματικότητες των κρατών μελών και δυσεφάρμοστο.
<P>
Όπως και στην περίπτωση του δικτύου Natura 2000, αυτό έρχεται σε αντίθεση με τη βούληση των λαών, όπως επεσήμανε η Γαλλία στο Συμβούλιο Υπουργών Περιβάλλοντος τον Ιούνιο του 2003. Πρέπει, λοιπόν, να δημιουργήσουμε μια υπηρεσία τεχνικής βοήθειας με προϋπολογισμό 3 εκατομμυρίων ευρώ, η οποία δεν θα διευθετήσει ούτε τις δυσκολίες στην υλοποίηση ούτε τη χρηματοδότηση μετά το 2006;
<SPEAKER ID="133" LANGUAGE="" NAME="" AFFILIATION="Αντιπροέδρου">
<SPEAKER ID="134" LANGUAGE="FR" NAME="Martinez (NI )." AFFILIATION="Erasmus Mundus">
<P>
   – Κυρία Πρόεδρε, κύριε Προεδρεύων του Συμβουλίου, κυρία Επίτροπε, στον υπό συζήτηση ευρωπαϊκό προϋπολογισμό για το 2004 υπάρχουν αναμφίβολα αλλαγές και καινοτομίες: είναι ένας προϋπολογισμός, όπως λέγεται, με νέα διάρθρωση – βασίζεται σε δραστηριότητες, σε στόχους, σε κατευθύνσεις. Αυτό δεν καθιστά απαραιτήτως σαφέστερο τον προϋπολογισμό, δεδομένου ότι, για παράδειγμα, έχουμε 215 δραστηριότητες αντί της διάκρισης μεταξύ διοικητικών και λειτουργικών δαπανών που γινόταν στο παρελθόν.
<P>
Επιπλέον, σύντομα θα προσθέσουμε επίσης την καινοτομία της κατάργησης της διάκρισης μεταξύ υποχρεωτικών και μη υποχρεωτικών δαπανών, ενώ, κάποια στιγμή, θα δούμε την ένταξη του Ευρωπαϊκού Ταμείου Ανάπτυξης (ΕΤΑ) στον προϋπολογισμό. Τότε, όμως, θα μπορούμε να συνεχίσουμε εδώ, στο Ευρωπαϊκό Κοινοβούλιο, να περιορίζουμε τη συζήτηση σε δύο ώρες και να επισπεύδουμε την ψηφοφορία για τη διάθεση 100 δισεκατομμυρίων ευρώ επίσης σε δύο ώρες;
<P>
Υπάρχει, λοιπόν, εν προκειμένω ένα έλλειμμα δημοσιονομικής δημοκρατίας – αρκεί να δει κανείς τα αδειανά έδρανα του Κοινοβουλίου! Υπάρχουν επίσης και άλλα δημοσιονομικά ελλείμματα. Καταρχάς, υπάρχει έλλειμμα αξιοπιστίας των προβλέψεων. Τα στοιχεία των υπολοίπων προς εκκαθάριση είναι στη διάθεση όλων: οι πιστώσεις ύψους 6 έως 8 δισεκατομμυρίων ευρώ που παραμένουν αχρησιμοποίητες κάθε χρόνο αποτελούν πρόβλημα, κυρίως μάλιστα τη στιγμή που δεν διαθέτουμε χρήματα για τους γεωργούς, τους εκτροφείς βοοειδών, τους αλιείς κλπ. Υπάρχει επίσης έλλειμμα ως προς τη δημοσιονομική δικαιοσύνη: από χρόνο σε χρόνο –και αυτό έχει καταντήσει συνήθεια– υπάρχουν κερδισμένοι και ζημιωμένοι στην Ευρώπη, και είναι πάντα οι ίδιοι! Η Ισπανία του κ. Αθνάρ, που δίνει μαθήματα ισοσκελισμού του προϋπολογισμού σε ολόκληρο τον πλανήτη, εισπράττει εμπορικά δικαιώματα ύψους 8 δισεκατομμυρίων ευρώ ετησίως. Χωρίς αυτά, όμως, ο ισπανικός προϋπολογισμός δεν θα ήταν καθόλου ισοσκελισμένος. Σε όλο αυτό το διάστημα, άλλες χώρες, οι οποίες αποτελούν την πλειονότητα, πληρώνουν – όπως, για παράδειγμα, η Γερμανία και η Γαλλία. Στη Γαλλία χάνουμε περίπου 2 έως 4 δισεκατομμύρια ευρώ ετησίως, ήτοι το αντίστοιχο του κόστους μιας σιδηροδρομικής γραμμής υψηλής ταχύτητας κάθε χρόνο! Είναι εμφανές ότι υπάρχει πρόβλημα!
<P>
Υπάρχει επίσης έλλειμμα όσον αφορά την ιεράρχηση των προτεραιοτήτων: είναι καλό να προβλέπονται 200 εκατομμύρια ευρώ για την ανοικοδόμηση του Ιράκ· είναι καλό να προσθέτουμε 200 εκατομμύρια για το Αφγανιστάν και 240 εκατομμύρια για την προενταξιακή πορεία της Τουρκίας! Αυτές, όμως, είναι οι προτεραιότητες, τη στιγμή που η Ευρώπη στο σύνολό της εξασφαλίζει μόνο 600 εκατομμύρια ευρώ για το 2004, τα οποία αντιστοιχούν στο κόστος κατασκευής ελαχίστων χιλιομέτρων σιδηροδρομικής γραμμής υψηλής ταχύτητας; Πρέπει να προσφέρουμε 640 εκατομμύρια ευρώ στο Αφγανιστάν, την Τουρκία και το Ιράκ –το οποίο κανείς δεν μας ανάγκασε να καταστρέψουμε– τη στιγμή που δεν μπορούμε να κατασκευάσουμε σιδηροδρομικές γραμμές υψηλής ταχύτητας ή μεγάλα δίκτυα μεταφορών;
<P>
Αυτό αποτελεί διαστρέβλωση της έννοιας της αλληλεγγύης, γεγονός που, με τη σειρά του, αποκαλύπτει ένα τέταρτο έλλειμμα: το έλλειμμα συνέπειας. Βλέπουμε μια Ευρώπη η οποία, στη Λισαβόνα, διατυπώνει την επιθυμία της να καταστεί η ισχυρότερη κοινωνία της γνώσης παγκοσμίως, κάτι που ο Νικίτα Χρουστσόφ επιθυμούσε για τη χώρα του ήδη από το 1960, θέλοντας να ξεπεράσει τις Ηνωμένες Πολιτείες. Βλέπουμε την Ευρώπη του προγράμματος , η οποία αποσκοπεί να καταστεί ένα πλανητικό πανεπιστήμιο, την Ευρώπη των μεγάλων έργων κατά το πρότυπο του Περικλή, την Ευρώπη της οικουμενικής εξωτερικής πολιτικής, μια θεά Σίβα με χίλια χέρια, στο Κοτονού ή τη Mercosur, στην Ασία, στη Νότια Αφρική, “όλα εκτός από όπλα”, υπέρ των φτωχών αλλά και υπέρ των πλουσίων. Ωστόσο, αυτή η Ευρώπη παγκοσμίων διαστάσεων έχει έναν πραγματικά επαρχιακό προϋπολογισμό ύψους 100 δισεκατομμυρίων ευρώ, ίσο με το 1% του ΑΕγχΠ της, το οποίο δεν αυξάνεται καν. Δεδομένης της αντίφασης μεταξύ των πλανητικών της φιλοδοξιών και του μηδαμινού της προϋπολογισμού, το ερώτημα που τίθεται είναι ποια είναι η αλήθεια για την Ευρώπη. Η απάντηση βρίσκεται στους προϋπολογισμούς: από έτος σε έτος, η Ευρώπη επεκτείνεται με μεγάλα λόγια, τα οποία, όμως, στην πράξη, αποδεικνύονται κενά περιεχομένου. 
<SPEAKER ID="135" LANGUAGE="EN" NAME="Elles (PPE-DE )." AFFILIATION="The Guardian">
<P>
Δέχομαι αναντίρρητα, όπως και η Ομάδα μου, ότι ο σημαντικότερος στόχος αυτού του προϋπολογισμού, όπως ορίστηκε από τον κ. Mulder, είναι η διεύρυνση. Από την αρχή θέλαμε να διασφαλίσουμε ότι θα υπάρχει ένας πλήρης προϋπολογισμός για τα νέα κράτη μέλη και ότι οι δεσμεύσεις θα εφαρμοστούν αποτελεσματικά. Γνωρίζουμε όμως ότι θα συναντήσουμε πολλές δυσκολίες στο μέλλον όσον αφορά την καθημερινή λειτουργία μιας ΕΕ με 25 κράτη μέλη, ιδιαίτερα όσον αφορά τη μετάφραση και τη διερμηνεία.
<P>
Έρχομαι έτσι στη μεταρρύθμιση. Στην Ομάδα μου πιστεύουμε ότι, όσον αφορά τη μεταρρύθμιση της Επιτροπής, πρέπει να βεβαιωθούμε ότι όντως υπάρχουν σημάδια ότι κάτι έχει αλλάξει από το 1999. Εγγράψαμε λοιπόν τις 272 θέσεις στο αποθεματικό. Μία από τις κύριες προϋποθέσεις που θέτουμε είναι να αξιολογηθούν οι αλλαγές που σημειώθηκαν και οι ενέργειες που μένουν να γίνουν. Η υπόθεση Eurostat και τα προβλήματα που αντιμετωπίζουν οι καταγγέλλοντες δυσλειτουργίες, καθώς και η θέση της OLAF, υποδεικνύουν ότι η Επιτροπή καθυστερεί να αντιμετωπίσει τα θέματα αυτά. Θα θέλαμε το τελευταίο αυτό ζήτημα να τεθεί ως ξεχωριστό θέμα προς συζήτηση μετά από προφορική ερώτηση στη σύνοδο του Νοεμβρίου στο Στρασβούργο.
<P>
Όπως επεσήμαναν οι άλλοι ομιλητές στη συζήτηση που διεξήχθη το απόγευμα, η Ομάδα μας πιστεύει ότι το Ιράκ αποτελεί το σημαντικότερο ζήτημα του προϋπολογισμού μας για το 2004. Ευχαριστώ όσους είχαν το κουράγιο να μιλήσουν υπέρ της τροπολογίας μας. Υπάρχουν τέσσερις λόγοι γι’ αυτό: πρώτον, πρόκειται για ένα ισχυρό πολιτικό μήνυμα προς τον έξω κόσμο ότι η Ευρώπη είναι έτοιμη να διαδραματίσει σημαντικό ρόλο στις ανθρωπιστικές προσπάθειες και την ανασυγκρότηση του Ιράκ. Παρόλο που το Ιράκ είναι διαφορετικό από το Αφγανιστάν, δώσαμε στο Αφγανιστάν 1 δισεκατομμύριο ευρώ σε μια περίοδο πέντε ετών και, αν λάβουμε υπόψη την πρόταση της Επιτροπής, δώσαμε 200 εκατομμύρια ευρώ στο Ιράκ για απροσδιόριστο χρονικό διάστημα. Ωστόσο, διάβασα στην εφημερίδα –υποθέτω μία από τις προσφιλείς εφημερίδες του κ. Wynn– ότι η ιαπωνική κυβέρνηση δεσμεύτηκε να προσφέρει 5 δισεκατομμύρια δολάρια εντός διαστήματος αρκετών χρόνων για την ανασυγκρότηση του Ιράκ, σε σύγκριση με τα δικά μας 200 εκατομμύρια ευρώ.
<P>
Δεύτερον, υπό το φως της ομόφωνης ψηφοφορίας της περασμένης εβδομάδας στα Ηνωμένα Έθνη και της αποκάλυψης της εφημερίδας ότι οι ΗΠΑ συμφώνησαν να επιτρέψουν τη διαχείριση των πόρων από μια κοινή υπηρεσία του Προγράμματος Ανάπτυξης των ΗΕ και της Παγκόσμιας Τράπεζας, είναι πλέον πιο εύκολο για εμάς στην Ευρώπη να σκεφτούμε την κατανομή περισσότερων πόρων για την ανασυγκρότηση του Ιράκ. Θα πρέπει να αναγνωριστεί, κύριε Walter, ότι ορισμένες χώρες θα είναι λιγότερο πρόθυμες λόγω της θέσης τους όσον αφορά τον πόλεμο, αλλά πιστεύω ότι αυτή η σελίδα έχει γυρίσει και ότι όσοι στο Κοινοβούλιό μας έχουν το βλέμμα στραμμένο προς τα εμπρός –αλλά και όσοι στηρίζουν την Αμερική όταν το χρειάζεται– θα στηρίξουν την τροπολογία της Ομάδας ΕΛΚ-ΕΔ.
<P>
Τέλος, πιστεύουμε ότι αυτή η συγκεκριμένη τροπολογία δεν αντίκειται στη χρηματοδότηση άλλων περιοχών και δεν θα επηρεάσει την υπάρχουσα χρηματοδότηση – η ίδια η τροπολογία το αναφέρει αυτό. Κύριε Wynn, σχολιάσατε ότι η πρόταση της Επιτροπής δεν βασίζεται σε εκτιμήσεις, αλλά στη διαθεσιμότητα. Πιστεύουμε ότι τα χρήματα θα χρειαστούν για το 2004. Αναφέρατε επίσης ότι αυτή είναι μια πρώτη ανάγνωση. Θα έπρεπε να είμαστε σε θέση να ψηφίζουμε την τροπολογία μας εντός των πλαισίων των δημοσιονομικών προοπτικών και σε περίπτωση που η τροπολογία μας απορριφθεί, εμείς ως Ομάδα επιφυλασσόμεθα του δικαιώματός μας να εξετάσουμε αν η πρόταση της Επιτροπής είναι η σωστή.
<P>
Επομένως, με αυτό τον προϋπολογισμό θέλουμε να προετοιμάσουμε την Ένωση για τη διεύρυνση, θέλουμε να διασφαλίσουμε ότι η μεταρρύθμιση των θεσμικών οργάνων θα γίνει πραγματικότητα, αλλά πάνω απ’ όλα, θέλουμε μια Ευρώπη που θα διαδραματίζει τον ρόλο της στον κόσμο. Για το λόγο αυτό, καλούμε το Κοινοβούλιο να στηρίξει την τροπολογία μας που προβλέπει 500 εκατομμύρια ευρώ για το Ιράκ. 
<SPEAKER ID="136" LANGUAGE="ES" NAME="Colom i Naval (PSE )." AFFILIATION="(Χειροκροτήματα)">
<P>
Θα θέλαμε να επικεντρωθούμε μόνο στις θετικές πτυχές, όπως τις βελτιώσεις στη διαδικασία του προϋπολογισμού, τη λειτουργία της δικής μας Επιτροπής Προϋπολογισμών και την επίτευξη της πρώτης αναθεώρησης των δημοσιονομικών προοπτικών από το 1993. Αλλά δεν πρέπει να ξεχνάμε ότι το ποσοστό που εκπροσωπεί ο προϋπολογισμός σε σχέση με το ΑΕγχΠ έχει μειωθεί, και αυτό είναι σαφώς ανεπαρκές ενόψει των στόχων της Ένωσης, και παραδόξως, κάθε χρόνο υπάρχει ένα πλεόνασμα πιστώσεων ως αποτέλεσμα της κακής εκτέλεσης. Πιστεύω ότι είναι καθήκον τόσο της Επιτροπής όσο και του Κοινοβουλίου να εκφράσουν την άποψή τους σχετικά με τις μελλοντικές δημοσιονομικές προοπτικές ώστε η επόμενη Επιτροπή και το επόμενο Κοινοβούλιο να μπορέσουν να τις χρησιμοποιήσουν ως βάση για τον συλλογισμό τους.
<P>
Βέβαια, αν υπάρχει ένα κεντρικό θέμα, ένας στόχος, κυρίες και κύριοι, σε αυτόν τον προϋπολογισμό του 2004, πιστεύω ότι είναι η προετοιμασία της Ένωσης για τη διεύρυνση, για την ένταξη των 10 νέων κρατών και, βάσει της εμπειρίας που απέκτησα ως παρατηρητής σε μια υποψήφια χώρα –μερικά χρόνια πριν– η πρόβλεψή μου είναι ότι η ένταξη θα είναι επιτυχής. Θα ήθελα να προσθέσω τις ευχαριστίες μου, ιδιαίτερα προς το Κοινοβούλιο για την επιμονή και τη φιλοδοξία του, εφόσον η πρώτη αντίδραση του Συμβουλίου ήταν περισσότερο αντάξια λογιστών που κατατρύχονται από εμμονές, παρά πολιτικών που έχουν επίγνωση της ιστορικής πρόκλησης που αντιμετωπίζουμε: τη μεγαλύτερη και πιο δύσκολη διεύρυνση που έχει γίνει ποτέ ως μέρος του σχεδίου της ευρωπαϊκής ολοκλήρωσης.
<P>
Το Συμβούλιο προσπάθησε να οριστικοποιήσει τα πάντα, αρνήθηκε να αναθεωρήσει τις δημοσιονομικές προοπτικές για αρκετούς μήνες και επίσης αρνήθηκε να συμπεριλάβει 25 κράτη μέλη από την 1η Ιανουαρίου. Πιστεύω ότι αυτό θα ήταν μια πολιτική κίνηση που θα άξιζε τον κόπο να εξεταστεί. Ωστόσο, σε μια σχεδόν χωρίς προηγούμενο επίδειξη επιπολαιότητας και πολιτικής δημαγωγίας, ορισμένοι προσπάθησαν να σκιάσουν αυτό τον κεντρικό στόχο του προϋπολογισμού παρουσιάζοντας μια αδικαιολόγητη τροπολογία η οποία θα πρόσθετε 500 εκατομμύρια ευρώ στις πιστώσεις που προβλέπονται ήδη για το Ιράκ.
<P>
Κυρίες και κύριοι, εγκρίναμε, και την Πέμπτη η Ολομέλεια θα εγκρίνει, 100 εκατομμύρια ευρώ για ανθρωπιστική βοήθεια προς αυτή τη χώρα. Η Ευρωπαϊκή Επιτροπή ζητά και μπορεί να δικαιολογήσει μόνον 160 εκατομμύρια ευρώ για το 2004 για τη συνεισφορά της Κοινότητας στην ανασυγκρότηση του Ιράκ. Μπορώ να εγγυηθώ ότι πολλά εκατομμύρια ευρωπαίων πολιτών που ήταν αντίθετοι με αυτόν τον παράνομο πόλεμο, ο οποίος δεν είχε την υποστήριξη των Ηνωμένων Εθνών, δεν καταλαβαίνουν γιατί η Ευρωπαϊκή Ένωση πρέπει να παράσχει οτιδήποτε άλλο εκτός από ανθρωπιστική βοήθεια στο Ιράκ. Μπορώ να εγγυηθώ ότι θα μου είναι πολύ δύσκολο να το εξηγήσω αυτό στους πολίτες μου –πολύ δύσκολο– και ο μοναδικός τρόπος που μπορώ να κατανοήσω αυτή την τροπολογία είναι σαν μια αντανάκλαση της επιθυμίας να εξιλεωθεί μια ένοχη συνείδηση αφού υποστήριξε έναν παράνομο πόλεμο. Κυρίες και κύριοι, δεν υπάρχει καμία απολύτως δικαιολογία γι’ αυτό.
<P>
Το μοναδικό πράγμα που μπορούμε να δικαιολογήσουμε –τώρα υπάρχει ένα ψήφισμα των Ηνωμένων Εθνών– είναι να συνεισφέρουμε σε αυτό που μας προτείνει λογικά η Επιτροπή. Επιπλέον, θα ήθελα επίσης να ρωτήσω –και ξέρω ότι ο κ. Salafranca πρόκειται να λάβει σε λίγο το λόγο– από πού σκοπεύουν τα αξιότιμα μέλη του Ευρωπαϊκού Λαϊκού Κόμματος να περικόψουν τα χρήματα αυτά. Από τη Λατινική Αμερική; Από την Αφρική; Από τη Μεσόγειο; Από πού πρόκειται να τα αφαιρέσετε; Επειδή γνωρίζετε πολύ καλά ότι δεν υπάρχουν πιστώσεις πουθενά, ακόμη και αν εξαντλήσουμε το μέσο ευελιξίας. Επομένως, σας ζητώ να φανείτε υπεύθυνοι και ευσυνείδητοι και να αποσύρετε την τροπολογία, προκειμένου να μην γελοιοποιηθούμε και προκειμένου η Ευρωπαϊκή Ένωση να μπορεί να έχει έναν προϋπολογισμό ο οποίος θα την καθιστά ικανή να αντιμετωπίσει τη διεύρυνση και ο οποίος θα είναι ένας παράγοντας ειρήνης.
<SPEAKER ID="137" LANGUAGE="NL" NAME="Van Hecke, Johan (ELDR )." AFFILIATION="sine qua non">
<P>
    Κυρία Πρόεδρε, τις παραμονές τις διάσκεψης των χορηγών για το Ιράκ, εγώ, ως εισηγητής του προϋπολογισμού για την Επιτροπή Εξωτερικών Υποθέσεων, Δικαιωμάτων του Ανθρώπου, Κοινής Ασφάλειας και Αμυντικής Πολιτικής, θα ήθελα να επικροτήσω τις ρεαλιστικές προτάσεις της Επιτροπής για την ελευθέρωση επιπλέον 200 εκατ. ευρώ για την ανοικοδόμηση του Ιράκ, πέραν των 100 εκατ. ευρώ της ανθρωπιστικής ενίσχυσης που είχε υποσχεθεί στο παρελθόν. Όσοι τάσσονται υπέρ της παροχής περισσότερων ευρωπαϊκών χρημάτων για την ανοικοδόμηση πρέπει να επιχειρηματολογήσουν και να χτυπήσουν την πόρτα των κρατών μελών.
<P>
Στην πραγματικότητα, με εκπλήσσει το γεγονός ότι οι χώρες που ήταν την εποχή εκείνη πολύ ενθουσιώδεις υπερασπιστές μιας στρατιωτικής επέμβασης στο Ιράκ είναι σήμερα πρόθυμες να ελευθερώσουν πολύ περιορισμένα κονδύλια ή ακόμα και να μην ελευθερώσουν καθόλου κονδύλια για την οικοδόμησή του. Είναι καθαρός κυνισμός να συμπεραίνουμε ότι ορισμένοι χορηγοί θέλουν να αυξήσουν τα δάνεια προς το Ιράκ, σαν να μην ήταν ήδη αρκετά μεγάλο το χρέος του ιρακινού λαού. Οι προϋποθέσεις που θέτει η Ευρωπαϊκή Ένωση για τη χρηματοδοτική συμβολή για την ανοικοδόμηση είναι . Ο κεντρικός ρόλος των ΗΕ πρέπει να ενισχυθεί. Τα ευρωπαϊκά χρήματα πρέπει, συνεπώς, να κατατεθούν απλώς σε ένα νέο Ταμείο υπέρ των αναπτυσσόμενων χωρών, ώστε να πληρωθούν από τα ΗΕ και την Παγκόσμια Τράπεζα. Δεύτερον, η ενίσχυση δεν πρέπει να δαπανηθεί αποκλειστικά σε σχέδια οικοδόμησης μεγάλης κλίμακας που είναι προς όφελος μεγάλων εταιρειών, οι οποίες έχουν καλές σχέσεις με τον Λευκό Οίκο. Τρίτον, υποστηρίζω επίσης ότι το 35% των ετήσιων πιστώσεων πρέπει να χρησιμοποιηθεί για τη στοιχειώδη υγειονομική περίθαλψη και την πρωτοβάθμια εκπαίδευση.
<SPEAKER ID="138" LANGUAGE="" NAME="Πατάκης (GUE/NGL )." AFFILIATION="">
<P>
    Κυρία Πρόεδρε, ο προϋπολογισμός του 2004 αποτελεί έκφραση αντιλαϊκής αυταρχικής πολιτικής της Ευρωπαϊκής Ένωσης. Για ακόμα μια χρονιά παρουσιάζεται ένας προϋπολογισμός που ενισχύει το μεγάλο κεφάλαιο και την επεκτατική ιμπεριαλιστική πολιτική της Ευρωπαϊκής Ένωσης. Ο περιορισμός των κονδυλίων του προϋπολογισμού σε λιγότερο από 1% του κοινοτικού ΑΕΠ, για μια χρονιά μάλιστα που καλείται να χρηματοδοτήσει όχι 15 αλλά 25 χώρες, με αυξημένες ανάγκες σύγκλισης, δίνει ανάγλυφα την εικόνα της προώθησης των σχεδίων για αναδιαρθρώσεις, ιδιωτικοποιήσεις και απελευθέρωση των αγορών και της αδιαφορίας για τις ανάγκες των εργαζομένων, των φτωχών και μικρομεσαίων στρωμάτων της πόλης και της υπαίθρου, που καλούνται να πληρώσουν τα σπασμένα της κρίσης.
<P>
Οι γενικές κατευθύνσεις του προϋπολογισμού της Ευρωπαϊκής Ένωσης για το 2004 συνίστανται στην περικοπή δαπανών για τα διαρθρωτικά ταμεία και τον περιορισμό της χρηματοδότησης της ΚΑΠ για να χρηματοδοτηθεί η κατασταλτική και επιθετική κοινή ευρωπαϊκή πολιτική άμυνας και ασφάλειας, με πρόσχημα την καταπολέμηση της τρομοκρατίας και την αντιμετώπιση της μετανάστευσης, τη δημιουργία και χρηματοδότηση κατασταλτικών μηχανισμών, ευρωπαϊκού στρατού, αστυνομίας, συνοριοφυλάκων, κεντρικού συστήματος φακελώματος κλπ.
<SPEAKER ID="139" LANGUAGE="ES" NAME="Ortuondo Larrea (Verts/ALE )." AFFILIATION="">
<P>
Το πρώτο αφορά σχέδια κοινού ενδιαφέροντος για τα διευρωπαϊκά δίκτυα μεταφορών. Η Συνθήκη του Μάαστριχτ επιφόρτισε την Κοινότητα με το καθήκον να συνεισφέρει στη δημιουργία και ανάπτυξη των διευρωπαϊκών δικτύων υποδομής για τις μεταφορές, τις τηλεπικοινωνίες και την ενέργεια. Αυτά τα δίκτυα εμπίπτουν στο πλαίσιο του γενικού στόχου κοινωνικής και οικονομικής συνοχής. Σχετικά, στις 9 Οκτωβρίου η Επιτροπή παρουσίασε στο Συμβούλιο Υπουργών τη νέα της πρόταση που περιέχει μια δήλωση σχεδίων ευρωπαϊκού ενδιαφέροντος. Είναι μια πολύ φιλόδοξη πρόταση, αλλά δεν έχει τους απαραίτητους πόρους. Επομένως προτείνω σε μια τροπολογία ότι πρέπει να δοθεί προτεραιότητα στις θαλάσσιες και ποτάμιες μεταφορές, στα σχέδια σιδηροδρομικών και διασυνοριακών συνδέσεων, αλλά, πάνω απ’ όλα, σε εκείνα τα σχέδια για τα οποία τα κράτη μέλη διαθέτουν ήδη σημαντικούς πόρους. Γι’ αυτά, σας παραπέμπω στην έκθεση Van Miert, η οποία παρουσιάστηκε στις 30 Ιουνίου 2003, διότι υπάρχουν πολλά άλλα σχέδια που έχουν τεθεί επί τάπητος μετά το Ευρωπαϊκό Συμβούλιο του Έσσεν το 1994 και σήμερα, εννέα χρόνια αργότερα, δεν έχουν εξεταστεί ακόμη.
<P>
Επομένως προτείνω ότι η Επιτροπή πρέπει να απαιτήσει την ακύρωση ή ακόμη και την επιστροφή της βοήθειας που διατίθεται σε μια δράση στην περίπτωση που αυτή η δράση δεν έχει ολοκληρωθεί μέσα σε 10 χρόνια από την έγκρισή της. Ωστόσο, η Επιτροπή θα έχει την δυνατότητα να μην εφαρμόσει αυτή την χρονική προθεσμία σε περίπτωση ενός εξαιρετικά μεγάλου σχεδίου ή μιας αναπάντεχης καθυστέρησης.
<P>
Δεύτερον, ο τουρισμός θα είναι σύντομα η πιο σημαντική βιομηχανία υπηρεσιών της Ευρωπαϊκής Ένωσης. Ο Παγκόσμιος Οργανισμός Τουρισμού εκτιμά ότι ο αριθμός των αφίξεων τουριστών θα διπλασιαστεί, σε σχεδόν 720 εκατομμύρια το χρόνο το 2020, και τα 9 εκατομμύρια άτομα στα οποία παρέχει απασχόληση θα αυξηθούν κατά 2 με 3,5 εκατομμύρια, σε 12,5 εκατομμύρια θέσεις εργασίας. Επομένως, προτείναμε να διατεθούν πόροι σε ευρωπαϊκό επίπεδο για να ενισχύσουν την προώθηση, τον έλεγχο και την αξιολόγηση μιας οικολογικά και κοινωνικά βιώσιμης πολιτικής τουρισμού, πρόταση η οποία, όμως, απορρίφθηκε. Ελπίζω ότι στο μέλλον, η Συνταγματική Συνθήκη θα προσεγγίσει αυτή τη δραστηριότητα ως έναν κοινοτικό στόχο, διότι μας αφορά όλους, παροχείς υπηρεσιών και χρήστες. 
<SPEAKER ID="140" LANGUAGE="DE" NAME="Ferber (PPE-DE )" AFFILIATION="">
<P>
   .  Κυρία Πρόεδρε, κυρία Επίτροπε, κύριε Πρόεδρε του Συμβουλίου, κυρίες και κύριοι, θα ήθελα να αναφερθώ επιλεκτικά σε μερικά σημεία του προϋπολογισμού 2004. Θα ήθελα οπωσδήποτε να ρωτήσω την Επιτροπή αν πιστεύει πραγματικά ότι έχει νόημα να σταματήσει στην αρχή του επομένου χρόνου η οικονομική υποστήριξη των γραφείων ευρωπαϊκής πληροφόρησης του κοινού, των Carrefours ή και της αδελφοποίησης πόλεων. Πραγματικά αναρωτιέμαι αν η Επιτροπή πιστεύει πως έχει τόσο καλή δημόσια εικόνα ώστε να μπορεί να αγνοήσει τους λίγους εκείνους ανθρώπους που τάσσονται ακόμα υπέρ της Ευρώπης. Στ’ αλήθεια, αρχίζω να προβληματίζομαι. Εμείς προσπαθούμε διαρκώς –και ως βουλευτές– να τα προωθήσουμε όλα αυτά, να προσφέρουμε σχετικά κίνητρα, αλλά η Επιτροπή δεν κάνει τίποτα προκειμένου να βρεθεί άμεσα μια ρύθμιση για τη συνέχιση της χρηματοδότησης αυτών των θεσμών. Κατά τη γνώμη μου, η Επιτροπή καλό θα ήταν να κάνει κάτι το συντομότερο δυνατόν προκειμένου να μπορέσουμε να διαθέσουμε χρήματα –επιτρέψτε μου να το επαναλάβω– στον τομέα των γραφείων ευρωπαϊκής πληροφόρησης του κοινού, στο δίκτυο των Carrefours, αλλά και στις αδελφοποιήσεις πόλεων. Όταν δεν θα έχετε πια τον κόσμο στο πλευρό σας, σύντομα θα απομείνετε ολομόναχοι και η Επιτροπή δεν θα το βρει αυτό καθόλου ωραίο!
<P>
Θέλω να αναφερθώ και σε ένα άλλο θέμα, τους οργανισμούς. Το ΕΛΚ-ΕΔ ενέγραψε 10% στο αποθεματικό και αυτό δόξα τω Θεώ εγκρίθηκε. Το ζητούμενο είναι να είναι εφικτός ο έλεγχος των οργανισμών. Όλα αυτά έχουν ξανασυμβεί σε άλλους τομείς. Θα μεριμνήσουμε ώστε να διασφαλιστεί και μελλοντικά ότι θα υπάρχει επαρκής έλεγχος των οργανισμών.
<P>
Επιτρέψτε μου και ένα πολιτικό σχόλιο γι’ αυτό: μέχρι τώρα θεωρούσα δεδομένο ότι ο τομέας των εσωτερικών πολιτικών, η κατηγορία 3, υπάρχει για τη χρηματοδότηση της πολιτικής. Τώρα έχουμε στον τομέα αυτόν ήδη περισσότερους από δέκα οργανισμούς και πραγματικά έχω αρχίσει να μην έχω πια καμία όρεξη να χρηματοδοτούμε σε ολοένα και μεγαλύτερο βαθμό τη διοίκηση από τον τομέα του προϋπολογισμού που βασικά προορίζεται για πολιτικές δράσεις. Σκοπός του είναι η χρηματοδότηση της πολιτικής και όχι της διοίκησης και αυτό πρέπει να διευκρινισθεί.
<P>
Ο συνάδελφος Elles είπε πολλά για το Ιράκ. Θέλω να συμπληρώσω μόνο το εξής: όσοι από τους συναδέλφους άλλων Ομάδων ζητούν από σήμερα την εκπόνηση συμπληρωματικού προϋπολογισμού, ας είναι τουλάχιστον αρκετά ειλικρινείς για να εγκρίνουν την τροπολογία μας, ούτως ώστε να έχουμε επαρκείς πόρους για ολόκληρο το 2004 και να μην χρειαστεί να ζητήσουμε μετά από ένα εξάμηνο πρόσθετους πόρους. Θεωρώ ότι σε έναν αληθινό και διαφανή προϋπολογισμό πρέπει να ορίζεται ποιο ποσόν είναι διαθέσιμο από την αρχή του χρόνου.
<P>
Το τελευταίο θέμα –σχετικά με το οποίο απευθύνομαι στο Συμβούλιο– είναι: πέρυσι τον Νοέμβριο καταβάλαμε από κοινού τεράστιες προσπάθειες κατά τις διαπραγματεύσεις μεταξύ πρώτης και δεύτερης ανάγνωσης προκειμένου να διευρύνουμε το δικαίωμα του Ευρωπαϊκού Κοινοβουλίου να έχει λόγο σε θέματα ΚΕΠΠΑ. Τώρα αισθάνομαι απογοήτευση, διότι τρεις προεδρίες του Συμβουλίου μας υποσχέθηκαν ότι αυτή η απόφαση θα υλοποιηθεί επιτέλους εάν δώσουμε 10 εκατομμύρια ευρώ για την αποστολή αστυνομικής δύναμης. Ή ισχύουν όσα αποφασίζουμε από κοινού, ή ας σταματήσουμε τις διαπραγματεύσεις! Το λέω αυτό ξεκάθαρα. Εάν το Συμβούλιο νομίζει ότι μπορεί να μας αποσπάσει εδώ κάτι υποσχόμενο κάτι άλλο που έχει ήδη εγκριθεί, αυτό είναι κάπως φτηνό. Θα ήθελα να επισημάνω ότι η Ομάδα μας ανέκαθεν ζητούσε πόρους για την αστυνομική αποστολή. Θα ήθελα επίσης να ευχαριστήσω τους εισηγητές. Δυστυχώς δεν μου φθάνει ο χρόνος, όμως εγώ θα το κάνω. Ευχαριστώ πολύ! 
<SPEAKER ID="141" LANGUAGE="ES" NAME="Dührkop Dührkop (PSE )." AFFILIATION="">
<P>
Προς τον σκοπό αυτό, η Επιτροπή παρουσίασε επτά βασικά μέσα που βρίσκονται επί του παρόντος υπό συζήτηση σε πέντε κοινοβουλευτικές επιτροπές. Ο αρχικός στόχος ήταν να εγκριθούν εγκαίρως ούτως ώστε τα προγράμματα δράσης να τεθούν σε ισχύ από το 2004.
<P>
Επίσης, αν λάβουμε υπόψη ότι οι διάφορες αρμόδιες ομάδες εργασίας στο Συμβούλιο έχουν επίσης καθυστερήσει αρκετά, καθώς και τις δυσκολίες που αναμένουμε όσον αφορά την επίτευξη συμβιβασμού ανάμεσα στο Συμβούλιο και το Κοινοβούλιο –τέσσερις από τις προτάσεις αφορούν τη διαδικασία συναπόφασης– πρέπει να αναγνωρίσουμε, για να είμαστε ρεαλιστές, ότι η προοπτική δεν είναι πολύ ενθαρρυντική και ότι μπορεί, επομένως, να είναι δύσκολο να τηρήσουμε τον συμβιβασμό στον οποίο κατέληξαν το Κοινοβούλιο και το Συμβούλιο στη συνδιαλλαγή της 16ης Ιουλίου, ούτως ώστε αυτές οι νομικές βάσεις να μπορέσουν να υιοθετηθούν πριν από το τέλος του 2003.
<P>
Η Επιτροπή Προϋπολογισμών, μέσω της έκθεσης Mulder, ζητά, κύρια Επίτροπε, από την Ευρωπαϊκή Επιτροπή να προβλέψει την εφαρμογή έκτακτων μεταβατικών μέτρων ώστε να μπορέσουν οι επιδοτήσεις να καταβληθούν εντός του 2004, όπως αναφέρεται στην παρουσίαση των προτάσεών σας.
<P>
Ανεξάρτητα από το τελικό αποτέλεσμα, επομένως, για τα βασικά μέσα που σχετίζονται με το θέμα των προκαταβολικών ποσών, η Επιτροπή Προϋπολογισμών διατήρησε στην πρώτη ανάγνωση τις προκαταβολικές πιστώσεις στις αντίστοιχες γραμμές για τον προϋπολογισμό του 2004, όπως έγινε τα προηγούμενα οικονομικά έτη.
<P>
Όλα αυτά θα επιτρέψουν στις διάφορες οργανώσεις να λάβουν επιδοτήσεις το 2004 με τους ίδιους όρους που ισχύουν μέχρι σήμερα. Πάνω απ’ όλα, ωστόσο, ο εισηγητής πιστεύει ότι, αν μπορέσει να προβλεφθεί μια μεταβατική περίοδος, θα είμαστε σε θέση να προετοιμάσουμε καλύτερα τις διαπραγματεύσεις για τη διαδικασία συνδιαλλαγής με το Συμβούλιο, όπως και για τη δεύτερη ανάγνωση, και να μην γίνουμε για άλλη μια φορά σκλάβοι του χρονοδιαγράμματος· διαφορετικά, δεν θα ζημιωθούν μόνο η αυστηρότητα και η υπευθυνότητα που απαιτούνται από αυτό το θεσμικό όργανο, επειδή νομοθετούμε, αλλά και τα προγράμματα δράσης και οι δικαιούχοι τους. 
<SPEAKER ID="142" LANGUAGE="ES" NAME="Salafranca Sánchez-Neyra (PPE-DE )." AFFILIATION="">
<P>
    Κυρία Πρόεδρε, θα κάνω μερικά σχόλια σε σχέση με την κατηγορία 4. Πάντα υποστήριζα ότι το έργο της ανοικοδόμησης, ανασυγκρότησης, ειρήνευσης και εκδημοκρατισμού του Ιράκ δεν πρέπει να είναι αποκλειστική αρμοδιότητα των Ηνωμένων Εθνών, αλλά ότι εμπίπτει, ή θα πρέπει να εμπίπτει, στην αρμοδιότητα, της διεθνούς δημοκρατικής κοινότητας. Επιπλέον, αυτό το Κοινοβούλιο, κύριε Colom i Naval, θα αποφασίσει δημοκρατικά σχετικά με το ποσό που επιθυμεί να διαθέσει σε αυτή την προτεραιότητα, και η Επιτροπή Προϋπολογισμών έχει ήδη λάβει σχετική απόφαση.
<P>
Ο κ. Elles έχει ήδη εξηγήσει πολύ σωστά πώς μπορεί να χρηματοδοτηθεί αυτή η προτεραιότητα χωρίς αυτό να αποβεί εις βάρος άλλων γεωγραφικών περιοχών. Επιπλέον, θα ήθελα να επισημάνω ότι το σχέδιο να μειωθούν άλλες πολιτικές δεν προέρχεται από αυτό το Κοινοβούλιο, το οποίο αύξησε τις εξωτερικές δράσεις, αλλά ήταν η θέση που προετοίμασε η Επιτροπή ακριβώς προκειμένου να χρηματοδοτήσει αυτή την προτεραιότητα του Ιράκ.
<P>
Το Ευρωπαϊκό Συμβούλιο έχει θεσπίσει πολύ σαφή συμπεράσματα σχετικά με την κατάσταση στην Βολιβία. Αυτό το Κοινοβούλιο πρόκειται να διεξαγάγει μια συζήτηση αύριο και θα υιοθετήσει ένα ψήφισμα και, επομένως, κυρία Επίτροπε, θα ήθελα να σας υπενθυμίσω ότι αυτό το Κοινοβούλιο επιθυμεί να ασκήσει πλήρως τις ευθύνες του ως το ένα σκέλος της αρμόδιας για τον προϋπολογισμό αρχής και να συμπεριφερθεί ως ένα Κοινοβούλιο που συζητά, που απορρίπτει, που επικυρώνει και διορθώνει, και το οποίο δεν επιθυμεί να είναι –όπως είπε ο κ. Dell’Alba– ένας ΜΚΟ ή ένας λογιστής, αλλά το οποίο επιθυμεί να ασκεί πλήρως τις ευθύνες του σύμφωνα με τις αρμοδιότητές του, σύμφωνα με τις Συνθήκες. 
<SPEAKER ID="143" LANGUAGE="DE" NAME="Kuckelkorn (PSE )" AFFILIATION="">
<P>
Παρ’ όλ’ αυτά πρέπει να τηρηθεί η αρχή ότι ο προϋπολογισμός είναι αυτός που καθορίζει τις δράσεις και όχι αντίστροφα. Δεν είναι σωστό να ξεπερνά τον προϋπολογισμό του ένα διοικητικό συμβούλιο ή η διοίκηση οργανισμών χωρίς έγκριση από την Επιτροπή η την αρμοδία επί του προϋπολογισμού αρχή. Σχετικά με το οργανόγραμμα των οργανισμών και την σχετική πρόταση του κ. Mulder θα ήθελα να επισημάνω ότι το Ευρωπαϊκό Κοινοβούλιο ως τμήμα της αρμοδίας επί του προϋπολογισμού αρχής πρέπει να ελέγχει καλύτερα την πολιτική προσωπικού των οργανισμών. Εδώ πρέπει να ισχύουν οι ακόλουθες αρχές: πρώτον, ο οργανισμός πρέπει να εφαρμόζει κατά κανόνα κατά την στρατολόγηση προσωπικού τις γενικές διαδικασίες που συνηθίζονται στην ΕΕ. Δεύτερον, κατά την πρόσληψη εξειδικευμένου προσωπικού, που είναι δυνατή μόνο με ανώτερο μισθολόγιο, πρέπει να ζητείται σε κάθε επιμέρους περίπτωση η άδεια της αρμοδίας επί του προϋπολογισμού αρχής. Και τρίτον, οι οργανισμοί δεν πρέπει να προσλαμβάνουν υπαλλήλους χωρίς την έγκριση της αρμοδίας επί του προϋπολογισμού αρχής.
<P>
Τα κράτη μέλη έχουν ήδη εξαγγείλει ότι σκοπεύουν να δημιουργήσουν ακόμα περισσότερους οργανισμούς και έτσι διαφαίνεται από τώρα ότι αυτό θα ξεπεράσει τα όρια της κατηγορίας 3. Κυρία Επίτροπε, σας ζητώ να εξετάσετε μαζί με τους συναδέλφους σας μήπως είναι σκόπιμο να δημιουργηθεί μια ξεχωριστή κατηγορία για τους οργανισμούς, προκειμένου αφενός να βελτιωθεί ο έλεγχός τους και να αποκτήσει μεγαλύτερη διαφάνεια, αφετέρου δε να διασφαλιστεί το δικαίωμα συναπόφασης του Κοινοβουλίου. 
<SPEAKER ID="144" LANGUAGE="" NAME="Podestà (PPE-DE )." AFFILIATION="(ΙΤ)">
<P>
    Κυρία Πρόεδρε, καταρχάς θα ήθελα να ευχαριστήσω και εγώ τον κ. Mulder για ένα έργο που επιτέλεσε με τόσο μεγάλη ισορροπία και επιμέλεια, ώστε επέτυχε αξιοσημείωτη συναίνεση στους κόλπους της Επιτροπής Προϋπολογισμών.
<P>
Ο προϋπολογισμός του 2004 αποτελεί, σε μεγάλο βαθμό, συνέχεια της διάρθρωσης του προϋπολογισμού του 2003. Ο θεμελιώδης στόχος για το προσεχές έτος είναι να εφοδιαστούμε με επαρκείς πόρους και με ένα κατάλληλα διαρθρωμένο πλαίσιο για να ανταπεξέλθουμε, όχι μόνο στην πρόκληση της διεύρυνσης, αλλά και στις νέες ευθύνες που θα πρέπει να αναλάβει στη διεθνή σκηνή η διευρυμένη Ευρώπη.
<P>
Θα ήθελα να επικεντρωθώ μόνο σε μερικά σημεία, επειδή πολλά πράγματα έχουν ήδη ειπωθεί. Θα αναφερθώ, ιδιαίτερα, στην υποστήριξη που παρέχει το Κοινοβούλιο στις προσπάθειες ανοικοδόμησης του Ιράκ, ιδίως μετά την πρόσφατη ψηφοφορία στον ΟΗΕ· στην επιβεβαίωση της δέσμευσής του έναντι του Αφγανιστάν και στην αναγνώριση ότι τα εν εξελίξει προγράμματα, παρά τις σημερινές δυσκολίες, πρέπει να υποστηριχθούν και να διατηρηθούν· στην αρχή σύμφωνα με την οποία οι ενισχύσεις προς τις αναπτυσσόμενες χώρες πρέπει να έχουν συγκεκριμένο και στοχοθετημένο προσανατολισμό, ιδίως όσον αφορά τους στόχους προτεραιότητας όπως η καταπολέμηση της φτώχειας. Θεωρώ, συνεπώς, θεμελιώδες να διασφαλιστεί η διατήρηση των προγραμμάτων TACIS, CARDS και MEDA και πιστεύω ότι είναι αναγκαίο ένα νέο μέσο για την ενημέρωση και την πρακτική εφαρμογή της πολιτικής γειτνίασης. Τέλος, υπενθυμίζω την προστασία και την προαγωγή των παιδιών, ιδίως όσων είναι θύματα πολέμου και φυσικών καταστροφών.
<P>
Θα ήθελα, τέλος, να ευχαριστήσω επίσης την Επιτροπή, που επέδειξε για άλλη μια φορά μεγάλη διαθεσιμότητα για συνεργασία με την Επιτροπή Προϋπολογισμών, και να εκφράσω την ευχή το 2004 να μας δει νικητές σ’ αυτή την πρόκληση. 
<SPEAKER ID="145" LANGUAGE="DE" NAME="Haug (PSE )." AFFILIATION="eEurope 2002">
<P>
    Κυρία Πρόεδρε, κυρία Επίτροπε, μέλη της Προεδρίας του Συμβουλίου, κυρίες και κύριοι, το ζητούμενο κατά την ψήφιση ενός προϋπολογισμού είναι να εκφραστεί σε αριθμούς η πολιτική που θέλει κανείς να εφαρμόσει και να μετατραπούν οι πολιτικές του προτεραιότητες σε ένα σωστό και σταθερό αριθμητικό πλαίσιο. Στη διαδικασία αυτή συμμετείχε και εφέτος με επιτυχία η Ομάδα μου, η Ομάδα του Ευρωπαϊκού Σοσιαλιστικού Κόμματος. Την άνοιξη του 2000 συμφωνήθηκε να κάνουμε την Ευρωπαϊκή Ένωση τον πιο ανταγωνιστικό και δυναμικό οικονομικό χώρο, που θα είναι βασισμένος στη γνώση και όπου θα επικρατεί πλήρης απασχόληση και μεγαλύτερη κοινωνική συνοχή. Οδηγός μας είναι αυτός ο στόχος της Λισαβόνας που δεν πρέπει να τον χάσουμε από τα μάτια μας μέσα στη διαμάχη για το πλήθος των μικρών γραμμών του προϋπολογισμού. Σε αυτές τις μικρές γραμμές ανήκουν και οι δαπάνες για τα σχέδια δράσης μας και , που προκύπτει από το προηγούμενο και που έχουν ως στόχο να εμποδίσουν να μείνουν πίσω κάποιες περιφέρειες και άνθρωποι στο πλαίσιο της ραγδαίας εξέλιξης της κοινωνίας των πληροφοριών. Εδώ είναι επίσης σημαντικό να διαθέσουμε επαρκείς πόρους, προκειμένου να μπορέσουμε να ενσωματώσουμε αμέσως τις νέες τεχνολογίες πληροφορικής και επικοινωνίας στα ευρωπαϊκά συστήματα εκπαίδευσης και κατάρτισης.
<P>
Το πολυετές πρόγραμμα δεν ασχολείται μόνο με την κοινωνική συνοχή και τη γεφύρωση του ψηφιακού χάσματος, αλλά βελτιώνει επίσης τις δυνατότητες της δια βίου εκπαίδευσης και την ευρωπαϊκή διάσταση της εκπαίδευσης, πράγμα που είναι αναγκαίο για εμάς. Χρειαζόμαστε καινοτόμους και κινητικούς ανθρώπους, που πρέπει τελικά να μπορούν να εφαρμόσουν τις νέες τεχνολογίες σε καινοτόμες διαδικασίες παραγωγής. Η καινοτομία δημιουργεί νέες θέσεις εργασίας και αυτό συμβαίνει πιο συχνά στις μικρές και μεσαίες επιχειρήσεις, των οποίων η υποστήριξη πρέπει να εντατικοποιηθεί περαιτέρω. Γνωρίζουμε ότι οι μικρές και μεσαίες επιχειρήσεις απασχολούν περισσότερους από τους μισούς εργαζόμενους και έχουν περίπου το 50% του συνολικού κύκλου εργασιών στην ΕΕ. Είναι καινοτόμες και στοχεύουν στην ανάπτυξη. Όλα αυτά αρκούν για να κάνουν μια σοσιαλδημοκράτισσα όπως εγώ να μην σταματά να υπογραμμίζει την σημασία της στήριξης των ΜΜΕ, είτε πρόκειται για την υλοποίηση των γραμμών δράσης του χάρτη για τις μικρές επιχειρήσεις είτε για τη βοήθεια προς τις ΜΜΕ προκειμένου να επωφεληθούν από τις νέες τεχνολογίες και να βελτιώσουν το οικονομικό τους περιβάλλον. Εδώ πρέπει να δοθεί ιδιαίτερη προσοχή στις πολύ μικρές επιχειρήσεις, μολονότι η Επιτροπή στο σημείο αυτό παρουσιάζει κάποια αντίδραση, καθώς αυτές είναι η πλειοψηφία. Οι ΜΜΕ μας απασχολούν κατά μέσον όρο πέντε άτομα. Πρέπει να αρχίσουμε αμέσως να καταβάλλουμε μεγαλύτερες προσπάθειες για την επίτευξη του στόχου της Λισαβόνας, εφόσον μάλιστα από τον Μάιο του επομένου έτους δεν θα είμαστε πλέον μόνο 15 αλλά 25 κράτη μέλη. 
<SPEAKER ID="146" LANGUAGE="ES" NAME="Naranjo Escobar (PPE-DE )." AFFILIATION="">
<P>
    Κυρία Πρόεδρε, κυρία Επίτροπε, κύριοι εκπρόσωποι του Συμβουλίου, κυρίες και κύριοι, καταρχάς θα ήθελα να συγχαρώ τον γενική εισηγητή, κ. Mulder, και την εισηγήτρια, κ. Gill, για την εξαίρετη εργασία που επιτέλεσαν.
<P>
Είμαι πεπεισμένος ότι ο προϋπολογισμός του 2004 πρόκειται να συμβάλει στην επιτυχία της πιο κρίσιμης διεύρυνσης της Ένωσης και, παρά τα όσα ακούσαμε εδώ σήμερα το απόγευμα, διατηρώ επίσης την ελπίδα –διότι η ελπίδα είναι το τελευταίο πράγμα που χάνουμε– ότι όσον αφορά τον προϋπολογισμό, θα γεφυρώσουμε τις ουσιαστικές διαφορές που μας χωρίζουν σε σχέση με τη δράση στο Ιράκ.
<P>
Επομένως, υποστηρίζουμε ανεπιφύλακτα την αύξηση των πόρων για προγράμματα όπως το ARGO και χαιρετίζουμε το νέο πρόγραμμα οικονομικής και τεχνικής βοήθειας σε τρίτες χώρες σε αυτόν τον τομέα.
<P>
Κυρία Πρόεδρε, πιστεύω ότι είναι ενδεδειγμένο να υπογραμμίσουμε σε αυτή τη συζήτηση, όπως το έχουν κάνει και άλλοι βουλευτές, ότι ο προϋπολογισμός του 2004 δημιουργεί μια γραμμή που αποσκοπεί να εισαγάγει στοιχεία ευρωπαϊκής αλληλεγγύης στη βοήθεια για τα θύματα της τρομοκρατίας. Αυτό το πρότυπο σχέδιο αναγνωρίζει με έναν ιδιαίτερο τρόπο αυτή την ομάδα ευρωπαίων πολιτών και στέλνει το πολιτικό μήνυμα ότι η Ένωση ακούει τη φωνή τους και δείχνει την αλληλεγγύη της από την άποψη του προϋπολογισμού επίσης.
<P>
Τέλος, κυρία Πρόεδρε, το σχέδιο του γενικού προϋπολογισμού για το οικονομικό έτος 2004 υιοθετεί την παραδοσιακή προσέγγιση λιτότητας και ελέγχου των δαπανών του Συμβουλίου. Συμφωνούμε ότι αυτή η δημοσιονομική πολιτική πρέπει να συμβάλλει στην υγιή και σταθερή ανάπτυξη. Μόνον αν είμαστε αυστηροί, αν επιλέξουμε τις ποιοτικές δαπάνες και την προώθηση των μικρομεσαίων επιχειρήσεων, θα μειώσουμε το χάσμα ανάμεσα σ’ εμάς και τον πιο άμεσο ανταγωνιστή μας, τις Ηνωμένες Πολιτείες. 
<SPEAKER ID="147" LANGUAGE="FR" NAME="Guy-Quint (PSE )." AFFILIATION="">
<P>
   – Κυρία Πρόεδρε, κυρία Επίτροπε, κύριε εκπρόσωπε του Συμβουλίου, κυρίες και κύριοι συνάδελφοι, καταρχάς επιθυμώ να ευχαριστήσω τους δύο εισηγητές μας, την κ. Neena Gill και τον κ. Jan Mulder, για τη μέθοδο που χρησιμοποίησαν και την ποιότητα του έργου τους στο νέο δημοσιονομικό πλαίσιο.
<P>
Αυτό μας επέτρεψε να ψηφίσουμε έναν προϋπολογισμό για 25 κράτη μέλη, βάσει των παραδοσιακών δημοσιονομικών προτεραιοτήτων και των θεμάτων που απασχολούν σε μόνιμη βάση το Κοινοβούλιο, ο οποίος σχετίζεται άμεσα με τις βασικές μας παραδοσιακές πολιτικές, αλλά και με τους προβληματισμούς που εκφράζουμε επί σειρά ετών ως προς τις πολύ μικρές επιχειρήσεις, την πληροφόρηση των πολιτών, τις πολιτικές δικαιοσύνης, ασφάλειας και αλληλεγγύης.
<P>
Τούτου λεχθέντος, οι δυσκολίες που προκύπτουν από το σχέδιο προϋπολογισμού που μας υπέβαλε το Συμβούλιο δημιουργούν ανησυχίες για το μέλλον, κυρίως δε το ιστορικώς χαμηλότερο επίπεδο των πιστώσεων πληρωμών: λιγότερο από το 1% του ΑΕγχΠ, κάτι που συμβαίνει για πρώτη φορά εδώ και δεκαεπτά έτη. Το Συμβούλιο, κυριαρχούμενο από την έμμονη ιδέα της υγείας των εθνικών οικονομιών, λειτουργεί ως λογιστής, αλλά σίγουρα όχι ως διαχειριστής, και ακόμη λιγότερο ως οραματιστής της ανάπτυξης της Ευρωπαϊκής Ένωσης.
<P>
Αυτό το έτος, δύο κατηγορίες δεν συμμορφώνονται με τις δημοσιονομικές προοπτικές. Καταρχάς, προβλέπονται 83 εκατομμύρια ευρώ επιπλέον για την ανάπτυξη της υπαίθρου, γεγονός που καταδεικνύει τις ανάγκες στο πλαίσιο της νέας προσέγγισης της ΚΓΠ. Εντούτοις, προτείνω να εγκαταλείψουμε αυτό το πλεόνασμα, σεβόμενοι τη δημοσιονομική πειθαρχία, και να προετοιμαστούμε καλύτερα για το δημοσιονομικό έτος 2005.
<P>
Επιτρέψτε μου τώρα να αναφερθώ στην εξωτερική πολιτική, όπου το πρόβλημα είναι τελείως διαφορετικό. Οι προτάσεις της Επιτροπής για την ανοικοδόμηση του Ιράκ είναι λογικές και αποδεκτές από δημοσιονομικής πλευράς. Σε τι αποσκοπεί λοιπόν η πρόταση για 500 εκατομμύρια ευρώ, πέρα από την αναμόχλευση των διαφορών μας, οι οποίες έχουν πλήξει σε τόσο μεγάλο βαθμό την αξιοπιστία μας στη διεθνή σκηνή; Όλοι οι Ευρωπαίοι οφείλουμε να επανέλθουμε χωρίς καθυστέρηση στην οδό του πραγματισμού, της σύνεσης και του αμοιβαίου σεβασμού.
<SPEAKER ID="148" LANGUAGE="EN" NAME="Heaton-Harris (PPE-DE )." AFFILIATION="">
<P>
    Κυρία Πρόεδρε, θα ήθελα να συγχαρώ τους δύο εισηγητές, την κ. Gill και τον κ. Mulder, για την εξαιρετική δουλειά που έκαναν. Ελπίζουμε στη συνέχιση της συνεργασίας τους, τόσο εντός όσο και εκτός του Κοινοβουλίου.
<P>
Δεύτερον, θα ήθελα να αναφέρω ότι η επιτροπή μας επιθυμεί να διατηρήσει όλες τις τροπολογίες της σε αυτή τη φάση και ειδικότερα αυτές που αφορούν τη Eurostat. Θα ήθελα επίσης να χαιρετίσω την πρόταση της Ομάδας ΕΛΚ-ΕΔ να κατατεθεί προφορική ερώτηση προς την Επιτροπή για τη σύνοδο του Νοεμβρίου στο Στρασβούργο σχετικά με την απαράδεκτη διαρροή πληροφοριών στην Eurostat, τα προβλήματα που αντιμετωπίζουν όσοι καταγγέλλουν δυσλειτουργίες, τους ελέγχους που μένουν άθικτοι στην Eurostat και την έλλειψη πολιτικής ευθύνης στην Επιτροπή.
<P>
Θα θέλαμε επίσης να διασφαλίσουμε τη διατήρηση των τροπολογιών μας για την Επιτροπή των Περιφερειών υπό το φως όσων μόλις διαβάσαμε στην απόρρητη έκθεση της OLAF. Η έκθεση αναφέρει ότι, στην περίπτωση των συμβάσεων εκτύπωσης, η έρευνα αποκάλυψε συστηματική και σκανδαλώδη ανικανότητα εντός της Επιτροπής των Περιφερειών. Όσον αφορά τον δημοσιονομικό ελεγκτή, η πιο απειλητική πτυχή για την Επιτροπή των Περιφερειών φαίνεται πως είναι η ενδημική κουλτούρα έλλειψης επαγγελματισμού και αυτοσχεδιασμού, όπου η έλλειψη διαφάνειας προτιμάται από τη δημοσιότητα, π.χ. στην έκθεση των γεγονότων στην OLAF.
<P>
Θα θέλαμε επίσης να δούμε την έγκριση της τροπολογίας που κατατέθηκε από τον κ. Bösch σχετικά με την εξαγωγή ζώντων ζώων και γνωρίζω ότι οι εισηγητές μας εργάζονται ενεργά προς την κατεύθυνση αυτή. Ολοκληρώνοντας την παρέμβασή μου όπως ξεκίνησα, θα ήθελα να ευχαριστήσω και πάλι τους εισηγητές. 
<SPEAKER ID="149" LANGUAGE="PT" NAME="Casaca (PSE )." AFFILIATION="">
<P>
    Κυρία Πρόεδρε, κυρία Επίτροπε, κυρίες και κύριοι, θα ξεκινήσω, βεβαίως, συγχαίροντας τους εισηγητές μας, την κ. Gill και τον κ. Mulder. Θα ήθελα να σας πω το εξής: διαπραγματευόμαστε την έγκριση του τελευταίου προϋπολογισμού σε αυτήν τη θητεία του Κοινοβουλίου και η σκέψη μας περιστρέφεται όλο και περισσότερο γύρω από το πολυετές χρηματοδοτικό πλαίσιο, το οποίο θα καθοδηγήσει τη δημοσιονομική πολιτική μας μεσοπρόθεσμα και μακροπρόθεσμα. Η Επιτροπή συζητά τις βάσεις αυτού του πλαισίου και το Κοινοβούλιο θα πρέπει να γνωμοδοτήσει επ’ αυτού. Η έκθεση που ζήτησε σχετικά με το θέμα αυτό ο Πρόεδρος Πρόντι μας προκαλεί κάποια ανησυχία, όπως, βεβαίως, και το σημαντικό ζήτημα της οικονομικής και κοινωνικής συνοχής. Το κυρίαρχο στοιχείο του προϋπολογισμού όλων των ομοσπονδιακών κρατών –αυτό που όλο και περισσότερο θέλουμε να γίνει ο προϋπολογισμός μας– πρέπει να είναι η αναδιανεμητική λειτουργία του. Σε μια δημοκρατική, πολιτικά συνεκτική και κοινωνικά υπεύθυνη Ευρώπη, μια τέτοια αναδιανομή μπορεί να επιτευχθεί μόνο εάν η οικονομική και κοινωνική συνοχή είναι ο βασικός στόχος. Επιπλέον, αυτό συμβαίνει στα περισσότερα κράτη μέλη που έχουν μια πιο ομοσπονδιακή δομή, όπως η Γερμανία.
<P>
Η έκθεση Sapir βασίζεται στην προϋπόθεση ότι υπάρχει σύγκρουση μεταξύ συνοχής και ανάπτυξης. Για εμάς, αυτή η σύγκρουση φαίνεται να έχει ιδεολογικά και επισφαλή κίνητρα. Οι καλές πολιτικές συνοχής είναι, από τη φύση τους, καλές πολιτικές οικονομικής ανάπτυξης, όπως ακριβώς οι κακές πολιτικές συνοχής είναι επίσης, από τη φύση τους, κακές πολιτικές οικονομικής ανάπτυξης. Αυτό που είναι ανησυχητικό σχετικά με τον τρόπο που ο κοινοτικός προϋπολογισμός λειτουργεί επί του παρόντος είναι ακριβώς το γεγονός ότι η ανακατανομή των δημοσιονομικών πόρων αυξάνεται ενίοτε προς όφελος πιο κεντρικών χωρών ή περιφερειών, ακόμα και μεγάλων εταιρειών ή πολυεθνικών. Η τάση αυτή μπορεί να διαπιστωθεί στις επιδοτήσεις για την πώληση προϊόντων και στις επιστροφές κατά την εξαγωγή προϊόντων. Αυτοί είναι οι τομείς που θα πρέπει να αναθεωρηθούν πιο προσεκτικά· αυτοί είναι οι μηχανισμοί και οι στρεβλώσεις που πρέπει να αντιμετωπίσει το επόμενο χρηματοδοτικό πλαίσιο και που πρέπει να συνεχίσουν να δρουν ως η βασική κατευθυντήρια αρχή του κοινοτικού προϋπολογισμού. 
<SPEAKER ID="150" LANGUAGE="NL" NAME="Pronk (PPE-DE )." AFFILIATION="">
<P>
    Κυρία Πρόεδρε, θα ήθελα και εγώ να εκφράσω προς τους εισηγητές τις θερμές ευχαριστίες μου και, όσον αφορά την κοινωνική πολιτική, θα πω ότι εξακολουθούν να υπάρχουν αρκετά προβλήματα. Με ικανοποιεί το γεγονός ότι το πρόγραμμα του κ. Mulder για τις μικρομεσαίες επιχειρήσεις στην Κεντρική και Ανατολική Ευρώπη μπορεί επίσης να χρησιμοποιηθεί για την υγεία και την ασφάλεια. Ελπίζω ότι θα το επιβεβαιώσει αυτό, διότι στην αντίθετη περίπτωση η αξία του προγράμματος είναι μικρότερη από ό,τι νομίζω. Πιστεύω ότι, ευτυχώς, δεν ισχύει αυτό. Αυτά όσον αφορά την πρώτη παρατήρησή μου.
<P>
Η δεύτερη παρατήρησή μου αφορά τα περίφημα 500 εκατομμύρια. Κρατώ στο χέρι μου 10 ευρώ και ίσως μπορώ να τα δώσω στην Ομάδα του Κόμματος των Ευρωπαίων Σοσιαλιστών. Θα μπορέσουν να τα προσφέρουν στη Διάσκεψη της Μαδρίτης, είναι ένα ποσό εξίσου εξευτελιστικό με τα 200 εκατομμύρια που είναι πρόθυμοι να δώσουν επί του παρόντος. Βεβαίως, είναι πολύ άσχημο το γεγονός ότι λέμε σε μια χώρα που βρίσκεται σε τόσο δύσκολη κατάσταση, μια χώρα που θα μπορούσε θεωρητικά να είναι μία από τις πλουσιότερες χώρες του κόσμου και που ίσως κάποια μέρα θα είναι και πάλι, το εξής: “Όχι, μπορούμε να σας δώσουμε 200 εκατομμύρια” –παρόλο που τα χρήματα επιστρέφονται πάντα από την Ευρωπαϊκή Επιτροπή στο τέλος του έτους– “Αποκλείεται να σας δώσουμε περισσότερα χρήματα και όποιος ζητά περισσότερα συμπεριφέρεται ανεύθυνα”.
<P>
Σε αυτήν την περίπτωση, φαίνεται ότι ενδιαφερόμαστε για τα λογιστικά και δεν ενδιαφερόμαστε πραγματικά για την επίλυση των προβλημάτων. Σίγουρα, μπορούμε επίσης να προσφέρουμε 10 ευρώ, και έτσι θα είμαστε ακόμα πιο υπεύθυνοι και ίσως όλα θα είναι καλά. Ωστόσο, πιστεύω ότι δεν ανταποκρινόμαστε έτσι στο καθήκον μας, ότι ενεργούμε ως λογιστές και όχι ως πολιτικοί. Ωστόσο, συνεδριάζουμε εδώ, σε αυτήν την Αίθουσα, ως πολιτικοί και, συνεπώς, πρέπει επίσης να συζητούμε για τα πραγματικά προβλήματα. Βεβαίως, ίσως να υπάρχει και κάποιος άλλος λόγος, αλλά πρέπει να είμαστε προετοιμασμένοι να αποκαλύψουμε ποιος είναι αυτός ο λόγος. Θα ήθελα πολύ να ακούσω ποιος είναι. 
<SPEAKER ID="151" LANGUAGE="" NAME="Χατζηδάκης (PPE-DE )." AFFILIATION="">
<P>
    Κυρία Πρόεδρε, εγώ δυστυχώς με 10 ευρώ δεν θα μπορούσα να λύσω το πρόβλημα των διαρθρωτικών ταμείων. Αλλά, εν πάση περιπτώσει, οφείλω να πω, κυρία Επίτροπε, μιλώντας καταρχήν γι’ αυτό το θέμα, ότι ως Επιτροπή Περιφερειακής Πολιτικής και Μεταφορών θεωρούμε ότι η Επιτροπή Προϋπολογισμών κινήθηκε στη σωστή κατεύθυνση όσον αφορά την κατηγορία ΙΙ, τον προϋπολογισμό για τα διαρθρωτικά ταμεία, αποκαθιστώντας ουσιαστικά τα ποσά τα οποία είχαν τεθεί στο προσχέδιο του προϋπολογισμού, και καμιά φορά πηγαίνοντας και ψηλότερα. Αυτή ήταν και η δική μας τοποθέτηση όταν κάναμε τη γνωμοδότηση για τον προϋπολογισμό, επομένως δεν χρειάζεται να αναφερθώ περαιτέρω σ’ αυτά.
<P>
Όσον αφορά τις μεταφορές, αφού χαιρετίσω το γεγονός ότι για την ασφάλεια των μεταφορών αποκαθίστανται τα ποσά του προσχεδίου –και για μας το θέμα της ασφάλειας των μεταφορών είναι ζήτημα απόλυτης προτεραιότητας–, θέλω να πω ότι διαφωνούμε με την τροπολογία 553 της Επιτροπής Προϋπολογισμών, που αναφέρεται στην Ευρωπαϊκή Υπηρεσία για την Ασφάλεια της Αεροπορίας (EASA). Εκεί, στην προσπάθεια οριζόντιας περικοπής των πιστώσεων όσον αφορά το προσωπικό, νομίζω ότι δημιουργούνται προβλήματα για την “απογείωση” αυτής της υπηρεσίας, που είναι αναγκαίο να λειτουργήσει αποτελεσματικά και γρήγορα σε ευρωπαϊκό επίπεδο, έτσι ώστε να υπάρχει και ένας συνομιλητής για αυτά τα θέματα με τη Federal Aviation Administration (FΑΑ) των Ηνωμένων Πολιτειών. Νομίζω ότι η Επιτροπή Προϋπολογισμών προχώρησε παραπέρα από όσο έπρεπε στο συγκεκριμένο ζήτημα.
<P>
Και μια τελευταία παρατήρηση για τα διευρωπαϊκά δίκτυα. Χαιρετίζουμε το γεγονός ότι υπήρξε αύξηση πάνω από τα επίπεδα του προσχεδίου κατά 5 εκατομμύρια για τις αναλήψεις και 52 εκατομμύρια για τις πληρωμές. Θέλουμε να ελπίζουμε ότι τα ποσά αυτά θα απορροφηθούν. Θέλουμε επίσης να πιστεύουμε ότι τα κράτη μέλη θα τιμήσουν τις δεσμεύσεις που ανέλαβαν, ακόμα και πρόσφατα, στο τελευταίο Ευρωπαϊκό Συμβούλιο των Βρυξελλών, ότι θα θέσουν το ζήτημα των ευρωπαϊκών δικτύων σε απόλυτη προτεραιότητα. 
<SPEAKER ID="152" LANGUAGE="" NAME="Goodwill (PPE-DE )." AFFILIATION="(ΕΝ)">
<P>
Πέρυσι το Κοινοβούλιο ψήφισε την κατανομή πόρων που θα βοηθήσουν στην αντιμετώπιση των συνεχιζόμενων προβλημάτων υγείας στη Δημοκρατία της Λευκορωσίας, τα οποία οφείλονται άμεσα στο ατύχημα του Τσερνομπίλ τον Απρίλιο του 1986. Η ακτινοβολία επηρεάζει το 23% του εδάφους της Λευκορωσίας. Στο Oblast Gomel, το οποίο είναι μολυσμένο, κατοικούν 2 εκατομμύρια άτομα, μεταξύ των οποίων 500 00 παιδιά. Τα ποσοστά ασθενειών έχουν αυξηθεί δραματικά. Για παράδειγμα, ο αριθμός των παιδιών που πάσχουν από καρκίνο του θυρεοειδή αυξήθηκε στο πενταπλάσιο. Τα περισσότερα παιδιά δεν είχαν καν γεννηθεί όταν συνέβη το γεγονός.
<P>
Τον Ιούλιο, επισκέφθηκα τη Λευκορωσία. Πήγα σε νοσοκομεία όπου προσπαθούν να νοσηλεύσουν όσους πλήττονται από το πρόβλημα. Είδα εξοπλισμό 20 ετών – εξοπλισμό ακτινοθεραπείας σοβιετικής κατασκευής που είχε χαλάσει και δεν υπήρχαν ανταλλακτικά. Ακόμη και αν υπήρχαν ανταλλακτικά, η κυβέρνηση δεν θα είχε τη δυνατότητα να τα αγοράσει. Δεν έχουν πρόσβαση στης πηγές ιριδίου που απαιτούνται για τη λειτουργία αυτού του εξοπλισμού.
<P>
Ποιες ήταν λοιπόν οι προτεραιότητες της Ευρωπαϊκής Ένωσης τους τελευταίους 12 μήνες όσον αφορά τις δαπάνες; Δαπανήσαμε 180 εκατομμύρια ευρώ για το γελοίο προσκύνημα στο Στρασβούργο, δαπανήσαμε 60 εκατομμύρια ευρώ στην Επιτροπή των Περιφερειών – ένα κέντρο συζητήσεων που κανείς δεν ακούει. 5 εκατομμύρια ευρώ εξανεμίστηκαν από διεφθαρμένους υπαλλήλους στη Eurostat. Πόσα δαπανήσαμε για την επίλυση των προβλημάτων υγείας στη Λευκορωσία; Ούτε δεκάρα. Ακούσαμε ότι η Επιτροπή σκοπεύει να αναθέσει την εκπόνηση μιας μελέτης. Αυτό δεν είναι αρκετό. Πρέπει να αντιμετωπίσουμε τα προβλήματα σε μια χώρα που θα βρίσκεται εντός των συνόρων μας τον Ιούλιο του επόμενου έτους. 
<SPEAKER ID="153" LANGUAGE="NL" NAME="Maat (PPE-DE )." AFFILIATION="">
<P>
    Κυρία Πρόεδρε, θα ήθελα επίσης να ξεκινήσω εκφράζοντας τα συγχαρητήριά μου προς τον εισηγητή, τον κ. Mulder, για τον τρόπο με τον οποίο εμείς, στην Επιτροπή Γεωργίας και Ανάπτυξης της Υπαίθρου, καταφέραμε να συνεργαστούμε μαζί του. Δεν είμαστε ικανοποιημένοι από κάθε άποψη, αλλά έχουμε σημειώσει θετική πρόοδο.
<P>
Έχουμε ένα σαφές μήνυμα για το Συμβούλιο, διότι η προσωρινή μεταρρύθμιση της γεωργικής πολιτικής έχει πολύ σημαντικές συνέπειες για την ευρωπαϊκή ύπαιθρο. Τώρα που αυτή η μεταρρύθμιση είναι γεγονός, φαίνεται ότι το Συμβούλιο, μάρτυρας του σχεδίου προϋπολογισμού, δεν κατανοεί τι σημαίνει πραγματικά η εν λόγω μεταρρύθμιση για τους αγρότες και τους κατοίκους της υπαίθρου στην Ευρωπαϊκή Ένωση. Αυτό που ζητείται είναι η ύπαιθρος και η γεωργία να καθοδηγούνται περισσότερο από την αγορά και η πολιτική της υπαίθρου να οδηγήσει στον μεγαλύτερο δυναμισμό της υπαίθρου. Εάν η ευρωπαϊκή ύπαιθρος θέλει να επιβιώσει σε αυτήν τη μεταρρύθμιση, προτείνουμε να χρησιμοποιήσει πιο σωστά τα χρήματα που είναι διαθέσιμα. Εξάλλου, για να δώσουμε ένα μόνο παράδειγμα, ο μέσος ευρωπαίος γαλακτοπαραγωγός χάνει περίπου 6 000 ευρώ ετησίως. Στη χώρα μου, το ποσό αυτό είναι διπλάσιο: 12 000 ευρώ. Ούτε η διεύρυνση της Ευρωπαϊκής Ένωσης θα έχει τα αναμενόμενα αποτελέσματα. Τα νέα, μακρύτερα εξωτερικά σύνορα κάνουν μεγαλύτερο τον κίνδυνο επιδημικών επιζωοτιών, όπως ο αφθώδης πυρετός, η πανώλη των χοίρων και η πανώλη των ορνίθων. Εάν προσθέσουμε ότι η επισιτιστική ασφάλεια, η καλή διαβίωση των ζώων και οι περιβαλλοντικές απαιτήσεις για τους παραγωγούς στην Ευρωπαϊκή Ένωση είναι οι υψηλότερες στον κόσμο, τότε πρέπει να είμαστε προετοιμασμένοι να διαρθρώσουμε τον προϋπολογισμό του 2004, έτσι ώστε να δοθούν επιδόματα τόσο στους καταναλωτές όσο και στους αγρότες. Δεδομένων των μεγάλων φιλοδοξιών της Ευρωπαϊκής Ένωσης, ένα μικρό καταναλωτικό συμπλήρωμα για αρκετά προϊόντα, όπως το γάλα και το κρέας, θα ήταν όσον αφορά αυτό το θέμα δικαιολογημένο.
<P>
Κυρία Πρόεδρε, ως εισηγητής για τον γεωργικό προϋπολογισμό, κατέθεσα εξ ονόματος της Επιτροπής Γεωργίας και Ανάπτυξης της Υπαίθρου τις ακόλουθες προτάσεις αλλαγής της αντιμετώπισης αυτής της πρώτης ανάγνωσης. Καταρχάς, θα θέλαμε να δοθούν περισσότερα χρήματα στο πρόγραμμα LEADER. Το ίδιο ισχύει για το πρόγραμμα SAPAR, το οποίο είναι εξαιρετικά σημαντικό για τα νέα κράτη μέλη μας. Θα εκτιμούσαμε επίσης την εισαγωγή μιας νέας γραμμής του προϋπολογισμού για το πρόγραμμα LEADER EAST. Επιπλέον, θέλουμε επιπλέον 23 εκατ. ευρώ για έλεγχο και πρόληψη. Θα θέλαμε επίσης να δοθούν επιπλέον 6 εκατ. ευρώ για την προώθηση των πληρωμών από τα κράτη μέλη, ιδιαίτερα για να γίνει πιο ουσιαστική η πολιτική που καθορίζεται από την αγορά. Επίσης, επιπλέον 1 εκατ. ευρώ για την προώθηση των πληρωμών από την ΕΕ.
<P>
Όσον αφορά την παροχή πληροφοριών για την τροποποιημένη γεωργική πολιτική, θα θέλαμε να δοθούν επιπλέον 3 εκατομμύρια. Και στον τομέα των επιζωοτιών, ιδιαίτερα, θα θέλαμε να δοθούν επιπλέον 12 εκατ. ευρώ για κτηνιατρικά μέτρα και για μέτρα για την καλή διαβίωση των ζώων και τη δημόσια υγεία. Θα θέλαμε επίσης να δοθούν επιπλέον 18 εκατ. ευρώ για το κτηνιατρικό ταμείο επειγόντων περιστατικών για τις επιζωοτίες. 
<SPEAKER ID="154" LANGUAGE="SV" NAME="Grönfeldt Bergman (PPE-DE )." AFFILIATION="">
<P>
    Κυρία Πρόεδρε, όταν πραγματοποιήθηκε η προηγούμενη συζήτηση για τον προϋπολογισμό στην Ολομέλεια στα τέλη Σεπτεμβρίου, εξέφρασα την ανησυχία μου για τις εκθέσεις σχετικά με τις παρατυπίες στην Eurostat. Η Επιτροπή έχει έκτοτε παρουσιάσει εκθέσεις σχετικά με τις δράσεις, αλλά, ωστόσο, είναι λυπηρό το γεγονός ότι οι εκθέσεις αυτές δεν καθιστούν σαφές τι συνέβη και ποιος είναι υπεύθυνος. Είναι σημαντικό, σε αυτό το πλαίσιο, να τονίσουμε τον σημαντικό ρόλο που διαδραμάτισε η Eurostat στη νομισματική ένωση. Η Ευρωπαϊκή Κεντρική Τράπεζα εξαρτάται από αξιόπιστες στατιστικές, προκειμένου να μπορέσει να λάβει τις αποφάσεις της σχετικά με τη νομισματική πολιτική. Συνεπώς, είναι εξαιρετικά σημαντική η έρευνα των παρατυπιών χωρίς καθυστέρηση και ο σχεδιασμός σωστών διαδικασιών, ώστε να εξασφαλιστεί ότι οι δραστηριότητες της Eurostat θα επικεντρωθούν στην παρουσίαση στατιστικών.
<P>
Πιστεύω επίσης ότι είναι καιρός να ξεκινήσουμε τη διεξαγωγή μιας γενικότερης συζήτησης σχετικά με τον τρόπο που ο προϋπολογισμός της ΕΕ χρησιμοποιείται στην πραγματικότητα. Θα ήθελα να επιστήσω την προσοχή σε ορισμένες από τις συστάσεις που παρουσιάστηκαν στην έκθεση που είναι γνωστή ως έκθεση Sapir, η οποία παρατηρεί πολύ σωστά ότι ο προϋπολογισμός της ΕΕ είναι απαρχαιωμένος. Οι δαπάνες, τα έσοδα και οι διαδικασίες δεν συνάδουν με τη σημερινή και τη μελλοντική κατάσταση. Η έκθεση προτείνει, μεταξύ άλλων, ότι το κόστος της γεωργικής και περιφερειακής πολιτικής πρέπει να μειωθεί σημαντικά και ότι τα κονδύλια πρέπει να δίδονται από τον προϋπολογισμό σε περιπτώσεις όπου μπορούν να δημιουργήσουν βασικές προϋποθέσεις απασχόλησης και ανάπτυξης. Όλοι φαίνονται να συμφωνούν για τη σημασία των μικρομεσαίων επιχειρήσεων για την οικονομική ανάπτυξη. Πρέπει επίσης να αναλάβουμε δράση προς όφελος αυτών των επιχειρήσεων. Στη μελλοντικά διευρυμένη ΕΕ, θα είναι δραστικά απαραίτητη η μείωση της γεωργικής ενίσχυσης, ώστε να μεταρρυθμιστούν τα Διαρθρωτικά Ταμεία και να δημιουργηθεί περιθώριο ανάπτυξης μέσω των ιδιωτικών επιχειρήσεων.
<P>
Τόσο το ζήτημα της Eurostat όσο και το ζήτημα του πώς θα είναι ο μελλοντικός προϋπολογισμός της ΕΕ αφορούν την αξιοπιστία. Εάν θέλουμε να έχει ο κόσμος εμπιστοσύνη στην ΕΕ, έχει πολύ μεγάλη σημασία να μην γίνεται κατάχρηση και διασπάθιση των χρημάτων του, αλλά να χρησιμοποιούνται με λογικό τρόπο που θα ωφελεί τον κόσμο και την ανάπτυξη της ΕΕ. 
<SPEAKER ID="155" LANGUAGE="" NAME="Perry (PPE-DE )." AFFILIATION="(ΕΝ)">
<P>
    Κυρία Πρόεδρε, θα ήθελα κι εγώ να εκφράσω τις ευχαριστίες μου στον κ. Mulder για τον τρόπο με τον οποίο εκτέλεσε τα καθήκοντά του ως εισηγητής του προϋπολογισμού φέτος. Θα υποστηρίξω τις προτάσεις του προϋπολογισμού για το 2004, αλλά με κάποιο δισταγμό και βεβαίως θα υποστηρίξω τις σχετικές τροπολογίες. Ειδικότερα, επιδοκιμάζω τις τροπολογίες που προτείνει η Επιτροπή Πολιτισμού και ζητώ από το Κοινοβούλιο να λάβει υπόψη αυτούς τους οργανισμούς, όπως τα κοινοβούλια των νέων και η Ορχήστρα των Νέων, οι οποίοι κάνουν εξαιρετική δουλειά με τους νέους, αλλά χρειάζονται την άμεση και αποτελεσματική καταβολή των πόρων τους, γεγονός που δεν συμβαίνει πάντα. Επιδοκιμάζω ιδιαίτερα τα σχόλια της κ. Dührkop Dührkop· η Επιτροπή πρέπει να αποκτήσει τη νομική βάση ώστε τα κονδύλια αυτά να καταβληθούν του χρόνου άμεσα και έγκαιρα.
<P>
Νομίζω ότι είμαι ο τελευταίος ομιλητής από το Κοινοβούλιο πριν από τον εισηγητή και την Επιτροπή και θέλω απλώς να θέσω τρία θεμελιώδη ζητήματα. Το επίπεδο του προϋπολογισμού της Ευρωπαϊκής Ένωσης, το οποίο υπερβαίνει το ΑΕγχΠ της Ευρώπης μόλις κατά 1%, είναι αρκετά σωστό. Όταν ξεκίνησα την πολιτική μου σταδιοδρομία, ένας ηλικιωμένος κύριος μου είπε “να θυμάσαι πάντα ότι όταν σηκώνεις το χέρι σου για να ψηφίσεις υπέρ δαπανών, στην πραγματικότητα το κατεβάζεις μέσα στην τσέπη μου”. Ένα λεπτό ανά ευρώ είναι αποδεκτό, αλλά όχι περισσότερο. Δεύτερον, η Επιτροπή πρέπει να τακτοποιήσει τους λογαριασμούς της. Όλη η καλή δουλειά που γίνεται από τα προγράμματα της Ευρωπαϊκής Ένωσης καταστρέφεται εντελώς από αυτά τα τακτικά λογιστικά προβλήματα. Δεν υπάρχει ούτε ένας Επίτροπος που να είναι διατεθειμένος να αναλάβει αυτή την ευθύνη και να κάνει αυτό που πρέπει; Μέχρι να γίνει αυτό, αυτή που θα βγαίνει χαμένη είναι η Ευρωπαϊκή Ένωση.
<P>
Τέλος, πρέπει να έχουμε σωστό δημοκρατικό έλεγχο. Το περασμένο έτος, για παράδειγμα, η αρμόδια για τον προϋπολογισμό αρχή ψήφισε 3 εκατομμύρια ευρώ για το Euronews. Μόλις χθες έμαθα ότι μέχρι σήμερα ούτε μια δεκάρα από τα χρήματα αυτά δεν έχει αποδοθεί στο Euronews, το οποίο αποτελεί έναν από τους καλύτερους τρόπους πληροφόρησης των πολιτών της Ευρωπαϊκής Ένωσης για τις ευρωπαϊκές υποθέσεις. Φοβάμαι ότι η Επιτροπή δεν ενδιαφέρεται καθόλου για την τύχη του Euronews. Το χειρότερο όμως είναι ότι αγνοεί την αρμόδια για τον προϋπολογισμό αρχή, στην οποία θα έπρεπε να δείχνει όσο το δυνατόν μεγαλύτερο σεβασμό. 
<SPEAKER ID="156" LANGUAGE="DE" NAME="Rübig (PPE-DE )" AFFILIATION="">
<SPEAKER ID="157" LANGUAGE="" NAME="Πρόεδρος." AFFILIATION="">
<P>
   – Κύριε Rübig, σημειώνω την παρατήρησή σας· γνωρίζετε, όμως, ότι όλοι οι ομιλητές που έλαβαν τον λόγο το έπραξαν διότι είχαν εγγραφεί οι ίδιοι ή τους είχαν εγγράψει στον κατάλογο οι Ομάδες τους. 
<SPEAKER ID="158" LANGUAGE="NL" NAME="Mulder (ELDR )" AFFILIATION=", εισηγητής">
<P>
   .  Θα ήθελα να ευχαριστήσω όσους συμμετείχαν σε αυτήν τη συζήτηση και σας ευχαριστώ όλους για τα ενθαρρυντικά λόγια και επίσης για τα ενίοτε αποδοκιμαστικά λόγια. Αυτό είναι μέρος μιας φυσιολογικής συζήτησης. Είναι σαφές ότι δεν μπορώ να απαντήσω σε όλους. Θα ήθελα να θίξω τα βασικά σημεία. Είμαι σε κάθε περίπτωση ικανοποιημένος με τα σχόλια της κ. Schreyer, η οποία λέει ότι, σε σύγκριση με προηγούμενα έτη, ο προϋπολογισμός επί του οποίου θα ψηφίσουμε παρουσιάζει τη μικρότερη αύξηση σε σχέση με τις προτάσεις του Συμβουλίου και της Επιτροπής.
<P>
Εκτιμώ πολύ τις παρατηρήσεις της σχετικά με την αποδοχή εκ μέρους της Επιτροπής των πρωτοβουλιών που αφορούν τη γεωργία. Το θεωρώ θετικό στοιχείο. Για άλλη μια φορά, ελπίζω ότι και το Συμβούλιο θα τις εγκρίνει, αλλά, για λόγους ασφαλείας, αυτό το Κοινοβούλιο τροποποίησε όλες τις προπαρασκευαστικές δράσεις και όλα τα πιλοτικά προγράμματα τόσο της κατηγορίας 1 όσο και της κατηγορίας 3, σε περίπτωση που το Συμβούλιο απορρίψει τις δράσεις της κατηγορίας 1. Μπορώ απλώς να προτείνω το εξής: προσπαθήστε να τις χρηματοδοτήσετε από την κατηγορία 1. Το περιθώριο είναι μεγαλύτερο εδώ σε σχέση με την κατηγορία 3.
<P>
Ο κ. Garriga και η κ. Dührkop εξέφρασαν την ανησυχία τους για την πρόοδο της διαδικασίας συναπόφασης επί των γραμμών Α 30 κλπ. Συμμερίζομαι την ανησυχία τους. Ελπίζω ότι στο τέλος του έτους δεν θα βρεθούμε σε μια κατάσταση στην οποία θα αντιμετωπίζουμε σοβαρές δυσκολίες σχετικά με τον τρόπο συνέχισης της χρηματοδότησης αυτών των σχεδίων. Φρονώ ότι η συνέχιση αυτών των σχεδίων που έχουμε χρηματοδοτήσει στο παρελθόν έχει πολύ μεγάλη σημασία για τη φήμη της Ευρωπαϊκής Ένωσης γενικά και είναι προς το συμφέρον όλων των τομέων που χρηματοδοτούμε.
<P>
Όσον αφορά τα ζητήματα που έθιξαν διάφοροι ομιλητές, θα ήθελα, ως εισηγητής, να επιμείνω στη διατήρηση των χρηματοδοτικών προοπτικών όπως αυτές έχουν συμφωνηθεί. Μπορώ απλώς να εκφράσω την ελπίδα ότι κατά την ψηφοφορία, σίγουρα όσον αφορά την κατηγορία 1Β, δεν θα υπερβούμε αυτές τις δημοσιονομικές προοπτικές. Βεβαίως, συμφωνώ με τον Terry Wynn, ο οποίος υποστηρίζει ότι αυτή είναι απλώς η πρώτη ανάγνωση. Παρόλα αυτά, φρονώ ότι, ακόμα και στην πρώτη ανάγνωση, πρέπει να επιμείνουμε σε αυτήν την αρχή όσο το δυνατόν περισσότερο.
<P>
Ο κ. Dover, ο οποίος δεν βρίσκεται πλέον στην Αίθουσα, εξέφρασε αμφιβολίες σχετικά με την ανάγκη πολλών γλωσσών στην Ευρωπαϊκή Ένωση. Πρόκειται για ένα θέμα που επανεμφανίζεται συνεχώς σε πολλές ομιλίες. Φρονώ ότι πρέπει απλώς να συμμορφωθούμε με τη Συνθήκη. Ο κ. Terry Wynn έχει, νομίζω, δώσει μια εξαιρετική περιγραφή του προβλήματος, όσον αφορά τόσο την κατηγορία 1Β, για την οποία έχω ήδη μιλήσει, όσο και το θέμα του Ιράκ. Φρονώ ότι πρέπει απλώς να αναμένουμε το αποτέλεσμα της ψηφοφορίας και να αποφασίσουμε τι θα πρέπει να πράξουμε βάσει αυτής.
<P>
Ο κ. Ferber και πολλοί άλλοι αναφέρθηκαν στη σημασία των γραφείων ευρωπαϊκής πληροφόρησης του κοινού, και έχω και ο ίδιος αναφερθεί ήδη σε αυτό. Επ’ αυτού του θέματος, φρονώ ότι η Επιτροπή πρέπει να καταλήξει σύντομα σε προτάσεις, ούτως ώστε να μην προκαλέσουμε σε αυτά τα γραφεία ευρωπαϊκής πληροφόρησης του κοινού κάποια ανεπανόρθωτη ζημία, διότι οι ευρωπαίοι πολίτες τα εκτιμούν πολύ. Ακόμα και με τους νέους δημοσιονομικούς κανονισμούς πρέπει να λάβουμε μέτρα, ώστε να μπορέσουμε να τα συνεχίσουμε.
<P>
Όπως και ο κ. Kuckelkorn, είμαι ευχαριστημένος έως τώρα με το ικανοποιητικό επίπεδο συνεργασίας όσον αφορά τους οργανισμούς. Ελπίζω ότι αυτό θα συνεχιστεί και στο μέλλον. Δύο παρατηρήσεις σχετικά με αυτούς τους οργανισμούς, επί των οποίων θα ληφθεί πιθανόν μια απόφαση την Πέμπτη: η εγγραφή στο αποθεματικό του 10% και η συζήτηση για τα οργανογράμματα των οργανισμών. Ελπίζω ότι όλα μπορούν να επιλυθούν με τη στενή συνεργασία τόσο με τον ίδιο όσο και με τους οργανισμούς, ούτως ώστε να μπορέσουμε να επιλύσουμε αυτό το ζήτημα πριν από τη δεύτερη ανάγνωση. Δεν υπάρχει πρόθεση να δημιουργήσουμε περιττές δυσκολίες, αλλά ένα Κοινοβούλιο πρέπει να ασκεί σωστά τις δημοκρατικές εξουσίες του.
<P>
Μπορώ να επιβεβαιώσω τον κ. Bartho Pronk, ο οποίος δεν βρίσκεται πλέον στην Αίθουσα, ότι το ταμείο εγγυήσεων για τις μικρομεσαίες επιχειρήσεις θα ισχύει επίσης και για τις μικρομεσαίες επιχειρήσεις που ασχολούνται με την υγεία και την ασφάλεια στον χώρο εργασίας. Τίποτα δεν μπορεί να το εμποδίσει αυτό.
<P>
Τέλος, ο κ. Goodwill αναρωτήθηκε εάν θα αναθέσουμε στον Ευρωπαϊκό Οργανισμό Περιβάλλοντος στην Κοπεγχάγη περαιτέρω καθήκοντα, χωρίς να του διαθέσουμε νέους πόρους. Υπήρξαν στενές διαβουλεύσεις με τον οργανισμό, ο οποίος αισθάνεται ότι θα μπορούσε να εκτελέσει αυτά τα επιπλέον καθήκοντα στο σχέδιο προϋπολογισμού που παραδώσαμε. Έτσι, αν οι ίδιοι το υποστηρίζουν αυτό, ποιος είμαι εγώ για να τους δώσω επιπλέον χρήματα; Για τον λόγο αυτόν, κατέληξα σε αυτήν την άποψη. Ελπίζω ότι θα συνεχίσω την καλή συνεργασία με όλους σας και ότι, για άλλη μία φορά, μπορώ να εκφράσω τις ευχαριστίες μου σε όλους όσοι συμμετείχαν σε αυτήν τη συζήτηση. 
<SPEAKER ID="159" LANGUAGE="DE" NAME="Schreyer," AFFILIATION="Επιτροπή">
<P>
   . Κυρία Πρόεδρε, κυρίες και κύριοι, θα ήθελα αρχικά να ευχαριστήσω γι’ άλλη μία φορά τον κ. Mulder για τα καλά του λόγια. Πιστεύω ότι θα μπορέσουμε ασφαλώς να συνεχίσουμε την εξαιρετική μας συνεργασία και στο επόμενο στάδιο της διαδικασίας του προϋπολογισμού.
<P>
Κύριε Perry, θα πω δυο λόγια για την παρατήρησή σας σχετικά με τον τρόπο που τηρούμε τους λογαριασμούς μας. Έχουμε τακτικό δημοσιονομικό έλεγχο. Κάθε χρόνο λαμβάνουμε βεβαίωση από το Ελεγκτικό Συνέδριο ότι οι λογαριασμοί μας αντικατοπτρίζουν σωστά τα έσοδα, τις δαπάνες και τα περιουσιακά στοιχεία στο τέλος του χρόνου. Θα εκσυγχρονίσουμε τον δημοσιονομικό έλεγχο, που ωστόσο είναι τακτικός.
<P>
Ως προς τα γραφεία ευρωπαϊκής πληροφόρησης του κοινού, στα οποία αναφέρθηκαν αρκετοί ομιλητές, μπορώ να επαναλάβω ότι δεν είναι θέμα νομικής βάσης. Δεν πρόκειται για τα ίδια θέματα με τα κονδύλια Α 30, όπου φαίνεται ότι απαιτείται μια νομική βάση, αλλά αφορούν πόρους για την πληροφόρηση, για τους οποίους υπάρχει αποκλειστικό προνόμιο της Επιτροπής. Εδώ υπάρχουν διάφορες πτυχές που από όσο γνωρίζω συζητούνται και στην επιτροπή.
<P>
Ως προς το ζήτημα των κονδυλίων A 30 και των βασικών νομικών πράξεων, θα ήθελα να απαντήσω σε διάφορους ομιλητές και, φυσικά, ειδικά στην κ. Dührkop Dührkop, η οποία επιτελεί δύσκολο και εντατικό έργο προκειμένου να δείξει στις επιτροπές πόσο επείγουσα είναι αυτή η νομική βάση. Θεωρώ απαράδεκτο το γεγονός ότι το Συμβούλιο δεν δίνει αρκετή βαρύτητα στο ζήτημα αυτό. Πρέπει οπωσδήποτε να λαμβάνουμε υπόψη και το χρονικό πλαίσιο. Εάν αποφασιζόταν τώρα μια μεταβατική λύση και το Συμβούλιο έλεγε: “ωραία, τότε δεν χρειάζεται να κάνουμε καμία κίνηση”, πολύ σύντομα θα βρισκόμασταν μπροστά στην κατάσταση να συνεδριάζει το Κοινοβούλιο για τελευταία φορά πριν από τις επόμενες ευρωεκλογές και να μην υπάρχει ακόμα νομική βάση.
<P>
Θεωρώ επίσης απόλυτα εσφαλμένη τη στάση που επικρατεί εν μέρει στο Συμβούλιο, δηλαδή το να λέγεται ότι αυτές οι επιχορηγήσεις είναι προς το συμφέρον του Κοινοβουλίου. Ασφαλώς είναι προς το συμφέρον και των κρατών μελών να διασφαλιστούν οι επιχορηγήσεις για παράδειγμα για το Ινστιτούτο της Φλωρεντίας ή της Bruges, για να αναφέρω μόνο δύο από αυτά. Είναι φυσικά προς το κοινό συμφέρον της Ευρώπης και γι’ αυτό είναι και προς το κοινό συμφέρον να αποφασίσουμε εδώ το συντομότερο δυνατόν για αυτές τις νομικές βάσεις.
<P>
Πριν από λίγες εβδομάδες και τα Ηνωμένα Έθνη απέσυραν τους συνεργάτες τους από το Ιράκ. Όμως ασφαλώς κάποιος πρέπει να υλοποιεί επί τόπου κάθε βοήθεια που αποφασίζεται εδώ. Το ζητούμενο είναι να κάνουμε κάτι ρεαλιστικό. Κύριε Elles, στο Αφγανιστάν δεσμευτήκαμε για μια πενταετία. Τώρα το ζητούμενο είναι μια δέσμευση μέχρι το τέλος του χρόνου. Σας απευθύνω έκκληση να μην το ξεχάσετε αυτό. Ας υποθέσουμε ότι εγκρίνεται η τροπολογία για τα 500 εκατομμύρια ευρώ. Τι θα πρέπει τότε να υποσχεθεί η Επιτροπή στη Μαδρίτη αν ταυτόχρονα το Συμβούλιο μιλάει για 200 εκατομμύρια ευρώ; Αν δεν θέλετε περικοπές στην κατηγορία 4, το ποσόν σύντομα θα είναι ανάγκη να ληφθεί από ένα μεγαλύτερο αποθεματικό ευελιξίας και αυτό μπορεί να αποφασιστεί μόνο από κοινού. Αυτό σημαίνει πως η Επιτροπή δεν θα μπορούσε να δώσει καμία σαφή υπόσχεση στη Μαδρίτη. Για τον λόγο αυτόν σας παρακαλώ να το ξανασκεφτείτε.
<P>
Ο Πρόεδρος της Επιτροπής Προϋπολογισμών κ. Wynn μου έθεσε το συγκεκριμένο ερώτημα σχετικά με έναν ενδεχόμενο συμπληρωματικό προϋπολογισμό. Δεν είναι απίθανο να γίνει ενδεχομένως τον επόμενο χρόνο άλλη μια διάσκεψη χορηγών, ειδικά ενόψει του δισταγμού που δείχνουν τα κράτη μέλη. Ως εκ τούτου, σας καλώ να εξετάσετε αν υπάρχει δυνατότητα να αποφασίσει το Κοινοβούλιο τώρα, κατά την πρώτη ανάγνωση, με πρόταση ψηφίσματος να υποβάλει δήλωση για τον προϋπολογισμό 2004, με την οποία να καλεί την Επιτροπή να υποβάλει στο μέσον του επομένου χρόνου έκθεση για την εκτέλεση και την αξιολόγηση αυτής της βοήθειας. Εάν τότε η κατάσταση ως προς την ασφάλεια έχει αλλάξει και έχουν λυθεί και άλλα πολιτικά θέματα, και εάν πραγματικά μπορεί να υλοποιηθεί επί τόπου η βοήθεια, θα μπορούμε να εξετάσουμε αν θα λάβουμε άλλη απόφαση ως προς το ύψος της. Όμως τώρα σας παρακαλώ πραγματικά να δώσετε μια σαφή εντολή στην Επιτροπή για τη διάσκεψη των χορηγών και να καταστήσετε απόλυτα σαφές ότι στο θέμα της βοήθειας τώρα το Ευρωπαϊκό Κοινοβούλιο και η Ευρωπαϊκή Ένωση μιλούν με μία φωνή. 
<SPEAKER ID="160" LANGUAGE="" NAME="Πρόεδρος." AFFILIATION="(Η συνεδρίαση διακόπτεται στις 17.55 και συνεχίζεται στις 18.00)">
<SPEAKER ID="161" LANGUAGE="NL" NAME="Sanders-ten Holte (ELDR )," AFFILIATION="γραπτώς">
<P>
   .  Κυρία Πρόεδρε, κυρία Επίτροπε, κύριοι συνάδελφοι, στήριξη για το Ιράκ; Αναφέρονται 160, 200, ακόμα και 500 εκατομμύρια σαν να μην έχουν καμία αξία. Όποια και αν είναι η κατάληξη, θέλω να καταστήσω απολύτως σαφές εδώ ότι τα κονδύλια για την αναπτυξιακή βοήθεια δεν πρέπει να χρησιμοποιηθούν για αυτόν τον λόγο! Η καταπολέμηση της φτώχειας είναι ο κύριος στόχος της ευρωπαϊκής αναπτυξιακής συνεργασίας, για αυτόν τον σκοπό πρέπει να χρησιμοποιηθούν τα χρήματα. Κατά τη γνώμη μου, το αποθεματικό και το μέσο ευελιξίας είναι οι κατάλληλοι πόροι για την ευρωπαϊκή συνεισφορά στο Ιράκ. Ως εισηγήτρια, έχω επιχειρηματολογήσει υπέρ της τροποποίησης της ονοματολογίας των γραμμών του προϋπολογισμού για την αναπτυξιακή συνεργασία με την Ασία και τη Λατινική Αμερική. Η πλειοψηφία όσων ζουν κάτω από το όριο της φτώχειας του ενός δολαρίου εξακολουθεί να ζει σε αυτές τις περιοχές. Αυτές οι γραμμές του προϋπολογισμού πρέπει να υπαχθούν στο πλαίσιο της αναπτυξιακής συνεργασίας και όχι των εξωτερικών σχέσεων. Είναι ζήτημα κατάρτισης προϋπολογισμού βάσει δραστηριοτήτων και όχι εσωτερικής διάρθρωσης της Επιτροπής ως βάσης για την ανάλυση του προϋπολογισμού. Ένα ακόμα σημείο είναι η τεχνογνωσία των αντιπροσωπειών της ΕΕ. Εάν μπορέσουμε να ανεβάσουμε το επίπεδο μέσω κατάρτισης και επιπλέον επενδύσεων, όχι μόνο θα επιτύχουμε τον στόχο του 35% για τις κοινωνικές υποδομές στις αναπτυσσόμενες χώρες, αλλά μπορούμε επίσης να διασφαλίσουμε ότι τουλάχιστον το 20% αυτού του ποσού θα μπορεί να δαπανηθεί στην πρωτοβάθμια εκπαίδευση και την υγειονομική περίθαλψη. 
<SPEAKER ID="162" LANGUAGE="" NAME="" AFFILIATION="Αντιπροέδρου">
<SPEAKER ID="163" LANGUAGE="" NAME="Πρόεδρος." AFFILIATION="Πρώτο Μέρος">
<P>
   Η ημερήσια διάταξη προβλέπει την Ώρα των Ερωτήσεων προς την Επιτροπή (B5-0279/2003).
<SPEAKER ID="164" LANGUAGE="" NAME="Πρόεδρος." AFFILIATION="">
<P>
Στην απάντησή της στις 2.10.2003 (P-2694/03) επιβεβαιώνει η Επιτροπή πληροφορίες για τη διακριτική μεταχείριση επιχειρήσεων από άλλα κράτη μέλη έναντι της Γερμανίας.
<SPEAKER ID="165" LANGUAGE="ES" NAME="De Palacio," AFFILIATION="Επιτροπή.">
<P>
    Κύριε Πρόεδρε, θα ήθελα να επισημάνω ότι η Γερμανία ενημέρωσε την Επιτροπή για την πρόθεσή της να εισαγάγει σύστημα διοδίων βασισμένο στην απόσταση που διανύουν τα φορτηγά αυτοκίνητα, προτείνοντας μια σταθερή μέση τιμή 12, 6 λεπτών ανά χιλιόμετρο.
<P>
Στις 6 Μαρτίου, η Γερμανία ενημέρωσε την Επιτροπή για την πρόθεσή της να εισαγάγει ένα σύστημα επιστροφής των διοδίων –μερικής τουλάχιστον επιστροφής ή αποζημίωσης– βασισμένο σε ειδικές επιβαρύνσεις που θα μπορούσαν να επιτρέψουν μια αποζημίωση μέχρι ένα μέσο ποσό 15 λεπτών.
<P>
Η Επιτροπή πρέπει να εκτιμήσει αν το ανακοινωθέν μέτρο συνάδει με την κοινή αγορά και συμβιβάζεται με την ισχύουσα κοινοτική νομοθεσία. Δεδομένων των αμφισβητήσεων που προκάλεσε αυτό το μέτρο, στις 23 Ιουλίου 2003, η Επιτροπή αποφάσισε να ξεκινήσει επίσημη έρευνα, σύμφωνα με τη διαδικασία του άρθρου 88, παράγραφος 2 της Συνθήκης ΕΚ, ούτως ώστε η Γερμανία και άλλα ενδιαφερόμενα μέρη να έχουν τη δυνατότητα να υποβάλουν τις παρατηρήσεις τους. Στις 27 Αυγούστου 2003, το κείμενο δημοσιεύτηκε στην Επίσημη Εφημερίδα της Ευρωπαϊκής Ένωσης και η Επιτροπή αναμένεται να λάβει την τελική απόφαση μέχρι το τέλος του έτους.
<SPEAKER ID="166" LANGUAGE="DE" NAME="Grosch (PPE-DE )" AFFILIATION="">
<SPEAKER ID="167" LANGUAGE="ES" NAME="De Palacio," AFFILIATION="Επιτροπή.">
<P>
Ο Γερμανός Υπουργός Μεταφορών, κ. Stolpe, με έχει διαβεβαιώσει επανειλημμένα –και τα γεγονότα τον επιβεβαιώνουν– ότι αυτό το σύστημα δεν πρόκειται να λειτουργήσει μέχρι να μπορέσει να λειτουργεί ομαλά, χωρίς κανένα πρόβλημα και χωρίς διακρίσεις. Αυτό, λοιπόν είναι που λαμβάνω υπόψη. 
<SPEAKER ID="168" LANGUAGE="DE" NAME="Rübig (PPE-DE )" AFFILIATION="">
<SPEAKER ID="169" LANGUAGE="ES" NAME="De Palacio," AFFILIATION="Επιτροπή.">
<P>
    Κύριε Rübig, υπάρχει αυτή τη στιγμή μια νομοθεσία, γνωστή ως ευρωπαϊκό σήμα τέλους κυκλοφορίας, η οποία θεσπίζει τα κριτήρια σύμφωνα με τα οποία μπορεί να καθοριστεί πληρωμή για τη χρήση ορισμένων υποδομών, δηλαδή διόδια.
<P>
Επομένως, κύριε Rübig, πιστεύω ότι είναι σημαντικό να διατηρήσουμε αυτό που θεσπίζεται σε αυτή την πρόταση: να συνδέσουμε αυτά τα έσοδα με τη χρήση της υποδομής, με τη συντήρηση των υποδομών και με τον τομέα των μεταφορών, και να μην συνδέσουμε αυτά τα έσοδα με τα δημόσια έσοδα, τα έσοδα των διοικήσεων, διότι σε αυτή την περίπτωση, επαναλαμβάνω, θα έπρεπε να επιλέξουμε μια διαφορετική νομική βάση και θα έπρεπε να την εγκρίνουμε ομόφωνα, και δεν ξέρω αν αυτή θα ήταν η καλύτερη προσέγγιση αν θέλουμε πραγματικά να πετύχουμε μια τροποποίηση στην οδηγία για το ευρωπαϊκό σήμα τέλους κυκλοφορίας. 
<SPEAKER ID="170" LANGUAGE="" NAME="Πρόεδρος." AFFILIATION="">
<P>
εν συνεχεία των ερωτήσεών μου προς την Επιτροπή σχετικά με τη διέλευση μέσω της Βουλγαρίας και της ενημέρωσης από την Επιτροπή για τις σχετικές διαδικασίες το Σεπτέμβριο του 2001 πραγματοποίησα από τις 6 ως τις 8 Σεπτεμβρίου κατ’ ιδίαν επιτόπου εξέταση των διαδρομών διέλευσης μέσω Βουλγαρίας και Σερβίας-Μαυροβουνίου. Διαπίστωσα λοιπόν ότι τα παράπονα που μου έχουν εκφραστεί ανταποκρίνονται στην πραγματικότητα.
<P>
Πληροφορήθηκα από ταξιδιώτες ότι τελωνειακοί υπάλληλοι απαιτούν συχνά από αλλοδαπούς να τους καταβάλουν 5 ευρώ. Εάν δεν υπακούσουν σ’ αυτήν την απαίτηση, οι υπάλληλοι τους απειλούν με μακρά αναμονή των οχημάτων τους στα σύνορα. Διαπίστωσα ιδίοις όμμασι ότι οι τελωνειακοί υπάλληλοι και οι αστυνομικοί διεξάγουν άσκοπους ελέγχους και επιβάλλουν αυθαίρετα και χωρίς λόγο πρόστιμα και ποινές που κυμαίνονται μεταξύ 70 και 200 ευρώ ανά αυτοκίνητο. Αυτή η συμπεριφορά είναι κατάφωρα αντίθετη προς τους κανόνες και τις πρακτικές που προβλέπονται από την ΕΕ για τις υποψήφιες προς ένταξη χώρες.
<SPEAKER ID="171" LANGUAGE="DE" NAME="Verheugen," AFFILIATION="Επιτροπή">
<P>
   .  Κύριε Πρόεδρε, κύριε Ceyhun, τα γεγονότα που παρουσιάζετε στην ερώτησή σας είναι γνωστά στην Επιτροπή. Δυστυχώς, τέτοια περιστατικά γνωρίζουμε ότι δεν συμβαίνουν μόνο στη Βουλγαρία, αλλά και σε έναν μεγάλο αριθμό χωρών του κόσμου και πιστεύω ότι γνωρίζετε όπως και εγώ τα αίτιά τους. Πρέπει ασφαλώς να σημειώσουμε ότι η συμπεριφορά αστυνομικών και τελωνειακών που περιγράφετε στην ερώτησή σας είναι παράνομη, συνιστά αναμφίβολα εγκληματική ενέργεια και σύμφωνα με το βουλγαρικό δίκαιο και πρέπει να διωχθεί. Η Επιτροπή έχει συζητήσει πολλές φορές εντατικά για τα προβλήματα αυτά με την κυβέρνηση της Βουλγαρίας και έχει ασκήσει πίεση για λήψη μέτρων που θα οδηγήσουν στην εξάλειψή τους.
<P>
Τα μέτρα που εφαρμόστηκαν πέρυσι είχαν στο μεταξύ ως αποτέλεσμα 218 πειθαρχικές διαδικασίες κατά τελωνειακών και 212 διαδικασίες κατά αστυνομικών. Μέχρι στιγμής έχουν απολυθεί 40 τελωνειακοί και 47 αστυνομικοί. Η Επιτροπή θα συνεχίσει να παρακολουθεί την εξέλιξη στον ως άνω τομέα και θα χρησιμοποιήσει όλα τα μέσα που διαθέτει για να εξασφαλίσει ότι η Βουλγαρία θα εναρμονιστεί με τις διεθνείς προδιαγραφές και να τη βοηθήσει σε αυτό. 
<SPEAKER ID="172" LANGUAGE="DE" NAME="Ceyhun (PSE )" AFFILIATION="">
<P>
   .  Κύριε Πρόεδρε, κύριε Επίτροπε, θα ήθελα να σας ανακοινώσω ότι οι αρχές της Βουλγαρίας μου ζήτησαν στο μεταξύ συγγνώμη για το δικό μου ζήτημα, γιατί ως γνωστόν είχα και εγώ το ίδιο πρόβλημα με το γερμανικό μου διαβατήριο. Τώρα παραιτούμαι από την ερώτησή μου διότι πιστεύω ότι θα συνεχίσετε να παρακολουθείτε το ζήτημα και ότι το πρόβλημα αυτό θα λυθεί, ει δυνατόν, πριν από το 2007. 
<SPEAKER ID="173" LANGUAGE="" NAME="Πρόεδρος." AFFILIATION="">
<P>
Η ανάπτυξη του ηλεκτρονικού εμπορίου έδωσε ώθηση στη διαφήμιση και στην πώληση φαρμακευτικών προϊόντων χωρίς ιατρική συνταγή μέσω του διαδικτύου, με αποτέλεσμα πολλές φορές να τίθεται σε κίνδυνο η ζωή αυτών που τα λαμβάνουν (περίπτωση 24χρονου νέου στη Βρεταννία).
<P>
Διαθέτει στοιχεία η Επιτροπή για την έκταση της νόμιμης ηλεκτρονικής πώλησης φαρμάκων στην Ευρωπαϊκή Ένωση; Διαθέτει στοιχεία για τη συνολική προμήθεια φαρμάκων μέσω του διαδικτύου με ή χωρίς ηλεκτρονική συνταγογράφηση εντός και εκτός ΕΕ; Σκοπεύει, σε συνεργασία με τις φαρμακευτικές εταιρείες, τον Ευρωπαϊκό Οργανισμό Φαρμάκων, την Παγκόσμια Οργάνωση Υγείας, και το FDA να μελετήσει το φαινόμενο και να προταθούν μέτρα έτσι ώστε να αποτραπεί ο κίνδυνος και για την υγεία και η παραπλάνηση των πολιτών; Προτίθεται να προβεί σε ευρωπαϊκή εκστρατεία ευαισθητοποίησης και ενημέρωσης των καταναλωτών για τους κινδύνους που ελλοχεύουν από την πώληση φαρμάκων μέσω του διαδικτύου; 
<SPEAKER ID="174" LANGUAGE="FR" NAME="Liikanen," AFFILIATION="Επιτροπή">
<P>
   . – Η κοινοτική νομοθεσία στον τομέα των φαρμάκων ρυθμίζει με αυστηρό τρόπο την έγκριση και την κυκλοφορία τους στην αγορά, καθώς και την κατηγοριοποίησή τους. Το ίδιο ισχύει και για τη διαφήμισή τους. Εντούτοις, η διάθεση φαρμάκων σε άτομα, ήτοι η διάθεσή τους στο κοινό από τους φαρμακοποιούς, δεν ρυθμίζεται σε κοινοτικό επίπεδο από το δίκαιο περί φαρμάκων. Κατά συνέπεια, η πώληση φαρμάκων σε άτομα μέσω του Διαδικτύου δεν άπτεται του ευρωπαϊκού δικαίου περί φαρμάκων· άπτεται των εθνικών μέτρων, τα οποία εντάσσονται στο πλαίσιο των “γενικών αρχών” της συνθήκης, με άλλα λόγια των άρθρων 28 έως 30 σχετικά με την ελεύθερη κυκλοφορία των εμπορευμάτων. Η Επιτροπή, συνεπώς, δεν διαθέτει συγκεκριμένα στοιχεία σχετικά με την έκταση της νόμιμης ηλεκτρονικής πώλησης φαρμάκων στην Ευρωπαϊκή Ένωση. Επίσης, δεν διαθέτει στοιχεία σχετικά με τη συνολική ποσότητα των φαρμάκων που διατίθενται μέσω του Διαδικτύου εντός και εκτός της Ευρωπαϊκής Ένωσης, με ή χωρίς ηλεκτρονική συνταγογράφηση.
<P>
Το ζήτημα της συμβατότητας των μέτρων που λαμβάνονται σε εθνικό επίπεδο με τη Συνθήκη, ήτοι με τα άρθρα 28 έως 30, αποτελεί αντικείμενο εξέτασης στο πλαίσιο της υπόθεσης DocMorris NV και Jacques Waterval, η οποία εκκρεμεί ενώπιον του Ευρωπαϊκού Δικαστηρίου. Αφορά κυρίως την εκτίμηση της αναλογικότητας και της αιτιολόγησης παρομοίων εθνικών μέτρων για λόγους προστασίας της ανθρώπινης υγείας και ζωής.
<SPEAKER ID="175" LANGUAGE="" NAME="Μαλλιώρη (PSE )." AFFILIATION="">
<P>
    Κυρία Επίτροπε, λυπάμαι βέβαια που δεν έχουμε πιο συγκεκριμένα στοιχεία για να μας δείχνουν την έκταση και τη σοβαρότητα του προβλήματος. Επιτρέψτε μου, λοιπόν, να σας αναφέρω ότι ο τζίρος από το ηλεκτρονικό εμπόριο των φαρμάκων υπερβαίνει τα 5 δισεκατομμύρια ευρώ, ενώ δεν γνωρίζουμε ποιοι πωλούν τα φάρμακα. Σχετικές έρευνες που έχουν γίνει απέδειξαν ότι είναι άτομα με εγκληματική δραστηριότητα. Επίσης, δεν γνωρίζουμε τον τόπο προέλευσης των φαρμάκων, διότι πολλές φορές δεν προέρχονται από μέρη όπως η Αμερική ή ο Καναδάς, αλλά και από την Ινδία ή τη Βραζιλία, με αποτέλεσμα η σύσταση και το περιεχόμενο του φαρμάκου να είναι πάρα πολύ επιβλαβείς και να μην έχουν καμία σχέση με τις ενδείξεις, καθώς επίσης να υπάρχει ένα κύκλωμα πλαστών, εικονικών ιατρικών γνωματεύσεων, που έχει ως συνέπεια την απειλή της ζωής του αποδέκτη του φαρμάκου. Και αυτό παρατηρήθηκε στη Μεγάλη Βρετανία. Δυστυχώς, μόνο το 2003, πάνω από 600 Βρετανοί αγόρασαν φάρμακα μέσω του Διαδικτύου. Πρέπει πράγματι να επιτρέψουμε αυτή τη διαφήμιση, όταν μάλιστα αναφέρεται σε μικρές ηλικίες; Τα φάρμακα που έχουν τη μεγαλύτερη διάδοση και αγορά μέσω του Διαδικτύου είναι αυτά για την παχυσαρκία. Άρα αφορούν πολύ μικρές ηλικίες. Νομίζω ότι, ανεξάρτητα από την εθνική νομοθεσία, πρέπει οπωσδήποτε να πάρουμε μέτρα και σε κοινοτικό επίπεδο. 
<SPEAKER ID="176" LANGUAGE="" NAME="Πρόεδρος." AFFILIATION="Δεύτερο μέρος">
<P>
   Ο κ. Επίτροπος έχει λάβει υπόψη τη δήλωση της αξιότιμης βουλευτού, που δεν αποτελεί ερώτηση. Θα προχωρήσουμε στο δεύτερο μέρος αυτής της Ώρας των Ερωτήσεων, στο οποίο θα συμμετάσχουν δύο Επίτροποι, ξεκινώντας από τον κ. Byrne.
<P>
Την 1η Ιουλίου τ.ε. ο αρμόδιος για θέματα που αφορούν τους καταναλωτές Επίτροπος ανακοίνωσε στο Κοινοβούλιο ότι είχε ζητήσει από τις υπηρεσίες του να προβούν σε έρευνα σχετικά με την ανάπτυξη προδιαγραφών για προϊόντα με βάση το κρέας, οι οποίες να επιβάλλουν περιορισμούς στην ποσότητα ύδατος που επιτρέπεται να προστεθεί στα προϊόντα του είδους αυτού, καθώς και στην χρήση ζωικών πρωτεϊνών για να “ενισχυθεί” το κρέας. Ο Επίτροπος ανέφερε ότι προτίθετο να αναλύσει τις σχετικές εργασίες των υπηρεσιών του, ούτως ώστε να καθορίσει ποια περαιτέρω δράση θα μπορούσε να αναληφθεί.
<SPEAKER ID="177" LANGUAGE="" NAME="Byrne," AFFILIATION="Επιτροπή.">
<P>
    Αρχικά, θα ήθελα να ευχαριστήσω τον κ. Staes για την ερώτηση που υπέβαλε σχετικά με την προσθήκη νερού και πρωτεϊνών σε κρέας πουλερικών. Το θέμα αυτό συζητήθηκε κατά τη συνεδρίαση της 1ης Ιουλίου 2003 και σήμερα, είναι μια καλή ευκαιρία να ενημερώσω το Κοινοβούλιο σχετικά με την τρέχουσα κατάσταση.
<P>
Θα ήθελα αρχικά να πω λίγα λόγια για το ιστορικό αυτής της υπόθεσης. Όπως γνωρίζετε, οι ιρλανδικές και βρετανικές αρχές αποκάλυψαν δόλιες πρακτικές που είχαν ως στόχο την τεχνητή αύξηση του βάρους του κρέατος των πουλερικών με την προσθήκη νερού και πρωτεϊνών σε άλλα συστατικά. Η διαδικασία αυτή χρησιμοποιείται για την κατακράτηση μεγάλης ποσότητας νερού, έως 40% ή ακόμη και 50%. Αυτός είναι ο λόγος για τον οποίο ζήτησα από τις υπηρεσίες μου να κάνουν ό,τι μπορούν προκειμένου να βελτιωθεί αυτή η ατυχής κατάσταση.
<SPEAKER ID="178" LANGUAGE="NL" NAME="Staes (Verts/ALE )." AFFILIATION="">
<P>
Κατά τη συζήτηση που διεξήχθη την 1η Ιουλίου, ανακοινώσατε ότι θα υπάρξει στενότερη συνεργασία μεταξύ των κρατών μελών και της Επιτροπής ώστε να καταστούν αυστηρότεροι οι έλεγχοι για τον εντοπισμό των απατεώνων. Τι μέτρα έχετε λάβει προς αυτήν την κατεύθυνση;
<P>
Αν και απαντήσατε ήδη σε ορισμένες ερωτήσεις που σκόπευα να θέσω, θα ήθελα να ρωτήσω επιπλέον τα εξής: την 1η Ιουλίου ανακοινώσατε επίσης ότι θα αναπτύξετε πρότυπα για τα προϊόντα κρέατος. Την απάντηση αυτή τη δώσατε όσον αφορά την προσθήκη νερού. Τι γίνεται όμως με την προσθήκη άλλων πρωτεϊνών, με το “κοτόπουλο” που περιέχει πρωτεΐνες βοδινού ή χοιρινού; Ποια είναι τα τελευταία μέτρα που έχουν ληφθεί ως προς αυτό; Μπορείτε να μας πείτε εάν υπάρχει πιθανότητα να απαγορευτεί πλήρως αυτή η πρακτική; Ρωτώ διότι πιστεύω ότι τα τελευταία σας λόγια ήταν πολύ σωστά: πραγματικά, οι πρακτικές αυτές είναι απολύτως απαράδεκτες και πρέπει να απαγορευτούν πλήρως. Γνωρίζετε μήπως πότε ενδέχεται να θεσπιστεί αυτή η απαγόρευση και εάν μπορεί να θεσπιστεί; 
<SPEAKER ID="179" LANGUAGE="" NAME="Byrne," AFFILIATION="Επιτροπή">
<P>
Έχουν ληφθεί ορισμένα μέτρα σχετικά και όχι μόνο σε επίπεδο έρευνας. Ζήτησα επίσης από τις υπηρεσίες μου να διεξαγάγουν λεπτομερή νομική ανάλυση της ισχύουσας νομοθεσίας που διέπει αυτή την κατάσταση. Συγκεκριμένα, ζήτησα ανάλυση της οδηγίας 71/18/ΕΟΚ του Συμβουλίου: θεωρείται ότι τμήμα αυτής της νομοθεσίας απαγορεύει την προσθήκη νερού και υδρολυμένης πρωτεΐνης με σκοπό την κατακράτηση νερού. Η οδηγία αυτή επί του παρόντος υποβάλλεται σε νομική ανάλυση. Μόλις ολοκληρωθεί η ανάλυση, σκοπεύω να συντάξω ανακοίνωση της Επιτροπής προς τα κράτη μέλη.
<SPEAKER ID="180" LANGUAGE="FI" NAME="Kauppi (PPE-DE )." AFFILIATION="">
<SPEAKER ID="181" LANGUAGE="" NAME="Byrne," AFFILIATION="Επιτροπή.">
<P>
    Η ανακοίνωση για την οποία μίλησα αφορά την αντιμετώπιση της κατάστασης που ανέφερε ο κ. Staes στην ερώτησή του, δηλαδή εστιάζει στα ζητήματα της κατακράτησης νερού σε προϊόντα κρέατος –ειδικά στα πουλερικά– και την προσθήκη υδρολυμένης πρωτεΐνης ώστε να κατακρατείται το νερό στο προϊόν. Αυτός είναι ο σκοπός της εν λόγω ανακοίνωσης.
<SPEAKER ID="182" LANGUAGE="" NAME="Whitehead (PSE )." AFFILIATION="(ΕΝ)">
<P>
    Θα ήθελα να μας πει ο Επίτροπος δύο πράγματα. Πρώτον, εξετάζει συγκεκριμένα όρια για το ποσοστό του νερού που μπορεί να προστεθεί; Αντιλαμβάνομαι ότι εξετάζουμε τώρα ένα ανώτατο όριο γύρω στο 20%, αντί για το 40% και 50% που βλέπουμε ορισμένες φορές.
<SPEAKER ID="183" LANGUAGE="" NAME="Byrne," AFFILIATION="Επιτροπή">
<P>
    Πρέπει να πω στον κ. Whitehead ότι δεν εγκρίνω τη διαδικασία κατακράτησης νερού σε ένα προϊόν με σκοπό την “ενίσχυση” του κρέατος, την αύξηση του βάρους, ώστε να παραπλανηθούν οι καταναλωτές και να πιστέψουν ότι αγοράζουν μεγαλύτερη ποσότητα πρωτεΐνης από αυτή που πραγματικά παίρνουν. Πρόκειται σαφώς για μια παραπλανητική πρακτική που σκοπό έχει την εξαπάτηση του καταναλωτή. Δεν σκοπεύω, λοιπόν, να ορίσω ανώτατο όριο προσθήκης νερού, η οποία, ακόμη και σε ποσοστό 20%, παραπλανά τον καταναλωτή.
<SPEAKER ID="184" LANGUAGE="" NAME="Πρόεδρος." AFFILIATION="">
<P>
Εδώ και μερικούς μήνες, μια νέα μόδα έχει κατακλύσει τις ντισκοτέκ, τα καταστήματα ψιλικών και τα νυκτερινά κέντρα του Βελγίου: μια θήκη από χαρτόνι στην οποία τοποθετούνται τα πακέτα των τσιγάρων, με αποτέλεσμα να καλύπτονται τα μηνύματα πρόληψης που αναγράφονται σε αυτά. Πρόκειται ακριβώς για τα μηνύματα εκείνα τα οποία, από τις 30 Σεπτεμβρίου 2003, θα πρέπει να καλύπτουν το 30% της εμπρόσθιας όψης του πακέτου των τσιγάρων και το 40% τουλάχιστον της οπίσθιας όψης, σύμφωνα με την ευρωπαϊκή οδηγία 2001/37/ΕΚ(1).
<P>
Η Ευρωπαϊκή Επιτροπή είναι ενήμερη; Γνωρίζει επίσης ότι πρόκειται για μια αγορά σε πλήρη ανάπτυξη που εκτείνεται σε δώδεκα από τα δέκα πέντε κράτη μέλη; Σκοπεύει να πάρει μέτρα, από κοινού με τα κράτη μέλη, για να τερματισθεί ένα εμπόριο το οποίο βρίσκεται σε καταφανή αντίθεση με το πνεύμα της οδηγίας 2001/37/ΕΚ; Ή, τουλάχιστον, μπορεί να αναλάβει τη δέσμευση να μελετήσει ποιες είναι οι δυνατότητες κίνησης προσφυγών; 
<SPEAKER ID="185" LANGUAGE="" NAME="Byrne," AFFILIATION="Επιτροπή">
<P>
Ο αξιότιμος βουλευτής ρωτά αν οι θήκες από χαρτόνι μέσα στις οποίες τοποθετούνται τα πακέτα τσιγάρων για να καλύπτουν τα μηνύματα πρόληψης, έρχονται σε αντίθεση με το “πνεύμα της οδηγίας”. Το θέμα πρόκειται να εξεταστεί στο πλαίσιο της εφαρμογής της οδηγίας για τα προϊόντα καπνού. Το άρθρο 5 της εν λόγω οδηγίας απαιτεί να αναγράφονται στα πακέτα των τσιγάρων οι τιμές πίσσας, νικοτίνης και μονοξειδίου του άνθρακα και κάθε πακέτο τσιγάρων να φέρει γενικά και πρόσθετα μηνύματα πρόληψης, τα οποία να καλύπτουν τουλάχιστον το 30% της εμπρόσθιας όψης και το 40% τουλάχιστον της οπίσθιας όψης του πακέτου, με σκοπό την ενημέρωση των καταναλωτών σχετικά με τους κινδύνους της χρήσης καπνού.
<P>
Η Επιτροπή θα αναλύσει όλα τα πρακτικά ζητήματα που προκύπτουν από την εφαρμογή της οδηγίας και θα υποβάλει έκθεση στο Κοινοβούλιο πριν από το τέλος του 2004. 
<SPEAKER ID="186" LANGUAGE="FR" NAME="Ries (ELDR )." AFFILIATION="">
<P>
   – Αν κατάλαβα καλά αυτό που είπε ο κ. Επίτροπος, υπάρχουν δύο πτυχές σε αυτό το θέμα, μία εκ των οποίων είναι η πρόθεση δωρεάν συμπερίληψης αυτών των θηκών κατά την πώληση των προϊόντων καπνού. Φρονώ –και δεν μιλώ προσωπικά, αλλά και εξ ονόματος πολλών συναδέλφων μου βουλευτών, οι οποίοι έχουν αγωνιστεί στο πλευρό της Επιτροπής καθ’ όλη τη διαδικασία επεξεργασίας αυτής της μαχητικής και σημαντικής οδηγίας– ότι το υπό συζήτηση θέμα είναι ζωτικής σημασίας: το είπατε και εσείς! Η θέση μας λοιπόν είναι ότι μας είναι πολύ δύσκολο να δεχτούμε αυτήν την, τρόπον τινά, νομική μοιρολατρία. Γνωρίζουμε πολύ καλά –δεν είμαστε αφελείς, αν και δεν είμαστε όλοι νομικοί– ότι θα είναι εξαιρετικά δύσκολο να βρεθεί κάποια νομική λύση, εάν βέβαια υπάρχει τέτοια λύση. Παρόλα αυτά, είναι επίσης εξαιρετικά δύσκολο να δεχτούμε το γεγονός ότι αυτές οι μικρές θήκες –χαριτωμένες ίσως για ορισμένους, αλλά οπωσδήποτε απαράδεκτες, καθώς παρακάμπτουν και διαστρεβλώνουν πλήρως το πνεύμα της οδηγίας μας– πωλούνται σήμερα μαζικά: 50 000 ημερησίως, και ο αριθμός αφορά μία μόνο μάρκα, κύριε Επίτροπε!
<SPEAKER ID="187" LANGUAGE="" NAME="Byrne," AFFILIATION="Επιτροπή.">
<SPEAKER ID="188" LANGUAGE="" NAME="Πρόεδρος." AFFILIATION="">
<P>
Η Επιτροπή θα γνωρίζει ασφαλώς ότι το 2001, το Ευρωπαϊκό Κοινοβούλιο ψήφισε υπέρ της θέσπισης ανωτάτου ορίου 8 ωρών ή 500 χλμ. όσον αφορά τη μεταφορά ζώων προς σφαγή ή περαιτέρω πάχυνση. Η Επιστημονική Επιτροπή της Κομισιόν για την Υγεία και την Ευημερία των Ζώων κατέληξε στο συμπέρασμα ότι “η ευημερία των ζώων έχει την τάση να μειώνεται όσον αυξάνεται η διάρκεια του ταξιδιού... είναι σκόπιμο, λοιπόν να είναι τα ταξίδια όσον το δυνατόν συντομότερα”. Υπό το φως των προαναφερθέντων, και παρά το ότι δεν έχει προβλέψει ένα ανώτατο όριο ταξιδιού στην πρόταση Κανονισμού της, θα υποστηρίξει τώρα η Επιτροπή την καθιέρωση ενός τέτοιου συνολικού ανωτάτου ορίου εάν το Κοινοβούλιο ζητήσει εκ νέου τη θέσπισή του όταν θα εγκρίνει τη γνωμοδότησή του επί της πρότασης Κανονισμού; 
<SPEAKER ID="189" LANGUAGE="" NAME="Byrne," AFFILIATION="Επιτροπή">
<P>
    Στις 16 Ιουλίου, η Επιτροπή ενέκρινε την πρότασή της για την προστασία των ζώων κατά τη μεταφορά τους. Αυτό συνεπάγεται μια ριζική εξέταση των ευρωπαϊκών κανόνων για τη μεταφορά των ζώων.
<P>
Η Επιτροπή γνωρίζει ότι το Κοινοβούλιο και ορισμένα κράτη μέλη ζήτησαν τη θέσπιση ενός ανώτατου ορίου οκτώ ωρών ή 500 χιλιομέτρων όσον αφορά τη μεταφορά των ζώων. Ωστόσο, καθίσταται σαφές από τη σχετική επιστημονική γνωμοδότηση ότι η Επιστημονική Επιτροπή δεν συνέστησε συγκεκριμένο ανώτατο όριο χρόνου για τη διάρκεια ταξιδιού των ζώων ως μέσο για τη βελτίωση των συνθηκών διαβίωσής τους.
<SPEAKER ID="190" LANGUAGE="" NAME="McKenna (Verts/ALE )." AFFILIATION="(ΕΝ)">
<SPEAKER ID="191" LANGUAGE="" NAME="Byrne," AFFILIATION="Επιτροπή.">
<SPEAKER ID="192" LANGUAGE="" NAME="Purvis (PPE-DE )." AFFILIATION="(ΕΝ)">
<P>
    Κατά την εξέταση αυτής της νομοθεσίας, θα λάβετε υπόψη σας ότι είναι επιθυμητή μια κάποια ευελιξία; Για παράδειγμα, αν ισχύει αυστηρά το ανώτατο όριο των οκτώ ή εννιά ωρών με επακόλουθες περιόδους ανάπαυσης, υπάρχει το ενδεχόμενο να πλησιάζει κανείς στον τελικό προορισμό του. Σε αυτές τις περιπτώσεις, είναι ασφαλώς καλύτερο να επιτρέπονται μία ή δύο ώρες επιπλέον οδήγησης παρά να μεσολαβεί μία 12ωρη περίοδος ανάπαυσης και στη συνέχεια μια ή δύο ώρες οδήγησης. Σας καλώ να εξετάσετε τη δυνατότητα μιας κάποιας ευελιξίας στην εφαρμογή οποιασδήποτε νομοθεσίας που σχετίζεται με τη μεταφορά των ζώων. 
<SPEAKER ID="193" LANGUAGE="" NAME="Byrne," AFFILIATION="Επιτροπή.">
<P>
    Λαμβάνω υπόψη μου την επισήμανση του κ. Purvis· πρόκειται για μια άποψη που μου εξέφρασε και παλαιότερα. Αυτό είναι ένα από μια σειρά θεμάτων που εξετάζει η Προεδρία στην απάντησή της για την εν λόγω νομοθεσία. Βεβαίως, σύμφωνα με τη συνήθη διαδικασία που ισχύει για τη θέσπιση της νομοθεσίας, το συγκεκριμένο και άλλα θέματα θα αποτελέσουν μέρος της εξέτασης της πρότασης από το Κοινοβούλιο και το Συμβούλιο με τη μορφή τροπολογιών που θα αποσκοπούν στην εξεύρεση της καλύτερης οδού προς τα εμπρός.
<SPEAKER ID="194" LANGUAGE="" NAME="Lucas (Verts/ALE )." AFFILIATION="(ΕΝ)">
<P>
    Με απασχολεί κι εμένα η πρόταση για τη μεταφορά των ζώων. Στο Ηνωμένο Βασίλειο, ισχύει σήμερα μια εξαίρεση από το κοινοτικό δίκαιο σύμφωνα με την οποία απαγορεύεται η εξαγωγή αλόγων και πόνι από το Ηνωμένο Βασίλειο στην ηπειρωτική Ευρώπη προς σφαγή. Όπως γνωρίζετε, στο Ηνωμένο Βασίλειο υπάρχουν πολλά ημιάγρια κοπάδια πόνι στις περιοχές New Forest και Dartmoor.
<SPEAKER ID="195" LANGUAGE="" NAME="Byrne," AFFILIATION="Επιτροπή.">
<P>
Δεν ισχύει καμία εξαίρεση αυτή τη στιγμή. Η εξαίρεση που ίσχυε καταργήθηκε το 1995. Θα ήταν επομένως λάθος να εννοηθεί ότι το σχέδιο νομοθεσίας που εξετάζουμε σήμερα αλλάζει κατά οποιονδήποτε τρόπο την προϋπάρχουσα κατάσταση.
<P>
Ωστόσο, σήμερα το πρωί συζητούσα ακριβώς αυτό το θέμα με τον συνάδελφό σας, κ. Parish. Γνωρίζω ότι στο Ηνωμένο Βασίλειο υπάρχει ανησυχία για το θέμα αυτό. Εξέφρασα τις απόψεις μου σχετικά και αντιμετωπίζω με κατανόηση τις παρατηρήσεις που έγιναν. Οι απόψεις αυτές, όπως γνωρίζω, θα δημοσιευθούν μέσω του τύπου στο Ηνωμένο Βασίλειο αύριο. Ζήτησα από τις υπηρεσίες μου να εξετάσουν το συγκεκριμένο σημείο και να προσπαθήσουν να επιτύχουν ένα αποτέλεσμα που θα σας ικανοποιούσε, χωρίς όμως να παραβλάπτει τους κανόνες λειτουργίας της εσωτερικής αγοράς. Το θέμα λοιπόν είναι υπό εξέταση. 
<SPEAKER ID="196" LANGUAGE="" NAME="Πρόεδρος." AFFILIATION="">
<P>
Τον Ιούνιο του 2001 οι Υπουργοί Δημόσιας Υγείας της ΕΕ αποφάσισαν, κατόπιν πρωτοβουλίας της Σουηδίας, να ζητήσουν από την Επιτροπή να εκπονήσει κοινή στρατηγική για τον περιορισμό των επιβλαβών επιπτώσεων της κατανάλωσης οινοπνεύματος. Σήμερα, σε ορισμένα κράτη μέλη, παρατηρείται αύξηση της τακτικής κατανάλωσης οινοπνεύματος και της εντατικής κατανάλωσης από νέους . Η σχέση μεταξύ της πρόωρης ηλικίας έναρξης της κατανάλωσης οινοπνεύματος και της υπερβολικής κατανάλωσης, της χρήσης ναρκωτικών και της εγκληματικότητας είναι αποδεδειγμένη. Τα προβλήματα που συνδέονται με την κατανάλωση οινοπνεύματος είναι μεγάλα στις υποψήφιες χώρες επίσης. Σε ποιο στάδιο βρίσκονται οι εργασίες της Επιτροπής εις ο,τι αφορά την εκπόνηση γενικής, κοινής στρατηγικής ενόψει την μείωσης των συνδεδεμένων με το οινόπνευμα ζημιών; Πότε θα μπορούσε η Επιτροπή να ανακοινώσει χρονοδιάγραμμα για τη λήψη των διαφόρων μέτρων; 
<SPEAKER ID="197" LANGUAGE="" NAME="Byrne," AFFILIATION="Επιτροπή.">
<P>
Η Κοινότητα ενέκρινε δύο σημαντικά έγγραφα αναφορικά με την πολιτική για την καταπολέμηση της υπερβολικής κατανάλωσης οινοπνεύματος κατά τη διάρκεια της σουηδικής Προεδρίας τον Ιούνιο του 2001: τα συμπεράσματα του Συμβουλίου της 5ης Ιουνίου 2001 για μια κοινοτική στρατηγική περιορισμού των επιβλαβών επιπτώσεων της κατανάλωσης οινοπνεύματος, που ανέφερε η αξιότιμη βουλευτής, και τη σύσταση του Συμβουλίου σχετικά με την κατανάλωση οινοπνεύματος από νέους, και ιδιαίτερα από τα παιδιά και τους εφήβους (2001/458/EΚ). Ένα σημαντικό βήμα για την εκπόνηση αυτών των εγγράφων ήταν η Διάσκεψη της Στοκχόλμης για τα Οινοπνευματώδη και τους Νέους το Φεβρουάριο του 2001.
<P>
Πρώτον, η έκθεση για την κατανάλωση οινοπνεύματος πρόκειται να ολοκληρωθεί μέχρι το τέλος του 2004, καθώς υπάγεται στο τμήμα του νέου προγράμματος που αφορά την πληροφόρηση για την υγεία. Η έκθεση αυτή θα εξετάζει το οικονομικό και κοινωνικό κόστος της κατανάλωσης οινοπνεύματος και θα περιλαμβάνει θέματα όπως η προώθηση της κατανάλωσης οινοπνεύματος και η προστασία των παιδιών και των νέων.
<P>
Στα τέλη του 2005, πρόκειται να παρουσιαστεί έκθεση της Επιτροπής για την εφαρμογή της σύστασης του Συμβουλίου για την κατανάλωση οινοπνεύματος και τους νέους. Η έκθεση αυτή θα εξετάζει το βαθμό αποτελεσματικότητας των προτεινόμενων μέτρων και την ανάγκη για επανεξέταση ή περαιτέρω δράση.
<P>
Η Επιτροπή εξετάζει επίσης με το αρμόδιο για την Ευρώπη τμήμα της Παγκόσμιας Οργάνωσης Υγείας και τα κράτη μέλη την πιθανότητα διεξαγωγής διάσκεψης για την κατανάλωση οινοπνεύματος και την υγεία το 2005 ως συνέχεια της Διάσκεψης της Στοκχόλμης το 2001. Τα αποτελέσματα αυτής της διάσκεψης, μαζί με την έκθεση για την εφαρμογή της σύστασης του Συμβουλίου σχετικά με τους νέους και την κατανάλωση οινοπνεύματος, θα μας επιτρέψουν να καθορίσουμε τη στρατηγική που θα αντανακλά την κατάσταση της ευρύτερης Ευρωπαϊκής Ένωσης.
<SPEAKER ID="198" LANGUAGE="SV" NAME="Sandberg-Fries (PSE )." AFFILIATION="">
<SPEAKER ID="199" LANGUAGE="" NAME="Byrne," AFFILIATION="Επιτροπή">
<SPEAKER ID="200" LANGUAGE="" NAME="Πρόεδρος." AFFILIATION="">
<P>
   Μολονότι έχουμε υπερβεί τα 30 λεπτά των ερωτήσεων, με την άδεια του κ. Επιτρόπου θα απαντηθεί μια τελευταία.
<P>
Η επιστημονική επιτροπή της Επιτροπής για την υγεία και την ευημερία των ζώων δημοσίευσε το 1998 έκθεση η οποία κατέληξε στο συμπέρασμα ότι “η αναγκαστική παροχή τροφής όπως γίνεται σήμερα βλάπτει την ευημερία των πτηνών”.
<SPEAKER ID="201" LANGUAGE="" NAME="Byrne," AFFILIATION="Επιτροπή">
<P>
Η αξιότιμη βουλευτής αναφέρεται με την ερώτησή της στην έκθεση της επιστημονικής επιτροπής για την υγεία και την καλή διαβίωση των ζώων σχετικά με τις πτυχές της παραγωγής φουαγκρά από πάπιες και χήνες που αφορούν τις συνθήκες διαβίωσης. Η έκθεση αυτή εγκρίθηκε το Δεκέμβριο του 1998 και καλύπτει ένα ευρύ φάσμα ζητημάτων που περιλαμβάνει: την προέλευση και την κατανομή της παραγωγής φουαγκρά, την πρακτική της εκτροφής και της εξαναγκαστικής παροχής τροφής, τη συμπεριφορά που παρουσιάζουν οι πάπιες και οι χήνες, τις επιπτώσεις της εξαναγκαστικής παροχής τροφής, ειδικά στους δείκτες καλής διαβίωσης, τις κοινωνικο-οικονομικές πτυχές της βελτίωσης των συνθηκών διαβίωσης των ζώων που χρησιμοποιούνται από τη βιομηχανία φουαγκρά, και την έρευνα.
<P>
Η Κοινότητα, όλα τα κράτη μέλη και οι περισσότερες από τις υπό ένταξη χώρες συμμετέχουν στη σύμβαση αυτή και πρόκειται να εφαρμόσουν τις συστάσεις. Συγκεκριμένα, τα μέρη που έχουν υπογράψει τη σύμβαση θα πρέπει να υποβάλουν έκθεση σχετικά με την κατάσταση της εφαρμογής των συγκεκριμένων συστάσεων στο Συμβούλιο της Ευρώπης μετά την 1η Ιανουαρίου 2005.
<SPEAKER ID="202" LANGUAGE="" NAME="Lucas (Verts/ALE )." AFFILIATION="(ΕΝ)">
<P>
    Κύριε Επίτροπε, σας ευχαριστώ για την απάντησή σας. Όπως ασφαλώς γνωρίζετε, πρόκειται για ζήτημα που απασχολεί σοβαρά πολύ κόσμο στην Ευρωπαϊκή Ένωση και θα ήθελαν να γνωρίζουν ότι ασχολούμαστε επειγόντως με αυτό. Θα ήθελα να θέσω υπόψη σας την οδηγία 98/58/ΕΚ του Συμβουλίου –τη γενική οδηγία για την καλή διαβίωση των ζώων εκτροφής– η οποία αναφέρει ότι “Κανένα ζώο δεν πρέπει να λαμβάνει τροφή ή νερό κατά τρόπο ώστε (...) να βασανίζεται ή να υφίσταται περιττές βλάβες”. Δεδομένου ότι η μηχανική εξαναγκαστική παροχή τροφής σε πάπιες και χήνες οδηγεί σε αυτό ακριβώς, μπορεί, παρακαλώ, η Επιτροπή να δηλώσει αν είναι ικανοποιημένη από την εφαρμογή της Οδηγίας 98/58/ΕΚ στη Γαλλία και το Βέλγιο συγκεκριμένα;
<P>
Η οδηγία 98/58/ΕΚ προβλέπει επίσης κοινοτικά μέτρα για τη διασφάλιση της ομοιόμορφης εφαρμογής των συστάσεων του Συμβουλίου της Ευρώπης. Με δεδομένο ότι η Γερμανία και η Δανία, μαζί με την Πολωνία, έχουν ήδη απαγορεύσει την εξαναγκαστική παροχή τροφής, θα προτείνει τώρα η Επιτροπή την άμεση απαγόρευση του φουαγκρά προκειμένου να εναρμονίσει τη νομοθεσία της ΕΕ σε αυτόν τον τομέα; 
<SPEAKER ID="203" LANGUAGE="" NAME="Byrne," AFFILIATION="Επιτροπή">
<P>
Είναι σημαντικό να τονίσουμε ότι δεν υπάρχει καμία επιστημονική γνωμοδότηση στη διάθεσή μας που να αναφέρει ότι η εξαναγκαστική παροχή τροφής από μόνη της, ανεξαρτήτως των συνθηκών διαβίωσης των πτηνών, έρχεται σε αντίθεση με την καλή διαβίωση των ζώων. Αυτή είναι η σαφής γνωμοδότηση που έλαβα όσον αφορά το θέμα αυτό και σας δίνω αυτή την απάντηση προκειμένου να τη λάβετε υπόψη. Υπό αυτές τις συνθήκες, είμαι ικανοποιημένος για τη σωστή εφαρμογή της οδηγίας 98/58. 
<SPEAKER ID="204" LANGUAGE="" NAME="McKenna (Verts/ALE )." AFFILIATION="(ΕΝ)">
<P>
    Θεωρώ ότι ο Επίτροπος κάνει λάθος όταν λέει ότι η εξαναγκαστική παροχή τροφής από μόνη της δεν προκαλεί περιττό πόνο ή τραυματισμό και δεν παραβιάζει την οδηγία για τα ζώα εκτροφής, όπως ανέφερε η κ. Lucas. Αν βάλετε ένα χωνί στο λαιμό μιας πάπιας και την ταΐσετε με το ζόρι καλαμπόκι, δεν υπάρχει περίπτωση να μην της προκαλέσετε πόνο ή τραυματισμό. Είναι γελοίο να υπονοείται ότι δεν προκαλείται τραυματισμός.
<P>
Αρνείστε την πραγματικότητα της κατάστασης όταν λέτε ότι η εξαναγκαστική παροχή τροφής δεν προκαλεί περιττό πόνο ή τραυματισμό. Σύμφωνα με την οδηγία, όπως είπε η κ. Lucas, το μόνο που μπορούμε να κάνουμε είναι να επιβάλουμε την απαγόρευση αυτού του είδους παροχής τροφής στα ζώα. 
<SPEAKER ID="205" LANGUAGE="" NAME="Byrne," AFFILIATION="Επιτροπή">
<SPEAKER ID="206" LANGUAGE="" NAME="Πρόεδρος." AFFILIATION="Ερωτήσεις προς τον κ. Bolkestein">
<P>
   Σας ευχαριστούμε πολύ για τη συνεργασία σας με το Κοινοβούλιο σήμερα το απόγευμα, κύριε Byrne. Σύμφωνα με τον Κανονισμό, οι ερωτήσεις 42, 43 και 44 θα απαντηθούν γραπτώς. Θα περάσουμε στις ερωτήσεις προς τον κ. Bolkestein.
<SPEAKER ID="207" LANGUAGE="" NAME="Πρόεδρος." AFFILIATION="">
<P>
Σε έκθεσή τους προς την Επιτροπή της ΕΕ, οι επίτροποι Bolkestein και Patten ανέφεραν ότι δεν τους έχουν παρασχεθεί επαρκείς εγγυήσεις από τις ΗΠΑ για την προστασία των προσωπικών δεδομένων των επιβατών ευρωπαϊκών αεροπορικών εταιρειών που ταξιδεύουν προς τις ΗΠΑ και τα οποία απαιτούν οι αρχές των ΗΠΑ. Παρά ταύτα εξακολουθεί να ισχύει προσωρινή απόφαση (5 Μαρτίου 2003) η οποία επιτρέπει στις ευρωπαϊκές εταιρείες να διαβιβάζουν τα ανωτέρω προσωπικά δεδομένα επιβατών τους προς τις αρχές των ΗΠΑ.
<P>
Πότε προτίθεται η Επιτροπή να άρει την προσωρινή απόφαση της 5ης Μαρτίου 2003 αφού προφανώς παραβιάζεται η κοινοτική νομοθεσία για την προστασία των προσωπικών δεδομένων των πολιτών; 
<SPEAKER ID="208" LANGUAGE="" NAME="Bolkestein," AFFILIATION="Επιτροπή">
<P>
Η Επιτροπή, όπως είπα και στην αρμόδια επιτροπή του Κοινοβουλίου στις 9 Σεπτεμβρίου 2003, εργάζεται με χρονικό ορίζοντα τα Χριστούγεννα του 2003. 
<SPEAKER ID="209" LANGUAGE="" NAME="Αλαβάνος (GUE/NGL )." AFFILIATION="&quot;understandable&quot;">
<P>
    Φοβάμαι ότι αυτό το που είπε ο κ. Επίτροπος είναι χειρότερο από μια συμφωνία. Δηλαδή, εδώ έχουμε ανοχή και κρυφή συναίνεση της Επιτροπής, και συγκεκριμένα του Επιτρόπου κ. Bolkestein, για μια παραβίαση της νομοθεσίας της Ευρωπαϊκής Ένωσης, και συγκεκριμένα των οδηγιών για την προστασία των δεδομένων.
<SPEAKER ID="210" LANGUAGE="" NAME="Bolkestein," AFFILIATION="Επιτροπή">
<P>
    Απαντώντας στη συμπληρωματική ερώτηση, ίσως θα πρέπει να εξηγήσω και πάλι ότι η Επιτροπή διεξάγει ενεργά διαπραγματεύσεις με την κυβέρνηση των Ηνωμένων Πολιτειών. Ήμουν στην Ουάσιγκτον στις αρχές της προηγούμενης εβδομάδας και κατά τη διάρκεια της παραμονής μου εκεί συζήτησα με τον κ. Tom Ridge, ο οποίος είναι ο Υπουργός Εσωτερικής Ασφάλειας, με άλλα λόγια ο υπεύθυνος που καθήκον του είναι ν αποτελούν οι Ηνωμένες Πολιτείες μια ασφαλή και προστατευμένη χώρα.
<P>
Υπάρχει επίσης ένα άλλο νομικό όργανο υπό τη μορφή του κανονισμού για τα αυτοματοποιημένα συστήματα κρατήσεων. Πρόκειται για κανονισμό, και επομένως αρμόδια για την επιβολή του είναι η Επιτροπή. Η συνάδελφός μου, κ. De Palacio, είναι υπεύθυνη για αυτό. Τα άρθρα 6 και 11 του κανονισμού αναφέρουν ότι η Επιτροπή μπορεί να χρειαστεί να διακόψει τη ροή δεδομένων αν αυτή η ροή δεδομένων δεν είναι σύμφωνη με τον κανονισμό.
<SPEAKER ID="211" LANGUAGE="" NAME="Πρόεδρος." AFFILIATION="">
<P>
Σύμφωνα με την εθνική δικαστική πρακτική ορισμένων κρατών μελών δεν είναι νόμιμη για τα φαρμακευτικά προϊόντα, που αποτελούν το αντικείμενο παράλληλης εισαγωγής, η μετονομασία που χρησιμοποιεί ο κάτοχος του εμπορικού σήματος στην χώρα εισαγωγής, εάν τα συγκεκριμένα φαρμακευτικά προϊόντα μπορούν να πωλούνται στην χώρα εισαγωγής υπό την ίδια ονομασία, υπό την οποία κυκλοφορούσαν στην αγορά της χώρας εξαγωγής. Τούτο δε ισχύει ασχέτως εάν ο εισαγωγέας που πραγματοποιεί την παράλληλη εισαγωγή αποδείξει ότι η μη μετονομασία συνεπάγεται ότι ο ίδιος αποκλείεται από το 25% περίπου της αγοράς, ως συνέπεια των κανόνων που διέπουν την υποκατάσταση φαρμακευτικών προϊόντων και της συνταγογραφίας.
<P>
Συμβιβάζονται άραγε, κατά την άποψη της Επιτροπής, με τις διατάξεις της Συνθήκης για την ελεύθερη κυκλοφορία εμπορευμάτων και με τη δικαστική πρακτική του Δικαστηρίου της ΕΚ στον τομέα της παράλληλης εισαγωγής φαρμακευτικών προϊόντων, οι περιπτώσεις όπου εθνικά Δικαστήρια θεωρούν μη νόμιμη την μετονομασία με το επιχείρημα ότι π.χ. η μη πρόσβαση αποτελεί απλώς εμπορικό εμπόδιο, το οποίο μπορεί να αρθεί μέσω της (κατ’ αρχήν μη περιορισμένης) εμπορικής προώθησης των προϊόντων η οποία απευθύνεται στους ιατρούς που χορηγούν τις συνταγές (παρά το γεγονός ότι ο εισαγωγέας που πραγματοποιεί την παράλληλη εισαγωγή δεν έχει πρόσβαση στο κύριο ευρετήριο φαρμακευτικών προϊόντων (Drug Master File) ή σε άλλες αντίστοιχες επιστημονικές/ τεχνικές πληροφορίες, και ασχέτως εάν η τιμή του φαρμακευτικού προϊόντος καθορίζεται βάσει κανόνων για την χορήγηση φαρμακευτικών προϊόντων); 
<SPEAKER ID="212" LANGUAGE="EN" NAME="Bolkestein," AFFILIATION="Επιτροπή">
<P>
    Ως απάντηση στην ερώτηση της κ. Riis-Jørgensen, θα ήθελα να επισημάνω ότι, σύμφωνα με το άρθρο 28 της Συνθήκης, οι παράλληλες εισαγωγές φαρμακευτικών προϊόντων αποτελούν νόμιμη μορφή εμπορικών συναλλαγών στην εσωτερική αγορά. Υπόκεινται επίσης στις παρεκκλίσεις που αφορούν την προστασία της ανθρώπινης υγείας και ζωής, καθώς και την προστασία της βιομηχανικής και εμπορικής ιδιοκτησίας, όπως προβλέπει το άρθρο 30 της Συνθήκης.
<SPEAKER ID="213" LANGUAGE="EN" NAME="Riis-Jørgensen (ELDR )." AFFILIATION="">
<SPEAKER ID="214" LANGUAGE="EN" NAME="Bolkestein," AFFILIATION="Επιτροπή">
<P>
    Εάν η κ. Riis-Jørgensen έχει πιο συγκεκριμένα στοιχεία για οποιαδήποτε υπόθεση έχει υποπέσει στην αντίληψή της, η Επιτροπή θα επιθυμούσε να ενημερωθεί και θα δώσει την κατάλληλη συνέχεια υπό το πρίσμα της νομολογίας των δικαστηρίων. Η Επιτροπή θα είναι ευγνώμων στην κ. Riis-Jørgensen, εφόσον προβεί σε μια τέτοια ενημέρωση. 
<SPEAKER ID="215" LANGUAGE="" NAME="Πρόεδρος." AFFILIATION="">
<P>
Η Ευρωπαϊκή Επιτροπή μελετά εάν το ισπανικό Εθνικό Υδρολογικό Σχέδιο (PHN) συμφωνεί με το κοινοτικό δίκαιο. Η Επιτροπή πληροφορήθηκε ότι η ισπανική κυβέρνηση δημιούργησε την κρατική εταιρεία “Υποδομές εκτροπής, Ανώνυμη Εταιρεία” (Trasagua), με σκοπό τον σχεδιασμό και την εκτέλεση των εκτροπών του Έβρου(2) βάσει του (PHN) και πληροφορήθηκε επίσης η Επιτροπή ότι η Trasagua υλοποίησε, τον Αύγουστο του 2002, τη σύμβαση των περιβαλλοντικών μελετών των εκτροπών του Έβρου(3) για συνολικό ποσό 1.705.524,00 ευρώ, χωρίς σχετική δημοσίευση στην Επίσημη Εφημερίδα της Ευρωπαϊκής Ένωσης(4). Η Επιτροπή απήντησε σχετικώς ότι μελετά το θέμα, οπότε μετά παρέλευση εύλογου χρόνου, ερωτώ:
<P>
Εκτιμά η Επιτροπή ότι η Trasagua είναι “οργανισμός δημοσίου δικαίου” σύμφωνα με τις οδηγίες για τις δημόσιες αγορές, δεδομένου ότι η εν λόγω εταιρεία δημιουργήθηκε και χρηματοδοτήθηκε υπό τον έλεγχο του ισπανικού κράτους, οπότε πρέπει να εφαρμόζεται η οδηγία 92/50/ΕΟΚ(5) για τον συντονισμό των διαδικασιών ανάθεσης δημοσίων συμβάσεων;
<P>
Εκτιμά η Επιτροπή ότι η Trasagua έπρεπε να είχε δημοσιεύσει τις ανωτέρω αναθέσεις στην Επίσημη Εφημερίδα;
<SPEAKER ID="216" LANGUAGE="NL" NAME="Bolkestein," AFFILIATION="Επιτροπή">
<P>
    Η Επιτροπή ερεύνησε τις καταγγελίες που έλαβε σχετικά με τις δημόσιες συμβάσεις υπηρεσιών που σύναψε η εταιρεία Trasagua και κατέληξε στο συμπέρασμα ότι η εν λόγω εταιρεία πρέπει να θεωρηθεί ως νομικό πρόσωπο δημοσίου δικαίου σύμφωνα με τις κοινοτικές οδηγίες που διέπουν τον συντονισμό των διαδικασιών σύναψης δημόσιων συμβάσεων υπηρεσιών.
<P>
Σε επιστολή του προς εμένα στις 19 Ιουνίου 2003, ο κ. Martinez Fernandez, Υφυπουργός Περιβάλλοντος της Ισπανίας αρμόδιος για την παράκτια ζώνη και τις υδάτινες οδούς, αναγνωρίζει ότι η άποψη της Επιτροπής είναι σωστή. Στην ίδια επιστολή διατυπώνει επίσης την υπόσχεση ότι στο εξής η εταιρεία Trasagua θα εφαρμόζει πλήρως τις συναφείς διατάξεις των κοινοτικών οδηγιών κατά τη σύναψη συμβάσεων.
<P>
Η Επιτροπή επιθυμεί να επιστήσει την προσοχή του αξιότιμου βουλευτή στο γεγονός ότι η περίπτωση Trasagua συνδέεται με το ευρύτερο πρόβλημα της συμβατότητας των διατάξεων του ισπανικού δικαίου όσον αφορά την εφαρμογή της κοινοτικής έννοιας του νομικού προσώπου δημόσιου δικαίου. Ο ισπανικός νόμος βάσει του οποίου εφαρμόζονται οι οδηγίες για τις δημόσιες συμβάσεις υπηρεσιών εξαιρεί εξάλλου από το πεδίο εφαρμογής του τις ιδιωτικές εταιρείες, ακόμη κι αν αυτές ανταποκρίνονται στον ορισμό του νομικού προσώπου δημοσίου δικαίου που απορρέει από τις κοινοτικές οδηγίες.
<P>
Βάσει των ανωτέρω, η Επιτροπή σε αρκετές περιπτώσεις κίνησε διαδικασίες επί παραλείψει δυνάμει του άρθρου 226. Για παράδειγμα, το Δικαστήριο έκρινε πρόσφατα την Ισπανία ένοχη για λανθασμένη εφαρμογή της οδηγίας όσον αφορά το έργο οικοδόμησης σωφρονιστικού ιδρύματος. Μια άλλη υπόθεση που συνδέεται με το γενικότερο πρόβλημα της λανθασμένης εφαρμογής των συναφών με το προσωπικό διατάξεων που περιέχουν οι οδηγίες για τον συντονισμό των διαδικασιών σύναψης συμβάσεων δημοσίων έργων και συμβάσεων δημοσίων προμηθειών αναμένεται να εκδικαστεί από το Δικαστήριο. Επιπλέον, στις 11 Ιουλίου του τρέχοντος έτους, η Επιτροπή αποφάσισε να κηρύξει ένοχη την Ισπανία για τους ίδιους λόγους όσον αφορά την οδηγία 92/50/ΕΟΚ για τον συντονισμό των διαδικασιών σύναψης δημοσίων συμβάσεων υπηρεσιών. 
<SPEAKER ID="217" LANGUAGE="NL" NAME="De Roo (Verts/ALE )." AFFILIATION="Plan">
<P>
    Κύριε Πρόεδρε, θα ήθελα να ευχαριστήσω τον Επίτροπο Bolkestein για τη σαφή απάντησή του. Θέλω επίσης να εκφράσω την ικανοποίησή μου για την απάντηση που έδωσε, και κυρίως για το γεγονός ότι η Επιτροπή κήρυξε ένοχη την Ισπανία για την ανεπαρκή συμμόρφωσή της με την οδηγία για τις κυβερνητικές δαπάνες. Αυτό έχει μεγάλη σημασία διότι δεν είναι το πρώτο πρόβλημα που προκύπτει σχετικά με το Υδρολογικό Σχέδιο της Ισπανίας, το και δεν θα είναι ασφαλώς το τελευταίο. Είναι γεγονός ότι το σχέδιο αυτό είναι τεράστιο και απαιτεί μεγάλα κυβερνητικά κονδύλια, καθώς και κονδύλια από την Επιτροπή, για τα οποία έχει υποβληθεί αίτηση και τα οποία, ευτυχώς, δεν έχουν διατεθεί ακόμη. Θα ήθελα να προτρέψω τον Επίτροπο να συνεχίσει να ενεργεί με την ίδια αυστηρότητα την οποία επέδειξε στη συγκεκριμένη περίπτωση, διότι είναι σημαντικό, κατά την άποψή μου, να καταλάβει η Ισπανία ότι οφείλει να συμμορφωθεί πλήρως με την ευρωπαϊκή νομοθεσία, όχι μόνο όσον αφορά τις εκτιμήσεις περιβαλλοντικών επιπτώσεων, αλλά και όσον αφορά τις διαδικασίες σύναψης συμβάσεων εκ μέρους της κυβέρνησης, ιδίως σε αυτήν την περίπτωση. 
<SPEAKER ID="218" LANGUAGE="" NAME="Πρόεδρος." AFFILIATION="">
<P>
Ήδη πριν από την λήξη του τρέχοντος έτους η Επιτροπή της Βασιλείας θα λάβει απόφαση σχετικά με τις διατάξεις περί ιδίων κεφαλαίων "Βασιλεία ΙΙ". Ανεξάρτητα από την έκβαση των διαπραγματεύσεων της Βασιλείας, ερωτώ ποια από τα 8 αιτήματα του Ευρωπαϊκού Κοινοβουλίου προτίθεται να ενσωματώσει η Επιτροπή στην πρόταση οδηγίας και πότε αναμένεται η υποβολή της τελευταίας. Τα αιτήματα που περιλαμβάνει η έκθεση πρωτοβουλίας είναι τα εξής: (1) ετήσια προσαρμογή του ανερχόμενου σε 1 εκατομμύριο ορίου των λιανικών πωλήσεων στον πληθωρισμό· (2) διαγραφή του ανερχόμενου σε 0,2% κριτηρίου μεγέθους·(3) συνεκτίμηση της συγκεκριμένης οικονομικής κατάστασης κατά την ίδρυση και την εξαγορά επιχειρήσεων· (4) συμπερίληψη των αποτελεσμάτων της μελέτης σχετικά με τις επιπτώσεις στις ΜΜΕ· (5) παρακολούθηση της εξέλιξης του κόστους και των διοικητικών δαπανών που θα προκύψουν ως αποτέλεσμα της συμφωνίας Βασιλεία ΙΙ για τις –μικρές κυρίως– τράπεζες· (6) συνεκτίμηση των εμπράγματων ασφαλειών και στην περίπτωση του τυποποιημένου υπολογισμού και λιγότερη στάθμιση των κινδύνων που απορρέουν από τις υποθηκικές ομολογίες· (7) διαφάνεια των κριτηρίων διαβάθμισης (8) θετική αξιολόγηση των ερευνητικών δραστηριοτήτων και των επενδυτικών δαπανών κατά τον καθορισμό της διαβάθμισης. 
<SPEAKER ID="219" LANGUAGE="EN" NAME="Bolkestein," AFFILIATION="Επιτροπή">
<P>
    Η Επιτροπή θα ήθελε να ευχαριστήσει τον κ. Karas για τα ερωτήματά του, τα οποία είναι σημαντικά και εκτενή. Οι υπηρεσίες της Επιτροπής εκπονούν πρόταση οδηγίας σχετικά με τον εφοδιασμό των τραπεζών και των επενδυτικών εταιρειών με επαρκή ίδια κεφάλαια. Όπως θα γνωρίζει το Κοινοβούλιο, η Επιτροπή της Βασιλείας έχει ανακοινώσει μικρή καθυστέρηση στην τήρηση του χρονοδιαγράμματος για την επίτευξη της νέας Συμφωνίας της Βασιλείας. Η Συμφωνία αναμένεται να οριστικοποιηθεί το αργότερο ως τα μέσα του 2004. Σύντομα θα ακολουθήσει και η πρόταση της Επιτροπής.
<P>
Η εφαρμογή στα τέλη του 2006 παραμένει δύσκολος αλλά εφικτός στόχος. Οι υπηρεσίες της Επιτροπής συνεχίζουν σταθερά την εκπόνηση της πρότασης οδηγίας της ΕΕ. Το σχέδιο πρότασης συνάδει γενικά με το έργο της Επιτροπής της Βασιλείας, αλλά διαφοροποιείται, όπου χρειάζεται, για να συνεκτιμήσει τα ιδιαίτερα χαρακτηριστικά του κοινοτικού πλαισίου, όπως υποστηρίζονται από το Ευρωπαϊκό Κοινοβούλιο.
<P>
Όσον αφορά το τέταρτο ερώτημα του κ. Karas, θα ήθελα να επιβεβαιώσω ότι τα αποτελέσματα της μελέτης για τις επιπτώσεις του νέου πλαισίου στην ευρωπαϊκή οικονομία –ιδιαίτερα στις ΜΜΕ– θα γνωστοποιηθούν σε εύθετο χρόνο για την ενημέρωση του νομοθετικού σώματος της ΕΕ. Οι τεχνικές λεπτομέρειες του σχεδίου οδηγίας συνεχίζουν να αποτελούν αντικείμενο προβληματισμού και διαβουλεύσεων εντός της Επιτροπής, αλλά είμαι ευτυχής που μπορώ τώρα να σας δώσω τα εξής στοιχεία, ως απάντηση στα ερωτήματα που έθεσε ο κ. Karas.
<P>
Όσον αφορά το δεύτερο ερώτημα, το τρίτο έγγραφο διαβούλευσης των υπηρεσιών της Επιτροπής –το λεγόμενο CP3 της 1ης Ιουλίου 2003– δεν αναφέρεται πλέον σε συγκεκριμένο κριτήριο μεγέθους για τον διαχωρισμό των χαρτοφυλακίων μικρών και εταιρικών δανείων.
<P>
Όσον αφορά τα ερωτήματα 3, 7 και 8 σχετικά με τα εσωτερικά συστήματα διαβάθμισης των τραπεζών, το σχέδιο πρότασης δεν διευκρινίζει τον τρόπο με τον οποίο οι τράπεζες πρέπει να αναπτύξουν τα συστήματα διαβάθμισης και τους παράγοντες κινδύνου που πρέπει να λάβουν υπόψη. Όπως ισχύει επί του παρόντος, οι τράπεζες καλούνται απλώς να λάβουν υπόψη όλα τα διαθέσιμα συναφή στοιχεία κατά την αξιολόγηση της πιστοληπτικής ικανότητας των δανειοληπτών, όπως είναι οποιεσδήποτε επενδύσεις ή ερευνητικές δραστηριότητες έχει αναλάβει ή σχεδιάζει να αναλάβει ο υποψήφιος δανειολήπτης. Αυτό δεν είναι πρωτάκουστο και ανήκει στα καθήκοντα κάθε τράπεζας.
<P>
Όσον αφορά το ερώτημα 5, η Επιτροπή θεωρεί σημαντικό οι νέοι κανόνες να είναι εφαρμόσιμοι σε όλα τα είδη και μεγέθη ιδρυμάτων, ιδιαίτερα στις μικρές τράπεζες. Αυτό αντικατοπτρίζεται στο έργο που επιτελείται στη Βασιλεία και τις Βρυξέλλες με διάφορους τρόπους, όπως με τη δυνατότητα μερικής χρήσης μεθόδων αποφυγής περιττών επιβαρύνσεων των μικρών πιστωτικών ιδρυμάτων.
<P>
Τέλος, όσον αφορά το ερώτημα 6, ήδη συνεκτιμάται ένα ευρύτερο φάσμα πρόσθετων ασφαλειών σε σχέση με σημαντικές βελτιώσεις στη δανειοδότηση των ΜΜΕ. Στο στάδιο αυτό, τόσο η Επιτροπή όσο και οι εποπτικές αρχές των κρατών μελών θεωρούν ότι δεν συνίστανται περαιτέρω συνεκτίμηση των πρόσθετων ασφαλειών, καθώς και η μη τυποποιημένη προσέγγιση.
<SPEAKER ID="220" LANGUAGE="DE" NAME="Karas (PPE-DE )" AFFILIATION="">
<P>
Ως εκ τούτου, σας ερωτώ ποιες συνέπειες θα έχει η αναβολή της λήψης απόφασης από την επιτροπή της Βασιλείας. Γιατί όταν λέτε ότι αμέσως μετά από αυτό θα υποβάλετε την πρόταση οδηγίας σας, προφανώς μιλάτε για το φθινόπωρο του 2004, οπότε το χρονικό περιθώριο για τη συζήτηση στο Κοινοβούλιο και με το Συμβούλιο είναι σχετικά στενό, το ίδιο και το χρονικό περιθώριο για την προπαρασκευαστική περίοδο για τις επιχειρήσεις μέχρι την έναρξη ισχύος το 2006. Πώς βλέπετε τις συνέπειες της νέας συμφωνίας της επιτροπής της Βασιλείας και της αναβολής σχεδόν κατά ένα έτος εξαιτίας της καθυστέρησης που προέκυψε στην επιτροπή της Βασιλείας; 
<SPEAKER ID="221" LANGUAGE="EN" NAME="Bolkestein," AFFILIATION="Επιτροπή">
<P>
    Όπως γνωρίζει ο κ. Karas, η Επιτροπή επιθυμεί να τηρήσει το αρχικό χρονοδιάγραμμα. Είναι αλήθεια ότι η διάσταση απόψεων στην άλλη πλευρά του Ατλαντικού όσον αφορά τις προσδοκώμενες και απροσδόκητες ζημίες οδήγησε σε μια μικρή αναβολή λίγων μηνών. Αυτό σημαίνει ότι η Επιτροπή δεν θα οριστικοποιήσει την πρότασή της πριν από τα μέσα του επόμενου έτους. Η προετοιμασία για εφαρμογή στα τέλη του 2006 αναμένεται να είναι δύσκολο έργο.
<P>
Το βασικό ερώτημα του κ. Karas είναι εάν η Επιτροπή θα επιληφθεί του θέματος που έθιξε, και, ασφαλώς, η Επιτροπή θα το πράξει. Ο κ. Karas μπορεί να είναι σίγουρος ότι οι απόψεις και τα ερωτήματά του θα συνεκτιμηθούν. 
<SPEAKER ID="222" LANGUAGE="DE" NAME="Rübig (PPE-DE )" AFFILIATION="">
<P>
   .  Κύριε Πρόεδρε, κύριε Bolkestein, κυρίες και κύριοι, φυσικά η μελέτη του Ευρωπαϊκού Κοινοβουλίου είναι έτοιμη από καιρό και το συμπέρασμά μας από αυτήν είναι ότι χρειαζόμαστε επειγόντως ένα πρόγραμμα κατάρτισης. Αυτό το λάβαμε ήδη δεόντως υπόψη στην Επιτροπή Προϋπολογισμών και προβλέψαμε 6 δισ. ευρώ για την κατάρτιση σχετικά με τη Βασιλεία ΙΙ. Επίσης, υπάρχει ένα πιλοτικό πρόγραμμα –το οποίο ελπίζω ότι θα εγκρίνουμε την Πέμπτη– ύψους 91 εκατ. ευρώ για τη δημιουργία ασφαλειών, γιατί τελικά η πιστοληπτική ικανότητα απαιτεί και τη δημιουργία εχεγγύων.
<SPEAKER ID="223" LANGUAGE="EN" NAME="Bolkestein," AFFILIATION="Επιτροπή">
<P>
    Η Επιτροπή θεωρεί ότι τα προγράμματα κατάρτισης είναι σημαντικά και, κατά συνέπεια, δίνει ιδιαίτερη βαρύτητα σε όσα αποφασίζει και επιθυμεί να πράξει το Κοινοβούλιο σε αυτόν τον τομέα. Δεν γνωρίζω εάν τα προγράμματα κατάρτισης αυτά καθαυτά θα ενσωματωθούν στην πρόταση, η οποία θα οριστικοποιηθεί μέσα στο καλοκαίρι του επόμενου έτους. Εξάλλου, άλλο τα προγράμματα κατάρτισης και άλλο η οδηγία. Ασφαλώς, όμως, η Επιτροπή είναι πρόθυμη να συνεργαστεί παρέχοντας στον κ. Rübig τα οφέλη από την εμπειρία της στις δραστηριότητες κατάρτισης. Εάν επιθυμεί να μου στείλει σχετική επιστολή, θα χαρώ να φροντίσω ώστε το θέμα να διευθετηθεί αποτελεσματικά. 
<SPEAKER ID="224" LANGUAGE="" NAME="Πρόεδρος." AFFILIATION="">
<P>
Το καθεστώς δημοσίων συμβάσεων, ανάθεσης μελετών και το σύστημα κατασκευής έργων στην Ελλάδα έχουν επανειλημμένα χαρακτηριστεί διαβλητά, ενώ οι παρατυπίες που διαπιστώνονται οδηγούν σε καθυστερήσεις στην εκτέλεση των έργων, κακοτεχνίες, υποβολή καταγγελιών προς την Ευρωπαϊκή Επιτροπή για παραβάσεις του κοινοτικού δικαίου (Μετρό Θεσσαλονίκης, υδροηλεκτρικός σταθμός Ιλαρίωνα, κ.ά.) και σε απώλειες κοινοτικών πόρων. Ειδικότερα, για τις συμβάσεις παραχώρησης δεν υπάρχ1ει νομοθετικό πλαίσιο στην Ελλάδα, που θα λειτουργούσε συμπληρωματικά προς τους κανόνες του κοινοτικού δικαίου. Αντ’ αυτού οι εν λόγω συμβάσεις διέπονται από ad hoc κανόνες οι οποίοι εγκρίνονται για κάθε μια απ’ αυτές, με αποτέλεσμα συχνά να υπάρχουν καταγγελίες προς την Επιτροπή.
<SPEAKER ID="225" LANGUAGE="EN" NAME="Bolkestein," AFFILIATION="Επιτροπή">
<P>
    Η Επιτροπή θα ήθελε να υπενθυμίσει ότι η οδηγία περί δημοσίων συμβάσεων που εφαρμόζεται στα δημόσια έργα μεταφέρθηκε στην ελληνική νομοθεσία στα μέσα της δεκαετίας του 1990 και αποτελεί το κατάλληλο πλαίσιο για τη σύναψη δημοσίων συμβάσεων έργων στην Ελλάδα.
<SPEAKER ID="226" LANGUAGE="" NAME="Τρακατέλλης (PPE-DE )." AFFILIATION="">
<SPEAKER ID="227" LANGUAGE="EN" NAME="Bolkestein," AFFILIATION="Επιτροπή">
<SPEAKER ID="228" LANGUAGE="" NAME="Πρόεδρος." AFFILIATION="(Η συνεδρίαση διακόπτεται στις 19.40 και συνεχίζεται στις 21.00)">
<P>
Δεδομένου ότι έχει εξαντληθεί ο χρόνος που προβλέπεται για την Ώρα των Ερωτήσεων προς την Επιτροπή, οι ερωτήσεις αριθ. 50 ως 103 θα απαντηθούν γραπτώς.(6)
<SPEAKER ID="229" LANGUAGE="" NAME="" AFFILIATION="Αντιπροέδρου">
<SPEAKER ID="230" LANGUAGE="" NAME="" AFFILIATION="“Ώρα των Ερωτήσεων”"/>
<SPEAKER ID="231" LANGUAGE="" NAME="Πρόεδρος." AFFILIATION="">
<P>
   Η ημερήσια διάταξη προβλέπει τη συζήτηση της έκθεσης (A5-0346/2003) του κ. Rothley, εξ ονόματος της Επιτροπής Νομικών Υποθέσεων και Εσωτερικής Αγοράς, σχετικά με την ασφάλιση αστικής ευθύνης που προκύπτει από την κυκλοφορία οχημάτων (COM(2002) 244 - C5-0269/2002 - 2002/0124(COD)). 
<SPEAKER ID="232" LANGUAGE="EN" NAME="Bolkestein," AFFILIATION="Επιτροπή">
<P>
    Κύριε Πρόεδρε, σας ευχαριστώ πολύ που μου δίνετε τον λόγο για να μιλήσω για το σημαντικό αυτό θέμα. Θα ήθελα, καταρχάς, να ευχαριστήσω ολόψυχα τον κ.Rothley, τον εισηγητή αυτής της σημαντικής υπόθεσης, για το εξαίρετο έργο του. Θα ήθελα επίσης να τονίσω ότι ο τομέας της ασφάλισης αυτοκινήτων είναι ένα χαρακτηριστικό παράδειγμα εποικοδομητικής συνεργασίας ανάμεσα στο Κοινοβούλιο και την Επιτροπή.
<P>
Όπως γνωρίζουν οι αξιότιμοι βουλευτές, το ψήφισμα που ενέκρινε το Ευρωπαϊκό Κοινοβούλιο τον Οκτώβριο του 1995 –ακριβώς πριν από οκτώ χρόνια– οδήγησε στην τέταρτη οδηγία περί ασφάλισης αυτοκινήτων. Ένα άλλο ψήφισμα, αυτήν τη φορά τον Ιούλιο του 2001, συνέστησε την έγκριση της πέμπτης οδηγίας περί ασφάλισης αυτοκινήτων στο πνεύμα της τωρινής πρότασης της Επιτροπής. Θα ήθελα να ευχαριστήσω το Κοινοβούλιο και, ιδιαίτερα, τον κ. Rothley για την προσέγγισή τους.
<P>
Όπως γνωρίζετε, στόχος της πρότασης δεν είναι μόνο η ενημέρωση και ο εκσυγχρονισμός των υφιστάμενων κανόνων αλλά και η ενίσχυση της ενιαίας αγοράς ασφαλίσεων στον τομέα της ασφάλισης αυτοκινήτων. Ορισμένες πτυχές των οδηγιών που εγκρίθηκαν στις δεκαετίες 1970 και 1980 πρέπει να εκσυγχρονισθούν, ιδιαίτερα όσον αφορά το ελάχιστο ποσό ασφαλιστικής κάλυψης. Πρέπει επίσης να συμπληρωθούν τα κενά και να δοθούν λύσεις στα ουσιαστικά προβλήματα των πολιτών. Επιπλέον, η διαδικασία που ορίζεται στην τέταρτη οδηγία περί ασφάλισης αυτοκινήτων για άμεσο και αποτελεσματικό διακανονισμό σε περίπτωση ατυχημάτων που σημειώνονται εκτός του κράτους μέλους διαμονής του θύματος, πρέπει να επεκταθεί σε όλα τα αυτοκινητιστικά ατυχήματα.
<SPEAKER ID="233" LANGUAGE="DE" NAME="Rothley (PSE )," AFFILIATION="εισηγητής">
<P>
   .  Κύριε Πρόεδρε, κύριε Επίτροπε Bolkestein, ευχαριστώ για τα καλά σας λόγια που δεν μπορώ παρά να παραδεχθώ. Σε αυτόν τον τομέα του ασφαλιστικού δικαίου και της προστασίας των θυμάτων ατυχημάτων υπάρχει πραγματικά εξαίρετη συνεργασία μεταξύ Επιτροπής και Κοινοβουλίου και σας ευχαριστώ γι’ αυτό.
<P>
Με την πέμπτη οδηγία που ακολουθεί την τέταρτη οδηγία συνεχίζουμε με συνέπεια να προστατεύουμε τα θύματα των τροχαίων ατυχημάτων. Θα ήταν ίσως έξυπνο, κύριε Επίτροπε, να μην αναφερθείτε στη συζήτηση σε επιμέρους τροπολογίες, καθώς θα πρέπει ούτως ή άλλως να τις συζητήσουμε με το Συμβούλιο. Θα ήθελα να πω κάποια πράγματα για να διασαφηνίσω το περιεχόμενο ορισμένων σημείων. Θα αρχίσω με το θέμα της δικαιοδοσίας. Πραγματικά, η πέμπτη οδηγία συμπληρώνει πολύ καλά την τέταρτη. Με την πέμπτη οδηγία καθιστούμε δυνατό τον διακανονισμό απαιτήσεων για ατυχήματα που συνέβησαν σε μια άλλη χώρα. Μετά την ψήφιση της τέταρτης οδηγίας είχαμε στις 22 Δεκεμβρίου 2000 τη ρύθμιση για την δικαιοδοσία και την αναγνώριση και εκτέλεση αποφάσεων που αφορούν ιδιωτικές και εμπορικές υποθέσεις. Εκεί προβλέπεται για ζητήματα αστικής ευθύνης να μπορεί να θεωρηθεί ο τόπος κατοικίας του θύματος ως τόπος δικαιοδοσίας όταν υπάρχει άμεση καταγγελία. Αυτό είχε επιτευχθεί με την τέταρτη οδηγία για τα ατυχήματα σε άλλες χώρες και με την πέμπτη εφαρμόζεται σε όλα τα ατυχήματα. Επομένως δεν θα είναι μόνο δυνατόν να γίνει στην πατρίδα κάποιου ο εξωδικαστικός διακανονισμός μιας ζημίας που είχε υποστεί σε άλλη χώρα, αλλά και να αρχίσει η δικαστική διαδικασία στην πατρίδα του. Δεν μπορούμε να κάνουμε περισσότερα για τα θύματα των ατυχημάτων.
<P>
Τώρα το ζητούμενο είναι το ύψος και φυσικά εδώ υπάρχουν προβλήματα. Ξέρω πάρα πολύ καλά ότι δεν είναι εύκολο να αυξήσει κανείς το ελάχιστο ποσόν, γιατί αυτό φυσικά συνεπάγεται και αύξηση των ασφαλίστρων. Ο συμβιβασμός στον οποίο καταλήξαμε – 5 εκατ. ευρώ για σωματικές βλάβες και 2 εκατ. ευρώ για υλικές ζημίες– θεωρώ ότι μπορεί να γίνει αποδεκτός από την ασφαλιστική αγορά. Παρενθετικά αναφέρω ότι υπάρχει μια πτυχή που αφορά το ελάχιστο ποσόν κάλυψης, η οποία δεν πρέπει να αγνοηθεί, συγκεκριμένα η επαρκής προστασία των θυμάτων ατυχημάτων, που πλήττονται περισσότερο. Δεν δέχομαι την ιδέα ότι ένας εικοσάχρονος που μένει παράλυτος μετά από ένα ατύχημα καταλήξει να εξαρτάται από την κοινωνική ασφάλιση μετά από είκοσι χρόνια ενώ στο μεταξύ θα έχει καταστραφεί οικονομικά και ο υπαίτιος, που έχει απεριόριστη ευθύνη. Ο συμβιβασμός έχει επομένως πραγματικά νόημα.
<P>
Θα ήθελα να αναφέρω, Επίτροπε Bolkestein, δύο ακόμα σημεία της πρότασής σας που δεν υιοθετήσαμε: πρώτον, το να αναλαμβάνει τους διακανονισμούς που είναι αρμοδιότητα των Γραφείων Πράσινης Κάρτας ο αντιπρόσωπος για τον διακανονισμό ζημιών. Δεν πρέπει να κάνουμε μια τέτοια ανάμιξη που είναι περιττή και βλάπτει ένα σύστημα που λειτουργεί, δηλαδή το σύστημα των Γραφείων Πράσινης Κάρτας. Επίσης, δεν συμπεριλάβαμε διάταξη για την προστασία των “αδύναμων” συμμετεχόντων στις μεταφορές, δηλαδή διάταξη περί αστικής ευθύνης. Αυτό είναι ένα πολύ εξειδικευμένο πρόβλημα και πρέπει να συνεργαστούμε – η Επιτροπή και το Κοινοβούλιο– προκειμένου να το αντιμετωπίσουμε σε άλλη οδηγία.
<P>
Σε γενικές γραμμές –και επανέρχομαι σε αυτά που είπα στην αρχή– η συνεργασία μεταξύ Κοινοβουλίου και Επιτροπής ήταν τόσο καλή επειδή κάναμε έναν ευρωπαϊκό διάλογο σε ευρωπαϊκό επίπεδο για όλα αυτά τα θέματα που αφορούν τους ασφαλιστές, τις αυτοκινητιστικές λέσχες, το Κοινοβούλιο και τις ενώσεις των θυμάτων ατυχημάτων – αναφέρω εδώ τα σεμινάρια για το ευρωπαϊκό δίκαιο μεταφορών στο Trier.
<SPEAKER ID="234" LANGUAGE="" NAME="Gargani (PPE-DE )." AFFILIATION="(ΙΤ)">
<P>
    Κύριε Πρόεδρε, κυρίες και κύριοι συνάδελφοι, παρεμβαίνω στην πραγματικότητα για να επικροτήσω, ως πρόεδρος της Επιτροπής Νομικών Θεμάτων και Εσωτερικής Αγοράς, το έργο που επιτέλεσε ο αντιπρόεδρος, κ. Rothley. Αυτή η πρόταση οδηγίας αναπτύχθηκε με μεγάλη αποφασιστικότητα και ευφυΐα από τον κ. Rothley και θέλω να τον επαινέσω εδώ για αυτό. Του είμαστε δε ιδιαίτερα ευγνώμονες επειδή αυτή η οδηγία είναι καρπός του άρθρου 192, στο οποίο τρέφω ιδιαίτερη αδυναμία, καθώς πρόκειται για έμμεση νομοθετική πρωτοβουλία, που δίνει πρωταγωνιστικό ρόλο στο Κοινοβούλιο και επιβεβαιώνει επίσης το δικαίωμα πρωτοβουλίας του Ευρωπαϊκού Κοινοβουλίου και των μελών του.
<P>
Η πρωτοβουλία αυτή μας οδηγεί σε μια πιο ουσιαστική ευρωπαϊκή ιθαγένεια σε έναν τόσο ευαίσθητο τομέα, επειδή, όπως είπε ο κ. Rothley, καθιστά ευκολότερη τη σύναψη ασφαλιστικής σύμβασης βραχείας διαρκείας για προσωρινή παραμονή σε άλλο κράτος μέλος και την ασφάλιση βραχείας διαρκείας για όχημα που αγοράστηκε εκτός του κράτους μέλους κατοικίας του ιδιοκτήτη. Ως αποτέλεσμα, θα είναι πιο απλό να αγοράσει κανείς αυτοκίνητο σε όποια χώρα της Ένωσης υπάρχουν οι πιο συμφέρουσες συνθήκες. Πιστεύω ότι αυτό θα ενδιαφέρει πολλούς ευρωπαίους πολίτες σε εκείνη την ενιαία αγορά των ασφαλειών για την οποία μίλησε ο κ. Bolkestein και η οποία διαμορφώνεται κατ’ αυτόν τον τρόπο και θα αποτελέσει, επομένως, μια πολύτιμη και χρήσιμη εξέλιξη για την Ευρωπαϊκή Κοινότητα στο σύνολό της.
<P>
Το πιο λεπτό σημείο της έκθεσης –έχει ήδη υπογραμμιστεί, αλλά θέλω να το επαναλάβω– αφορά τα μέγιστα ποσά εγγύησης που προβλέπονται από τα κράτη μέλη. Η Επιτροπή είχε προβλέψει ποσό 1 εκατ. ευρώ ανά θύμα σε περίπτωση ζημιών σε πρόσωπα και 500 000 ευρώ ανά ατύχημα σε περίπτωση ζημιών σε πράγματα. Πιστεύουμε ότι τα ποσά των 5 εκατ. ευρώ ανά ατύχημα σε περίπτωση ζημιών σε πρόσωπα και των 2 εκατ. ευρώ σε περίπτωση ζημιών σε πράγματα, αντιστοίχως, είναι πιο ενδεδειγμένα και ευέλικτα και θα μπορούσαν να αποτελέσουν αντικείμενο συμβιβασμού. Για αυτόν τον συμβιβασμό θέλω να συγχαρώ επίσημα τον κ. Rothley, που έλαβε υπόψη τις διάφορες καταστάσεις που υπάρχουν στις αγορές ασφαλειών, και πάλι για να προωθήσει μια ενιαία αγορά των ασφαλειών. Από την άλλη πλευρά, επιλήφθηκε επίσης των νομικών εξόδων. Δεν ήταν, αντίθετα, σκόπιμο σ’ αυτή τη φάση να επεκταθεί η ασφαλιστική κάλυψη και στις βλάβες που υπέστησαν πεζοί και ποδηλάτες ως συνέπεια ενός ατυχήματος στο οποίο συμμετείχαν, επειδή το ζήτημα είναι ακόμη πιο λεπτό και νομίζω ότι ίσως χρειάζεται να ρυθμιστεί με ειδικό μέτρο.
<P>
Αν, όπως αναγνώρισε ο κ. Bolkestein, η συνεργασία Κοινοβουλίου και Επιτροπής ήταν καλή και χρήσιμη, ελπίζω το Συμβούλιο και η Επιτροπή να υιοθετήσουν τις τροπολογίες μας και να μπορέσει μια τόσο σημαντική οδηγία να συμβάλει στην ακόμη μεγαλύτερη συνένωση των ευρωπαίων πολιτών σε μια κοινή ιθαγένεια. Το εύχομαι ολόψυχα, επειδή ο συμβιβασμός που επιτεύχθηκε αποτελεί μια εξαίρετη ισορροπία, την οποία ελπίζω να λάβει υπόψη η Επιτροπή. 
<SPEAKER ID="235" LANGUAGE="NL" NAME="Manders (ELDR )." AFFILIATION="">
<P>
    Κύριε Πρόεδρε, θα ήθελα να ευχαριστήσω τον κ. Επίτροπο για τις διευκρινίσεις του και τον κ. Rothley για την πρότασή του η οποία αποτελεί μια ακόμη συνεισφορά στην περαιτέρω ολοκλήρωση της εσωτερικής αγοράς. Γνωρίζουμε ότι πρόκειται για αργή, αλλά σταθερή διαδικασία. Ακόμη κι αν περάσουν είκοσι χρόνια προτού δοθεί συνέχεια στην τέταρτη οδηγία με μια πέμπτη, στο τέλος θα επιτύχουμε τον στόχο μας. Είμαι βέβαιος για τούτο. Εσείς, κύριε Επίτροπε, είστε στον σωστό δρόμο και θέλω να ελπίζω ότι τελικά θα φτάσουμε στη βέλτιστη κατάσταση της πλήρους ολοκλήρωσης της εσωτερικής αγοράς.
<P>
Η νομοθεσία περί ασφαλίσεων είναι πολύπλοκη και στην περίπτωση αυτή. Ως δικηγόρος έχω ασχοληθεί με υποθέσεις σωματικών βλαβών. Επίσης, έχω υποστεί εγώ ο ίδιος σωματικές βλάβες στο παρελθόν. Έτσι μου δόθηκε μάλλον η ευκαιρία να εργαστώ εδώ. Είναι ιδιαίτερα σημαντικό η νομοθεσία αυτή να μεταφερθεί στις χώρες όλων μας, διότι ως θύματα αντιμετωπίζουμε συχνά πολλά προβλήματα με τα διάφορα νομικά συστήματα. Επομένως, ως προς αυτό, χαίρομαι ιδιαίτερα για την πρόταση έτσι όπως έχει επί του παρόντος. Εκτιμώ ότι οι ασφαλιστικές εταιρείες χαίρονται εξίσου με το ενδεχόμενο της περαιτέρω εναρμόνισης, η οποία παρέχει, και σε αυτές, περισσότερη σαφήνεια. Πριν από λίγο καιρό, θεσπίσαμε το σύστημα με τις πράσινες κάρτες. Η πρόταση αυτή δίνει περαιτέρω συνέχεια στο θέμα. Τα ελάχιστα ποσά που προτείνει η Επιτροπή Νομικών Θεμάτων και Εσωτερικής Αγοράς μου φάνηκαν πολύ υψηλά, διότι σπανίως, αν όχι καθόλου, ισχύουν στην πράξη. Επομένως, με ικανοποιούν περισσότερο οι συμβιβαστικές προτάσεις του κ. Rothley, διότι ανταποκρίνονται περισσότερο στην αγορά όπως είναι στην πραγματικότητα. Ο καθορισμός των ποσών σε τόσο υψηλά επίπεδα εγείρει επίσης, κατά τη γνώμη μου, θέμα δυνατότητας επιβολής τους. Κανείς δεν ωφελείται από νομοθεσία που δεν μπορεί να επιβληθεί. Θα ήθελα να επαναλάβω, επομένως, ότι η πρόταση αυτή προσεγγίζει περισσότερο την πραγματικότητα σε σχέση με τα ιδιαίτερα υψηλά ποσά που προτάθηκαν αρχικά. Καθώς τα ποσά που προτείνει η Επιτροπή είναι μάλλον χαμηλά, νομίζω ότι οι προτάσεις του κ. Rothley αποτελούν τη βέλτιστη δυνατή λύση.
<P>
Εμείς οι Φιλελεύθεροι θα υποστηρίξουμε θερμά την πρόταση αυτή. Θα ήθελα πάντως να επισημάνω ότι, σε μια τροπολογία, τάχθηκα υπέρ της μεγαλύτερης εναρμόνισης κατά τη συζήτηση για τις σωματικές βλάβες, όσον αφορά τον βαθμό αναπηρίας ή το ύψος του κόστους της βλάβης. Από όσα είπε ο κ. Rothley, συμπέρανα ότι συντάσσεται ήδη έκθεση παρακολούθησης. Θεωρώ ότι προσθέτουμε ένα ακόμη λιθαράκι στην ολοκλήρωση της εσωτερικής αγοράς, και χαίρομαι για τούτο. Θα δώσω στην έκθεση την αμέριστη υποστήριξή μου. 
<SPEAKER ID="236" LANGUAGE="EN" NAME="Fitzsimons (UEN )." AFFILIATION="">
<P>
Στηρίζω την πρόταση της Επιτροπής να μην έχει όριο το ύψος του ελάχιστου ασφαλισμένου ποσού για σωματικές βλάβες που προκύπτουν από ατύχημα. Θύματα ατυχημάτων με βαρύτατους τραυματισμούς, όπως είναι η παραπληγία, δεν θα λάμβαναν επαρκή κάλυψη με μέγιστο ποσό 1 εκατ. ευρώ. Συμφωνώ ότι είναι λογικό όχι μόνο να παρέχεται κάλυψη, στις πιο σοβαρές περιπτώσεις, ύψους 10 εκατ. ευρώ αλλά και να περιορίζεται η κάλυψη σε αυτό το ποσό για κάθε ατύχημα. Είναι εξαιρετικά σπάνιο να υπάρχουν δύο ή περισσότερες περιπτώσεις σοβαρών τραυματισμών στο ίδιο ατύχημα.
<P>
Οφείλω να συγχαρώ ξανά τον κ. Rothley για τη σύνεση και τις ικανότητές του. Το γεγονός ότι τα ατυχήματα που σημειώνονται σε διάφορες χώρες μπορούν τώρα να αντιμετωπίζονται στη χώρα του τραυματία είναι ένα σημαντικό πλεονέκτημα, και συγχαίρω τον εισηγητή για άλλη μία φορά. 
<SPEAKER ID="237" LANGUAGE="DE" NAME="Karas (PPE-DE )" AFFILIATION="">
<P>
Το δεύτερο αίτημά μου ήταν η διαγραφή της προσθήκης στο άρθρο 4 (2) της πρότασης της Επιτροπής γιατί θεωρώ, όπως και πολλοί άλλοι εδώ στο Σώμα, ότι μια οδηγία για το ασφαλιστικό δίκαιο δεν θα πρέπει να διαπραγματεύεται ζητήματα που υπάγονται στο εθνικό ιδιωτικό δίκαιο.
<P>
Το τρίτο αίτημά μου είχε ως στόχο την περιττή γραφειοκρατία και τα περιττά επιπλέον έξοδα, πράγμα που σημαίνει ότι είχαμε συνηγορήσει υπέρ του να μπορεί ο ασφαλιζόμενος, όταν λήγει μια συμβατική σχέση, να ζητήσει βεβαίωση σχετικά με οποιεσδήποτε απαιτήσεις και όχι να του αποστέλλεται αυτή αυτόματα. Η τροποποίηση αυτή υλοποιείται επίσης με την τροπολογία του κ. Harbour. Ως εκ τούτου, δεν μπορώ παρά να επικροτήσω την παρούσα οδηγία. 
<SPEAKER ID="238" LANGUAGE="EN" NAME="Harbour (PPE-DE )." AFFILIATION="">
<P>
    Κύριε Πρόεδρε, θα ήθελα να ευχαριστήσω και εγώ ολόψυχα τον κ. Rothley, όχι μόνο για την έκθεσή του αλλά και για τον αγώνα που δίνει με επιμονή εδώ και πολλά χρόνια, όπως ανέφερε ο Επίτροπος, για τη βελτίωση των συνθηκών ασφάλισης των οδηγών στην Ευρώπη. Νομίζω ότι είναι αξιέπαινος, ενώ ο αντίκτυπος είναι θετικός και για το Κοινοβούλιο.
<P>
Από τότε που ανέλαβα καθήκοντα βουλευτή του Ευρωπαϊκού Κοινοβουλίου το 1999, έχω τη χαρά να συνεργάζομαι με τον κ. Rothley για το θέμα αυτό, για το οποίο ενδιαφέρομαι ιδιαίτερα. Συνέβαλα στην εκπόνηση της έκθεσης του 2001 και είμαι ευτυχής για το γεγονός ότι πολλές από τις ιδέες που απέρρεαν από αυτήν είναι τώρα ενσωματωμένες στην αναμενόμενη πέμπτη πρόταση της Επιτροπής.
<P>
Ο κ. Rothley και άλλοι ομιλητές αναφέρθηκαν ιδιαίτερα στην ενίσχυση της δυνατότητας των οδηγών να ασκούν αγωγή για ατυχήματα που σημειώνονται εκτός της χώρας τους. Θέλω να εστιάσω και σε ορισμένα άλλα σημαντικά θέματα. Πολλοί από εμάς έχουμε συναντήσει περιπτώσεις που αφορούν τα προβλήματα που αντιμετωπίζουν πολίτες που επιθυμούν να διαμείνουν προσωρινά σε άλλη χώρα – ιδιαίτερα φοιτητές, άνθρωποι που ξεκινούν μια μορφή εργασίας, ακόμα και πολίτες που επιθυμούν μια πιο μακρά διαμονή. Αντιμετωπίζουν προβλήματα που αφορούν την παράταση της ασφάλισής τους για αυτήν την προσωρινή διαμονή και για έως 12 μήνες. Θεωρώ το συγκεκριμένο όφελος εξαιρετικά σημαντικό.
<P>
Δεύτερον, την επιτροπή απασχολεί η εσωτερική αγορά και η απλοποίηση του συστήματος που δίνει στους πολίτες τη δυνατότητα να αγοράσουν ένα αυτοκίνητο από κάποια άλλη χώρα με παράταση της υφιστάμενης ασφάλισής τους για 30 ημέρες, μέχρι να φέρουν το αυτοκίνητο στη χώρα τους και να το επανεγγράψουν.
<P>
Τέλος, ο κ. Karas αναφέρθηκε σε ορισμένες βελτιωτικές μας παρεμβάσεις, και συμφωνώ μαζί του όσον αφορά ορισμένους τομείς όπου θεωρώ ότι παρεμβαίνουμε αδικαιολόγητα στις αρμοδιότητες των κρατών μελών. Ένα θέμα για το οποίο έλαβα γνώση τις τελευταίες ημέρες αφορά το δικαίωμα παραγραφής των αξιώσεων μετά από τέσσερα χρόνια. Στη χώρα μου, το Ηνωμένο Βασίλειο, αυτό αντιβαίνει στις εθνικές διατάξεις. Τα επιχειρήματα υπέρ της επανεξέτασης του θέματος είναι ισχυρά, και αυτό είναι κάτι για το οποίο θα μιλήσω με τον εισηγητή. Πρέπει να συζητήσουμε για το εάν πρέπει να στηρίξουμε την εν λόγω διάταξη στην τελική έκθεση ή να ζητήσουμε από την Επιτροπή και το Συμβούλιο να την επανεξετάσουν, προτού μας την αναπέμψουν.
<SPEAKER ID="239" LANGUAGE="" NAME="Bartolozzi (PPE-DE )." AFFILIATION="(ΙΤ)">
<SPEAKER ID="240" LANGUAGE="EN" NAME="Bolkestein," AFFILIATION="Επιτροπή">
<P>
    Κύριε Πρόεδρε, είναι εξαιρετικά θετικό το γεγονός ότι η έκθεση του κ. Rothley έλαβε την ομόφωνη ή σχεδόν ομόφωνη στήριξη των βουλευτών του Κοινοβουλίου. Λέγεται συχνά ότι η απόσταση ανάμεσα στην Ευρωπαϊκή Ένωση και τους πολίτες των κρατών μελών είναι μεγάλη. Το εν λόγω θέμα θα ωφελήσει άμεσα τους ευρωπαίους πολίτες και έρχεται να δείξει ότι οι αποστάσεις δεν είναι τόσο μεγάλες όσο υποστηρίζεται συχνά.
<P>
Ο κ. Rothley υποστήριξε ότι δεν είναι αναγκαίο η Επιτροπή να απαντήσει και να τοποθετηθεί για κάθε τροπολογία, γιατί η συζήτηση θα συνεχιστεί. Ωστόσο, εδώ έχω κάποιες παρατηρήσεις, τις οποίες, εάν συμφωνείτε, θα διαβιβάσω στις αρμόδιες υπηρεσίες του Κοινοβουλίου, και στις οποίες όλοι θα έχουν πρόσβαση.(1)
<SPEAKER ID="241" LANGUAGE="" NAME="Πρόεδρος." AFFILIATION="">
<P>
Η ψηφοφορία θα διεξαχθεί αύριο στις 12.00. 
<SPEAKER ID="242" LANGUAGE="" NAME="" AFFILIATION="Θέση της Επιτροπής επί των τροπολογιών του Κοινοβουλίου:"/>
<SPEAKER ID="243" LANGUAGE="" NAME="Πρόεδρος." AFFILIATION="">
<P>
   Η ημερήσια διάταξη προβλέπει τη συζήτηση της έκθεσης (A5-0334/2003) της κ. Smet, εξ ονόματος της Επιτροπής Δικαιωμάτων των Γυναικών και Ίσων Ευκαιριών, σχετικά με την παραβίαση των δικαιωμάτων των γυναικών και τις διεθνείς σχέσεις της ΕΕ (2002/2286(INI)). 
<SPEAKER ID="244" LANGUAGE="NL" NAME="Smet (PPE-DE )" AFFILIATION=", εισηγήτρια.">
<P>
Ευτυχώς, η διεθνής κοινότητα αποδοκιμάζει με όλο και μεγαλύτερη σαφήνεια την κατάσταση αυτή, όπως φάνηκε από την αντίδραση στον λιθοβολισμό της Amina Lawal, από την ομολογουμένως καθυστερημένη αντίδραση στο καθεστώς των Ταλιμπάν και από τα επίμονα ερωτήματα για τον θάνατο της φωτορεπόρτερ Zahra Kazemi στο Ιράν. Ταυτόχρονα, οι εκστρατείες για τα δικαιώματα των γυναικών λαμβάνουν όλο και μεγαλύτερη αναγνώριση. Η απονομή του βραβείου Νόμπελ στην Shirin Ebadi, ακτιβίστρια υπέρ των γυναικών και των παιδιών στο Ιράν, αποτελεί ιδιαίτερα σημαντική ένδειξη, όπως και η δήλωση του Προέδρου της Σενεγάλης, του κ. Wade, προς το Σώμα σήμερα το απόγευμα. Ο Πρόεδρος Wade αναφέρθηκε συγκεκριμένα στον αγώνα του για την καταπολέμηση του ακρωτηριασμού των γεννητικών οργάνων των γυναικών.
<P>
Δεύτερον, οι εν λόγω κυρώσεις και αναστολές πρέπει να εφαρμόζονται όταν οι κυβερνήσεις παραμελούν συστηματικά τη λήψη μέτρων σε νομοθετικό, διοικητικό και δικαστικό επίπεδο. Θα μπορούσαν όμως να ληφθούν και θετικά μέτρα, όπως για παράδειγμα η συστηματική συμπερίληψη στα προγράμματα παροχής αναπτυξιακής βοήθειας έργων που να στοχεύουν στην καταπολέμηση της βίας κατά των γυναικών ή που να ασκούν πιέσεις για την επικύρωση από τις χώρες εταίρους της σύμβασης για την εξάλειψη κάθε μορφής διακρίσεων κατά των γυναικών (CEDAW), καθώς και του συμπληρωματικού πρωτοκόλλου της, και έργων που να λαμβάνουν υπόψη τους το γεγονός της επικύρωσης της εν λόγω σύμβασης.
<P>
Ως παράδειγμα αναφέρω τις υπό εξέλιξη συζητήσεις ή διαπραγματεύσεις με το Ιράν. Περιμένουμε με μεγάλη ανυπομονησία το προς συζήτηση έγγραφο. Το έγγραφο αυτό πρέπει, κατά τη γνώμη μας, να κάνει σαφή αναφορά σε δράσεις για την αντιμετώπιση της βίας κατά των γυναικών και για την αντιμετώπιση των παραβιάσεων των δικαιωμάτων των γυναικών, καθώς και στη CEDAW.
<SPEAKER ID="245" LANGUAGE="EN" NAME="Patten," AFFILIATION="Επιτροπή">
<P>
    Θα ήθελα, καταρχάς, να συγχαρώ την κ. Smet, πρώην συνάδελφο ή, μάλλον, μία εκ των δύο πρώην συναδέλφων που συμμετέχουν στην παρούσα συζήτηση, οι οποίοι ανήκουν σε μια σειρά διακεκριμένων πολιτικών. Θα ήθελα να ευχαριστήσω την κ. Smet για την εκπόνηση της εν λόγω έκθεσης. Η πολιτική της προσήλωση στον σκοπό της προάσπισης των δικαιωμάτων των γυναικών είναι γνωστή τόσο στην Επιτροπή όσο και στο Συμβούλιο. Η εν λόγω έκθεση πρωτοβουλίας θίγει ένα ευρύ φάσμα θεμάτων. Είναι μια εξαιρετικά πολύτιμη συμβολή στην προσπάθεια να βρεθούν οι γυναίκες στο επίκεντρο της εξωτερικής πολιτικής της Ευρωπαϊκής Ένωσης.
<P>
Μάλιστα, όπως παρατίθεται στην έκθεση της αξιότιμης βουλευτή, η δήλωση της Παγκόσμιας Διάσκεψης της Βιέννης του 1993 για τα ανθρώπινα δικαιώματα υπογραμμίζει ρητά ότι “τα ανθρώπινα δικαιώματα των γυναικών και των κοριτσιών αποτελούν αναφαίρετο, αναπόσπαστο και αδιαίρετο τμήμα των καθολικών ανθρωπίνων δικαιωμάτων”. Επίσης, είναι σημαντικό να κατανοήσουμε ότι η βία κατά των γυναικών σε εθνικό επίπεδο αποτελεί αναπόσπαστο μέρος των διατάξεων περί ανθρωπίνων δικαιωμάτων που αναφέρονται στους βασανισμούς και τη θανατική ποινή, που αποτελούν προτεραιότητα για εμάς στον τομέα των ανθρωπίνων δικαιωμάτων.
<P>
Αυτό το πρωτοδιδάχτηκα πάνω από περισσότερα από 20 χρόνια στο Πακιστάν και έκτοτε εξακολουθώ να το διδάσκομαι. 
<SPEAKER ID="246" LANGUAGE="PT" NAME="Bastos (PPE-DE )." AFFILIATION="">
<P>
    Κύριε Πρόεδρε, κύριε Επίτροπε, κυρίες και κύριοι, ο πολιτισμός και η παράδοση χρησιμεύουν ως προσχήματα για τα βάσανα που εξακολουθούν να περνούν οι γυναίκες που πέφτουν θύματα βίας σε πολλά μέρη του κόσμου. Ο ακρωτηριασμός των γεννητικών οργάνων των γυναικών συνεχίζεται ακόμη και σήμερα, όπως και ο λιθοβολισμός και η σεξουαλική εκμετάλλευση. Όλα αυτά είναι απαράδεκτα για δύο λόγους: οι πρακτικές αυτές συνιστούν παραβίαση των θεμελιωδών ανθρωπίνων δικαιωμάτων και σοβαρή προσβολή της δημοκρατίας. Η Ευρωπαϊκή Ένωση, επομένως, πρέπει να χρησιμοποιήσει κάθε μέσο που έχει στη διάθεσή της για να καταπολεμήσει αυτές τις ανισότητες. Η εξωτερική πολιτική της Ένωσης είναι ένα τέτοιο μέσο, όπως αναφέρει η κ. Smet στην εξαίρετη και ιδιαίτερα θαρραλέα έκθεσή της, για την οποία επιθυμώ να τη συγχαρώ. Η Ευρωπαϊκή Ένωση έχει πράγματι συμπεριλάβει σε όλες ανεξαιρέτως τις συμφωνίες που συνάπτονται με τρίτες χώρες ρήτρα για τον σεβασμό των ανθρωπίνων δικαιωμάτων και της δημοκρατίας. Ωστόσο, δεν είναι ακόμη επαρκώς αποτελεσματική όσον αφορά την καταπολέμηση της βίας κατά των γυναικών. Υπάρχει συνεπώς ανάγκη για μεγαλύτερη αποφασιστικότητα και σαφήνεια όσον αφορά τον καθορισμό των δεσμεύσεων που πρέπει να αναλαμβάνουν και να τηρούν οι τρίτες χώρες στον τομέα της προστασίας των δικαιωμάτων των γυναικών.
<SPEAKER ID="247" LANGUAGE="ES" NAME="Valenciano Martínez-Orozco (PSE )." AFFILIATION="de facto">
<P>
    Κύριε Πρόεδρε, καταρχάς θα ήθελα να εγκωμιάσω την έκθεση της κ. Smet, η οποία πιστεύω ότι λαμβάνει υπόψη πολλά από τα παράπονα και τα αιτήματα των γυναικείων οργανώσεων και των οργανώσεων των ανθρωπίνων δικαιωμάτων.
<P>
Η έκθεση της κ. Smet επισημαίνει αρκετές ιδέες που πιστεύω ότι θα ήταν πολύ χρήσιμες όσον αφορά τη συνεργασία με τρίτες χώρες σχετικά με την προστασία των δικαιωμάτων των γυναικών, αλλά η αλήθεια είναι ότι μας λείπει ένα από τα μέσα, που είναι, ακριβώς, η δυνατότητα των γυναικών να αναζητούν προστασία εντός των συνόρων μας, στο πλαίσιο της νομικής προστασίας μας, δυνατότητα που ωστόσο προσφέρεται σε άλλες καταστάσεις, σαφώς ανάλογες με εκείνες που υφίστανται οι γυναίκες.
<SPEAKER ID="248" LANGUAGE="DA" NAME="Dybkjær (ELDR )." AFFILIATION="">
<P>
   Κύριε Πρόεδρε, θα ήθελα να ευχαριστήσω την κ. Smet για το πείσμα και την επιμονή που επέδειξε κατά την επιτέλεση του έργου της για τα δικαιώματα των γυναικών. Είναι αξιοθαύμαστη. Θα ήθελα επίσης να ευχαριστήσω τον Επίτροπο Patten για τα όσα μας είπε, αν και ομολογώ ότι συμφώνησα πολύ περισσότερο με πολλούς άλλους ομιλητές παρά με εκείνον.
<P>
Θα μπορούσαμε κάλλιστα να βοηθήσουμε το καταπιεσμένο ήμισυ του πληθυσμού, δηλαδή τις γυναίκες, οι οποίες όντως υποφέρουν από πολλές αδικίες σε πολλά μέτωπα: πολιτιστικές παραδόσεις, τις οποίες έχουν αποφασίσει οι άνδρες, βία όταν οι άνδρες δεν καταφέρνουν να περάσει το δικό τους, εμπορία διότι οι άνδρες θέλουν να αποκομίσουν κέρδη εκμεταλλευόμενοι τις γυναίκες, και πάει λέγοντας. Θα μπορούσαμε κάλλιστα να παρέμβουμε και να κάνουμε περισσότερα στους τομείς αυτούς. Η κ. Smet ανέφερε το καθεστώς των Ταλιμπάν, το οποίο δεν αφαίρεσε απλώς από τις γυναίκες τα πλέον στοιχειώδη δικαιώματα, όπως το δικαίωμα στην εκπαίδευση, αλλά και κάθε άλλο δυνατό δικαίωμα. Πρόκειται για έναν τομέα στον οποίο η ΕΕ μπορεί να αναλάβει δράση. Κάνουμε όμως αρκετά; Ο Επίτροπος είπε ότι κάνουμε πολλά, είναι όμως επαρκή αυτά που κάνουμε; Και ακόμη, τα κάνουμε με επαρκώς συστηματικό τρόπο;
<SPEAKER ID="249" LANGUAGE="SV" NAME="Eriksson (GUE/NGL )." AFFILIATION="">
<P>
    Κύριε Πρόεδρε, θα ήθελα και εγώ με τη σειρά μου να ευχαριστήσω την κ. Smet για το σοβαρό της έργο. Το καλό με τη δική μας επιτροπή –την Επιτροπή για τα Δικαιώματα της Γυναίκας και τις Ίσες Ευκαιρίες– είναι ότι συμφωνούμε συχνά όλοι, από την άκρα δεξιά μέχρι την άκρα αριστερά. Συμφωνώ με πολλά από αυτά που είπαν οι προηγούμενοι ομιλητές. Θα ήθελα όμως να τονίσω στην κ. Dybkjær ότι δεν συμφωνούν όλοι στην Αίθουσα αυτή με την άποψη ότι η Ευρωπαϊκή Ένωση πρέπει να γίνει ισχυρή στρατιωτική δύναμη. Αυτό όμως δεν είναι του παρόντος.
<P>
Σας άκουσα με ενδιαφέρον να λέτε, Επίτροπε Patten, ότι έχετε αντιληφθεί εδώ και 20 χρόνια την ανάγκη να προωθηθούν τα δικαιώματα των γυναικών ως καθολικά ανθρώπινα δικαιώματα. Το πρόβλημα είναι ακριβώς ότι δεν το έχουν αντιληφθεί και όλοι οι άλλοι, είτε βρίσκονται σε παρόμοιες θέσεις με τη δική σας είτε σε κατώτερες. Για τον λόγο αυτόν ακριβώς βρισκόμαστε σήμερα εδώ και συζητούμε τη συγκεκριμένη έκθεση.
<P>
Η κ. Smet ασχολήθηκε επίσης με τις επικρίσεις των ίδιων των κρατών μελών, οι οποίες γίνονται αντιληπτές εμμέσως. Η κ. Valenciano Martínez-Orozco αναφέρθηκε εκτενώς στη διαδικασία του ασύλου. Θα μπορούσα να μιλάω επί ώρες κυρίως για το γεγονός ότι η απέλαση των αιτούντων άσυλο –όταν απορρίπτονται τα αιτήματά τους και διώχνονται κακήν κακώς από τα κράτη μέλη– είναι αντίθετη με κάθε έννοια αξιοπρεπούς μεταχείρισης των ανθρώπων.
<P>
Θα ήθελα να ακούσω περισσότερα για το θέμα που εξετάζει η κ. Smet στην παράγραφο 17 σχετικά με τη συμμετοχή των γυναικών στη διαδικασία σύναψης συμφωνιών. Ως μέλη της συγκεκριμένης επιτροπής του Κοινοβουλίου, είχαμε πρόσφατα πληροφόρηση για το θέμα αυτό από γυναίκες τόσο από το Αφγανιστάν όσο και από το Ιράκ. Σχεδόν τίποτα δεν έχει γίνει προς την κατεύθυνση της συμμετοχής τους, παρά το γεγονός ότι όλοι το θεωρούμε σημαντικό θέμα. Θα ήθελα επίσης πολύ να ακούσω τις παρατηρήσεις του Επιτρόπου Patten για την παράγραφο 19 με την οποία ζητούμε από την Επιτροπή να συζητήσει τα θέματα αυτά σε όλα τα συναφή φόρουμ, όπως στις συναντήσεις της ομάδας G8 και στους γύρους διαπραγματεύσεων του ΠΟΕ. 
<SPEAKER ID="250" LANGUAGE="NL" NAME="Sörensen (Verts/ALE )." AFFILIATION="">
<P>
    Κύριε Πρόεδρε, κυρίες και κύριοι, θα ήθελα καταρχάς να συγχαρώ την κ. Smet για αυτή τη θαρραλέα έκθεση πρωτοβουλίας. Δεν υποδέχονται όλοι στα κράτη μέλη την έκθεσή σας με ανοιχτές αγκάλες. Μας διαφεύγει ενδεχομένως ότι μόλις λίγα χρόνια πριν η συζήτηση για τα ανθρώπινα δικαιώματα ήταν μεγάλο ταμπού, στο πλαίσιο των διεθνών σχέσεων, και ιδίως όσον αφορά τη συνεργασία για την ανάπτυξη. Στο παρελθόν, ήμασταν προφανώς πάντοτε τόσο καλοί οι μεν απέναντι στους δε που, κατά τη διάρκεια των διαπραγματεύσεων, οι άνθρωποι δεν έλεγαν καν αυτά που πραγματικά σκέφτονταν για την κατάσταση σε ορισμένες χώρες.
<P>
Γιατί η έκθεση αυτή είναι σημαντική και γιατί πρέπει να μεριμνήσουμε ώστε να τη σέβονται πραγματικά όλοι; Σας καλώ να θυμηθείτε την κατάσταση των γυναικών σε διάφορα μελλοντικά κράτη μέλη όπου οι γυναίκες πωλούνται και αγοράζονται σαν να είναι έπιπλα. Πηγαίνοντας λίγο πιο μακριά, συναντούμε τα Βαλκάνια όπου, σε ορισμένα μέρη της Αλβανίας, ο Κανούν, η νομοθεσία του λαού, συνεχίζει να ισχύει ακόμη και σήμερα. Το κείμενο αυτό, ο Κανούν, ο κώδικας νόμων του Lek Dukagjin, αναφέρει ότι η γυναίκα δεν είναι τίποτε άλλο από σακί που έχει φτιαχτεί για να αντέξει μερικά χρόνια, όπως ακριβώς ένα προϊόν με ημερομηνία λήξης. Και εμείς συζητούμε για τα δικαιώματα των γυναικών το 2003! Ένα άλλο παράδειγμα είναι ο αρμόδιος στη Γκάνα που μου είπε ότι οι γυναίκες αποφέρουν περισσότερο από τις ντομάτες. Γιατί να μην εμπορευόμαστε γυναίκες τότε; Θα ήταν ίσως καλή ιδέα να στείλουμε την έκθεση αυτή μαζικά σε πρεσβείες, προξενεία και ανθρώπους που δραστηριοποιούνται σε διεθνές επίπεδο, ώστε να ενημερωθούν όλοι για το περιεχόμενό της και να συνειδητοποιήσουν ότι μια παράγραφος για τα δικαιώματα των γυναικών είναι μια παράγραφος για τα ανθρώπινα δικαιώματα. Αυτό είναι πολύ σημαντικό. 
<SPEAKER ID="251" LANGUAGE="NL" NAME="Claeys (NI )." AFFILIATION="">
<P>
    Θα ήθελα και εγώ με τη σειρά μου να συγχαρώ την κ. Smet, αν μη τι άλλο τουλάχιστον για το γεγονός ότι κατόρθωσε να συντάξει έκθεση για τον ακρωτηριασμό των γεννητικών οργάνων των γυναικών, τη δημόσια διαπόμπευση, τον λιθοβολισμό, τα εγκλήματα για λόγους τιμής και τους εξαναγκαστικούς γάμους, χωρίς να χρησιμοποιήσει ούτε μια φορά τις λέξεις “Ισλάμ” ή “Μουσουλμάνος”. Ελπίζω να με συγχωρήσετε για τον σαρκασμό μου, αλλά το μόνο που μπορώ να κάνω είναι να εκφράσω τη λύπη μου για το γεγονός ότι προφανώς θεωρείται μη ορθό πολιτικά να λέμε τα πράγματα με το όνομά τους και να εξετάζουμε την ουσία του θέματος ακόμη και όταν έχουμε να κάνουμε με ένα τόσο πολύπλοκο πρόβλημα, όπως είναι η έλλειψη σεβασμού για τα δικαιώματα των γυναικών σε πολλά μέρη του κόσμου.
<P>
Κατόπιν αυτών, μπορώ να πω ότι συμφωνώ σε μεγάλο βαθμό με την έκθεση της κ. Smet. Όπως πολύ σωστά δήλωσε, δεν αρκεί να προβλέπουμε ρήτρες με κυρώσεις όταν συνάπτονται συνθήκες με τρίτες χώρες. Το σημαντικό είναι οι κυρώσεις αυτές να επιβάλλονται στην πράξη όταν διαπιστώνονται παραβιάσεις των δικαιωμάτων των γυναικών και όταν η τοπική κυβέρνηση τις παραβλέπει, τις ανέχεται ή ακόμη τις επιβάλλει. Η έκθεση τονίζει πολύ σωστά ότι τα κράτη μέλη της Ένωσης οφείλουν να μεριμνήσουν ώστε τα νομικά τους συστήματα να αναγνωρίσουν όλες τις μορφές βίας κατά των γυναικών και να προβλέπουν την τιμωρία τους. Ακρωτηριασμοί των γεννητικών οργάνων λαμβάνουν χώρα και στο δικό μας έδαφος, και ως προς αυτό, αναφέρω μια άλλη πτυχή του ίδιου προβλήματος που πρέπει να προσέξουμε, τις χειρουργικές επεμβάσεις για την αποκατάσταση του υμένα. Η ζήτηση για τέτοιες επεμβάσεις αυξάνει συνεχώς και προβλέπω ότι πλησιάζει η στιγμή που θα συζητήσουμε εάν πρέπει τα συστήματα κοινωνικής ασφάλισης να αρχίσουν σύντομα να χρηματοδοτούν τη διατήρηση τόσο οπισθοδρομικών εθίμων.
<SPEAKER ID="252" LANGUAGE="DE" NAME="Mann, Thomas (PPE-DE )" AFFILIATION="(Χειροκροτήματα)">
<P>
Ήταν καιρός για μια πρωτοβουλία που θα ασχολείται με αυτές τις σοβαρές παραβιάσεις. Η κ. Smet υπέβαλε μια πολύ καλή έκθεση που περιλαμβάνει και τα είδη των δοκιμασιών, δηλαδή τις ψυχικές, τις σωματικές και τις σεξουαλικές. Υποστηρίζω το αίτημά της ότι πρέπει στο μέλλον να υπάρχουν ρήτρες διακοπής της κοινοτικής βοήθειας όταν παραβιάζονται συνεχώς και συστηματικά τα δικαιώματα των γυναικών. Αυτό θα πρέπει να ενσωματωθεί στις εμπορικές συμφωνίες και τις συμφωνίες ανάπτυξης με τρίτες χώρες, είτε διμερώς, είτε πολυμερώς στο πλαίσιο του ΠΟΕ. Αν δεν λαμβάνονται θετικά μέτρα για την πρόληψη της βίας κατά των γυναικών, θα πρέπει να επιβάλλονται κυρώσεις και να παγώνουν οι εν λόγω συμφωνίες.
<P>
Όμως σε αυτές τις χώρες συγκαταλέγονται και μη μουσουλμανικά κράτη, κύριε Claeys. Η Επιτροπή πρέπει να προβεί σε επαφές με οργανισμούς και ΜΚΟ σε εθνικό, περιφερειακό και τοπικό επίπεδο προκειμένου να λάβει περισσότερες σχετικές πληροφορίες.
<P>
Περαιτέρω σημαντικά βήματα είναι διεθνείς διασκέψεις και συζητήσεις και, Επίτροπε Patten, μια ετήσια δήλωση της Επιτροπής για την οπισθοδρόμηση ή την πρόοδο που σημειώνεται. Πρέπει να ευαισθητοποιήσουμε τους πολιτικούς και την κοινή γνώμη στις εν λόγω χώρες και να αυξήσουμε την επαγρύπνησή τους. Επίσης, αυτά τα είδη βίας πρέπει να διώκονται και στην ΕΕ με μεγαλύτερη αποφασιστικότητα. Υπάρχουν εδώ και χρόνια λύσεις που ωστόσο δεν εφαρμόστηκαν. Οι προηγούμενες ομιλήτριες αναφέρθηκαν ήδη σε αυτό.
<P>
Πρέπει να αλλάξει η νομολογία στα κράτη μέλη μας ως προς αυτό, πρέπει να απαγορευθεί ο ακρωτηριασμός των γεννητικών οργάνων και πρέπει να καταπολεμηθεί με μεγαλύτερη αποφασιστικότητα το εμπόριο γυναικών με τη συνεργασία της Europol και της Eurojust. Προτεραιότητα έχει ωστόσο να μπορούν οι γυναίκες να εκμεταλλευθούν όλες τις δυνατότητες προκειμένου να είναι σε θέση να απολαμβάνουν τα θεμελιώδη δικαιώματά τους χωρίς καμία διάκριση.
<SPEAKER ID="253" LANGUAGE="FR" NAME="Zrihen (PSE )." AFFILIATION="">
<P>
Τα μέσα που περιγράφονται στην υπό συζήτηση έκθεση αποτελούν την απόδειξη του εξαιρετικού πραγματισμού των γυναικών εν γένει, και συγκεκριμένα της κ. Smet, της οποίας το έργο χαιρετίζω. Οφείλουμε να επαναβεβαιώσουμε ότι κάθε μορφής βία που ασκείται εις βάρος των γυναικών αποτελεί καθεαυτή ικανό όρο για την αναγνώριση του δικαιώματος ασύλου και του καθεστώτος πρόσφυγα. Σε αυτήν τη βία, η οποία βασίζεται στις διακρίσεις, οφείλουμε να αντιτάξουμε τη βία των οικονομικών κυρώσεων, αντί να θέτουμε προτεραιότητες στο πλαίσιο των οποίων η ζωή των γυναικών έχει πολύ μικρότερη αξία από τις συμφωνίες συνεργασίας ή από ριζωμένες παραδόσεις με πολύ θλιβερές συνέπειες. Ας πάψουμε να μιλάμε και να γράφουμε για αυτό και ας προσπαθήσουμε να μιμηθούμε τουλάχιστον τον πραγματισμό των γυναικών εν γένει. 
<SPEAKER ID="254" LANGUAGE="FR" NAME="Bordes (GUE/NGL )." AFFILIATION="">
<P>
   – Κύριε Πρόεδρε, στο υπό συζήτηση κείμενο εκφράζονται πολλές καλές προθέσεις για την καταπολέμηση της βίας εις βάρος των γυναικών. Πράγματι, είναι αποκρουστικό το γεγονός ότι στον 21ο αιώνα είναι δυνατόν να λιθοβολούνται γυναίκες, να ακρωτηριάζονται, να θυσιάζονται στην πυρά, ή να πέφτουν θύματα εξαναγκαστικών γάμων, σεξουαλικής σκλαβιάς, σωματεμπορίας ή των λεγομένων εγκλημάτων τιμής. Ωστόσο, η έκθεση περιλαμβάνει μόνο καλές προθέσεις, ενώ τα παραρτήματα στα οποία περιγράφονται οι περιπτώσεις έξι περίπου χωρών στις οποίες εφαρμόζονται αυτού του είδους οι πρακτικές είναι πολύ γλαφυρά.
<SPEAKER ID="255" LANGUAGE="EN" NAME="Stihler (PSE )." AFFILIATION="">
<P>
    Κύριε Πρόεδρε, είμαι ευτυχής για την ευκαιρία που μας δίνεται απόψε να συζητήσουμε για την παραβίαση των δικαιωμάτων των γυναικών στις διεθνείς σχέσεις της ΕΕ. Από ιστορική άποψη, η ίδια η έννοια των διεθνών σχέσεων έχει αποκλείσει τις γυναίκες. Όπως περιγράφει η δρ. Enlow, εξέχουσα συγγραφέας σε θέματα ισότητας και διεθνών σχέσεων, η αξία των εμπειριών των γυναικών στον πόλεμο, τον γάμο, το εμπόριο, την πορνεία, την εργασία στα εργοστάσια ή τις οικιακές εργασίες έχει παραγνωριστεί από τους ηγέτες σε διεθνή κλίμακα.
<P>
Ακόμα και στις χώρες της Ευρωπαϊκής Ένωσης διαπιστώνουμε ότι η βία κατά των γυναικών αντιμετωπίζεται μεροληπτικά. Για παράδειγμα, στην Ιταλία –η οποία ασκεί επί του παρόντος την Προεδρία της Ευρωπαϊκής Ένωσης– τον Φεβρουάριο του 1999 το Ανώτατο Δικαστήριο ανέτρεψε έπειτα από έφεση απόφαση δικαστηρίου που είχε κρίνει έναν δάσκαλο οδήγησης ένοχο για τον βιασμό 18χρονης μαθήτριάς του. Το Ανώτατο Δικαστήριο επεσήμανε ότι το θύμα φορούσε τζιν την ώρα του αδικήματος και ότι το τζιν δεν μπορεί να αφαιρεθεί ούτε εν μέρει χωρίς την ενεργή συμμετοχή του προσώπου που το φορά. Το Δικαστήριο αποφάνθηκε ότι το θύμα είχε συναινέσει στην ερωτική πράξη και συμπέρανε ότι δεν υπήρχαν στοιχεία βιασμού. Με τέτοιου είδους στάσεις, είναι ζωτικής σημασίας η έμφαση που δίνεται στο να αποτελέσουν τα δικαιώματα των γυναικών αναπόσπαστο μέρος των ανθρωπίνων δικαιωμάτων. Όπως ανέφερε η ισπανίδα συνάδελφός μου, επί του παρόντος θεωρούνται απλώς ως κάτι παράπλευρο, αντί να αποτελούν αναπόσπαστο μέρος των ανθρωπίνων δικαιωμάτων.
<P>
Πρέπει να ληφθεί υπόψη η πρωτοβουλία για συμπερίληψη στον προϋπολογισμό για το 2003 ρήτρας που ορίζει ότι η έλλειψη δράσης για την πρόληψη και την καταπολέμηση σοβαρών μορφών βίας κατά των γυναικών, όπως είναι ο λιθοβολισμός, η διαπόμπευση, ο ακρωτηριασμός των γεννητικών οργάνων, το κάψιμο και ο βιασμός, συνιστά αιτία αναστολής της κοινοτικής ενίσχυσης.
<P>
Στην Κένυα, σε μια συγκεκριμένη κοινότητα, τα περιστατικά ακρωτηριασμού των γεννητικών οργάνων ανέρχονταν σε ποσοστό 97%. Η κληρονομιά συζύγου συνεχίζεται, ενώ οι εμπειρίες βιασμού, καθώς και κακοποίησης μέσα στην οικογένεια, είναι πολυάριθμες. Στο Πακιστάν, σύμφωνα με εκτιμήσεις της Επιτροπής Ανθρωπίνων Δικαιωμάτων, το 2000 μία γυναίκα υπήρξε θύμα βιασμού ανά δύο ώρες, και εκατοντάδες γυναίκες υπήρξαν θύματα δολοφονιών για λόγους τιμής, βίας μέσα στην οικογένεια, καύσης και φόνου.
<SPEAKER ID="256" LANGUAGE="EN" NAME="De Rossa (PSE )." AFFILIATION="">
<P>
Στηρίζω ιδιαίτερα την παράγραφο 13 της έκθεσης της κ. Smet, η οποία απευθύνει έκκληση για αναγνώριση καθεστώτος πρόσφυγα στις γυναίκες που απειλούνται με τις μορφές βίας που έχουν ήδη αναφερθεί. Είναι λυπηρό το γεγονός ότι, στη χώρα μου –και νομίζω και σε άλλες ευρωπαϊκές χώρες– η απειλή ακρωτηριασμού των γεννητικών οργάνων, λιθοβολισμού ή φόνου για λόγους τιμής δεν συνιστά βάση για την αναγνώριση καθεστώτος πρόσφυγα. Αυτό πρέπει να αλλάξει, εφόσον θέλουμε πραγματικά να καταστήσουμε σαφές ότι υπερασπιζόμαστε τα ανθρώπινα δικαιώματα όλων.
<P>
Τα προγράμματα αναπτυξιακής βοήθειας της Ευρωπαϊκής Ένωσης πρέπει να περιλαμβάνουν προγράμματα που έχουν ως στόχο να διασφαλίσουν την πλήρη συμμετοχή των γυναικών στην κοινωνία. Πρέπει να πω ότι διαφωνώ με τον Επίτροπο Patten όσον αφορά τις εμπορικές συμφωνίες. Είναι ευτύχημα ότι ένα επιφανές πρόσωπο όπως ο Επίτροπος Patten έχει αναλάβει αυτά τα καθήκοντα, και είναι σαφής η προσήλωσή του στα δικαιώματα των γυναικών και, γενικότερα, τα ανθρώπινα δικαιώματα. Φοβάμαι, όμως, ότι αποδεδειγμένα η έως τώρα προσέγγιση δεν έχει σημειώσει σημαντική πρόοδο όσον αφορά τον τερματισμό των πρακτικών που κυριαρχούν στις αναπτυσσόμενες χώρες. Νομίζω ότι, για να σημειώσουμε πρόοδο στον εν λόγω τομέα, πρέπει να γίνουμε πιο αυστηροί όσον αφορά την ανάγκη επιβολής κυρώσεων ή αναστολής συμφωνιών.
<SPEAKER ID="257" LANGUAGE="" NAME="Πρόεδρος." AFFILIATION="">
<P>
Η ψηφοφορία θα διεξαχθεί αύριο στις 12.00. 
<SPEAKER ID="258" LANGUAGE="" NAME="Πρόεδρος." AFFILIATION="">
<P>
   Η ημερήσια διάταξη προβλέπει τη συζήτηση της έκθεσης (A5-0286/2003) του κ. Pitella, εξ ονόματος της Επιτροπής Προϋπολογισμών, σχετικά με τα διαρθρωτικά ταμεία: εξέλιξη του “υπολοίπου προς εκκαθάριση” (ΥΠΕ), καθώς και ανάγκες για το 2004 (2002/2272(INI)). 
<SPEAKER ID="259" LANGUAGE="" NAME="Pittella (PSE )," AFFILIATION="εισηγητής">
<P>
   . Κύριε Πρόεδρε, Επίτροπε Barnier, κυρίες και κύριοι συνάδελφοι, αυτή είναι μια έκθεση που φωτογραφίζει ένα πρόβλημα, καταγγέλλει ένα κίνδυνο και σκιαγραφεί ορισμένες λύσεις. Το πρόβλημα είναι τα υπόλοιπα προς εκκαθάριση (ΥΠΕ), αυτή η υπερβολικά ευρεία ακόμη ψαλίδα ανάμεσα στις αναλήψεις υποχρεώσεων και τις πληρωμές, τόσο στα διαρθρωτικά ταμεία όσο και σε άλλα πεδία. Τα ΥΠΕ είναι ένα σύνθετο φαινόμενο: υπάρχουν φυσιολογικά ΥΠΕ και παθολογικά ΥΠΕ· αυτά για τα οποία πρέπει να λάβουμε μέτρα είναι τα δεύτερα.
<P>
Ο κίνδυνος δεν είναι μόνο η απώλεια διαρθρωτικών πόρων από πλευράς των αποδεκτριών περιφερειών· ο μεγαλύτερος κίνδυνος είναι η απώλεια αξιοπιστίας της πολιτικής συνοχής στην Ευρωπαϊκή Ένωση. Πιστεύουμε ακράδαντα ότι η Ένωση και, ακόμα περισσότερο, η διευρυμένη Ένωση έχει ανάγκη μια αποτελεσματική, ενισχυμένη, σύγχρονη πολιτική συνοχής. Οι λύσεις που σκιαγραφήσαμε και για τις οποίες νομίζουμε ότι υπάρχει καλή συμφωνία με τον Επίτροπο Barnier, που είναι πάντα πρόθυμος για διάλογο και συζήτηση μαζί μας, μπορούν να χωριστούν σε δύο ομάδες: τις βραχυπρόθεσμες και τις μεσοπρόθεσμες. Στις πρώτες συγκαταλέγεται καταρχάς η προσαρμογή του επιπέδου των πληρωμών που εγγράφονται στον προϋπολογισμό. Φυσικά, αυτή η διαθεσιμότητα πόρων πρέπει να συνοδευτεί από μια πιο λειτουργική εταιρική σχέση μεταξύ της Επιτροπής και των κυβερνήσεων, μεταξύ των κυβερνήσεων και των περιφερειών και, επίσης, μεταξύ των περιφερειών και των υποπεριφερειακών και τοπικών φορέων. Είναι, επίσης, επείγον να εντατικοποιηθούν οι εργασίες παρακολούθησης των νέων κρατών μελών, που έχουν ήδη αρχίσει να εφαρμόζονται από την Ευρωπαϊκή Επιτροπή.
<P>
Όσον αφορά τις μεσοπρόθεσμες λύσεις, η Επιτροπή θα πρέπει να παρουσιάσει σύντομα τους προσανατολισμούς της σχετικά με τον κανονισμό που θα διέπει την επόμενη περίοδο προγραμματισμού, προκειμένου να καθορίσει με σαφή και εύκολα κατανοητό τρόπο τους στόχους και τους μελλοντικούς τρόπους εκτέλεσης. Για τον σκοπό αυτό, θεωρούμε απαραίτητα τα εξής: πρώτον, να δοθεί έμφαση στον στρατηγικό ρόλο της Επιτροπής, ο οποίος θα πρέπει να διαρθρωθεί γύρω από τον προσδιορισμό των αναπτυξιακών προτεραιοτήτων, τη συνοχή των δράσεων με αυτές τις προτεραιότητες και τον έλεγχο της αποτελεσματικότητας των συστημάτων εκτέλεσης, ενώ η ευθύνη για την εκτέλεση και τη διαχείριση θα πρέπει να μεταβιβαστεί στα κράτη μέλη· δεύτερον, να εξασφαλιστεί απλότητα, σαφήνεια και ακρίβεια και, στο πλαίσιο αυτού του στόχου της απλούστευσης, κρίνεται, συνεπώς, θεμελιώδης η ενοποίηση των ταμείων και η ανάθεση της διαχείρισης του ενιαίου αυτού ταμείου σε μία και μόνη υπηρεσία της Επιτροπής· τρίτον, να προβλεφθεί ότι ο προγραμματισμός θα πραγματοποιείται σε πλαίσιο εταιρικής σχέσης μεταξύ της Επιτροπής και του κράτους μέλους· τέταρτον, να χορηγηθεί στην επιτροπή παρακολούθησης μεγαλύτερος ρόλος, ώστε να μπορούν να λαμβάνονται από την επιτροπή παρακολούθησης οι αποφάσεις για το πρόγραμμα και για τις τροποποιήσεις του προγράμματος· τέλος, να διατηρηθούν τα μέτρα ενθάρρυνσης της υλοποίησης των δράσεων, όπως η ρήτρα “ν+2” περί αυτόματης αποδέσμευσης και το αποθεματικό επιδόσεων για τα θετικά αποτελέσματα.
<P>
Θα ήθελα να τελειώσω αναφερόμενος ακριβώς στο ζήτημα της αυτόματης αποδέσμευσης. Η 31η Δεκεμβρίου πλησιάζει και υπάρχει μια νέα προθεσμία. Πιστεύουμε ότι ο κανόνας πρέπει να διατηρηθεί και για τα προσεχή έτη, αφού είχε χωρίς αμφιβολία σημαντικό αποτρεπτικό αποτέλεσμα. Είναι, ωστόσο, αλήθεια – όπως επεσήμανε ο Επίτροπος Barnier– ότι, σε πολλές περιπτώσεις, περιφέρειες και εθνικές κυβερνήσεις έχουν υιοθετήσει κάποιους πλάγιους δρόμους για να πιστοποιούν το 100% των δαπανών και να αποφεύγουν την απώλεια πόρων. Ζητάμε από τον Επίτροπο Barnier να ασκήσει την πλέον αυστηρή εποπτεία σε αυτό το ζήτημα και τον καλούμε, στο μεταξύ, να απαγορεύσει τη δυνατότητα χρήσης των πόρων που ελευθερώνονται με τα λεγόμενα “συνεκτικά σχέδια” για σκοπούς διαφορετικούς από τον περιφερειακό και τον εθνικό προγραμματισμό.
<SPEAKER ID="260" LANGUAGE="FR" NAME="Barnier," AFFILIATION="Επιτροπή">
<P>
   . – Κύριε Πρόεδρε, κυρίες και κύριοι βουλευτές, θα ήθελα πρωτίστως να εκφράσω την ευγνωμοσύνη μου προς τον κ. Giovanni Pittella για το εξαιρετικά σοβαρό και εμπεριστατωμένο έργο –όπως ταιριάζει και στον χαρακτήρα του– που επιτέλεσε με τις προσωπικές του προσπάθειες, κατά τρόπο ανεξάρτητο και αυστηρό, χωρίς συμβιβασμούς.
<P>
Θα ήθελα επίσης, κύριε Pittella, να σας ευχαριστήσω για την ποιότητα του διαλόγου που διοργανώσατε –και πάλι χωρίς συμβιβασμούς, καθώς όλοι συμμετείχαν στο πλαίσιο των ρόλων τους– όχι μόνο με τον Επίτροπο που είναι αρμόδιος για την περιφερειακή πολιτική αλλά και με τους συναδέλφους μου.
<P>
Υπενθυμίζω, κυρίες και κύριοι βουλευτές, ότι, στα τέλη του έτους 2003, βρισκόμαστε σε ένα σταυροδρόμι στο οποίο πρέπει συγχρόνως να προβούμε στην αποτίμηση της προηγηθείσας περιόδου, 1994-1999, ακολουθώντας ορισμένες μεθόδους, ορισμένους κανονισμούς, να μεριμνήσουμε με τον καλύτερο δυνατό τρόπο για την τρέχουσα περίοδο, 2000-2006, ακολουθώντας διαφορετικές μεθόδους και κανονισμούς, και να προετοιμαστούμε –και αυτή είναι η τρίτη οδός– για τη μελλοντική περίοδο βάσει προτάσεων τις οποίες θα καταθέσει η Επιτροπή στο τέλος του τρέχοντος έτους, στην τρίτη έκθεση σχετικά με τη συνοχή, βάσει άλλων μεθόδων και κανονισμών. Γι’ αυτό, κύριε Pittella, σας υπόσχομαι ότι οι προτάσεις και οι συστάσεις σας θα αποδειχθούν πολύ χρήσιμες για την έκθεση σχετικά με τη συνοχή και την προετοιμασία για τη νέα περίοδο.
<P>
Στο κείμενο που εισηγηθήκατε επιμένετε σε δύο σημαντικά ερωτήματα. Το πρώτο είναι το εξής: γιατί διαπιστώνουμε φέτος ελλιπή εκτέλεση των πληρωμών όσον αφορά τα διαρθρωτικά ταμεία και ποιες θα είναι οι ανάγκες σε πιστώσεις πληρωμών για το 2004; Το δεύτερο ερώτημα, το οποίο υπενθυμίσατε και προ ολίγου, είναι το εξής: ποια θα είναι τα αναμενόμενα αποτελέσματα της εφαρμογής του κανόνα “ν+2” και ποια μέτρα απλούστευσης μπορούν να ληφθούν στο πλαίσιο της μελλοντικής πολιτικής συνοχής μετά το 2006;
<P>
Σε συνέχεια των παρεμβάσεών μου σχετικά με τον προϋπολογισμό του 2004 ήδη από τον προηγούμενο μήνα, καθώς και ενώπιον της Επιτροπής Προϋπολογισμών τον περασμένο Μάιο, θα ήθελα, κυρίες και κύριοι, να δώσω ορισμένες απαντήσεις σε αυτά τα δύο σημαντικά ερωτήματα, αρχίζοντας από τρεις πτυχές.
<P>
Πρώτη πτυχή: σε ποιο σημείο βρισκόμαστε σήμερα; Η εκτέλεση του προϋπολογισμού του 2003 έχει εξελιχθεί ομαλά, παρά το γεγονός ότι συνέβησαν διάφορα απρόοπτα. Όσον αφορά την τρέχουσα περίοδο προγραμματισμού, οι προσπάθειές μας για απλούστευση αρχίζουν να αποφέρουν καρπούς. Οι πληρωμές μπόρεσαν να εκτελεστούν πολύ ταχύτερα από κάθε άλλη φορά: 12 δισεκατομμύρια ευρώ στο τέλος Αυγούστου, έναντι μόλις 9,6 δισεκατομμυρίων τον Αύγουστο του 2002, γεγονός που συνιστά πραγματική πρόοδο από το ένα έτος στο άλλο. Από την άλλη πλευρά –και το αναφέρω εκ νέου με κάθε ειλικρίνεια, διότι συνηθίζω να λέω τη γνώμη μου και να ανακοινώνω χωρίς φόβο τις διαπιστώσεις μου– για την περίοδο 1994-1999, την πρώτη, δηλαδή, περίοδο, οι ενέργειες κλεισίματος των λογαριασμών εξελίσσονται με μεγάλες καθυστερήσεις, υπερβολικά μεγάλες μάλιστα, ενώ αντιμετωπίζουμε πλεόνασμα πιστώσεων. Τα κράτη μέλη έστειλαν τους φακέλους τους την τελευταία στιγμή, τον Ιανουάριο, τον Φεβρουάριο, συχνά δε ακόμη και τον Μάρτιο, ενώ η τελική προθεσμία ήταν η 31η Μαρτίου, και η εξέταση όλων αυτών των φακέλων, οι οποίοι ανέρχονται σε αρκετές χιλιάδες, διαρκεί, δυστυχώς, πολύ περισσότερο από το προβλεπόμενο. Ωστόσο, αυτό το ζήτημα του κλεισίματος των προγραμμάτων της περιόδου 1994-1999 είναι καίριας σημασίας για το λεγόμενο “υπόλοιπο προς εκκαθάριση”, ή ΥΠΕ.
<P>
Δεύτερη πτυχή: ενόψει αυτής της κατάστασης, τι μπορούμε και τι πρέπει να κάνουμε; Ο στόχος μου, κύριε Pittella, κυρίες και κύριοι βουλευτές, παραμένει πάντοτε να μειωθεί στο ελάχιστο αυτό το “υπόλοιπο προς εκκαθάριση” κατά τη λήξη του 2003 και να συνεχίσουμε να το μειώνουμε από όλες τις πλευρές. Σας γνωστοποίησα εξάλλου μόλις σήμερα, κύριε Pittella, καθώς και στην Επιτροπή Προϋπολογισμών, ορισμένες πληροφορίες οι οποίες καταδεικνύουν τη σπουδαιότητα αυτής της μείωσης, αφενός, ακυρώνοντας τις υποχρεώσεις για τις οποίες δεν πρέπει να υπάρξει πληρωμή –ήδη προετοιμάζονται αποδεσμεύσεις πιστώσεων– και, αφετέρου, εκτελώντας στην πράξη και αξιόπιστα τις πληρωμές.
<P>
Θα είναι αρκετό αυτό για την απορρόφηση όλων των διαθέσιμων πιστώσεων στον προϋπολογισμό του 2003; Δεν το νομίζω. Γι’ αυτό και η Επιτροπή θα παρουσιάσει προσεχώς έναν διορθωτικό προϋπολογισμό προκειμένου να ακυρωθεί ένα τμήμα αυτών των πιστώσεων. Όσον αφορά τις πιστώσεις πληρωμών του 2004, δεν επιθυμώ να επανέλθω λεπτομερώς στα όσα σας ανέφερα τον περασμένο μήνα, αλλά απλώς θα υπενθυμίσω τη σύνεση που χαρακτηρίζει την προσέγγισή σας, δεδομένων των εμπειριών των παρελθόντων ετών. Παρόλα αυτά, εάν οι πιστώσεις πληρωμών αποδειχθούν ανεπαρκείς λόγω εκτέλεσής τους η οποία θα είναι ταχύτερη από την προβλεπόμενη για την περίοδο 2000-2006 και των εκκρεμοτήτων της περιόδου 1994-1999, η Επιτροπή, φυσικά, θα υποστεί τις συνέπειες.
<P>
Αντιλαμβάνομαι, παρεμπιπτόντως, την ιδιαίτερη ανησυχία σας σχετικά με την ορθή εκτέλεση των πιστώσεων στα νέα κράτη μέλη για την περίοδο 2004-2006, ανησυχία την οποία συμμερίζομαι πλήρως. Θα ήθελα πάντως να επισημάνω ότι αυτή η ορθή εκτέλεση εξαρτάται από τον ορθό προγραμματισμό και ότι αυτός ο ορθός προγραμματισμός δεν θα μπορέσει να ευοδωθεί εάν η αρμόδια για τον προϋπολογισμό αρχή δεν μας διαθέσει τα μέσα και τους ανθρώπινους πόρους που έχουμε ζητήσει.
<P>
Κύριε Pittella, αγωνιώ και εγώ, όπως και εσείς, για την επίτευξη αυτού του ορθού προγραμματισμού και της συνακόλουθης ορθής χρησιμοποίησης των πιστώσεων από τα νέα κράτη μέλη την περίοδο 2004-2006, η οποία είναι πολύ σύντομη, καθόσον διαρκεί μόλις δυόμισι χρόνια. Εδώ και λίγες ημέρες, συναντήθηκα με τους Υπουργούς Οικονομικών αυτών των δέκα χωρών, καθώς και της Βουλγαρίας και της Ρουμανίας. Τους συνάντησα ξανά εχθές στη Ρώμη, μαζί με τους υπουργούς των σημερινών κρατών μελών. Θα προσθέσω μάλιστα και κάτι πολύ σημαντικό για να σας αποδείξω ότι συμφωνώ πλήρως με την άποψή σας. Φρονώ ότι η ένταξη των χωρών αυτών, και συνεπώς η επιτυχία της διεύρυνσης, επαφίεται επί του παρόντος σε κανόνες, σε νόμους και σε ένα ρυθμιστικό πλαίσιο που εξακολουθεί να είναι αρκετά περιοριστικό. Όμως, για την κοινή γνώμη, η επιτυχία αυτής της ένταξης από τα πρώτα κιόλας χρόνια εξαρτάται από την επιτυχία της πολιτικής συνοχής, από το κατά πόσον θα έχουμε τη δυνατότητα, από κοινού με τις αρχές αυτών των χωρών, να απορροφήσουμε τους διαθέσιμους πόρους, πράγμα όχι ασήμαντο δεδομένου ότι μιλάμε για 22 δισεκατομμύρια ευρώ στο πλαίσιο της συνοχής.
<P>
Τρίτη πτυχή: τι μπορούμε να κάνουμε από κοινού, συλλογικά; Επί του παρόντος, οφείλουμε να διατηρήσουμε και να βελτιώσουμε περαιτέρω την ανταλλαγή πληροφοριών μεταξύ μας. Κύριε Pittella, συμφωνώ ανεπιφύλακτα με την παρακολούθηση την οποία προτείνετε, παρόλο που υπάρχουν σε κάποια σημεία διατάξεις τις οποίες πρέπει να συζητήσουμε κατ’ ιδίαν. Η πρόθεσή μου, εξάλλου, είναι να συνεχίσουμε να εφαρμόζουμε στην πράξη τη διαφάνεια. Γι’ αυτό και θα ενημερώνεστε τακτικά, αρκετές φορές κατά τη διάρκεια του έτους, για την εξέλιξη τριών παραμέτρων: τις διατάξεις οι οποίες αφορούν την εφαρμογή του κανόνα “ν+2”, τον οποίο εύχομαι να διατηρήσουμε και κατά την προσεχή περίοδο, τους όρους εκτέλεσης που αποφάσισαν τα κράτη μέλη και, τέλος, το σημείο στο οποίο θα βρίσκεται το κλείσιμο των προγραμμάτων της περιόδου 1994-1999.
<P>
Συνεπώς, κύριε Pittella, συμφωνώ με την αναφορά σας σε παθολογικά ΥΠΕ τα οποία διαφέρουν από τα φυσιολογικά ΥΠΕ. Όπως και εσείς, ανησυχώ ιδιαιτέρως για την αξιοπιστία αυτή, η οποία βασίζεται σε μεγάλο μέρος στην ικανότητά μας να χρησιμοποιήσουμε τους διαθέσιμους πόρους, να αποδείξουμε ότι τους έχουμε ανάγκη και να προσφέρουμε αποδείξεις για την αποτελεσματική τους χρησιμοποίηση. Προχωρώντας λίγο περισσότερο στην απάντησή μου, πέρα από τις παρατηρήσεις που διατυπώσατε και τις οποίες θα λάβω σοβαρά υπόψη μου, ενδεχομένως μάλιστα σε μεγάλο βαθμό, στις προτάσεις κανονισμού, η αντίληψή μας όσον αφορά τη μελλοντική πολιτική συνοχής είναι ότι πρέπει να επικεντρώνεται στον στόχο της σύγκλισης και της ανταγωνιστικότητας όσον αφορά τον στόχο 1 και το Ταμείο Συνοχής· κυρίως δε να επικεντρώνεται στις φιλοδοξίες της Λισαβόνας και του Γκέτεμποργκ όσον αφορά τους στόχους 2 και 3, δηλαδή να είναι εξολοκλήρου ποιοτικοί και αποκεντρωμένοι για τις υπόλοιπες περιφέρειες οι οποίες δεν είναι οι πιο καθυστερημένες από πλευράς ανάπτυξης.
<P>
Συμφωνώ με την άποψή σας, κύριε Pittella, η οποία είναι και δική μου και σύμφωνα με την οποία η Επιτροπή πρέπει, κατά τη διάρκεια της προσεχούς περιόδου, να μπορέσει να επικεντρωθεί στον στρατηγικό της στόχο, και επίσης να προσφέρει περισσότερες εκτελεστικές αρμοδιότητες στα κράτη μέλη και τις περιφερειακές αρχές. Αυτή η δέσμευση απαιτεί τη βελτίωση της κατανομής των οικονομικών αρμοδιοτήτων, όμως, επ’ αυτού, διατυπώσατε παρατηρήσεις και συστάσεις τις οποίες θα μελετήσουμε τις τελευταίες εβδομάδες της προετοιμασίας της τρίτης έκθεσης σχετικά με τη συνοχή. 
<SPEAKER ID="261" LANGUAGE="FI" NAME="Pohjamo (ELDR )," AFFILIATION="συντάκτης γνωμοδότησης της Επιτροπής Περιφερειακής Πολιτικής, Μεταφορών και Τουρισμού">
<P>
    Κύριε Πρόεδρε, κύριε Επίτροπε, συνάδελφοι, θα ήθελα να ευχαριστήσω τον εισηγητή Pittella για την εξαιρετικά σημαντική εργασία του στο καίριο αυτό θέμα. Με ικανοποίηση παρατήρησα ότι η έκθεση αντιμετώπισε το πρόβλημα του υπολοίπου προς εκκαθάριση των διαρθρωτικών ταμείων με τον ίδιο σχεδόν τρόπο που το αντιμετώπισε και η Επιτροπή Περιφερειακής Πολιτικής. Πολλά από τα στοιχεία που περιλαμβάνονται στη γνωμοδότηση της επιτροπής μας έχουν επίσης περιληφθεί και στην έκθεση. Ο εισηγητής Pittella συνεκτίμησε αρκούντως τους παράγοντες που επηρεάζουν το σύστημα, εξέτασε κριτικά τα προβληματικά ζητήματα και προτείνει λύσεις για τις καθυστερήσεις. Προσωπικά κρίνω σημαντικότερες την απλούστευση και τη σαφήνεια του συστήματος.
<P>
Οι ανεξόφλητες πληρωμές προς τα διαρθρωτικά ταμεία έχουν διογκωθεί σε ανησυχητικό βαθμό. Η σημαντικότερη διαδικασία για τον έλεγχο της συγκεκριμένης τάσης είναι ο κανόνας ν+2, για την εφαρμογή του οποίου ο εισηγητής έχει αναζητήσει μια επαρκώς αυστηρή και ισόρροπη βάση. Η εφαρμογή του κανόνα ν+2 υφίσταται πλέον την πρώτη του πραγματική δοκιμή, καθώς στο τέλος τους έτους η Επιτροπή θα συλλέξει τις πληρωμές που έχει ζητήσει, οπότε θα φανεί το συνολικό τους ύψος.
<SPEAKER ID="262" LANGUAGE="DE" NAME="Glase (PPE-DE )" AFFILIATION="(Παρεμβολή)">
<P>
· βρίσκονται στην αίθουσα τόσο λίγοι βουλευτές. Και με αυτό επανέρχομαι στο ζήτημα εάν έχει νόημα να βρισκόμαστε εδώ τόσο αργά. Εμείς, τα λίγα μέλη του Σώματος που είμαστε τώρα εδώ, γνωρίζουμε τις απόψεις μας, τις έχουμε ανταλλάξει στη διάρκεια μακρών συζητήσεων σε εντατικές προπαρασκευαστικές συνεδριάσεις. Είναι απαξιωτικό για τον εισηγητή που με τόσο ζήλο επιτέλεσε το έργο του να μιλά λίγο πριν από τα μεσάνυχτα σε μια σχεδόν κενή αίθουσα. Η Ομάδα του ΕΛΚ-ΕΔ υποστηρίζει την έκθεσή του. Ευχαριστώ τον κ. Pittella για την καλή συνεργασία.
<SPEAKER ID="263" LANGUAGE="PT" NAME="Santos (PSE )." AFFILIATION="">
<P>
    Κύριε Πρόεδρε, παρά τις αναμφισβήτητες ικανότητες του Επιτρόπου Barnier, είναι σαφές ότι ένα από τα αξιοπερίεργα χαρακτηριστικά της ευρωπαϊκής πολιτικής είναι η συστηματική υποεκτέλεση των διαρθρωτικών ταμείων, όπως προκύπτει από το ποσοστό εκτέλεσης των πιστώσεων πληρωμών. Αυτό είναι ακόμα πιο περίεργο, εάν ληφθεί υπόψη ότι ο πρωταρχικός στόχος της διαρθρωτικής πολιτικής είναι η αειφόρος ανάπτυξη της Ένωσης. Είναι αλήθεια ότι τα υψηλά και αυξανόμενα επίπεδα του υπολοίπου προς εκκαθάριση δεν σημαίνουν απαραίτητα ότι δεν μπορεί να επιτευχθεί κανένας από τους τελικούς στόχους της πολιτικής συνοχής. Εν πάση περιπτώσει, οι στόχοι αυτοί πρέπει να επιτευχθούν –και σύντομα– ώστε τουλάχιστον η μερίδα του λέοντος του υπολοίπου προς εκκαθάριση να μην χαθεί μέσα στη γραφειοκρατία των θεσμικών οργάνων ή εξαιτίας της πολιτικής και διοικητικής ανικανότητας των κυβερνήσεων των κρατών μελών. Επίσης, η ευθύνη μπορεί και πρέπει να βαραίνει και τις δύο βαθμίδες λήψης αποφάσεων. Αυτό είναι λογικό αποτέλεσμα των διαφορών στην κατανομή των εκτελέσεων μεταξύ των χωρών της Ένωσης και μεταξύ των διαφόρων διαρθρωτικών ταμείων. Επομένως, η ενίσχυση της αποτελεσματικότητας της περιφερειακής πολιτικής και της διαχείρισης των διαρθρωτικών ταμείων εξαρτάται από τη λήψη σωστών αποφάσεων σε εθνικό επίπεδο, αλλά απορρέει και από τους κανονισμούς και την κατάργηση των περιττών γραφειοκρατικών απαιτήσεων.
<P>
Επιπλέον, η έκθεση αναγνωρίζει τον ρόλο της Επιτροπής στη θέσπιση μέτρων απλοποίησης, αλλά επίσης υποστηρίζει ότι τα μέτρα αυτά είναι ανεπαρκή και ορθά προτείνει την επανεξέτασή τους. Επίσης, η πολιτική συνοχής βρίσκεται στην ημερήσια διάταξη, και η κατάθεση της έκθεσης Sapir σημαίνει ότι η επαναξιολόγησή της είναι αναπόφευκτη. Χωρίς να θέλω να οικειοποιηθώ μια ξεχωριστή πολιτική συζήτηση στο στάδιο αυτό, είναι σημαντικό να τονίσω ότι ο πιο εύκολος και γρήγορος τρόπος να καταστήσουμε περιττές τις πολιτικές είναι να τις κάνουμε προκαταβολικά ακατανόητες και μη εφαρμόσιμες, χορηγώντας την απαιτούμενη δόση γραφειοκρατίας.
<P>
Επομένως, η Επιτροπή πρέπει επειγόντως να ενισχύσει και να τονίσει τον στρατηγικό της ρόλο όσον αφορά τον ορισμό προτεραιοτήτων, αφήνοντας στα κράτη μέλη την ευθύνη για την εκτέλεση και τη διαχείριση των πόρων. Γι’ αυτό χαιρετίζω την έκθεση του κ. Pittella, αναγνωρίζω την επικαιρότητά της και στηρίζω τις προτάσεις της. 
<SPEAKER ID="264" LANGUAGE="DE" NAME="Markov (GUE/NGL )" AFFILIATION="">
<P>
   .  Κύριε Πρόεδρε, Επίτροπε κύριε Barnier, κυρίες και κύριοι, η Επιτροπή Προϋπολογισμών, η Επιτροπή Ελέγχου του Προϋπολογισμού και η Επιτροπή Περιφερειακής Πολιτικής, Μεταφορών και Τουρισμού ασχολούνται τακτικά με τον έλεγχο της εφαρμογής της ευρωπαϊκής περιφερειακής και διαρθρωτικής πολιτικής από πολιτική και δημοσιονομική άποψη. Όλα αυτά τα χρόνια που παρακολουθώ την εν λόγω διαδικασία, υπήρχε πάντα ένα κυρίαρχο πρόβλημα, συγκεκριμένα η διστακτική και καθυστερημένη υλοποίηση των διαφόρων ευρωπαϊκών προγραμμάτων, πράγμα που φαίνεται καθαρά σε αριθμούς από τα ΥΠΕ.
<P>
Αυτό το διευκρίνισε ο συνάδελφος Pittella στην εξαίρετη έκθεσή του. Επίτροπε κύριε Barnier, είπατε ότι περιμένετε βελτίωση της κατάστασης το 2003. Πράγματι, ορισμένα σημεία παρουσιάζουν βελτίωση, σας παρακαλώ όμως να προσέξετε ότι εφέτος τα ΥΠΕ των στόχων 1 και 2 αυξήθηκαν μέχρι τις 20 Σεπτεμβρίου. Η εκροή πόρων του INTERREG είναι υπερβολική και στον στόχο 2 είναι ανεπαρκής. Τα προβλήματα είναι πάντα τα ίδια. Όταν η Επιτροπή υιοθέτησε την ατζέντα του Βερολίνου για το διάστημα 2000-2006, προέβη σε έναν αριθμό αλλαγών στον σχεδιασμό, τη διαχείριση και την υλοποίηση μιας ολόκληρης σειράς προγραμμάτων. Νομίζω ότι μπορεί κανείς ήδη να διαπιστώσει σήμερα ότι οι αλλαγές αυτές δεν ήταν αρκετές.
<P>
Η οικονομική και κοινωνική συνοχή που είναι ένας από τους ακρογωνιαίους λίθους της κοινοτικής πολιτικής υφίσταται ήδη σοβαρή επιβάρυνση σε μια ΕΕ με 15 κράτη μέλη, για να μην μιλήσουμε για την Ευρώπη των 25. Εάν θέλουμε να αντιμετωπίσουμε αυτήν την πρόκληση και να διατηρήσουμε την αρχή της αλληλεγγύης, πρέπει να μεταβληθούν ριζικά οι υφιστάμενοι κανόνες.
<P>
Δεύτερον, μολονότι ήμουν και εξακολουθώ να είμαι υπέρμαχος του κανόνα ν+2 για την παρούσα περίοδο σχεδιασμού, συνηγορώ υπέρ ενός πιο ευέλικτου χειρισμού, για παράδειγμα να γίνεται κατ’ εξαίρεση ν+3 ή να απελευθερώνονται πόροι για χώρες και περιφέρειες που εγγυώνται ότι θα διατεθούν στον σωστό χρόνο και με τον σωστό τρόπο. Οι Υπουργοί Οικονομικών δεν θα πρέπει να μπορούν να πανηγυρίζουν για ετήσιες οικονομικές ενέσεις ύψους πολλών δισεκατομμυρίων στους εθνικούς τους προϋπολογισμούς μόνο και μόνο επειδή οι κοινοτικοί πόροι δεν χρησιμοποιήθηκαν εμπρόθεσμα.
<P>
Τέταρτον, θα ήθελα να πω τι περιμένω να περιλαμβάνει η ενδιάμεση αξιολόγηση της Επιτροπής, ειδικά ως προς μια εμπεριστατωμένη ανάλυση που θα αναφέρεται στις χώρες, τις περιφέρειες και τα προγράμματα που βοηθούν στη δημιουργία του προβλήματος των ΥΠΕ. Πρέπει να αποδείξουμε στην κοινή γνώμη ενόψει των ευρωεκλογών του 2004 ότι μπορούμε να διαθέσουμε τα χρήματα των φορολογουμένων σωστά, αποδοτικά και στοχοθετημένα. Εάν δεν το επιτύχουμε, θα έχουμε χάσει εν μέρει τον λόγο ύπαρξής μας. 
<SPEAKER ID="265" LANGUAGE="NL" NAME="Van Dam (EDD )." AFFILIATION="">
<P>
    Κύριε Πρόεδρε, κύριε Επίτροπε, το πρόβλημα του αυξανόμενου αποθέματος υπολοίπου προς εκκαθάριση στο πλαίσιο της πολιτικής για τα διαρθρωτικά ταμεία φαίνεται πως έχει γίνει μόνιμο. Το απόθεμα αυτό ανέρχεται σε τουλάχιστον 92 δισ. ευρώ και, συνεπώς, ισοδυναμεί με το σύνολο σχεδόν του ετήσιου προϋπολογισμού της ΕΕ.
<P>
Ο κανόνας “ν+2” είναι ένα πρώτο αναγκαίο βήμα για τη μείωση αυτού του αποθέματος. Ωστόσο, ο απώτερος στόχος είναι, φυσικά, η καλύτερη ευθυγράμμιση της πολιτικής για τα διαρθρωτικά ταμεία με τους στόχους της. Η ανάγκη αυτή γίνεται ακόμα πιο επιτακτική με την επερχόμενη διεύρυνση.
<P>
Το 2002, η κεντρική υπηρεσία προγραμματισμού των Κάτω Χωρών παρουσίασε μελέτη που διερευνά τα πιθανά αίτια της αναποτελεσματικότητας της πολιτικής για τα διαρθρωτικά ταμεία. Οι ερευνητές κατέληξαν στο συμπέρασμα ότι η πολιτική για τα διαρθρωτικά ταμεία δεν μπορεί να είναι αποτελεσματική, εφόσον δεν πληρούνται οι εξής τέσσερις προϋποθέσεις: πρώτον, θεσμική ποιότητα, δεύτερον, χαμηλός πληθωρισμός, τρίτον, διαφάνεια και αξιοπιστία των κυβερνητικών πολιτικών και, τέταρτον, χαμηλό επίπεδο διαφθοράς.
<P>
Είναι λυπηρό αλλά αξιοσημείωτο το γεγονός ότι οι τέσσερις μεγαλύτεροι αποδέκτες των πόρων των διαρθρωτικών ταμείων δεν πληρούν ικανοποιητικά τα παραπάνω κριτήρια. Συνεπώς, πρέπει να δοθεί προτεραιότητα στη βελτίωση της θεσμικής ποιότητας στις χώρες αυτές. Αυτό ισχύει και για τα μελλοντικά κράτη μέλη της ΕΕ. Διαφορετικά, η μάχη θα χαθεί, και το απόθεμα θα αυξηθεί εκ νέου μετά τον Μάιο του 2004.
<P>
Η ευρωπαϊκή πολιτική που στοχεύει στην προώθηση της οικονομικής ανάπτυξης των φτωχών περιφερειών και στη μείωση του χάσματος όσον αφορά την ευημερία πρέπει να αποκτήσει μεγαλύτερη συνοχή. Επομένως, θα προτείναμε η πολιτική για τα διαρθρωτικά ταμεία να εστιάσει στον στόχο 1, για τον οποίο επιλέξιμες είναι μόνο οι πιο φτωχές περιφέρειες. Άλλες μορφές διαρθρωτικής πολιτικής, ιδιαίτερα εκείνες που ωφελούν τις περιφέρειες με σχετική ευημερία, φαίνεται πως συχνά εμποδίζουν την κινητικότητα των εργαζομένων ή οδηγούν σε στρεβλώσεις του ανταγωνισμού. Αυτό που επίσης συμβαίνει συχνά είναι ότι οι εθνικές ή οι περιφερειακές αρχές ζητούν ευρωπαϊκή ενίσχυση για τα λιγότερο αποδοτικά προγράμματά τους. Πρέπει να δώσουμε ένα τέλος στην ανακύκλωση ή τη μεταφορά των κοινοτικών πόρων από το ένα πλούσιο κράτος μέλος στο άλλο.
<SPEAKER ID="266" LANGUAGE="PT" NAME="Piscarreta (PPE-DE )." AFFILIATION="">
<P>
    Κύριε Πρόεδρε, κύριε Επίτροπε, κυρίες και κύριοι, κανείς δεν θα τολμούσε να αμφισβητήσει σήμερα το γεγονός ότι τα διαρθρωτικά ταμεία αποτέλεσαν και συνεχίζουν να αποτελούν ένα σημαντικό εργαλείο για τη μείωση των ανισοτήτων στην περιφερειακή ανάπτυξη. Επομένως, μου προξενεί λύπη το γεγονός ότι 91,6 δισ. ευρώ σε διαθέσιμους πόρους –τα οποία ισοδυναμούν με τον ετήσιο προϋπολογισμό της Ευρωπαϊκής Ένωσης– παραμένουν αναξιοποίητα. Έως τη λήξη της προθεσμίας για την περίοδο προγραμματισμού 1994-99, εξακολουθούσαν να υπάρχουν περίπου 300 προγράμματα του Ευρωπαϊκού Ταμείου Περιφερειακής Ανάπτυξης (ΕΤΠΑ) για τα οποία δεν είχαν υποβληθεί αιτήσεις πληρωμής. Υπό τις παρούσες συνθήκες, τα στοιχεία αυτά τείνουν να είναι σκανδαλώδη. Η μόνη μου παρηγοριά είναι το γεγονός ότι, από όλα τα κράτη μέλη, η Πορτογαλία ανήκει στους πρώτους όσον αφορά την εκτέλεση των ταμείων.
<P>
Πράγματι, για το κοινοτικό πλαίσιο στήριξης ΙΙ (ΚΠΣ ΙΙ), για το οποίο πλήρη δεδομένα λάβαμε μόλις πρόσφατα, τα ποσοστά εκτέλεσης της Πορτογαλίας είναι υποδειγματικά: 99,6% για το ΕΤΠΑ, 98,3% για το Ευρωπαϊκό Κοινωνικό Ταμείο (ΕΚΤ), 100% για το Ευρωπαϊκό Γεωργικό Ταμείο Προσανατολισμού και Εγγυήσεων (ΕΓΤΠΕ) και 90% για το χρηματοδοτικό μέσο προσανατολισμού της αλιείας (ΧΜΠΑ). Το συνολικό ποσοστό εκτέλεσης της Πορτογαλίας, που ανέρχεται σε 94,2%, υπερβαίνει κατά πολύ τα αντίστοιχα των ευρωπαίων εταίρων της. Ομοίως, το ΚΠΣ ΙΙΙ για την περίοδο 2000-2006 εξακολουθεί να αποτελεί προβληματικό θέμα για την Ευρωπαϊκή Ένωση. Και πάλι, τα στοιχεία για την Πορτογαλία είναι ικανοποιητικά, σύμφωνα με την ενδιάμεση αναθεώρηση.
<P>
Τα αίτια αυτής της υποεκτέλεσης είναι γνωστά: μεγάλα, πολύπλοκα προγράμματα, αναξιόπιστες προβλέψεις πληρωμών και περίοδοι προγραμματισμού που συμπίπτουν. Εξαιτίας των μεγάλων ποσών αναξιοποίητων πόρων, το Συμβούλιο πρότεινε λύσεις οι οποίες, κατά τη γνώμη μου, δεν είναι συνετές. Έχω την πεποίθηση ότι τέτοιου είδους μέτρα δεν θα έχουν τα αναμενόμενα αποτελέσματα, και ότι ορισμένα θα είναι ακόμα και αντιπαραγωγικά. Η Επιτροπή πρέπει να υποχρεωθεί να αναλάβει την ευθύνη για τον καθορισμό προτεραιοτήτων, την ενίσχυση της συνέπειας των δράσεων και την παρακολούθηση της εκτέλεσης, αφήνοντας στα κράτη μέλη την αποκλειστική ευθύνη για την εκτέλεση και τη διαχείριση των διαρθρωτικών δράσεων. Πέρα από οτιδήποτε άλλο, η υποεκτέλεση των διαρθρωτικών ταμείων βλάπτει σοβαρά την εικόνα της Ευρωπαϊκής Ένωσης στους πολίτες της. Τέλος, ως πορτογάλος πολίτης και καταγόμενος από την περιφέρεια Algarve, ελπίζω ότι το επερχόμενο ΚΠΣ IV για την περίοδο 2007-2013 θα συνεχίσει να δίνει τη δυνατότητα στην περιφέρεια Algarve να ωφελείται από τις διαρθρωτικές δράσεις, ακόμα και στο πλαίσιο της διευρυμένης Ευρώπης. Διαφορετικά, θεωρώ εύλογο να ζητήσουμε μια δίκαιη λύση, η οποία θα δίνει τη δυνατότητα σε αυτές τις περιφέρειες, οι οποίες είναι μη επιλέξιμες εξαιτίας των επιπτώσεων της στατιστικής υποβάθμισης της διευρυμένης Ευρωπαϊκής Ένωσης, να λάβουν στήριξη στον αγώνα τους για σύγκλιση. 
<SPEAKER ID="267" LANGUAGE="PT" NAME="Figueiredo (GUE/NGL )." AFFILIATION="">
<P>
    Κύριε Πρόεδρε, και εγώ λυπάμαι για το γεγονός ότι οι πιστώσεις των διαρθρωτικών ταμείων έχουν υποεκτελεστεί σε ποσό ύψους 22 δισ. ευρώ. Η ανησυχία μου γίνεται μεγαλύτερη, καθώς, όπως γνωρίζουμε, οι εκκρεμούσες πληρωμές για την περίοδο 2000-2006 ανέρχονται τώρα σε πάνω από 76 δισ. ευρώ, με αποτέλεσμα να υπάρχει κίνδυνος αποδέσμευσης, σύμφωνα με τον κανόνα “ν+2”. Αυτό είναι θλιβερό, δεδομένων των υψηλών επιπέδων ανεργίας και φτώχειας που υπάρχουν σε ορισμένα κράτη μέλη, όπως η Πορτογαλία, και της έλλειψης κοινωνικών υπηρεσιών και υποδομής, τα οποία είναι σημαντικά για την κοινωνική ένταξη.
<SPEAKER ID="268" LANGUAGE="FR" NAME="Barnier," AFFILIATION="Επιτροπή">
<P>
   . – Συγχωρήστε με, σας παρακαλώ, για την κατάχρηση της υπομονής σας, αλλά θεωρώ ότι η σημερινή συζήτηση είναι σημαντική και πολλές από τις παρατηρήσεις χρήζουν όχι μόνο της προσοχής μας, αλλά απαιτούν και απάντηση από μέρους μας. Οι κκ. Pohjamo και van Dam επεσήμαναν, όπως και ο κ. Pittella, ότι ήταν σημαντική η ορθή χρήση του νέου κανόνα ν+2 για το πρόγραμμα της περιόδου 2000-2006: στα τέλη του 2002 διαπιστώσαμε ότι δεν είχε προκαλέσει ιδιαιτέρως σημαντικές αποδεσμεύσεις. Η στιγμή της αλήθειας θα είναι το τέλος του 2003, καθόσον πολλά από τα περιφερειακά προγράμματα υπογράφηκαν το 2001. Προσωπικά, φρονώ ότι ο εν λόγω κανόνας είναι χρήσιμος. Είναι ένας κανόνας που συμβάλλει στην ορθή διαχείριση. Όπως ο κ. Pohjamo, έχω και εγώ την άποψη ότι ο βασικός όρος είναι να βελτιώσουν τις προβλέψεις τους τα κράτη μέλη. Αυτό το τονίσατε και εσείς.
<P>
Η κ. Glase αναφέρθηκε στις υπέρμετρα περίπλοκες διαδικασίες. Θα ήθελα να συνεισφέρω και τη δική μου άποψη, οπότε οφείλω να επαναλάβω, όπως θα έλεγα και στον κ. Markov, ότι είμαι υποχρεωμένος να εφαρμόζω αυτές τις διαδικασίες διότι προβλέπονται στους κανονισμούς, τους οποίους γνωρίζετε πολύ καλά και οι οποίοι θεσπίστηκαν στο Βερολίνο για την περίοδο 2000-2006. Προσπάθησα να χρησιμοποιήσω κάθε περιθώριο ευελιξίας στο πλαίσιο αυτών των κανονισμών, και προσφέρονται ορισμένα περιθώρια ευελιξίας, όπως ενημερωθήκατε πέρυσι, όταν συναντήθηκα με τους υπουργούς κομίζοντας αυτές τις προτάσεις: παρατηρούμε ήδη ορισμένα αποτελέσματα αυτών των μέτρων απλούστευσης και ευελιξίας. Παρόλα αυτά, δεν μπορώ να αγνοώ την ύπαρξη των κανόνων του Βερολίνου. Παραδέχομαι ότι είναι περίπλοκοι. Θεωρώ ότι μπορούμε να τους απλουστεύσουμε.
<P>
Ένας τρόπος με τον οποίο μπορούμε να αποφύγουμε τη διατύπωση παρόμοιων παρατηρήσεων κατά την προσεχή περίοδο –η κ. Glase αναφέρθηκε σε σχεδιασμό για μια υπερβολικά μακρά περίοδο– είναι η μείωση της διάρκειας αυτού του προγραμματισμού, άποψη με την οποία συμφωνώ. Όταν έγινα Επίτροπος στα τέλη του 1999, έπρεπε να αναλάβω την υλοποίηση του προγραμματισμού αυτής της νέας περιόδου. Τι έκανα επί ένα ή δύο έτη, ουσιαστικά κατά τη διάρκεια μιας διετίας; Διαβουλευόμουν και σχεδίαζα σε συνεργασία με τις περιφέρειες και τα κράτη μέλη. Την περίοδο των πρώτων δύο ετών εφαρμογής του προγράμματος δεν χρησιμοποιήσαμε καθόλου χρήματα, δεν ξεκινήσαμε κανένα έργο, διότι τα δύο πρώτα έτη, 2000 και 2001, αναλώθηκαν σε διαπραγματεύσεις σχετικά με τα προγράμματα.
<P>
Ο λόγος για τον οποίο ανέβαλα τη συζήτηση για την επόμενη περίοδο, και για τον οποίο η Επιτροπή προτείνει στα τέλη του 2003 τις κατευθυντήριες γραμμές της και τις νέες πολιτικές όσον αφορά τη συνοχή και τα σχέδια ρύθμισης για το 2004, είναι η προσπάθεια να προχωρήσει η όλη διαδικασία και, εφόσον οι κυβερνήσεις, το Συμβούλιο και το Κοινοβούλιο εκθέσουν το συντομότερο δυνατόν τις απόψεις τους σχετικά με τη μελλοντική ημερήσια διάταξη, τις δημοσιονομικές προοπτικές και τις συναφείς πολιτικές, θα μπορούμε τότε να εκμεταλλευτούμε το τελευταίο έτος της περιόδου 2000-2006, το 2006, για τις διαβουλεύσεις, αντί να περιμένουμε την έναρξη της νέας περιόδου.
<P>
Η ελπίδα μου –και εδώ είμαι, επίσης, πολύ προσεκτικός– εκείνο που προσπαθώ να επιτύχω, κύριε Pittella, κυρίες και κύριοι, είναι να έχουμε το ταχύτερο δυνατόν σαφή αντίληψη των χρημάτων που έχουμε στη διάθεσή μας σχετικά με τις νέες πολιτικές συνοχής και τους νέους κανονισμούς, προκειμένου να είμαστε σε θέση να αφιερώσουμε ολόκληρο το 2006 για διαβουλεύσεις σχετικά με τα μελλοντικά προγράμματα και να μπορέσουμε έτσι να αναλάβουμε την εκτέλεση προγραμμάτων και έργων από την αρχή της επόμενης περιόδου και όχι δύο χρόνια αργότερα. Αυτός είναι ο στόχος μου.
<P>
Οι κκ. dos Santos και Markov αναφέρθηκαν στο υπόλοιπο προς εκκαθάριση. Προσωπικά, δηλώνω στον κ. dos Santos ότι δεν προσπάθησα να διαψεύσω τα στοιχεία που παρουσίασε ο κ. Pittella: γνωρίζω πολύ καλά αυτά τα στοιχεία, και προσπάθησα να τα ερμηνεύσω αμερόληπτα, διότι υπάρχουν εξηγήσεις. Συγχρόνως, σε συνεργασία με τους συναδέλφους μου, κατέβαλα προσπάθειες για τη σταδιακή μείωση αυτού του ΥΠΕ: για παράδειγμα, όσον αφορά το ΕΤΠΑ, το υπόλοιπο προς εκκαθάριση για την περίοδο 1994-1999 ήταν 7 δισεκατομμύρια ευρώ στα τέλη 2002· στα τέλη 2003 το αντίστοιχο ποσό ενδέχεται να ανέρχεται σε 3,8 δισεκατομμύρια ευρώ. Συνεπώς, μειώσαμε σχεδόν κατά το ήμισυ αυτό το υπόλοιπο.
<P>
Κύριε Markov, με εξέπληξε ένα από τα σχόλιά σας, συγκεκριμένα όσον αφορά την προσπάθεια να καταστεί πιο ευέλικτος ο κανόνας “ν+2”: μιλήσατε για ενδεχόμενο “ν+3”. Εάν ακολουθήσουμε αυτήν τη συλλογιστική, κινδυνεύουμε να επιδεινώσουμε τα πρόβλημα της χρησιμοποίησης των πιστώσεων και του υπολοίπου προς εκκαθάριση.
<P>
Πράγματι, κύριε van Dam, επεξεργάζομαι την απλούστευση για την επόμενη περίοδο: επιθυμώ τη μείωση του αριθμού των μέσων, τη μείωση του αριθμού των αποφάσεων προγραμματισμού. Θα προτείνω οπωσδήποτε την κατάργηση της κατάταξης σε ζώνες του στόχου 2. Επιθυμώ την επικέντρωση των προτεραιοτήτων και τη στήριξη των διαφόρων στοιχείων στα έργα, καθώς και την αύξηση της ευελιξίας και των περιθωρίων ανακατανομής κατά τη διάρκεια της εν λόγω περιόδου. Αυτές είναι οι ιδέες τις οποίες επεξεργαζόμαστε όσον αφορά την απλούστευση.
<P>
Κύριε van Dam, δεν συμμερίζομαι, ωστόσο, τις απόψεις σας σχετικά με τα αποτελέσματα αυτής της πολιτικής για τα διαρθρωτικά ταμεία. Δεν θεωρώ ότι είναι δυνατή η δημιουργία ενός χάρτη κακοδιαχείρισης με την ταχύτητα που υποστηρίζετε: γνωρίζω περιπτώσεις κακοδιαχείρισης σε χώρες οι οποίες είναι μέλη της Ευρωπαϊκής Ένωσης εδώ και πολλά χρόνια, και δεν αναφέρομαι μόνο στις νέες χώρες του Νότου. Δεν νομίζω ότι μπορούμε να διατυπώσουμε κατηγορίες εναντίον οποιασδήποτε συγκεκριμένης χώρας, διότι σε αυτές τις χώρες διαπιστώνω μια γενικευμένη προσπάθεια, έστω και αν ορισμένες φορές προχωρεί με βραδείς ρυθμούς, για τη βελτίωση της διαχείρισης και του ελέγχου και για τον εκσυγχρονισμό της διοίκησης.
<P>
Μου ζητήσατε την επικέντρωση της μελλοντικής πολιτικής στον στόχο 1, στις πιο φτωχές ή λιγότερο ανεπτυγμένες περιφέρειες: αυτό ακριβώς θα προτείνουμε, αλλά, παρόλα αυτά, δεν έχω αποφασίσει την απόσυρση όλων των ευρωπαϊκών δράσεων από τις υπόλοιπες περιφέρειες. Στα σημερινά κράτη μέλη της Ένωσης, ενίοτε ακόμα και στις ανεπτυγμένες περιφέρειες, υφίστανται πραγματικά προβλήματα τα οποία συνδέονται με μετακινήσεις επιχειρήσεων, αναδιαρθρώσεις, φτώχεια, ακραία φτώχεια σε πόλεις, καθώς και στα προβλήματα ερήμωσης που πλήττουν ορισμένες περιοχές της υπαίθρου. Δεν θεωρώ ότι η Ευρώπη μπορεί να μένει απαθής, ότι η Ένωση μπορεί να αδιαφορεί γι’ αυτά τα προβλήματα στις δεκαπέντε χώρες της σημερινής Ένωσης, διότι, εάν η Ένωση επιδείξει αδιαφορία, εάν αναγκαστεί να επικεντρώσει το σύνολο του προϋπολογισμού της στις νέες χώρες και σε ορισμένες περιφέρειες του Νότου, δεν πρέπει να εκπλαγούμε εάν και οι ίδιοι οι πολίτες υιοθετήσουν στάση αδιαφορίας έναντι της Ευρωπαϊκής Ένωσης.
<P>
Η γενικότερη πολιτική στην οποία αποσκοπώ με αυτήν τη μεταρρύθμιση των διαρθρωτικών ταμείων για την περίοδο που θα ακολουθήσει εστιάζεται και χρησιμοποιεί αυτήν την πολιτική στο πλαίσιο της προσπάθειας επίτευξης των ευρύτερων στόχων της αλληλεγγύης και της ημερήσιας διάταξης της Λισαβόνας και του Γκέτεμποργκ, καθιστώντας τις περιφέρειες, αντί για θεατές, εταίρους στην προσπάθεια επίτευξης αυτών των στόχων. Εν πάση περιπτώσει, κύριε van Dam, μπορώ να σας δηλώσω με σαφήνεια ότι, προσωπικά, τάσσομαι υπέρ μιας πραγματικής μεταρρύθμισης, ενίοτε δε και μιας ριζικής μεταρρύθμισης: ποτέ δεν πρόκειται να υποστηρίξω την επανεθνικοποίηση της πολιτικής συνοχής.
<P>
Ο κ. Piscarreta είπε, όπως άλλωστε και ο ίδιος ο κ. Pittella, ότι μπορούμε να προχωρήσουμε περισσότερο και να εμπιστευθούμε τη διαχείριση στα κράτη μέλη: ναι, είμαι διατεθειμένος να προχωρήσω πάρα πολύ όσον αφορά την αποκέντρωση της διαχείρισης, αλλά, φυσικά, αυτό σημαίνει ότι πρέπει πρώτα να βελτιωθεί η κατανομή της δημοσιονομικής ευθύνης. Όσο η Ευρωπαϊκή Επιτροπή παραμένει στην πράξη μοναδική υπεύθυνη έναντι της αρμόδιας για τον προϋπολογισμό αρχής, καθώς και του Ελεγκτικού Συνεδρίου, είμαι υποχρεωμένος να ελέγχω, να επιτηρώ και να διασφαλίζω την ορθή και απρόσκοπτη λειτουργία των συστημάτων ελέγχου. Ενδεχομένως, στο πνεύμα των διατάξεων του νέου ευρωπαϊκού συντάγματος, θα μπορέσουμε να προχωρήσουμε στην καλύτερη κατανομή της ευθύνης και, συνεπώς, σε μεγαλύτερη αποκέντρωση.
<P>
Αυτή είναι, εν συντομία, η απάντησή μου, ενώ θα ήθελα επίσης να δηλώσω στον κ. Pittella και σε όλα τα μέλη του Κοινοβουλίου ότι είμαι πάντα στη διάθεσή σας, και μπορώ να απαντήσω σε όλες τις ερωτήσεις σας στο πλαίσιο των εργασιών των επιτροπών σας και της Ολομέλειας, και να συνεχίσω αυτόν τον διάλογο: είναι αναγκαίος, ενώ πολλές από τις προτάσεις που διατυπώνονται στην έκθεση του κ. Pittella θα συγκαταλέγονται μεταξύ των προτάσεων της Επιτροπής, κυρίως όσον αφορά τη διαχείριση της συνοχής κατά την προσεχή περίοδο, στην τρίτη έκθεση σχετικά με τη συνοχή. 
<SPEAKER ID="269" LANGUAGE="" NAME="Πρόεδρος." AFFILIATION="">
<P>
Η ψηφοφορία θα διεξαχθεί αύριο στις 12.00. 
<SPEAKER ID="270" LANGUAGE="" NAME="Πρόεδρος." AFFILIATION="">
<P>
   Η ημερήσια διάταξη προβλέπει τη συζήτηση της σύστασης για τη δεύτερη ανάγνωση (A5-0345/2003), εξ ονόματος της Επιτροπής Περιβάλλοντος, Δημόσιας Υγείας και Πολιτικής των Καταναλωτών, σχετικά με την κοινή θέση του Συμβουλίου ενόψει της έγκρισης οδηγίας του Ευρωπαϊκού Κοινοβουλίου και του Συμβουλίου που αφορά την τροποποίηση της οδηγίας 94/35/EK για τα γλυκαντικά που προορίζονται να χρησιμοποιηθούν στα τρόφιμα (9714/1/2003 - C5-0299/2003 - 2002/0152(COD)) (Εισηγήτρια: κ. Ferreira). 
<SPEAKER ID="271" LANGUAGE="FR" NAME="Ferreira (PSE )," AFFILIATION="εισηγήτρια">
<SPEAKER ID="272" LANGUAGE="EN" NAME="Byrne," AFFILIATION="Επιτροπή.">
<P>
    Κύριε Πρόεδρε, θα ήθελα, καταρχάς, να ευχαριστήσω το Ευρωπαϊκό Κοινοβούλιο για τη συνεργασία του για την πρόταση της Επιτροπής. Θα ήθελα να συγχαρώ ιδιαίτερα την εισηγήτρια, κ. Ferreira, για το έργο που επιτέλεσε για τον εν λόγω φάκελο.
<P>
Η τρίτη τροπολογία αφορά τη μεταφορά της οδηγίας. Εισάγει μια ρήτρα που αφορά την εξάντληση των αποθεμάτων προϊόντων τα οποία δεν είναι πλέον σύμφωνα με την οδηγία. Αντ’ αυτής, ορίζεται ένα χρονικό όριο 24 μηνών από τη θέση σε ισχύ της οδηγίας. Η Επιτροπή μπορεί να δεχτεί μια τέτοια ρήτρα και την επικροτεί για το γεγονός ότι το χρονικό όριο είναι μικρό. Αυτός ο χρονικός περιορισμός δημιουργεί νομική ασφάλεια και διευκολύνει την εφαρμογή της ρήτρας.
<P>
Η τέταρτη και τελευταία τροπολογία ζητά την επαναξιολόγηση δύο συγκεκριμένων γλυκαντικών – της ασπαρτάμης και του stevioside. Η Επιτροπή δεν μπορεί να δεχτεί την τροπολογία για τους εξής λόγους: με αίτημα της Επιτροπής, η επιστημονική επιτροπή τροφίμων πραγματοποίησε επαναξιολόγηση της ασπαρτάμης σε συνεργασία με τις βρετανικές και τις γαλλικές αρχές επισιτιστικής ασφάλειας. Για τον σκοπό αυτόν, οι επιστήμονες μελέτησαν όλη τη βιβλιογραφία που δημοσιεύθηκε μετά την τελευταία γνωμοδότηση για την ασπαρτάμη, η οποία ανέρχεται σε 150 περίπου άρθρα. Η γνωμοδότηση που προέκυψε, η οποία εγκρίθηκε μόλις πέρυσι τον Δεκέμβριο, επιβεβαιώνει πλήρως για άλλη μία φορά την ασφάλεια της ασπαρτάμης και ότι η πρόσληψη του εν λόγω γλυκαντικού παραμένει κάτω από το όριο της παραδεκτής ημερήσιας πρόσληψης.
<P>
Μένει λοιπόν το φυτό Stevia και το γλυκαντικό που βασίζεται στο εκχύλισμα αυτού του φυτού, το stevioside, το οποίο έχει επίσης αξιολογήσει σε βάθος η επιστημονική επιτροπή τροφίμων. Η επιτροπή διατηρεί σοβαρές επιφυλάξεις για την ασφάλεια του stevioside, το οποίο δεν θεωρεί κατάλληλο για χρήση στα τρόφιμα. Κατά συνέπεια, η Επιτροπή δεν έχει προτείνει ποτέ την έγκριση του εν λόγω γλυκαντικού. Δεν έχουν παρουσιαστεί στην Επιτροπή νέα επιστημονικά δεδομένα που να δικαιολογούν την επαναξιολόγηση του stevioside.
<P>
Συμπερασματικά, η Επιτροπή μπορεί να δεχτεί τις τροπολογίες 1, 2 και 3, αλλά δεν μπορεί να δεχτεί την τροπολογία 4. 
<SPEAKER ID="273" LANGUAGE="NL" NAME="Oomen-Ruijten (PPE-DE )." AFFILIATION="">
<P>
    Κύριε Πρόεδρε, επιτρέψτε μου, καταρχάς, να εκφράσω τις θερμές μου ευχαριστίες στην κ. Ferreira για την καλή μας συνεργασία. Η εξέταση του εν λόγω εγγράφου κύλησε εξαιρετικά ομαλά. Επιτεύχθηκε ένας ισορροπημένος συμβιβασμός με το Συμβούλιο και, αν όλα πάνε καλά, αυτός ακριβώς ο συμβιβασμός θα εγκριθεί αύριο· γι’ αυτό εκφράζω τις ευχαριστίες μου.
<P>
Τέλος, θα ήθελα να κάνω μια παρατήρηση σχετικά με την τροπολογία αριθ. 4 του κ. Lannoye. Στην εν λόγω τροπολογία, ζητείται, μεταξύ άλλων, η εκπόνηση έκθεσης σχετικά με την επαναξιολόγηση της ασπαρτάμης. Αυτό το θεωρώ τελείως περιττό, καθώς όλες οι πτυχές του θέματος θίγονται επαρκώς στη συμβιβαστική τροπολογία αριθ. 2. Επίσης, όπως μόλις ανέφερε ο Επίτροπος, το εν λόγω γλυκαντικό αξιολογήθηκε εκτενώς τον Δεκέμβριο. Συνεπώς, αυτό σημαίνει ότι πρέπει να σεβαστούμε αυτά τα αποτελέσματα. Δεν καταλαβαίνω γιατί το Κοινοβούλιο θίγει στη συνέχεια το θέμα της ασφάλειας ενός άλλου γλυκαντικού, της stevia –στην οποία επίσης αναφέρθηκε ο Επίτροπος– τα επιστημονικά στοιχεία για την οποία αποδεικνύουν το αντίθετο από ό,τι ισχυρίζεται η τροπολογία. Και ως προς αυτό, σας καλώ να βασίζεστε στο μέλλον στην ανεξάρτητη επιστημονική έρευνα και να μην επηρεάζεστε τόσο από τα πολιτικά θέματα της ημέρας, γιατί νομίζω ότι με αυτόν τον τρόπο θα επιτύχουμε τη βέλτιστη νομοθεσία. Ευχαριστώ και πάλι την εισηγήτρια. 
<SPEAKER ID="274" LANGUAGE="EN" NAME="Whitehead (PSE )." AFFILIATION="">
<P>
Πιστεύω ότι οι τρεις τροπολογίες που δέχτηκε η Επιτροπή είναι οι σωστές. Θεωρώ απόλυτα ικανοποιητικό το γεγονός ότι προβλέπεται περίοδος επανεξέτασης, ότι αποφύγαμε τα προβλήματα που αναμέναμε με την επιτροπολογία και ότι, όπως ανέφερε η κ. Oomen-Ruijten, καταφέραμε να στηρίξουμε τις γνωμοδοτήσεις των επιστημονικών επιτροπών, αντί να τις αμφισβητούμε άσκοπα.
<P>
Γι’ αυτό θεωρώ κάπως υπερβολική την τροπολογία του κ. Lannoye. Δεν είναι δικό μας έργο να λέμε πάντα, μετά από κάποια επιστημονική αξιολόγηση, ότι δεν αρκεί και ότι πρέπει να πραγματοποιηθεί άμεσα και άλλη αξιολόγηση. Αυτό θα υποτιμούσε το έργο των επιστημονικών επιτροπών, θα δημιουργούσε κλίμα καχυποψίας, και το αποτέλεσμα θα ήταν μια μη ικανοποιητική πρόταση. Επομένως, είμαι ευτυχής που οδεύουμε προς τη σωστή κατεύθυνση.
<SPEAKER ID="275" LANGUAGE="FR" NAME="Ries (ELDR )." AFFILIATION="">
<P>
   – Κύριε Πρόεδρε, κύριε Επίτροπε, εξ ονόματος της Ομάδας του Ευρωπαϊκού Κόμματος των Φιλελευθέρων, Δημοκρατών και Μεταρρυθμιστών, θα ήθελα και εγώ με τη σειρά μου να συγχαρώ την εισηγήτριά μας, την κ. Ferreira, για το θαυμάσιο έργο της και την εξαιρετική της συνεργασία καθόλη τη διάρκεια της επεξεργασίας αυτού του φακέλου, ο οποίος, οφείλουμε να παραδεχτούμε, άπτεται ενός θέματος ιδιαιτέρως τεχνικής φύσης και δεν κινεί το ενδιαφέρον των πολιτών, αλλά, παρόλα αυτά, πρέπει να απασχολεί άμεσα τους καταναλωτές, αν μη τι άλλο τον αυξανόμενο αριθμό ατόμων που αγωνίζονται για τον περιορισμό της ζάχαρης και των θερμίδων, αλλά και για την καταπολέμηση της τερηδόνας των παιδιών.
<P>
Όπως και κατά την πρώτη ανάγνωση, ωστόσο, η Ομάδα του Ευρωπαϊκού Κόμματος των Φιλελευθέρων, Δημοκρατών και Μεταρρυθμιστών δεν θα υπερψηφίσει την τροπολογία αριθ. 4 την οποία κατέθεσε η Ομάδα των Πρασίνων/Ευρωπαϊκής Ελεύθερης Συμμαχίας και με την οποία ζητείται η επαναξιολόγηση της έγκρισης της ασπαρτάμης. Εμπιστευόμαστε τις γνωμοδοτήσεις της ευρωπαϊκής επιστημονικής επιτροπής, η οποία είναι μια απολύτως ανεξάρτητη αρχή, καθώς και τις γνωμοδοτήσεις που υποβλήθηκαν σε διάφορες περιπτώσεις από πολλές εθνικές αρχές, οι οποίες επιβεβαιώνουν ότι το εν λόγω γλυκαντικό είναι αβλαβές.
<P>
Εν κατακλείδι, όπως υπενθύμισε η κ. Ferreira, θα ήθελα να αναφέρω ότι αυτή η συζήτηση έχει ορισμένες πτυχές οι οποίες είναι κάπως ανησυχητικές. Αναμφίβολα, δεν προσφέρεται απάντηση στο καίριο –θα έλεγα μάλιστα κατεπείγον– ζήτημα της αξίας αυτών των υποκατάστατων της ζάχαρης. Είναι όντως ωφέλιμα για όλους, είναι αλήθεια ότι δεν δημιουργούν κανέναν κίνδυνο για την υγεία –και εδώ μιλώ όσο το δυνατόν γενικότερα και μακροπρόθεσμα– συμβάλλουν όντως στην καταπολέμηση της παχυσαρκίας ή, τουναντίον, διατηρούν την επιθυμία για ζάχαρη, γνήσια ή υποκατάστατο; Υπάρχουν πάρα πολλά ερωτήματα, στα οποία δίδονται μόνον αποσπασματικές απαντήσεις, αν και θα ήθελα να δηλώσω συμπερασματικά ότι η Ομάδα των Φιλελευθέρων είναι πλήρως ικανοποιημένη από τα αποτελέσματα που επιτεύχθηκαν όσον αφορά τα θέματα που συζητήθηκαν. 
<SPEAKER ID="276" LANGUAGE="DE" NAME="Fiebiger (GUE/NGL )" AFFILIATION="">
<P>
Όμως η εκτίμηση κινδύνων γίνεται πιο περίπλοκη και προβληματική με την επέκταση σε βάθος της επεξεργασίας και με την ποικιλία των διαδικασιών και των προσθέτων που χρησιμοποιούνται, ενώ ταυτόχρονα η νομοθεσία χρειάζεται συχνότερη ενημέρωση. Σχετικά με το συγκεκριμένο ζήτημα της σύστασης που εγκρίθηκε από την Επιτροπή Περιβάλλοντος, Δημόσιας Υγείας και Πολιτικής των Καταναλωτών, θα ήθελα να κάνω δύο παρατηρήσεις. Εγκρίνω την τροπολογία 1α για επαναξιολόγηση όλων των γλυκαντικών το συντομότερο δυνατόν πριν από την έναρξη ισχύος της οδηγίας. Ο λόγος είναι ότι πιστεύω πως δεν μπορούμε να απορρίψουμε έτσι απλά τις ανησυχίες των σκεπτικιστών επιστημόνων που συνδέουν την ασπαρτάμη με την εμφάνιση όγκων, παρά τους καθησυχασμούς της επίσημης επιστημονικής επιτροπής τροφίμων.
<P>
Υποστηρίζω την τροπολογία 3 επειδή ο ορισμός συγκεκριμένης προθεσμίας για τη διάθεση αποθεμάτων προϊόντων που δεν είναι πια εγκεκριμένα μπορεί να αποτρέψει τη γρήγορη παράνομη πώλησή τους. 
<SPEAKER ID="277" LANGUAGE="SV" NAME="Schörling (Verts/ALE )." AFFILIATION="">
<P>
    Κύριε Πρόεδρε, κύριε Επίτροπε, κυρίες και κύριοι, θα ήθελα, καταρχάς, να πω ότι εκτιμώ ιδιαίτερα το έργο της κ. Ferreira. Στηρίζω επίσης τις προτάσεις της, όπως, για παράδειγμα, το να μην δεχτούμε να αποφασίζει μόνο η Επιτροπή για το ποιες ουσίες είναι γλυκαντικά. Επίσης, δεν είναι λογικό μια ουσία η οποία θεωρείται επικίνδυνη και δεν πρέπει να εγκριθεί να πωλείται μέχρι εξάντλησης των αποθεμάτων. Η υγεία πρέπει να προηγείται.
<P>
Η Ομάδα των Πρασίνων/Ευρωπαϊκής Ελεύθερης Συμμαχίας θεωρεί ότι η τροπολογία αριθ. 2 (άρθρο 1, εδάφιο α (νέο)) είναι πολύ γενική και εστιάζει υπερβολικά στα νέα γλυκαντικά. Με την τροπολογία μας αριθ. 4, ζητάμε από την Επιτροπή να υποβάλει έκθεση σχετικά με την επαναξιολόγηση της έγκρισης που χορηγήθηκε για το γλυκαντικό ασπαρτάμη. Ασκείται δριμεία κριτική από ανεξάρτητους εμπειρογνώμονες, οι οποίοι αμφισβητούν το γεγονός ότι η επιστημονική επιτροπή τροφίμων έδωσε το πράσινο φως για την έγκριση της ασπαρτάμης. Σύμφωνα με την κριτική, η επιστημονική επιτροπή αγνόησε σημαντικές ανεξάρτητες έρευνες και, ενδεχομένως, επηρεάστηκε από τη βιομηχανία τροφίμων ή τους παραγωγούς ασπαρτάμης.
<P>
Δεν μπορούμε να παραγνωρίσουμε το γεγονός ότι υπάρχουν στοιχεία τα οποία πρέπει να προκαλέσουν κάποια αντίδραση από πλευράς μας, εφόσον επιθυμούμε την εφαρμογή της αρχής της προφύλαξης και την προστασία της ανθρώπινης υγείας. Σύμφωνα με έκθεση που εκπονήθηκε πρόσφατα στην Ισπανία, η ασπαρτάμη φορμαλδεΰδη συσσωρεύεται στα κύτταρα, γεγονός που μπορεί να καταστρέψει το DNA και, για παράδειγμα, να προκαλέσει βλάβες του ήπατος ή του εγκεφάλου, ιδιαίτερα σε άτομα ευπαθή σε τέτοιες βλάβες.
<P>
Για να χρησιμοποιήσω την έκφραση της κ. Oomen-Ruijten, απόψε πνέουν πολιτικοί άνεμοι, τόσο από τη δεξιά όσο και από την αριστερή πτέρυγα του Κοινοβουλίου. Ωστόσο, αυτό δεν μπορεί να αποτρέψει την Ομάδα ΠΡΣ/ΕΕΣ από το να ζητήσει την επανεξέταση των στοιχείων και την εφαρμογή της αρχής της προφύλαξης, τη στιγμή που οι ερευνητές διαφωνούν και υιοθετούν διαφορετικές θέσεις. Επομένως, απευθύνω έκκληση στους συναδέλφους να υπερψηφίσουν αύριο την τροπολογία αριθ. 4. 
<SPEAKER ID="278" LANGUAGE="EN" NAME="Bowis (PPE-DE )." AFFILIATION="">
<P>
    Κύριε Πρόεδρε, συγχαίρω και εγώ με τη σειρά μου την κ. Ferreira για την επίτευξη ενός λογικού συμβιβασμού, τον οποίο επικροτώ, σχετικά με την αναθεώρηση της οδηγίας. Ασφαλώς, στηρίζω τις τελευταίες πινελιές που έβαλε στο κείμενο με τις τρεις τροπολογίες που κατέθεσε. Ωστόσο, οφείλω να πω στην κ. Schörling ότι δεν μπορώ να δεχτώ την τέταρτη τροπολογία του κ. Lannoye. Δεν είναι ρεαλιστική, και προσπάθησε να την προωθήσει σε πρώτη ανάγνωση. Όταν την επέκρινα τότε, η απάντησή του ήταν ότι δείχνει ότι η γνώση μπορεί να αναπτυχθεί, και η ανάπτυξη αυτή μας οδηγεί συχνά να αμφισβητούμε τις προηγούμενες εγκρίσεις. Ωστόσο, πολλές ρυθμιστικές αρχές σε όλο τον κόσμο έχουν αξιολογήσει την ασπαρτάμη, και καμία δεν έχει προσκομίσει στοιχεία που να δείχνουν ότι η γνώση έχει αναπτυχθεί με τέτοιον τρόπο, ώστε να αμφισβητούνται οι προηγούμενες εγκρίσεις.
<P>
Επομένως, θα συνεχίσουμε να επαναξιολογούμε τα στοιχεία, μέχρι να πετύχουμε το αποτέλεσμα που επιθυμεί ο κ. Lannoye; Πού είναι η σφοδρή κριτική που ασκείται στη γνωμοδότηση της επιστημονικής επιτροπής τροφίμων; Την έχουν αντικρούσει οι αρμόδιες αρχές κράτους μέλους; Την έχει αντικρούσει η Παγκόσμια Οργάνωση Υγείας; Ποιον θα πιστέψουμε – τις πολυάριθμες εθνικές ρυθμιστικές αρχές, οι οποίες είναι νομικά αρμόδιες και υπεύθυνες για την αντικειμενική εξέταση των στοιχείων βάσει της επιστήμης ή, για παράδειγμα, την εκστρατεία που ξεκίνησε μόλις αυτήν την εβδομάδα στο Διαδίκτυο και διατείνεται ότι το τραγικό δυστύχημα με φεριμπότ στο νησί Staten της Νέας Υόρκης οφείλεται πιθανότατα στην ασπαρτάμη;
<P>
Αυτός είναι ο σωστός τρόπος επίλυσης του θέματος. Είναι καιρός να το ξαναδούμε στη σωστή του διάσταση και να σταματήσουμε να υπονομεύουμε το έργο των ρυθμιστικών αρχών. Είναι καιρός να ακούσουμε τους επιστήμονες και όχι τους κινδυνολόγους. Θεωρώ αξιέπαινη την έκθεση της κ. Ferreira ως έχει, με τις προτάσεις του Επιτρόπου. Ελπίζω ότι θα την δεχτεί και το Κοινοβούλιο. 
<SPEAKER ID="279" LANGUAGE="" NAME="Πρόεδρος." AFFILIATION="">
<P>
Η ψηφοφορία θα διεξαχθεί αύριο στις 12.00. 
<SPEAKER ID="280" LANGUAGE="" NAME="Πρόεδρος." AFFILIATION="">
<P>
   Η ημερήσια διάταξη προβλέπει τη συζήτηση της προφορικής ερώτησης (O-0066/2003 - B5-0281/2003) των κκ.Gargani, Rothley, Lehne και Manders, εξ ονόματος της Επιτροπής Νομικών Θεμάτων και Εσωτερικής Αγοράς, προς την Επιτροπή, σχετικά με το γερμανικό σύστημα εγγυήσεων επιστροφής. 
<SPEAKER ID="281" LANGUAGE="DE" NAME="Lehne (PPE-DE )," AFFILIATION="συντάκτης της προφορικής ερώτησης">
<P>
   .  Κύριε Πρόεδρε, κύριε Επίτροπε, κυρίες και κύριοι, αρχικά μόνο οι άνθρωποι στη Γερμανία πλήττονταν από αυτό που ονομάστηκε επιστροφή μεταλλικών συσκευασιών αλλά θα ήταν σωστότερο να λέγεται υποχρεωτική επιστροφή συσκευασιών. Τώρα άνθρωποι σε ολόκληρη την Ευρώπη δοκιμάζονται από τη γεμάτη προχειρότητα προσέγγιση που υιοθετήθηκε στη Γερμανία. Γι’ αυτό, το ΕΛΚ υποστήριξε το αίτημα της Ομάδας των Φιλελευθέρων να περιληφθεί στην ημερήσια διάταξη του Ευρωπαϊκού Κοινοβουλίου αυτή η προφορική ερώτηση. Δικαιολογημένα ο Επίτροπος Bolkestein αποκάλυψε στην τηλεόραση ότι όσοι από εμάς ζουν στη Γερμανία αντιμετωπίζουν σήμερα μια χαοτική κατάσταση εξαιτίας της επιβολής του συστήματος εγγυήσεως επιστροφής.
<P>
Σε ολόκληρη τη Γερμανία λειτουργούν σήμερα πέντε διαφορετικά συστήματα διαχείρισης της επιστροφής συσκευασιών, τα οποία όμως καλύπτουν μόνο περίπου 10% του συνόλου της γερμανικής αγοράς. Παράλληλα, υπάρχουν τα επονομαζόμενα ατομικά συστήματα που λειτουργούν σε περιφερειακή βάση ή περιορίζονται σε επιμέρους αλυσίδες σούπερ μάρκετ, επειδή όμως δεν συνιστούν ένα αυτοδύναμο σύστημα, οδηγούν σε πλήρη κατακερματισμό του συστήματος εγγυήσεως επιστροφής. Το αποτέλεσμα ήταν αναμενόμενο. Δεν θέλω να μιλήσω για την διάκριση σε βάρος ορισμένων γερμανικών εταιριών μέσα στην ίδια τη Γερμανία, καθώς αυτό δυστυχώς δεν είναι πανευρωπαϊκό ζήτημα, αλλά πρέπει να αντιμετωπιστεί από το γερμανικό ομοσπονδιακό κοινοβούλιο στο Βερολίνο.
<P>
Θέλω απλώς να πω κάτι σχετικά με την διάκριση που συμβαίνει στην Ευρώπη. Το άρθρο 28 υποχρεώνει κάθε κράτος μέλος να διασφαλίζει το ελεύθερο εμπόριο και είναι φανερό ότι υπάρχει παραβίαση του παραπάνω άρθρου. Η Επιτροπή έχει λάβει πλήθος καταγγελιών, ειδικά από μικρές και μεσαίες επιχειρήσεις και πιο συγκεκριμένα από το Βέλγιο, τις Κάτω Χώρες, το Λουξεμβούργο, την Ιταλία, τη Γαλλία και την Αυστρία. Πέρα όμως από αυτά τα παράπονα σημειώθηκαν στη Γερμανία και πολλές αναταραχές.
<P>
Εκτιμάται ότι οι γερμανοί καταναλωτές έχασαν περίπου 500 εκατ. ευρώ επειδή υποχρεώθηκαν να πληρώσουν κάπου εγγυήσεις επιστροφής αλλά δεν είχαν τη δυνατότητα να εξαργυρώσουν αργότερα τα κουπόνια επιστροφής τους στα σημεία αυτά και να πάρουν τα ανάλογα χρήματα. Ο καθένας –ο κάθε καταναλωτής– μπορεί να το διαπιστώσει αυτό ο ίδιος στην πράξη. Το μόνο που χρειάζεται είναι να αγοράσετε ένα αναψυκτικό σε ένα πρατήριο βενζίνης και ύστερα να συνεχίσει τον δρόμο σας. Αν δεν επιστρέψετε ποτέ στο εν λόγω πρατήριο βενζίνης, δεν θα έχετε ποτέ τη δυνατότητα να επιστρέψετε το κουτάκι ή το μπουκάλι που είχατε αγοράσει εκεί και δεν πρόκειται ποτέ να σας επιστραφεί το ποσόν της εγγυήσεως επιστροφής. Έτσι, μέσα σε λίγους μόνο μήνες οι καταναλωτές καταλήγουν να έχουν χάσει 500 εκατ. ευρώ.
<P>
Στη Γερμανία υπολογίζεται ότι οι θέσεις εργασίας που χάθηκαν εξ αιτίας αυτού του ερασιτεχνισμού φθάνουν τις 10 000. Επιτρέψτε μου να προσθέσω ότι δεν επινόησα αυτούς τους αριθμούς ούτε μου τους έδωσε κάποια οργάνωση· είναι στοιχεία του γερμανικού ομοσπονδιακού υπουργείου οικονομικών, που αποτελεί τμήμα της ίδιας κυβέρνησης που είναι υπεύθυνη για όλα αυτά. Εκτιμάται ότι αυτή η ανοησία θα κοστίσει άλλες 15 000 θέσεις εργασίας σε κοινοτικό επίπεδο.
<P>
Ως εκ τούτου, επικροτούμε την απόφαση της Επιτροπής να κινήσει σήμερα διαδικασία εναντίον της Ομοσπονδιακής Δημοκρατίας της Γερμανίας για παραβίαση των Συνθηκών. Παρενθετικά, είναι φανερό ότι οι περίφημες τηλεφωνικές συνδιαλέξεις μεταξύ Βρυξελλών και Βερολίνου δεν είχαν αποτέλεσμα και ότι ούτε το τηλεφώνημα του Καγκελάριου στον κ. Πρόντι προφανώς δεν ωφέλησε. Ίσως αυτό να σχετίζεται με το ότι συμπεριλάβαμε για απόψε στην ημερήσια διάταξη αυτήν την προφορική ερώτηση και ενδεχομένως η αποψινή συζήτηση να επιτάχυνε τις διαδικασίες σκέψης της Επιτροπής και την προσέγγιση στις προτάσεις του Επιτρόπου Bolkestein. Αυτό καταρχήν το επικροτούμε.
<SPEAKER ID="282" LANGUAGE="EN" NAME="Bolkestein," AFFILIATION="Επιτροπή.">
<P>
    Κύριε Πρόεδρε, η Επιτροπή γνωρίζει πολύ καλά τα προαναφερθέντα θέματα. Έχει αναλύσει το ζήτημα, και μπορώ να πληροφορήσω το Κοινοβούλιο, όπως ανέφερε ήδη ο κ. Lehne, ότι η Επιτροπή αποφάσισε το πρωί να αποστείλει προειδοποιητική επιστολή στη γερμανική κυβέρνηση, γιατί θεωρεί ότι έχει παραβιάσει το άρθρο 28 της Συνθήκης και το άρθρο 7 της οδηγίας 94/62/ΕΚ.
<P>
Θα ήθελα να τονίσω ότι η Επιτροπή δεν αμφισβητεί τη θέσπιση συστήματος εγγύησης επιστροφής αυτού καθαυτού, αλλά τους τρόπους με τους οποίους συμβαίνει αυτό. Οι λόγοι είναι οι εξής: καταρχάς, δεν υπάρχουν πανεθνικά συστήματα επιστροφής. Τα δύο συστήματα που θεωρούνται επί του παρόντος πανεθνικά, τα Lekkerland-Tobaccoland και VFV, έχουν μερίδιο αγοράς που δεν υπερβαίνει το 12% των ποτών που υπόκεινται στην εγγύηση επιστροφής. Επίσης, καλύπτουν κυρίως μικρά περίπτερα και καντίνες με περιοχή πωλήσεων μικρότερη από 200 τ.μ. Σύμφωνα με τη σχετική νομοθεσία, αυτά τα μικρά καταστήματα λιανικής πώλησης έχουν έννομη υποχρέωση επιστροφής άδειων φιαλών και μεταλλικών συσκευασιών του “ίδιου τύπου, σχήματος και μεγέθους” αλλά μόνο των εταιριών που πωλούν τα ίδια.
<P>
Δεύτερον, οι λεγόμενες μεμονωμένες λύσεις –Insellösungen στη γερμανική γλώσσα– δημιουργούν διαρκώς προβλήματα στο ενδοκοινοτικό εμπόριο. Απορρέουν άμεσα από τη σχετική γερμανική νομοθεσία, βάσει της οποίας η υποχρέωση των μεγάλων εμπόρων λιανικής πώλησης για επιστροφή άδειων συσκευασιών ισχύει μόνο για συσκευασίες του ίδιου τύπου, σχήματος και μεγέθους με αυτές τις οποίες πωλούν. Σήμερα υπάρχουν διάφορες μεμονωμένες λύσεις, οι οποίες δημιουργούν σοβαρά προβλήματα. Η εν λόγω διάταξη της γερμανικής νομοθεσίας οδηγεί τις μεγάλες αλυσίδες καταστημάτων λιανικής πώλησης να υποχρεώνουν τους ευρωπαίους παραγωγούς να αλλάζουν τη συσκευασία των προϊόντων τους και, σύμφωνα με το Ευρωπαϊκό Δικαστήριο, όταν οι παραγωγοί της ΕΕ υποχρεώνονται να αλλάζουν τη συσκευασία για την εμπορία των προϊόντων τους, αυτό και μόνο συνιστά φραγμό στο ενδοκοινοτικό εμπόριο. Αυτό έχει ως αποτέλεσμα επιπλέον κόστος και επιβαρύνει τις εισαγωγές προϊόντων.
<P>
Τρίτον, δεν είναι όλα τα συστήματα πλήρως διαλειτουργικά. Πράγματι, από τη μια πλευρά, για έναν αυξανόμενο αριθμό μεμονωμένων λύσεων, δεν υπάρχει έννομη υποχρέωση επιστροφής συσκευασίας η οποία ανήκει σε οποιοδήποτε άλλο σύστημα συλλογής, ακόμα και αν διαφέρει ελάχιστα από εκείνη που πωλούν. Επίσης, όσον αφορά τη διαλειτουργικότητα των συστημάτων VFV και Lekkerland-Tobaccoland, φαίνεται ότι ορισμένα τεχνικά θέματα δεν έχουν ακόμα ρυθμιστεί. Για παράδειγμα, είναι ακόμα ασαφής ο τρόπος με τον οποίο θα λειτουργήσει η εκκαθάριση των εγγυήσεων επιστροφής μεταξύ διαφόρων συστημάτων.
<SPEAKER ID="283" LANGUAGE="NL" NAME="Oomen-Ruijten (PPE-DE )." AFFILIATION="">
<P>
    Κύριε Πρόεδρε, θα ήθελα, καταρχάς, να ευχαριστήσω ολόψυχα τον Επίτροπο Bolkestein για την ουσιαστική κριτική που άσκησε τόσο επιδέξια στο γερμανικό σύστημα και για τα διδάγματα που μπορούν να λάβουν και τα άλλα κράτη μέλη, όταν ενεργούν αλόγιστα. Έχω την αίσθηση ότι ο κ. Trittin –τον οποίο παρακολούθησα απόψε για λίγο στην τηλεόραση– δεν το έχει κατανοήσει ακόμα αυτό. Ενεργεί αδιακρίτως και δεν προβληματίζεται για τις πιθανές επιπτώσεις στην Ευρώπη. Ο Επίτροπος ανέλυσε με σαφήνεια το θέμα, και νομίζω ότι όλοι πρέπει να είμαστε ευτυχείς για το γεγονός ότι διαφαίνεται τώρα μια λύση στο πρόβλημα αυτό.
<P>
Από τον Απρίλιο θέτουμε ερωτήματα για το εν λόγω θέμα. Την 1η Ιουλίου, θέσαμε συναφή ερωτήματα στη διάρκεια της συζήτησης για τα απορρίμματα συσκευασίας, κύριε Bolkestein, και η Επίτροπος Wallström απάντησε τότε εξ ονόματός σας ότι θα ξεκινούσε έρευνα. Το ουσιαστικό ερώτημα είναι: γιατί χρειάστηκε να περιμένουμε τόσο πολύ, από την 1η Ιουλίου έως τις 21 Οκτωβρίου, για να κινηθεί διαδικασία επί παραβάσει;
<P>
Δεύτερον, στην περιφέρειά μου, την περιφέρεια Brabant και Limburg, ιδιαίτερα σε περιοχές με μεγάλη διασυνοριακή κίνηση, ακόμα και οι μικρές επιχειρήσεις που προσφέρουν αναψυκτικά, νερό και μπύρα, συχνά σε μη επαναχρησιμοποιήσιμες συσκευασίες, έχουν υποστεί ζημία στον κύκλο εργασιών τους άνω του 30 με 40%. Ο Επίτροπος ισχυρίζεται κατηγορηματικά ότι οι επιχειρήσεις αυτές μπορούν, ακόμα και με τις υφιστάμενες διαδικασίες, να ασκήσουν αγωγή αποζημίωσης. Αυτό είναι θετικό, αλλά οι μικρές αυτές επιχειρήσεις διερωτώνται για πόσο καιρό ακόμα θα επιβιώνουν, τη στιγμή που κλείνει ένα μεγάλο μέρος της αγοράς τους. Η αγορά των Κάτω Χωρών, οι Αυστριακοί, οι Βέλγοι και οι Γάλλοι βασίζονται σε μεγάλο βαθμό στη γερμανική αγορά. Εάν αυτή παραμείνει κλειστή για μεγάλο χρονικό διάστημα, αυτό θα είναι αρνητικό, και μπορεί από μόνοι μας να δυσκολέψουμε τα πράγματα. Γι’ αυτό καλώ τον Επίτροπο να καταβάλει κάθε προσπάθεια για την επίσπευση της διαδικασίας, ώστε το σύστημα να αποσυρθεί. Ο κ. Trittin δεν έδειξε ακριβώς ότι αυτή ήταν η πρόθεσή του, αλλά θα σας ζητούσα να εξαντλήσετε κάθε δυνατότητα. Ποιο είναι το χρονοδιάγραμμα στο οποίο στοχεύουμε; Θα ήθελα επίσης να σας ευχαριστήσω για τις προσπάθειες που έχετε καταβάλλει. Πρέπει να πω ότι η σωστή αντίδραση είναι πολύ θετική για την εσωτερική αγορά της Ευρώπης. Όλοι τασσόμαστε υπέρ της εσωτερικής αγοράς, η οποία δεν ωφελεί μόνο τους καταναλωτές, αλλά μπορεί και πρέπει να προσφέρει πολλά και στον κλάδο. 
<SPEAKER ID="284" LANGUAGE="ES" NAME="Medina Ortega (PSE )." AFFILIATION="">
<P>
Συγκεκριμένα, πρέπει να θυμόμαστε ότι, το 1991, η κυβέρνηση των Χριστιανοδημοκρατών, με υπουργό τον Klaus Töpfer, θέσπισε έναν κανονισμό για τα συσκευασμένα προϊόντα, ο οποίος πήρε μορφή το 1998, επί θητείας της Υπουργού Περιβάλλοντος Angela Merkel, του Χριστιανοδημοκρατικού Κόμματος, ενώ το 2001 μια προσπάθεια να βελτιωθεί αυτός ο κανονισμός απέτυχε επειδή η πλειοψηφία των Χριστιανοδημοκρατών στην γερμανική Άνω Βουλή το εμπόδισε, και επομένως δεν ήταν δυνατό να θεσπιστεί ένα κατάλληλο σύστημα ανάκτησης συσκευασίας. Εν πάση περιπτώσει, πιστεύω ότι η γερμανική κυβέρνηση έχει πιάσει τον ταύρο από τα κέρατα και προσπαθεί να επιλύσει ένα πρόβλημα που επηρεάζει σήμερα όλη την Ευρωπαϊκή Ένωση.
<P>
Θα σας αναφέρω ως παράδειγμα ότι στο νησί μου, που είναι ένα μικρό νησί με 300 ηφαίστεια, αρχίσαμε να χρησιμοποιούμε ένα ηφαίστειο το οποίο έχει σχεδόν γεμίσει ήδη και, με αυτό τον τρόπο, σε λίγο καιρό δεν θα έχουμε ηφαίστεια, αλλά βουνά από σκουπίδια. Έχω την αίσθηση, κύριε Πρόεδρε, ότι αυτή τη στιγμή, και παρά το γεγονός ότι πιστεύω πως είναι σωστό να προσπαθεί η Επιτροπή να εναρμονίσει τα μέτρα, πρέπει να θυμόμαστε τα άρθρα 174 και 176 της Συνθήκης για την Ευρωπαϊκή Ένωση –που ισχύουν εδώ– τα οποία, αφενός, επιτρέπουν στα κράτη να υιοθετούν μέτρα για την καλύτερη προστασία του περιβάλλοντος, αλλά αφετέρου, ενθαρρύνουν τα κοινοτικά θεσμικά όργανα να υιοθετούν γενικά μέτρα, ούτως ώστε ένα πρόβλημα τόσο σοβαρό όσο αυτό που αντιμετωπίζουμε σήμερα με τη συσσώρευση των στερεών αποβλήτων να μπορεί να επιλυθεί με τον μόνο λογικό τρόπο, που είναι ο κοινοτικός τρόπος.
<SPEAKER ID="285" LANGUAGE="NL" NAME="Manders (ELDR )." AFFILIATION="">
<P>
    Κύριε Πρόεδρε, θα ήθελα να συγχαρώ τον Επίτροπο για τα νέα που ήδη μάθαμε από την τηλεόραση και για τα οποία απάντησε πριν από λίγο. Ελπίζω ότι η εν λόγω πρωτοβουλία των Φιλελευθέρων, η οποία, με την ευκαιρία, έλαβε την ομόφωνη στήριξη της Επιτροπής Νομικών Θεμάτων και Εσωτερικής Αγοράς, σας βοήθησε να λάβετε την απόφασή σας. Δεδομένου του χρονοδιαγράμματος, φαίνεται ότι βοήθησε κάπως. Θα ήθελα να συμφωνήσω με τον κ. Medina Ortega ότι, καταρχήν, δεν αντιτασσόμαστε σε ένα σύστημα εγγύησης επιστροφής. Εφόσον επιθυμούμε ένα σύστημα εγγύησης επιστροφής, θα εξυπηρετούσε, ίσως, η θέσπιση ενός εναρμονισμένου κοινοτικού συστήματος, ως αποτέλεσμα του οποίου όλες οι επιχειρήσεις και όλοι οι καταναλωτές στην ενιαία Ευρώπη θα γνωρίζουν πού βρίσκονται.
<P>
Τασσόμαστε κατά ενός περιοριστικού συστήματος εγγύησης επιστροφής, και το γερμανικό σύστημα κουπονιών δεν αρμόζει σε σοβαρή νομοθεσία αλλά μάλλον σε πανηγύρι, όπου δικαιούσαι μερικούς γύρους στα αλογάκια, αλλά δεν μπορείς να τους κάνεις στη Γερμανία. Σχετικά με το θέμα αυτό, είμαστε ευτυχείς για την ανακοίνωσή σας ότι θα παρέμβετε. Αυτό που θα ήθελα να γνωρίζω, εάν μπορείτε να μας πείτε, είναι εάν μπορούμε να υποχρεώσουμε ή, τουλάχιστον, να παρακαλέσουμε τη γερμανική κυβέρνηση να αναστείλει άμεσα το ισχύον σύστημα. Αυτό πρέπει να γίνει σε κάθε περίπτωση, μέχρι να θεσπιστεί ένα πανευρωπαϊκό σύστημα ή, τουλάχιστον, ένα σύστημα που να συνάδει με το τωρινό πλαίσιο, ώστε να μην παραβιάζεται το άρθρο 28. Αυτό είναι το πρώτο μου αίτημα.
<P>
Δεύτερον, μπορείτε να επιβεβαιώσετε –όπως ισχυρίστηκε ο κ. Lehne– ότι οι επιχειρήσεις που έχουν υποστεί τεράστια ζημία, αλλά και οι καταναλωτές, μπορούν να ζητήσουν αποζημίωση από τη γερμανική κυβέρνηση, για παράδειγμα;
<P>
Ελπίζω ότι, με το μέτρο που ανακοινώσατε, οι γερμανοί καταναλωτές θα μπορέσουν ξανά σύντομα να επιλέξουν ελεύθερα ανάμεσα σε ευρωπαϊκά προϊόντα όπως το νερό Badoit, το San Pellegrino ή η βαυαρική μπύρα. Εάν γίνει αυτό, ελπίζω ότι, μετά από δέκα μήνες στέρησης αυτών των απολαυστικών ευρωπαϊκών προϊόντων, η ευρωπαϊκή αγορά θα ξανανοίξει και θα συμβάλει στην ολοκλήρωση της εσωτερικής αγοράς. 
<SPEAKER ID="286" LANGUAGE="DE" NAME="Breyer (Verts/ALE )" AFFILIATION="">
<SPEAKER ID="287" LANGUAGE="EN" NAME="Bowis (PPE-DE )." AFFILIATION="">
<P>
Αγορές και θέσεις εργασίας έχουν χαθεί, και ζημιωμένοι είναι οι καταναλωτές, ως αποτέλεσμα είτε του αποκλεισμού των εισαγωγών είτε της αδυναμίας επιστροφής χρημάτων. Το εν λόγω σύστημα δεν συνεπάγεται ουσιαστικά κανένα όφελος για το περιβάλλον. Η αδυναμία εφαρμογής των οδηγιών περί εσωτερικής αγοράς απειλεί την οικονομική επιτυχία της Ευρωπαϊκής Ένωσης, και στηρίζω ολόψυχα τις ενέργειες του κ. Bolkestein, ελπίζοντας ότι θα οδηγήσουν σύντομα στη συμμόρφωση της Γερμανίας. 
<SPEAKER ID="288" LANGUAGE="NL" NAME="Corbey (PSE )." AFFILIATION="">
<P>
Εδώ και μήνες, συζητάμε διαρκώς για την οδηγία περί συσκευασίας, για το εάν ο στόχος πρέπει να είναι 55% ή 60% και εάν το σύστημα πρέπει να εισαχθεί το 2008 ή το 2007. Επομένως, είναι αναζωογονητικό το γεγονός ότι μια κυβέρνηση έχει το θάρρος να καινοτομήσει και να ξεχωρίσει. Φυσικά, ένα ή δύο σημεία είναι κατακριτέα, και υπάρχουν περιθώρια βελτίωσης όσον αφορά τον τρόπο με τον οποίο θεσπίστηκε το σύστημα, αλλά θα ήθελα επίσης να επισημάνω ότι όσοι κατέθεσαν αυτήν την ερώτηση κλαίνε τώρα με κροκοδείλια δάκρυα.
<SPEAKER ID="289" LANGUAGE="NL" NAME="De Roo (Verts/ALE )." AFFILIATION="">
<P>
    Οι μεταλλικές συσκευασίες μιας χρήσης δεν είναι φιλικές προς το περιβάλλον. Οι επαναχρησιμοποιήσιμες πλαστικές φιάλες επιβαρύνουν το περιβάλλον δύο με τρεις φορές λιγότερο, και γι’ αυτό, από περιβαλλοντική άποψη, τα συστήματα εγγύησης επιστροφής είναι ένας θετικός τρόπος μείωσης των απορριμμάτων. Επί του παρόντος, εφαρμόζονται συστήματα εγγύησης επιστροφής για τις μεταλλικές συσκευασίες μιας χρήσης σε όλη τη Σουηδία, τη Δανία και τη Γερμανία. Η Επιτροπή, οι Φιλελεύθεροι και οι Χριστιανοδημοκράτες δεν αντιτίθενται στην αρχή των συστημάτων εγγύησης επιστροφής. Αυτό αποτελεί βελτίωση. Δυστυχώς, ο κ. Lehne είναι αμέτοχος σε αυτήν τη συναίνεση. Σύστημα εγγύησης επιστροφής εφαρμόζεται επίσης σε περιοχές, και επαναλαμβάνω σε περιοχές, της Ισπανίας και της Πορτογαλίας. Η Επιτροπή δεν καλεί την Ισπανία και την Πορτογαλία να εμφανιστούν ενώπιον ευρωπαϊκού δικαστηρίου. Και στις Κάτω Χώρες, δεν μπορεί να επιστρέψει κανείς όλες τις φιάλες σε όλα τα σουπερμάρκετ. Στην Επιτροπή έχουν ασκηθεί πιέσεις από τις επιχειρήσεις και ορισμένα ενδοκοινοβουλευτικά στοιχεία. Αυτό δείχνει για άλλη μια φορά ότι η Επιτροπή θεωρεί πιο σημαντική την εσωτερική αγορά από το περιβάλλον. Σε δέκα πολιτείες και δεκαπέντε περίπου μεγάλες πόλεις των Ηνωμένων Πολιτειών, έχουν επίσης δοθεί μεμονωμένες λύσεις με τη μορφή τοπικών και περιφερειακών συστημάτων εγγύησης επιστροφής. Το γεγονός ότι η Γερμανία τυχαίνει να εφαρμόζει ένα αποτυχημένο σύστημα, με το οποίο δεν μπορεί να επιστρέψει κανείς τις μεταλλικές συσκευασίες σε οποιοδήποτε κατάστημα, συνδέεται με τις εκστρατείες εμπορικού αποκλεισμού μεγάλων τμημάτων του κλάδου, τα οποία αντιτίθενται στην αρχή των συστημάτων εγγύησης επιστροφής. Η ειρωνεία είναι ότι, από ιστορική άποψη, όλα ξεκίνησαν από νόμο του 1991 που κατέθεσε ο χριστιανοδημοκράτης υπουργός Περιβάλλοντος κ. Töpfer, τον οποίο απλώς εφαρμόζει ο τωρινός υπουργός κ. Trittin, ο οποίος ανήκει στους Πράσινους. Η Γερμανία θα διευκολύνει τελικά την επιστροφή των χρημάτων της εγγύησης σε διάφορα μέρη. Το εν λόγω σύστημα εγγύησης επιστροφής θα γίνει, στη συνέχεια, σύνηθες. Μάλιστα, η Επιτροπή πρέπει να προτείνει την εφαρμογή συστημάτων εγγύησης επιστροφής σε όλη την Ευρώπη. Πρέπει να δώσουμε τη δυνατότητα στα παιδιά και τους τοξικομανείς να κερδίζουν μερικά ευρώ χάρη στην αδράνεια των γονέων και των συμπολιτών τους. Αυτό είναι προτιμότερο από την κατάσταση που επικρατεί στις Κάτω Χώρες, όπου 80 εκατ. ευρώ κατασπαταλώνται σε μια ανούσια διαφημιστική εκστρατεία που φέρει τον τίτλο “Nederland schoon” – Διατηρείτε τις Κάτω Χώρες καθαρές. 
<SPEAKER ID="290" LANGUAGE="EN" NAME="Bolkestein," AFFILIATION="Επιτροπή">
<P>
Η κ. Oomen-Ruijten με ρώτησε γιατί αργήσαμε να κινήσουμε διαδικασία επί παραβάσει κατά της Γερμανίας. Η απάντηση είναι ότι η Επιτροπή ήθελε να δώσει κάθε ευκαιρία στη γερμανική κυβέρνηση να δώσει εξηγήσεις για τις ενέργειές της και να επανορθώσει. Η μεταξύ μας αλληλογραφία είναι συστηματική, και ο υπουργός Tritin επισκέφθηκε τις Βρυξέλλες. Αυτό έγινε, προκειμένου να δοθεί στη γερμανική κυβέρνηση η ευκαιρία να αλλάξει αυτήν τη δυσάρεστη κατάσταση.
<P>
Η κ. Oomen-Ruijten ρώτησε επίσης πότε θα επιλυθεί το πρόβλημα. Αυτό εξαρτάται από τη γερμανική κυβέρνηση. Επί του παρόντος, η Επιτροπή δεν μπορεί να κάνει περισσότερα από όσα έχει ήδη κάνει.
<P>
Ο κ. Medina Ortega ρώτησε για το ενδεχόμενο ευρωπαϊκής λύσης. Κατά τη γνώμη μου, η αρχή της επικουρικότητας προβλέπει ότι, σε αυτήν την περίπτωση, καθώς δεν πρόκειται ουσιαστικά για διασυνοριακό πρόβλημα, εναπόκειται στα κράτη μέλη να αναλάβουν την απαιτούμενη δράση.
<P>
Ο κ. Manders ρώτησε εάν η γερμανική κυβέρνηση θα μπορούσε να αναστείλει τους τωρινούς κανόνες. Αυτό ακριβώς ζήτησε η Επιτροπή από τη γερμανική κυβέρνηση. Έως τώρα, η γερμανική κυβέρνηση δεν θέλησε να πράξει κάτι τέτοιο, και γι’ αυτό η Επιτροπή αποφάσισε να κινήσει διαδικασία επί παραβάσει. Επίσης, ο κ. Manders ρώτησε εάν οι εταιρίες θα μπορούσαν να ασκήσουν αγωγή αποζημίωσης κατά της γερμανικής κυβέρνησης. Αυτό εξαρτάται από τη νομοθεσία του ενδιαφερόμενου κράτους μέλους – σε αυτήν την περίπτωση, τη γερμανική νομοθεσία. Δεν είναι καθήκον μου να προβώ σε δήλωση για τη γερμανική νομοθεσία, και, επομένως, πρέπει να περιμένουμε για να δούμε τι θα γίνει με τις εταιρίες οι οποίες έχουν υποστεί ζημία.
<P>
Η κ. Breyer ρώτησε γιατί επέκρινα τις μεμονωμένες λύσεις ή Insellösungen. Ο λόγος είναι ότι έχουν οδηγήσει σε διάσπαση της γερμανικής αγοράς, και αυτό είναι, προφανώς, αντίθετο με το πνεύμα της εσωτερικής αγοράς. Στο πλαίσιο αυτό, αναφέρθηκε επίσης στην Ισπανία και την Πορτογαλία. Δεν έχουν εκφραστεί διαμαρτυρίες για την Ισπανία και την Πορτογαλία· στην περίπτωση της Γερμανίας, λάβαμε 50 διαμαρτυρίες από 10 κράτη μέλη.
<P>
Η κ. Corbey επεσήμανε ότι η Επιτροπή πρέπει να φροντίσει για τη διαφάνεια της γερμανικής νομοθεσίας. Μάλιστα, το αποτέλεσμα της διαδικασίας επί παραβάσει που κίνησε η Επιτροπή πρέπει να είναι η αποσαφήνιση της γερμανικής νομοθεσίας. Επί του παρόντος, η νομοθεσία και, ιδιαίτερα, ο τρόπος με τον οποίο εφαρμόζεται, μόνο από διαφάνεια δεν χαρακτηρίζονται.
<P>
Τέλος, η κ. Corbey ζήτησε να δοθεί οριστική λύση στο πρόβλημα. Επαναλαμβάνω ότι αυτό εξαρτάται από τις αντιδράσεις της γερμανικής κυβέρνησης. Η Επιτροπή δεν θα επιθυμούσε τίποτα περισσότερο από το να δοθεί οριστική λύση στο πρόβλημα. 
<SPEAKER ID="291" LANGUAGE="" NAME="Πρόεδρος." AFFILIATION="(Η συνεδρίαση λήγει στις 0">
<P>
Η ψηφοφορία θα διεξαχθεί αύριο στις 12.00.
<P>
(1) 
<SPEAKER ID="292" LANGUAGE="" NAME="" AFFILIATION="Ημερήσια διάταξη της επόμενης συνεδρίασης"/>
<SPEAKER ID="293" LANGUAGE="" NAME="" AFFILIATION="Έκθεση Jarzembowski (A5-0327/2003 )">
<P>
Η Επιτροπή μπορεί να δεχτεί τις ακόλουθες τροπολογίες: 1, 3, 4, 5, 6, 9, 10, 11 και 12.
<P>
Η Επιτροπή δεν μπορεί να δεχτεί τις ακόλουθες τροπολογίες: 2, 7, 8 και 13.
<P>
Η Επιτροπή μπορεί να δεχτεί τις ακόλουθες τροπολογίες, εφόσον υπάρξουν μικρές αλλαγές στη διατύπωση: 1, 2, 3, 4, 5, 6, 7, 12, 24, 25, 39 ,41, 42, 43, 44, 45, 46, 47, 48, 49 και 50.
<P>
Η Επιτροπή μπορεί να δεχτεί τις ακόλουθες τροπολογίες, τουλάχιστον καταρχήν (20 και 21) ή εν μέρει (11, 17 και 18).
<P>
Η Επιτροπή δεν μπορεί να δεχτεί τις ακόλουθες τροπολογίες: 8, 9, 10, 13, 14, 15, 16, 19, 22, 23, 26, 27, 28, 29, 30, 31, 32, 33, 34, 35, 36, 37, 38 και 40.
<P>
Η Επιτροπή μπορεί να δεχτεί τις ακόλουθες τροπολογίες, εφόσον υπάρξουν μικρές αλλαγές στη διατύπωση: 1, 2, 4, 5, 7, 10, 11, 13, 14, 15, 16, 17, 18, 19, 20, 21, 22, 23, 24, 25, 26, 27, 28, 29, 30, 31 και 32.
<P>
Η Επιτροπή δεν μπορεί να δεχτεί τις ακόλουθες τροπολογίες: 3, 6, 8, 9 και 12.
<P>
Η Επιτροπή μπορεί να δεχτεί τις 10 τροπολογίες που κατατέθηκαν από το Ευρωπαϊκό Κοινοβούλιο. 
<SPEAKER ID="294" LANGUAGE="" NAME="" AFFILIATION="Έκθεση Rothley (A5-0346/2003 )">
<P>
Η Επιτροπή μπορεί να δεχτεί πλήρως τις τροπολογίες 5 και 20, καθώς και την ουσία των τροπολογιών 7, 14, 18 και 21, με κάποιες αλλαγές στη διατύπωση. Η Επιτροπή θεωρεί ότι οι εν λόγω τροπολογίες θα βελτιώσουν το κείμενο της πρότασης.
<P>
Μια πρώτη ομάδα τροπολογιών προσκρούει σε θέματα συναφή με την αστική, την αστυνομική και τη δικαστική νομοθεσία. Μολονότι η Επιτροπή κατανοεί τις ανησυχίες που τις ενέπνευσαν και τις διέπουν, οι εν λόγω τροπολογίες βρίσκονται εκτός του πεδίου εφαρμογής των οδηγιών περί ασφάλισης αυτοκινήτων. Αυτή είναι η περίπτωση των τροπολογιών 4 και 19 σχετικά με την εναρμόνιση της προθεσμίας παραγραφής για το δικαίωμα ευθείας αγωγής, καθώς και των τροπολογιών 8 και 24, οι οποίες επιδιώκουν τη δημιουργία κεντρικής υπηρεσίας σε κάθε κράτος μέλος η οποία θα συλλέγει τις εκθέσεις ατυχημάτων της αστυνομίας.
<P>
Οι τροπολογίες 3, 13, 25, 27 και 28 –η οποία ορίζει τα ελάχιστα ποσά ασφαλιστικής κάλυψης– προβλέπουν ένα συνολικό ποσό ανά ατύχημα για σωματικές βλάβες, το οποίο η Επιτροπή θεωρεί υπερβολικά μικρό για την κάλυψη ατυχημάτων με πολλά θύματα. Ωστόσο, τα ίδια ποσά φαίνονται υπερβολικά υψηλά για ατυχήματα με ένα μόνο ή λίγα θύματα. Γι’ αυτό η πρόταση της Επιτροπής δεν προβλέπει συνολικά ποσά ανά ατύχημα για σωματικές βλάβες και εισάγει νέα ελάχιστα ποσά, τα οποία ενισχύουν σημαντικά την προστασία των θυμάτων ατυχημάτων, χωρίς να παραγνωρίζουν την κατάσταση στην αγορά και τα τωρινά επίπεδα προστασίας στα κράτη μέλη. Μολονότι δεν αποκλείονται μεταβατικές περίοδοι για το θέμα αυτό, θα ήταν πρόωρο, στο παρόν στάδιο των διαπραγματεύσεων, να προβλέψουμε μεταβατικές περιόδους, τις οποίες δεν έχουν ζητήσει ακόμα επίσημα τα ενδιαφερόμενα κράτη μέλη στο Συμβούλιο.
<P>
Όσον αφορά τις τροπολογίες 2, 12 και 22, οι οποίες επιδιώκουν να διασφαλίσουν ότι το κόστος της αγωγής θα καλύπτεται με υποχρεωτική ασφάλιση, το σύστημα καταβολής των δικαστικών δαπανών στις αγωγές διαφέρει σημαντικά μεταξύ των κρατών μελών. Ενώ σε ορισμένες χώρες οι δικηγόροι μπορούν να διαβλέψουν ένα ποσοστό της αποζημίωσης που χορηγεί το δικαστήριο στο θύμα, σε άλλες χώρες αυτό το σύστημα ποσοστών απαγορεύεται. Η υποχρεωτική ασφαλιστική κάλυψη νομικής προστασίας θα ενθάρρυνε τις καταχρηστικές αγωγές έναντι των εξωδικαστικών διακανονισμών και θα συνέβαλλε στην αύξηση του κόστους της ασφάλισης σε πολλά κράτη μέλη. Επίσης, η εν λόγω ασφαλιστική κάλυψη θα συνέπιπτε με την προαιρετική ασφάλιση που ορίζεται στην οδηγία 87/344/ΕΟΚ σχετικά με την ασφάλιση νομικής προστασίας.
<P>
Η Επιτροπή δεν είναι επίσης σε θέση να δεχτεί τις τροπολογίες 1, 6, 9 και 23, καθώς ο πραγματικός αντίκτυπός τους δεν είναι σαφής. Τα ρυμουλκούμενα, ανεξαρτήτως βάρους, ήδη καλύπτονται ρητά από τις οδηγίες περί ασφάλισης στον ορισμό των οχημάτων και, κατά συνέπεια, υπόκεινται σε υποχρεωτική ασφάλιση. Οποιοδήποτε πρόβλημα αφορά την εξακρίβωση ή την εγγραφή οχημάτων δεν μπορεί να επιλυθεί στο πλαίσιο μιας οδηγίας περί ασφάλισης.
<P>
Οι τροπολογίες 11 και 26, οι οποίες επιδιώκουν τη διατήρηση στις οδηγίες περί ασφάλισης της τωρινής παρέκκλισης για ορισμένα ειδικά οχήματα –η οποία εφαρμόζεται από ελάχιστα κράτη μέλη– δεν μπορούν να γίνουν δεκτές, εκτός και αν συνοδεύονται από εγγύηση ότι όλα τα θύματα ατυχημάτων που προκαλούνται από τα εν λόγω οχήματα θα αποζημιώνονται δεόντως. Οι τροπολογίες βασίζονται στην παρουσίαση αποδεικτικών στοιχείων ασφάλισης στα σύνορα, αλλά, μετά τη συμφωνία Σένγκεν και τη σταδιακή κατάργηση των συνοριακών ελέγχων, κάτι τέτοιο δεν παρέχει πλέον εγγύηση.
<P>
Αλλά και οι τροπολογίες 10, 16 και 17 δεν μπορούν να διατηρηθούν. Η τροπολογία 10 επιτρέπει, σε κάθε περίπτωση, τη διενέργεια ελέγχων ασφάλισης οχημάτων που έχουν συνήθη στάθμευση σε άλλο κράτος μέλος. Αυτό θα είχε δυσμενή αντίκτυπο στην ελεύθερη κυκλοφορία των οχημάτων. Η τροπολογία 16 σχετικά με την προσωρινή στάθμευση οχημάτων εκτός του κράτους μέλους συνήθους στάθμευσης υποβάλλει τη διάρκεια της ασφαλιστικής κάλυψης στην εθνική νομοθεσία περί εγγραφής οχημάτων. Στόχος της πρότασης είναι να διασφαλίσει τη διατήρηση της ασφάλισης για τη συμφωνηθείσα περίοδο ισχύος της σύμβασης, με την επιφύλαξη της υποχρέωσης εγγραφής του οχήματος, η οποία βασίζεται στο εθνικό φορολογικό δίκαιο και παραμένει άθικτη. Η τροπολογία 17 προβλέπει προαιρετική παρέκκλιση όσον αφορά το κριτήριο του εντοπισμού κινδύνων, η οποία θα μπορούσε να οδηγήσει σε σύγχυση σχετικά με τις αρχές που είναι αρμόδιες για τον έλεγχο της υποχρέωσης ασφάλισης ενός οχήματος.
<P>
Η τροπολογία 15 επιδιώκει τη διαγραφή της διάταξης της πρότασης της Επιτροπής για την ενίσχυση της προστασίας των πεζών. Θα ήταν λυπηρό να μην στηρίξει το Ευρωπαϊκό Κοινοβούλιο την Επιτροπή σε ένα θέμα που αφορά τους πιο ευάλωτους από όσους κυκλοφορούν στους δρόμους. 
<SPEAKER ID="295" LANGUAGE="" NAME="" AFFILIATION="Προέδρου">
<SPEAKER ID="296" LANGUAGE="" NAME="Πρόεδρος." AFFILIATION="(Χειροκροτήματα)">
<P>
   – Κύριε Πρόεδρε, κυρίες και κύριοι συνάδελφοι, έχω την τιμή να καλωσορίζω σήμερα τον Εξοχότατο Δρα Wade, Πρόεδρο της Δημοκρατίας της Σενεγάλης.
<P>
Η τιμή είναι ακόμη μεγαλύτερη διότι πρόκειται για την πρώτη παρέμβαση αφρικανού προέδρου ενώπιον της Ολομέλειας μετά την έναρξη της τρέχουσας κοινοβουλευτικής περιόδου, ακόμη και μετά το 1999, εάν εξαιρέσουμε τις ομιλίες ηγετών χωρών του Μασρέκ και του Μαγκρέμπ.
<SPEAKER ID="297" LANGUAGE="FR" NAME="Abdoulaye Wade," AFFILIATION="Πρόεδρος της Δημοκρατίας της Σενεγάλης">
<P>
Θα ήθελα, κυρίες και κύριοι, να αναφερθώ εν συντομία στα θέματα που θα καλύψω στην ομιλία μου, καθόσον προτίθεμαι να σας αφήσω ένα έγγραφο στο οποίο θα περιέχονται όλες οι αναγκαίες λεπτομέρειες. Θα ήθελα λοιπόν να αναφερθώ με δυο λόγια στη συνεργασία μεταξύ της Ευρωπαϊκής Ένωσης και της Σενεγάλης, στα προβλήματα που σχετίζονται με το διεθνές εμπόριο, στη συνεργασία μεταξύ της Ευρωπαϊκής Ένωσης και των χωρών ΑΚΕ, στη νέα εταιρική σχέση για την ανάπτυξη της Αφρικής (NEPAD), στις σχέσεις μεταξύ της Ευρωπαϊκής Ένωσης και της Αφρικανικής Ένωσης, καθώς και στην ειρήνη και την ασφάλεια.
<P>
Προσθέτω, απλώς, ότι αυτή η συνεργασία με την Ευρωπαϊκή Ένωση, και με ορισμένες χώρες όπως η Γαλλία, σε συνδυασμό με τη διεθνή βοήθεια, μας έχουν επιτρέψει να επιτύχουμε ετήσιο ρυθμό ανάπτυξης 5,6% το 2001, ο οποίος, δυστυχώς, εξουδετερώθηκε εξαιτίας μιας καταστροφής που οφειλόταν σε βροχοπτώσεις εκτός εποχής οι οποίες έπληξαν το Βόρειο τμήμα της χώρας. Παρόλα αυτά, καταφέραμε να αντιμετωπίσουμε την κατάσταση και, το 2002, διπλασιάσαμε τον όγκο των ιδιωτικών επενδύσεων. Άσκησα πράγματι φιλελεύθερη πολιτική –ως γνωστόν, μια θεωρία αποδεικνύει την αξία της μόνον όταν εφαρμόζεται στην πράξη– καταδεικνύοντας ότι, στην πράξη, η αναπτυξιακή πολιτική οφείλει να προσανατολίζεται στη μαζική προσέλκυση ιδιωτικών κεφαλαίων για τη στήριξη της ανάπτυξής μας. Γνωρίζω ότι πολλοί διαφωνούν με αυτήν την άποψη και θα επανέλθω σε αυτό αργότερα. Δόξα τω Θεώ, όμως, αυτή η φιλελεύθερη και ενεργητική πολιτική απέφερε καρπούς. Έτσι, πέρυσι, η παραγωγή αραβοσίτου στη χώρα μας έφτανε μόλις τους 100 000 τόνους. Έθεσα λοιπόν ως στόχο την παραγωγή ενός εκατομμυρίου τόνων, και όλοι είπαν ότι κάτι τέτοιο θα ήταν αδύνατον, ότι το σχέδιο ήταν παράλογο! Είμαι σε θέση να σας ανακοινώσω ότι, αυτήν τη στιγμή που σας μιλώ, έχουμε επιτύχει το ήμισυ αυτού του στόχου, ήτοι 500 000 τόνους αραβοσίτου, γεγονός πρωτόγνωρο στην ιστορία της Σενεγάλης,...
<P>
Οι Ηνωμένες Πολιτείες αντιπροσωπεύουν το 20% της παγκόσμιας παραγωγής βάμβακος και το 39% των παγκοσμίων εξαγωγών του. Το 2001, οι εξαγωγείς των αφρικανικών χωρών νοτίως της Σαχάρας έχασαν 302 εκατομμύρια δολάρια ΗΠΑ, τα 2/3 των οποίων, ήτοι 191 εκατομμύρια, αντιστοιχούν σε χώρες της Δυτικής Αφρικής: Μπενίν, Μπουρκίνα Φάσο, Καμερούν, Κεντροαφρικανική Δημοκρατία, Τσαντ, Ακτή Ελεφαντοστού, Μάλι και Τόγκο. Τα ποσά αυτά μπορεί να σας φαίνονται μηδαμινά, αλλά για τις χώρες μας είναι τεράστια. Συνεπώς, η θέση μου συνίσταται απλώς στο να υποστηρίζω την παροχή οικονομικής αντιστάθμισης εν αναμονή της κατάργησης αυτών των επιδοτήσεων, δεδομένου ότι όλοι ισχυρίζονται ότι είναι υπέρ της κατάργησής τους. Περνώντας από το Ντακάρ, ο Πρόεδρος Μπους μου είχε δηλώσει: “Τάσσομαι υπέρ της κατάργησης των επιδοτήσεων. Εάν οι Ευρωπαίοι τις καταργήσουν, θα τις καταργήσω αμέσως”. Η απάντήσή μου ήταν η εξής: “Πολύ καλά, κύριε Πρόεδρε, αλλά, μέχρι να το πράξετε, εμείς αντιμετωπίζουμε τεράστια προβλήματα”. Οικονομική αντιστάθμιση, λοιπόν, εν αναμονή της κατάργησης.
<P>
Πιστεύω σε αυτό το πρότυπο το οποίο είχαμε εγκαινιάσει εδώ και πολύ καιρό, για να το εγκαταλείψουμε στη συνέχεια προκειμένου να ακολουθήσουμε την πορεία της παγκοσμιοποίησης, της τοποθέτησης των συζητήσεων σε παγκόσμιο πλαίσιο. Σήμερα, συνειδητοποιούμε ότι η παγκοσμιοποίηση έχει οδηγηθεί σε αδιέξοδο και ότι πρέπει να επανέλθουμε σε αυτό το πρότυπο σχέσεων Ευρωπαϊκής Ένωσης και χωρών ΑΚΕ, Ευρωπαϊκής Ένωσης και Αφρικής. Όχι ότι τα αποτελέσματα θα ήταν εξαιρετικά θετικά –σε καμία περίπτωση δεν ισχύει κάτι τέτοιο– αλλά πιστεύω στους μηχανισμούς αυτού του είδους. Πιστεύω σε μια συμφωνία όπως εκείνη που υπογράψαμε στο Κοτονού, στις 23 Ιανουαρίου 2000, η οποία προβλέπει την ενίσχυση του πολιτικού διαλόγου, χωρίς τον οποίο δεν υφίσταται πολιτική οικονομικής συνεργασίας. Προωθεί επίσης μια συμμετοχική προσέγγιση στην οποία μετέχουν ο ιδιωτικός τομέας και η κοινωνία των πολιτών, συμβάλλοντας στη μείωση της ένδειας, στην απλούστευση των μέσων συνεργασίας, στη δημιουργία ενός νέου πλαισίου οικονομικής και εμπορικής συνεργασίας, με τη σύναψη νέων συμφωνιών οι οποίες αποσκοπούν στην προοδευτική και αρμονική εισαγωγή όλων αυτών των διατάξεων στο παγκόσμιο σύστημα εμπορίου. Σε αυτού του είδους τις συμφωνίες έχω εμπιστοσύνη.
<P>
Όσον αφορά τα αποτελέσματα, είναι τα αποτελέσματα που μπορέσαμε να επιτύχουμε. Συνοψίζω λέγοντας ότι, για παράδειγμα, η συμφωνία μεταξύ των χωρών της Δυτικής Αφρικής και της Ευρωπαϊκής Ένωσης προβλέπει ποσά της τάξης των 435 εκατομμυρίων ευρώ, τα οποία θεωρώ πολύ ικανοποιητικά. Τούτου λεχθέντος, εξακολουθώ να κάνω διάκριση μεταξύ των αρχών και των χρημάτων κλπ. Αυτή είναι η θέση την οποία υπερασπιζόμουν πάντα στο πλαίσιο του G8, λέγοντας ότι, κατά τη γνώμη μου, το πιο σημαντικό είναι η δέσμευση, η πολιτική βούληση για την αντιμετώπιση μιας δεδομένης κατάστασης. Το πώς θα επιτευχθεί αυτό είναι διαφορετική υπόθεση. Ορισμένοι υποστηρίζουν ότι χρειάζονται 10 δισεκατομμύρια ευρώ, άλλοι 5 δισεκατομμύρια ευρώ κ.ο.κ. Ωστόσο, δεν πρέπει να καταδικάζουμε τους μηχανισμούς και τις συμφωνίες απλώς και μόνο επειδή θεωρήσαμε ανεπαρκείς τις διάφορες συνεισφορές. Θα πω δυο λόγια ακόμα επ’ αυτού στη συνέχεια.
<P>
Η Αφρική κινείται σήμερα προς μια κοινή κατεύθυνση χάρη στη NEPAD, τη νέα εταιρική σχέση για την ανάπτυξη της Αφρικής. Η NEPAD είναι η συγχώνευση μεταξύ του Αφρικανικού Σχεδίου της Χιλιετίας (MAP), το οποίο επεξεργάστηκαν οι αδελφοί μου, Thabo Mbeki, Olusegun Obasango και Abdelaziz Bouteflika, και του σχεδίου OMEGA, το οποίο προτάθηκε από τη Σενεγάλη. Ποια είναι η συνεισφορά του MAP; Το MAP εφιστά την προσοχή μας στο γεγονός ότι η Αφρική δεν είναι φτωχή αλλά έχει περιέλθει σε φτώχεια –έχει καταστεί φτωχή μετά από τρεις αιώνες σκλαβιάς, αποικιοκρατίας, από έναν διεθνή μηχανισμό ο οποίος σήμερα οδηγεί στην επιδείνωση των όρων των συναλλαγών– και απευθύνει πρόσκληση για μια αφρικανική αναγέννηση. Το σχέδιο OMEGA, του οποίου υπήρξα εμπνευστής, είναι ένα σχέδιο κατά βάση οικονομικό· αποσκοπεί να καταδείξει ότι πρέπει να επιμείνουμε στις υποδομές, όπως έχει πράξει η Ευρώπη, όπως έπραξαν οι Ηνωμένες Πολιτείες, όπως έπραξε η Ρωσία – την περίοδο της Σοβιετικής Ένωσης. Το εν λόγω σχέδιο καταδεικνύει ότι, χωρίς υποδομές, δεν μπορούμε να αναπτύξουμε ούτε τη γεωργία, διότι δεν είναι δυνατή η σύνδεση των κέντρων παραγωγής με τα κέντρα κατανάλωσης ή εξαγωγής.
<P>
Η NEPAD θέτει την αρχή της μαζικής ανάπτυξης της Αφρικής, κατά τρόπο που να μπορέσει να καλυφθεί το χάσμα που μας χωρίζει από τις ανεπτυγμένες χώρες, και θεωρούμε ότι αυτό είναι εφικτό. Το πρόβλημα είναι ο τρόπος με τον οποίο μπορεί να επιτευχθεί. Η NEPAD βασίζεται σε τρεις βασικές επιλογές τις οποίες θα ονομάσω μακροπρόθεσμες παραμέτρους. Η πρώτη από αυτές τις παραμέτρους, προφανώς, είναι η χρηστή διακυβέρνηση στον δημόσιο και τον ιδιωτικό τομέα, χωρίς την οποία δεν είναι δυνατή καν η δημόσια διοίκηση και χωρίς την οποία δεν πρόκειται ποτέ να προσελκύσουμε κεφάλαια. Η δεύτερη παράμετρος είναι η περιφέρεια. Αντί να βασίζεται στα κράτη, η NEPAD βασίζεται στον περιφερειακό χώρο, ο οποίος είναι μεγαλύτερος και διαθέτει μεγαλύτερη αγορά, η οποία επιτρέπει την ανάπτυξη οικονομιών κλίμακας. Τέλος, ως τρίτη παράμετρος, η NEPAD απευθύνεται στον ιδιωτικό τομέα.
<P>
Εκτός από αυτές τις τρεις βασικές επιλογές, η NEPAD επέλεξε οκτώ τομείς, ήτοι τις υποδομές, την εκπαίδευση και την κατάρτιση, την υγεία, τη γεωργία, τις νέες τεχνολογίες της πληροφορίας και της επικοινωνίας, το περιβάλλον, την ενέργεια και, τέλος, την πρόσβαση στις αγορές των ανεπτυγμένων χωρών. Καθένας από αυτούς τους τομείς θεωρείται τομέας προτεραιότητας, ενώ έχουμε επεξεργαστεί όλα τα προγράμματα σε επίπεδο περιφερειακό, διαπεριφερειακό ή ηπείρου. Εκείνο που απομένει είναι το ζήτημα της χρηματοδότησης.
<P>
Ως προς αυτό, οφείλω να αναφέρω ότι τον περασμένο Μάιο, κατά τη διάρκεια επίσκεψής μου στη χώρα, η Ιαπωνία προσέφερε στην Αφρική –χειρονομία η οποία επιβεβαιώθηκε πρόσφατα και στην τρίτη διεθνή διάσκεψη του Τόκυο για την ανάπτυξη της Αφρικής (TICAD III)– τη διαγραφή χρεών ύψους 3 δισεκατομμυρίων δολαρίων ΗΠΑ· προσέφερε 1,06 δισεκατομμύρια δολάρια για τη δημιουργία υποδομών, περίπου 600 εκατομμύρια δολάρια για την εκπαίδευση και την υγεία και σχεδόν 400 εκατομμύρια δολάρια ως στήριξη σε ιαπωνικές επιχειρήσεις που επιθυμούν να επενδύσουν στην Αφρική. Δεν πρόκειται να επιμείνω στον τομέα της υγείας ή της εκπαίδευσης, αλλά οφείλω να δηλώσω ότι συμμερίζομαι την άποψη ότι η εκπαίδευση και η κατάρτιση αποτελούν τις βασικές κινητήριες δυνάμεις της ανάπτυξης. Άλλωστε, οι ασιατικές χώρες, όπως η Ιαπωνία, η Ταϊβάν κ.ά., αποδεικνύουν την ορθότητα αυτής της άποψης, καθώς αφιερώνουν σχεδόν το 70% του προϋπολογισμού τους στην εκπαίδευση και την κατάρτιση. Η Μαλαισία αφιερώνει σε αυτούς τους τομείς το 35%. Μετά την αλλαγή καθεστώτος, η Σενεγάλη αύξησε τον προϋπολογισμό της εκπαίδευσης, ο οποίος ανέρχεται σήμερα στο 35%. Ευελπιστώ να αγγίξουμε το 50% πριν από τη λήξη της θητείας μου στην Προεδρία της Δημοκρατίας της Σενεγάλης.
<P>
Θα ήθελα να αναφέρω ότι ένα από τα ζητήματα που απασχολούν τη NEPAD είναι η ψηφιακή αλληλεγγύη. Είχα προσκληθεί στην προπαρασκευαστική συνάντηση της διεθνούς διάσκεψης σχετικά με την κοινωνία της πληροφόρησης, η οποία προγραμματίζεται να διεξαχθεί στη Γενεύη, και εκεί πρότεινα την έννοια της ψηφιακής αλληλεγγύης. Θα ήθελα να καλέσω το Ευρωπαϊκό Κοινοβούλιο να στηρίξει αυτήν την ιδέα. Άλλωστε, μετά από πολλές συναντήσεις εργασίας, κατόπιν σύστασης των εμπειρογνωμόνων, η εν λόγω έννοια υιοθετήθηκε και εγγράφηκε στο σχέδιο τελικού ψηφίσματος της διάσκεψης, η οποία θα πραγματοποιηθεί τον Δεκέμβριο στη Γενεύη.
<P>
Σε τι ακριβώς συνίσταται; Θα οδηγούσε στη διάθεση –σε εθελοντική βάση, καθόσον δεν θα επρόκειτο για φόρο– 2 έως 5 δολαρίων για την αγορά ενός υπολογιστή, 4 ή 5 δολαρίων για τη δημιουργία μιας ιστοσελίδας. Τα ποσά που θα συγκεντρώνονταν κατ’ αυτόν τον τρόπο, τα οποία, σύμφωνα με τις εκτιμήσεις, θα ήταν πολύ σημαντικά –αρκετές εκατοντάδες εκατομμύρια δολάρια, ή και δισεκατομμύρια δολάρια– θα χρησιμοποιούνταν για την αγορά εξοπλισμού στον Βορρά με προορισμό τον Νότο. Όλοι θα έβγαιναν κερδισμένοι – είναι η περίπτωση κατά την οποία κανείς δεν χάνει: οι δυτικές επιχειρήσεις θα παρείχαν τον εξοπλισμό, ενώ εμείς θα μπορούσαμε να τον χρησιμοποιήσουμε.
<P>
Θα ήθελα με λίγα λόγια να καταλήξω σε συμπεράσματα. Δεν είναι ιδιαιτέρως συνετό να καταλήγει κανείς σε συμπεράσματα – είναι καλύτερο να θέτει επί τάπητος τα προβλήματα. Εν τέλει, όμως, θα προτιμήσω εν προκειμένω να σας αφήσω με την έκφραση μιας πεποίθησής μου. Αυτή η πεποίθηση αφορά τον τρόπο με τον οποίο θα μπορέσουμε να ξεπεράσουμε τα προβλήματα. Παρά τα όποια προγράμματα βοήθειας, διαγραφής ή αναδιάρθρωσης των χρεών –έχουμε επινοήσει κάθε δυνατή λύση– παρά τις όποιες προσπάθειες, ενίοτε έχουμε την εντύπωση ότι, στην πράξη, βρισκόμαστε ξανά στον 19ο αιώνα. Η απόδειξη είναι ότι όλοι συμφωνούν σήμερα ως προς την αναγνώριση της αναγκαιότητας της καταπολέμησης της ένδειας. Αυτή, όμως, η ένδεια υπήρχε μήπως ανέκαθεν ή δημιουργήθηκε στην πορεία; Η προσωπική μου άποψη είναι ότι πρόκειται για μια ένδεια σχετική και όχι απόλυτη. Δημιουργήθηκε λόγω της μεταβολής της σχέσης μεταξύ των υπανάπτυκτων και των ανεπτυγμένων χωρών, οι οποίες βρίσκονται σε μια διαδικασία μεταλλαγής. Οι απόλυτες ανάγκες της σημερινής Αφρικής δεν είναι πλέον οι ίδιες με τις ανάγκες του 15ου, του 16ου, του 17ου, του 18ου ή του 19ου αιώνα. Συνεπώς, το πρόβλημα που πρέπει σήμερα να λύσουμε μέσω των διεθνών σχέσεων είναι αυτό της αλληλεξάρτησης των βασικών αναγκών. Οφείλουμε, κατά συνέπεια, να αναζητούμε λύσεις, χωρίς, ωστόσο, να απεμπολούμε όσα ήδη έχουμε κατακτήσει, τα οποία πάντα χρήζουν βελτιώσεων. Για όλους αυτούς τους λόγους, φρονώ ότι οφείλουμε να απευθυνθούμε στον ιδιωτικό τομέα, σε αυτόν τον ιδιωτικό τομέα που έχει στηρίξει την ανάπτυξη της Ευρώπης, των Ηνωμένων Πολιτειών και της Ιαπωνίας. Φρονώ ότι ο εν λόγω τομέας μπορεί να μας προσφέρει πολλά. Δεν πρέπει να αφήνουμε τις χώρες εκτεθειμένες χωρίς κανενός είδους ρυθμίσεις, αλλά πρέπει, μέσω ρυθμίσεων σε εθνικό επίπεδο τις οποίες όλοι πρέπει να σέβονται, να εφαρμόζονται οι αρχές της χρηστής διακυβέρνησης, να εμπεδώνεται η ασφάλεια, η “profitability” όπως λέγεται στην αγγλική, η ελεύθερη διακίνηση των κερδών. Προσωπικά, πιστεύω στη φιλελεύθερη διακυβέρνηση –όχι την υπερφιλελεύθερη, αλλά τη φιλελεύθερη– γεγονός που με διαφοροποιεί από ορισμένους φιλελεύθερους οι οποίοι συμμερίζονται ίσως μαζί μου ορισμένες αρχές του πολιτικού φιλελευθερισμού, την υπεράσπιση των ανθρωπίνων δικαιωμάτων κλπ...
<SPEAKER ID="298" LANGUAGE="" NAME="Πρόεδρος." AFFILIATION="(Χειροκροτήματα)">

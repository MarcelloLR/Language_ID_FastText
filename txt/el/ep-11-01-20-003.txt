<CHAPTER ID="003">
Έκθεση επί της πολιτικής ανταγωνισμού 2009 (συζήτηση) 
<SPEAKER ID="007" NAME="Πρόεδρος">
" ημερήσια διάταξη προβλέπει τη συζήτηση της έκθεσης (Α7-0374/2010) του κ. Eppink, εξ ονόματος της Επιτροπής Οικονομικής και Νομισματικής Πολιτικής, σχετικά με την έκθεση επί της πολιτικής ανταγωνισμού 2009.
<SPEAKER ID="008" NAME="Derk Jan Eppink">
εισηγητής. - (ΕΝ) Κύριε Πρόεδρε, αυτές τις ημέρες, ο ανταγωνισμός συχνά θεωρείται ως έννοια η οποία κάνει τη ζωή δύσκολη. Ορισμένοι άνθρωποι προτιμούν ευχάριστους διακανονισμούς και τη ζεστή ατμόσφαιρα παρασκηνιακών συμφωνιών ως προστασία απέναντι στον σκληρό κόσμο του παγκόσμιου ανταγωνισμού. Όμως, κύριε Επίτροπε, ο ανταγωνισμός δεν είναι ο καταστροφέας αλλά ο διασώστης της ευρωπαϊκής οικονομίας. " Ευρώπη βρίσκεται σε σταυροδρόμι. Θα δημιουργήσει οικονομία μεταφοράς πλούτου, με χαμηλή ανάπτυξη και υψηλή διαρθρωτική ανεργία, ή θα έχει μια οικονομία δημιουργίας πλούτου η οποία θα αντέχει στη δοκιμασία του παγκόσμιου ανταγωνισμού;
<P>
Μια ποδοσφαιρική ομάδα, κύριε Επίτροπε, η οποία δεν είναι ανταγωνιστική, χάνει το ένα παιχνίδι μετά το άλλο. Μια οικονομία η οποία δεν είναι ανταγωνιστική χάνει επενδύσεις, θέσεις εργασίας και τελικά, τη βάση των κοινωνικών συμφωνιών της. Δεδομένου ότι η ευρωπαϊκή πολιτική ανταγωνισμού είναι αποκλειστική αρμοδιότητα της Ευρωπαϊκής Επιτροπής, εσείς, κύριε Επίτροπε -ή μάλλον Επίτροπε Almunia, τον οποίο αντικαθιστάτε- διαδραματίζετε αποφασιστικό ρόλο.
<P>
Αυτή την εβδομάδα, τα "νωμένα Έθνη δημοσίευσαν στοιχεία για τις εξωτερικές άμεσες επενδύσεις το 2010. Οι "νωμένες Πολιτείες προσήλκυσαν 43% περισσότερες ξένες επενδύσεις σε σχέση με το 2009. Οι ξένες άμεσες επενδύσεις στη Λατινική Αμερική αυξήθηκαν κατά 21% και στην Ασία κατά 10%. Στην Ευρωπαϊκή Ένωση, σημείωσαν πτώση κατά 20% - και γιατί συμβαίνει αυτό; Τα χρήματα πηγαίνουν εκεί όπου υπάρχει δράση. Κατά τα φαινόμενα, οι επενδυτές θεωρούν την Ευρώπη ήπειρο αδράνειας, η οποία δημιουργεί μόνο χαμηλά ποσοστά ανάπτυξης. Αυτό αποδεικνύει ότι η Ευρωπαϊκή Ένωση αντιμετωπίζει έλλειμμα ανταγωνιστικότητας.
<P>
Κύριε Επίτροπε, πρέπει να διασφαλίσετε ίσους όρους ανταγωνισμού για την επιχειρηματική δραστηριότητα στην Ευρώπη ώστε η ήπειρός μας να καταστεί ικανή να αντιμετωπίσει τον παγκόσμιο ανταγωνισμό. Όλοι γνωρίζουμε την Κίνα.
<P>
Θα ήθελα να επιστήσω την προσοχή σας σε αρκετές πτυχές της πολιτικής ανταγωνισμού το 2009, της οποίας πολλά χαρακτηριστικά είναι σήμερα ορατά. Το βασικό ζήτημα τώρα είναι οι συνέπειες των μαζικών κρατικών ενισχύσεων στον χρηματοπιστωτικό τομέα: τα κράτη διέθεσαν χρήματα των φορολογουμένων για να αποφευχθεί η κατάρρευση του χρηματοπιστωτικού τομέα. Αν είχαμε επιτρέψει την κατάρρευση του χρηματοπιστωτικού τομέα, οι αποταμιεύσεις και οι συντάξεις εκατομμυρίων ευρωπαίων πολιτών θα είχαν θαφτεί και αυτές επίσης. Όμως είναι αυτονόητο ότι οι κρατικές ενισχύσεις σε αυτή την κλίμακα δημιούργησαν στρεβλώσεις του ανταγωνισμού. Για αυτό αυτές οι ενισχύσεις πρέπει να σταματήσουν το συντομότερο δυνατό και τα χρήματα πρέπει να επιστραφούν στους ευρωπαίους φορολογούμενους.
<P>
Συνεπώς, κύριε Επίτροπε, η πρώτη μου ερώτηση είναι η εξής: πόσο προσωρινό είναι το προσωρινό πλαίσιο, και πώς αυτό θα αποσυρθεί σταδιακά; Ελπίζω να διευκρινίσετε αυτό το ζήτημα εξ ονόματος του Επιτρόπου Almunia.
<P>
Μια άλλη πτυχή είναι η στήριξη ρευστότητας την οποία παρέχει η Ευρωπαϊκή Κεντρική Τράπεζα σε ορισμένες τράπεζες για να τις κρατήσει σε λειτουργία. Παραδέχομαι ότι υπάρχει διασύνδεση μεταξύ νομισματικής πολιτικής και πολιτικής ανταγωνισμού - όμως ο αντίκτυπός της διαστρέβλωσε τον ανταγωνισμό; Αυτή είναι η ερώτησή μου.
<P>
Ένα άλλο ζήτημα είναι το σύνολο των κανόνων για τις αποεπενδύσεις. Τα κριτήρια εργασίας για τη συρρίκνωση του μεγέθους των εταιρειών είναι επαρκώς σαφή και δίκαια. Τώρα πρέπει να κοιτάξουμε προς το μέλλον: τί πρόκειται να συμβεί, κύριε Επίτροπε; Τα κράτη μέλη έχουν προχωρήσει πολύ στην αναδιάρθρωση κεφαλαίων του χρηματοπιστωτικού τομέα εθνικοποιώντας μερικώς και/ή πλήρως τα χρηματοπιστωτικά ιδρύματα με χρήματα των φορολογουμένων. Αυτή η πολιτική πρέπει να αποσυρθεί. Όμως μόλις τα κράτη μέλη αρχίσουν να αποσύρονται από τα χρηματοπιστωτικά ιδρύματα για να αποκαταστήσουν το ιδιωτικό νομικό καθεστώς αυτών των ιδρυμάτων, υπάρχει κίνδυνος να αφήσουν πίσω τους προίκα, ένα είδος γαμήλιου δώρου. Οι προίκες μπορεί να χρησιμοποιηθούν για να στηριχθεί η θέση των χρηματοπιστωτικών ιδρυμάτων στην ιδιωτική αγορά.
<P>
Αυτό είναι ένα χαρακτηριστικό που έχουμε δει συχνά στη διαδικασία ιδιωτικοποίησης. Το θυμάμαι πάρα πολύ καλά στον τομέα των ταχυδρομείων. Οι κυβερνήσεις ενίσχυαν τον ταχυδρομικό πάροχό τους πριν ακριβώς την είσοδό του στην ιδιωτική αγορά. Σε επιστολή, υπενθύμισα στον Επίτροπο Almunia την μακράς διάρκειας έρευνα για τον γερμανικό ταχυδρομικό πάροχο. " Επιτροπή αρχίζει αυτή την περίοδο έρευνες και για τον βρετανικό, γαλλικό και βελγικό ταχυδρομικό πάροχο, δεδομένου ότι αυτές οι ταχυδρομικές αγορές πρόκειται να ελευθερωθούν φέτος.
<P>
Για αυτό, κύριε Επίτροπε, σας ζητώ να είστε προσεκτικός στο φαινόμενο της προίκας στον χρηματοπιστωτικό τομέα. " πρόληψη του προβλήματος είναι καλύτερη από την μακρά διαδικασία της νομικής αρωγής.
<P>
Σας ευχαριστώ, κύριε Επίτροπε -καθώς και τον Επίτροπο Almunia- για τη συνεργασία σας, και ευχαριστώ επίσης την υπηρεσία της ΓΔ Ανταγωνισμού η οποία, όπως γνωρίζω, είναι μια από τις καλύτερες στην Επιτροπή.
<SPEAKER ID="009" NAME="Štefan Füle">
μέλος της Επιτροπής. - (ΕΝ) Κύριε Πρόεδρε, εξ ονόματος του Αντιπροέδρου Almunia, ο οποίος αδυνατεί να παρευρίσκεται εδώ σήμερα το πρωί, θα ήθελα καταρχάς να ευχαριστήσω τον εισηγητή, κ. Eppink, για το έργο του σχετικά με την έκθεση για την πολιτική ανταγωνισμού 2009. Θα ήθελα επίσης να ευχαριστήσω τους εισηγητές στην Επιτροπή Βιομηχανίας, Έρευνας και Ενέργειας, την Επιτροπή Εσωτερικής Αγοράς και Προστασίας των Καταναλωτών, και την Επιτροπή Μεταφορών, την κ. Koch-Mehrin, τον κ. Buşoi και τον κ. Cramer.
<P>
" Επιτροπή χαιρετίζει τον θετικό τόνο της έκθεσης και την στήριξη η οποία εκφράζεται για τις δράσεις μας στον τομέα της πολιτικής ανταγωνισμού το 2009, ιδιαίτερα, στο πλαίσιο της οικονομικής και χρηματοπιστωτικής κρίσης. Συμμεριζόμαστε την άποψή σας ότι ο ανταγωνισμός είναι ουσιώδης για τη διασφάλιση ίσων όρων στην ενιαία αγορά και για την προαγωγή της βιώσιμης εξόδου από την κρίση. Για αυτό η Επιτροπή παραμένει αφοσιωμένη στην ενίσχυση της σθεναρής στάσης της όσον αφορά την αντιανταγωνιστική συμπεριφορά και τις συγχωνεύσεις.
<P>
" Επιτροπή λαμβάνει υπόψη τα πολλά αιτήματα για συγκεκριμένες εκθέσεις ή μελέτες - άνω των 10. Λόγω των προτεραιοτήτων και των περιορισμένων πόρων μας δεν είναι εφικτό η Επιτροπή να εκπονήσει όλες αυτές τις εκθέσεις. Ωστόσο, όπως ανακοίνωσε ο Αντιπρόεδρος Almunia στην Επιτροπή Οικονομικής και Νομισματικής Πολιτικής τον Νοέμβριο, η Επιτροπή θα αναλύσει τις συνέπειες που έχουν στον ανταγωνισμό τα προσωρινά μέτρα κρατικών ενισχύσεων τα οποία λαμβάνονται στο πλαίσιο της κρίσης. Αυτό το έργο θα είναι δύσκολο, όμως η κρίση είναι ευκαιρία άντλησης διδαγμάτων την οποία απλά δεν μπορούμε να αφήσουμε να περάσει ανεκμετάλλευτη.
<P>
Δεύτερον, θα ήθελα να επαναλάβω εδώ ότι αυτά τα μέτρα είναι όντως προσωρινά. " Επιτροπή παρέτεινε το πλαίσιο κρίσης για κρατικές ενισχύσεις έως τα τέλη του 2011 λόγω του γεγονότος ότι οι οικονομικές συνθήκες είναι ακόμη αβέβαιες. Ωστόσο, η βαθμιαία απόσυρση αυτών των μέτρων έχει ήδη αρχίσει. Ορισμένα μέτρα έχουν λήξει και άλλα έχουν διατηρηθεί υπό αυστηρότερες προϋποθέσεις.
<P>
Τρίτον, όσον αφορά την ιδιωτική εφαρμογή των κανόνων ανταγωνισμού, η Επιτροπή σημειώνει τη στήριξη του Κοινοβουλίου για τη δημιουργία ευρωπαϊκού μοντέλου συλλογικής αρωγής, και το αίτημά του για τη θέσπιση ειδικής κοινοτικής νομοθεσίας προκειμένου να διασφαλίζεται η αποζημίωση για τα θύματα των παραβιάσεων της αντιμονοπωλιακής νομοθεσίας της ΕΕ. " Επιτροπή θα ξεκινήσει δημόσια διαβούλευση στις αρχές του 2011 σχετικά με μια ευρωπαϊκή προσέγγιση στη συλλογική αρωγή. Στη συνέχεια σχεδιάζει να εγκρίνει ανακοίνωση με βάση τα αποτελέσματά της.
<P>
Τέλος, θα ήθελα να αναφερθώ στις ανησυχίες οι οποίες εκφράστηκαν σχετικά με τον ανταγωνισμό σε συγκεκριμένους τομείς, όπως ο τομέας της ενέργειας, των μεταφορών, της αλυσίδας εφοδιασμού τροφίμων και των αναδυόμενων ψηφιακών βιομηχανιών. " Επιτροπή συμμερίζεται τις ανησυχίες σας, και θα διατηρήσουμε τις δραστηριότητές μας ισχυρής εφαρμογής σε αυτούς τους τομείς σε στενή συνεργασία με τις αρμόδιες για τον ανταγωνισμό εθνικές αρχές.
<SPEAKER ID="010" NAME="Silvana Koch-Mehrin" LANGUAGE="DE">
Κύριε Πρόεδρε, η πολιτική ανταγωνισμού είναι ένας από τους σημαντικότερους, τομείς κεντρικής πολιτικής της ΕΕ. " καλή πολιτική ανταγωνισμού παρέχει τη δυνατότητα στις αγορές να λειτουργούν ορθά. " καλή πολιτική ανταγωνισμού επιτρέπει επίσης στους καταναλωτές να επωφελούνται από ευρεία ποικιλία προϊόντων σε λογικές και προσιτές τιμές. " καλή πολιτική ανταγωνισμού συμβάλλει επίσης στη δημιουργία εκ νέου ανάπτυξης στην Ευρώπη. Γι' αυτό είναι τόσο σημαντικό, κύριε Επίτροπε, να περιλαμβάνονται όλοι οι τομείς στους οποίους αναφερθήκατε στην πολιτική ανταγωνισμού. Είναι επίσης σημαντικό να ενισχυθούν οι μικρομεσαίες επιχειρήσεις, καθώς αποτελούν την κινητήρια δύναμη η οποία ενισχύει την ανάπτυξη στην Ευρώπη. Τα εμπόδια στις αγορές πρέπει να καταργηθούν, πράγμα το οποίο σημαίνει επίσης απαλλαγή από το υπερβολικό κόστος το οποίο εξακολουθεί να υφίσταται όπου ο ανταγωνισμός δεν λειτουργεί, όπως στις χρεώσεις περιαγωγής στα κινητά τηλέφωνα, όπου ο ανταγωνισμός εξακολουθεί να μην υπάρχει - μια κατάσταση η οποία χρειάζεται να αλλάξει.
<P>
Τέλος, θα ήθελα να εκφράσω τις ειλικρινείς ευχαριστίες μου στον εισηγητή, κ. Eppink, για την εξαιρετική εργασία του, και στην Επιτροπή θα πω: να είστε φιλόδοξοι στους στόχους σας.
<P>
(Χειροκροτήματα)
<SPEAKER ID="011" NAME="Cristian Silviu Buşoi">
συντάκτης γνωμοδότησης της Επιτροπής Εσωτερικής Αγοράς και Προστασίας των Καταναλωτών. - (ΕΝ) Κύριε Πρόεδρε, θα ήθελα να αρχίσω συγχαίροντας την Επιτροπή για την ευελιξία της στην εφαρμογή των κανόνων ανταγωνισμού κατά τη διάρκεια της τρέχουσας χρηματοπιστωτικής και οικονομικής κρίσης. Είναι πολύ σημαντικό η κρίση να μην χρησιμοποιηθεί ως πρόσχημα για την εξάλειψη του ανταγωνισμού, και η Επιτροπή έχει ήδη επιδείξει πολύ σθεναρή στάση έναντι των συμπράξεων, πράγμα το οποίο είναι πολύ θετικό. Χρειάζεται να διασφαλίσουμε ότι υπάρχουν μηχανισμοί εξόδου και ότι επανερχόμαστε σε ομαλές συνθήκες αγοράς το συντομότερο δυνατό.
<P>
Υπάρχουν ορισμένοι τομείς -και μιλήσατε σχετικά με αυτό, κύριε Επίτροπε- όπου ο ανταγωνισμός μπορεί να βελτιωθεί. Σε αυτούς τους τομείς περιλαμβάνεται η αγορά ενέργειας, όπου οι ρυθμιζόμενες τιμές ενέργειας εξακολουθούν να στρεβλώνουν τον ανταγωνισμό· η ολοκλήρωση της ενιαίας αγοράς υπηρεσιών σιδηροδρομικών μεταφορών μπορεί επίσης να επιφέρει σημαντικά οφέλη στους ευρωπαίους ταξιδιώτες. " Επιτροπή πρέπει επίσης να είναι ιδιαίτερα προσεκτική όσον αφορά τον ανταγωνισμό στην αγορά φαρμάκων, ειδικά όσον αφορά τις πρακτικές των φαρμακοβιομηχανιών πρωτότυπων φαρμάκων οι οποίες περιορίζουν την είσοδο στην αγορά γενόσημων φαρμάκων.
<P>
Επιπλέον, ζητώ από την Επιτροπή να είναι σθεναρή στη διασφάλιση του ανταγωνισμού μεταξύ δημόσιων και ιδιωτικών νοσοκομείων με λήψη τολμηρών μέτρων κατά των πλάγιων επιδοτήσεων οι οποίες ευνοούν τα δημόσια νοσοκομεία. " Επιτροπή χρειάζεται να κοινοποιεί αποτελεσματικότερα τα οφέλη της πολιτικής ανταγωνισμού στους καταναλωτές.
<SPEAKER ID="012" NAME="Michael Cramer" LANGUAGE="DE">
Κύριε Πρόεδρε, θα ήθελα να αρχίσω ευχαριστώντας τον εισηγητή για την εξαιρετική συνεργασία του.
<P>
Οι μεταφορές είναι επίσης ένα αποφασιστικής σημασίας ζήτημα όσον αφορά τον ανταγωνισμό. Εξάλλου, οι μεταφορές ευθύνονται για το 30% των εκπομπών CO2, και για αυτό με χαροποιεί η διαπίστωση ότι έχει γίνει αποδεκτό ότι οι μεταφορές πρέπει να περιληφθούν στα κεντρικά αιτήματα της στρατηγικής Ευρώπη 2020.
<P>
Ωστόσο, εξακολουθούμε να έχουμε αθέμιτο ανταγωνισμό, και σε αυτούς τους τομείς η Επιτροπή χρειάζεται να αναλάβει δράση. Για παράδειγμα, ο τομέας των αερομεταφορών, ο οποίος είναι ο κατ' εξοχήν φονιάς του κλίματος, απολαμβάνει εξαίρεσης από φόρο προστιθέμενης αξίας και δασμούς στα καύσιμα. Αυτό σημαίνει ότι οι ευρωπαίοι φορολογούμενοι πληρώνουν 30 δισεκατομμύρια ευρώ κάθε χρόνο για τις αερομεταφορές, μόνο και μόνο για να μπορούν να προσφέρουν οι αεροπορικές εταιρείες πτήσεις μεταξύ πόλεων στην ίδια τιμή που στοιχίζει ένα σύντομο ταξίδι με ταξί. Οι σιδηρόδρομοι απαιτείται να υποστούν το βάρος εδώ. Έχουμε υποχρεωτικά σιδηροδρομικά διόδια για κάθε αμαξοστοιχία για κάθε διανυόμενο χιλιόμετρο. Αυτός είναι υποχρεωτικός φόρος και δεν έχει ανώτατο όριο. Όσον αφορά το οδικό δίκτυο, εναπόκειται στη διακριτική ευχέρεια των κρατών μελών να αποφασίσουν εάν θα επιβάλουν την καταβολή διοδίων. Διόδια κατά κύριο λόγο εφαρμόζονται μόνο σε αυτοκινητοδρόμους και μόνο για βαρέα φορτηγά οχήματα που ζυγίζουν 12 τόνους ή περισσότερο. Με άλλα λόγια, ορισμένα από τα κράτη μέλη μας επιβάλλουν υψηλά σιδηροδρομικά διόδια αλλά καθόλου οδικά διόδια. Δεν μπορούμε να το επιτρέψουμε αυτό επειδή πρόκειται για πρακτική η οποία δεν αντιλαμβάνεται τον στόχο. Σε τελική ανάλυση, αν δεν αλλάξουμε συνήθειες κινητικότητας, ουδέποτε θα πετύχουμε να αποτρέψουμε την κλιματική αλλαγή. Ωστόσο, αυτό είναι κάτι το οποίο πρέπει να επιτύχουμε. Για τον λόγο αυτόν πρέπει να θεσπίσετε θεμιτό ανταγωνισμό και στον τομέα των μεταφορών.
<SPEAKER ID="013" NAME="Arturs Krišjānis Kariņš">
εξ ονόματος της Ομάδας PPE. - (LV) Κύριε Πρόεδρε, κύριε Επίτροπε, όλοι είμαστε οκνηροί. Αν μπορούμε να αποφύγουμε να κάνουμε κάτι, οι περισσότεροι άνθρωποι όντως δεν θα το κάνουν. Από αυτή την άποψη η επιχειρηματική δραστηριότητα δεν είναι εξαίρεση. " πλειονότητα των επιχειρηματιών (είμαι πεπεισμένος περί αυτού) ονειρεύονται τη δυνατότητα να είναι μονοπωλιακοί πάροχοι οι οποίοι να μπορούν να επιβάλουν όρους, αντί αυτοί οι όροι να τους επιβάλλονται από τους καταναλωτές. Ο ανταγωνισμός είναι αυτό ακριβώς το οποίο διασφαλίζει ότι οι καταναλωτές δεν απολαμβάνουν μόνο χαμηλές τιμές αλλά και βέλτιστη ποιότητα. Δυστυχώς, στην Ευρωπαϊκή Ένωση, εξακολουθούμε να έχουμε αρκετούς τομείς στους οποίους δεν υπάρχει πραγματικός ανταγωνισμός. Ο πρώτος εξ αυτών των τομέων είναι ο τομέας της ενέργειας. Εξακολουθούν να υπάρχουν απομονωμένες αγορές σε αρκετές περιοχές της Ευρώπης όπου δεν υπάρχει καθόλου ανταγωνισμός, για νομικά τεχνικούς λόγους. Ποιο είναι το αποτέλεσμα; Τεχνητά υψηλές τιμές για τους καταναλωτές. Ένα συγκεκριμένο παράδειγμα αυτού είναι οι Χώρες της Βαλτικής και η αγορά αερίου. Όπως ο ίδιος ο Επίτροπος Oettinger παραδέχθηκε, οι καταναλωτές στη Γερμανία σήμερα καταβάλλουν 30% χαμηλότερη τιμή για φυσικό αέριο σε σύγκριση με τους καταναλωτές στις Χώρες της Βαλτικής. Γιατί να υπάρχει ανταγωνισμός από τη μια πλευρά, αλλά κανείς ανταγωνισμός στις Χώρες της Βαλτικής; Αυτό πρέπει να αλλάξει. Υπάρχει μια δεύτερη σφαίρα όπου δεν υπάρχει πραγματικός ανταγωνισμός, και αυτή είναι ο γεωργικός τομέας. Χωρίς καν να αναφέρουμε τι επίδραση έχουν οι επιδοτήσεις αυτές καθαυτές στη γεωργική αγορά, έχουμε εντός της Ευρώπης πολύ άνισες πληρωμές ή επιδοτήσεις για γεωργικά προϊόντα σε ένα κράτος μέλος σε σύγκριση με ένα άλλο κράτος μέλος. Τι σημαίνει αυτό; Σημαίνει ότι οι ευρωπαίοι καταναλωτές καταβάλλουν τεχνητά υψηλές τιμές σε πολλά μέρη και, φυσικά, υποφέρουν και οι αγρότες. Κυρίες και κύριοι, σας ζητώ να στηρίξετε αυτή την έκθεση, η οποία αφορά το έργο της Επιτροπής για το "Προς τον ανταγωνισμό" το 2009. Θα σας θυμίσω, ωστόσο, ότι αυτό το έργο δεν τελειώνει με αυτό, και ότι πρέπει να επεκτείνουμε το πεδίο όπου ο ανταγωνισμός χρειάζεται να είναι παρών. Σας ευχαριστώ για την προσοχή σας.
<SPEAKER ID="014" NAME="Antolín Sánchez Presedo" LANGUAGE="ES">
Κύριε Πρόεδρε, η έκθεση επί της πολιτικής ανταγωνισμού 2009 είναι πιθανόν μια από τις περισσότερο εκτενείς και περιεκτικές εκθέσεις που έχει έως τώρα συντάξει το Κοινοβούλιο -η Επιτροπή Οικονομικής και Νομισματικής Πολιτικής κατόρθωσε να ενσωματώσει τη γνωμοδότηση τριών άλλων κοινοβουλευτικών επιτροπών- και εκπονήθηκε μετά από περίοδο πέντε ετών μετά την εφαρμογή δύο σημαντικών κανονισμών, τον κανονισμό εκσυγχρονισμού και τον κανονισμό συγχωνεύσεων, οι οποίοι διαδραμάτισαν θετικό ρόλο στην πολιτική ανταγωνισμού. Ωστόσο, η εφαρμογή των κανονισμών θα μπορούσε να βελτιωθεί αν οι προτεραιότητες είχαν εναρμονιστεί καλύτερα, οι προσπάθειες συνεργασίας είχαν διπλασιαστεί και ο διοικητικός φόρτος είχε ελαφρυνθεί και αν υπήρχε σύγκλιση μεταξύ εθνικής και κοινοτικής νομοθεσίας.
<P>
" έκθεση περιλαμβάνει τη σημασία των δημόσιων υπηρεσιών για την αντιμετώπιση των βασικών αναγκών των πολιτών και έχουμε την αίσθηση ότι χρειάζεται να το τονίσουμε αυτό εντός του νέου πλαισίου το οποίο θεσπίζεται με τη Συνθήκη της Λισαβόνας. Συνεπώς, και λαμβάνοντας υπόψη τη σημασία της κοινωνίας της πληροφορίας, παρέχεται στήριξη στις ενισχύσεις που αποσκοπούν στην προσφορά κατάλληλης καθολικής ευρυζωνικής κάλυψης σε προσιτές τιμές στους πολίτες μας, και ζητούμε να δοθεί προσοχή στην εξέλιξη των τιμών περιαγωγής στον τομέα των τηλεπικοινωνιών σε επόμενες εκθέσεις.
<P>
" πολιτική ανταγωνισμού αποτελεί κλειδί στις χρηματοπιστωτικές υπηρεσίες. Οι παρασχεθείσες ενισχύσεις έχουν συμβάλλει στη σταθεροποίηση και τον περιορισμό των συνεπειών της οικονομικής κρίσης. " έκθεση επισημαίνει τον προσωρινό χαρακτήρα τους και ότι η παράτασή τους πρέπει να λάβει χώρα υπό αυστηρότερες προϋποθέσεις ενώ ισότιμοι όροι ανταγωνισμού πρέπει να αποκατασταθούν για τη διαδικασία εξόδου προκειμένου να αποφευχθούν οιοιδήποτε ηθικοί κίνδυνοι και, προπαντός, έτσι ώστε τα χρηματοπιστωτικά ιδρύματα τα οποία δεν έχουν ζητήσει κρατικές ενισχύσεις να δουν να αποκαθίσταται η ανταγωνιστική θέση τους.
<P>
Στον χρηματοπιστωτικό τομέα επισημαίνονται επίσης τρία σημεία: η διαφάνεια των χρηματοοικονομικών πληροφοριών, η ανάγκη το ευρωπαϊκό σύστημα πληρωμών να είναι προσιτό, διαφανές και να λειτουργεί χωρίς διακρίσεις και αποτελεσματικά και, τρίτον, η ανάγκη καταπολέμησης των ασυνήθιστα υψηλών τιμών στις διασυνοριακές συναλλαγές με κάρτες πληρωμής. " έκθεση διατυπώνει επίσης ανησυχίες σχετικά με τις μικρομεσαίες επιχειρήσεις και την ενέργεια, και λαμβάνει υπόψη τις συστάσεις της ομάδας υψηλού επιπέδου για τον τομέα των γαλακτοκομικών -η οποία έχει τη γνώμη ότι η ενίσχυση της διαπραγματευτικής ισχύος των παραγωγών και οι νέες συμβατικές σχέσεις πρέπει να είναι συμβατές με την πολιτική ανταγωνισμού- και ζητεί από την Επιτροπή νομοθετική πρωτοβουλία για να διευκολύνει ατομικές και συλλογικές απαιτήσεις αποζημίωσης για ζημίες προξενηθείσες από παραβιάσεις της νομοθεσίας περί ανταγωνισμού, αποφεύγοντας ταυτόχρονα τις υπερβολές του αμερικανικού συστήματος.
<P>
Συνεπώς συγχαίρω τον εισηγητή, κ. Eppink, για το εξαιρετικό έργο του.
<SPEAKER ID="015" NAME="Sophia in 't Veld">
εξ ονόματος της Ομάδας ALDE. - (ΕΝ) Κύριε Πρόεδρε, καταρχάς, θα ήθελα να συγχαρώ τον εισηγητή. Έχουμε εργαστεί παράλληλα (εγώ ήμουν η εισηγήτρια του περασμένου έτους), και αυτό με φέρνει στην πρώτη επισήμανσή μου.
<P>
Αυτό το οποίο με εντυπωσιάζει με αυτές τις ετήσιες συζητήσεις σχετικά με την πολιτική ανταγωνισμού είναι ότι υπάρχει μια πολύ φιλική και ευγενική ανταλλαγή απόψεων, και στη συνέχεια η Επιτροπή συνεχίζει απλά το έργο της ως συνήθως σαν να μην μεσολάβησε τίποτε επειδή η Επιτροπή έχει τις αποκλειστικές εξουσίες σε αυτόν τον τομέα. Πιστεύω, ότι, σε μια περίοδο όπου συζητούμε σχετικά με την οικονομική διακυβέρνηση για την Ευρωπαϊκή Ένωση, αυτό πρέπει να αλλάξει. Το Ευρωπαϊκό Κοινοβούλιο πρέπει να έχει πολύ μεγαλύτερο ρόλο στη διαμόρφωση πολιτικών ανταγωνισμού, και συνεπώς παροτρύνω την Επιτροπή να ακολουθήσει ειδικότερα τις συστάσεις 3 και 4, και να υποβάλει λεπτομερή έκθεση στο Ευρωπαϊκό Κοινοβούλιο σχετικά με τις συστάσεις του αυτές.
<P>
Δεύτερον, κατά την άποψή μου, μια έκθεση πρέπει να είναι κάτι περισσότερο από απλή σύνοψη των δράσεων που αναλαμβάνονται. Μια έκθεση πρέπει να είναι ανάλυση του αντικτύπου των πολιτικών ανταγωνισμού, και αυτό αυτή τη στιγμή λείπει. Λέτε ότι θα εκπονήσετε μια έκθεση για το πλαίσιο των προσωρινών κρατικών ενισχύσεων επειδή αυτή είναι η προτεραιότητά σας, αλλά, επί σειρά ετών, ζητούμε πολύ περισσότερες τέτοιες αναλύσεις: για την πράσινη ανάκαμψη, για τις κρατικές ενισχύσεις στην καινοτομία, για τις κρατικές ενισχύσεις στις δημόσιες υπηρεσίες. Αυτή έχει ήδη καθυστερήσει πολύ, για αυτό θα ζητούσα από την Επιτροπή να εκπονήσει ενδελεχή ανάλυση.
<P>
Τέλος, θα επαναλάβω μετ' επιτάσεως τις εκκλήσεις στις οποίες έχουμε ήδη προβεί -επί χρόνια τώρα- για μια τομεακή έρευνα για την επιγραμμική διαφήμιση και τις μηχανές αναζήτησης. Αυτή έχει πραγματικά καθυστερήσει πολύ, και θα ήθελα να ακούσω από την Επιτροπή πότε προτίθεται να διεξαγάγει μια τέτοια έρευνα.
<SPEAKER ID="016" NAME="Philippe Lamberts" LANGUAGE="FR">
Κύριε Πρόεδρε, καταρχάς, θα ήθελα να ευχαριστήσω τον Επίτροπο Almunia, ο οποίος δεν είναι εδώ σήμερα, αλλά ο οποίος, παρά το γεγονός ότι δεν είναι τομέας αρμοδιότητας του Ευρωπαϊκού Κοινοβουλίου, αναλώνει σημαντικό χρόνο μαζί μας στην Επιτροπή Οικονομικής και Νομισματικής Πολιτικής και συνεπώς αφιερώνει χρόνο σε ένα συνεχή διάλογο με το Κοινοβούλιο για αυτά τα ζητήματα.
<P>
Θα ήθελα επίσης να ευχαριστήσω τον εισηγητή. Συνήθως αυτό το κάνουμε τυπικά αλλά, κύριε Eppink, παρά το γεγονός ότι τα κόμματά μας συχνά διαφωνούν σε πολλά ζητήματα, πρέπει να πω ότι ενώ συντάσσαμε αυτή την έκθεση, στη συζήτησή μας δεν υπήρχαν θέματα ταμπού. Όλα τα σημεία αντιμετωπίστηκαν πλήρως με εποικοδομητικό πνεύμα, και αυτό πρέπει να επισημανθεί.
<P>
Θα ήθελα τώρα να αναφερθώ σε τρία σημεία με τα οποία πιστεύω ότι η Επιτροπή πρέπει να προχωρήσει. Το ένα, όπως επισημάνθηκε, είναι η σημασία του χρηματοπιστωτικού τομέα, στον οποίο, είναι αλήθεια, δίδεται πάρα πολύ μεγάλη βαρύτητα στην οικονομία.
<P>
Γνωρίζουμε ότι η χρηματοπιστωτική κρίση είχε ως συνέπεια οι χρηματοπιστωτικοί όμιλοι που ανταπεξήλθαν στην κρίση να γίνουν μεγαλύτεροι και ισχυρότεροι. Συνεπώς, υπάρχει πράγματι πρόβλημα στρέβλωσης της αγοράς σε αυτόν τον τομέα, και αυτό δεν αφορά μόνο τα ειδικά μέτρα κρατικών ενισχύσεων που εφάρμοσαν τα κράτη μέλη για να βοηθήσουν τον χρηματοπιστωτικό τομέα τους, αλλά επίσης, και αυτό το τονίζουμε στην έκθεση, διάφορες μορφές άμεσων ενισχύσεων από την Ευρωπαϊκή Κεντρική Τράπεζα (ΕΚΤ) οι οποίες, λυπάμαι που θα το πω, δεν είναι καθόλου διαφανείς.
<P>
Συνεπώς, παροτρύνουμε την Επιτροπή να εστιάσει στον τρόπο με τον οποίο η ΕΚΤ έχει ενισχύσει τις τράπεζες, επειδή είναι σαφές ότι οι τράπεζες οι οποίες προσέφυγαν στην ΕΚΤ για να ζητήσουν βοήθεια επωφελήθηκαν από ένα είδος βοήθειας το οποίο εκείνες οι τράπεζες οι οποίες τα κατάφεραν καλύτερα δεν ζήτησαν. Συνεπώς, οι τράπεζες οι οποίες είχαν ορθή διαχείριση υπήρξαν κατά κάποιο τρόπο θύματα στρέβλωσης της αγοράς.
<P>
Ο δεύτερος τομέας είναι ο τομέας των πρώτων υλών, και ιδιαίτερα τα τρόφιμα. Γνωρίζουμε ότι οι μεγάλες αγροτοβιομηχανικές επιχειρήσεις και οι μεγάλες εταιρείες λιανικού εμπορίου έχουν μια θέση στην αγορά η οποία τους δίδει πάρα πολύ μεγάλη επιρροή στη διαμόρφωση των τιμών. Μια έρευνα αγοράς πάνω σε αυτό το ζήτημα είναι απολύτως ζωτικής σημασίας.
<P>
Ένα άλλο σημείο, και όχι το λιγότερο σημαντικό, είναι ο φορολογικός ανταγωνισμός. Γνωρίζετε ότι τα περισσότερα κράτη μέλη, περιλαμβανομένου του δικού μου και πολλών άλλων, εφαρμόζουν μορφές φορολογικού ανταγωνισμού οι οποίες είναι πολύ επιζήμιες για το γενικό ευρωπαϊκό συμφέρον. Αυτές οι μορφές ανταγωνισμού πρέπει να σταματήσουν. Γνωρίζω ότι η Επιτροπή αρχίζει να ενδιαφέρεται για αυτό το θέμα ακόμη μια φορά, αλλά παροτρύνω μετ' επιτάσεως τον Επίτροπο Almunia και τον Επίτροπο Šemeta να ασχοληθούν με αυτό το ζήτημα.
<P>
Ερχόμενος στην τελευταία επισήμανσή μου, με ευχαρίστηση σημειώνουμε ότι ο Επίτροπος Almunia έχει ήδη επιβάλει πρόστιμα σε διάφορους τομείς από την έναρξη της θητείας του, ιδιαίτερα στον τομέα των αεροπορικών εμπορευματικών μεταφορών. Χαιρετίζουμε επίσης την έναρξη της διεξαγωγής έρευνας για την Google, γεγονός το οποίο πιστεύω απαντά εν μέρει στην επισήμανση που έκανε η κ. in 't Veld προ ολίγου.
<P>
(Ο ομιλητής δέχεται να απαντήσει σε ερώτηση στο πλαίσιο της διαδικασίας της γαλάζιας κάρτας σύμφωνα με το άρθρο 149, παράγραφος 8, του Κανονισμού)
<SPEAKER ID="017" NAME="Πρόεδρος">
Κύριε Lamberts, ο κ. Hans-Peter Martin έκανε χρήση της γαλάζιας κάρτας του για να επισημάνει ότι επιθυμεί να σας υποβάλει ερώτηση. Επιθυμείτε να τον ακούσετε; Ευχαριστώ πολύ.
<P>
Κύριε Martin, έχετε 30 δευτερόλεπτα για να υποβάλετε ερώτηση στον κ. Lamberts σχετικά με το θέμα.
<SPEAKER ID="018" NAME="Hans-Peter Martin" AFFILIATION="NI">
(DE) Κύριε Πρόεδρε, ο κ. Lamberts αναφέρθηκε στην ειδική στήριξη την οποία οι τράπεζες έχουν λάβει από την Ευρωπαϊκή Κεντρική Τράπεζα. Θα μπορούσε ίσως να εξηγήσει λίγο αναλυτικότερα τι εννοεί και πώς αυτό λειτούργησε; Έκανε επίσης αναφορά στο γεγονός ότι αυτή η στήριξη πρέπει να καταργηθεί. Με ποιον τρόπο θα πρότεινε να αναλάβουμε τον έλεγχο εδώ, διασφαλίζοντας ότι οι λάθος άνθρωποι δεν θα αποκομίζουν παχυλά κέρδη;
<SPEAKER ID="019" NAME="Πρόεδρος">
Αυτό είναι ένα μεγάλο ζήτημα για να απαντηθεί σε μόλις τριάντα δευτερόλεπτα· ωστόσο, έχω μεγάλη εμπιστοσύνη στις ικανότητες συνόψισης του κ. Lamberts.
<SPEAKER ID="020" NAME="Philippe Lamberts" LANGUAGE="FR">
Κύριε Πρόεδρε, το να απαντηθεί ερώτηση αυτού του είδους σε 30 δευτερόλεπτα αποτελεί σαφώς σχεδόν αδύνατο άθλο.
<P>
Περί τίνος ακριβώς πρόκειται; " Ευρωπαϊκή Κεντρική Τράπεζα (ΕΚΤ) συμφωνεί να παρέχει ρευστότητα σε τράπεζες οι οποίες τη ζητούν, απεριόριστα, αποδεχόμενη παντός είδους περιουσιακά στοιχεία ως εγγύηση για αυτή τη ρευστότητα. Ωστόσο, δεν έχουμε πολύ σαφή εικόνα της φύσης αυτών των περιουσιακών στοιχείων. Έχουμε έντονες υποψίες ότι πολλά εξ αυτών, είναι, όπως λένε, συφιλιδικά ή τοξικά στοιχεία ενεργητικού των οποίων η πραγματική αγοραία αξία είναι πολύ δύσκολο να προσδιοριστεί και ορισμένα εξ αυτών των στοιχείων ενεργητικού υπάρχει ενδεχόμενο να είναι άνευ αξίας.
<P>
Υπό αυτές τις συνθήκες, αυτή η παροχή ρευστότητας συνιστά, κατά συνέπεια, άμεση μορφή ενίσχυσης. Είναι σαφές ότι αν η ΕΚΤ δεν παρείχε αυτή τη ρευστότητα με αντάλλαγμα αυτές τις εγγυήσεις, οι οποίες στην πραγματικότητα είναι πολύ βραχύβιες, τότε είναι πιθανόν ότι ορισμένα από αυτά τα χρηματοπιστωτικά ιδρύματα θα κήρυτταν πτώχευση.
<P>
" εξεύρεση απάντησης σε αυτό δεν είναι απλή· ωστόσο, σε κάθε περίπτωση, το πρώτο βήμα είναι να υπάρχει διαφάνεια όσον αφορά αυτά τα στοιχεία ενεργητικού.
<SPEAKER ID="021" NAME="Πρόεδρος">
Σας ευχαριστώ, κύριε Lamberts, για την τόσο σαφή απάντηση σε ένα τόσο περίπλοκο ζήτημα.
<SPEAKER ID="022" NAME="Kay Swinburne" LANGUAGE="EN">
Κύριε Πρόεδρε, καταρχάς, θα ήθελα να συγχαρώ τον συνάδελφό μου Derk Jan Eppink για την περιεκτική και καλώς διαπραγματευθείσα έκθεση, η οποία καλύπτει τόσα πολλά θέματα. Βασικά, η πολιτική ανταγωνισμού πρέπει να είναι στην καρδιά της ευρωπαϊκής ενιαίας αγοράς και στέρεες αρχές ανταγωνισμού πρέπει να ενσωματωθούν σε όλη την κοινοτική νομοθεσία. Ο ανταγωνισμός πρέπει να δημιουργεί ισχυρότερη αγορά για τους πολίτες της ΕΕ και να επιτρέπει στην ΕΕ να είναι ανταγωνιστικότερη σε παγκόσμιο επίπεδο.
<P>
Στο τελευταίο κύμα της νομοθεσίας για τις χρηματοπιστωτικές υπηρεσίες, υπάρχει κίνδυνος αυτή η αρχή να χαθεί. Πρέπει να χρησιμοποιήσουμε κάθε ευκαιρία για να δημιουργήσουμε περισσότερο ανταγωνισμό σε αγορές στις οποίες κυριαρχούν μεγάλοι παίκτες της αγοράς και να δημιουργηθεί μια περισσότερο σφύζουσα αγορά. Στη νομοθεσία περί παραγώγων, η οποία αυτή τη στιγμή βρίσκεται υπό διαπραγμάτευση, μπορούμε να διασφαλίσουμε ότι δεν θα δημιουργήσουμε ούτε θα ενισχύσουμε μονοπώλια με το να στηρίζουμε ανοικτά την πρόσβαση σε CCP και παρόμοια, και διασφαλίζοντας τη διαθεσιμότητα σημαντικών ροών δεδομένων σε όλους τους φορείς.
<P>
Στην προσεχή αναθεώρηση της οδηγίας για τις αγορές χρηματοπιστωτικών μέσων (MiFID), πρέπει να έχουμε κατά νου τον αρχικό σκοπό του ανοίγματος των αγορών μετοχών της Ευρώπης στον ανταγωνισμό και, μετά την επέκτασή της ώστε να περιλαμβάνει νέες κατηγορίες στοιχείων ενεργητικού, πρέπει να διασφαλίσουμε ότι οι ανταγωνιστικές αρχές τηρούνται, δεδομένου ότι ο συνδυασμός αυτών έχει πραγματικά οδηγήσει προς τα κάτω τις προμήθειες και τα έξοδα διαπραγμάτευσης για τους επενδυτές στις μετοχές κατά τη διάρκεια των τελευταίων τριών ετών.
<P>
Όταν εξετάζουμε μεταρρυθμίσεις για τις ελεγκτικές εταιρείες, τους οίκους πιστοληπτικής αξιολόγησης και άλλους παρόχους χρηματοπιστωτικών υπηρεσιών, μπορούμε να εξετάσουμε πού βρίσκονται τα εμπόδια για την είσοδο στην αγορά, και να εργαστούμε για να τα γκρεμίσουμε. Πιστεύω ότι η υποστήριξη του ανταγωνισμού σε καίριας σημασίας τομείς είναι ο τρόπος με τον οποίο θα δημιουργήσουμε το αληθινό αναπτυξιακό δυναμικό της ΕΕ και θα ενισχύσουμε εκ νέου τις οικονομίες μας σε αυτόν τον συνεχώς μεταβαλλόμενο κόσμο.
<SPEAKER ID="023" NAME="Thomas Händel" LANGUAGE="DE">
Κύριε Πρόεδρε, κυρίες και κύριοι, σύμφωνα με αυτή την έκθεση, η Επιτροπή ακολουθεί μια επιτυχή πολιτική για τον ανταγωνισμό. Ωστόσο, δεν πρέπει να ξεχνούμε ότι ο μη ρυθμιζόμενος ανταγωνισμός μπορεί επίσης να οδηγήσει σε αύξηση της ανεργίας, έτσι ώστε το χάσμα μεταξύ πλούσιων και φτωχών να διευρύνεται ακόμη περισσότερο.
<P>
Στην Ευρωπαϊκή Ένωση, ο ελεύθερος ανταγωνισμός εξακολουθεί να έχει την πρωτοκαθεδρία σε σχέση με τις κοινωνικές ανάγκες των πολιτών μας. " διακαής πίστη στις ελεύθερες αγορές δεν μπορεί να συγκαλύψει το γεγονός ότι αυτές οι αγορές όχι μόνο αποτυγχάνουν επανειλημμένα, αλλά είναι επίσης ανίκανες να επιφέρουν διαρκή κοινωνική δικαιοσύνη. Μερικές διαδικασίες που αποσκοπούν στην καταπολέμηση της στρέβλωσης του ανταγωνισμού και του καθορισμού των τιμών δεν θα είναι αρκετές για να επιλύσουν αυτό το πρόβλημα. Μια δίκαιη και κοινωνική εσωτερική αγορά θα λειτουργήσει μόνο με ισχυρή και θεμιτή ρύθμιση. Πάνω σε αυτό χρειάζεται επειγόντως περισσότερη εργασία. Για παράδειγμα, δεν είναι αποδεκτό ολοένα και περισσότερα ιδρύματα τα οποία παρέχουν υπηρεσίες κοινής ωφέλειας να βρίσκονται εκτεθειμένα στον ιδιωτικό ανταγωνισμό.
<P>
" έκθεση ορίζει δείκτες για τη μελλοντική πολιτική ανταγωνισμού της Επιτροπής. Υπάρχει επείγουσα ανάγκη για πολύ ισχυρότερη προστασία των καταναλωτών και οι υπηρεσίες κοινής ωφέλειας να προστατεύονται από τους κανόνες ανταγωνισμού και να απομακρυνθούν από τον έλεγχο των συμπράξεων. Είναι επίσης απαραίτητο να θεσπιστεί συμβατική ρήτρα η οποία θα ευνοεί την ασφαλή κοινωνική πρόοδο και αυτό θεωρείται εξίσου σημαντικό με τους κανόνες ανταγωνισμού στην Ευρώπη.
<SPEAKER ID="024" NAME="William  Dartmouth" LANGUAGE="EN">
Κύριε Πρόεδρε, δεν συμβαίνει συχνά να έχω να πω καλά λόγια για τον Gordon Brown, αλλά ενήργησε γρήγορα, αποφασιστικά και αποτελεσματικά για να αντιμετωπίσει την τραπεζική κρίση στο "Β, παρότι πρέπει να επισημάνω ότι αυτή η κρίση επιδεινώθηκε σε μεγάλο βαθμό από την καταστροφική θητεία του ως υπουργού οικονομικών επί δέκα χρόνια.
<P>
Ωστόσο, η διάσωση των τραπεζών στο "Β ήταν λιγότερο ταχεία απ' ό,τι θα μπορούσε να είναι λόγω των συνεπειών της πολιτικής ανταγωνισμού της ΕΕ. Ο διακεκριμένος συνάδελφός μου, καθηγητής Tim Congdon, έγραψε ένα φυλλάδιο για αυτό. Γεγονός είναι ότι αυτά τα ζητήματα έπρεπε να αντιμετωπιστούν σε εθνικό επίπεδο και όχι σε επίπεδο Επιτροπής. " Επιτροπή απλά δεν γνωρίζει τι κάνει και πρέπει να παραμείνει αρκετά μακριά.
<P>
Στα τελευταία 15 δευτερόλεπτα που έχω, πρέπει να ασχοληθώ με την ιδιαίτερα καταθλιπτική ομιλία του κ. Lamberts όταν μιλούσε για τον φορολογικό ανταγωνισμό. Χάρη στον φορολογικό ανταγωνισμό έχουμε χαμηλότερους φόρους. Αυτό το οποίο υποστήριζε ήταν μια φορολογική πολιτική σε επίπεδο ΕΕ, η οποία θα είχε ως αποτέλεσμα υψηλότερους φόρους σε ολόκληρη την ΕΕ. Έτσι έχουν τα πράγματα, και θα ζητούσα από τον κ. Lamberts και τους συναδέλφους του να έχουν την καλοσύνη την επόμενη φορά να πουν τα πράγματα με το όνομά τους.
<SPEAKER ID="025" NAME="Πρόεδρος">
Δεν πρόκειται ουσιαστικά για παρέμβαση στο πλαίσιο της διαδικασίας της "γαλάζιας κάρτας" αλλά για προσωπική δήλωση. Κύριε Lamberts, σας εκλιπαρώ να είστε σύντομος, και ας δούμε αν μπορείτε να διαφωτίσετε τον συνάδελφό σας σχετικά με την άποψή σας σε μόλις τριάντα δευτερόλεπτα.
<SPEAKER ID="026" NAME="Philippe Lamberts" AFFILIATION="Verts/ALE">
(EN) Κύριε Πρόεδρε, ο Λόρδος Dartmouth παρουσιάζει τους Πράσινους ως υπέρμαχους υψηλών φόρων χάριν των υψηλών φόρων. Θέλω μόνο να σας θέσω, Λόρδε Dartmouth, μια πολύ απλή ερώτηση. Αν υπηρεσίες όπως η εκπαίδευση, η υγεία και η ασφάλεια έχουν αξία, υποθέτω ότι πρέπει να βρείτε πόρους για να τις χρηματοδοτήσετε. Έτσι δεν είναι;
<SPEAKER ID="027" NAME="Πρόεδρος">
Όχι, δεν θα ανοίξουμε συζήτηση επ' αυτού.
<P>
Κύριε Dartmouth, μπορείτε να απαντήσετε στον κ. Lamberts αργότερα στο διάδρομο. Ωστόσο, αυτό το οποίο οι κανονισμοί δεν επιτρέπουν είναι μια ερώτηση να απαντάται με άλλη ερώτηση.
<P>
Έχετε 15 δευτερόλεπτα.
<SPEAKER ID="028" NAME="William" AFFILIATION="The Earl of) Dartmouth  (EFD">
(EN) (οι εισαγωγικές λέξεις δεν ακούγονται καθώς το μικρόφωνο έκλεισε) ... το άτομο το οποίο έθεσε την ερώτηση έχει το δικαίωμα να απαντήσει. Έχετε εφεύρει νέους κανόνες -δικούς σας κανόνες- ως πρόεδρος. Είστε εντελώς λάθος, κύριε.
<SPEAKER ID="029" NAME="Πρόεδρος">
Ναι, εφευρίσκουμε κανόνες κάθε στιγμή και συμβάλλουμε στην πρόοδο της δημοκρατικής λειτουργίας του Κοινοβουλίου. Σας ευχαριστώ που το αναγνωρίζετε.
<SPEAKER ID="030" NAME="Hans-Peter Martin" AFFILIATION="NI">
(DE) Κύριε Πρόεδρε, θα ήθελα να αρχίσω συγχαίροντάς σας για το γεγονός ότι επιτρέψατε έναν τέτοιο διάλογο. Είναι λιγάκι ατυχές το γεγονός ότι ο Earl of Dartmouth δεν κατάλαβε ότι δώσατε και σε εκείνον την ευκαιρία να απαντήσει. Πιστεύω ότι είναι πολύ θετικό όταν κάποιος όπως ο κ. Lamberts προσέρχεται με τόσο συγκεκριμένες προτάσεις και όταν έχουμε την ευκαιρία να έχουμε μια ζωηρή συζήτηση, έτσι ώστε οι άνθρωποι να μπορούν να απαντούν με αμεσότερο τρόπο· αυτό ακριβώς το οποίο θέλουμε σε αυτή την αίθουσα. Ίσως να του δώσετε την ευκαιρία για μια σύντομη απάντηση αργότερα.
<P>
Θα ήθελα να συνεχίσω από εκεί που σταμάτησε ο κ. Lamberts. Είναι αναμφισβήτητο ότι χρειαζόμαστε διαφάνεια στο τραπεζικό σύστημα. Το κοινό εξακολουθεί να μην γνωρίζει ότι αυτές οι επιδοτήσεις λόγω της χρηματοπιστωτικής κρίσης έχουν στην πραγματικότητα κάνει κάτι το εντελώς απίθανο βάσει των προτύπων της ΕΕ. Καθιστούν σαφές ότι ο ανταγωνισμός per se δεν μπορεί να τα καταφέρνει πάντοτε χωρίς επιδοτήσεις όταν διακυβεύονται υψηλότεροι στόχοι. Ωστόσο, αυτό το οποίο καθιστά την όλη ιστορία τόσο πικρή είναι το γεγονός ότι οι τράπεζες οι οποίες έλαβαν στήριξη σημειώνουν και πάλι κέρδη, και, σε ορισμένες περιπτώσεις, στην πραγματικότητα ενεργούν ενάντια στα κοινά ευρωπαϊκά συμφέροντα. Αρκετά με τη χρηματοπιστωτική αγορά.
<P>
Το δεύτερο σημείο το οποίο θα ήθελα να συζητήσω είναι ένα θέμα για το οποίο με έχετε ξανακούσει να μιλάω - το ζήτημα των φαρμάκων. Θεωρώ ότι είναι πολύ λυπηρό το γεγονός ότι δεν έχουμε ακόμη σημειώσει την πρόοδο η οποία υπήρξε δυνατή και απαραίτητη επί δεκαετίες. Θα ήταν πράγματι μεγάλο βήμα προόδου για την Ευρώπη αν οι πολίτες στη χώρα μου, την Αυστρία, όπως και στη Γερμανία και σε άλλες χώρες, έπρεπε να καταβάλουν το ίδιο ποσό για φάρμακα που καταβάλλουν οι συμπολίτες τους σε άλλα κράτη μέλη της ΕΕ. Αυτό είναι το έργο των συμπράξεων και των μεγάλων επιχειρήσεων. Πιστεύω ότι η Επιτροπή έχει την ευκαιρία και το καθήκον να αναλάβει τελικά δράση σε αυτόν τον τομέα.
<P>
" δεύτερη πτυχή αυτού του ζητήματος είναι η έγκριση των φαρμάκων. Μη αναγκαίες δοκιμές εξακολουθούν να διεξάγονται, τόσο σε ζώα όσο και σε ανθρώπους. Για μεγάλο μέρος της εργασίας υπάρχουν περιττές αλληλεπικαλύψεις. Στο πλαίσιο της ευρωπαϊκής εσωτερικής αγοράς, αυτό είναι κάτι το οποίο έπρεπε να είχε επιλυθεί τον περασμένο αιώνα. Θα σας καλούσα ακόμη μια φορά να αναλάβετε εντατική δράση σε αυτόν τον τομέα.
<SPEAKER ID="031" NAME="Gunnar Hökmark" AFFILIATION="PPE">
(EN) Κύριε Πρόεδρε, τα μάτια μας είναι αυτή τη στιγμή στραμμένα στη σύνοδο κορυφής Κίνας και "ΠΑ, επειδή αυτές οι δύο οικονομίες θεωρούνται ότι είναι οι μεγαλύτερες οικονομίες του κόσμου. Συζητούμε για το πότε η Κίνα θα γίνει η μεγαλύτερη οικονομία, αλλά αυτό βασίζεται σε εσφαλμένη υπόθεση, επειδή λησμονούμε ότι η Ευρωπαϊκή Ένωση είναι η μεγαλύτερη οικονομία, αλλά η Κίνα και οι "ΠΑ έχουν τις μεγαλύτερες αγορές. Αυτό συμβαίνει λόγω της έλλειψης ανταγωνισμού στην Ευρωπαϊκή Ένωση κατά μήκος των συνόρων και σε διάφορους τομείς.
<P>
Αυτό το οποίο μας κάνει να θαυμάζουμε αυτές τις οικονομίες αντί να θαυμάζουμε τη δική μας οικονομία είναι η έλλειψη ανταγωνισμού, ενώ αυτές έχουν την αυτοπεποίθηση ότι διαδραματίζουν ηγετικό ρόλο. Γι' αυτό είναι σημαντικό, στο μέλλον, η έκθεση επί της πολιτικής ανταγωνισμού να εστιάζει επίσης στην έλλειψη εφαρμογής της νομοθεσίας η οποία έχει ήδη θεσπιστεί καθώς και στην έλλειψη ανταγωνισμού στην ευρωπαϊκή οικονομία. Αυτό χρειάζεται να το κάνουμε σε πολλούς τομείς. Επίσης, για να είμαστε η ηγέτιδα οικονομία, χρειάζεται να διασφαλίσουμε ότι είμαστε η ανταγωνιστικότερη οικονομία.
<P>
Επιτρέψτε μου να σας πω ένα μυστικό: ουδέποτε θα είμαστε η ανταγωνιστικότερη οικονομία αν δεν έχουμε ανταγωνισμό. Οι κρατικές επιδοτήσεις και οι κανονισμοί οι οποίοι εμποδίζουν την είσοδο στην αγορά νέων επιχειρήσεων, εμποδίζουν την ευρωπαϊκή οικονομία να έχει ηγετική θέση. Γι' αυτό πρέπει να διασφαλίσουμε ότι οι κρατικές επιδοτήσεις θα χορηγούνται μόνο σε εξαιρετικές περιπτώσεις, όταν τίποτε άλλο πλέον δεν μπορεί να γίνει, ή όταν μπορούμε να τις διοχετεύουμε με τρόπο ο οποίος στηρίζει το κοινό συμφέρον χωρίς να στρεβλώνει τον ανταγωνισμό.
<P>
Αυτό το οποίο χρειάζεται να διασφαλιστεί είναι να μπορούμε να επιτρέπουμε την είσοδο νέων επιχειρήσεων σε όσο το δυνατόν περισσότερους τομείς της ευρωπαϊκής οικονομίας. Ο ανταγωνισμός δεν έχει να κάνει με τον εκτοπισμό των άλλων. Έχει να κάνει με το να επιτρέπουμε σε μεγάλες εταιρείες να συγχωνεύονται και να γίνονται μεγαλύτερες στην παγκόσμια σκηνή, και με το να επιτρέπουμε σε νέες επιχειρήσεις να υιοθετούν νέες καινοτομίες. Σε αυτόν τον τομέα υστερούμε και είναι ευθύνη της Επιτροπής να το αποδείξει αυτό, και να αναλάβει δράση προκειμένου να μπορούμε να προχωρήσουμε μαζί ώστε στο μέλλον να μας βλέπουν ως οικονομία με ηγετική θέση.
<SPEAKER ID="032" NAME="Edit Herczog" AFFILIATION="S&amp;D">
(EN) Κύριε Πρόεδρε, η πολιτική ανταγωνισμού είναι ο ακρογωνιαίος λίθος της ευρωπαϊκής νομοθεσίας. Συμφωνούμε ότι η καινοτομία, η δημιουργικότητα και το να είμαστε καλύτεροι σημαίνει απαραίτητα πλεονέκτημα αγοράς, αλλά δεν δεχόμαστε ότι, μόνο και μόνο επειδή κάποιος είναι μεγαλύτερος και ισχυρότερος με καλύτερες διασυνδέσεις σε πληροφορίες και, ιδιαίτερα, ειδικές διασυνδέσεις με την κυβέρνηση, τέτοιου είδους πλεονεκτήματα πρέπει να ισχύουν στη αγορά, και είμαστε πολύ ευτυχείς για το γεγονός ότι η Επιτροπή επαγρυπνεί ως προς αυτό για να διασφαλίζει ότι τέτοιου είδους πλεονεκτήματα δεν θα ισχύουν.
<P>
Θα ήθελα να αναφέρω ακόμη μια φορά ένα νέο φαινόμενο: δεν είναι οι παράγοντες της αγοράς αλλά μάλλον οι κυβερνήσεις οι οποίες, από καιρό σε καιρό, παίζουν με το να δίδουν ειδικά πλεονεκτήματα όσον αφορά την πολιτική ανταγωνισμού σε ορισμένες από τις εταιρείες που έχουν την εύνοιά τους. Αυτό είναι ένα πολύ κακό φαινόμενο και έχει να κάνει με τα κομματικά ταμεία.
<P>
Θα ήθελα να ζητήσω από την Επιτροπή να κινηθεί προς αυτή την κατεύθυνση: επιτρέψτε μας να έχουμε καινοτομία, δημιουργικότητα και μικρομεσαίες επιχειρήσεις, αλλά μην επιτρέπετε οιοδήποτε είδος κατάχρησης πληροφοριών ή εξουσίας, είτε οικονομικής είτε πολιτικής, σε αυτούς τους τομείς.
<SPEAKER ID="033" NAME="Sylvie Goulard" AFFILIATION="ALDE">
(FR) Κύριε Πρόεδρε, κύριε Επίτροπε, η έκθεση του κ. Eppink είναι ιδιαίτερα αξιοσημείωτη, όμως φοβάμαι λιγάκι -και αυτό δεν σχετίζεται καθόλου με τον εισηγητή- ότι επισημαίνουμε τα ίδια πράγματα επανειλημμένα. Μοιάζει μάλλον περισσότερο με ματαιοπονία. Αναμφίβολα, θα συντασσόμουν με την άποψη της κ. in 't Veld και του κ. Lamberts για να πω ότι χρειάζεται να έχουμε κατάλληλο έλεγχο του ανταγωνισμού, και να σκεφτούμε τι συμβαίνει στον γεωργικό τομέα, ο οποίος έχει ελάχιστους αγοραστές και τεράστιο αριθμό παραγωγών - κάτι το οποίο ουδέποτε στο παρελθόν ανησύχησε την Επιτροπή, ενώ αν αυτός ο τομέας ήταν ο βιομηχανικός τομέας, τότε η Επιτροπή θα είχε σπεύσει να ασχοληθεί με τη σύμπραξη των αγοραστών. Χρειαζόμαστε επίσης νέους κανόνες για τον τομέα του Διαδικτύου.
<P>
Ωστόσο, η σχέση μας με την Επιτροπή είναι φοβερά βαρετή. Μας αποστέλλει έκθεση η οποία βάζει στο περιθώριο τα τρία τέταρτα των θεμάτων. Απαντούμε πολιτισμένα ότι η έκθεση είναι ενδιαφέρουσα και ότι κάτι πρέπει να προστεθεί σε αυτή· στη συνέχεια ο καθένας τη βάζει σε ένα συρτάρι.
<P>
Αυτό μόνο ήθελα να πω σήμερα, και να επαναλάβω αυτό που είπε ο κ. Hökmark: ο κόσμος αλλάζει. Είναι πολύ όμορφο να λέμε ότι οι κρατικές ενισχύσεις δεν είναι κάτι καλό, αλλά γεγονός παραμένει ότι η Κίνα, η Κορέα, οι "νωμένες Πολιτείες και άλλοι χορηγούν κρατικές ενισχύσεις. Δεν είμαι υπέρ των κρατικών ενισχύσεων. Δεν είμαι μια παραδοσιακή γαλλίδα υπέρμαχος του προστατευτισμού· λέγω απλά το εξής: ας ανοίξουμε λιγάκι τα μάτια μας και ας σταματήσουμε να ονειρευόμαστε!
<SPEAKER ID="034" NAME="Reinhard Bütikofer" AFFILIATION="Verts/ALE">
(DE) Κύριε Πρόεδρε, η σύσταση αριθ. 4 καλεί την Επιτροπή να εκδίδει εκθέσεις για τον τρόπο με τον οποίο θα χειρίζεται όλες τις μελλοντικές συστάσεις και να αιτιολογεί οιεσδήποτε διαφορές οι οποίες ενδέχεται να ανακύψουν. Πιστεύω ότι αυτή είναι μια πολύ λογική πρόταση και επιθυμώ να την κάνω περισσότερο συγκεκριμένη. Το περασμένο έτος, το Κοινοβούλιο αποφάσισε κατά τη διάρκεια της σχετικής συζήτησης ότι θέλαμε να εστιάσουμε στον θεμιτό και χωρίς διακρίσεις ανταγωνισμό για τις μικρομεσαίες επιχειρήσεις. " Επιτροπή εν τω μεταξύ δεν έχει κάνει τίποτε. Συνεπώς, αυτή η σύσταση θα βρεθεί ακόμη μια φορά στην πρόταση ψηφίσματος του κ. Eppink.
<P>
Θα ήθελα να ακούσω από την Επιτροπή αν προτίθεται να εφαρμόσει αυτή την επαναλαμβανόμενη σύσταση ή να τη ρωτήσω, τουλάχιστον, να μας πει τι την εμποδίζει να λάβει υπόψη τις ιδιαίτερες ανησυχίες των μικρομεσαίων επιχειρήσεων με αυτόν τον τρόπο.
<P>
" δεύτερη επισήμανσή μου αφορά τον τομέα των εμπορευμάτων. Είμαι πολύ ευτυχής που διαπιστώνω ότι αυτή η έκθεση ασχολείται με την έλλειψη διαφάνειας στον τομέα των εμπορευμάτων. Χαιρετίζω επίσης το γεγονός ότι ασχολείται με το ζήτημα της κερδοσκοπίας στα εμπορεύματα. Ωστόσο, λυπάμαι για το γεγονός ότι δεν περιέλαβε τη σύσταση της Επιτροπής Βιομηχανίας, Έρευνας και Ενέργειας συνολικά, πράγμα το οποίο υπονοεί ότι δεν πρέπει να ακολουθήσουμε την πρόταση που έκανε η γαλλική Προεδρία, ήτοι ότι το θέμα της κερδοσκοπίας πρέπει να περιοριστεί στα αγροτικά προϊόντα, αλλά συστήνει να περιληφθεί επίσης η κερδοσκοπία στα μέταλλα. Κατά τη γνώμη μου, αυτό είναι εξίσου σημαντικό.
<SPEAKER ID="035" NAME="Vicky Ford" AFFILIATION="ECR">
(EN) Κύριε Πρόεδρε, θα ήθελα να ευχαριστήσω τον συνάδελφό μου, κ. Derk Jan Eppink, για την εξαιρετική έκθεσή του, αλλά ιδιαίτερα να κάνω ένα σχόλιο σχετικά με την αγορά ενέργειας, την οποία η Επιτροπή πρόκειται να εξετάσει αυτό το έτος.
<P>
Όπως και άλλοι βουλευτές του ΕΚ έχουν επισημάνει, ο εφοδιασμός με ενέργεια και η τιμολόγηση μπορούν να ποικίλουν σημαντικά μεταξύ των διαφόρων κρατών μελών. Στην περιοχή την οποία εκπροσωπώ, σχεδόν το ένα τέταρτο των νοικοκυριών δεν έχουν πρόσβαση σε κεντρικό δίκτυο αερίου, και η μεγάλη πλειονότητα αυτών εξαρτώνται από το πετρέλαιο οικιακής θέρμανσης. Μέσα σε ένα μήνα, μεταξύ Νοεμβρίου και Δεκεμβρίου, η τιμή σε αυτή την αγορά αυξήθηκε κατά 50% και πλέον. Οι καταναλωτές ανησυχούν (και κρυώνουν πολύ) - ανησυχούν σχετικά με την τιμολόγηση των συμπράξεων, και υπάρχουν ισχυρισμοί για αυτό.
<P>
Είναι ορθό ότι αυτό πρέπει να εξεταστεί πρώτα από τις εθνικές ρυθμιστικές αρχές, όμως ακούω παρόμοιες ανησυχίες από άλλα κράτη μέλη της ΕΕ. Γι' αυτό θα ήθελα να ζητήσω από τον κ. Επίτροπο: όταν εξετάσετε τις αγορές ενέργειας αυτό το έτος, παρακαλώ να μην ξεχάσετε αυτούς οι οποίοι ζουν σε ιδιαίτερα απομονωμένες περιοχές της υπαίθρου.
<SPEAKER ID="036" NAME="Ildikó Gáll-Pelcz" AFFILIATION="PPE">
(HU) Κύριε Πρόεδρε, κυρίες και κύριοι, όπως μπορέσατε να δείτε στην χθεσινή παρουσίασή μας, η ενίσχυση της εσωτερικής αγοράς και η προαγωγή της δημιουργίας θέσεων εργασίας είναι μεταξύ των προτεραιοτήτων της ουγγρικής Προεδρίας. Δεδομένου ότι μια κοινοτική πολιτική ανταγωνισμού βασισμένη σε ίσους ανταγωνιστικούς όρους που ισχύουν σε όλους τους τομείς είναι προϋπόθεση των προαναφερόμενων προτεραιοτήτων, είμαι πολύ ευτυχής για τη σύνταξη αυτής της έκθεσης. Ωστόσο, κυρίες και κύριοι, αυτή τώρα αφορά το μακρινό παρελθόν. Οι καιροί έκτοτε έχουν αλλάξει. Παρά ταύτα, πιστεύω ότι είναι σημαντικό να εξάγουμε συμπεράσματα από αυτή την έκθεση, και βρίσκω επίσης σημαντικό το γεγονός ότι το Ευρωπαϊκό Κοινοβούλιο -δηλαδή εμείς, οι βουλευτές - θα είμαστε σε θέση να διαδραματίσουμε ενεργότερο ρόλο στη διαμόρφωση της πολιτικής ανταγωνισμού στο μέλλον. Σε αυτό, ωστόσο, ζητώ τη συνεργασία της Επιτροπής.
<P>
Πρώτον, ζητώ αυτό το οποίο πιστεύω ότι αποτελεί αναγκαιότητα, ότι το Κοινοβούλιο πρέπει να ενημερώνεται τακτικά σχετικά με όλες τις πρωτοβουλίες που δρομολογούνται σε αυτόν το τομέα. Δεύτερον, ζητώ από την Επιτροπή, ως τη μοναδική αρμόδια για τον ανταγωνισμό αρχή σε ολόκληρη την ΕΕ, να υποβάλλει ετησίως στο Κοινοβούλιο έκθεση σχετικά με την εφαρμογή των συστάσεων που εκδίδει το Κοινοβούλιο, και να αιτιολογεί οιαδήποτε παρέκκλιση από αυτές.
<P>
Πιστεύω ότι είναι σημαντικό να αντιληφθούμε -και σε αυτό συμφωνώ με τους συναδέλφους μου βουλευτές- ότι δεν μπορούμε να διαχειριζόμαστε κάθετα την πολιτική ανταγωνισμού. Ο συντονισμός απαιτείται επίσης σε όλους τους λειτουργικούς και ρυθμιστικούς τομείς. Αυτό, ωστόσο, είναι ευθύνη της Επιτροπής. Για αυτόν τον λόγο, είναι ουσιώδες να εναρμονιστούν οι πολιτικές της ΕΕ και οι προτεραιότητες που καθορίζονται στη στρατηγική ΕΕ 2020, η οποία αποσκοπεί στην στήριξη της ανάπτυξης και της απασχόλησης.
<P>
Τέλος, θα ήθελα και εγώ να αναφερθώ στις μικρομεσαίες επιχειρήσεις, των οποίων η συμμετοχή είναι απαραίτητη και αναπόφευκτη για την ανάπτυξη ολόκληρης της ευρωπαϊκής οικονομίας, περιλαμβανομένης, φυσικά , της απασχόλησης. Ωστόσο, οι όροι ανταγωνισμού πρέπει να είναι ίσοι. Αυτό πρέπει να το εγγυάται η πολιτική ανταγωνισμού. Ζητώ από την Επιτροπή να δώσει ιδιαίτερη προσοχή στις ΜΜΕ και να εξασφαλίσει γι' αυτές ίσους όρους ανταγωνισμού που δεν θα εισάγουν διακρίσεις.
<SPEAKER ID="037" NAME="Peter Skinner" AFFILIATION="S&amp;D">
(EN) Κύριε Πρόεδρε, καταρχάς επιτρέψτε μου να συγχαρώ τον κ. Eppink για την αναλυτική εργασία που έκανε γι' αυτή την έκθεση. Ελπίζω να συνεχίσει να διαδραματίζει προοδευτικό ρόλο σε αυτόν τον τομέα.
<P>
Χαιρετίζω αυτή την έκθεση για την κατάσταση της πολιτικής ανταγωνισμού 2009. Ωστόσο, υπάρχουν ακόμη στοιχεία ανταγωνισμού στην ΕΕ τα οποία χρειάζεται να ενισχυθούν και να διευκρινιστούν. Σε αυτόν τον τομέα θα ενθάρρυνα την ενίσχυση της συνεργασίας μεταξύ της Επιτροπής και του Ευρωπαϊκού Κοινοβουλίου. Αυτός είναι ο μόνος τρόπος με τον οποίο θα μπορέσουμε να διατηρήσουμε την εμπιστοσύνη του κοινού στις αποφάσεις που έχουν ληφθεί. Επιπλέον, είναι επιτακτικό το Ευρωπαϊκό Κοινοβούλιο να τηρείται ενήμερο για τη δράση την οποία αναλαμβάνει η Επιτροπή, με ιδιαίτερη εστίαση στην πολιτική για τις ΜΜΕ.
<P>
Προσβλέπω στις εκθέσεις και τις έρευνες οι οποίες έχουν επισημανθεί σε αυτή την έκθεση - στην τελευταία μέτρηση, 11 εκθέσεις, έξι έρευνες σε διάφορους τομείς και η αποκατάσταση της μονάδας φορολογικών κρατικών ενισχύσεων της ΓΔ Ανταγωνισμού. Ιδιαίτερα, χαιρετίζω σθεναρά το επαναλαμβανόμενο αίτημα για την ενσωμάτωση της βάσης για τον υπολογισμό προστίμων, την οποία έχουμε ήδη συζητήσει. Πιστεύω ότι αυτή είναι απολύτως ζωτικής σημασίας.
<P>
Με την ευκαιρία, ήταν πολύ ενδιαφέρον να ακούσω νωρίτερα από τον Earl of Dartmouth, μιλώντας ως αριστοκράτης, σχετικά με την πολιτική ανταγωνισμού. Όπως ο καθένας γνωρίζει, οι αριστοκράτες στο "νωμένο Βασίλειο εστιάζουν ιδιαίτερα στη συγκέντρωση γης. Ίσως θα έπρεπε να ζητούσαμε από τις αρμόδιες για τον ανταγωνισμό αρχές να κοιτάξουν αυτό το θέμα και να δουν πώς ακριβώς οι αριστοκράτες φροντίζουν τη γη τους σε ολόκληρη την Ευρωπαϊκή Ένωση όλον αυτόν τον καιρό.
<SPEAKER ID="038" NAME="Sławomir Witold Nitras" AFFILIATION="PPE">
(PL) Κύριε Πρόεδρε, παρακολουθώ με ευχαρίστηση αυτή τη συζήτηση. Θα ήθελα να ευχαριστήσω τον κ. Eppink για την έκθεσή του. Γνωρίζοντας την προσέγγισή του, βλέπω την έκθεση με θαυμασμό και είμαι ευτυχής για το γεγονός ότι ήταν αυτός ο οποίος την συνέταξε. Με ευχαρίστηση επίσης ακούω τις ομιλίες των συναδέλφων βουλευτών, αλλά υπάρχει κάτι το οποίο αισθάνομαι ότι πρέπει να πω. Επικεντρωνόμαστε εδώ, στο έργο της Ευρωπαϊκής Επιτροπής. Την κατηγορούμε ότι δεν έχει ισχυρή θέση ή πολιτική και ότι δεν καταπολεμά τον προστατευτισμό, αλλά πολύ ειλικρινά, ο αντίπαλος ή το μεγαλύτερο πρόβλημά μας -ο κ. Hökmark μίλησε σχετικά με το γεγονός ότι η ευρωπαϊκή οικονομία δεν είναι ανταγωνιστική- είναι τα κράτη μέλη. Εν τω μεταξύ, η Ευρωπαϊκή Επιτροπή πολύ συχνά δεν έχει επιλογή αλλά -ενεργώντας υπό πίεση από τα κράτη μέλη- προσπαθεί να προστατεύσει τον ελεύθερο ανταγωνισμό όσο το δυνατόν περισσότερο.
<P>
Σε αυτή την αίθουσα πριν από αρκετές εβδομάδες, συζητούσαμε μεταξύ άλλων για τη θέσπιση ειδικής νομοθεσίας για την αγορά άνθρακα. Ωστόσο, σε αυτή την περίπτωση, δεν ακούσαμε τους βουλευτές να κάνουν λόγο για ελεύθερο ανταγωνισμό, αλλά μπορούσαμε να ακούσουμε μόνο τις φωνές του κόσμου που ζητούσε προστατευτικές αρχές και τη δυνατότητα επιδότησης, για παράδειγμα, κλεισμένων ορυχείων -έτσι τα αποκαλούσαν- ενώ στην πραγματικότητα, το πραγματικό ζήτημα ήταν η ενίσχυση για ορυχεία τα οποία δεν θα κλείσουν καθόλου. Συνεπώς, πρέπει να είμαστε συνεπείς στο έργο μας, και αυτή η συνέπεια συχνά λείπει σε αυτή την αίθουσα.
<P>
Συζητούμε για τις ενισχύσεις στον τραπεζικό κλάδο. Φοβάμαι ότι η Ευρωπαϊκή Επιτροπή, ενεργώντας υπό αυτή την πίεση από τα κράτη μέλη, το μόνο που έχει κάνει είναι να επικυρώσει αυτές τις ενισχύσεις, και σήμερα, όταν μιλούμε για την έκθεση, η οποία αφορά, στην πραγματικότητα, το 2009 -συμφωνώ, εδώ, με την κριτική- έχω την εντύπωση ότι από την έκθεση λείπει η αποτίμηση των αποτελεσμάτων αυτών των ενισχύσεων και αν, στην πραγματικότητα, αναδιάρθρωσαν τον τραπεζικό τομέα με σταθερότητα. Αναμένω, κύριε Επίτροπε, αυτή η πτυχή -η αποτίμηση μιας σημαντικής πολιτικής- να είναι παρούσα σε αυτή την έκθεση.
<P>
" έκθεση κάνει επίσης λόγο για το γεγονός ότι η Επιτροπή καταπολεμά τον προστατευτισμό, μεταξύ άλλων όταν μιλούμε για τον τομέα της αυτοκινητοβιομηχανίας, αλλά υπάρχουν παραδείγματα -προέρχομαι από την Πολωνία- όπου το καλύτερο εργοστάσιο του ομίλου Fiat έκλεισε -ίσως να μην έκλεισε, αλλά η παραγωγή μειώθηκε- και η παραγωγή μεταφέρθηκε στην Ιταλία. Αυτό το γεγονός συνιστά προφανή προστατευτισμό, και η Ευρωπαϊκή Επιτροπή πρέπει να καταπολεμήσει αυτό το πρόβλημα.
<P>
Μπορώ να δώσω και άλλο παράδειγμα. Το 2009, δυο πολωνικά ναυπηγεία έκλεισαν. Προέρχομαι από πόλη ναυπηγείων στην Πολωνία, αλλά το πρόβλημα είναι μεγαλύτερο από τα δυο πολωνικά ναυπηγεία. Το πρόβλημα συνδέεται με το γεγονός ότι, σε παγκόσμιο επίπεδο, η ευρωπαϊκή πολιτική ανταγωνισμού αναγκάζει τη ναυπηγική βιομηχανία να ανταγωνιστεί κυρίως τα ευρέως επιδοτούμενα ναυπηγεία της Μέσης Ανατολής, και σήμερα έχουμε, στην πραγματικότητα, κλείσει τη ναυπηγική βιομηχανία στην Ευρώπη με αυτή την πολιτική ανταγωνισμού, επειδή αναγκάζουμε αυτά τα ναυπηγεία να ανταγωνιστούν με επιδοτούμενες βιομηχανίες. Είναι σημαντικό για εμάς η ναυπηγική βιομηχανία να υπάρχει στην Ευρώπη. Σας ευχαριστώ, και ζητώ συγνώμη που υπερέβην τον χρόνο ομιλίας μου.
<SPEAKER ID="039" NAME="Lara Comi" AFFILIATION="PPE">
(IT) Κύριε Πρόεδρε, κυρίες και κύριοι, θα ήθελα να υποστηρίξω ότι η ανάπτυξη αποτελεσματικής πολιτικής ανταγωνισμού και η ορθή εφαρμογή της από μεθοδολογική άποψη είναι ένα εξαιρετικά λεπτό και περίπλοκο έργο, ιδιαίτερα δε κατά τη διάρκεια κρίσης.
<P>
Είναι λεπτό, επειδή η υπερβολικά άκαμπτη εφαρμογή θα μπορούσε να επηρεάσει πραγματικά τον αντίκτυπο που έχει, και θα μπορούσε να έχει σοβαρές συνέπειες για την κοινωνική σφαίρα και τον οικονομικό κύκλο. Είναι περίπλοκο, επειδή οι παράμετροι που υιοθετούνται ενδέχεται να μην ισχύουν απαραίτητα για όλους τους τομείς της οικονομίας σε μια τέτοια λεπτή περίοδο. Συνεπώς, πρέπει να συγχαρούμε την Επιτροπή για το έργο της στο συγκεκριμένο θέμα. Κατάφερε να συνδυάσει μια αυστηρή μέθοδο με την ευελιξία η οποία είναι απαραίτητη σε αυτές τις οικονομικές συνθήκες. Πράγματι, το να γίνεται πρόβλεψη για αποτίμηση των ad hoc εργαλείων που υιοθετήθηκαν σε εθνικό επίπεδο για να τεθεί τέλος στην κρίση είναι απόδειξη μιας προσέγγισης η οποία δεν είναι μόνο εξόχως επαγγελματική, αλλά και ευαίσθητη.
<P>
Οι κανόνες δικαίου του ανταγωνισμού έχουν εκτεταμένο πεδίο εφαρμογής και ταυτόχρονα είναι εξαιρετικά εξειδικευμένοι. Αυτό θέτει ακόμη μια φορά την Ευρωπαϊκή Ένωση στη θέση του καθοδηγητικού φωτός για τις γειτονικές της χώρες, ιδιαίτερα για τις λιγότερο ανεπτυγμένες. Αυτό βοηθά στην πρόληψη διαχωρισμού και απόκλισης μεταξύ των χωρών που έχουν ηγετικό ρόλο και αυτών που έπονται. Συνεπώς, είναι διπλά σημαντικό να διασφαλιστεί ότι αυτό το καθοδηγητικό φως δεν θα θαμπώσει με κανένα τρόπο. Κατά τη γνώμη μου, ειδική προσοχή πρέπει να δοθεί στην αποτίμηση των διαφόρων σεναρίων μετά την κρίση τα οποία πρέπει να αρχίσουν να εμφανίζονται το 2010.
<P>
Είναι πολύ πιθανό ότι αυτό θα σημαίνει επανεξέταση του βαθμού των διαρθρωτικών αλλαγών τις οποίες χρειάζεται να λάβουμε υπόψη και αποτίμηση της τρέχουσας κατάστασης των διαφόρων βιομηχανιών και τομέων. Σε μια εποχή τέτοιας αβεβαιότητας η λέξη κλειδί πρέπει να είναι σύνεση.
<P>
Θα ήθελα να παροτρύνω την Επιτροπή να εστιάσει τόσο στις μικρομεσαίες επιχειρήσεις όσο και στην ανεργία των νέων, η οποία καθιστά ακόμη μια φορά τον ανταγωνισμό πρόβλημα ευρωπαϊκών διαστάσεων.
<SPEAKER ID="040" NAME="Sari Essayah" AFFILIATION="PPE">
(EN) Κύριε Πρόεδρε, θα ήθελα να επαινέσω την έκθεση για το γεγονός ότι συμπεριέλαβε μια πολύ θετική αναφορά σχετικά με τον ΕΧΠΕ, τον ενιαίο χώρο πληρωμών σε ευρώ. Επανειλημμένα αυτό το Κοινοβούλιο έχει ζητήσει την ταχεία διακίνηση του ΕΧΠΕ, και οι λόγοι είναι απλοί. " αξιολόγηση αντικτύπου της Επιτροπής αναφέρεται σε μελέτη σύμφωνα με την οποία η λειτουργία του ΕΧΠΕ θα εξοικονομούσε 300 δισεκατομμύρια ευρώ στην οικονομία της ΕΕ σε διάρκεια έξι ετών. Αυτές οι εξοικονομήσεις οφείλονται στον αυξημένο ανταγωνισμό μέσω κοινών προτύπων και μεθόδων. Αυτό θα εξοικονομήσει επίσης χρόνο και άγχος για όλους τους Ευρωπαίους οι οποίοι χρειάζεται να πραγματοποιήσουν πληρωμές σε άλλες χώρες.
<P>
Συμφωνώ επίσης σθεναρά με την έκθεση όταν αναφέρει ότι η κρατική στήριξη στις τράπεζες και άλλες εταιρείες κατά τη διάρκεια της οικονομικής κρίσης έχει στρεβλώσει τον ανταγωνισμό. Όπως πολλοί από τους συναδέλφους μου εδώ σήμερα το πρωί, παροτρύνω την Επιτροπή να παράσχει ανάλυση αυτών των στρεβλώσεων.
<P>
Επιτρέψτε μου να προσθέσω μια ακόμη σκέψη σχετικά με την ανάγκη για κοινά πρότυπα και διαδικασίες. Μεγάλος αριθμός εφευρέσεων στο μέλλον θα βασίζεται στις τεχνολογίες των πληροφοριών και των επικοινωνιών. Χρειαζόμαστε μεγαλύτερο ανταγωνισμό στον τομέα των ΤΠΕ, και αυτό θα μπορούσε να ενθαρρυνθεί ενισχύοντας τη χρήση του ανοικτού πηγαίου κώδικα στην Ευρώπη. Αναμένω η Ευρώπη, με αυτόν τον τρόπο, να καταστεί ανταγωνιστικότερη σε αυτόν τον κρίσιμο τομέα σε σχέση με τις "ΠΑ και άλλες σημαντικές οικονομικές περιοχές, όπως είπε προηγουμένως ο κ. Hökmark.
<SPEAKER ID="041" NAME="Danuta Jazłowiecka" AFFILIATION="PPE">
(PL) Κύριε Πρόεδρε, οι συντάκτες του υπό συζήτηση ψηφίσματος ορθά παρατηρούν ότι η οικονομική κρίση ήταν μια εξαιρετική πρόκληση για την πολιτική ανταγωνισμού της ΕΕ. Τα εθνικά και πολιτικά συμφέροντα υπερίσχυσαν επανειλημμένα, όχι μόνο των κανόνων της ελεύθερης αγοράς, αλλά επίσης και της κοινής λογικής. " μεγάλη οικονομική κρίση, οι συνέπειες της οποίας είναι ακόμη αισθητές έως σήμερα στις χώρες της Ευρώπης, ήταν σημαντικός καθοριστικός παράγοντας της πολιτικής ανταγωνισμού το 2009. Ήταν μια περίοδος κατά την οποία υπήρξε χρήση μηχανισμών και μέσων των οποίων βασικός σκοπός ήταν να βοηθήσουν τα χρηματοπιστωτικά ιδρύματα καθώς και ορισμένες μεγάλες επιχειρήσεις οι οποίες αντιμετώπιζαν προβλήματα, και όχι να τηρούν τους κανόνες της οικονομίας της αγοράς, και τις χειρότερες συνέπειες αυτού τις αισθάνθηκαν οι μικρομεσαίες επιχειρήσεις.
<P>
Το ερώτημα είναι αν αυτά που έγιναν θα είναι αποτελεσματικά μακροπρόθεσμα; Τώρα μόλις το διαπιστώνουμε. Συνεπώς, πρέπει να ζητήσουμε από την Επιτροπή να εκπονήσει αξιόπιστες αναλύσεις οι οποίες να δείχνουν το αποτέλεσμα το οποίο είχαν αυτές οι ενισχύσεις στην οικονομία. Αυτό όχι μόνο θα επιτρέψει μια αποτίμηση του τι έγινε, αλλά θα καταστήσει δυνατή μια ταχεία και αποτελεσματική αντίδραση σε παρόμοιες απειλές στο μέλλον.
<SPEAKER ID="042" NAME="George Sabin Cutaş" AFFILIATION="S&amp;D">
(RO) Κύριε Πρόεδρε, η πολιτική ανταγωνισμού διαδραματίζει καίριο ρόλο στην εγγύηση της ανταγωνιστικότητας της ευρωπαϊκής οικονομίας, με τον έλεγχο των κρατικών ενισχύσεων να αποτελεί αναπόσπαστο τμήμα αυτής.
<P>
Ταυτόχρονα, κατά τη διάρκεια της παρούσας κρίσης, η Ευρωπαϊκή Επιτροπή διαπίστωσε την ανάγκη να εγκρίνει κρατικές ενισχύσεις, ειδικά για τον τραπεζικό τομέα, αλλά και για άλλους τομείς οι οποίοι αντιμετώπιζαν δυσκολίες. Τα κράτη μέλη έχουν συνεπώς χορηγήσει μεγάλα ποσά με τη μορφή προγραμμάτων εγγυήσεων, προγραμμάτων αναδιάρθρωσης κεφαλαίων και άλλες μορφές χρηματοδότησης της ρευστότητας τραπεζικών ιδρυμάτων, με στόχο την εξασφάλιση σε αυτά πηγής χρηματοδότησης και εγγυήσεων έναντι κινδύνων.
<P>
Ωστόσο, η Ευρωπαϊκή Επιτροπή πρέπει να παρακολουθεί στενά τον συγκεκριμένο τομέα και να υποβάλει σχέδια για αναδιάρθρωση και ρύθμιση των χρηματοπιστωτικών ιδρυμάτων για να διασφαλιστεί ότι δεν θα συνεχίσουν να υιοθετούν ριψοκίνδυνη συμπεριφορά η οποία θέτει σε κίνδυνο την χρηματοπιστωτική σταθερότητα της Ευρωπαϊκής Ένωσης. Διαφορετικά, οι κρατικές ενισχύσεις βοηθούν μόνο στη διαιώνιση των χρηματοπιστωτικών προβλημάτων στην Ευρωπαϊκή Ένωση.
<SPEAKER ID="043" NAME="Jaroslav Paška" AFFILIATION="EFD">
(SK) Κύριε Πρόεδρε, η κατατεθείσα έκθεση επιβεβαιώνει το γεγονός ότι έχουμε ακόμη πολύ δρόμο να διανύσουμε στην ΕΕ όσον αφορά τον ορθό ανταγωνισμό.
<P>
Ένα καλό παράδειγμα αυτού είναι η γεωργική παραγωγή, όπου τόσο η ΕΕ όσο και τα μεμονωμένα κράτη μέλη επιτρέπουν διάφορες επιδοτήσεις και ενισχύσεις, στρεβλώνοντας έτσι σε πολύ μεγάλο βαθμό το ανταγωνιστικό περιβάλλον. Οι γεωργικές επιχειρήσεις ιδιαίτερα από τα νέα κράτη μέλη υποφέρουν σημαντικά ως αποτέλεσμα της εσφαλμένης πολιτικής επιδοτήσεων της ΕΕ. Οι μεταφορές είναι ένας άλλος τομέας όπου θα είναι απαραίτητο να τροποποιηθεί και να βελτιωθεί θεμελιωδώς το ανταγωνιστικό περιβάλλον. Συνεπώς, θεωρώ πολύ σημαντικό να εγκριθούν οι προτάσεις της Επιτροπής Μεταφορών και Τουρισμού, οι οποίες εύστοχα εφιστούν την προσοχή στη στρέβλωση του ανταγωνισμού και μεταξύ μεμονωμένων τύπων μεταφορών.
<P>
Σε κάθε περίπτωση, η έκθεση είναι καλή και εμπνευσμένη, και είναι σημαντικό να χρησιμοποιηθεί αποτελεσματικά για να βελτιώσει το περιβάλλον ανταγωνισμού στην ΕΕ.
<SPEAKER ID="044" NAME="Alajos Mészáros" AFFILIATION="PPE">
(HU) Κύριε Πρόεδρε, η κατάσταση η οποία δημιουργήθηκε από την οικονομική και χρηματοπιστωτική κρίση έχει αφήσει τη σφραγίδα της στον τόνο της έκθεσης της Επιτροπής. Παρά ταύτα, είναι μια καλή έκθεση, όπως αντικατοπτρίζεται στο ψήφισμα του Κοινοβουλίου. Ωστόσο, υπάρχουν σημεία όπου το έργο θα μπορούσε να βελτιωθεί στο εγγύς μέλλον, πρωτίστως στον τομέα της πρόληψης και της κατάλληλης ενημέρωσης. Χωρίς συνεργασία, δεν θα μπορέσουμε να ανακάμψουμε από την κρίση, και συνεπώς είναι πολύ σημαντικό η Επιτροπή να μας διαβεβαιώσει ότι θα μας παρέχει διαρκή ενημέρωση σχετικά με τα ήδη επιτευχθέντα αποτελέσματα. " συμμόρφωση με τους κανόνες ανταγωνισμού και η εφαρμογή τους είναι ένα από τα κλειδιά για τη επιτυχία της ενιαίας αγοράς. Υπάρχουν ακόμη αγορές πρώτων υλών στον τομέα της ενεργειακής πολιτικής, για παράδειγμα, όπου η διαφάνεια χρειάζεται να αυξηθεί. Παρομοίως, ο ανταγωνισμός δεν είναι πλήρως εγγυημένος σε κάθε τμήμα του τομέα της ενέργειας. Γι' αυτό επείγει να εφαρμοστεί το δεύτερο πακέτο της εσωτερικής αγοράς και το τρίτο πακέτο για την ενέργεια. Το αίτημα για ενδελεχέστερη έρευνα του ανταγωνισμού σε άλλον τομέα, ήτοι στον τομέα των γεωργικών προϊόντων διατροφής, είναι ένα πολύ επίκαιρο βήμα. Μέσα από μια μελέτη, πρέπει να εντοπίσουμε τους μεγαλύτερους προμηθευτές και διανομείς οι οποίο ευθύνονται για την στρέβλωση του ανταγωνισμού στην αγορά.
<SPEAKER ID="045" NAME="Elena Băsescu" AFFILIATION="PPE">
(RO) Κύριε Πρόεδρε, θα ήθελα να τονίσω πόσο σημαντικό είναι να εκπονηθούν σαφείς κανόνες ανταγωνισμού οι οποίοι θα εξυπηρετούν και θα είναι χρήσιμοι για τις ΜΜΕ. Είναι ιδιαίτερα σημαντικοί για ολόκληρη την ευρωπαϊκή οικονομία, για να μην αναφέρουμε το τεράστιο δυναμικό καινοτομίας το οποίο προσφέρουν. Ως προς αυτό, πιστεύω ότι θα ήταν ενδεδειγμένο να περιληφθεί κεφάλαιο αφιερωμένο στις μικρές επιχειρήσεις, με έμφαση στον θεμιτό ανταγωνισμό. " πολιτική ανταγωνισμού πρέπει να βοηθά στην προώθηση και εφαρμογή των ανοικτών προτύπων και της διατροπικότητας. Αυτό θα προλάμβανε την εφαρμογή τεχνολογικού εγκλωβισμού από τους παράγοντες της αγοράς.
<P>
Θα ήθελα να ολοκληρώσω λέγοντας ότι η εφαρμογή επιτυχούς πολιτικής ανταγωνισμού και η χωρίς περιορισμούς λειτουργία της εσωτερικής αγοράς αποτελούν προϋποθέσεις για βιώσιμη οικονομική ανάπτυξη στην Ευρωπαϊκή Ένωση.
<SPEAKER ID="046" NAME="Mairead McGuinness" AFFILIATION="PPE">
(EN) Κύριε Πρόεδρε, επιτρέψτε μου να εστιάσω στην παράγραφο 90 αυτής της έκθεσης, η οποία αναφέρει ότι ο ανταγωνισμός στη γεωργική παραγωγή αποτελεί προϋπόθεση για τη μείωση των τιμών για τους καταναλωτές στις χώρες της ΕΕ. Αυτό είναι εν μέρει ακριβές, αλλά φοβάμαι ότι δεν καλύπτει εντελώς όλες τις σημαντικές παραμέτρους. Έχουμε μεταξύ μας μια συζήτηση, και σε συγκεκριμένες ομάδες σε αυτό το Κοινοβούλιο, σχετικά με το τι συμβαίνει στις γεωργικές αγορές και γιατί δεν υπάρχει δίκαιη μεταφορά της τελικής τιμής την οποία, εμείς, ως καταναλωτές, πληρώνουμε για τρόφιμα σε αυτούς οι οποίοι παράγουν αυτά τα τρόφιμα.
<P>
Πρόκειται για ένα σοβαρό πρόβλημα σε μια περίοδο όπου μεταρρυθμίζουμε τη γεωργική πολιτική, απειλώντας να περικόψουμε τον προϋπολογισμό για τη γεωργία και μην κοιτάζοντας τις ατέλειες σε αυτή την αγορά. Για αυτό η έκθεση θα έπρεπε να λέγει πολλά περισσότερα σχετικά με αυτό το ζήτημα. " Επιτροπή παροτρύνεται να εξετάσει τον ανταγωνισμό στον τομέα των γεωργικών προϊόντων διατροφής: ναι, παρακαλώ, και να τον εξετάσετε και τον τομέα του λιανεμπορίου αλλά στη συνέχεια πάψτε να κοιτάζετε και κάνετε κάτι σχετικά με αυτό! Είμαστε σπουδαίοι στα λόγια σε αυτό το Σώμα, αλλά όχι τόσο καλοί στη δράση.
<P>
Έχω να κάνω μια ακόμη επισήμανση σε σχέση με τον ανταγωνισμό. Υποβάλω ορισμένες καταγγελίες στην Επιτροπή εξ ονόματος των ψηφοφόρων. Ο ασήμαντος πολίτης δεν εισακούεται έναντι του κράτους, και θα ήθελα η Επιτροπή αυτό να το σημειώσει: ότι υπάρχουν ορισμένες καταγγελίες τις οποίες εγώ, ως βουλευτής, δεν έχω ...
<P>
(Ο Πρόεδρος διακόπτει την ομιλήτρια)
<SPEAKER ID="047" NAME="Πρόεδρος">
Σας ευχαριστώ, κυρία McGuinness. Μπορεί να είναι συναφές σε μελλοντικές συζητήσεις αυτής της φύσης να ακούμε και τη γνώμη της Επιτροπής Γεωργίας και Ανάπτυξης της Υπαίθρου.
<SPEAKER ID="048" NAME="Czesław Adam Siekierski" AFFILIATION="PPE">
(PL) Κύριε Πρόεδρε, η εσωτερική αγορά πρέπει να είναι ελεύθερη, αποτελεσματική, δυναμική και καινοτόμος. " κατάλληλη πολιτική ανταγωνισμού είναι το σωστό εργαλείο για την επίτευξη αυτού του στόχου. Αν ο ανταγωνισμός λειτουργεί κανονικά στην αγορά προϊόντων και υπηρεσιών, μπορούμε να εγγυόμαστε καλύτερη ποιότητα, χαμηλότερες τιμές και μεγαλύτερη επιλογή για τον καταναλωτή. Είναι θετικό το γεγονός ότι κάνουμε αυτές τις ετήσιες αξιολογήσεις της πολιτικής ανταγωνισμού. Μια τέτοια εξέταση, με το όφελος της εκ των υστέρων θεώρησης, είναι πολύ διδακτική. " αποτελεσματική χρήση του εργαλείου της πολιτικής ανταγωνισμού επέτρεψε τη βελτίωση της οικονομικής σταθερότητας και τον μετριασμό των συνεπειών της οικονομικής κρίσης για επιχειρήσεις και καταναλωτές. Είναι απαραίτητο να βελτιωθεί ο ανταγωνισμός στις αγορές φαρμάκων και ενέργειας. Ας θυμηθούμε ότι ένα μονοπώλιο, είτε ιδιωτικό είτε κρατικό, περιορίζει τον ανταγωνισμό. Αξίζει να τονιστεί ότι οι αλλαγές στην κοινή γεωργική πολιτική σημαίνουν ότι οι επιδοτήσεις και η εξωτερική στήριξη δεν θα περιορίζουν τώρα την ανταγωνιστικότητα.
<SPEAKER ID="049" NAME="Štefan Füle" LANGUAGE="EN">
Κύριε Πρόεδρε, η Επιτροπή σημειώνει το αίτημα του Κοινοβουλίου για περισσότερη διαφάνεια, διάλογο και ενημέρωση σχετικά με την πολιτική ανταγωνισμού. Θα συνεχίσουμε να σας ενημερώνουμε σχετικά με σημαντικές αποφάσεις πολιτικής που αφορούν τον ανταγωνισμό και θα προσπαθήσουμε να λάβουμε υπόψη τα αιτήματά σας στην απάντησή μας στο ψήφισμα, είτε στην επόμενη έκθεση σχετικά με την πολιτική ανταγωνισμού είτε σε απάντηση επί τούτου, όπως ζήτησε ο κ. Bütikofer και άλλοι βουλευτές.
<P>
Σημειώνω το αίτημά σας για τομεακές έρευνες σε ορισμένες αγορές. " εμπειρία του παρελθόντος δείχνει ότι η δίκαιη και σταθερή εφαρμογή καθαυτή παράγει θετικά αποτελέσματα στον ανταγωνισμό στο σύνολο ενός τομέα. Οι τομεακές έρευνες δεν είναι πάντοτε ο καλύτερος τρόπος για να εφαρμόσουμε τους κανόνες μας σε συγκεκριμένο τομέα. Είναι πολύ δαπανηρές όσον αφορά τους πόρους και πρέπει να χρησιμοποιούνται μόνο όταν οι στόχοι πολιτικής της Επιτροπής καθιστούν την έρευνα απαραίτητη.
<P>
Μπορώ να επιβεβαιώσω εκ νέου ότι τα προσωρινά μέτρα κρατικών ενισχύσεων που σχετίζονται με την κρίση είναι όντως προσωρινά. Θα ήθελα να απαντήσω σε μερικές από τις ερωτήσεις σας πραγματικά τηλεγραφικά λόγω του περιορισμένου διαθέσιμου χρόνου.
<P>
Καταρχάς, όσον αφορά τις επενδύσεις και τον χρηματοπιστωτικό τομέα, η διαβούλευση συνεχίζεται για τις κατευθυντήριες γραμμές όσον αφορά τη διάσωση και την αναδιάρθρωση.
<P>
Δεύτερον, για τις μεταφορές, η Επιτροπή ετοιμάζει Πράσινη Βίβλο για το μέλλον των μεταφορών, η οποία αναμένεται να εγκριθεί τον Μάρτιο 2011. Αυτή θα περιγράφει αρκετές προτάσεις για την επιτάχυνση της ολοκλήρωσης της εσωτερικής αγοράς για τις μεταφορές.
<P>
Τρίτον, για τις υπηρεσίες γενικού οικονομικού συμφέροντος, η Επιτροπή θα υποβάλει έκθεση για το θέμα αυτό στο πρώτο τρίμηνο του τρέχοντος έτους.
<P>
Τέταρτον για την ψηφιακή ατζέντα, η Επιτροπή συμφωνεί πλήρως με τη σημασία προαγωγής μιας πραγματικά ολοκληρωμένης ψηφιακής εσωτερικής αγοράς.
<P>
Πέμπτον, για τις ΜΜΕ, οι ισότιμοι όροι ανταγωνισμού για όλες τις εταιρείες, μεγάλες και μικρές, είναι ουσιώδης προϋπόθεση για να ακμάσουν. " επιβολή από την Επιτροπή των κανόνων ανταγωνισμού είναι ουσιώδης για να το καταστήσουμε δυνατό. Έχουμε επίσης κανόνες στοχευμένων κρατικών ενισχύσεων για τις ΜΜΕ, την καινοτομία, την έρευνα και την ανάπτυξη και τις πράσινες τεχνολογίες.
<P>
Τον επόμενο Ιούνιο, ο Αντιπρόεδρος Almunia θα σας παρουσιάσει την έκθεση για την πολιτική ανταγωνισμού 2010. Εν τω μεταξύ, θα σας τηρεί ενήμερους για τα θέματα τα οποία εγείρατε και, σε σχέση με την παράγραφο 4 της έκθεσης του Κοινοβουλίου, θα δοθούν οδηγίες στις υπηρεσίες της ΓΔ Ανταγωνισμού να σας απαντούν αναλυτικότερα.
<SPEAKER ID="050" NAME="Πρόεδρος">
Θα τελειώσουμε με την ομιλία του εισηγητή, κ. Eppink, τον οποίο, φυσικά, συγχαίρουμε, καθώς η πλειονότητα των συναδέλφων του έχει εγκωμιάσει την εργασία του ως συντάκτη αυτής της έκθεσης.
<SPEAKER ID="051" NAME="Derk Jan Eppink" LANGUAGE="EN">
Κύριε Πρόεδρε, θα ήθελα να ευχαριστήσω τον κ. Επίτροπο, ο οποίος είναι σήμερα εδώ αντικαθιστώντας τον συνάδελφό του. Χαιρετίζω την πρωτοβουλία της Επιτροπής όσον αφορά τη συλλογική αρωγή, η οποία είναι μια από μακρού αναμενόμενη πρωτοβουλία. Αναφέρεται επίσης στην έκθεση, και πιστεύω ότι είναι προς το συμφέρον των καταναλωτών - υπό τον όρο ότι ορίζεται καλώς και νομοθετείται καλώς. Πιστεύω ότι είναι καλή. Θα αρχίσουμε με την Πράσινη Βίβλο για να δούμε ποιες είναι οι διάφορες απόψεις. Χαιρετίζω αυτό το γεγονός.
<P>
Στον τραπεζικό τομέα, έχουμε μια πολύ περίεργη κατάσταση: οι κρατικές ενισχύσεις είναι σε διάφορα επίπεδα σε διάφορες χώρες, σε διάφορα στάδια. Σε ορισμένες χώρες, όπως η Ισπανία, στον τραπεζικό τομέα, οι περιφερειακές τράπεζες (cajas) ιδιαίτερα αντιμετωπίζουν προβλήματα, και εδώ, η υποστήριξη ζωτικών λειτουργιών από την Ευρωπαϊκή Τράπεζα είναι απαραίτητη - παρότι η ΕΚΤ, όπως επισήμανε ο κ. Lamberts σε 30 δευτερόλεπτα, διατρέχει τον κίνδυνο να έχει πολλά επισφαλή στοιχεία ενεργητικού. Αυτό καθιστά κατά κάποιον τρόπο την ΕΚΤ επισφαλή τράπεζα - κάτι το οποίο δεν πρέπει να συμβεί.
<P>
Σε άλλες χώρες, τα κράτη προσπαθούν να αποδεσμευθούν από τον τραπεζικό τομέα, και εδώ υπάρχει ο κίνδυνος της προίκας. Θεωρώ ότι δεν μπορείτε να απαντήσετε σε αυτό το θέμα της προίκας -είναι κάτι για τον Επίτροπο- αλλά θα ήταν πολύ άδικο για τις άλλες τράπεζες που δεν έλαβαν κρατικές ενισχύσεις αν ορισμένες οι οποίες έχουν ανακάμψει ή χρειάζονται ανάνηψη ξαφνικά λάβουν ενισχύσεις. Για αυτό πρέπει να εξετάσουμε το θέμα των ισότιμων όρων.
<P>
Τέλος, έρχομαι στο θέμα της συνέχειας που δίδεται στις επισημάνσεις των εκθέσεων, επειδή υπήρξαν ορισμένες παρατηρήσεις από την κ. in 't Veld, την κ. Gáll και τον κ. Bütikofer οι οποίες ήταν εύστοχες. Είχαμε μια έκθεση το περασμένο έτος, έχουμε μια έκθεση εφέτος και θα έχουμε πιθανόν παρόμοια έκθεση το επόμενο έτος. Όλα παραμένουν τα ίδια. Φαίνεται κάπως σαν μια ιεροτελεστία του Βατικανού όπου έχουμε τα ίδια πράγματα ξανά και ξανά. Πιστεύω ότι πρέπει να κοιτάξουμε τη συνέχεια που δίδεται στις ερωτήσεις που έχουμε θέσει, και προτείνω ο εισηγητής και ο προηγούμενος εισηγητής να έρχονται σε επικοινωνία με τον Επίτροπο και τον Γενικό Διευθυντή της ΓΔ Ανταγωνισμού για να βλέπουμε ποια συνέχεια έχει δοθεί στο αίτημα το οποίο υποβάλαμε.
<P>
Χρειάζεται να έχουμε μια έκθεση η οποία να εφαρμόζεται σωστά όσον αφορά την παροχή πληροφοριών. Γι' αυτό προτείνω να έχουμε μια κανονική παρακολούθηση της συνέχειας που δίδεται, στην οποία η κ. in 't Veld σίγουρα θα με υποστηρίξει, για να δούμε τι κάνει η Επιτροπή.
<SPEAKER ID="052" NAME="Πρόεδρος">
Σας ευχαριστώ, κύριε Eppink. Είμαι βέβαιος ότι θα έχετε παρατηρήσει την αντίδραση των συναδέλφων σας, και αυτή κατά πάσα πιθανότητα σημαίνει ότι η πρότασή σας θα έχει την απαραίτητη υποστήριξη.
<P>
" συζήτηση έληξε.
<P>
" ψηφοφορία θα διεξαχθεί σήμερα Πέμπτη.

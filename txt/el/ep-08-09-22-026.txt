<CHAPTER ID="026">
Βελτίωση της ποιότητας κατάρτισης των εκπαιδευτικών (σύντομη παρουσίαση) 
<SPEAKER ID="186" NAME="Πρόεδρος">
Το επόμενο στοιχείο είναι η έκθεση που συντάχθηκε από την κ. Maria Badia i Cutchet, εκ μέρους της Επιτροπής Πολιτισμού και Παιδείας, περί της βελτίωσης της ποιότητας κατάρτισης των εκπαιδευτικών.
<SPEAKER ID="187" NAME="Maria Badia i Cutchet">
εισηγήτρια. - (ES) Κυρία Επίτροπε, πιστεύω ότι μπορούμε να συμφωνήσουμε όλοι στο ότι μια έκθεση που αφορά σε ένα θέμα τόσο επίκαιρο και ζωτικής σημασίας, όπως είναι η ποιότητα της κατάρτισης των εκπαιδευτικών, είναι καλά νέα, δεδομένου ότι σκοπός της κατάρτισης των εκπαιδευτικών είναι πολύ απλά η βελτίωση της εκπαίδευσης των μαθητών και η προσφορά γνώσης που τους εφοδιάζει με διανοητική ωριμότητα και κριτικό τρόπο σκέψης ενώ παράλληλα τους προσφέρει τις απαραίτητες δεξιότητες για να έχουν δυνατότητα συμμετοχής σε μια κοινωνία ολοένα περισσότερο ανταγωνιστική και απαιτητική.
<P>
Αποτελεί κοινή ανησυχία για πολλούς ενδιαφερόμενους, τους μαθητές και τους γονείς τους, τον κλάδο των εκπαιδευτικών και τους επικεφαλής των επιχειρήσεων μεταξύ άλλων. Στην Ευρώπη υπάρχουν αυτήν τη στιγμή πάνω από έξι εκατομμύρια εκπαιδευτικοί, επιφορτισμένοι με αυτόν το ζωτικής σημασίας ρόλο για την ανάπτυξη της γνώσης και των δεξιοτήτων των νέων ανθρώπων της κοινωνίας και οι οποίοι συμβάλλουν αποφασιστικά στη βελτίωση των δυνατοτήτων για οικονομική ανάπτυξη και μεγαλύτερη ανταγωνιστικότητα.
<P>
Οι υπάρχουσες συνθήκες εργασίας σε αυτόν τον τομέα είναι πιο περίπλοκες και πιο απαιτητικές: Οι αίθουσες διδασκαλίας είναι πιο ετερόκλητες από κοινωνικής και πολιτισμικής άποψης, η διδασκαλία συμπυκνωμένης ύλης είναι εις βάρος της εξατομικευμένης διδασκαλίας, οι εκπαιδευτικοί έχουν μετατραπεί από ex-cathedra σε επιμελητές τάξης. Υπάρχει, επίσης, η απαίτηση καλής γνώσης ξένων γλωσσών και τεχνολογιών πληροφοριών και επικοινωνιών (οι γνωστές ΤΠΕ), όχι μόνο ως εργαλείο μετάδοσης της γνώσης αλλά και για να υπάρχει δυνατότητα να χρησιμοποιηθούν ως εργαλείο διδασκαλίας.
<P>
Τα δεδομένα που έχουμε στη διάθεσή μας δείχνουν ότι υπάρχουν ανεπάρκειες στην ποιότητα της διδασκαλίας, γεγονός που συνδυάζεται με την αυξημένη, όπως προαναφέρθηκε, περιπλοκότητα του επαγγέλματος, ενώ αποκτά ζωτική σημασία η μεγαλύτερη επένδυση στην κατάρτιση των εκπαιδευτικών, τόσο κατά τη διάρκεια της αρχικής, όσο και της συνεχούς κατάρτισης, υπογραμμίζοντας συγχρόνως την ανάγκη μεγαλύτερης υποστήριξης στα πρώτα χρόνια της διδασκαλικής καριέρας.
<P>
Υπάρχει επίσης μια ολόκληρη σειρά σχετιζόμενων θεμάτων που θα πρέπει να ληφθούν υπόψη: οι αξιόλογες διαφορές στους μισθούς μεταξύ των χωρών και οι διαφορές που σχετίζονται με τις μέσες αμοιβές εντός της ίδιας χώρας, το υψηλό ποσοστό ηλικιωμένων εργαζομένων, σε ορισμένες περιπτώσεις συνθήκες εργασίας που δε δίνουν κίνητρα, ο μικρός αριθμός ανθρώπων που επιθυμεί να προσχωρήσει στο επάγγελμα, κ.λπ.
<P>
" παρούσα έκθεση συντάχθηκε με αυτό το συγκείμενο. Κάνει διάφορες συστάσεις, τις οποίες θα συνοψίσω ευθύς αμέσως:
<P>
Πρώτον, χρειάζεται να προσελκύσουμε καλύτερους υποψηφίους στο επάγγελμα. Αυτός είναι ένας παράγοντας που συνδέεται στενά με τη βελτίωση της κοινωνικής εικόνας και με τις αποδοχές του επαγγέλματος του εκπαιδευτικού. Αυτό προϋποθέτει βελτίωση των συνθηκών εργασίας του διδασκαλικού επαγγέλματος, μέσω της διατύπωσης προτάσεων για την υποστήριξη των καθηγητών στα πρώτα χρόνια εργασίας τους. Οι νεαροί εκπαιδευτικοί θα μπορούσαν να επωφεληθούν από τις γνώσεις παλαιότερων καθηγητών, με τρόπο που θα μείωνε τις ώρες που βρίσκονται σε επαφή με τους μαθητές και έτσι θα αφιέρωναν περισσότερο χρόνο στην εφαρμοσμένη έρευνα και στη μετάδοση γνώσης.
<P>
Προϋποθέτει, επίσης, την επένδυση στην αρχική και συνεχή κατάρτιση των εκπαιδευτικών, γεγονός που θα οδηγήσει σε συμβατότητα μεταξύ της πανεπιστημιακής κατάρτισης και της επαγγελματικής ανέλιξης και θα διευκολύνει την αναβάθμιση των προσόντων και των δεξιοτήτων για το υπάρχον διδακτικό προσωπικό.
<P>
Τρίτον, χρειάζεται να προωθηθεί η ανταλλαγή ορθής πρακτικής, με ενίσχυση μέσω προγραμμάτων κινητικότητας, ιδιαίτερα με το πρόγραμμα Comenius, το οποίο επίσης συμβάλλει θετικά στην αναβάθμιση των γλωσσικών δεξιοτήτων.
<P>
Τέταρτον, χρειάζεται να προωθηθεί η λήψη αποφάσεων σε επίπεδο σχολείου, με άλλα λόγια, η δημιουργία μεγαλύτερης αυτονομίας, λαμβάνοντας υπόψη τις διαφορές υποβάθρου που υπάρχουν σε κάθε σχολείο και τους διάφορους παράγοντες που εμπλέκονται σε κάθε σχολική κοινότητα: γονείς, πολιτισμικά δρώμενα σε τοπικό επίπεδο, κ.λπ.
<P>
Κυρία Επίτροπε, αυτή η έκθεση, που βρίσκεται σε συμφωνία με τις διατάξεις του άρθρου 149 της Συνθήκης της Ευρωπαϊκής Ένωσης για την εκπαίδευση και την κατάρτιση, δε θα είναι δεσμευτική για τις κυβερνήσεις των κρατών μελών. Μολαταύτα, είναι ένα ψήφισμα το οποίο δεν πρέπει σαφώς να περιφρονήσουμε.
<P>
Βασικά ζητήματα, όπως αυτά που σχετίζονται με την εκπαίδευση, είναι, επίσης, στενά συνδεδεμένα με τις αξίες της μελλοντικής Ευρώπης και της ευρωπαϊκής ιθαγένειας και επομένως ζητώ από την Επιτροπή να υποστηρίξει αυτήν την έκθεση που συντάχθηκε από την Επιτροπή Πολιτισμού και να υπερασπιστεί στο έπακρο τις προτάσεις που αυτή περιλαμβάνει ενώπιον του Συμβουλίου.
<P>
Κυρίες και κύριοι, στη διάρκεια των συνομιλιών μας αντιλαμβανόμαστε συχνά πόση σημασία έχει να αναλογιστούμε τι είδους χώρας θα κληροδοτήσουμε στα παιδιά μας. Θα πρέπει επίσης να αναλογιστούμε σε τι είδος πολιτών θα παραδώσουμε τις χώρες μας, καθώς και ότι πρόκειται για έναν τομέα στον οποίο η εκπαίδευση έχει ουσιαστικό ρόλο να διαδραματίσει.
<SPEAKER ID="188" NAME="Ján Figeľ">
Μέλος της Επιτροπής. - Κύριε Πρόεδρε, διακεκριμένα μέλη του Ευρωπαϊκού Κοινοβουλίου, χαιρετίζω θερμά αυτήν την έκθεση, ειδικά επειδή είμαι ο υπεύθυνος για θέματα εκπαίδευσηςΕπίτροπος. Θα ήθελα να ευχαριστήσω την κ. Maria Badia i Cutchet και την Επιτροπή Πολιτισμού και Παιδείας για το έργο τους.
<P>
" Επιτροπή πιστεύει, κατά τον ίδιο βαθμό με εσάς, ότι όλα τα κράτη μέλη βρίσκονται αντιμέτωπα με σημαντικές αλλαγές, κατά τη διάρκεια των προσπαθειών τους να βελτιώσουν τα εκπαιδευτικά και επιμορφωτικά τους συστήματα, ιδίως σε σχέση με την άνοδο της ποιότητας. Έχουμε επανηλειμένα συζητήσει και σας υπενθυμίζω εκ νέου τη σημασία των βασικών αρμοδιοτήτων καθώς και την ευθυδικία και την αποτελεσματικότητα των συστημάτων μας. Αυτές οι προκλήσεις δεν μπορούν να αντιμετωπιστούν ή να απεικονιστούν πλήρως, εάν εκλείπει ο αποφασιστικός παράγοντας των υψηλών επιπέδων ποιότητας στον εκπαιδευτικό κλάδο. " ποιότητα κατάρτισης των εκπαιδευτικών είναι ο κρίσιμος παράγοντας για τον εκσυγχρονισμό του εκπαιδευτικού μας συστήματος και για την επίτευξη ευθυδικίας και αποτελεσματικότητας. Χωρίς εκπαιδευτικούς αυτού του είδους, είναι δύσκολο να επιτευχθεί οποιαδήποτε βελτίωση.
<P>
Οι ιδιαίτερες προκλήσεις που αντιμετωπίζουν οι δάσκαλοι αυξάνονται διαρκώς, καθώς τα οικονομικά, κοινωνικά και εκπαιδευτικά πλαίσια γίνονται πιο περίπλοκα και τα σχολεία και οι αίθουσες διδασκαλίας πιο ετερόκλητα και πιο διαφορετικά. Στη σημερινή συζήτηση επί της πρώτης έκθεσης μιλήσαμε για δημιουργικότητα και καινοτομία. Μπορούμε να επιτύχουμε μεγαλύτερη δημιουργικότητα και καινοτομία στη μαθητική διδασκαλία, εάν έχουμε δημιουργικούς και καινοτόμους εκπαιδευτικούς στα σχολεία μας.
<P>
Πρέπει να προσελκύσουμε τους ιδανικότερους υποψήφιους στον εκπαιδευτικό κλάδο. Πρέπει να τους προσφέρουμε την καλύτερη δυνατή προετοιμασία για την καριέρα τους, ενώ αυτό που έχει μέγιστη σημασία είναι να συνεχίσουμε να επιμορφώνουμε και να συμβάλλουμε στην εξέλιξη των εκπαιδευτικών μας σε όλη τη διάρκεια της καριέρας τους. Το ζήτημα είναι, όπως το θέσατε και εσείς κ. Badia i Cutchet, η πρόσληψη και οι αποδοχές των εκπαιδευτικών.
<P>
Κάθε καθηγητής πρέπει, επίσης, να είναι αυτόνομος μαθητευόμενος, να αναλογίζεται συχνά τον τρόπο διδασκαλίας της ή του, μαθαίνοντας από τους συναδέλφους της ή του και αναζητώντας νέους τρόπους για να αναπτύσσει γνώσεις και δεξιότητές, καθώς και για να ικανοποιεί τις μεμονωμένες ανάγκες των μαθητών. Κάθε καθηγητής πρέπει επίσης να είναι δια βίου μαθητευόμενος. Ένας εκπαιδευτικός δεν μπορεί να διδάξει τη δια βίου μάθηση, εάν ο ίδιος ή η ίδια δεν είναι δια βίου μαθητευόμενοι. Μια αρχική εκπαίδευση τριών ή τεσσάρων ετών δεν επαρκεί σε καμία περίπτωση για να εφοδιάσει έναν εκπαιδευτικό για ολόκληρη τη διδασκαλική ζωή του. Μόνο εάν βρίσκονται σε διαρκή διαδικασία μάθησης οι εκπαιδευτικοί, θα μπορούν να είναι ενήμεροι και να παρέχουν εκείνες τις δυνατότητες μάθησης που χρειάζεται πραγματικά ο κάθε μαθητής.
<P>
Διαπίστωσα με ιδαίτερη ικανοποίηση ότι υπάρχει εξίσου μεγάλη ομοφωνία σε αυτά τα θέματα, όπως υπήρχε και στο Συμβούλιο, τον προηγούμενο Νοέμβριο, μεταξύ των Υπουργών.
<P>
Πρέπει λοιπόν τώρα να βασιστούμε σε αυτές τις καλές προθέσεις και σε αυτήν την ομοφωνία για να εισάγουμε πραγματικές βελτιώσεις στην κατάρτιση των εκπαιδευτικών. Πρέπει να ενθαρρύνουμε τα κράτη μέλη να επενδύσουν περισσότερο στην ανάπτυξη του διδασκαλικού τους προσωπικού. Τρεις ή τέσσερεις μέρες συνεχούς κατάρτισης ανά χρόνο απλώς δεν είναι αρκετές. " υποστήριξη της μετατόπισης για τους νέους εκπαιδευτικούς, επίσης, πρέπει να βελτιωθεί και να επεκταθεί. Πρέπει να ενθαρρύνουμε τα κράτη μέρη να βελτιώσουν την ποιότητα της συνεχούς τους κατάρτισης και να διασφαλίσουν ότι παρέχει τα είδη των πρακτικών δεξιοτήτων διδασκαλίας που οι εκπαιδευτικοί έχουν πραγματικά ανάγκη στο παρόν αλλά και στο μέλλον.
<P>
Πρέπει να προάγουμε τις ηγετικές ικανότητες στα σχολεία. Τα σχολεία στις μέρες μας συνιστούν σημαντικότατους οργανισμούς που επηρεάζουν τις ζωές εκατοντάδων χιλιάδων ανθρώπων. Πρέπει να έχουν κατάλληλη διαχείριση και διεύθυνση, αλλά κυρίως πρέπει να καθοδηγούνται από μια ηγετική ομάδα με ξεκάθαρο όραμα για εκπαίδευση υψηλής ποιότητας για όλους τους μαθητές.
<P>
Σας ευχαριστώ και πάλι για την έκθεσή σας και την αφοσίωσή σας. Ευελπιστώ να συνεχιστούν τόσο οι συνομιλίες μας, όσο και η συνεργασία μας επί αυτού του σημαντικού θέματος.
<SPEAKER ID="189" NAME="Πρόεδρος">
" συζήτηση έληξε.
<P>
" ψηφοφορία θα διεξαχθεί αύριο.
<P>
Γραπτές δηλώσεις (άρθρο 142 του Κανονισμού)
<SPEAKER ID="190" NAME="Nicodim Bulzesc  " AFFILIATION="PPE-DE">
γραπτώς. - " έκθεση βασίστηκε στην ανακοίνωση της Ευρωπαϊκής Επιτροπής "Βελτίωση της Ποιότητας Κατάρτισης των Εκπαιδευτικών" (SEC(2007)0931) και τονίζει την ανάγκη μεταρρύθμισης των εθνικών εκπαιδευτικών συστημάτων προκειμένου να βελτιωθεί η κατάρτιση των εκπαιδευτικών.
<P>
Ο εισηγητής τόνισε ορισμένα πολύ σημαντικά γεγονότα, όπως η δυσκολία διατήρησης των καλύτερων υποψηφίων για το διδασκαλικό επάγγελμα, η χαμηλή πληρωμή των εκπαιδευτικών σε πολλές χώρες, η χαμηλή κοινωνική κατάσταση των εκπαιδευτικών, το χαμηλό επίπεδο των εκπαιδευτικών στην εκμάθηση ξένων γλωσσών και πολλά άλλα.
<P>
Προκειμένου να επιλυθούν όλα αυτά τα προβλήματα, θα πρέπει να εφαρμοστεί μια συνεκτική, πολυσύνθετη και ολοκληρωμένη στρατηγική σε ολόκληρη την ΕΕ. Θα πρέπει να διαθέτουμε περισσότερα προγράμματα κατάρτισης για εκπαιδευτικούς και αυτά θα πρέπει να οργανώνονται με τέτοιον τρόπο, ώστε τα προσόντα που θα αποκτηθούν στο τέλος να αναγνωρίζονται σε όλα τα κράτη μέλη. Προκειμένου να επιτευχθεί αυτό, πρέπει να μοιραστούμε την ευθύνη με τις εθνικές κυβερνήσεις, καθώς μπορεί εμείς να έχουμε την επιθυμία, αλλά αυτοί έχουν την αρμοδιότητα μεταρρύθμισης του εκπαιδευτικού συστήματος.
<P>
Ελπίζω αυτή η έκθεση να αποτελέσει το πρώτο βήμα μιας μακράς διαδικασίας, που θα ολοκληρωθεί με την πραγματική βελτίωση της ποιότητας κατάρτισης των εκπαιδευτικών σε ολόκληρη την Ευρωπαϊκή Ένωση.
<SPEAKER ID="191" NAME="Lívia Járóka  " AFFILIATION="PPE-DE">
γραπτώς. - Οι Ρομά που διαμένουν σε χώρες της Ευρώπης, λαμβάνουν εκπαίδευση χαμηλής ποιότητας, με τη μορφή ταξικά διαχωρισμένης κατάρτισης και σε αίθουσες διδασκαλίας αποκλειστικά για αθίγγανους, όχι μόνο στις μετακομμουνιστικές χώρες, αλλά και γενικότερα στην Ευρώπη. Τα παιδιά των Ρομά αντιμετωπίζουν δυσκολίες στη λήψη ποιοτικής εκπαίδευσης, τόσο σε νέα όσο και σε παλαιά κράτη μέλη. Ο γεωγραφικός διαχωρισμός των Ρομά αποτελεί ένα τεράστιο εμπόδιο για την ισότητα στην εκπαίδευση. Οι συνθήκες διαβίωσης των Ρομά δυσχεραίνουν την ανάληψη των απαραίτητων μέτρων, στο μακροχρόνιο αγώνα για την εξάλειψη του φαινόμενου με αίθουσες διδασκαλίας, που προορίζονται μόνο για αθίγγανους. " πρόοδος που θα σημειωθεί σε αυτόν τον αγώνα, εξαρτάται από τους εκπαιδευτικούς που διαθέτουν προσόντα υψηλού επιπέδου, είτε αυτοί προέρχονται από τις τάξεις των Ρομά, είτε των μη Ρομά, οι οποίοι θα διασφαλίσουν την ουσιαστική ανάπτυξη των παιδιών Ρομά και θα συμβάλλουν στη μεταβολή της υπάρχουσας κατάστασης πραγμάτων. Διασφαλίζοντας ότι υπάρχουν εκπαιδευτικοί με προσόντα υψηλού επιπέδου, που θα προσφέρουν στα παιδιά Ρομά τις προκλήσεις που παρέχονται στα παραδοσιακά σχολεία, διαπιστώνουμε πολύ μεγάλη συνάφεια με την κατάρτιση που λαμβάνουν οι μελλοντικοί εκπαιδευτικοί στα παιδαγωγικά εκπαιδευτικά ιδρύματα. Εάν θέλουμε να αναμένουμε αποτελέσματα από αυτήν την πολιτική στα παιδιά μας, πρέπει να εφοδιάσουμε τους εκπαιδευτικούς μας με υποδειγματική κατάρτιση. " γνώση και η χρήση προοδευτικών διδασκαλιών σε τάξεις πολυπολιτισμικής διαφοροποίησης, πρέπει να συνιστούν βασικό στόχο της μελλοντικής κατάρτισης εκπαιδευτικών. Ο στόχος εξίσωσης της ποιότητας εκπαίδευσης μεταξύ των σχολείων, η αναχαίτιση των πρόωρων μαθητικών διαρροών και η διασφάλιση της επιτυχούς σταδιοδρομίας των παιδιών Ρομά μέχρι και το πανεπιστήμιο, καθώς και η προετοιμασία τους για να αντιμετωπίσουν τις προκλήσεις της ζωής, δε θεωρείται απλό θέμα, αλλά θέμα υπέρ του οποίου πρέπει να αγωνιστούμε καταβάλλοντας έντονες προσπάθειες.

<CHAPTER ID="014">
Ο ρόλος της Ευρωπαϊκής Ένωσης στη Μέση Ανατολή (συζήτηση) 
<SPEAKER ID="027" NAME="Πρόεδρος">
Το επόμενο θέμα αφορά τις δηλώσεις του Ύπατου Εκπροσώπου της Κοινής Εξωτερικής Πολιτικής και Πολιτικής Ασφαλείας και της Επιτροπής για το ρόλο της Ευρωπαϊκής Ένωσης στη Μέση Ανατολή. Είναι χαρά μου που καλωσορίζω ανάμεσα μας τον Ύπατο Εκπρόσωπο, κύριο Solana και που του ζητώ να μας απευθυνθεί.
<SPEAKER ID="028" NAME="Javier Solana">
Ύπατος Εκπρόσωπος της Κοινής Εξωτερικής Πολιτικής και Πολιτικής Ασφαλείας.. - Κύριε Πρόεδρε, αυτή είναι η πρώτη φορά που παρουσιάζομαι μπροστά σας το 2009. Είναι μεγάλη μου χαρά να είμαι εδώ και εύχομαι η καλή συνεργασία που είχαμε στο παρελθόν να συνεχιστεί και αυτό το έτος.
<P>
Ο πόλεμος στη Γάζα έληξε πριν από ένα μήνα, στις 18 Ιανουαρίου και πιστεύω πως θα συμφωνήσετε μαζί μου ότι μοιάζει σαν χθες. Το μέγεθος του πόνου και της καταστροφής ήταν τεράστιο και άφησε σε όλους μας μια πικρή γεύση στο στόμα. " ανθρωπιστική κατάσταση σήμερα παραμένει απογοητευτική. Πρέπει να βρούμε άμεσες λύσεις να προσφέρουμε βοήθεια και να μειώσουμε τον πόνο αυτών των ανθρώπων.
<P>
Ταυτόχρονα, πρέπει να κάνουμε ό,τι μπορούμε για να λήξουμε τη διαμάχη μεταξύ Ισραηλινών και Παλαιστινίων και μεταξύ του Ισραήλ και του αραβικού κόσμου. Στην πραγματικότητα, οι παράμετροι της λύσης είναι γνωστές εδώ και πολύ καιρό. Σημασία έχει τώρα η πολιτική θέληση να εφαρμοστεί αυτή η λύση ανάμεσα σε Ισραηλινούς και Παλαιστινίους, ανάμεσα στους Άραβες και στην ευρύτερη διεθνή κοινότητα.
<P>
" ευρωπαϊκή έκκληση για ειρήνη στη Μέση Ανατολή είναι πιο έντονη από ποτέ. " δέσμευση μας για τη δημιουργία ενός βιώσιμου και ανεξάρτητου παλαιστινιακού κράτους, που θα υπάρχει δίπλα στο Ισραήλ, είναι απόλυτη. Βρίσκεται στην καρδιά της πολιτικής μας για τη Μέση Ανατολή. Όλες μας οι ενέργειες λαμβάνουν υπόψη αυτό το στρατηγικό στόχο. Θα παρέχουμε τη σταθερή υποστήριξη μας σε όλους αυτούς που επιθυμούν μια ειρηνική λύση στις πολυάριθμες προκλήσεις της περιοχής της Μέσης Ανατολής.
<P>
Αυτή η Συνεδρίαση-το Κοινοβούλιο - γνωρίζει ακριβώς το πόσο δύσκολη και δυσάγωγη μπορεί να μοιάζει αυτή η κατάσταση. Πολύ συχνά η περιοχή πλήττεται από κρούσματα βίας, ανερχόμενου εξτρεμισμού και οικονομικών δυσκολιών. Ταυτόχρονα, οι συνθήκες για τη συνεργασία Ευρωπαίων και Αμερικανών με σκοπό την αναζήτηση της ειρήνης για τη Μέση Ανατολή είναι πιθανότατα καλύτερες από ποτέ. Μόλις επέστρεψα από την Ουάσινγκτον, όπου είχα καλές συνομιλίες με ολόκληρη την κυβέρνηση του Obama. Πιστεύω πως έχω τη διαβεβαίωση τους ότι η ισχυρή δέσμευση που εκφράστηκε είναι πραγματικότητα. Είμαστε πρόθυμοι και έτοιμοι να συνεργαστούμε μαζί τους για να πετύχουμε την επίλυση της διαμάχης.
<P>
Πιστεύω πως ο διορισμός του Γερουσιαστή Mitchell ως απεσταλμένου των "ΠΑ ανανέωσε τις ελπίδες των ανθρώπων στη Μέση Ανατολή και των φίλων τους. Τον γνωρίζουμε. Έχουμε συνεργαστεί μαζί του. Εγώ είχα την τύχη να συνεργαστώ μαζί του το 2001 στη διάσημη αναφορά και μόλις πρόσφατα είχα την ευκαιρία να συνεργαστώ μαζί του σε αυτή την περιοχή.
<P>
Έχω πολλές ελπίδες ότι αυτές οι αλλαγές θα οδηγήσουν σε μια νέα προσέγγιση, μια προσέγγιση που δίνει μεγαλύτερο λόγο στα μέρη αυτά όσον αφορά τον τρόπο που διαχειρίζονται τις υποθέσεις τους. Γνωρίζουμε ότι οι λύσεις και οι προτάσεις πρέπει να προέρχονται από το τοπικό επίπεδο. Ωστόσο, ταυτόχρονα, η βαθύτερη διεθνής συμμετοχή παραμένει πολύ σημαντική.
<P>
Για αυτό το λόγο η Αραβική Πρωτοβουλία Ειρήνευσης είναι τόσο σημαντική. " πρωτοβουλία αυτή αποτελεί τη συλλογική έκφραση του αραβικού κόσμου για τον τρόπο με τον οποίο θα μπορούσε να λήξει η διαμάχη με το Ισραήλ. Είναι η απάντηση τους στο ζήτημα που έχει καθυστερήσει την ανάπτυξη τους και την ενσωμάτωση τους στο διεθνή κόσμο. Παραμένει και πρέπει να παραμείνει αντικείμενο σε συζήτηση.
<P>
Μόλις είχαμε σημαντικές εκλογές στο Ισραήλ. Βεβαίως, ο ισραηλινός λαός και οι πολιτικοί του ηγέτες είναι αυτοί που θα αποφασίσουν για τη σύνθεση της νέας τους κυβέρνησης. Από την πλευρά μας, ελπίζουμε ότι ο νέος πρωθυπουργός και η κυβέρνηση θα είναι σταθεροί συνομιλητές στους διαλόγους για την ειρήνη.
<P>
Δε χρειάζεται να ειπωθεί ότι το ίδιο ισχύει και για τους Παλαιστινίους. Και αυτοί επίσης πρέπει να τακτοποιήσουν τις υποθέσεις τους και μέσω της συμφιλίωσης. Όπως όλοι γνωρίζουν, εμείς ενθαρρύνουμε τη δια-παλαιστινιακή συμφιλίωση υπό τον Πρόεδρο Abbas και όλες τις προσπάθειες της Αιγύπτου και του Αραβικού Συνδέσμου προς αυτή την κατεύθυνση. Αυτό θα αποτελέσει κλειδί για την ειρήνη, τη σταθερότητα και την ανάπτυξη.
<P>
Όπως είπα, γνωρίζω ότι αυτό το Κοινοβούλιο είναι βαθύτατα ανήσυχο για την κρίση στη Γάζα, όπως και όλοι μας. Επιτρέψτε μου να χρησιμοποιήσω αυτή την ευκαιρία για να τονίσω κάποιες από τις πλέον σημαντικές διεθνείς προσπάθειες, που επικεντρώθηκαν στην προσπάθεια τερματισμού της βίας και βελτίωσης της άσχημης κατάστασης όλων των άμαχων πληθυσμών.
<P>
Ο ρόλος της Αιγύπτου στην επίλυση της κατάστασης στη Γάζα και των ίδιων των Παλαιστινίων παραμένει σημαντικός. Ελπίζουμε ότι οι προσπάθειες τους θα οδηγήσουν σύντομα σε σταθερή και αδιάπαυστη κατάπαυση του πυρός, σε άνοιγμα των σημείων διέλευσης για όλα τα αγαθά και τα πρόσωπα και σε ένα είδος δια-παλαιστινιακής συμφωνίας. Χωρίς αυτήν, θα είναι δύσκολο - αν όχι αδύνατο - να ανοικοδομηθεί η Γάζα.
<P>
Ανυπομονούμε να λάβουμε θετικές ανακοινώσεις για την κατάπαυση του πυρός. Προχθές έγιναν θετικές συναντήσεις,, οι οποίες ας ελπίσουμε ότι θα συνεχιστούν σήμερα και στο μέλλον, έτσι ώστε να ανακοινωθεί η κατάπαυση του πυρός χωρίς καθυστερήσεις. Όπως γνωρίζετε, η Αίγυπτος θα φιλοξενήσει επίσης μια σημαντική διάσκεψη για την ανοικοδόμηση στις 2 Μαρτίου και περιμένουμε ολόκληρη τη διεθνή κοινότητα να αναλάβει μια δέσμευση εκεί. " Ευρωπαϊκή Ένωση επίσης έπαιξε το δικό της ρόλο. Εκφράσαμε αμέσως την προθυμία μας να συνεισφέρουμε με σαφείς μεθόδους για να επιτευχθεί μία σταθερή κατάπαυση του πυρός. Δηλώσαμε επίσης την ετοιμότητα μας να επαναφέρουμε τους ελέγχους μας στο σημείο διέλευσης της Ράφα, σύμφωνα με τη συμφωνία που υπογράψαμε το 2005. Είμαστε έτοιμοι να αναλάβουμε δράση στη Ράφα ή σε οποιαδήποτε άλλα σημεία διέλευσης όπου χρειάζεται ή είναι απαραίτητη η βοήθεια.
<P>
Αρκετές ευρωπαϊκές χώρες επίσης εξέφρασαν την ετοιμότητα τους για να βοηθήσουν στην απαγόρευση της παράνομης διακίνησης, και συγκεκριμένα του λαθρεμπόριου όπλων, προς τη Γάζα. Οι ενέργειες του Ευρωπαϊκού Κοινοβουλίου για την αντιμετώπιση της κρίσης ήταν σημαντικές και αποτελούν ενιαίο και αναπόσπαστο μέρος της συνολικής αντίδρασης της Ευρωπαϊκής Ένωσης στην κρίση.
<P>
Όσον αφορά τα "νωμένα Έθνη, μπορούμε να σχολιάσουμε θετικά την Υπηρεσία Αρωγής και Έργων των "νωμένων Εθνών για τους Παλαιστινίους Πρόσφυγες στην Εγγύς Ανατολή για το έργο της και την επιμονή της και να τονίσουμε ότι η Ευρωπαϊκή Ένωση θα συνεχίσει να υποστηρίζει όλες τις προσπάθειες της.
<P>
Είναι, όμως, σαφές ότι καμία χώρα και κανένας οργανισμός από μόνος του δεν μπορεί να αντιμετωπίσει τις διαμάχες στη Μέση Ανατολή. " ίδια η φύση των δυσκολιών απαιτεί πολυμερείς λύσεις. Το Κουαρτέτο έχει να διαδραματίσει ένα πολύ σημαντικό ρόλο τους επόμενους μήνες. " νέα κυβέρνηση των "ΠΑ, σε συνεργασία με εμάς, επιβεβαίωσε την πρόθεση της να χρησιμοποιήσει πλήρως το Κουαρτέτο.
<P>
Τα απεχθή γεγονότα στη Γάζα πρέπει επίσης να μας ωθήσουν να κοιτάξουμε τη Γάζα με μια στρατηγική και μακροπρόθεσμη ματιά. " Λωρίδα της Γάζας αποτελεί αναπόσπαστο μέρος του Παλαιστινιακού εδάφους που κατελήφθη το 1967 και, χωρίς αμφιβολία, θα αποτελέσει μέρος ενός Παλαιστινιακό κράτους. " Γάζα χρειάζεται να γίνει οικονομικά και πολιτικά βιώσιμη. " Γάζα χρειάζεται να γίνει μέρος μιας πολιτικής λύσης.
<P>
" άμεση προτεραιότητα παραμένει η διασφάλιση μιας σταθερής παύσης του πυρός που θα απολαμβάνει το σεβασμό όλων των μερών και η δυνατότητα ανεμπόδιστης παροχής ανθρωπιστικής βοήθειας. Πρέπει να δούμε να ανοίγουν τα σημεία διέλευσης για την ανθρωπιστική βοήθεια, για τα καταναλωτικά αγαθά και για τους ανθρώπους σε τακτή και σταθερή βάση.
<P>
Όπως γνωρίζετε, οι διπλωματικές δυσκολίες της διαμάχες της Γάζας στην ευρύτερη περιοχή είναι πολύ σημαντικές: έχουν ανασταλεί οι έμμεσες συζητήσεις μεταξύ Συρίας και Ισραήλ, έχουν διακοπεί οι δεσμοί της Μαυριτανίας και του Κατάρ με το Ισραήλ, απειλήθηκε ανάκληση της Αραβικής Πρωτοβουλίας Ειρήνευσης.
<P>
Οι αραβικοί διαχωρισμοί, όπως γνωρίζετε, έχουν γίνει ακόμα βαθύτεροι. Χωρίς την αραβική ενότητα θα είναι πολύ δύσκολο να επιτευχθεί πρόοδος στη διαδικασία ειρήνευσης της Γάζας και της ευρύτερης Μέσης Ανατολής. " ειρήνη στη Μέση Ανατολή απαιτεί έναν ενωμένο αραβικό κόσμο. " προγραμματισμένη διάσκεψη κορυφής του Αραβικού Συνδέσμου θα είναι πολύ σημαντική για την επαναφορά της αραβικής ενότητας και, συγκεκριμένα, μέσω της Αραβικής Πρωτοβουλίας Ειρήνευσης.
<P>
Τους επόμενους μήνες, θα έχουμε επίσης εκλογές στο Ιράν και το Λίβανο. Στις 12 Ιουνίου, οι Ιρανοί θα ψηφίσουν για νέο Πρόεδρο. Έχουμε επανειλημμένως εκφράσει το βαθύ σεβασμό μας για το Ιράν και την επιθυμία μας για τη δημιουργία ενός εντελώς διαφορετικού είδους σχέσης με αυτή τη χώρα. Αυτό είναι σαφώς προς συμφέρον όλων, όμως για να επιτευχθεί, χρειάζεται εμπιστοσύνη και η εμπιστοσύνη αυτή πρέπει να αποκατασταθεί.
<P>
Επιτρέψτε μου να ολοκληρώσω λέγοντας ότι το 2009 θα είναι ένα σημαντικό έτος για τη Μέση Ανατολή. Βρισκόμαστε, πιθανόν, σε ένα κρίσιμο σημείο. Μπορούμε να επιλέξουμε να ακολουθήσουμε τις ίδιες πολιτικές με τον ίδιο τρόπο, γνωρίζοντας ότι θα μας οδηγήσουν στα ίδια αποτελέσματα - τα αποτελέσματα που γνωρίζουμε σήμερα. Από την άλλη μεριά, μπορούμε να προσπαθήσουμε να εργαστούμε με δύναμη, με αποφασιστικότητα, για να προσαρμόσουμε τις πολιτικές μας, για να προσαρμόσουμε τον τρόπο με τον οποίο προσπαθούμε να επιτύχουμε κάποια αποτελέσματα.
<P>
Πρέπει να εργαστούμε τόσο στη διαχείριση των κρίσεων όσο και στην επίλυση των διαμαχών - δεν υπάρχει αμφιβολία για αυτό. Ωστόσο, έχει έρθει η ώρα να εστιάσουμε αποφασιστικά στην επίλυση των διαμαχών. Είναι ο μόνος τρόπος να δώσουμε ένα τέλος σε αυτή την αδιάκοπη αλληλουχία του θανάτου και της καταστροφής.
<P>
(Χειροκροτήματα)
<SPEAKER ID="029" NAME="Πρόεδρος">
Σας ευχαριστούμε πολύ Ύπατε Εκπρόσωπε. Κυρίες και κύριοι, θα ήθελα να σας ενημερώσω ότι την επόμενη Κυριακή θα ηγούμαι μιας αποστολής, με την ιδιότητα μου ως Προέδρου της Ευρωμεσογειακής Κοινοβουλευτικής Συνέλευσης, στη Γάζα, τη Ραμάλα, το Sderot και την Ιερουσαλήμ για δυόμιση μέρες. Μεταξύ άλλων, θα γίνουν συζητήσεις με τον Πρόεδρο Peres και τον Πρωθυπουργό Olmert στην Ιερουσαλήμ και τον Πρόεδρο Mahmoud Abbas της Παλαιστινιακής Αρχής και τον Πρωθυπουργό Fayyad στη Ραμάλα. Στη Γάζα, θα γίνουν προετοιμασίες για την επίσκεψη των "νωμένων Εθνών που θα ακολουθήσει.
<SPEAKER ID="030" NAME="Benita Ferrero-Waldner">
Μέλος της Επιτροπής. - Κύριε Πρόεδρε, βρισκόμαστε σε μεταβατικό σημείο στη Μέση Ανατολή. Σύντομα, πιθανότατα, θα υπάρχει νέα ισραηλινή κυβέρνηση. Υπάρχει ήδη νέα αμερικανική κυβέρνηση, που αυτή τη στιγμή ορίζει τις προτεραιότητες της στην εξωτερική πολιτική. Και ενδέχεται σύντομα να δούμε αλλαγές στα κατεχόμενα παλαιστινιακά εδάφη. Αυτές οι αλλαγές στη δυναμική μπορούν να δημιουργήσουν ευκαιρίες για νέες ενέργειες.
<P>
Ωστόσο, δε μπορούμε να αρνηθούμε ότι η πρόσφατη διαμάχη έφερε τεράστιο ανθρώπινο πόνο και καταστροφή. Άφησε τη διαδικασία ειρήνευσης στη Μέση Ανατολή - πρέπει να ομολογήσουμε - σε μία ιδιαιτέρως εύθραυστη κατάσταση. Αυτό το Κοινοβούλιο το γνωρίζει αυτό πολύ καλά, και αναφέρομαι στις συζητήσεις και τις διαπραγματεύσεις που ήδη έχουμε κάνει εκεί.
<P>
Σαφώς δεν βρισκόμαστε στο σημείο που θα επιθυμούσαμε στην αρχή του 2009. Αν, όμως, πρόκειται να υπάρξει ειρήνη κάποια μέρα ανάμεσα σε Ισραηλινούς και Παλαιστινίους, ο μόνος τρόπος να προσπαθήσουμε για αυτήν είναι να κάνουμε ό,τι μπορούμε για να φέρουμε τις συνομιλίες ξανά στο ρυθμό που ήταν. Αυτή η ανθρώπινη τραγωδία στη Γάζα είχε τεράστιες επιπτώσεις στην περιοχή. Μόλις χθες επέστρεψα από ένα ταξίδι στη Συρία και το Λίβανο, και βεβαίως θα αναφερθώ και σε αυτό, όμως, συγκεκριμένα, επιτρέψτε μου να πω ότι αυτό που πρέπει να κάνουμε είναι να δηλώσουμε σαφώς στους ισραηλινούς ηγέτες ότι η Ευρωπαϊκή Ένωση προσδοκά τη συνεχή δέσμευση στη διαδικασία ειρήνευσης και στη λύση των δύο κρατών.
<P>
Πρέπει επίσης να δώσουμε έμφαση στο μήνυμα προς τους Παλαιστινίους ότι μία ισχυρή Παλαιστινιακή Αρχή με αποτελεσματική ηγεσία στο σύνολο των κατεχόμενων παλαιστινιακών εδαφών είναι απαραίτητη τόσο για την επανένωση της Δυτικής Όχθης και της Γάζας όσο και για την επαναφορά της διαδικασίας ειρήνευσης στο ρυθμό που ήταν. Για αυτό το λόγο, η Ευρωπαϊκή Ένωση υποστηρίζει τις προσπάθειες της Αιγύπτου, της Τουρκίας και άλλων για την επίτευξη αυτού του σκοπού.
<P>
Με τη νέα αμερικανική κυβέρνηση, πρέπει να συμφωνήσουμε σε μια κοινή πορεία προς τα εμπρός. Συνομίλησα στο τηλέφωνο με την Υπουργό Εξωτερικών, κυρία Clinton, για αυτό το σκοπό μόλις την προηγούμενη εβδομάδα. Συμφώνησε στην ανάγκη για διαρκή κατάπαυση του πυρός και για επιστροφή στη διαδικασία ειρήνευσης, η οποία είναι υψίστης σημασίας. Συμφωνήσαμε ότι το Κουαρτέτο πρέπει να διεξάγει συνομιλίες για αυτά τα θέματα πριν το τέλος του μήνα. Χαίρομαι που η αμερικανική κυβέρνηση θεωρεί το Κουαρτέτο ως ένα πολύ σημαντικό θεσμό για την προώθηση της ειρήνης.
<P>
Τέλος, πρέπει να προωθήσουμε τις εργασίες μας στις χώρες του Αραβικού Συνδέσμου. " ομοφωνία για την ειρήνη αποδυναμώνεται, όχι μόνο στο Ισραήλ και στα κατεχόμενα παλαιστινιακά εδάφη, αλλά και εντός του Αραβικού Συνδέσμου, όπου εμφανίζονται ανησυχητικοί διαχωρισμοί.
<P>
Με αυτό το στόχο, όπως είπα, επέστρεψα μόλις από τη Συρία και το Λίβανο, όπου συνάντησα τον Πρόεδρο Assad στη Συρία, τον Πρόεδρο Sleiman στο Λίβανο και άλλους σημαντικούς συνεργάτες. " πρόσφατη διαμάχη έβλαψε σημαντικά τις διαπραγματεύσεις, όχι μόνο όσον αφορά τους Παλαιστινίους, αλλά και τους Σύριους. Είχαμε, συνεπώς, μια μακρά ανταλλαγή απόψεων για τη διαδικασία ειρήνευσης. Επανέλαβα τη σθεναρή υποστήριξη της Ευρωπαϊκής Ένωσης για την αραβική πρωτοβουλία ειρήνευσης και ενθάρρυνα τους συνεργάτες να διατηρήσουν τη δέσμευση τους σε αυτή, καθώς προσφέρει ένα σοβαρό πλαίσιο για τοπικές συνομιλίες για την ειρήνη.
<P>
Τόνισα επίσης τη σημαντικότατη απόφαση που έλαβαν η Συρία και ο Λίβανος για δημιουργία διπλωματικών σχέσεων και πίεσα για την ολοκλήρωση όλων των βημάτων αυτής της διαδικασίας. Και στις δύο χώρες, αναλύσαμε πρακτικούς τρόπους με τους οποίους η Ευρωπαϊκή Ένωση θα μπορούσε να υποστηρίξει τη μεταρρυθμιστική διαδικασία. Στο Λίβανο, επανέλαβα την προθυμία μας κατ' αρχάς να οργανώσουμε μια ευρωπαϊκή αποστολή παρατήρησης των εκλογών και έχω ήδη αποφασίσει ότι μία εξερευνητική αποστολή πρέπει να μεταβεί εκεί αμέσως.
<P>
" Ευρωπαϊκή Ένωση στο σύνολο της ήταν εξαιρετικά ενεργή τις τελευταίες εβδομάδες τόσο στο πολιτικό όσο και στο πρακτικό μέτωπο. Στο πολιτικό μέτωπο, από την τελευταία αναφορά που σας απεύθυνα τον Ιανουάριο, όλοι κάναμε τις εντατικές διπλωματικές ενέργειες μας. Βρεθήκαμε στο προσκήνιο των εκκλήσεων για κατάπαυση του πυρός και συνεργαστήκαμε με την Αίγυπτο και άλλους για να κάνουμε δυνατή τη διαρκή κατάπαυση του πυρός.
<P>
Τα συμπεράσματα του Συμβουλίου έδειξαν ότι η Ευρωπαϊκή Ένωση αναπτύσσει ένα "πλάνο εργασίας" για μία διαρκή κατάπαυση του πυρός. Το έγγραφο αυτό ορίζει έξι τομείς δράσης, συμπεριλαμβάνοντας την ανθρωπιστική βοήθεια, την πρόληψη του λαθρεμπορίου στη Γάζα, το άνοιγμα των σημείων διέλευσης της Γάζας, την ανοικοδόμηση, την δια-παλαιστινιακή συμφιλίωση και την επανέναρξη της διαδικασίας ειρήνευσης.
<P>
Γίνονται πολλές λεπτές ενέργειες. Για να δώσω απλώς μια εικόνα του ρυθμού των ενεργειών στις οποίες συμμετέχουμε όλοι: για παράδειγμα, παραβρέθηκα σε ένα δείπνο εργασίας με τους Συν-Προεδρεύοντες του Παρισιού στις 15 Ιανουαρίου, σε διασκέψεις κορυφής στο Σαρμ ελ-Σέιχ και την Ιερουσαλήμ στις 18 Ιανουαρίου, και σε υπουργικές συνδιασκέψεις της Ευρωπαϊκής Ένωσης με το Ισραήλ στις 21 Ιανουαρίου και με μια ομάδα που αποτελείτο από την Αίγυπτο, την Παλαιστινιακή Αρχή, την Ιορδανία και την Τουρκία στις 25 Ιανουαρίου. Επιπλέον, ο Επίτροπος Louis Michel, ο οποίος είναι υπεύθυνος για την ανθρωπιστική βοήθεια, επισκέφθηκε τη Γάζα στις 24 και 25 Ιανουαρίου.
<P>
Είμαστε σε τακτική επικοινωνία με τους συναδέλφους του Κουαρτέτου. Είχαμε σημαντικές συναντήσεις ως τρόικα στη Μόσχα. Είχα αυτή την τηλεφωνική συνομιλία με την κυρία Clinton. Ο Javier Solana ήταν εκεί στην Ουάσινγκτον, όπου υπήρξε συμφωνία για την ανάγκη ανανέωσης της ειρηνευτικής διαδικασίας. Συνεχίζουμε τις εργασίες ελέγχου χαρτών δρόμων και επίσης παρέχουμε βοήθεια για την υποστήριξη του κράτους και σε ευαίσθητους τομείς, που συμπεριλαμβάνουν, εκτός άλλων, το κράτος δικαίου και τη διαχείριση των συνόρων.
<P>
" στρατηγική ενεργειών της Ευρωπαϊκής Ένωσης για τη Μέση Ανατολή επίσης προβλέπει την υποστήριξη της Ευρωπαϊκής Ένωσης για ειδικά θέματα της οικονομικής κατάστασης, για παράδειγμα, για την Ιερουσαλήμ, τους πρόσφυγες και τους διακανονισμούς για την ασφάλεια.
<P>
Με πρακτικούς όρους, η Ευρωπαϊκή Ένωση έχει θέση ως προτεραιότητα την παροχή ανθρωπιστικής βοήθειας στο λαό της Γάζας. " Επιτροπή συγκέντρωσε 10 εκατομμύρια ευρώ, ουσιαστικά σε μία νύχτα, ενώ άλλα 32 εκατομμύρια ευρώ έχουν δεσμευτεί για την ερχόμενη περίοδο.
<P>
Στις αρχές Μαρτίου, η αιγυπτιακή κυβέρνηση οργανώνει μια διεθνή διάσκεψη στο Σαρμ ελ-Σέιχ προς υποστήριξη της παλαιστινιακής οικονομίας για την ανοικοδόμηση της Γάζας. Εμείς, ως Επιτροπή, θα είμαστε συγχορηγοί αυτής της ενέργειας. Είμαι πανευτυχής που είχα αυτή την ευκαιρία να συζητήσω αυτή τη δέσμευση που προτίθεται να αναλάβει η Επιτροπή σε συνεργασία με τους Προεδρεύοντες της Επιτροπής Εξωτερικών Υποθέσεων και της Επιτροπής Προϋπολογισμών σε ένα πρώιμο στάδιο εδώ στο Κοινοβούλιο στις 2 Φεβρουαρίου. Σας ευχαριστώ ακόμα μία φορά για την υποστήριξη σας.
<P>
Το πρόβλημα αυτή τη στιγμή δεν είναι η χρηματοδότηση, αλλά κυρίως η πρόσβαση, ιδιαίτερα στη Γάζα. Έχουμε τοποθετηθεί σαφώς και δημόσια και ιδιαιτέρως για το απαράδεκτο κλείσιμο των σημείων διέλευσης της Γάζας. Το Κοινοβούλιο αυτό θα επιθυμούσε σήμερα να κάνει μαζί μου ακόμα μία έκκληση για το άνοιγμα των σημείων διέλευσης της Γάζας.
<P>
(Χειροκροτήματα)
<P>
Όταν τελικώς βελτιωθεί η πρόσβαση - κάτι για το οποίο δεν έχω καμία αμφιβολία - ίσως χρειαστεί να αναθεωρήσουμε τις οικονομικές προβλέψεις μας. Σε εκείνο το σημείο ίσως χρειαστεί να επανέλθω για να συζητήσω μαζί σας το θέμα αυτό. Ελπίζω ότι και τότε θα μπορώ ξανά να βασιστώ στην υποστήριξη σας.
<P>
Αξιότιμα Μέλη, μπορείτε να βασίζεστε στη δέσμευση της Επιτροπής - όπως επίσης και στην προσωπική μου δέσμευση - ότι θα κάνει ό,τι της είναι δυνατό για να βοηθήσει για την ομαλή επιστροφή της ειρήνης σε ένα από τα πιο ταλανισμένα μέρη στον κόσμο. Είναι βέβαιο ότι θα συνεχίσουμε να συνεργαζόμαστε στενά με αυτό το Κοινοβούλιο.
<P>
(Χειροκροτήματα)
<SPEAKER ID="031" NAME="Joseph Daul">
εκ μέρους της Ομάδας PPE-DE. - (FR) Κύριε Πρόεδρε, κύριε Vondra, κύριε Solana, Επίτροπε Ferrero-Waldner, κυρίες και κύριοι, η κατάσταση στη Γάζα χειροτερεύει από λίγο κάθε μέρα. Ο πληθυσμός υποφέρει τρομακτικά. Υπάρχει έλλειψη σε όλα τα αγαθά.
<P>
Το εμπάργκο που έχει επιβληθεί στη Γάζα έχει ως αποτέλεσμα κάθε παροχή ανθρωπιστικής βοήθειας να πρέπει να περάσει από κάποια εμπόδια. Ακόμα και όταν παραδοθεί, η ανθρωπιστική βοήθεια δεν αρκεί για να καλύψει τις ανάγκες της περιοχής. Τα νοσοκομεία αδυνατούν πια να λειτουργήσουν σωστά. Ο πληθυσμός δε μπορεί πια να λάβει τη φροντίδα που χρειάζεται. Αυτό που συμβαίνει σήμερα στη Γάζα είναι μια ανθρωπιστική καταστροφή μεγάλης κλίμακας.
<P>
" Ευρωπαϊκή Ένωση διαδραματίζει ήδη έναν σημαντικότατο ρόλο στην περιοχή. " οικονομική βοήθεια που έχει δώσει και συνεχίζει να δίνει στους Παλαιστινίους είναι σημαντική. Έχει κάνει πολλά, παρά τις αντίξοες συνθήκες, για να παρεμποδίσει την ανθρωπιστική καταστροφή που παρατηρούμε σήμερα. Παρά τα εμπόδια, συνεχίζει να δίνει ανθρωπιστική βοήθεια στον πληθυσμό της Γάζας. Μόλις σήμερα, η Ευρωπαϊκή Ένωση χορήγησε 41 εκατομμύρια ευρώ ως βοήθεια στην Υπηρεσία Αρωγής των "νωμένων Εθνών για τους Πρόσφυγες της Παλαιστίνης. Δεν είναι, λοιπόν, ώρα να ξεκινήσουμε να κρατάμε το στόμα μας κλειστό.
<P>
Για μένα, το ευρωπαϊκό μήνυμα πρέπει να είναι σαφές. Δεν μπορούμε να ανεχτούμε να τελεί υπό ομηρία η ανθρωπιστική βοήθεια σε αυτή τη διαμάχη. Είναι απαραίτητο να μπορεί αυτή η βοήθεια να κινείται ελεύθερα, χωρίς περιορισμούς, και να ανοίξουν τα σημεία διέλευσης.
<P>
Επιπλέον, απευθύνουμε μια προειδοποίηση στη Χαμάς. Τα γεγονότα των τελευταίων μηνών, όταν η Χαμάς δέσμευσε, χωρίς να επιστρέψει, την ανθρωπιστική βοήθεια που είχε διανείμει η Υπηρεσία των "νωμένων Εθνών στην περιοχή, είναι σκανδαλώδη, απαράδεκτα και δεν πρέπει να επαναληφθούν. Όλοι οι παράγοντες που ενεπλάκησαν πρέπει να προσδοκούν τη φάση της ανοικοδόμησης και να την προετοιμάζουν ενεργά, εκτιμώντας την κατάσταση και προετοιμάζοντας ένα πλάνο για τη δημοσιονομική, οικονομική και κοινωνική αποκατάσταση της Λωρίδας της Γάζας. " αποκατάσταση αυτή είναι απαραίτητη για τη σταθερότητα της περιοχής. Αυτός είναι ο στόχος της διάσκεψης που θα πραγματοποιηθεί στο Σαρμ ελ-Σέιχ στις 2 Μαρτίου.
<P>
Ας είμαστε, όμως, σαφείς. Καμία ανοικοδόμηση - ακόμα μία - δε μπορεί να γίνει πριν ανακοινωθεί μία διαρκής κατάπαυση του πυρός. " κατάπαυση του πυρός και η διακοπή των στρατιωτικών επιχειρήσεων, και από την πλευρά του Ισραήλ, είναι απόλυτες προϋποθέσεις για την επαναφορά της ειρήνης στην περιοχή. Ξεκινά επίσης, όσον αφορά τη Χαμάς - και το λέω αυτό με τη μεγαλύτερη δυνατή σοβαρότητα - με την ανακοίνωση μιας οριστικής διακοπής της εκτόξευσης πυραύλων στο Ισραήλ από τη Γάζα.
<P>
Πρέπει επίσης να ληφθούν όλα τα μέτρα για να παρεμποδιστεί η εισαγωγή όπλων και πυρομαχικών μέσω των σηράγγων που ενώνουν τη Γάζα με την Αίγυπτο. " επανέναρξη του διαλόγου σε όλους τους τομείς της παλαιστινιακής κοινωνίας καθώς και η επανέναρξη της υπάρχουσας διαδικασίας των διαπραγματεύσεων είναι μεγάλης σημασίας. " Αίγυπτος, η οποία φέρει ιδιαίτερη ευθύνη λόγω της τοποθεσίας της στα σύνορα με τη Γάζα, πρέπει να αναλάβει ενεργό ρόλο στη διαδικασία των διαπραγματεύσεων. Όλες οι μελλοντικές διπλωματικές μας προσπάθειες πρέπει να λαμβάνουν υπόψη αυτόν τον ιδιαίτερο ρόλο της Αιγύπτου.
<P>
Μπορούμε μόνο να ελπίσουμε να βρούμε μία λύση στη διαμάχη, διατηρώντας ανοιχτές τις διπλωματικές οδούς μας. Καλώ όλα τα συμμετέχοντα μέρη, συμπεριλαμβανομένου του Κουαρτέτου, του Αραβικού Συνδέσμου και των διπλωματών των Κρατών Μελών, να συνεχίσουν να συμμετέχουν στις διαπραγματεύσεις με σταθερότητα και αποφασιστικότητα.
<SPEAKER ID="032" NAME="Martin Schulz" LANGUAGE="DE">
Σας ευχαριστώ, κύριε Πρόεδρε, κυρίες και κύριοι, το μήνυμα από τη συνομιλία μας μπορεί να είναι μόνο ένα: δεν υπάρχει βίαιη λύση στη Μέση Ανατολή. Δεν υπάρχει στρατιωτική λύση. Δεν υπάρχει λύση μέσω της τρομοκρατίας.
<P>
Ίσως κάποια πλευρά αποκτήσει ένα βραχυπρόθεσμο στρατιωτικό πλεονέκτημα. Ίσως μια στρατιωτική ενέργεια προκαλέσει τεράστιο χάος. Ωστόσο, η εμπειρία δείχνει ότι κάθε πράξη βίας δημιουργεί ακόμη περισσότερη βία και κάνει τον κύκλο της βίας ακόμα μεγαλύτερο. Το σημαντικό, συνεπώς, είναι ο διάλογος και αυτό είναι κάτι εξαιρετικά δύσκολο στη Μέση Ανατολή, ιδιαίτερα σε μια περίοδο αβεβαιότητας και, ως κάποιο βαθμό, έλλειψης συγχρονισμού.
<P>
Ωστόσο, υπάρχει ελπίδα που πηγάζει από τις "ΠΑ. Ο Πρόεδρος Obama, η Υπουργός Εξωτερικών, Hillary Clinton, και η ομάδα τους παρέχουν ένα μοντέλο βασισμένο στη συναίνεση και το διάλογο, κάτι εντελώς διαφορετικό από αυτό που παρείχε η προηγούμενη κυβέρνηση, η οποία, ευτυχώς, τελείωσε τη θητεία της. Υπάρχει, λοιπόν, ελπίδα στην Ουάσινγκτον. Υπάρχει και στην Ιερουσαλήμ, όμως; Όσα δήλωσε ο Benjamin Netanyahu στην εκλογική εκστρατεία σίγουρα αποτέλεσαν απειλή για τη διαδικασία ειρήνευσης, ενώ και ο Avigor Liebermann βέβαια αποτελεί επίσης απειλή για την ειρηνευτική διαδικασία στη Μέση Ανατολή. Αυτή η έλλειψη συγχρονισμού θέτει έναν κίνδυνο.
<P>
Τι συμβαίνει στο Λίβανο; Ποια επιρροή θα έχει η Χεζμπολά στο μέλλον; Σε ποιο βαθμό είναι έτοιμη να συμμετάσχει σε εποικοδομητικό διάλογο, πριν και μετά τις εκλογές στο Λίβανο; Τι συμβαίνει με την πλειοψηφία που στρέφεται προς τη Δύση; Θα μπορούσε αυτή η πλειοψηφία να αντιδράσει σε μια εκλογική νίκη ενσωματώνοντας τη Χεζμπολά; Είναι η Χεζμπολά έτοιμη να επιτρέψει στον εαυτό της να ενσωματωθεί; Αυτό εξαρτάται, σε σημαντικό βαθμό, από το ποιος κυβερνά την Τεχεράνη. Το ζήτημα του αποτελέσματος των εκλογών στο Ιράν είναι υψίστης σημασίας. Το ίδιο ισχύει και για τη συμπεριφορά της Χαμάς.
<P>
Το ερώτημα του αν έχουμε έναν ριζοσπαστικό πρόεδρο που αρνείται το δικαίωμα ύπαρξης του Ισραήλ - όπως κάνει ο σημερινός αξιωματούχος - ή αν πρόκειται να υπάρξει μια κυβέρνηση, η οποία θα είναι έτοιμη να συνομιλήσει, με ετοιμότητα που θα εκτείνεται από την Τεχεράνη μέχρι τη Βηρυτό και από εκεί μέχρι τη Ράφα, είναι ένα σημαντικό ζήτημα για τη σταθεροποίηση ολόκληρης της περιοχής. Είμαστε υπέρ μιας κυβέρνησης συνένωσης για τους Παλαιστινίους. Χωρίς κυβέρνηση συνένωσης για τους Παλαιστινίους, η διαδικασία ειρήνευσης είναι πέραν διαχείρισης. Είναι, λοιπόν, σειρά της Χαμάς να δείξει ότι είναι πρόθυμη και ικανή να προσχωρήσει σε μια τέτοια κυβέρνηση.
<P>
Βασική προϋπόθεση για αυτό είναι, ωστόσο, να υπάρξουν συνομιλίες με τη Χαμάς, να υποστηριχθούν όσοι Παλαιστίνιοι επιθυμούν να συνομιλήσουν με τη Χαμάς και να μην ωθούνται σε στάση άμυνας από μια κυβέρνηση στην Ιερουσαλήμ, που γνωρίζει μόνο την πολιτική συνέχισης του εποικισμού. Επιπλέον, αν αληθεύει ότι 163 εκτάρια έχουν δοθεί ξανά για εποικισμό, αυτό είναι ένα αποσταθεροποιητικό γεγονός και είναι κάτι στο οποίο πρέπει να είμαστε απολύτως ξεκάθαροι με τους φίλους μας στο Ισραήλ.
<P>
Στη Μέση Ανατολή όλα αλληλοσυνδέονται. Είναι αδύνατο να ξεχωρίσουμε απλώς κάποια στοιχεία και να πιστέψουμε ότι είναι εφικτό να λύσουμε ένα μεμονωμένο πρόβλημα με στρατιωτικά μέσα. Για αυτό το λόγο όλα βασίζονται στην προθυμία για συζήτηση. Το σχέδιο του Αραβικού Συνδέσμου, το ειρηνευτικό σχέδιο της Σαουδικής Αραβίας, οραματίζεται ένα τέλος στη βία ταυτόχρονα με την αναγνώριση του δικαιώματος ύπαρξης του Ισραήλ. Πρόκειται για ένα τολμηρό και φιλόδοξο σχέδιο, ένα σχέδιο που πρέπει να συζητηθεί. Και μόνο το γεγονός ότι υπάρχουν άνθρωποι στον Αραβικό Σύνδεσμο, στο αραβικό στρατόπεδο, που είναι έτοιμοι να κάνουν αυτή τη συζήτηση αποτελεί πρόοδο από μόνο του. Είναι κάτι που πρέπει να υποστηρίξουμε. Ο σωστός τρόπος να υποστηριχθεί αυτό δεν είναι με βομβιστές και θα μπορούσα να προσθέσω ότι, παρομοίως, ο σωστός τρόπος να υποστηριχθεί το έργο της Ευρωπαϊκής Ένωσης, δεν είναι με το να καταστρέφεται ξανά ό,τι χτίζουμε για οποιουσδήποτε στρατιωτικούς σκοπούς. Για αυτό το λόγο, το μήνυμα μας δεν μπορεί παρά να είναι ότι ο διάλογος είναι προϋπόθεση.
<P>
Ύπατε Εκπρόσωπε, κύριε Solana, είπατε ότι αυτή είναι η πρώτη φορά που μας παρουσιάζεστε φέτος. Πιθανόν, επίσης, να είναι η τελευταία φορά που μας παρουσιάζεστε πριν τις εκλογές του Ιουνίου. Καθώς ο διάλογος είναι σε μεγάλο βαθμό ένα sine qua non για την επιτυχία, θα ήθελα να σας πω, εκ μέρους της ομάδας μου, ότι αποτελείτε την προσωποποίηση του διαλόγου. Το έργο σας αξίζει κάτι περισσότερο από σεβασμό. Αξίζει μεγάλο θαυμασμό, υπεράνω όλων, για τη συνεχή σας προσπάθεια για την προώθηση του διαλόγου. Για αυτή την προσπάθεια έχετε την ειλικρινή μας εκτίμηση.
<P>
(Χειροκροτήματα)
<SPEAKER ID="033" NAME="Πρόεδρος">
Σας ευχαριστούμε πολύ κύριε Schulz. Ελπίζουμε, βέβαια, - και σε αυτό μπορούμε να συμφωνήσουμε όλοι - ότι ο κύριος Solana θα παρουσιαστεί ενώπιον μας αρκετές φορές ακόμα πριν τη λήξη αυτής της κοινοβουλευτικής θητείας.
<SPEAKER ID="034" NAME="Graham Watson">
εκ μέρους της Ομάδας ALDE. - Κύριε Πρόεδρε, με λύπη μας συζητάμε για ακόμα μία φορά τι μπορεί να κάνει η Ένωση μας για να απαλύνει τον πόνο στη Μέση Ανατολή.
<P>
Αν κανείς μελετήσει την πρόσφατη διαμάχη στη Γάζα, θα διαπιστώσει ότι ισχύουν όλες οι παλιές οικείες φράσεις: ευθύνες και από τις δύο πλευρές, προκλήσεις της Χαμάς, δυσανάλογη αντίδραση του Ισραήλ. Με αφορμή, όμως, την επανεμφάνιση της βίας, έχουμε επαναλάβει αυτές τις κουρασμένες φράσεις τόσες φορές που έχουν πια χάσει όποιον αντίκτυπο είχαν. Δεν γίνεται να συνεχίσουμε έτσι. Φυσικά, έχουμε ηθικό καθήκον να βοηθήσουμε στην ανοικοδόμηση της Γάζας. Φυσικά, είναι λογικό να αναζητούμε εγγυήσεις από το Ισραήλ. Είναι αρκετά κακό να βλέπουμε το αεροδρόμιο, τα σχολεία, το αποχετευτικό σύστημα να έχουν γίνει συντρίμμια. Είναι ακόμα χειρότερο να τα ανοικοδομήσουμε με ευρωπαϊκά χρήματα, γνωρίζοντας ότι πιθανότατα θα καταστραφούν ξανά.
<P>
Είναι πιθανό, είναι αξιόπιστο να φανταστούμε ότι το Ισραήλ μπορεί να μας διαβεβαιώσει ότι δεν θα συμβεί κάτι τέτοιο; Σε κάθε περίπτωση, η ανοικοδόμηση και η ανθρωπιστική βοήθεια από την Ευρωπαϊκή Ένωση δεν πρόκειται να παρεμποδίσει μια μελλοντική διαμάχη. Χρειαζόμαστε μια νέα και θετική προσέγγιση, από κοινού με τις "νωμένες Πολιτείες, αν είναι δυνατό, χωρίς αυτές όμως, αν είναι αδύνατο.
<P>
" βία του προηγούμενου μήνα και το αποτέλεσμα των εκλογών αυτού του μήνα άλλαξαν τους όρους της συζήτησης. " Χαμάς είναι πολιτικά δυνατότερη, στρατιωτικά άθικτη, επιμένει να μην αναγνωρίζει το Ισραήλ και ο αναμενόμενος συνασπισμός στο Ισραήλ θα είναι πιο σκληροπυρηνικός από ποτέ, όπως και αυστηρά αντίθετος στη δημιουργία ενός ξεχωριστού παλαιστινιακού κράτους. Εν τω μεταξύ, η απόσταση μεταξύ Δυτικής Όχθης και Γάζας μεγαλώνει όλο και περισσότερο, με την απειλή μόνιμου διαχωρισμού.
<P>
Το Συμβούλιο και η Επιτροπή δεν έχουν αλήθεια δηλώσει ακόμα ποια θα είναι η αντίδραση τους σε μια τέτοια εξέλιξη και η τσεχική προεδρία φαίνεται να προτιμά να παραμένει το θέμα εκτός ημερησίας διατάξεως, όμως δεν μπορούμε να περιμένουμε άλλο. Με αυτή τη ρευστή κατάσταση και τη Χαμάς και το Ισραήλ να μην συνομιλούν μεταξύ τους, πρέπει να θέσουμε κάποιους εφικτούς όρους με τους οποίους εμείς θα μπορέσουμε να συνομιλήσουμε και με τους δύο. Μέχρι στιγμής η απομόνωση έχει οδηγήσει μόνο στην απόγνωση.
<P>
Έχει έρθει η ώρα για διπλωματία, διακριτική αλλά αποφασιστική. Σε ποιο φόρουμ; Στο Κουαρτέτο, κύριε Solana; Ίσως. Όμως, ας αναγνωρίσουμε πρώτα ότι οι αποτυχίες των πολιτικών, οι διαψευσμένες ελπίδες και ο υποβόσκων εξτρεμισμός των τελευταίων επτά ετών έλαβαν χώρα μπροστά στα μάτια του Κουαρτέτου. Ο απεσταλμένος του, ο Tony Blair, δεν έχει καν επισκεφτεί ποτέ τη Γάζα. Αν την επισκεπτόταν, θα μπορούσε να πάει στη βιομηχανική περιοχή, που είναι ένα από τα αγαπημένα του έργα, που σχεδιάστηκε για να δημιουργήσει θέσεις εργασίας, αλλά κατεδαφίστηκε τον προηγούμενο μήνα.
<P>
(Χειροκροτήματα)
<P>
Το Κουαρτέτο πρέπει να ανοίξει τους ορίζοντες του σε μια νέα προσέγγιση. Αν οι συνεργάτες μας στο Κουαρτέτο δεν μπορούν να κάνουν αυτό το βήμα, τότε πρέπει εμείς να ανακαλύψουμε τρόπους με τους οποίους θα μπορούσε το Κουαρτέτο να καλωσορίσει μια νέα προσέγγιση.
<P>
Τέλος, μπορούμε να προετοιμαστούμε για το μέλλον μόνο αν αναγνωρίσουμε με ειλικρίνεια τι έχει συμβεί στο παρελθόν. Πρέπει να γίνει μια ανεξάρτητη και δίκαιη διεθνής έρευνα για τις κατηγορίες σχετικά με τα εγκλήματα πολέμου στη διαμάχη της Γάζας. Τόσο η Υπηρεσία Αρωγής και Έργων των "νωμένων Εθνών για τους Παλαιστινίους Πρόσφυγες στην Εγγύς Ανατολή όσο και η δική μας κοινοβουλευτική επιτροπή έχουν αναφέρει ανησυχητικές αποδείξεις εγκλημάτων πολέμου, συνεπώς οι κατηγορίες είναι πραγματικά σοβαρές. Αν το Ισραήλ κατηγορείται εσφαλμένα, το όνομα του πρέπει να καθαριστεί, όμως αν έχει διαπράξει αυτά τα εγκλήματα, πρέπει να βρεθεί αντιμέτωπο με τις ευθύνες του. Σκοπός μας πρέπει να είναι η δημιουργία μιας συμφωνίας για ένα ειρηνικό και ευδόκιμο μέλλον και για τις δύο πλευρές αυτού του διαχωρισμού, όπου οι εχθροί θα μπορέσουν για μία ακόμα φορά να γίνουν συνεργάτες. Ωστόσο, η αποτυχία της προσέγγισης μας ως σήμερα έχει γραφτεί με αίμα χυμένο στη γη. Κύριε Solana, πρέπει να ανοίξουμε ένα νέο μονοπάτι προς την ειρήνη και η Ευρωπαϊκή Ένωση, αν είναι απαραίτητο, πρέπει να γίνει ο οδηγός.
<P>
(Χειροκροτήματα)
<SPEAKER ID="035" NAME="Brian Crowley" LANGUAGE="GA">
Κύριε Πρόεδρε, Ύπατε Εκπρόσωπε και Επίτροπε Ferrero-Waldner, καλωσορίζω θερμά τη σημερινή απόφαση για παροχή ανθρωπιστικής βοήθειας στη Λωρίδα της Γάζας. Είναι ένα βήμα του Ευρωπαϊκού Κοινοβουλίου προς τη σωστή κατεύθυνση.
<P>
" τωρινή ανθρωπιστική κατάσταση στη Γάζα είναι άσχημη και η Ευρωπαϊκή Ένωση έχει καθήκον να βοηθήσει.
<P>
Πολλά έχουν ειπωθεί σχετικά με την ανάγκη για ειρήνη, διάλογο, κατανόηση, εγκράτεια - αν θα επιθυμούσε κανείς να χρησιμοποιήσει αυτή τη λέξη - σχετικά με τις απαντήσεις και τις ανταπαντήσεις σε διάφορα γεγονότα. Τρία πράγματα, όμως, εμφανίζονται αμέσως μπροστά μας όταν μιλάμε για τη Μέση Ανατολή.
<P>
Πρώτον, δεν πρόκειται για μια διαπραγμάτευση μεταξύ ίσων. Υπάρχει δύναμη στη μία πλευρά, αδυναμία και διαχωρισμός στην άλλη. Δεύτερον, δεν πρόκειται για ίση συμμετοχή εξωτερικών επιρροών και εξωτερικής κάλυψης από τα μέσα ενημέρωσης. " μία πλευρά λαμβάνει περισσότερη θετική προστασία από τα διεθνή μέσα ενημέρωσης και τις χώρες, η άλλη πλευρά υπομένει τους ταπεινωτικούς όρους "τρομοκρατία" ή "αντιδραστικός".
<P>
Τρίτον, και σημαντικότερο όλων, παρόλες τις πολιτικές διαφωνίες, τις γεωγραφικές διαφωνίες και τις ιστορικές διαμάχες, είναι οι ίδιοι άνθρωποι που υποφέρουν κάθε μέρα. γυναίκες, παιδιά, αθώοι πολίτες, άνθρωποι που δεν έχουν δοσοληψίες με πολιτικά κόμματα, πολιτικούς οργανισμούς ή παραστρατιωτικές ή τρομοκρατικές ομάδες. Είναι οι αθώοι που παγιδεύονται στη φωτιά του πυραύλου, στο βομβαρδισμό και στο λεγόμενο - λέξεις που με κάνουν να γελάω όταν τις ακούω - "στοχευσμένο έξυπνο βομβαρδισμό". Δεν υπάρχει "έξυπνος" ή "ασφαλής" βομβαρδισμός. " βόμβα, όταν προσγειώνεται, εκρήγνυται - σκοτώνει ανθρώπους.
<P>
Έχουμε πολλές αποδείξεις που δείχνουν ότι δεν σκότωσαν αθώους ανθρώπους μόνο οι πύραυλοι που εκτόξευσε η Χαμάς προς το Ισραήλ, αλλά και ότι, εκατό φορές συχνότερα, οι βόμβες και οι σφαίρες των ισραηλινών δυνάμεων σκότωσαν χιλιάδες και τραυμάτισαν χιλιάδες ανθρώπους στη Γάζα και στα Κατεχόμενα Εδάφη. Πράγματι, έχουμε αποδείξεις από έναν Ιρλανδό, τον John King, που εργάζεται στη Γάζα για την Υπηρεσία Αρωγής και Έργων των "νωμένων Εθνών για τους Παλαιστινίους Πρόσφυγες στην Εγγύς Ανατολή, οι οποίες δείχνουν ότι, όταν ενημέρωσαν τις ισραηλικές αρχές ότι οι βόμβες τους προσγειώνονταν κοντά σε έναν καταυλισμό των "νωμένων Εθνών στη Γάζα , στον οποίο αποθηκεύονταν καύσιμα και τρόφιμα και ο οποίος εξυπηρετούσε ως καταφύγιο για παιδιά, που το σχολείο τους είχε βομβαρδιστεί νωρίτερα εκείνη τη μέρα, και όταν χρειάστηκε να τους τηλεφωνήσουν για δεύτερη φορά, οι βόμβες προσγειώθηκαν επάνω στην αποθήκη καυσίμων της μονάδας των "νωμένων Εθνών.
<P>
Ίσως είναι αμέλεια, παραπληροφόρηση ή εκούσια στόχευση, ούτως ή άλλως όμως, είναι μια ενέργεια - ίσως όχι ακριβώς ένα έγκλημα πολέμου όπως το έχουν κάποιοι άνθρωποι στο μυαλό τους - όμως είναι μια επίθεση στους θεσμούς της ειρήνης, του ανθρωπισμού και της ελευθερίας. Εν καιρώ πολέμου, υπάρχουν κανόνες για αυτούς που συμμετέχουν, υπάρχουν κάποια πράγματα που δεν μπορούν να γίνουν.
<P>
Και βέβαια πρέπει να δώσουμε βοήθεια στον παλαιστινιακό λαό για την ανοικοδόμηση των περιοχών του. Και βέβαια πρέπει να διασφαλίσουμε και να επιμείνουμε στο να γίνουν συζητήσεις και στο να μπορέσει να ακμάσει η ειρήνη, αυτό, όμως, απαιτεί να γίνουν γενναίες κινήσεις και στην Ευρώπη. Όπως ο Martin Schulz, συγχαίρω τον Javier Solana που περπάτησε αυτό το μοναχικό μονοπάτι της συνομιλίας με ανθρώπους στους οποίους κανείς άλλος δεν θα μιλούσε, που άνοιξε πόρτες για το διάλογο, γιατί τελικά μόνο με το διάλογο μεταξύ εχθρών μπορεί να επιτευχθεί η ειρήνη και μόνο με την ειρήνη μπορούν να τεθούν τα θεμέλια μίας σταθερής λύσης δύο κρατών, η οποία θα εγγυηθεί την ειρήνη, την ισότητα, την ασφάλεια και τη δικαιοσύνη στη Μέση Ανατολή.
<SPEAKER ID="037" NAME="Jill Evans">
εκ μέρους της Ομάδας Verts/ALE. - Κύριε Πρόεδρε ήμουν μέλος της αποστολής του Ευρωπαϊκού Κοινοβουλίου που ταξίδεψε στη Γάζα την προηγούμενη εβδομάδα για να δει την καταστροφή. Το σημείο στο οποίο εστιάζει σήμερα το ψήφισμα του Κοινοβουλίου είναι η ανθρωπιστική δράση, για την οποία υπάρχει απελπισμένη ανάγκη.
<P>
Πρόκειται για μία πραγματική ανθρωπιστική κρίση. Πώς θα την αντιμετωπίσουμε άμεσα; Το ενενήντα τοις εκατό των ανθρώπων στη Γάζα εξαρτώνται από τη βοήθεια των "νωμένων Εθνών. Αυτό δεν έχει καμία σχέση με οποιεσδήποτε διαπραγματεύσεις. Πρέπει να διασφαλίσουμε ότι η βοήθεια θα φτάνει στην περιοχή και το κλειδί για αυτό είναι η άρση της πολιορκίας και το άνοιγμα των σημείων διέλευσης. Πώς μπορεί ακόμα και να αρχίσει να ανακάμπτει μια πυκνοκατοικημένη περιοχή 1,5 εκατομμυρίου ανθρώπων, η οποία βομβαρδιζόταν για 22 ημέρες και στην οποία περισσότεροι από 1 000 άνθρωποι σκοτώθηκαν, όταν επιτρέπεται να εισέλθουν μόνο 15 κατηγορίες υλικού ανθρωπιστικής βοήθειας: φαγητό, κάποια φάρμακα και στρώματα; Δεν μπορείς να ανοικοδομήσεις σπίτια και γραφεία χωρίς τσιμέντο και γυαλί, τα οποία απαγορεύονται. Δεν μπορείς να διδάξεις τα παιδιά στα σχολεία που δεν έχουν χαρτί, επειδή απαγορεύεται. Δεν μπορείς να ταΐσεις τους ανθρώπους, όταν δεν επιτρέπεται να εισέλθουν αρκετά τρόφιμα. Πρέπει να ασκήσουμε πίεση στην ισραηλινή κυβέρνηση, ώστε να άρει τον αποκλεισμό και να ανοίξει τα σημεία διέλευσης.
<P>
Οποιαδήποτε εκτίμηση της καταστροφής που υπέστη η Γάζα πρέπει να εφιστά την προσοχή στην εκούσια στόχευση για την καταστροφή των υποδομών και της οικονομίας. Είδαμε να γίνονται εσκεμμένες επιθέσεις σε σχολεία, εργοστάσια, σπίτια και σε ένα νοσοκομείο. Για ακόμα μία φορά, γίναμε μάρτυρες της καταστροφής από το Ισραήλ έργων που χρηματοδοτήθηκαν από την Ευρωπαϊκή Ένωση και, αντί να αναλάβουμε δράση για αυτό, μιλάμε για βελτίωση των εμπορικών σχέσεων, όταν οι προϋποθέσεις που αφορούν τα ανθρώπινα δικαιώματα παραβιάζονται υπό τις ισχύουσες συμφωνίες.
<P>
Ο κύριος Solana μίλησε για το πώς οι ίδιες πολιτικές μπορούν να μας φέρουν ξανά στα ίδια αποτελέσματα. Λοιπόν, συμφωνώ. Το 2006, η Ευρωπαϊκή Ένωση αρνήθηκε να αναγνωρίσει την Παλαιστινιακή Κυβέρνηση Ενότητας, που συμπεριλάμβανε μέλη της Χαμάς, κι όμως είμαστε έτοιμοι να αναγνωρίσουμε μία νέα ισραηλινή κυβέρνηση, που ενδέχεται να συμπεριλαμβάνει μέλη που απορρίπτουν τη λύση των δύο κρατών και που δεν υποστηρίζουν την προοπτική ενός παλαιστινιακού κράτους.
<P>
Το σημαντικό τώρα είναι η Ευρωπαϊκή Ένωση να είναι προετοιμασμένη να συνεργαστεί και να αναγνωρίσει μια προσωρινή παλαιστινιακή εθνική κυβέρνηση συναίνεσης που πιθανόν να προέκυπτε από τις συζητήσεις που θα γίνουν στο Κάιρο τις επόμενες εβδομάδες και πρέπει να δώσουμε σαφείς ενδείξεις των προθέσεων μας στη διεθνή κοινότητα. Πρέπει να υποστηρίξουμε τη διαδικασία συμφιλίωσης στην Παλαιστίνη ως μέρος της επίτευξης μιας μακροπρόθεσμης λύσης και αυτό σημαίνει να διασφαλίσουμε ότι δεν πρόκειται να επαναλάβουμε τα λάθη του παρελθόντος.
<P>
(Χειροκροτήματα)
<SPEAKER ID="038" NAME="Francis Wurtz" LANGUAGE="FR">
Κύριε Πρόεδρε, Κύριε Solano, Επίτροπε, καθώς άκουγα, σχεδόν πριν ένα μήνα, τα παιδιά της Γάζας να μιλούν ανάμεσα στα συντρίμμια του σπιτιού τους, για το πώς έτρεμαν όταν έπεφταν οι βόμβες, ή καθώς άκουγα τους γονείς τους να περιγράφουν την κόλαση που έζησαν εκείνες τις 22 μέρες και νύχτες που θα σημαδεύουν για πάντα τη ζωή τους και τη μνήμη των επόμενων γενεών, δεν ένιωθα περήφανος για την Ευρώπη.
<P>
Σκεφτόμουν κάποιους από τους ηγέτες των κρατών-μελών μας, όλους αυτούς που θα λογοδοτήσουν στην ιστορία για την έλλειψη πολιτικού θάρρους, για τις χαμένες ευκαιρίες, για την έλλειψη οράματος. Έκανα στον εαυτό μου την εξής ερώτηση: μέχρι ποια άκρα πρέπει να φτάσει η απανθρωπιά των ισραηλινών ηγετών έναντι των παλαιστινίων και η περιφρόνηση τους προς το δίκαιο και τις πιο θεμελιώδεις αξίες, πριν τολμήσουν οι κύριοι Ευρωπαίοι πολιτικοί ηγέτες να σηκώσουν το χέρι και να πουν "Αρκετά";
<P>
Εκείνοι που αυτοαποκαλούνται φίλοι των Ισραηλινών για να δικαιολογήσουν την ατιμωρησία και την απεριόριστη ανοχή προς την τωρινή άρχουσα τάξη, πρέπει να αναλογιστούν τα λόγια που είπε ο σπουδαίος Ισραηλινός συγγραφέας David Grossman και τα οποία θα ήθελα να αναφέρω εδώ: "Εν μέσω του κύματος εθνικιστικής υπερβολής που σαρώνει το έθνος, δεν θα ήταν κακό να θυμηθούμε ότι σε τελική ανάλυση, αυτή η τελευταία επιχείρηση στη Γάζα ήταν ακόμα μια στάση σε μία διαδρομή που λάμπει από τη φωτιά, τη βία και το μίσος. Μία διαδρομή που σηματοδοτείται κάποιες φορές από νίκες, άλλες φορές από ήττες, που, ωστόσο, μας οδηγεί αναπόφευκτα προς την καταστροφή".
<P>
Ή ας κάνουν στον εαυτό τους την ίδια ερώτηση όπως ο Shlomo Sand, ο διάσημος Ισραηλινός ιστορικός, του οποίου τα λόγια επίσης αναφέρω: "Σπείραμε τη θλίψη. Αποδείξαμε ότι δεν έχουμε ηθικούς φραγμούς. Δυναμώσαμε το στρατόπεδο της ειρήνευσης αναμεταξύ των Παλαιστινίων;". Και συνεχίζει: "Το Ισραήλ ωθεί τους Παλαιστινίους προς την απελπισία".
<P>
Για 20 χρόνια, ο Yasser Arafat και η Παλαιστινιακή Αρχή αναγνώριζε το Κράτος του Ισραήλ χωρίς κανένα αντάλλαγμα. Το Ισραήλ αρνήθηκε την προσφορά του Αραβικού Συνδέσμου το 2002, κυρίες και κύριοι. Όλοι μιλούν για τον Αραβικό Σύνδεσμο και για το σχέδιο ειρήνευσης του Αραβικού Συνδέσμου. Υπάρχει εδώ και επτά χρόνια. Τι έχει κάνει η Ευρώπη για να αδράξει αυτή την ευκαιρία;
<P>
Επανέρχομαι, λοιπόν, στον Shlomo Sand: "Το Ισραήλ αρνήθηκε την πρόταση του Αραβικού Συνδέσμου το 2002 για πλήρη αναγνώριση του Ισραήλ με τα προ του 1967 σύνορα". Ο Ισραηλινός ιστορικός καταλήγει στο εξής: "Το Ισραήλ θα κάνει ειρήνη μόνο αν ασκηθεί πίεση στις πολιτικές του".
<P>
Αυτό μας οδηγεί σε ένα ερώτημα, κύριε Solano, καθώς δεν αναφέρατε τίποτα σχετικά με το θέμα του διεθνούς δικαίου. Τι είδους πίεση είναι προετοιμασμένη η Ένωση να ασκήσει στο Ισραήλ για τη Γάζα και τη Δυτική Όχθη, συμπεριλαμβανομένης της Ιερουσαλήμ, ώστε να θυμίσει στους τωρινούς και στους μελλοντικούς ηγέτες του ότι το να είναι κανείς μέλος της διεθνούς κοινότητας γενικά, και να απολαμβάνει το προνόμιο της συνεργασίας με την Ευρωπαϊκή Ένωση ειδικότερα, έχει ένα τίμημα, ότι δεν έχει περιθώριο για στρατιωτικές επιχειρήσεις, ούτε εγκλημάτα πολέμου, ούτε για μια πολιτική που καθημερινά ωθεί προς ένα διαζύγιο μεταξύ της Ευρώπης και του αραβο-ισλαμικού κόσμου;
<P>
Θα ευχόμουν, ως Ευρωπαίος, να μην υποχρεωνόμουν να εναποθέσω την ελπίδα μου για αλλαγή πολιτικής προς την Εγγύς Ανατολή μόνο στον ένοικο του Λευκού Οίκου. Θα ήθελα να πιστεύω ακόμα σε μία στροφή 180 μοιρών από την Ευρωπαϊκή Ένωση.
<P>
(Χειροκροτήματα)
<SPEAKER ID="039" NAME="Kathy Sinnott">
(IND/DEM). - Κύριε Πρόεδρε, σήμερα συζητάμε για ένα ψήφισμα σχετικό με την ανθρωπιστική βοήθεια. Πριν συνεισφέρω και εγώ στη συζήτηση, θα ήθελα να τονίσω ότι δεν μιλώ εκ μέρους της Ομάδας Ανεξαρτησίας και Δημοκρατίας, καθώς η Όμάδα αυτή δεν έχει τοποθετηθεί επί του θέματος. Αντιθέτως, μιλώ ως Μέλος του Ευρωπαϊκού Κοινοβουλίου, εκ μέρους του εαυτού μου και του λαού μου.
<P>
" πλειοψηφία του λαού της Γάζας αναγκάζεται να βασιστεί στην ανθρωπιστική βοήθεια για την επιβίωση της - για φαγητό, νερό, στέγη, ρούχα και, ειδικά, για φάρμακα. Είναι ένας λαός που πολιορκείται για πολύ μεγάλο χρονικό διάστημα. Όλα τα σημεία διέλευσης είναι κλειστά εδώ και 18 μήνες, ενώ τώρα, με την τρομερή επιθετικότητα που έχει εξαπολυθεί εναντίον του λαού της Γάζας, ο λαός αυτός είναι ακόμα πιο απελπισμένος. Επειδή η πολιορκία δεν έχει ακόμα αρθεί και τα σημεία διέλευσης παραμένουν κλειστά, είναι πολύ δύσκολο να παραδοθούν στους ανθρώπους αυτούς τα είδη πρώτης ανάγκης.
<P>
Αναφέρω στο σημείο Ε αυτού του ψηφίσματος ότι εμείς οι Ευρωπαίοι συγχαίρουμε ευχαριστημένοι τους εαυτούς μας για τις προσπάθειες που κάνουμε για παροχή ανθρωπιστικής βοήθειας. Εσείς, Επίτροπε, μιλήσατε για τις πολιτικές προσπάθειες που καταβάλλετε. Αξίζουμε, όμως, αυτόν τον έπαινο; Το εμπόριο μεταξύ Ευρωπαϊκής Ένωσης και Ισραήλ ανέρχεται στα 27 δισεκατομμύρια ευρώ ετησίως. Αν πραγματικά θέλαμε να γίνουν ενέργειες στη Γάζα, θα χρησιμοποιούσαμε τη δύναμη που μας δίνει το εμπόριο αυτό, επιβάλλοντας οικονομικές κυρώσεις. " άρνηση μας να προβούμε σε κάτι τέτοιο, παρά τη σοβαρότητα του βομβαρδισμού του Ιανουαρίου, έδειξε πως προτιμούμε να διατηρήσουμε αυτό το επιχειρηματικό καθεστώς, συνεισφέροντας στην παροχή ανθρωπιστικής βοήθειας πιθανότατα για να καθησυχάσουμε τη συνείδηση μας. Όχι μόνο είμαστε απρόθυμοι να ρισκάρουμε να διαταράξουμε μια καλή επιχειρηματική αγορά για να θέσουμε ένα τέλος στην αδικία στη Γάζα, αλλά είμαστε και απρόθυμοι μέχρι στιγμής να λύσουμε, ή ακόμα και να αναστείλουμε, τη συμφωνία μεταξύ Ευρωπαϊκής Ένωσης και Ισραήλ.
<P>
Αγαπώ πολύ τους Εβραίους. Στο κολέγιο, εκμεταλλεύθηκα την ευκαιρία να κάνω αρκετά μαθήματα για την ιστορία και τη λογοτεχνία τους με την καθοδήγηση ενός ραβίνου. Ωστόσο, φιλία δεν σημαίνει να έχεις τα μάτια κλειστά, αλλά να θέλεις να είσαι ειλικρινής. Μάλιστα, κρίνοντας από τις διαδηλώσεις που έγιναν στις μεγαλύτερες πόλεις του Ισραήλ, υπάρχουν πολλοί Ισραηλινοί πολίτες που αντιτίθενται δημοσίως στις ενέργειες της κυβέρνησης τους.
<P>
Για να επιστρέψω στην επείγουσα ανάγκη ανθρωπιστικής βοήθειας: είναι σημαντική η ανοικοδόμηση των φυσικών υποδομών, ωστόσο είναι κατανοητό ότι κάποιοι φορείς ενδέχεται να είναι διστακτικοί στο να προχωρήσουν στην ανοικοδόμηση, όταν φαίνεται πως ένα ακόμα πιο απειλητικό καθεστώς πρόκειται να αναλάβει καθήκοντα στο Ισραήλ. " ανοικοδόμηση της ανθρώπινης υποδομής, όμως, δεν μπορεί να περιμένει. Πρέπει να καταφέρουμε να εισάγουμε τις προμήθειες. Θα ήθελα να τονίσω συγκεκριμένα ότι κάποια ιδιαιτέρως επικίνδυνα όπλα που χρησιμοποιήθηκαν τον Ιανουάριο προκάλεσαν ακρωτηριασμό και τρομερά εγκαύματα σε κάποιους ανθρώπους. Εγώ η ίδια γνωρίζω τι σημαίνει ένα υγιές παιδί να γίνεται άτομο με ειδικές ανάγκες.
<P>
Πρέπει να παράσχουμε βοήθεια - ιατρική και εκπαιδευτική - στους χιλιάδες ανθρώπους, και ειδικότερα τα παιδιά που με το ξεκίνημα του νέου χρόνου έμειναν ανάπηρα για όλη τους τη ζωή. Καθώς τους βοηθάμε, πρέπει να καταγράφουμε τις ιστορίες τους, να ξεκινήσουμε τη διαδικασία συλλογής αποδείξεων για τις στοχευσμένες επιθέσεις και τα πιθανά εγκλήματα πολέμου.
<SPEAKER ID="040" NAME="Jean-Marie Le Pen" AFFILIATION="NI">
(FR) Κύριε Πρόεδρε, κυρίες και κύριοι, σίγουρα δεν είναι η Ευρώπη, και ακόμα λιγότερο ο Ύπατος Εκπρόσωπος για την Εξωτερική Πολιτική, Javier Solana, ή ο πρώην Γενικός Γραμματέας του NATO, αυτοί που μπορούν να διαδραματίσουν το ρόλο του διαμεσολαβητή ανάμεσα στο Ισραήλ και την Παλαιστίνη. Στην καλύτερη περίπτωση θα κληθούν να χρηματοδοτήσουν την ανοικοδόμηση της Λωρίδας της Γάζας, όπως κάνουν και σήμερα για το Κόσοβο, το Λίβανο και το Αφγανιστάν.
<P>
Οι "ΠΑ και το Ισραήλ κάνουν τους βομβαρδισμούς και η Ευρωπάϊκή Ένωση χρηματοδοτεί την ανοικοδόμηση. Έτσι έχουν κατανεμηθεί τα καθήκοντα ανάμεσα στους συμμάχους. Πρέπει, όμως, να πληρώνουν αυτοί που καταστρέφουν. " Αίγυπτος είναι στο κέντρο των ειρηνευτικών συνομιλιών που προσπαθούν να διαπραγματευτούν με τη Χαμάς μια μόνιμη κατάπαυση του πυρός. Ωστόσο, πρόκειται για μία υπέροχη πρόκληση, καθώς η νέα ισραηλινή κυβέρνηση, υπό την πίεση ενός τρίτου ατόμου, του κυρίου Liebermann, του ακροδεξιού ηγέτη που έχει γίνει δημοκρατικά αποδεκτός σε εκείνη την περιοχή, ρισκάρει να δει το σχέδιο της να περιπλέκεται με μοναδικό τρόπο σε αυτή τη διαπραγμάτευση. Στην πραγματικότητα, ο κύριος Netanyahu, που παρουσιάζεται ως μελλοντικός πρωθυπουργός, ήταν πάντοτε αντίθετος με την ανακωχή με τη Χαμάς.
<P>
Άλλη μια δυσκολία είναι ότι η Παλαιστινιακή Αρχή του Mahmoud Abbas έχει εξελιχθεί, στη Δυτική Όχθη, σε ένα είδος διεθνούς προτεκτοράτου, του οποίου η νομιμότητα έχει ελαττωθεί σημαντικά μεταξύ του πληθυσμού.
<P>
Ο τελευταίος παράγοντας που πρέπει να λάβουμε υπόψη είναι ότι η επέκταση των ισραηλινών αποικιών, η οποία δεν έχει σταματήσει από το 1967, κάνει ιδιαίτερα περίπλοκη τη δημιουργία ενός Παλαιστινιακού Κράτους στη Δυτική Όχθη. Σήμερα, η μπάλα είναι στο γήπεδο των Ισραηλινών, θα δεχτούν όμως οι υπέρμαχοι του πολέμου και από τα δύο στρατόπεδα αυτή την ανακωχή του Θεού που απαιτούν και οι δύο πλευρές χωρίς να επωφεληθούν οι ίδιοι από τα οφέλη;
<P>
Επιτρέψτε μου να προσθέσω έναν συλλογισμό για την επιστροφή της Γαλλίας στην ολοκληρωμένη στρατιωτική δομή του ΝΑΤΟ που θα συζητηθεί στο πλαίσιο της έκθεσης Vatanen. " επιστροφή αυτή θα σημαίνει την ανάληψη μεγάλων ευθυνών από τη Γαλλία. Στην πραγματικότητα, εισερχόμαστε ξανά στο NATO παρόλο που ο Ψυχρός Πόλεμος έχει τελειώσει από το 1990. Ο κύριος Sarkozy μοιάζει να έχει ξεχάσει την πτώση του Τείχους του Βερολίνου και την επανένταξη της Ρωσίας στην τάξη των ελεύθερων εθνών. Υπάρχει ανάγκη ενίσχυσης του τρόπου σκέψης του συνασπισμού σε μία στιγμή όπου παρατηρούμε την εμφάνιση της πολύ-πολικότητας και της ανερχόμενης δύναμης των νέων κρατών και σε στρατιωτικό επίπεδο εκτός των άλλων;
<P>
Επιπλέον, η συμμετοχή της Γαλλίας στην ολοκληρωμένη δομή θα την υποχρεώσει να ενισχύσει τη συνεισφορά της στο Αφγανιστάν, όπου έχει ήδη αποστείλει 3 300 άντρες. Ποιους χρηματικούς πόρους θα χρησιμοποιήσει για να χρηματοδοτήσει την επιχείρηση αυτή, όταν πρόκειται να ελαττωθεί ο προϋπολογισμός για την άμυνα της σε ένα ποσοστό μικρότερο του 2% του ΑΕΠ και να κοπούν περισσότερα από 30 συντάγματα;
<P>
Παραδόξως, πρόκειται να αυξήσουμε την οικονομική συμμετοχή μας για να εισέλθουμε ξανά στο ΝΑΤΟ, ενώ, ταυτόχρονα, θα μειώσουμε την στρατιωτική παρουσία μας στην Αφρική. " ευρωπαϊκή άμυνα, που τόσο πολύ αγαπάει ο Πρόεδρος Sarkozy, θα είναι, συνεπώς πυλώνας της Ατλαντικής Συμμαχίας. Αρκεί να διαβάσετε τη Συνθήκη της Λισαβόνας και τα συμπληρωματικά πρωτόκολλα της, για να πειστείτε για αυτό.
<P>
Είτε με όρους εξωτερικής πολιτικής είτε κοινής ασφάλειας, ο ευρωπαϊκός δρόμος είναι ένα αδιέξοδο που δεν μπορεί παρά να οδηγήσει στην ευθυγράμμιση με τις "ΠΑ και τους συμμάχους τους. Αυτή τη λογική της οπισθοχώρησης είναι που αρνούμαστε στο όνομα της εθνικής κυριαρχίας και ανεξαρτησίας, οι οποίες εναπόκεινται κυρίως στην ανεξάρτητη πυρηνική δύναμη αποτροπής μας.
<SPEAKER ID="041" NAME="Πρόεδρος">
Υπήρξαν καθυστερήσεις και από άλλα μέλη και πρέπει να έχουμε προς όλους την ίδια αντιμετώπιση.
<SPEAKER ID="042" NAME="Javier Solana" LANGUAGE="ES">
Κύριε Πρόεδρε, δεν θα μπορέσω να απαντήσω σε όλους όσους πήραν το λόγο στη διάρκεια αυτής της συζήτησης στο λίγο χρόνο που μου διατίθεται. Επιτρέψτε μου να εκφράσω τη βαθιά μου ευγνωμοσύνη για όσα είπατε για εμένα προσωπικά και για τις ενέργειες μου. Θα ήθελα απλώς να σας πω ότι μπορείτε να είστε βέβαιοι πως θα συνεχίσω να εργάζομαι με την ίδια αποφασιστικότητα - και ακόμα μεγαλύτερη αν είναι δυνατό - καθώς η κατάσταση γίνεται καθημερινά όλο και πιο δύσκολη.
<P>
Πιστεύω πως υπάρχουν πέντε ζητήματα στα οποία θα μπορούσε να επιτευχθεί ομοφωνία μεταξύ όλων όσων πήραν το λόγο πριν από εμένα.
<P>
Πρώτον, τα ανθρωπιστικά ζητήματα: δεν μπορεί να υπάρχει αμφιβολία ότι το πλέον επείγον και σημαντικό θέμα είναι το ανθρωπιστικό. " βία των τελευταίων ημερών και εβδομάδων έχουν αποκαλύψει κάποια τεράστια κενά σχετικά με το τι χρειάζεται για να ανακουφιστεί ο πόνος των ανθρώπων, και ειδικότερα των ανθρώπων της Γάζας. Θα κάνουμε, λοιπόν, ό,τι μας είναι δυνατό για να βελτιώσουμε τις σοβαρές δυσχέρειες της καθημερινής ζωής στη Γάζα. " Επιτροπή θα κάνει ό,τι είναι δυνατό - χωρίς τον παραμικρό δισταγμό - το ίδιο θα κάνουν και τα κράτη-μέλη του Συμβουλίου, το ίδιο θα κάνει και η διεθνής κοινότητα.
<P>
Δεύτερον, το άνοιγμα των σημείων διέλευσης ανάμεσα στη Γάζα και το Ισραήλ και ανάμεσα στη Γάζα και την Αίγυπτο είναι απολύτως απαραίτητο για το σκοπό αυτό. Επιπλέον, τα σημεία διέλευσης πρέπει να ανοίξουν σύντομα, χωρίς καθυστέρηση. Από τη δική μας πλευρά, θα παρασχεθεί κάθε βοήθεια οπουδήποτε χρειάζεται και, όσον αφορά συγκεκριμένα τη Ράφα, θα είμαστε έτοιμοι για ανάπτυξη δυνάμεων το συντομότερο δυνατό. Υπάρχουν ήδη παρατηρητές της Ευρωπαϊκής Ένωσης εκεί, έτσι ώστε μόλις ανοίξουν τα σύνορα της Ράφα, να είμαστε έτοιμοι για ανάπτυξη δυνάμεων.
<P>
Τρίτον, το - πολύ σημαντικό - ζήτημα της παλαιστινιακής ενότητας. Αξίοτιμα μέλη, πιστεύω πως είναι σαφές ότι δεν πρόκειται να υπάρξει λύση αυτή τη στιγμή χωρίς να ξεκινήσει η συμφιλίωση μεταξύ των Παλαιστινίων. Συνεπώς, όπως διατυπώθηκε και στην Απόφαση του τελευταίου Συμβουλίου Γενικών Υποθέσεων, η Ευρωπαϊκή Ένωση θα συνεχίσει να υποστηρίζει τις προσπάθειες που γίνονται, είτε από τον Πρόεδρο Abbas είτε από τον Πρόεδρο Mubarak για να επιτευχθεί πρόοδος στο θέμα της συμφιλίωσης μεταξύ των Παλαιστινίων.
<P>
Πολλοί ομιλητές ανέφεραν τις υποχρεώσεις που ενδέχεται να αναλάβουμε, ανάλογα με το αν θα υπάρξει νέα παλαιστινιακή κυβέρνηση συναίνεσης ή όχι. Πιστεύω, αξιότιμα μέλη - και αυτή είναι η προσωπική μου άποψη - ότι αν υπάρξει μια παλαιστινιακή κυβέρνηση συναίνεσης της οποίας ο στόχος θα είναι τα Δύο Κράτη, μια κυβέρνηση της οποίας στόχος θα είναι η δημιουργία αυτών των Δύο Κρατών με ειρηνικά μέσα, μια κυβέρνηση με πρόγραμμα ανοικοδόμησης για τη Γάζα, μια κυβέρνηση που θα προσπαθήσει να εγείρει μία εκλογική διαδικασία εντός του 2009, τότε μια τέτοια κυβέρνηση θα έπρεπε να έχει την υποστήριξη της Ευρωπαϊκής Ένωσης.
<P>
Τέταρτον, για το θέμα του Ισραήλ: υπάρχουν δύο σημαντικά ζητήματα έπειτα από τις εκλογές. Πρώτον, ότι η κυβέρνηση που προέκυψε από τις εκλογές ή που θα προκύψει από την πλειοψηφία που δημιουργήθηκε από τις εκλογές, είναι υποχρεωμένη, κατά την άποψη μας, να συνεχίσει τη διαδικασία ειρήνευσης. Για το λόγο αυτό, όποια κυβέρνηση κι αν προκύψει από τις εκλογές, εμείς θα συνεχίσουμε να εργαζόμαστε και να κάνουμε ό,τι μπορούμε για να διασφαλίσουμε ότι θα εδραιωθεί και ότι θα εργαστεί και θα συνεισφέρει στη συνέχεια της ειρηνευτικής διαδικασίας, κάνοντας ό,τι της είναι δυνατό για να προωθήσει αυτή τη διαδικασία όσο το δυνατό περισσότερο εντός του 2009.
<P>
Πέμπτον, κατά την άποψη μας, το ζήτημα των εποικισμών είναι απολύτως θεμελιώδες. Πιστεύω πως τα τελευταία δεδομένα που εκδόθηκαν από την κυβέρνηση του Ισραήλ όσον αφορά την κατάσταση των εποικισμών του 2008 πρέπει να μας κάνουν όλους να αισθανόμαστε υπεύθυνοι.
<P>
Θα ήθελα να σας πω ότι το 2001 συνεργάστηκα με τον Γερουσιαστή Mitchell για την περίφημη έκθεση που φέρει το όνομα του. Ήμουν ένα εκ των τεσσάρων ατόμων που εργάστηκαν σε αυτό το πρόγραμμα. Σας ενθαρρύνω, αξιότιμα μέλη, να διαβάσετε ξανά την έκθεση αυτή, η οποία δημοσιεύτηκε το 2001 και στην οποία αναφέρονται στοιχεία που, δυστυχώς, πρέπει να αναφέρονται ακόμα σήμερα, όπως για παράδειγμα το θέμα των εποικισμών. Αν εμείς στην Ευρωπαϊκή Ένωση αδυνατούμε να προσπαθήσουμε να αλλάξουμε τον τρόπο με τον οποίο γίνονται οι εποικισμοί, τότε δεν υπάρχει παρά μικρή ελπίδα να είναι αξιόπιστη οποιαδήποτε πρωτοβουλία ειρήνευσης. Συνεπώς, το ζήτημα αυτό πρέπει να μελετηθεί σοβαρά. Πρέπει να συζητήσουμε σοβαρά με τους φίλους μας στο Ισραήλ για να διασφαλίσουμε ότι το θέμα των εποικισμών θα αντιμετωπιστεί με έναν ριζοσπαστικά διαφορετικό τρόπο.
<P>
Τέλος, Κύριε Πρόεδρε, αξιότιμα μέλη: ο Αραβικός Σύνδεσμος. " ενότητα μεταξύ των αραβικών κρατών είναι ζωτικής σημασίας. Είναι σημαντικό να συνεργαστούμε με όλα τα κράτη του Αραβικού Συνδέσμου για να διασφαλίσουμε ότι η πρωτοβουλία ειρήνευσης που υπογράφηκε από τον Αραβικό Σύνδεσμο θα συνεχίσει να ισχύει. Επίσης πολύ σημαντικό είναι να λήξει αυτή η διαδικασία ειρήνευσης με τη συμφιλίωση μεταξύ Παλαιστινίων και Ισραηλινών, αλλά και μεταξύ Αράβων και Ισραηλινών. Συνεπώς, υποστηρίζουμε πλήρως εκείνους που εργάζονται για να κάνουν πραγματικότητα την πρωτοβουλία ειρήνευσης.
<P>
Βλέπουμε βαθείς διαχωρισμούς εντός του Αραβικού Συνδέσμου. Θα πρέπει να κάνουμε ό,τι μπορούμε διπλωματικά για να παρεμποδίσουμε την εμβάθυνση αυτών των διαφορών και, αντιθέτως, να ενθαρρύνουμε την ανανέωση μιας αρμονικής διαδικασίας συνεργασίας με τη μεγάλη αραβική οικογένεια.
<P>
Κύριε Πρόεδρε, αξιότιμα μέλη, όπως έχω πει, το 2009 θα είναι ένα πάρα πολύ σημαντικό έτος. Θα πρέπει να συνεχίσουμε να διαχειριζόμαστε την κρίση, να παρέχουμε ανθρωπιστική βοήθεια, να κάνουμε ό,τι μας είναι δυνατό για να διασφαλίσουμε την κατάπαυση του πυρός καθώς και να κάνουμε ό,τι μας είναι δυνατό για να γίνουν διαπραγματεύσεις μεταξύ Ισραήλ και Γάζας και μεταξύ Αιγύπτου και Γάζας. Ωστόσο, αξιότιμα μέλη, αν δεν αλλάξουμε τη νοοτροπία μας από μία θέση διαχείρισης του κινδύνου σε μία θέση βαθιά θεμελιωμένη στην επίλυση των διαμαχών, θα βρεθούμε στην ίδια κατάσταση στην οποία δυστυχώς επιστρέψαμε στις αρχές του 2009.
<P>
Κύριε Πρόεδρε, ελπίζω πως τελικά, αν συνεργαστούμε όλοι, το 2009 θα είναι ένα έτος κατά το οποίο θα καταφέρουμε τελικά να επιλύσουμε αυτή την τεράστια διαμάχη, που δυστυχώς μας έχει καταβάλει για τόσο μεγάλο χρονικό διάστημα.
<SPEAKER ID="043" NAME="Benita Ferrero-Waldner">
Μέλος της Επιτροπής. - Κύριε Πρόεδρε, ήθελα απλώς να αναφέρω ξανά ότι πέρυσι δηλώσατε σαφώς ότι η αποτυχία δεν αποτελούσε επιλογή. Ελπίζαμε όλοι στη διαδικασία της Ανάπολις και σε μια διαδικασία ειρήνευσης. Δυστυχώς, η στρατιωτική εισβολή στη Γάζα μετά την εκτόξευση πυραύλων από τη Γάζα στο Ισραήλ άλλαξε τις ισορροπίες. Τώρα όλοι γνωρίζουμε ότι υπάρχει μια σειρά στοιχείων που είναι απολύτως απαραίτητα για να επιστρέψουμε στις συμφωνίες ειρήνευσης. Οπωσδήποτε, όμως, ένα είναι σίγουρο: οι στρατιωτικές λύσεις δεν είναι λύσεις. Σε αυτό συμφωνώ με όλους σας. Συνεπώς, όποιο κι αν είναι το κόστος, θα πρέπει όλοι να εργαστούμε για να φέρουμε την ειρήνη.
<P>
Υπάρχουν πολλοί παράγοντες: στην Ευρωπαϊκή Ένωση, στη διεθνή κοινότητα - είτε στις "νωμένες Πολιτείες Αμερικής, στα "νωμένα Έθνη ή στη Ρωσία - υπάρχουν, όμως, και πολλοί Άραβες φίλοι και συνεργάτες. Δε μπορώ παρά να ελπίζω ότι, όταν αναλάβει καθήκοντα μία νέα ισραηλινή κυβέρνηση, όλοι αυτοί οι παράγοντες θα θελήσουν να συνεργαστούν για την ειρήνη. " λογική μας είναι σαφής, το αν, όμως, τα συναισθήματα θα μας οδηγήσουν στο σωστό δρόμο, αυτό μένει να το δούμε. Να είστε σίγουροι πως αυτό θα προσπαθήσουμε.
<P>
(Χειροκροτήματα)
<SPEAKER ID="044" NAME="Πρόεδρος">
Κατατέθηκε πρόταση για ψήφισμα περάτωσης της συζήτησης σύμφωνα με τον Κανονισμό 103(2) του Εσωτερικού Κανονισμού.
<P>
" συζήτηση περατώθηκε.
<P>
" ψηφοφορία θα πραγματοποιηθεί σήμερα.
<P>
Γραπτές δηλώσεις (Κανονισμός 142)
<SPEAKER ID="045" NAME="Bairbre de Brún  " LANGUAGE="GA">
" ανθρωπιστική κατάσταση στη Γάζα είναι απαράδεκτη. Το ογδόντα οκτώ τοις εκατό του πληθυσμού έχει ανάγκη από τροφή, υπάρχει έλλειψη ιατρικών προμηθειών στα νοσοκομεία και χιλιάδες τόνοι βοήθειας δεν μπορούν να εισέλθουν στη Γάζα επειδή δεν επιτρέπεται η είσοδος αρκετών φορτηγών.
<P>
Σε όλο τον κόσμο οι άνθρωποι που είδαν το χαμηλό επίπεδο της διεθνούς ενεργοποίησης ένιωσαν φρίκη όταν περισσότεροι από 1 000 Παλαιστίνιοι - συμπεριλαμβανομένων περισσότερων από 300 παιδιών - σκοτώθηκαν κατά τη διάρκεια της τελευταίας επίθεσης των Ισραηλινών στη Γάζα.
<P>
Μία προληπτική, μακροπρόθεσμη στρατηγική από την Ευρώπη και από την κυβέρνηση των "ΠΑ πρέπει να συμπεριλαμβάνει το δικαίωμα των Παλαιστινίων για ένα βιώσιμο κράτος - βάσει των συνόρων που υπήρχαν πριν το 1967. Πρέπει να θέσει ένα τέλος στους εποικισμούς στα Κατεχόμενα Εδάφη και να γκρεμίσει το τείχος του απαρτχάιντ.
<P>
Πρέπει να επιτευχθεί η ασφάλεια του Ισραήλ και ένα ελεύθερο παλαιστινιακό κράτος, όμως η κατάσταση, στην οποία το Ισραήλ χρησιμοποιεί την ασφάλεια ως δικαιολογία για να καταστρέφει τις ζωές αθώων Παλαιστινίων πρέπει να λάβει ένα τέλος. Πρέπει να ξεκινήσει μία αυθεντική διαδικασία διαπραγματεύσεων.
<P>
" Ευρωπαϊκή Ένωση πρέπει να ακυρώσει την Συμφωνία Σύνδεσης μεταξύ Ευρωπαϊκής Ένωσης και Ισραήλ, εφόσον το Ισραήλ δεν συμμορφώνεται με το διεθνές δίκαιο και το ανθρωπιστικό δίκαιο.
<SPEAKER ID="046" NAME="Pedro Guerreiro  " LANGUAGE="PT">
Ποιος πρέπει να είναι (ή να μην είναι) ο "ρόλος της Ευρωπάϊκής Ένωσης στη Μέση Ανατολή"; Ποιες είναι οι αρχές από τις οποίες πρέπει να καθοδηγηθεί;
<P>
Πρέπει να απαιτήσει ένα τέλος στην επιθετικότητα και στον απάνθρωπο αποκλεισμό του παλαιστινιακού λαού στη Λωρίδα της Γάζας και να διασφαλίσει ότι θα του παρασχεθεί άμεση ανθρωπιστική βοήθεια.
<P>
Πρέπει να καταδικάσει την κτηνώδη επιθετικότητα, τα εγκλήματα, την καταπάτηση των βασικότερων ανθρωπίνων δικαιωμάτων και την κρατική τρομοκρατία που διαπράττει το Ισραήλ εναντίον του παλαστινιακού λαού, και που τίποτα δε μπορεί να δικαιολογήσει.
<P>
Πρέπει αναμφίβολα να αποκηρύξει το γεγονός ότι στην Παλαιστίνη υπάρχουν εποικιστές και εποικισμένοι, θύτες και θύματα, καταπιεστές και καταπιεζόμενοι, εκμεταλλευτές και εκμεταλλευμένοι.
<P>
Πρέπει να αναστείλει την Συμφωνία Σύνδεσης και οποιαδήποτε σύσφιξη των διμερών σχέσεων με το Ισραήλ, όπως αυτές που υποστήριξε το Συμβούλιο Εξωτερικών Σχέσεων στις 8 και 9 Δεκεμβρίου.
<P>
Πρέπει να απαιτήσει τη συμμόρφωση του Ισραήλ με το διεθνές δίκαιο και τις αποφάσεις των "νωμένων Εθνών, καθώς και το τέλος της κατοχής, των εποικισμών, του φράγματος ασφαλείας, των δολοφονιών, των φυλακίσεων και των αμέτρητων εξευτελισμών που διαπράττονται εναντίον του παλαιστινιακού λαού.
<P>
Πρέπει να απαιτήσει και να αγωνιστεί για το σεβασμό προς το απαράγραπτο δικαίωμα του παλαιστινιακού λαού για ένα ανεξάρτητο και κυρίαρχο κράτος με τα σύνορα του 1967 και την πρωτεύουσα του στην Ανατολική Ιερουσαλήμ.
<P>
Στην ουσία, πρέπει να πάψει να είναι συνένοχη στην ατιμωρησία του ισραηλινού αποικισμού.
<SPEAKER ID="047" NAME="Alexandru Nazare" AFFILIATION="PPE-DE">
γραπτώς. - (RO) Οι πρόσφατες εκλογές στο Ισραήλ και η νέα αμερικανική κυβέρνηση προσφέρουν την ευκαιρία γα ένα νέο ξεκίνημα στη διαδικασία ειρήνευσης στη Μέση Ανατολή. Πιστεύω πως η Ευρωπαϊκή Ένωση πρέπει να μεταφέρει ένα ξεκάθαρο μήνυμα υποστήριξης στο νέο συμβούλιο στο Τελ Αβίβ ενώ, ταυτόχρονα, θα διατυπώνει αυτά που προσδοκά από τους ισραηλινούς εταίρους της όσον αφορά τα μέτρα πίεσης που θα διευκολύνουν τη μακροπρόθεσμη ειρήνη, συμπεριλαμβάνοντας το κλείσιμο των εποικισμών στη Δυτική Όχθη και την παροχή ισχυρής υποστήριξης για τη λύση των δύο κρατών. Πρέπει επίσης να βοηθήσει στην αποφυγή των στρατιωτικών υπερβολών και των σοβαρών ανθρωπιστικών επιπτώσεων που συνεπάγονται.
<P>
" προσέγγιση της Ευρωπαϊκής Ένωσης για τη Μέση Ανατολή πρέπει να βασίζεται σε ισχυρές αρχές. " πρώτη αρχή είναι η στενή συνεργασία με τις "ΠΑ, χωρίς τις οποίες δεν μπορούμε να επιτύχουμε μία μακροπρόθεσμη λύση στην περιοχή. " δεύτερη είναι ότι η προσέγγιση μας πρέπει να στοχεύει στο να αποφύγει, όσο είναι δυνατό, τη βία και από τις δύο πλευρές, αποκηρύσσοντας τον παλαιστινιακό εξτρεμισμό και τα υπερβολικά μέτρα που υιοθετεί το Ισραήλ, καθώς και να στηρίξει τις μέσες λύσεις διακυβέρνησης και από τις δύο πλευρές, οι οποίες είναι ικανές να διευκολύνουν τη διαδικασία ειρήνευσης.
<P>
Θα ήθελα να εκφράσω την υποστήριξη μου προς το ψήφισμα της Ευρωπαϊκής Ένωσης που τίθεται σε ψηφοφορία σήμερα, το οποίο επιβεβαιώνει τη δέσμευση της Ευρωπαϊκής Ένωσης στη διαδικασία της ανοικοδόμησης στη Γάζα και παρέχει τη βάση για τις συνομιλίες που θα διεξαχθούν στο Κάιρο το Μάρτιο, στη διεθνή διάσκεψη των χορηγών.
<SPEAKER ID="999" NAME="Daciana Octavia Sârbu  " LANGUAGE="RO">
" δημοκρατία, η ειρήνη και ο σεβασμός για τα ανθρώπινα δικαιώματα αποτελούν θεμελιώδεις αξίες για την Ευρωπαϊκή Ένωση, η οποία έχει το ρόλο και την υποχρέωση να τα υπερασπίζεται και να τα προωθεί, τόσο εντός της Ευρωπάϊκής Ένωσης όσο και στις σχέσεις της με άλλα κράτη.
<P>
" κατάσταση που πλήττει τον πληθυσμό της Γάζας είναι τραγική και πρέπει να επιλυθεί επειγόντως. " κατάφορη καταπάτηση των ανθρωπίνων δικαιωμάτων και των ελευθεριών στην περιοχή αυτή αποτελεί αιτία ανησυχίας για την Ευρωπαϊκή Ένωση, τόσο από την πλευρά των σχέσεων της με το Ισραήλ όσο και από την πλευρά της ασφάλειας και της σταθερότητας στη Μέση Ανατολή.
<P>
" Ευρωπαϊκή Ένωση πρέπει να υιοθετήσει επείγοντα μέτρα για την παροχή ανθρωπιστικής βοήθειας στον πληθυσμό της περιοχής της Γάζας, μελετώντας και μεσοπρόθεσμα και μακροπρόθεσμα το σχεδιασμό μέτρων για την προώθηση της ειρήνης και της σταθερότητας στην περιοχή.
<P>
Έχοντας θέσει αυτό το στόχο, η Ευρωπαϊκή Ένωση πρέπει να επιταχύνει τις διπλωματικές της προσπάθειες για την επίλυση των διαμαχών και την ενθάρρυνση του διαλόγου και της συμφιλίωσης στην περιοχή. Ταυτόχρονα, πρέπει, χωρίς δισταγμό, να επιβάλλει κυρώσεις έναντι οποιασδήποτε αντιδημοκρατικής στάσης ή καταπάτησης ανθρωπίνων δικαιωμάτων και ελευθεριών.
<SPEAKER ID="048" NAME="Czesław Adam Siekierski" AFFILIATION="PPE-DE">
γραπτώς. - (PL) Για να επιτευχθεί συμφωνία μεταξύ Ευρωπαϊκής Ένωσης και Μέσης Ανατολής, η προσπάθεια αποκατάστασης της σταθερότητας και η βοήθεια για την εφαρμογή του προγράμματος ειρήνευσης στη Λωρίδα της Γάζας πρέπει, προς το παρόν, να συνεχίσει να αποτελεί προτεραιότητα.
<P>
" Ευρωπαϊκή Ένωση πρέπει επίσης να κάνει ό,τι της είναι δυνατό για να θέσει ένα τέλος στη φιλονικία αυτή, στην οποία χάνουν τη ζωή τους αθώοι πολίτες. Επιπλέον, οι προσπάθειες πρέπει να εστιάσουν στην παροχή βοήθειας στους ανθρώπους, στο να διασφαλιστεί ότι διαθέτουν τα βασικά μέσα για την επιβίωση τους. Οι ανάγκες του πληθυσμού στη Γάζα για τροφή καλύπτονται μόνο κατά 60%, το οποίο σημαίνει ότι ο πληθυσμός κινδυνεύει ακόμα περισσότερο από τις ασθένειες και εκτίθεται σε δυσχερείς συνθήκες. " έλλειψη πόσιμου νερού συνεχίζει να αποτελεί απειλή, όχι λιγότερο σημαντική από την έλλειψη τροφής. Δεν χρειάζεται, πιστεύω, να αναφέρω την έλλειψη ιατρικής φροντίδας ή την καταστροφή σχολείων και δημόσιων ιδρυμάτων, που παρακωλύουν σε σημαντικό βαθμό την αποκατάσταση της τάξης και την επιστροφή στους κανονικούς ρυθμούς.
<P>
Δεν πρέπει να ξεχνάμε ότι μόνο όταν λυθούν πολλά προβλήματα της καθημερινής ζωής, θα μπορέσουμε να επικεντρωθούμε στην οικονομική ανάπτυξη της Μέσης Ανατολής και στη στενή εμπορική συνεργασία με την περιοχή. " Ευρωπαϊκή Ένωση έχει μία ευκαιρία να βοηθήσει τον αραβικό κόσμο και όλες τις χώρες της Μέσης Ανατολής ώστε να αποτελέσουν μία περιοχή όπου κυριαρχεί η ευημερία, κάτι που με τη σειρά του θα δημιουργήσει ένα πλαίσιο στενότερης συνεργασίας μεταξύ της Μέσης Ανατολής και της Ευρωπαϊκής Ένωσης.

<CHAPTER ID="015">
Ώρα των Ερωτήσεων (ερωτήσεις προς την Επιτροπή) 
<SPEAKER ID="460" NAME="Πρόεδρος">
" ημερήσια διάταξη προβλέπει την Ώρα των Ερωτήσεων (Β7-0211/2010).
<P>
Οι ακόλουθες ερωτήσεις απευθύνονται προς την Επιτροπή.
<P>
Πρώτο μέρος
<P>

<P>
Θέμα: Ανακοίνωση σχετικά με την αύξηση του στόχου της μείωσης των εκπομπών αερίων θερμοκηπίου
<P>
Τις προάλλες τα μέσα μαζικής ενημέρωσης έλαβαν γνώση του σχεδίου ανακοίνωσης της Επιτροπής προς το Συμβούλιο, το Κοινοβούλιο. την Οικονομική και Κοινωνική Επιτροπή και την Επιτροπή των Περιφερειών σχετικά με τη δυνατότητα να αυξηθεί ο στόχος της μείωσης των εκπομπών αερίων θερμοκηπίου, που προβλέπεται στη δέσμη μέτρων για το κλίμα και την ενέργεια, από 20% σε 30% έως το 2020.
<P>
Υπό το φως της πρότασης αυτής πρέπει να διατυπωθούν ορισμένες παρατηρήσεις. Καταρχάς, η μείωση του κόστους για τον περιορισμό των εκπομπών ενδέχεται να σημαίνει μια ουσιαστική ελάφρυνση για τους εθνικούς προϋπολογισμούς, για την εξισορρόπηση των οποίων τα κράτη μέλη παλεύουν. Κατά δεύτερον, εξαιτίας της οικονομικής κρίσης το επίπεδο των εκπομπών έχει μειωθεί σημαντικά. Εντούτοις, αναμένεται ότι μόλις τελειώσει η κρίση και αυξηθεί πάλι η παραγωγή, η ποσότητα των εκπομπών αερίων θερμοκηπίου θα αυξηθεί επίσης. Ως αποτέλεσμα το κόστος της μείωσης των εκπομπών θα αυξηθεί εκ νέου. Κατά τρίτον, φαίνεται αμφίβολο κατά πόσο αυτή η εποχή ενδείκνυται για την αύξηση του στόχου της μείωσης των εκπομπών. Παρόμοιο μέτρο ενδέχεται να προκαλέσει νέα αύξηση του κόστους της μείωσης των εκπομπών, και να αντιμετωπίσει την δικαιολογημένη αντίσταση των επιχειρήσεων, που προσπαθούν να συνέλθουν από την ύφεση.
<P>
Μπορεί η Επιτροπή να αναφέρει ποια είναι η άποψή της όσον αφορά τα προαναφερθέντα;
<SPEAKER ID="462" NAME="Connie Hedegaard">
μέλος της Επιτροπής. - (EN) Υπόσχομαι να δώσω μια πολύ σύντομη απάντηση, επειδή το κείμενο στο οποίο αναφέρεται ο αξιότιμος βουλευτής δεν είναι κείμενο που εγκρίθηκε από την Επιτροπή και δεν επιτρεπόταν να δημοσιευθεί, αν και περί τα τέλη του μήνα η Επιτροπή προτίθεται να εγκρίνει την ανακοίνωση προς το Συμβούλιο και το Κοινοβούλιο για την αξιολόγηση των οφελών και του κόστους της αύξησης του στόχου μείωσης των εκπομπών αερίων του θερμοκηπίου σε 30% από την ΕΕ.
<P>
Στην πραγματικότητα, το Συμβούλιο Περιβάλλοντος ήταν αυτό που είχε ζητήσει τη συγκεκριμένη ανακοίνωση στα συμπεράσματά του της 15ης Μαρτίου αυτού του έτους. Έτσι, δεν χρειάζεται να αναφέρουμε ότι είχαμε πολύ λίγο χρόνο, αλλά νομίζουμε ότι αυτή είναι μια σημαντική συζήτηση· στη συνέχεια, είναι βέβαιο ότι θα υπάρχουν πολλές λεπτομέρειες τις οποίες οφείλουμε να εξετάσουμε πιο προσεκτικά. Επιπλέον, η ανακοίνωση αυτή θα παρουσιάσει, σύμφωνα με το αίτημα που περιλαμβάνεται στην οδηγία για το σύστημα εμπορίας δικαιωμάτων εκπομπών, μια ανάλυση της κατάστασης των τομέων έντασης ενέργειας που έχει διαπιστωθεί υπό το φως των αποτελεσμάτων της συνόδου κορυφής της Κοπεγχάγης ότι εκτίθενται σε κίνδυνο διαρροής διοξειδίου του άνθρακα.
<P>
Θα ήθελα όμως να ξεκαθαρίσω κάτι. Πρόθεση της Επιτροπής δεν είναι να αποφασίσει την αύξηση στο 30% αμέσως μετά την παρουσίαση της εν λόγω ανακοίνωσης. Πρόκειται απλά για ένα βήμα στην προσπάθειά μας να διασφαλίσουμε ότι, όταν θα ξεκινήσουμε τις συνομιλίες σχετικά με τους συγκεκριμένους στόχους μείωσης, θα έχουμε μια καλά τεκμηριωμένη βάση πάνω στην οποία θα αναπτύξουμε τη συγκεκριμένη συζήτηση. Αυτός είναι και ο σκοπός αυτής της ανακοίνωσης -να μας προσφέρει την ανάλυση, το κόστος, τα αριθμητικά στοιχεία και τους υπολογισμούς προκειμένου να μπορέσουμε να αναπτύξουμε μια τεκμηριωμένη συζήτηση. Εύχομαι πραγματικά και το Κοινοβούλιο να λάβει μέρος σε αυτήν τη συζήτηση.
<SPEAKER ID="463" NAME="Zbigniew Ziobro" LANGUAGE="PL">
Στο έγγραφο επισημαίνεται ότι η αύξηση των περικοπών των εκπομπών αερίων του θερμοκηπίου στην κεντρική και ανατολική Ευρώπη θα έχει θεμελιώδη σημασία για την επίτευξη του νέου στόχου. Είναι αλήθεια ότι η Επιτροπή σημειώνει πως τα συγκεκριμένα μέτρα θα απαιτήσουν πολύ σημαντικές δημοσιονομικές δαπάνες, αλλά σκοπεύει να αντλήσει τα χρήματα αυτά από τα διαρθρωτικά ταμεία για τις εν λόγω χώρες. Με άλλα λόγια, το μέτρο αυτό εξαρτάται από τον επαναπροσανατολισμό πόρων που έχουν δεσμευθεί για άλλους σκοπούς, και πιο συγκεκριμένα, για τη μείωση των διαφορών μεταξύ των κρατών μελών της Ευρωπαϊκής Ένωσης ως προς την ανάπτυξη και το βιοτικό επίπεδο σε αυτά τα κράτη και θα απέβαινε, παραδείγματος χάρη, σε βάρος της ανάπτυξης των οδικών υποδομών στις χώρες της κεντρικής και ανατολικής Ευρώπης.
<SPEAKER ID="464" NAME="Connie Hedegaard">
μέλος της Επιτροπής. - Ελπίζω ο αξιότιμος βουλευτής να σεβαστεί το γεγονός ότι δεν θα υπεισέλθω σε λεπτομέρειες για ένα σχέδιο, μεταξύ πολλών άλλων, τα οποίο έχει διαρρεύσει. Δεν θα ήταν σωστό να κάνω κάτι τέτοιο.
<P>
Κατά τη διάρκεια της ακρόασής μου στο Ευρωπαϊκό Κοινοβούλιο είχα πει ότι όταν ξοδεύουμε χρήματα της Ευρωπαϊκής Ένωσης για διάφορους σκοπούς θα πρέπει να μεριμνούμε ώστε να εξασφαλίζουμε ότι τα διάφορα έργα -αναφέρθηκαν για παράδειγμα οι υποδομές- θα είναι ανθεκτικά στην αλλαγή του κλίματος. Δεν νομίζω πάντως ότι μπορεί κανείς να δώσει μια απάντηση στην παρούσα φάση σχετικά με το πώς ακριβώς θα το πετύχουμε αυτό αν αποφασίσουμε να φθάσουμε σε μείωση της τάξης του 30% μέχρι το 2020. Αντίθετα, προσπαθούμε να παράσχουμε μια ανάλυση και καλούμε τους βουλευτές του Κοινοβουλίου και του Συμβουλίου, μεταξύ άλλων, να λάβουν μέρος στη συζήτηση.
<SPEAKER ID="465" NAME="Silvia-Adriana Ţicău" AFFILIATION="S&amp;D">
(RO) Ψηφίσαμε σήμερα επί της έκθεσης σχετικά με την τροποποίηση της οδηγίας για την ενεργειακή απόδοση των κτιρίων. Αυτό σηματοδοτεί την απαρχή μόνο μιας νέας διαδικασίας στο πλαίσιο της οποίας μπορούμε όντως να μειώσουμε σημαντικά τις εκπομπές αερίων και την ενεργειακή κατανάλωση στα κτίρια. Όπως είπε και ο συνάδελφος μου, χρειαζόμαστε και άλλα κονδύλια. Ελπίζω να έχουμε τη στήριξή σας για μια σημαντική αύξηση του ποσοστού χρηματοδοτικής ενίσχυσης από το ΕΤΠΑ για την ενεργειακή απόδοση των κτιρίων, καθώς και για τη δημιουργία ενός ταμείου, με αφετηρία το 2014, για τη βελτίωση της ενεργειακής απόδοσης και στον βιομηχανικό τομέα.
<SPEAKER ID="466" NAME="Chris Davies" AFFILIATION="ALDE">
(EN) Κυρία Επίτροπε, μήπως η αρχική ερώτηση δεν καταδεικνύει την κλίμακα του προβλήματος που αντιμετωπίζετε κατά την εξέταση αυτού του ζητήματος; Πολλοί βουλευτές σε αυτήν την αίθουσα και πολλές κυβερνήσεις που εκπροσωπούνται στο Συμβούλιο πολύ απλά δεν συμφωνούν με την ανάγκη για άμεση ανάληψη δράσης για την πρόληψη της αλλαγής του κλίματος. Είναι εύκολο για αυτούς να προσυπογράφουν μεγαλόπνοα ψηφίσματα σε περιόδους οικονομικής ευημερίας, αλλά τώρα, που η κατάσταση είναι τελείως διαφορετική, είναι απρόθυμοι να συμφωνήσουν για την ανάληψη πρακτικής δράσης. Μήπως πρέπει να αντιμετωπίσετε το πρόβλημα της αμφισβήτησης της κλιματικής αλλαγής αν έχετε σκοπό να αυξήσετε τις φιλοδοξίες μας;
<SPEAKER ID="467" NAME="Connie Hedegaard">
μέλος της Επιτροπής. - (EN) Πρώτον, θα ήθελα να μελετήσω το κείμενο επί του οποίου συμφωνήσατε σήμερα σχετικά με την ενεργειακή απόδοση στα κτίρια. Υπάρχουν πολλοί τρόποι να βελτιωθούν οι προσπάθειές μας στον συγκεκριμένο τομέα.
<P>
Υπάρχουν επίσης ορισμένα εναλλακτικά χρηματοδοτικά μοντέλα που μπορούν να χρησιμοποιηθούν προκειμένου να είναι προς όφελος εκείνων που προσέχουν τα κτίρια να τα κάνουν πιο αποδοτικά από άποψη ενέργειας. Θα υπάρξουν πολλοί τρόποι για να γίνει αυτό -χωρίς να απαιτούνται απαραίτητα κονδύλια- και είμαι πρόθυμη να το εξετάσω αυτό.
<P>
Συμφωνώ απολύτως με τον συντάκτη της ερώτησης ότι ένας από τους τομείς όπου μπορούμε να κάνουμε περισσότερα για την Ευρώπη είναι ο τομέας της ενεργειακής απόδοσης και των κτιρίων. Υπάρχει τεράστιο δυναμικό εν προκειμένω και είναι απλά ανόητο να χρησιμοποιούμε πολλή ενέργεια από την οποία στην πραγματικότητα δεν ωφελείται κανένας από εμάς επειδή δεν τη χρησιμοποιούμε αρκετά αποδοτικά.
<P>
Απαντώ στον Chris Davies, σε ό,τι αφορά τους αμφισβητίες της κλιματικής αλλαγής: Προσπαθώ να αντιμετωπίσω το συγκεκριμένο ζήτημα όταν το αντιμετωπίζω. Παρ' όλες τις συζητήσεις -και ειδικότερα στο "νωμένο Βασίλειο βρίσκεται σε εξέλιξη μια πολύ μεγάλη συζήτηση για το θέμα αυτό με το Πανεπιστήμιο East Anglia, και παρόλο που η Διακυβερνητική Επιτροπή για την Αλλαγή του Κλίματος (IPPC) θα πρέπει να είναι πιο αποτελεσματική και να διορθώνει τα λάθη όταν τα εντοπίζει - μέχρι σήμερα δεν έχω δει τίποτα που να αμφισβητεί πραγματικά το βασικό επιστημονικό εύρημα, ότι δηλαδή πρέπει να αντιμετωπίσουμε το ζήτημα αυτό, και να το αντιμετωπίσουμε με σοβαρότητα.
<P>
Νομίζω ότι υπάρχουν πολλοί άλλοι λόγοι -με τους οποίους θα πρέπει να συμφωνούν και οι σκεπτικιστές της κλιματικής αλλαγής- για τους οποίους είναι τόσο σημαντικό να κάνουμε κάτι σχετικά με την ενεργειακή απόδοση και τις τεχνολογίες ανανεώσιμης ενέργειας. Αν η Ευρώπη δεν είναι φιλόδοξη στον τομέα αυτόν, πολύ φοβάμαι ότι θα χάσουμε τις αναπτυσσόμενες αγορές αυτού του αιώνα από τους ανταγωνιστές μας. Όσον αφορά τη διαρροή διοξειδίου του άνθρακα, αν δεν προβούμε στις απαραίτητες ενέργειες, κινδυνεύουμε να χάσουμε θέσεις εργασίας. Φοβάμαι πραγματικά ότι αν είμαστε υπερβολικά διστακτικοί τα επόμενα χρόνια, κινδυνεύουμε να χάσουμε πάρα πολλές θέσεις εργασίας. Είμαι πολύ χαρούμενη που διαπιστώνω ότι και η νέα βρετανική κυβέρνηση φαίνεται να θέλει πολύ να είναι φιλόδοξη στον τομέα της κλιματικής αλλαγής. Νομίζω ότι αυτό είναι εξαιρετικά σημαντικό για όλους μας.
<P>
Θέμα: Δράση της Επιτροπής στον τομέα των δικαιωμάτων πνευματικής ιδιοκτησίας
<P>
Το άρθρο 118 της Συνθήκης για τη λειτουργία της Ευρωπαϊκής Ένωσης, που θεσπίζει την αρμοδιότητα της Ένωσης να νομοθετεί στον τομέα των δικαιωμάτων πνευματικής ιδιοκτησίας, καθορίζει ότι "στο πλαίσιο της εγκαθίδρυσης και της λειτουργίας της εσωτερικής αγοράς, το Ευρωπαϊκό Κοινοβούλιο και το Συμβούλιο, αποφασίζοντας σύμφωνα με τη συνήθη νομοθετική διαδικασία, θεσπίζουν μέτρα για τη δημιουργία ευρωπαϊκών τίτλων, ώστε να εξασφαλισθεί ενιαία προστασία των δικαιωμάτων διανοητικής ιδιοκτησίας στο εσωτερικό της Ένωσης, και για τη δημιουργία κεντρικών καθεστώτων έγκρισης, συντονισμού και ελέγχου στο επίπεδο της Ένωσης."
<P>
" έλλειψη ενιαίου νομικού πλαισίου για το σύνολο της ΕΕ σχετικά με τα δικαιώματα πνευματικής ιδιοκτησίας συνιστά μέγιστο εμπόδιο για την ανάπτυξη της εσωτερικής αγοράς των αγαθών που καλύπτονται από τα δικαιώματα αυτά.
<P>
Ποιες πρωτοβουλίες προτίθεται η Επιτροπή να αναλάβει στον τομέα των δικαιωμάτων πνευματικής ιδιοκτησίας βάσει του άρθρου 118 της ΣΛΕΕ;
<SPEAKER ID="469" NAME="Michel Barnier" LANGUAGE="FR">
Θα ήθελα καταρχάς να ευχαριστήσω την κ. Geringer de Oedenberg για την ερώτησή της. Εστιάζει στον πυρήνα των συνομιλιών που είναι σε εξέλιξη σχετικά με τα δικαιώματα πνευματικής ιδιοκτησίας και το διαδίκτυο.
<P>
Δυστυχώς, πολύ συχνά, τα δικαιώματα πνευματικής ιδιοκτησίας παρουσιάζονται σαν εμπόδιο για τη δημιουργία μιας ενιαίας ψηφιακής αγοράς. Νομίζω ότι αυτό είναι άδικο. Τα δικαιώματα πνευματικής ιδιοκτησίας επιτρέπουν στον δημιουργό να πουλήσει αυτό που έχει δημιουργήσει και του εξασφαλίζουν απόδοση για την επένδυσή του. Επιπλέον, αυτό δεν συμβαίνει μόνο στον τομέα της καλλιτεχνικής δημιουργίας, τον οποίον η κ. Geringer de Oedenberg γνωρίζει πολύ καλά. Συμβαίνει επίσης στον τομέα της βιομηχανίας, της δημιουργίας, της βιομηχανικής καινοτομίας· μια απόδοση της επένδυσης, χάρη στην οποία ο δημιουργός θα έχει τη δυνατότητα να συνεχίσει να δημιουργεί άλλα έργα και νέο περιεχόμενο. Το συγκεκριμένο οικονομικό μοντέλο, το οποίο υποστηρίζει τα δικαιώματα πνευματικής ιδιοκτησίας, υπάρχει εδώ και πολλές εκατοντάδες χρόνια αλλά η διαχείριση των δικαιωμάτων έχει, ασφαλώς, εξελιχθεί μαζί με τις τεχνολογίες, το ραδιόφωνο, την τηλεόραση, την καλωδιακή και δορυφορική τηλεόραση, και σήμερα, το διαδίκτυο. Κάθε φορά, οι νέες τεχνολογίες μας επέτρεπαν να υιοθετήσουμε νέα οικονομικά μοντέλα τα οποία οδήγησαν στην αλλαγή της χρήσης και της εμπορευματοποίησης των δικαιωμάτων πνευματικής ιδιοκτησίας.
<P>
Κύριε Πρόεδρε, κυρίες και κύριοι, αντί να προτείνω ορισμένες ριζικές τροποποιήσεις για τα δικαιώματα πνευματικής ιδιοκτησίας, θέλω να προστατεύσω τη δημιουργία αναζητώντας παράλληλα ένα νομικό πλαίσιο που θα επιτρέψει την εμφάνιση νέων οικονομικών μοντέλων. Αυτό σας το είχα προαναγγείλει από τις 13 Ιανουαρίου όταν παρουσιάστηκα ενώπιόν σας και αυτή ακριβώς είναι η αρχή που θα κατευθύνει τη δράση μου. Επιπλέον, αυτός είναι ο ρόλος που προβλέπω, μαζί με εσάς, για τον ευρωπαίο νομοθέτη. Το ψηφιακό θεματολόγιο που εγκρίθηκε από την Επιτροπή στις 19 Μαΐου, με τη δυναμική παρότρυνση της συναδέλφου και φίλης μου κ. Kroes, περιλαμβάνει τον χάρτη πορείας μου ο οποίος καλύπτει τα δικαιώματα πνευματικής ιδιοκτησίας και το διαδίκτυο.
<P>
Επίσης, φέτος, θα αναλάβω τρεις πρωτοβουλίες στο ίδιο ακριβώς πνεύμα. Πρώτον, μια πρόταση οδηγίας πλαισίου σχετικά με τη συλλογική διαχείριση των δικαιωμάτων πνευματικής ιδιοκτησίας. " ιδέα εδώ είναι καταρχάς να δώσουμε τη δυνατότητα στις εταιρείες συλλογικής διαχείρισης δικαιωμάτων πνευματικής ιδιοκτησίας να οργανωθούν καλύτερα προκειμένου να προσφέρουν νέες διαδικτυακές υπηρεσίες, όπως ειδικούς εξατομικευμένους καταλόγους ή υπηρεσίες ενιαίας εξυπηρέτησης. Από την άλλη πλευρά, σκοπός είναι επίσης να ευθυγραμμιστούν οι κανόνες για τη διακυβέρνηση, τη διαφάνεια και την εποπτεία των εταιρειών συλλογικής διαχείρισης προκειμένου να καταστεί δυνατή μια πιο διαφανής τιμολόγηση και να υπάρξουν αποδόσεις για τα μέλη των εταιρειών συλλογικής διαχείρισης.
<P>
Δεύτερον, μια οδηγία σχετικά με τα ορφανά έργα: στόχος είναι να δημιουργηθεί η απαραίτητη νομική ασφάλεια προκειμένου να υποστηριχθούν οι προσπάθειες ψηφιοποίησης της πολιτιστικής μας κληρονομιάς. Εξετάζω τη δημιουργία ενός ευρωπαϊκού ορισμού για τα ορφανά έργα.
<P>
Τρίτον, θα παρουσιάσω μια Πράσινη Βίβλο σχετικά με το οπτικοακουστικό υλικό και το διαδίκτυο. Στην προκειμένη περίπτωση, το θέμα είναι να αναλυθούν οι συνθήκες για την εμφάνιση στην Ευρώπη νέων υπηρεσιών "βίντεο κατ' αίτηση". Το 2011 θα ξεκινήσουμε έναν διάλογο με τα διάφορα ενδιαφερόμενα μέρη για ζητήματα που επηρεάζουν την εμφάνιση νέων υπηρεσιών περιεχομένου προστιθέμενης αξίας στο διαδίκτυο ούτως ώστε να μπορέσουμε να διακριβώσουμε πώς θα αποσαφηνίσουμε τους υφιστάμενους κανόνες. Στόχος είναι να δούμε ποιον ρόλο μπορεί να διαδραματίσει η τεχνολογία στον εντοπισμό και την πληρωμή του ψηφιακού υλικού, να προσδιορίσουμε τα ζητήματα που περιβάλλουν τα ψηφιακά μέσα και να μάθουμε πώς να καταπολεμήσουμε πιο αποτελεσματικά τη μαύρη οικονομία της διαδικτυακής πειρατείας. " μέθοδός μου θα είναι απλή: Θέλω να ακούω τα διάφορα ενδιαφερόμενα μέρη προτείνοντας παράλληλα σε εσάς δράση. Θέλω μια Ευρώπη που θα επιτρέπει την εμφάνιση νέων οικονομικών μοντέλων. Δεν έχω κάποια προκαθορισμένη ιδέα σχετικά με το είδος της παρέμβασης που θα χρειαστεί, νομοθετικής ή άλλου είδους. Και ούτε είμαι δογματικός ή έχω αυταπάτες σχετικά με τις πιθανότητες που υπάρχουν ώστε να βρεθούν ενιαίες λύσεις για όλες τις καταστάσεις. Ωστόσο, θα ήθελα να χρησιμοποιήσω τη νέα αυτή διαδικασία ανάκαμψης της εσωτερικής αγοράς και του ψηφιακού θεματολογίου -για το οποίο συμπτωματικά μίλησε ο κ. Monti στην έκθεσή του- με στόχο την ανάπτυξη μιας πραγματικής οικονομικής πολιτικής για τον πολιτιστικό τομέα της Ευρώπης.
<SPEAKER ID="470" NAME="Lidia Joanna Geringer de Oedenberg" LANGUAGE="PL">
Επικροτώ τις πρωτοβουλίες που αναλαμβάνει η Επιτροπή. Έχω μια συμπληρωματική ερώτηση σχετικά με την Πράσινη Βίβλο του 2008 που είχε τίτλο "Τα δικαιώματα δημιουργού στην οικονομία της γνώσης", στην οποία η Επιτροπή παραδέχεται ότι το ισχύον σύστημα των προαιρετικών εξαιρέσεων στην προστασία των δικαιωμάτων πνευματικής ιδιοκτησίας που τέθηκε σε ισχύ με την οδηγία του 2001 δεν εκπληρώνει τον στόχο του, με άλλα λόγια, δεν διευκολύνει τη διανομή έργων που προστατεύονται από δικαιώματα πνευματικής ιδιοκτησίας και δεν εκφράζει μια ισορροπία μεταξύ των δικαιωμάτων των δημιουργών και των δικαιωμάτων των ατόμων που χρησιμοποιούν τα έργα τους.
<P>
Επιπλέον, πρέπει να σημειωθεί ότι οι υποχρεωτικές εξαιρέσεις στην προστασία των δικαιωμάτων πνευματικής ιδιοκτησίας είναι εξαιρετικά αναγκαίες για τις βιβλιοθήκες, προκειμένου να καθίστανται τα έργα προσπελάσιμα για τους τυφλούς, καθώς επίσης και για τη διανομή των ορφανών έργων. Θα ήθελα να ρωτήσω ποιες πρωτοβουλίες σχεδιάζει να παρουσιάσει η Επιτροπή στο εγγύς μέλλον σε σχέση με αυτές τις εξαιρέσεις στην προστασία των δικαιωμάτων πνευματικής ιδιοκτησίας.
<SPEAKER ID="471" NAME="Michel Barnier" LANGUAGE="FR">
Κυρία Geringer de Oedenberg με ρωτήσατε επίσης για κάτι που θα ήθελα να επιβεβαιώσω, σχετικά με το πώς θα δράσει η Επιτροπή· ζητάτε από αυτήν να κάνει κάποια δήλωση σχετικά με τη χρήση του άρθρου 118 της Συνθήκης. Μπορώ να επιβεβαιώσω ότι, όσον αφορά το σημείο αυτό, δεν είναι αυτή η προσέγγιση που έχουμε επιλέξει. " προσέγγιση που προκρίνουμε είναι η δημιουργία ενός ρυθμιστικού πλαισίου το οποίο θα ενθαρρύνει πανευρωπαϊκές άδειες δικαιωμάτων πνευματικής ιδιοκτησίας. Πρόκειται για μια πραγματιστική προσέγγιση που θα μας επιτρέψει να επιτύχουμε τα επιθυμητά αποτελέσματα με πιο αποτελεσματικό τρόπο από ό,τι θα πετυχαίναμε με την καθιέρωση μιας νέας αποκλειστικής και κεντρικής άδειας δικαιωμάτων πνευματικής ιδιοκτησίας. Θα ήθελα επίσης να αναφέρω ότι η συγκεκριμένη Πράσινη Βίβλος είναι πολύ σημαντική και πρέπει να μας δώσει τη δυνατότητα να θέσουμε πολλά ερωτήματα και να προωθήσουμε ορισμένες ιδέες. Αναφέρομαι ειδικότερα στο ζήτημα των ατόμων μειωμένης όρασης.
<P>
Αναρωτιέστε γιατί δεν είμαστε περισσότερο φιλόδοξοι σε ό,τι αφορά τη δημιουργία μιας ενιαίας άδειας δικαιωμάτων πνευματικής ιδιοκτησίας. Το μεγαλύτερο εμπόδιο για την καθιέρωση μιας άδειας δικαιωμάτων πνευματικής ιδιοκτησίας σε επίπεδο ΕΕ, κυρία Geringer de Oedenberg, είναι ότι αυτή θα έπρεπε οπωσδήποτε να υπερτερεί έναντι των εθνικών δικαιωμάτων πνευματικής ιδιοκτησίας προκειμένου να είναι αποτελεσματική. Με άλλα λόγια, τα δικαιώματα πνευματικής ιδιοκτησίας της Ευρωπαϊκής Ένωσης θα πρέπει να υπερέχουν έναντι των εθνικών δικαιωμάτων πνευματικής ιδιοκτησίας, κάτι το οποίο φαίνεται ειλικρινά δύσκολο να γίνει αποδεκτό, τόσο από πολιτιστική όσο και από πολιτική άποψη. Ακόμα και αν γινόταν αποδεκτή αυτή η προσέγγιση από τα κράτη μέλη, θα είχε μάλλον περιορισμένα αποτελέσματα επειδή δεν θα μπορούσε να εφαρμοστεί στα παλαιότερα έργα. Θα μπορούσε να εφαρμόζεται μόνο για τα έργα που δημιουργήθηκαν πρόσφατα. Επομένως, η νέα άδεια δικαιωμάτων πνευματικής ιδιοκτησίας δεν θα εφαρμοζόταν σε όλες τις προϋπάρχουσες μουσικές συνθέσεις.
<P>
Ανέφερα επίσης ότι θα ήθελα να επεξεργαστώ μια οδηγία σχετικά με τα ορφανά έργα.
<P>
Ωστόσο, πριν φτάσουμε στην τελική διατύπωση αυτού του σχέδιου οδηγίας, θα ήθελα να διαβουλευτώ με εκείνους του βουλευτές του ΕΚ, και μαζί σας, που έχουν ασχοληθεί περισσότερο με το ζήτημα αυτό.
<SPEAKER ID="472" NAME="Silvia-Adriana Ţicău" AFFILIATION="S&amp;D">
(RO) Θα ήθελα να σας ρωτήσω αν προτίθεστε να αναθεωρήσετε την οδηγία σχετικά με τα δικαιώματα πνευματικής ιδιοκτησίας και τα συγγενικά δικαιώματα στην κοινωνία της πληροφορίας. Σας το ρωτώ αυτό επειδή χρειαζόμαστε νομική ασφάλεια. Δυστυχώς, οι εξαιρέσεις έχουν ερμηνευτεί με διαφορετικό τρόπο στις επιμέρους χώρες, με αποτέλεσμα να λαμβάνονται διαφορετικές αποφάσεις για το ίδιο ζήτημα σε διαφορετικά κράτη μέλη. Για τον λόγο αυτόν, θεωρώ ότι είναι χρήσιμο για εμάς να προβούμε σε μια αναθεώρηση, κυρίως υπό το φως της νέας Συνθήκης της Λισαβόνας.
<SPEAKER ID="473" NAME="Michel Barnier" LANGUAGE="FR">
Κυρία Ţicău, για να είμαι πολύ σαφής στην απάντησή μου, προς το παρόν δεν έχουμε την πρόθεση να τροποποιήσουμε τον κατάλογο των εξαιρέσεων που περιέχει η οδηγία του 2001. Με αυτές τις τρεις πρωτοβουλίες που ανέφερα σχετικά με τη συλλογική διαχείριση, τα ορφανά έργα και την Πράσινη Βίβλο υιοθετήσαμε μια προσέγγιση που πιστεύω πως είναι πραγματιστική και προοδευτική, και επομένως σε αυτό ακριβώς το πλαίσιο θα εξετάσουμε τις ανησυχίες που διατυπώνετε. Πάντως, δεν έχουμε την πρόθεση να τροποποιήσουμε τον κατάλογο των εξαιρέσεων.
<P>
Θέμα: Ο χάρτης της ΕΕ για τις κρατικές ενισχύσεις
<P>
Βλέπει θετικά η Επιτροπή μια συνολική αναθεώρηση του χάρτη της ΕΕ για τις κρατικές ενισχύσεις για την περίοδο 2007-2013;
<P>
Μολονότι θα γίνει μια αναθεώρηση φέτος, αυτή φαίνεται ότι θα επιτρέψει μόνο ορισμένες "ανταλλαγές" περιοχών στα κράτη μέλη και όχι έναν εκ νέου χαρακτηρισμό περιοχών που θα αντανακλά την πραγματικότητα μετά την οικονομική κρίση.
<P>
Ο ισχύων χάρτης κρατικών ενισχύσεων έχει συμφωνηθεί βάσει των στατιστικών του 2006. " ευρωπαϊκή οικονομία είναι ριζικά διαφορετική σήμερα. Δέχεται η Επιτροπή ότι το γεγονός αυτό αποτελεί μια αδυναμία του ισχύοντος χάρτη και με ποιό τρόπο πιστεύει ότι πρέπει αυτό το θέμα να επιλυθεί;
<SPEAKER ID="475" NAME="Cecilia Malmström">
μέλος της Επιτροπής. - (EN) Μου ζήτησε ο κ. Almunia να απαντήσω σε αυτήν την ερώτηση.
<P>
Προκειμένου να υπάρχει συνέχεια στην προσπάθεια, περιφερειακής ανάπτυξης, η Επιτροπή αποφάσισε το 2006 ότι ο κατάλογος των περιφερειών που έχουν χαρακτηριστεί από τα κράτη μέλη ως μέρος των χαρτών περιφερειακών ενισχύσεων θα πρέπει να ισχύσει για ολόκληρη την περίοδο 2007-2013. Ωστόσο, στις κατευθυντήριες γραμμές της για τις εθνικές περιφερειακές ενισχύσεις, η Επιτροπή αναγνώρισε ότι ενδέχεται να προκύψουν καταστάσεις στο πλαίσιο των οποίων θα απαιτηθούν αναπροσαρμογές και, ως εκ τούτου, σύμφωνα με το σημείο 104 των κατευθυντηρίων γραμμών προσφέρεται η δυνατότητα στα κράτη μέλη να προβούν σε ενδιάμεση αναθεώρηση των χαρτών περιφερειακών ενισχύσεων σε σχέση με τις περιφέρειες που έχουν χαρακτηριστεί δυνάμει του άρθρου 107, παράγραφος 3, σημείο γ, της Συνθήκης για τη λειτουργία της Ευρωπαϊκής Ένωσης.
<P>
Τρία από τα δεκαεπτά κράτη μέλη που αφορούσε η ενδιάμεση αναθεώρηση αποφάσισαν να αξιοποιήσουν αυτήν τη δυνατότητα. Βάσει της ενδιάμεσης αναθεώρησης, τα κράτη μέλη μπορούν να αντικαταστήσουν μέχρι και τις μισές περιφέρειες που είναι επί του παρόντος επιλέξιμες για περιφερειακή ενίσχυση με νέες περιφέρειες της επιλογής τους. Υπό ορισμένες προϋποθέσεις, είναι επίσης δυνατόν να αυξηθεί η ένταση των ενισχύσεων για τις περιφέρειες που έχουν ήδη χαρακτηριστεί βάσει του αρχικού χάρτη περιφερειακών ενισχύσεων. Στο πλαίσιο της ενδιάμεσης αναθεώρησης, η επιλεξιμότητα των νέων χαρακτηρισθεισών περιφερειών και των ενδεχόμενων αυξήσεων ως προς την ένταση των ενισχύσεων αξιολογείται βάσει του μέσου όρου των στοιχείων της Eurostat των τελευταίων χρόνων όσον αφορά το ακαθάριστο κατά κεφαλήν εγχώριο προϊόν και την ανεργία της αντίστοιχης περιφέρειας NUTS επιπέδου 3. Με τον τρόπο αυτό διασφαλίζεται ότι οι περιφερειακές επενδυτικές ενισχύσεις στοχεύουν στην οικονομική ανάπτυξη των περιφερειών που βρίσκονται σε μειονεκτική θέση σε σύγκριση με τον εθνικό μέσο όρο.
<P>
Το γεγονός ότι μόνο τρία από τα κράτη μέλη που αφορούσε η ενδιάμεση αναθεώρηση αποφάσισαν να κοινοποιήσουν τροποποιήσεις στους χάρτες περιφερειακών ενισχύσεων φαίνεται να υποδηλώνει ότι η πλειονότητα των κρατών μελών θεωρεί ότι η οικονομική κρίση δεν έπληξε σημαντικά την ομάδα των περιφερειών που έχουν ανάγκη από περιφερειακή ενίσχυση.
<SPEAKER ID="476" NAME="Alan Kelly">
συντάκτης. - (EN) Σας ευχαριστώ πάρα πολύ για την απάντησή σας. Εκπλήσσομαι που μόνο τρία κράτη υπέβαλαν τελικά αίτηση. Είναι απίστευτο.
<P>
Έρχομαι από μια περιφέρεια όπου χάσαμε εκατοντάδες θέσεις εργασίας: Dell -3.000 θέσεις εργασίας· και, μόλις σήμερα, 800 θέσεις εργασίας στη φαρμακευτική εταιρεία Pfizer, οι 300 από τις οποίες βρίσκονταν στην περιοχή μου, στη νότια Ιρλανδία η οποία έχει ακαθάριστο ισοδύναμο ενίσχυσης μηδέν τοις εκατό. " κυβέρνησή μας υπέβαλε εκ νέου αίτηση και ελπίζω ότι αυτό θα αλλάξει επειδή αν δεν αλλάξει, είναι βέβαιο ότι η κυβέρνηση δεν μπορεί να εφαρμόσει πραγματικά ενεργά μέτρα για την προσέλκυση μεγαλύτερων επιχειρήσεων. Αυτό για εμένα είναι πολύ οπισθοδρομικό και πρέπει να αλλάξει. Επομένως θα επιδιώξω να ακολουθήσει η Επιτροπή διαφορετική στρατηγική επειδή πιστεύω ότι ο χάρτης των κρατικών ενισχύσεων είναι παρωχημένος.
<SPEAKER ID="477" NAME="Cecilia Malmström">
μέλος της Επιτροπής. - (EN) Μπορεί όντως να φαίνεται περίεργο, όπως σημείωσε ο αξιότιμος βουλευτής, το ότι τρία μόνο κράτη μέλη υπέβαλαν αίτηση για αυτήν την ενδιάμεση αναθεώρηση. Ωστόσο, έτσι ακριβώς έχει η κατάσταση σύμφωνα με τα αριθμητικά στοιχεία που είχαμε σήμερα το πρωί.
<P>
Φυσικά, από την οικονομική κρίση έχουν πληγεί έντονα πολλά κράτη μέλη και πολλές περιφέρειες, ωστόσο μπορεί ορισμένα κράτη μέλη να θεωρούν ότι υπάρχουν άλλοι τρόποι και άλλα μέσα για να αντιμετωπίσουν το πρόβλημα καθώς, όπως είδαμε, τα κράτη που ζήτησαν τη συγκεκριμένη αναθεώρηση είναι ελάχιστα. Δεκαεπτά κράτη μέλη είχαν αυτήν τη δυνατότητα, αλλά μόνο τρία την αξιοποίησαν.
<P>
Νομίζω ότι ο αξιότιμος βουλευτής θα συμφωνούσε μαζί μου ότι ο βασικός σκοπός του μακροπρόθεσμου προγράμματος είναι, φυσικά, να υπάρχει συνέχεια για τις περιφέρειες προκειμένου να υπάρχει μακροπρόθεσμός σχεδιασμός. Εκτός από αυτό, υπάρχουν φυσικά και άλλα μέσα για να αντιμετωπιστεί η κρίση, αλλά είμαι βέβαιη ότι ο Επίτροπος Almunia προτίθεται να συζητήσει μαζί σας για το συγκεκριμένο ζήτημα κάποια άλλη στιγμή στο μέλλον.
<P>
Δεύτερο μέρος
<P>
Θέμα: Αστυνομική συνεργασία ΕΕ - Ουκρανίας
<P>
Πώς εξελίσσεται η διασυνοριακή αστυνομική συνεργασία μεταξύ της ΕΕ και της σημαντικότερης ανατολικής γείτονος χώρας, της Ουκρανίας, και ποια μέτρα σχεδιάζει η Επιτροπή για να εντατικοποιήσει τη συνεργασία;
<SPEAKER ID="479" NAME="Cecilia Malmström">
μέλος της Επιτροπής. - (ΕΝ) Σας ευχαριστώ, κύριε Posselt, για την ερώτησή σας η οποία αφορά ένα πολύ σημαντικό ζήτημα. " διασυνοριακή αστυνομική συνεργασία με γειτονικές χώρες της Ευρωπαϊκής Ένωσης αποτελεί πρωτίστως αρμοδιότητα των κρατών μελών. Ωστόσο, η Ευρωπαϊκή Ένωση υποστηρίζει τη διμερή συνεργασία μεταξύ των κρατών μελών και της Ουκρανίας μέσω κυρίως της λειτουργίας της Ευρωπόλ. Στις 4 Δεκεμβρίου 2009 υπογράφηκε μια συμφωνία σχετικά με τη στρατηγική συνεργασία μεταξύ της Ευρωπόλ και της Ουκρανίας που θα επιτρέψει τον συντονισμό του έργου καταπολέμησης του διεθνούς οργανωμένου και σοβαρού εγκλήματος και της τρομοκρατίας. Ωστόσο, η στρατηγική συμφωνία δεν επιτρέπει την ανταλλαγή δεδομένων προσωπικού χαρακτήρα για υπόπτους. " ανταλλαγή τέτοιων δεδομένων επιτρέπεται μόνο με χώρες που έχουν συνάψει επιχειρησιακή συμφωνία με την Ευρωπόλ και για να καταστεί δυνατή η σύναψη μιας τέτοιας συμφωνίας, η Ουκρανία οφείλει να θεσπίσει νόμο για την προστασία των δεδομένων προσωπικού χαρακτήρα και να επικυρώσει τη Σύμβαση του Συμβουλίου της Ευρώπης του 1981 για την προστασία των προσώπων έναντι της αυτοματοποιημένης επεξεργασίας των δεδομένων προσωπικού χαρακτήρα και το Πρωτόκολλό της.
<P>
Αυτό εντάσσεται σε μια ευρύτερη προτεραιότητα της Επιτροπής προκειμένου η Ουκρανία να διαμορφώσει ένα καθεστώς προστασίας δεδομένων προσωπικού χαρακτήρα σύμφωνα με τα ευρωπαϊκά πρότυπα. Αυτό θα επέτρεπε τη σύσταση μιας πραγματικά ανεξάρτητης εποπτεύουσας αρχής για την προστασία δεδομένων η οποία θα μπορούσε να υποστηρίζεται από τη συνδρομή τεχνικών και εμπειρογνωμόνων της ΕΕ. " ΕΕ υποστηρίζει επίσης τη συνεργασία με την Ουκρανία στον τομέα της υπηρεσίας δίωξης οικονομικού εγκλήματος μέσω ενός προγράμματος αδελφοποίησης, ενισχύοντας την ικανότητα της ουκρανικής αστυνομίας και την αποστολή συνοριακής βοήθειας της Ευρωπαϊκής Ένωσης (EUBAM). Και πέρυσι, η EUBAM, σε συνεργασία με τον FRONTEX, την OLAF, και την Πρωτοβουλία Συνεργασίας για τη Νοτιοανατολική Ευρώπη, υποστήριξαν την Κοινή Επιχείρηση Ελέγχου των Συνόρων "Nikoniy" για τη βελτίωση της συνεργασίας μεταξύ των ουκρανικών και των μολδαβικών αστυνομικών δυνάμεων στον τομέα της καταπολέμησης του διασυνοριακού εγκλήματος και της λαθρομετανάστευσης.
<SPEAKER ID="480" NAME="Bernd Posselt">
συντάκτης. - (DE) Ήθελα μόνο να ρωτήσω ποια είναι η κατάσταση σχετικά με την υποστήριξη της αστυνομικής εκπαίδευσης και την ενίσχυση των υπηρεσιών δικαιοσύνης και εσωτερικών υποθέσεων στην Ουκρανία. Υλοποιείται το συγκεκριμένο σχέδιο ως τομέας επικέντρωσης στο πλαίσιο της ανατολικής εταιρικής σχέσης, και συμμετέχουν σε αυτό η Επιτροπή και η Ευρωπαϊκή Αστυνομική Ακαδημία; Ή υλοποιείται μόνο σε επίπεδο κρατών μελών;
<SPEAKER ID="481" NAME="Cecilia Malmström">
μέλος της Επιτροπής. - (EN) Βρισκόμαστε φυσικά σε συνεχή διάλογο με την Ουκρανία γύρω από το ζήτημα αυτό. Ο συνάδελφος μου, Επίτροπος Stefan Fule παρουσίασε ένα πλαίσιο συνεργασίας και συμμετέχω και εγώ ενεργά σε αυτό. Το πλαίσιο αυτό καλύπτει τις εσωτερικές υποθέσεις προκειμένου να δούμε πώς μπορούμε να βοηθήσουμε τις ουκρανικές αρχές να αναπτυχθούν στα ζητήματα αυτά και πώς μπορούμε να εμβαθύνουμε περαιτέρω τη συνεργασία μας. Αυτό θα εξεταστεί επίσης στη συνάντηση που θα έχουμε με τις ουκρανικές αρχές σε λίγες μόνο εβδομάδες.
<P>
" αστυνομική συνεργασία και η εκπαίδευση αυτή καθεαυτή δεν προβλέπονται για το άμεσο μέλλον, αλλά αυτό θα μπορούσε φυσικά να συζητηθεί μόλις η Ουκρανία πραγματοποιήσει τις απαραίτητες μεταρρυθμίσεις. Είμαστε ανοιχτοί στη συνεργασία μαζί τους. Είναι ένας σημαντικός γείτονας. Έχουμε πολλά κοινά. Αντιμετωπίζουμε κοινές προκλήσεις σχετικά με το διασυνοριακό έγκλημα, επομένως θα ωφελούσε και εμάς τους ίδιους αν εντείναμε περαιτέρω τη συνεργασία μας στον τομέα αυτόν. Φυσικά, και οι Ουκρανοί πρέπει να βελτιωθούν, αλλά εμείς είμαστε εδώ για αυτούς έτοιμοι να τους βοηθήσουμε και να τους συνδράμουμε και θα δούμε ποιο θα είναι το αποτέλεσμα σε μακροπρόθεσμο ορίζοντα.
<P>
Θέμα: Έκρηξη της εγκληματικότητας στην Ευρώπη
<P>
Σημαντική αύξηση της εγκληματικότητας και των φαινομένων βίας σημειώνεται στις ευρωπαϊκές κοινωνίες όπως αποδεικνύεται και από τα στοιχεία της Eurostat που δόθηκαν στην δημοσιότητα πριν λίγους μήνες. Δεδομένου ότι η οικονομική κρίση έχει άμεση σχέση με την αύξηση αυτών των φαινομένων, η εγκληματικότητα και η βία εμφανίζονται με ιδιαίτερη συχνότητα στις χώρες που αντιμετωπίζουν μεγαλύτερα οικονομικά προβλήματα.
<P>
Σκοπεύει η Επιτροπή να αναλάβει πιο θαρραλέες πρωτοβουλίες για την αποτελεσματικότερη συνεργασία των κρατών μελών τόσο στην πρόληψη όσο και στην αντιμετώπιση της εγκληματικότητας στις ευρωπαϊκές κοινωνίες λαμβάνοντας υπόψη την ανάγκη προάσπισης των προσωπικών ελευθεριών των ευρωπαίων πολιτών;
<SPEAKER ID="483" NAME="Cecilia Malmström">
μέλος της Επιτροπής. - (EN) " τελευταία έκδοση της στατιστικής έρευνας της Eurostat σχετικά με την εγκληματικότητα και την ποινική δικαιοσύνη δημοσιεύθηκε στις 19 Μαΐου· καλύπτει την περίοδο από το 1998 μέχρι το 2007 και δεν αποτυπώνει την αύξηση που περιγράφει ο αξιότιμος βουλευτής του ΕΚ. " Επιτροπή ωστόσο αναγνωρίζει ότι το οργανωμένο έγκλημα συνιστά απειλή για τους πολίτες και την οικονομία ολόκληρης της Ευρωπαϊκής Ένωσης.
<P>
" Επιτροπή έχει δεσμευτεί ότι θα επεξεργαστεί σχετικές προτάσεις και θα υλοποιήσει τις δράσεις για την πρόληψη και την καταπολέμηση των διαφόρων μορφών εγκληματικών δραστηριοτήτων, οργανωμένων ή όχι. Γι' αυτόν ακριβώς τον λόγο οι στόχοι αυτοί εντάσσονται στο πρόγραμμα της Στοκχόλμης το οποίο αποτελεί ένα ολοκληρωμένο πλαίσιο για τη δράση της ΕΕ σχετικά με τα ζητήματα των πολιτών, της δικαιοσύνης, της ασφάλειας και της μεταναστευτικής πολιτικής τα επόμενα πέντε χρόνια. Πρόσφατα, η Επιτροπή ενέκρινε το σχέδιο δράσης της Στοκχόλμης και νομίζω ότι η συνάδελφός μου και Αντιπρόεδρος Reding ήταν εδώ πριν από μισή μόλις ώρα για να το παρουσιάσει και να το συζητήσει σε αυτήν την Ολομέλεια.
<P>
Επίσης, πριν από το τέλος του τρέχοντος έτους, η Επιτροπή θα παρουσιάσει μια ανακοίνωση σχετικά με τη στρατηγική της εσωτερικής ασφάλειας, η οποία θα περιέχει συγκεκριμένες προτάσεις και αξιολογήσεις των απειλών για τα επόμενα πέντε έτη. Φυσικά, αυτή θα περιλαμβάνει και το οργανωμένο έγκλημα.
<P>
Επειδή οι κοινές απειλές απαιτούν κοινές απαντήσεις, όλα τα κράτη μέλη, οι δημόσιες αρχές και οι ιδιωτικές οργανώσεις θα πρέπει να χρησιμοποιήσουν αποτελεσματικά κοινά εργαλεία. Θα ήθελα να αναφέρω τρία είδη εγκλήματος που είναι πραγματικά ευρωπαϊκά και έχουν επίσης και διεθνή διάσταση: η εμπορία ανθρώπων, το κυβερνοέγκλημα και η υποκλοπή στοιχείων ταυτότητας. " Επιτροπή είναι αποφασισμένη να ενισχύσει τη συνεργασία στον τομέα αυτόν και επεξεργάζεται επίσης επιχειρησιακές και νομοθετικές προτάσεις για το ζήτημα αυτό. Θα συνεργαστούμε εν προκειμένω με τα κράτη μέλη, το Ευρωπαϊκό Κοινοβούλιο, με ΜΚΟ και με τον ιδιωτικό τομέα.
<P>
Ο συντονισμός του διαλόγου και οι επιχειρησιακές αποστολές είναι οι σημαντικότερες λέξεις για το μέλλον· η ανταλλαγή βέλτιστων πρακτικών, προτύπων, κατευθυντήριων γραμμών, η ανάπτυξη της εκπαίδευσης και της έρευνας θα πρέπει να αυξήσουν την αμοιβαία αποτελεσματικότητα και κατανόηση. " συνεργασία με τις υποψήφιες και με τρίτες χώρες είναι σημαντική για την αποτελεσματική αντιμετώπιση των εγκλημάτων.
<P>
Θα ήθελα να υπογραμμίσω ότι μια φιλόδοξη προσέγγιση στη διαδικασία λήψης αποφάσεων εξαρτάται από την πολιτική προθυμία των κρατών μελών. " αποτελεσματική και αποδοτική εφαρμογή των ληφθέντων μέτρων εξαρτάται από τους εθνικούς πόρους που διατίθενται για την επίτευξη των στόχων. " Επιτροπή μπορεί να υποστηρίξει τα κράτη μέλη με χρηματοδοτικά προγράμματα για συνεργασία σε ευρωπαϊκό επίπεδο.
<P>
Όπως όλοι γνωρίζετε, η Συνθήκη της Λισαβόνας αναθέτει στο Ευρωπαϊκό Κοινοβούλιο νέες αρμοδιότητες στον τομέα αυτόν και θα ήθελα να υπογραμμίσω την ευθύνη σας και τον σημαντικό ρόλο για τη διαμόρφωση της ασφάλειας στην Ευρωπαϊκή Ένωση.
<SPEAKER ID="484" NAME="Gay Mitchell" AFFILIATION="PPE">
(EN) Ευχαριστώ την Επίτροπο για την απάντησή της. Συνέταξα την έκθεση του Κοινοβουλίου σχετικά με την Ευρωπαϊκή Κεντρική Τράπεζα πέρυσι και ένα από τα ζητήματα που έθιξα ήταν η σημαντική αύξηση των χαρτονομισμάτων των 500 ευρώ, νομίζω και των 200 ευρώ, αλλά κυρίως των χαρτονομισμάτων των 500 ευρώ. Αναφέρθηκα στο ενδεχόμενο τα χαρτονομίσματα αυτά να έχουν χρησιμοποιηθεί για σκοπούς νομιμοποίησης εσόδων από παράνομες δραστηριότητες, για εγκληματικούς σκοπούς. Καταλαβαίνω τώρα από το "νωμένο Βασίλειο ότι υπάρχουν πραγματικές ανησυχίες για το ζήτημα αυτό.
<P>
Θα μπορούσα να καλέσω την Επίτροπο να εξετάσει με την Ευρωπαϊκή Κεντρική Τράπεζα τις ανησυχίες που ανέφερα προκειμένου να διερευνηθεί ποιοι είναι αυτοί που χρησιμοποιούν τόσο μεγάλες ποσότητες χαρτονομισμάτων των 500 ευρώ; Πρέπει να πω ότι πρέπει να υπάρχουν βάσιμες υποψίες για φοροδιαφυγή ή ίσως για άλλη εγκληματική δραστηριότητα.
<SPEAKER ID="485" NAME="Cecilia Malmström">
μέλος της Επιτροπής. - (ΕΝ) Θέλω απλά να ευχαριστήσω τον αξιότιμο βουλευτή για αυτήν την πληροφορία. Θα το διερευνήσω σίγουρα και θα δω αν θα μπορέσουμε να εντοπίσουμε τα ίχνη της συγκεκριμένης δραστηριότητας. Προς το παρόν, δεν είμαι σε θέση να δώσω κάποια απάντηση, αλλά σίγουρα θα το εξετάσω και σας ευχαριστώ που με ενημερώνετε για αυτό.
<SPEAKER ID="486" NAME="Γεώργιος Παπανικολάου">
συντάκτης. - Κυρία Επίτροπε, ευχαριστώ πολύ για την απάντησή σας. Υπήρξατε κατατοπιστική και κυρίως ειλικρινής στην συγκεκριμένη απάντηση σε ό,τι αφορά την ημερομηνία μέχρι το σημείο που έχετε στοιχεία, δηλαδή μέχρι το 2007. " ερώτηση αυτή σας υπεβλήθη από εμένα στις 6 Απριλίου του 2010 και στις 5 Μαΐου του 2010, στην Ελλάδα, όπως γνωρίζετε, χάθηκαν άδικα, τραγικά τρεις άνθρωποι κατά τη διάρκεια ειρηνικών διαδηλώσεων των ελλήνων πολιτών που διεκδικούσαν ένα καλύτερο αύριο.
<P>
Επαναλαμβάνω την ερώτηση για να έχω μια πιο συγκεκριμένη απάντηση. Σχεδιάζει η Επιτροπή να έχει πιο συστηματική παρέμβαση και να παρέχει συστάσεις στα κράτη μέλη για τα θέματα αυτά; Σκοπεύετε να συγκεντρώσετε, πιο άμεσα και γρήγορα, στοιχεία για τα θέματα αυτά, δεδομένου ότι το πρόβλημα φαίνεται να εντείνεται ιδιαίτερα την περίοδο αυτή σε πολλές ευρωπαϊκές πόλεις;
<SPEAKER ID="487" NAME="Cecilia Malmström">
μέλος της Επιτροπής. - (EN) " Επιτροπή -και εγώ προσωπικά- λυπούμαστε πολύ για τον θάνατο των τριών ανθρώπων στις πρόσφατες ταραχές, όπως ανέφερε ο βουλευτής. Είναι πάντα τραγικό αθώοι άνθρωποι να επηρεάζονται από τα ζητήματα αυτά. Εκφράζουμε τη λύπη μας γι' αυτό και οι σκέψεις μας είναι κοντά στις οικογένειές τους.
<P>
Όπως υποστηρίζετε, πρέπει να ανανεώνουμε συνεχώς τα στατιστικά μας στοιχεία και η Eurostat εξετάζει το ζήτημα αυτό. Ελπίζω ότι θα είμαστε σύντομα σε θέση να έχουμε μια καλύτερη αξιολόγηση. Δεν σχεδιάζουμε κάποια πρωτοβουλία προς το παρόν για το ζήτημα αυτό. Τα εγκλήματα και οι θάνατοι αυτοί είναι φρικτοί, ωστόσο η αρμοδιότητα της Επιτροπής περιορίζεται στο διασυνοριακό έγκλημα και στη διευκόλυνση της συνεργασίας μεταξύ των εθνικών και των ευρωπαϊκών αρχών. Προς το παρόν, δεν σχεδιάζουμε κάποια πρωτοβουλία για τον ζήτημα αυτό.
<P>
Θέμα: Κοινή πολιτική της Ευρωπαϊκής Ένωσης στον τομέα των θεωρήσεων (βίζα)
<P>
Σύμφωνα με το άρθρο 77, παράγραφος 2, στοιχείο α της Συνθήκης για τη λειτουργία της Ευρωπαϊκής Ένωσης και σύμφωνα με το παράγωγο δίκαιο από την εν λόγω νομική βάση, κυρίως δε τον κανονισμό (ΕΚ) αριθ. 539/2001του Συμβουλίου της 15ης Μαρτίου 2001 (και την τροποποιημένη μορφή του), περί του καταλόγου τρίτων χωρών οι υπήκοοι των οποίων υπόκεινται στην υποχρέωση θεώρησης για τη διέλευση των εξωτερικών συνόρων των κρατών μελών, καθώς και του καταλόγου των τρίτων χωρών οι υπήκοοι των οποίων απαλλάσσονται από την υποχρέωση αυτή, τα κράτη μέλη καλούνται να θέσουν σε εφαρμογή μία κοινή πολιτική στον τομέα των θεωρήσεων καθώς και σχετικά με την αρχή της αμοιβαιότητας.
<P>
Με τους όρους "κοινή πολιτική στον τομέα των θεωρήσεων", η Επιτροπή αντιλαμβάνεται μόνο τον καθορισμό ενιαίων κανόνων για τα κράτη μέλη της Ευρωπαϊκής Ένωσης έναντι των τρίτων χωρών; Ή πρέπει να ερμηνεύεται το εν λόγω άρθρο της Συνθήκης για την Ευρωπαϊκή Ένωση -πέραν του γεγονότος ότι αφορά την πολιτική στον τομέα των θεωρήσεων έναντι των τρίτων χωρών- ως μια δέσμευση της Επιτροπής και των κρατών μελών να καταβάλλουν προσπάθειες έτσι ώστε στις τρίτες χώρες να ισχύουν οι ίδιες συνθήκες για όλα τα κράτη μέλη της Ευρωπαϊκής Ένωσης;
<SPEAKER ID="489" NAME="Cecilia Malmström">
μέλος της Επιτροπής. - (EN) " πολιτική της Ευρωπαϊκής Ένωσης σχετικά με τις θεωρήσεις είναι εναρμονισμένη και είναι μια κοινή πολιτική. Βασίζεται σε τρία νομικά μέσα που ισχύουν στα κράτη μέλη, συγκεκριμένα στον κανονισμό (ΕΚ) αριθ. 539/2001, περί του καταλόγου των τρίτων χωρών οι υπήκοοι των οποίων υπόκεινται στην υποχρέωση θεώρησης για τη διέλευση των εξωτερικών συνόρων των κρατών μελών, καθώς και του καταλόγου των τρίτων χωρών οι υπήκοοι των οποίων απαλλάσσονται από την υποχρέωση αυτή· δεύτερον, στον κώδικα θεωρήσεων που καλύπτει όλες τις διαδικασίες και τις προϋποθέσεις για την έκδοση θεωρήσεων Σένγκεν βραχείας διαμονής· και τέλος στον κανονισμό (ΕΚ) αριθ. 1683/95 για την καθιέρωση θεώρησης ενιαίου τύπου. Οι συγκεκριμένοι κανόνες ισχύουν για τους πολίτες όλων των τρίτων χωρών που υπόκεινται στην υποχρέωση θεώρησης.
<P>
Ο πρώτος κανονισμός στον οποίον αναφέρθηκα περιλαμβάνει έναν κατάλογο των τρίτων χωρών των οποίων οι πολίτες πρέπει να είναι κάτοχοι θεώρησης προκειμένου να διέλθουν τα εξωτερικά σύνορα· αυτός είναι γνωστός και ως "αρνητικός" κατάλογος. Υπάρχει επίσης και ο θετικός κατάλογος: οι πολίτες εκείνοι που απαλλάσσονται από τη συγκεκριμένη απαίτηση βάσει διαφόρων κριτηρίων, μεταξύ των οποίων η αμοιβαιότητα η οποία συνιστά μια βασική αρχή. Ο συγκεκριμένος κανονισμός ισχύει για όλα τα κράτη μέλη της ΕΕ εκτός από το "νωμένο Βασίλειο και την Ιρλανδία, καθώς επίσης και για την Ισλανδία, τη Νορβηγία και την Ελβετία.
<P>
Σύμφωνα με την αρχή της αμοιβαιότητας, η ΕΕ θεωρεί ότι, σε ό,τι αφορά τους πολίτες των τρίτων χωρών που απαλλάσσονται από την υποχρέωση θεώρησης προκειμένου να ταξιδέψουν στα κράτη μέλη της ΕΕ, η τρίτη χώρα θα πρέπει να επιφυλάσσει την ίδια μεταχείριση στους πολίτες της ΕΕ απαλλάσσοντας τους τελευταίους από την υποχρέωση θεώρησης προκειμένου να ταξιδέψουν σε αυτήν τη χώρα. Όταν μια τρίτη χώρα που βρίσκεται στον θετικό κατάλογο διατηρεί ή εισάγει μια υποχρέωση θεώρησης για τους πολίτες ενός, δύο η περισσοτέρων κρατών μελών, ισχύει ο μηχανισμός της αμοιβαιότητας. Αυτό είναι το πλαίσιο εντός του οποίου η Επιτροπή θα μπορούσε να αναλάβει πρωτοβουλίες προκειμένου να πετύχει την επαναφορά του καθεστώτος απαλλαγής από την υποχρέωση θεώρησης από την πλευρά της τρίτης χώρας ή, αν κάτι τέτοιο δεν καταστεί εφικτό, να προτείνει αντίμετρα σχετικά με την προσωρινή επαναφορά της υποχρέωσης θεώρησης έναντι των πολιτών της εν λόγω τρίτης χώρας.
<P>
Το συγκεκριμένο σύστημα έχει αποδειχθεί αρκετά αποτελεσματικό, όπως δείχνουν οι ενέργειες στις οποίες προέβη η Επιτροπή και οι οποίες έχουν συμπεριληφθεί στην περιοδική έκθεση για την αμοιβαιότητα, και βάσει του εν λόγω μηχανισμού της αμοιβαιότητας που ισχύει από το 2005, 75 περιπτώσεις μη ύπαρξης αμοιβαιότητας σχετικά με 13 τρίτες χώρες του θετικού καταλόγου κοινοποιήθηκαν από τα κράτη μέλη. Έκτοτε, η αμοιβαιότητα έχει καθιερωθεί με τις περισσότερες από αυτές τις 13 χώρες, όπως π.χ. η Ιαπωνία, ο Παναμάς, η Σιγκαπούρη, η Αυστραλία, η Ουρουγουάη και η Κόστα Ρίκα και πρόσφατα η Επιτροπή ολοκλήρωσε τις διαπραγματεύσεις με τη Βραζιλία σχετικά με την κατάργηση της υποχρέωσης θεώρησης, και το κείμενο αυτό θα υποβληθεί τόσο σε εσάς όσο και στο Συμβούλιο πολύ σύντομα.
<P>
Προβλήματα μη ύπαρξης αμοιβαιότητας συνεχίζουν να υφίστανται για ορισμένα κράτη μέλη έναντι των "ΠΑ και του Καναδά και το ζήτημα αυτό το θέτουμε συνεχώς στις συζητήσεις μας με αυτές τις χώρες.
<P>
Ο μηχανισμός δεν ισχύει σε περίπτωση που μια τρίτη χώρα από τον αρνητικό κατάλογο διατηρεί ή επιβάλλει την υποχρέωση θεώρησης μόνο για τους πολίτες ενός ή περισσοτέρων κρατών μελών ή όταν μια τρίτη χώρα εφαρμόζει διαφορετικούς όρους για τους πολίτες διαφορετικών κρατών μελών. Το κοινοτικό κεκτημένο δεν περιέχει κανόνες για τις συγκεκριμένες περιπτώσεις και δεν προβλέπει κάποιον ειδικό μηχανισμό, επομένως είναι πολύ δύσκολο για την ΕΕ να παρέμβει.
<SPEAKER ID="490" NAME="Pavel Poc" LANGUAGE="CS">
Κυρία Επίτροπε, αν η Ευρωπαϊκή Επιτροπή είναι ο εγγυητής της κοινής πολιτικής για τις θεωρήσεις, και αν η συγκεκριμένη πολιτική βασίζεται πρωτίστως στην αρχή της αμοιβαιότητας, για πόσο καιρό ακόμα προτίθεται συγκεκριμένα η Επιτροπή να συνεχίσει να ανέχεται το πρωτοφανές, ασύμμετρο καθεστώς θεωρήσεων που εφαρμόζει μια τρίτη χώρα, συγκεκριμένα ο Καναδάς, έναντι ενός κράτους μέλους της ΕΕ, συγκεκριμένα της Τσεχικής Δημοκρατίας;
<SPEAKER ID="491" NAME="Cecilia Malmström">
μέλος της Επιτροπής. - (EN) Γνωρίζω, ασφαλώς, πολύ καλά την υπόθεση στην οποία αναφέρεται ο αξιότιμος βουλευτής και η Επιτροπή έχει εμπλακεί πολύ ενεργά στην υπόθεση αυτή.
<P>
Οι καναδικές αρχές έχουν ιδρύσει ένα γραφείο στην Πράγα -είναι ένας όρος που τους επιβάλαμε- και καταρτίζουν επίσης και έναν οδικό χάρτη με στόχο την επαναφορά της απαλλαγής από την υποχρέωση θεώρησης. Έχουν πραγματοποιηθεί πολλές συναντήσεις υψηλού επιπέδου με τον Καναδά, την Τσεχική Δημοκρατία και την Επιτροπή προκειμένου να καθοριστούν οι ενέργειες που πρέπει να αναληφθούν. Οι Καναδοί έχουν πει ότι θα αλλάξουν τον νόμο τους και θα τον καταθέσουν πολύ σύντομα στο κοινοβούλιό τους προκειμένου να γίνει η αλλαγή. Βρισκόμαστε σε διάλογο με αυτούς και με τις τσεχικές αρχές προκειμένου να διασφαλίσουμε ότι ο διάλογος είναι ακόμα ζωντανός, ότι υπάρχει εποικοδομητική ατμόσφαιρα και ότι μπορούμε να προχωρήσουμε για να βρεθεί μια λύση στο ζήτημα αυτό. Το θέμα αυτό θα συζητηθεί πάλι από τα κράτη μέλη στο Συμβούλιο που θα πραγματοποιηθεί στις αρχές του Ιουνίου.
<P>
Λυπάμαι που η διαφορά αυτή δεν έχει ακόμα διευθετηθεί, αλλά μπορώ να διαβεβαιώσω τον αξιότιμο βουλευτή ότι προσπαθούμε, από κοινού με τους τσέχους συναδέλφους μας, να βρούμε μια λύση το συντομότερο δυνατό.
<P>
Θέμα: Εκκρεμότητες σχετικά με κοινή δήλωση Τουρκίας - ΕΕ (5.11.2009)
<P>
Λαμβάνοντας υπόψη:
<P>
Την κοινή δήλωση του Υπουργού Εσωτερικών της Τουρκίας κ. Atalay, του κ. Barrot, ως Αντιπροέδρου της Επιτροπής και του κ. Billstrom ως προεδρεύοντα του Συμβουλίου (5.11.2009) και πιο συγκεκριμένα το σημείο (3), το οποίο αναφέρεται στην επανάληψη των επίσημων διαπραγματεύσεων για την ολοκλήρωση συμφωνίας επαναπροώθησης Τουρκίας - ΕΕ και το σημείο (5), όπου δηλώνεται ότι η συμφωνία Τουρκίας - Frontex έχει ολοκληρωθεί σε τεχνικό επίπεδο,
<P>
Την απάντηση της κ. Malmström, ως προεδρεύουσας του Συμβουλίου ενώπιον της ολομέλειας του Ευρωκοινοβουλίου στις 16.12.2009 στην ερώτησή μου "0431/09,
<P>
Τις συνεχείς παρενοχλήσεις εναέριων μέσων του Frontex από τουρκικά εναέρια μέσα,
<P>
Ερωτάται η Επιτροπή: Σε ποιο στάδιο βρίσκονται οι διαπραγματεύσεις του σημείου (3) της κοινής δήλωσης; Υπάρχει ενδεχομένως εμπλοκή με τις συζητήσεις που διεξάγονται με τον Frontex; Οι παρενοχλήσεις των εναέριων μέσων του Frontex συνδέονται με την άρνηση της Τουρκίας να αναγνωρίσει ρητά τα σύνορα της ΕΕ στο Αιγαίο;
<SPEAKER ID="493" NAME="Cecilia Malmström">
μέλος της Επιτροπής. - (EN) Έχω πλούσια ατζέντα σήμερα! Θα ήθελα να υπενθυμίσω ότι στο παρελθόν η διαπραγματευτική διαδικασία με την Τουρκία ήταν πολύ δύσκολη, ξεκινώντας ήδη από την εντολή του 2002, αλλά την τελευταία περίοδο έχουν γίνει πολλά θετικά βήματα. Πέρυσι, το Συμβούλιο στο συμπέρασμά του σχετικά με την παράνομη μετανάστευση συνιστούσε την επίσπευση των διαπραγματεύσεων με την Τουρκία, και επίσης, πέρυσι, ο προκάτοχός μου κ. Barrot επισκέφθηκε την Τουρκία με τον σουηδό υπουργό κ. Billstrom. Ακολούθησε μια κοινή δήλωση για την επίσπευση των διαδικασιών.
<P>
Έκτοτε, έχει σημειωθεί πρόοδος. Μετά από πολλές συνομιλίες τον χειμώνα που μας πέρασε βρισκόμαστε πλέον πολύ κοντά στην υπογραφή μιας συμφωνίας στο πλαίσιο των διαπραγματεύσεων σχετικά με τη συμφωνία επαναπροώθησης με την Τουρκία.
<P>
" Επιτροπή εκφράζει την πεποίθηση ότι τα σημεία του κειμένου που αποτελούν προϊόν συμφωνίας είναι ισορροπημένα και ότι αντανακλούν τις ανάγκες μας διασκεδάζοντας παράλληλα τις ανησυχίες της Τουρκίας. Εργαζόμαστε για να ολοκληρώσουμε το κείμενο αυτό το συντομότερο δυνατό και βρισκόμαστε σε συνεχή επαφή με τις τουρκικές αρχές.
<P>
Στόχος είναι η ολοκλήρωση της συμφωνίας και η υποβολή έκθεσης σχετικά με την έκβαση των διαπραγματεύσεων κατά τη διάρκεια του Συμβουλίου του Ιουνίου. Θα τηρούμε το Κοινοβούλιο πλήρως ενήμερο, καθώς θα του ζητηθεί να παραχωρήσει τη συγκατάθεσή του για τη σύναψη της τελικής συμφωνίας μόλις ολοκληρωθούν οι διαπραγματεύσεις.
<P>
Σε ό,τι αφορά τη ρύθμιση του ζητήματος του FRONTEX, δεν υπάρχει τυπική σύνδεση μεταξύ της διαπραγμάτευσης της ρύθμισης που επεξεργαζόμαστε και της συμφωνίας επαναπροώθησης ΕΕ-Τουρκίας. Ωστόσο, η Επιτροπή προβαίνει στις απαραίτητες ενέργειες προκειμένου να διασφαλίσει μια γενικότερη συνοχή κατά την εξέταση παρόμοιων θεμάτων σε αυτές τις δύο πράξεις.
<P>
" Επιτροπή δεν δύναται να σχολιάσει την οριοθέτηση της επικράτειας ή των συνόρων ενός δεδομένου κράτους μέλους, καθώς τα ζητήματα αυτά υπάγονται στην αποκλειστική αρμοδιότητα των κρατών μελών και στις εφαρμοστέες διατάξεις του διεθνούς δικαίου. Θα θέλαμε να ενθαρρύνουμε τον FRONTEX και το κράτος μέλος υποδοχής να διασφαλίσουν ότι παρέχεται επαρκής ενημέρωση στις γειτονικές τρίτες χώρες για την ανάπτυξη των μέσων όπως π.χ. για τα εναέρια μέσα που βρίσκονται κοντά στα σύνορα πριν από την εκκίνηση μιας κοινής επιχείρησης.
<SPEAKER ID="494" NAME="Νικόλαος Χουντής">
συντάκτης. - Κυρία Επίτροπε, η δυσκολία, σε επανειλημμένες παρόμοιες ερωτήσεις, να δώσετε πιο σαφή απάντηση, με κάνει να αντιλαμβάνομαι ότι αυτές οι διαπραγματεύσεις είναι σε κάθε περίπτωση δύσκολες και, κατά τον προσωπικό μου ισχυρισμό, επιβεβαιώνει το ερώτημα ότι τίθενται πολιτικά ζητήματα από την πλευρά της Τουρκίας που δυσκολεύουν την ολοκλήρωση των διαπραγματεύσεων.
<P>
Σας ευχαριστώ για την προθυμία σας ότι, μόλις τελειώσουν αυτές οι διαπραγματεύσεις και υπάρχει συμφωνία Ευρωπαϊκής Ένωσης-Τουρκίας, θα είμαστε ενήμεροι. Θα ήθελα λοιπόν συμπληρωματικά να σας πω το εξής: πρόσφατα, κατά την επίσκεψη του τούρκου πρωθυπουργού στην Ελλάδα, στην Αθήνα, υπεγράφη ένα Πρωτόκολλο, ένα μνημόνιο συνεργασίας με την Ελλάδα για θέματα παράνομης μετανάστευσης. " ερώτηση που θέλω να σας κάνω είναι: αυτό το μνημόνιο, αυτή, ας πούμε, η συμφωνία επανεισδοχής μεταξύ Ελλάδας-Τουρκίας, μπορεί να υποκαταστήσει την υπό διαπραγμάτευση συμφωνία Ευρωπαϊκής Ένωσης και Τουρκίας;
<SPEAKER ID="495" NAME="Cecilia Malmström">
μέλος της Επιτροπής. - (EN) Χωρίς να γνωρίζω τις ακριβείς λεπτομέρειες της συμφωνίας που υπεγράφη μεταξύ της Τουρκίας και της Ελλάδας, νομίζω ότι αυτή δείχνει την εποικοδομητική διάθεση από την πλευρά των ελληνικών αρχών αφενός, και των τουρκικών αφετέρου.
<P>
Μια παράλληλη διαπραγμάτευση βρίσκεται σε εξέλιξη με την Τουρκία. Βρισκόμαστε, όπως είπα, πολύ κοντά στο τέλος αυτών των διαπραγματεύσεων. Δημιουργήθηκε ένα πολύ εποικοδομητικό κλίμα και νομίζω ότι αυτό δείχνει την ανάγκη να πετύχει η Ευρωπαϊκή Ένωση αυτό το αποτέλεσμα, καθώς και το ενδιαφέρον από την τουρκική πλευρά για να καταλήξει σε μια συμφωνία με εμάς σχετικά με την επαναπροώθηση. Αυτό φυσικά είναι προς όφελος όλων.
<SPEAKER ID="496" NAME="Γεώργιος Παπανικολάου" AFFILIATION="PPE">
Κυρία Επίτροπε, και σε άλλες απαντήσεις που έχουμε λάβει, αναφέρετε ρητά ότι ο FRONTEX διαπραγματεύεται με την Τουρκία τεχνικά ζητήματα. Αυτό το καταλαβαίνω. Εσείς μας είπατε πρόσφατα στην Επιτροπή LIBE, όταν ήσασταν μαζί μας και μας ενημερώσατε για τα θέματα της αρμοδιότητάς σας, ότι η τελική συμφωνία με την Τουρκία για τα θέματα παράνομης μετανάστευσης βρίσκεται, όπως είπατε και σήμερα, σε ένα πολύ καλό επίπεδο και φθάνει στο τέλος της.
<P>
Σε αυτήν τη συμφωνία Ευρωπαϊκής Ένωσης και Τουρκίας δεν πρέπει να υπάρχει πρόνοια και για τον FRONTEX, μεταξύ της Ευρωπαϊκής Ένωσης και της Τουρκίας; Δεν είναι ο FRONTEX ένας παράγων πολύ σημαντικός για την καταπολέμηση της παράνομης μετανάστευσης; Δεν ξέρω πόσα μπορείτε να μας πείτε από αυτά που περιλαμβάνονται στις διαπραγματεύσεις, όμως η κοινή λογική λέει αυτό: δεν πρέπει στο σημείο αυτό να υπάρχει πρόνοια για τη λειτουργία και τη δράση του FRONTEX;
<SPEAKER ID="497" NAME="Cecilia Malmström">
μέλος της Επιτροπής. - (EN) Είχα την ευκαιρία να απευθυνθώ στην Επιτροπή Πολιτικών Ελευθεριών, Δικαιοσύνης και Εσωτερικών Υποθέσεων την περασμένη Δευτέρα και επαναλαμβάνω αυτό που είχα πει και τότε, ότι δηλαδή συντελείται πρόοδος στις διαπραγματεύσεις με την Τουρκία.
<P>
Όσον αφορά τον FRONTEX και τον έλεγχο των τουρκικών συνόρων, έχουν καταλήξει σε μια αρχική συμφωνία σχετικά με ένα σχέδιο ρύθμισης εργασίας σε τεχνικό επίπεδο. Οι συνομιλίες συνεχίζονται και από τα δύο μέρη και, προς το παρόν, ο FRONTEX αναμένει απάντηση από την Τουρκία για την συνέχιση των συνομιλιών. Ο FRONTEX αποτελεί έναν σημαντικό παράγοντα εν προκειμένω αλλά, πρώτα απ' όλα, πρέπει να φθάσουμε σε συμφωνία και μετά να συνεχίσουμε τις παράλληλες συνομιλίες με τον FRONTEX. Συμφωνώ ότι στον τομέα αυτόν υπάρχουν πολλά περιθώρια συνεργασίας.
<P>
Θέμα: Αντιτρομοκρατική πολιτική της ΕΕ και παραδόσεις κρατουμένων της CIA
<P>
Ορισμένες πρόσφατες εξελίξεις, έριξαν περισσότερο φως στην υπόθεση που σχετίζεται με την ανάμειξη κρατών μελών στο αμερικάνικο πρόγραμμα παράδοσης κρατουμένων. Μια κοινή μελέτη των "νωμένων Εθνών που πραγματοποιήθηκε το 2010 αποκάλυψε ότι κράτη μέλη της ΕΕ είχαν συνεργήσει και συμμετάσχει σε δραστηριότητες σχετικές με το πρόγραμμα παράδοσης της CIA και με μυστικές φυλακές.
<P>
Δεδομένων των πολυάριθμων καταχρήσεων τα τελευταία 8 χρόνια από τα κράτη μέλη και λαμβάνοντας υπόψη την προτεινόμενη ανακοίνωση της Επιτροπής σχετικά με τον απολογισμό της αντιτρομοκρατικής πολιτικής, μπορεί η Επιτροπή να αναφέρει σε ποιες συγκεκριμένες ενέργειες πρόκειται να προβεί ώστε να εξασφαλίσει ότι η αντιτρομοκρατική πολιτική της ΕΕ θα εμποδίζει τέτοιου είδους καταχρήσεις στο μέλλον;
<SPEAKER ID="499" NAME="Cecilia Malmström">
μέλος της Επιτροπής. - (EN) Ευχαριστώ, Sarah Ludford, για αυτήν την ερώτηση. Όπως γνωρίζετε, με ενδιαφέρει το θέμα αυτό και είχαμε συνεργαστεί και στο παρελθόν για το συγκεκριμένο ζήτημα. Είναι περιττό να αναφέρω ότι η ελευθερία και η ασφάλεια συμβαδίζουν και ο σεβασμός των θεμελιωδών δικαιωμάτων και το κράτος δικαίου βρίσκονται στο επίκεντρο της προσέγγισης της Ευρωπαϊκής Ένωσης για την αντιμετώπιση της τρομοκρατίας. Τα μέτρα για την καταπολέμηση της τρομοκρατίας πρέπει πάντα να λαμβάνονται στο πλαίσιο του πλήρους σεβασμού των θεμελιωδών δικαιωμάτων και η ΕΕ πρέπει να αποτελεί παράδειγμα από την άποψη αυτήν.
<P>
Αυτό δεν είναι μόνο μια νομική απαίτηση, αλλά και μια βασική προϋπόθεση για να διασφαλιστεί η αξιοπιστία και η νομιμότητα, καθώς και για την προώθηση της αμοιβαίας εμπιστοσύνης μεταξύ των εθνικών αρχών και της εμπιστοσύνης από την πλευρά του κοινού γενικότερα. " Επιτροπή θα συνεχίσει επομένως να ακολουθεί μια προσέγγιση για την καταπολέμηση της τρομοκρατίας που θα επιδιώκει τον συνδυασμό της λειτουργικής και νομικής αποτελεσματικότητας και σκοπιμότητας με μια σαφή δέσμευση για τον σεβασμό των θεμελιωδών δικαιωμάτων.
<P>
Οι πρακτικές που αναφέρθηκαν, όπως π.χ. οι παραδόσεις και οι μυστικές κρατήσεις, αποτελούν παραβίαση των ανθρωπίνων δικαιωμάτων. " Επιτροπή το τόνιζε πάντα αυτό και επαφίεται στα εκάστοτε κράτη μέλη να αρχίσουν ή να συνεχίσουν ενδελεχείς, ανεξάρτητες και αμερόληπτες έρευνες για την εξακρίβωση της αλήθειας. Αυτό αποτελεί μια θετική υποχρέωση, που απορρέει από την Ευρωπαϊκή Σύμβαση για τα Ανθρώπινα Δικαιώματα, προκειμένου να καταλογιστούν ευθύνες και να δοθεί η δυνατότητα στα θύματα να λάβουν αποζημίωση. Από την πλευρά της Επιτροπής, ενθαρρύναμε την Πολωνία και τη Ρουμανία να πραγματοποιήσουν έρευνες σχετικά με τους ισχυρισμούς για την ύπαρξη μυστικών εγκαταστάσεων κράτησης και εκφράζουμε την ικανοποίησή μας για την έναρξη των ποινικών ερευνών στην Πολωνία τον Μάρτιο του 2008.
<P>
" Επιτροπή απευθύνθηκε επίσης εγγράφως προς τις λιθουανικές αρχές εκφράζοντας την ικανοποίησή της για την προορατικότητά τους ως προς τη δρομολόγηση των ερευνών. Όσον αφορά τη συζήτηση σχετικά με τις πτήσεις παράδοσης προσώπων και τις προεκτάσεις τους για την πολιτική των αερομεταφορών της ΕΕ, η Επιτροπή αντλεί κάποια διδάγματα από την ανακοίνωση της πολιτικής και επαγγελματικής αεροπορίας του Ιανουαρίου του 2008. Επιπλέον, ο Ενιαίος Ευρωπαϊκός Ουρανός, ο οποίος τέθηκε σε ισχύ τον περασμένο Ιανουάριο, παρέχει πρόσθετα μέτρα για την παρακολούθηση της κίνησης των αεροσκαφών σε πραγματικό χρόνο, και θα συνεχίσουμε να το παρακολουθούμε προσεκτικά αυτό -στο πλαίσιο των αρμοδιοτήτων μας, φυσικά.
<P>
Το 2008, η Επιτροπή παρείχε μια επισκόπηση των τεκμηριωμένων πληροφοριών στο δημόσιο έγγραφο εργασίας της σχετικά με την τρομοκρατία και τα θεμελιώδη δικαιώματα. Το έγγραφο αυτό περιλαμβάνει μια σύνθεση των απαντήσεων των κρατών μελών στο ερωτηματολόγιο σχετικά με το ποινικό δίκαιο, το διοικητικό δίκαιο, το δικονομικό δίκαιο και τα θεμελιώδη δικαιώματα στο πλαίσιο της καταπολέμησης της τρομοκρατίας. Όλα τα κράτη μέλη απάντησαν στο συγκεκριμένο ερωτηματολόγιο, και επί του παρόντος προετοιμάζουμε επίσης, από την πλευρά της Επιτροπής, μια εκτίμηση της κατάστασης για τα βασικά μέτρα και τις πολιτικές πρωτοβουλίες της ΕΕ που είχαν αναληφθεί στο πλαίσιο της αντιμετώπισης της τρομοκρατίας μέχρι τη θέση σε ισχύ της Συνθήκης της Λισαβόνας.
<P>
" αντιτρομοκρατική πολιτική που ακολουθήθηκε από τα κράτη μέλη σε εθνικό επίπεδο ή η συμμετοχή στο πρόγραμμα παράδοσης της CIA δεν θα αξιολογηθεί ειδικότερα σε αυτό το πλαίσιο, αλλά είναι πολύ σαφές ποια είναι ή άποψη της Επιτροπής για το θέμα αυτό και θα συνεχίσουμε να παρακολουθούμε τις εξελίξεις στα κράτη μέλη, περιλαμβανομένων των προσφυγών για τα αντιτρομοκρατικά μέτρα που ασκούνται ενώπιον των εθνικών δικαστηρίων, και να αντλούμε συμπεράσματα από τη χάραξη μιας βιώσιμης πολιτικής σε επίπεδο ΕΕ.
<SPEAKER ID="500" NAME="Sarah Ludford">
συντάκτρια. - (EN) Κυρία Malmström νομίζω ότι η φράση που αρμόζει περισσότερο στην προκειμένη περίπτωση είναι το "βάλαμε τον λύκο να φυλάει τα πρόβατα" και εγώ ανέκαθεν επιθυμούσα να συνεργάζομαι μαζί σας στα ζητήματα αυτά.
<P>
Νομίζω ότι αυτό που είπατε είναι κάπως ενθαρρυντικό καθώς σηματοδοτεί κάποια εντατικοποίηση ως προς την εποπτεία και τους μηχανισμούς που θα έχει η Επιτροπή στο μέλλον, αλλά γεγονός είναι ότι υπάρχει και το παρελθόν. Τα κράτη μέλη συμμετείχαν στις παράνομες παραδόσεις της CIA, στα βασανιστήρια και στις εξαφανίσεις, και υπήρχε έλλειψη εποπτείας και λογοδοσίας. Υπήρξε πολλή ρητορική για τα ανθρώπινα δικαιώματα, όπως ακριβώς υπάρχει και τώρα, αλλά και ένα τεράστιο κενό μεταξύ ρητορικής και πραγματικότητας. Δεν έχει ακόμα ζητηθεί ολοκληρωμένα να υπάρξει λογοδοσία.
<P>
Υπάρχουν πράγματα που μπορεί να σκεφτεί η Επιτροπή, ως θεματοφύλακας των συνθηκών, ότι μπορούν ακόμα να γίνουν όχι μόνο για να προσπαθήσουμε να διασφαλίσουμε ότι τα κράτη μέλη θα τηρούν τις υποχρεώσεις τους στο μέλλον, αλλά και για το πώς μπορούμε ακόμα να δρομολογήσουμε έρευνες -περιλαμβανομένης, ελπίζω, και μιας κατάλληλης δημόσιας έρευνας υπό τη νέα κυβέρνηση του "νωμένου Βασιλείου- προκειμένου να εξασφαλιστεί ότι θα μάθουμε ακριβώς τι συνέβη στο παρελθόν και τι δεν λειτούργησε σωστά;
<SPEAKER ID="501" NAME="Cecilia Malmström">
μέλος της Επιτροπής. - (EN) Νομίζω ότι το έργο που επιτέλεσε το Ευρωπαϊκό Κοινοβούλιο σχετικά με τη συγκεκριμένη πτυχή είναι εξαιρετικά σημαντικό, καθώς έριξε φως στο πρόγραμμα παράδοσης και έδειξε τι συνέβαινε. Αυτό δημιούργησε μια δυναμική καθώς επίσης και ισχυρή πίεση από την κοινή γνώμη για την αποκάλυψη της αλήθειας.
<P>
Όπως ανέφερα, η Επιτροπή εδώ και καιρό παροτρύνει και ενθαρρύνει τη διενέργεια ολοκληρωμένων, ενδελεχών ερευνών στις ενδιαφερόμενες χώρες και θα συνεχίσει να παρακολουθεί για να βεβαιωθεί ότι διεξάγονται όντως οι έρευνες.
<P>
" πρόταση του Ενιαίου Ευρωπαϊκού Ουρανού είναι εδώ για να μας βοηθήσει να παρακολουθήσουμε περαιτέρω το ζήτημα αυτό.
<P>
Θα προσέχουμε την κατάσταση και θα συνεχίσουμε να πιέζουμε για διαφάνεια. Πέραν τούτου, δεν υπάρχει κάτι συγκεκριμένο που μπορεί να κάνει η Ευρωπαϊκή Επιτροπή, αλλά είμαστε χαρούμενοι που εργαζόμαστε μαζί με το Ευρωπαϊκό Κοινοβούλιο προκειμένου να συνεχίσουμε να πιέζουμε για σαφήνεια και να διασφαλίσουμε ότι αυτό δεν είναι κάτι που θα μπορούσε να αποτελεί μέρος της ευρωπαϊκής πολιτικής κατά της τρομοκρατίας.
<SPEAKER ID="502" NAME="Janusz Władysław Zemke" AFFILIATION="S&amp;D">
(PL) Θα ήθελα να ζητήσω, κυρία Malmström, να με ενημερώσετε για κάτι που, κατά την άποψή μου, είναι σημαντικό. " καταπολέμηση της τρομοκρατίας -και φυσικά, όλοι μας ξέρουμε πολύ καλά ότι πρέπει να καταπολεμήσουμε την τρομοκρατία - προϋποθέτει και τη συνεργασία μεταξύ των κρατών μελών. Σε σχέση με αυτό θα ήθελα να σας υποβάλω το εξής ερώτημα: παρατηρείτε μια πιο έντονη τάση εκ μέρους των κρατών μελών της Ένωσης σε ό,τι αφορά τη συνεργασία, και επίσης παρατηρείτε μια πιο έντονη τάση όσον αφορά την ανταλλαγή μεταξύ των κρατών μελών των διαφόρων και πολύ σημαντικών ειδών πληροφοριών που είναι απαραίτητες για την καταπολέμηση της τρομοκρατίας; Έχουν ενδεχομένως υπάρξει εν προκειμένω θετικές αλλαγές;
<SPEAKER ID="503" NAME="Cecilia Malmström">
μέλος της Επιτροπής. - (EN) " καταπολέμηση της τρομοκρατίας είναι φυσικά ένα εξαιρετικά σημαντικό στοιχείο στην πολιτική της Ευρωπαϊκής Ένωσης. Οι σημαντικότερες ενέργειες εκτελούνται από τις εθνικές υπηρεσίες, τις αστυνομικές αρχές και τους πολιτικούς σε εθνικό επίπεδο. " Ευρωπαϊκή Ένωση μπορεί να υποστηρίξει τις συγκεκριμένες πρωτοβουλίες, εμείς μπορούμε να παράσχουμε ένα συγκεκριμένο νομικό πλαίσιο και μπορούμε να διασφαλίσουμε την τήρηση του Χάρτη Θεμελιωδών Δικαιωμάτων. Διαθέτουμε κάποια χρηματοδότηση, μπορούμε να παράσχουμε στήριξη στα θύματα και μπορούμε να ενθαρρύνουμε περαιτέρω τη συνεργασία.
<P>
Έχω την αίσθηση ότι υπάρχει αρκετή συνεργασία μεταξύ των κρατών μελών στο ζήτημα αυτό. Υπάρχει ωστόσο και το πολύ ευαίσθητο ζήτημα της ανταλλαγής πληροφοριών των μυστικών υπηρεσιών. Αυτό βασίζεται στην εμπιστοσύνη - ή μερικές φορές στην έλλειψη εμπιστοσύνης. " ανταλλαγή πρέπει να αναπτυχθεί και αυτό μπορεί να γίνει μόνο μέσω της εναρμόνισης και της διασφάλισης ότι τα συστήματα της Ευρωπαϊκής Ένωσης θα σέβονται πλήρως το κράτος δικαίου και θα είναι φερέγγυα. Αυτό είναι ένα πεδίο στο οποίο μπορεί να βοηθήσει η Ευρωπαϊκή Ένωση. Στο πρόγραμμα της Στοκχόλμης και στις συζητήσεις που οδήγησαν σε αυτό, υπήρχε μια σαφής βούληση των κρατών μελών για την ενίσχυση της συνεργασίας -μεταξύ τους, στο πλαίσιο της Ευρωπαϊκής Ένωσης, αλλά και με τρίτες χώρες- προκειμένου να καταπολεμήσουν την τρομοκρατία. Αυτό φυσικά πρέπει πάντα να γίνεται με πλήρη σεβασμό προς τα ανθρώπινα δικαιώματα, και το πρόγραμμα παράδοσης της CIA δεν εντάσσεται σε αυτό το πλαίσιο.
<SPEAKER ID="504" NAME="Πρόεδρος">
Δεδομένου ότι αφορούν το ίδιο θέμα, οι ακόλουθες ερωτήσεις θα εξεταστούν από κοινού:
<P>
Θέμα: Επιχειρηματίες και ΜΜΕ
<P>
Ενόψει της εβδομάδας ΜΜΕ (25 Μαΐου-1 Ιουνίου 2010) και της απονομής των Ευρωπαϊκών Επιχειρηματικών Βραβείων (31 Μαΐου), θα μπορούσε η Επιτροπή να παράσχει ενημερωμένα στοιχεία σχετικά με την εφαρμογή της πρωτοβουλίας για τις μικρές επιχειρήσεις (Small Business Act) ιδίως όσον αφορά τα μέτρα για την επενδυτική ετοιμότητα των επιχειρηματιών, τη βελτίωση της πρόσβασής τους στη χρηματοδότηση και τη μείωση του διοικητικού φόρτου, ειδικότερα δε σχετικά με τις πρωτοβουλίες και τις πολιτικές που έχουν λάβει τα κράτη μέλη για να βοηθήσουν τις ΜΜΕ να αντιμετωπίσουν τα προβλήματα που εμποδίζουν την ανάπτυξή τους;
<P>
Θέμα: Μικρομεσαίες επιχειρήσεις (ΜΜΕ)
<P>
Προβλέπει η Επιτροπή τη θέσπιση μέτρων με σκοπό να βοηθήσει τις υφιστάμενες στην Ευρωπαϊκή Ένωση ΜΜΕ που αντιμετωπίζουν δυσκολίες, και εξετάζει η Επιτροπή τη δυνατότητα έγκρισης ενός ειδικού καθεστώτος με σκοπό να βοηθήσει τους νέους επιχειρηματίες οι οποίοι προσπαθούν να δημιουργήσουν επιτυχημένες μικρομεσαίες επιχειρήσεις στην Ένωση, και να μειώσουν ως εκ τούτου την εξάρτηση της ΕΕ από άμεσες ξένες επενδύσεις με στόχο να ενισχύσει τη βιομηχανία;
<P>
Θέμα: Μικρομεσαίες επιχειρήσεις (ΜΜΕ) και δημιουργία θέσεων εργασίας
<P>
Είναι κοινά παραδεκτό ότι οι μικρές και οι μεσαίου μεγέθους επιχειρήσεις αποτελούν τη βασική λύση για τη μείωση της ανεργίας στην Ευρώπη, ωστόσο, επιβαρύνονται δυσανάλογα όσον αφορά τις κανονιστικές ρυθμίσεις σε σχέση με μεγαλύτερες επιχειρήσεις, λόγω των οικονομιών κλίμακας. Αν κάθε ΜΜΕ στην Ευρώπη δημιουργούσε άμεσα μια θέση εργασίας, αυτό θα είχε εξαιρετικά θετικό αντίκτυπο στα επίπεδα απασχόλησης.
<P>
Σε ποιες ενέργειες προβαίνει η Επιτροπή για την προώθηση της δημιουργίας θέσεων εργασίας στις ΜΜΕ, για παράδειγμα με κανονιστικές μεταρρυθμίσεις και επενδύσεις; Ποιους στόχους έχει θέση η Επιτροπή και με ποιον τρόπο προτείνει να ελέγχει την πορεία τους;
<P>
Θέμα: Ευρωπαϊκή Εβδομάδα ΜΜΕ
<P>
" επόμενη εβδομάδα είναι η Ευρωπαϊκή Εβδομάδα ΜΜΕ. Στόχος της είναι η προώθηση της επιχειρηματικότητας, της καινοτομίας και της ανταγωνιστικότητας, καθώς και η παροχή πληροφοριών σχετικά με το έργο που έχει πραγματοποιηθεί από την Ευρωπαϊκή Ένωση και τις αρχές σε όλα τα επίπεδα για τη στήριξη και τη χρηματοδότηση των μικροεπιχειρήσεων και των μικρομεσαίων επιχειρήσεων.
<P>
" μεγαλύτερη πρόκληση που αντιμετωπίζουν σήμερα οι μικρομεσαίες επιχειρήσεις είναι η εξασφάλιση κεφαλαίου και χρηματοδότησης. Υπάρχουν πολλές μικρές, οικογενειακές και νεοσύστατες επιχειρήσεις, οι οποίες ήταν πολύ επιτυχημένες όμως τώρα είναι ευάλωτες διότι δεν μπορούν να εξασφαλίσουν το κεφάλαιο. Τι θα μπορούσε να γίνει σε ευρωπαϊκό επίπεδο για να βρεθεί λύση στο πρόβλημα αυτό;
<P>
Θέμα: Μέτρα για τη μείωση του διοικητικού κόστους για τις ΜΜΕ
<P>
Μπορεί η Επιτροπή να δώσει μια γενική εικόνα των μέτρων που λαμβάνει για να περιορίσει το περιττό διοικητικό κόστος για τις μικρομεσαίες επιχειρήσεις στην Ευρωπαϊκή Ένωση;
<SPEAKER ID="505" NAME="Mairead McGuinness" AFFILIATION="PPE">
(EN) Κύριε Πρόεδρε, με τον νέο σας φιλελεύθερο ρόλο θα μπορούσατε να μας διευκρινίσετε ποιες ερωτήσεις τελικά θα εξεταστούν; Θα εξεταστεί η ερώτηση αριθ. 33, στο τρίτο μέρος; Όλοι μας προσπαθούμε να παρευρισκόμαστε σε πολλές συνεδριάσεις. Αν μπορούσατε να προσδιορίσετε επακριβώς ποιες ερωτήσεις δεν θα εξεταστούν, θα μας βοηθούσατε πολύ.
<SPEAKER ID="506" NAME="Πρόεδρος">
Νομίζω ότι είναι μάλλον αδύνατον να προλάβουμε την ερώτηση αριθ. 33. Αν ήμουν στη θέση σας, δεν θα περίμενα την ερώτηση αυτή.
<P>
Ο κ. Tajani θα δώσει τώρα μια ενιαία απάντηση και στη συνέχεια θα δώσω την ευκαιρία στους συντάκτες των ερωτήσεων -και σε άλλους συναδέλφους- να θέσουν μια συμπληρωματική ερώτηση.
<P>
Θέλω να σημειώσω ότι θα τελειώσουμε στις 20.30 επειδή το προσωπικό και οι διερμηνείς θα πρέπει να φάνε κάτι πριν επαναλάβουμε τη συνεδρίαση στις 21.00.
<SPEAKER ID="507" NAME="Antonio Tajani" LANGUAGE="IT">
Κύριε Πρόεδρε, μιλάω πλέον υπό τη νέα μου ιδιότητα εδώ και δύο χρόνια. Οι μικρές και μεσαίες επιχειρήσεις εξακολουθούν να αποτελούν προτεραιότητα για τη νέα Επιτροπή, η οποία είναι πεπεισμένη για την ανάγκη να κάνει ό,τι μπορεί προκειμένου να προλάβει το ενδεχόμενο η χρηματοπιστωτική κρίση να μετατραπεί σε κοινωνική κρίση που θα έπληττε κατά κύριο λόγο τις μικρομεσαίες επιχειρήσεις και τους υπαλλήλους τους.
<P>
Από τη στιγμή που θεσπίστηκε η πράξη για τις μικρές επιχειρήσεις ("Small Business Act"), έχει σημειωθεί σημαντική πρόοδος. " Επιτροπή έχει θεσπίσει πέντε νομοθετικές προτάσεις σε συνάρτηση με την πράξη για τις μικρές επιχειρήσεις, εκ των οποίων οι δύο έχουν ήδη εφαρμοστεί: τον κανονισμό περί απαλλαγής κατά κατηγορία σχετικά με τις κρατικές ενισχύσεις και την οδηγία για τους μειωμένους συντελεστές ΦΠΑ· οι άλλες τρεις, η οδηγία για τις καθυστερήσεις πληρωμών, η οδηγία για την τιμολόγηση του ΦΠΑ και ο κανονισμός για το καταστατικό της ευρωπαϊκής ιδιωτικής εταιρείας, εξακολουθούν να τελούν υπό συζήτηση εδώ στο Κοινοβούλιο και στο Συμβούλιο.
<P>
" Επιτροπή έχει επίσης θέσει σε εφαρμογή τις απαιτούμενες μη νομοθετικές ενέργειες· έχει ήδη δρομολογηθεί ένα "τεστ για τις MME" όλων των τομέων με στόχο τη διενέργεια μελετών αντικτύπου, προκειμένου να βελτιωθεί η ποιότητα της νομοθεσίας. Αναφέρω ενδεικτικά: την οδηγία περί καθυστερήσεων των πληρωμών, και την απαλλαγή των μικρομονάδων από τον λογιστικό φόρτο.
<P>
Τα κράτη μέλη έχουν επίσης επιδείξει ισχυρή πολιτική βούληση για την εφαρμογή της πράξης για τις μικρές επιχειρήσεις: για παράδειγμα, ενέταξαν το "τεστ ΜΜΕ" στο πλαίσιο των εθνικών διαδικασιών λήψης αποφάσεων, και οι μικρομεσαίες επιχειρήσεις ήταν μεταξύ των βασικών επωφελούμενων των μέτρων που έλαβαν τα κράτη μέλη στο πλαίσιο του ευρωπαϊκού προγράμματος ανάκαμψης για την αντιμετώπιση της κρίσης. Παραδείγματος χάρη, η δημιουργία και η επέκταση δανείων και εγγυήσεων προς μικρομεσαίες επιχειρήσεις συγκαταλέγονται μεταξύ των μέτρων που ελήφθησαν για τη βελτίωση της πρόσβασης στα μέσα χρηματοδότησης.
<P>
Ωστόσο, οι μέθοδοι που επελέγησαν και τα αποτελέσματα που προέκυψαν διαφέρουν μεταξύ των κρατών μελών και ως εκ τούτου, πρέπει να συνεχίσουμε να εργαζόμαστε για την εφαρμογή της πράξης για τις μικρές επιχειρήσεις σε εθνικό επίπεδο. Επομένως θεωρώ εξαιρετικά σημαντικό να συνεχίσουμε τις δράσεις που έχουμε αναλάβει και να διασφαλίσουμε ότι οι αρχές και οι συνιστώμενες δράσεις θα εφαρμοσθούν τόσο σε ευρωπαϊκό όσο και σε εθνικό επίπεδο.
<P>
" πολιτική υπέρ των μικρομεσαίων επιχειρήσεων υποστηρίζεται πλήρως από τη στρατηγική "Ευρώπη 2020", αποτελεί αναπόσπαστο τμήμα πολλών σχεδιαζόμενων εμβληματικών πρωτοβουλιών και θα υποβληθεί σε ειδικό έλεγχο όταν η στρατηγική εφαρμοστεί στα κράτη μέλη. Μια από τις 10 συμπληρωματικές κατευθυντήριες γραμμές που έχει προτείνει η Επιτροπή καλεί τα κράτη μέλη να εφαρμόσουν μια δέσμη μέτρων για τις μικρομεσαίες επιχειρήσεις, σύμφωνα με τις αρχές της πράξης για τις μικρές επιχειρήσεις.
<P>
Στο επόμενο στάδιο θα διασφαλισθεί ότι τα κράτη μέλη θα ενσωματώσουν αυτά τα μέτρα στα εθνικά μεταρρυθμιστικά τους προγράμματα. Μέχρι το τέλος του έτους, θα έχουμε διεκπεραιώσει μια διεξοδική εξέταση της εφαρμογής της πράξης, προκειμένου να εκτιμηθεί η πρόοδος που έχει συντελεστεί και να προσδιοριστούν νέες δράσεις, οι οποίες θα λάβουν επίσης υπόψη τις προτεραιότητες της "Ευρώπης 2020". Τα κύρια πεδία δράσης θα περιλαμβάνουν τη βελτίωση της πρόσβασης στις πιστώσεις και στην καινοτομία, ενθαρρύνοντας το επιχειρηματικό πνεύμα και προωθώντας τη διεθνοποίηση των μικρομεσαίων επιχειρήσεων. Οι μικρομεσαίες επιχειρήσεις, ιδίως αυτές που διευθύνονται από νέους επιχειρηματίες, θα είναι μεταξύ των κύριων επωφελούμενων αυτών των νέων πρωτοβουλιών.
<P>
Έχοντας συναίσθηση των δυσκολιών που αντιμετωπίζουν επί του παρόντος οι μικρομεσαίες επιχειρήσεις στις προσπάθειες τους να αποκτήσουν πρόσβαση σε χρηματοδοτικά μέσα, η Ευρωπαϊκή Επιτροπή παρακολουθεί στενά τις εξελίξεις στον τομέα, σε συνεργασία κυρίως με την Ευρωπαϊκή Κεντρική Τράπεζα με στόχο να διερευνάται τακτικά η κατάσταση.
<P>
" Επιτροπή έχει επίσης εκπονήσει μια σειρά από προγράμματα που προσφέρουν χρηματοδοτική στήριξη βοηθώντας τις μικρομεσαίες επιχειρήσεις να αποκτήσουν πρόσβαση στο κεφάλαιο που χρειάζονται προκειμένου να αναπτύξουν τις δραστηριότητές τους. Το πρόγραμμα πλαίσιο για την ανταγωνιστικότητα και την καινοτομία, παραδείγματος χάρη, ενσωματώνει ορισμένα χρηματοδοτικά μέσα που αναπτύχθηκαν μαζί με το Ευρωπαϊκό Ταμείο Επενδύσεων, το οποίο παρέχει κίνητρα για πράξεις κινδύνου και πράξεις δανειακών εγγυήσεων για επιχειρήσεις. Το πρόγραμμα "Jeremie" που χρηματοδοτείται από το Ευρωπαϊκό Ταμείο Περιφερειακής Ανάπτυξης προσφέρει ένα ευρύ φάσμα ειδικών χρηματοπιστωτικών προϊόντων για την ανάπτυξη και την ενίσχυση των μικρομεσαίων επιχειρήσεων σε ολόκληρη την ευρωπαϊκή επικράτεια. Τέλος, το νέο ευρωπαϊκό μέσο μικροχρηματοδοτήσεων, μια κοινή πρωτοβουλία της Επιτροπής και της Ευρωπαϊκής Τράπεζας Επενδύσεων, απευθύνεται ειδικότερα στις πολύ μικρές επιχειρήσεις που δυσκολεύονται να λάβουν ειδική χρηματοδότηση.
<P>
" πρόσβαση των μικρομεσαίων επιχειρήσεων σε πιστώσεις έχει επίσης βελτιωθεί λόγω της αύξησης του ποσού των γραμμών πιστώσεων που χορηγούνται από την Ευρωπαϊκή Τράπεζα Επενδύσεων προς τις ενδιάμεσες τράπεζες οι οποίες είναι υπεύθυνες για την ανακατανομή των ποσών προς τις μικρομεσαίες επιχειρήσεις υπό τη μορφή δανείων. Το 2009, η Ευρωπαϊκή Τράπεζα Επενδύσεων χορήγησε συνολικό ποσό ύψους 13 δισ. ευρώ σε χρηματοπιστωτικά ιδρύματα, ποσό που αντιστοιχεί σε αύξηση 55% σε σύγκριση με το προηγούμενο έτος. Πληροφοριακά, πάνω από το 75% των 21 δισ. ευρώ που χορηγήθηκαν την περίοδο 2008-2009 έφθασε στις μικρομεσαίες επιχειρήσεις για τις οποίες προοριζόταν, δηλαδή, σε 50.000 μικρομεσαίες επιχειρήσεις σε όλη την Ένωση.
<P>
Πριν από λίγες ημέρες, η Επιτροπή διοργάνωσε επίσης μια διάσκεψη υψηλού επιπέδου στην οποία συμμετείχαν τράπεζες, ταμεία κεφαλαίων επιχειρηματικού κινδύνου και μικρομεσαίες επιχειρήσεις· στη συνάντηση αυτή παρευρέθησαν και εκπρόσωποι του Ευρωπαϊκού Κοινοβουλίου. " διάσκεψη αυτή μας έδωσε τη δυνατότητα να εξετάσουμε την τρέχουσα κατάσταση στην αγορά και να διερευνήσουμε νέες ιδέες και στρατηγικές για να βελτιωθεί η πρόσβαση των μικρομεσαίων επιχειρήσεων σε χρηματοδοτικά μέσα. Ήταν μια σημαντική ευκαιρία για να συζητηθεί η ενδεχόμενη ανάληψη δράσεων για την ενίσχυση των επιχειρήσεων προκειμένου να διατηρηθεί η ανάκαμψη και η οικονομική ανάπτυξη.
<P>
Μια από τις ενέργειες που αποφασίστηκε να πραγματοποιηθούν ήταν η ίδρυση ενός μόνιμου φόρουμ συζήτησης με χρηματοπιστωτικά ιδρύματα, ταμεία κεφαλαίου επιχειρηματικού κινδύνου και εκπροσώπους των μικρομεσαίων επιχειρήσεων. Στις τριμηνιαίες αυτές συναντήσεις θα προεδρεύει η Ευρωπαϊκή Επιτροπή. Τα συμπεράσματα αυτού του φόρουμ θα αποτελέσουν το πρώτο στάδιο μιας στρατηγικής που αποβλέπει στην κατάρτιση ενός σχεδίου δράσης για την παροχή πρόσβασης των μικρομεσαίων επιχειρήσεων σε πιστώσεις και κεφάλαια στην Ένωσή μας.
<P>
Τέλος, θα ήθελα να επωφεληθώ αυτής της συζήτησης για να ενημερώσω το Κοινοβούλιο ότι στο πλαίσιο της πρώτης Ευρωπαϊκής Εβδομάδας ΜΜΕ θα πραγματοποιηθούν περισσότερες από 1.200 εθνικές, περιφερειακές και τοπικές εκδηλώσεις σχετικά με ένα ευρύ φάσμα ζητημάτων που αφορούν τον συγκεκριμένο τομέα. " εβδομάδα ΜΜΕ θα πραγματοποιηθεί από τις 25 Μαΐου έως την 1η Ιουνίου, μαζί με την τελετή απονομής βραβείων των ευρωπαϊκών επιχειρήσεων 2010, που έχει προγραμματιστεί για τις 31 Μαΐου στη Μαδρίτη.
<P>
Όλα αυτά σας τα αναφέρω για να σας επιβεβαιώσω την προσωπική μου προσήλωση ώστε να διασφαλίσουμε ότι η απασχόληση στην Ένωσή μας θα μπορέσει να υποστηριχθεί μέσω της στήριξης στις μικρομεσαίες επιχειρήσεις. " απαραίτητη αναδιάρθρωση της ιδιωτικής βιομηχανίας μεγάλης κλίμακας θα έχει ως αποτέλεσμα την απώλεια ορισμένων θέσεων εργασίας, και ο μόνος τρόπος με το οποίον θα μπορέσουμε να τονώσουμε την απασχόληση είναι υποστηρίζοντας την ανάπτυξη των μικρομεσαίων επιχειρήσεων οι οποίες αποτελούν τη ραχοκοκαλιά της ευρωπαϊκής μας οικονομίας.
<SPEAKER ID="508" NAME="Marian Harkin">
συντάκτρια. - (EN) Θέλω να συγχαρώ τον Επίτροπο για την πρόοδο που έχει σημειωθεί. Ωστόσο, κύριε Επίτροπε, υποστηρίξατε ότι ένα από τα σημαντικότερα προβλήματα είναι η πρόσβαση στο κεφάλαιο και αναφέρατε την Ευρωπαϊκή Τράπεζα Επενδύσεων. " τελευταία έχει διανείμει κεφάλαια στις ιρλανδικές τράπεζες για να τα διανείμουν στις ΜΜΕ. Ωστόσο, επί του παρόντος ένα σημαντικό ποσό δεν διανέμεται, λόγω κυρίως της αναντιστοιχίας μεταξύ των αναγκών των ΜΜΕ -ένα είδος επαναχρηματοδότησης- και του στόχου της Ευρωπαϊκής Τράπεζας Επενδύσεων, ο οποίος είναι χρήματα για μεσοπρόθεσμες επενδύσεις. Θέλω λοιπόν να σας ρωτήσω αν συμφωνείτε ότι θα πρέπει να εφαρμοστούν κάποια μέτρα για τις ΜΜΕ που θα χρειαστούν αναχρηματοδότηση, και ποιον ρόλο θα μπορούσε να διαδραματίσει η Επιτροπή. Επίσης, θα ευνοούσατε κάποιου είδους μηχανισμό εγγυήσεων υπέρ των επιχειρήσεων, ανάλογο με εκείνον του "νωμένου Βασιλείου;
<SPEAKER ID="509" NAME="Jim Higgins">
συντάκτης. - (GA) Κύριε Πρόεδρε, συμφωνώ πλήρως με τη δήλωση της Επιτροπής ότι οι ΜΜΕ είναι πολύ σημαντικές, όχι μόνο λόγω του αριθμού των θέσεων εργασίας που δημιουργούν, αλλά και επειδή είναι περισσότερο σταθερές από τις μεγάλες επιχειρήσεις που έρχονται να εγκατασταθούν αλλά δεν έχουν κανέναν δεσμό με την αντίστοιχη περιοχή ή χώρα.
<P>
Συμφωνώ πλήρως με τη δήλωση της συναδέλφου μου κ. Harkin ότι η ελλιπής χρηματοδότηση είναι το μεγαλύτερο εμπόδιο επί του παρόντος, και η Επιτροπή έχει αναφερθεί στο θέμα αυτό. Και πέραν αυτού, υπάρχει και πάρα πολλή γραφειοκρατία.
<SPEAKER ID="510" NAME="Gay Mitchell">
συντάκτης. - (ΕΝ) Θέλω να ρωτήσω τον κ. Επίτροπο αν θα εξετάσει τις πτυχές των προβλημάτων που αντιμετωπίζουν οι ΜΜΕ και που δεν αφορούν την άμεση χρηματοδότηση.
<P>
Παραδείγματος χάρη, δεν ξέρω τι συμβαίνει στη χώρα σας, αλλά στη δική μου χώρα δεν υπάρχει πλέον το επάγγελμα του προϊσταμένου της τράπεζας. Δίνουμε χρήματα στις τράπεζες, αλλά οι τράπεζες δεν αξιολογούν το ιστορικό των πελατών τους, τον χαρακτήρα τους και τη γνώση της επιχείρησής τους. " κρίση που έχει προκληθεί οφείλεται ακριβώς στο γεγονός ότι όλα γίνονταν αυτόματα. Και ως κάποιον βαθμό, συνεχίζουν να γίνονται αυτόματα. Πώς κερδίζεις μια εκλογική διαδικασία; Μία-μία ψήφο. Αν μπορέσουμε να δημιουργήσουμε μια θέση εργασίας σε κάθε ΜΜΕ στην Ευρώπη, το πρόβλημα της ανεργίας θα αποτελεί παρελθόν.
<P>
Θα ήθελα να σας παρακαλέσω να διαβουλευτείτε με την Ευρωπαϊκή Κεντρική Τράπεζα και την Ευρωπαϊκή Τράπεζα Επενδύσεων και να προσπαθήσετε να ασκήσετε την επιρροή σας προκειμένου να επιστρέψουν οι παραδοσιακοί τραπεζικοί προϊστάμενοι που ασχολούνται με τα ζητήματα των ΜΜΕ και βοηθούν τις τελευταίες να αναπτύξουν τις επιχειρηματικές τους δραστηριότητες. Το μέτρο αυτό θα αποδώσει.
<SPEAKER ID="511" NAME="Liam Aylward" AFFILIATION="ALDE">
(EN) Το προφανές ερώτημα είναι: πιστεύει όντως η Επιτροπή ότι η Εβδομάδα ΜΜΕ θα μπορέσει να πετύχει τους στόχους της; Μπορώ να ρωτήσω την Επιτροπή ποιες ενέργειες θα μπορούσαν να αναληφθούν προκειμένου να διασφαλιστεί ότι η Ευρωπαϊκή Ένωση και τα κράτη μέλη θα δημιουργήσουν ένα περιβάλλον στο οποίο οι επιχειρηματίες και οι οικογενειακές επιχειρήσεις θα μπορούν να επιβιώσουν, να αναπτυχθούν, να ευδοκιμήσουν και στο οποίο η επιχειρηματικότητα θα ανταμείβεται και δεν θα εμποδίζεται, όπως συμβαίνει συχνά στο παρόν οικονομικό κλίμα;
<SPEAKER ID="512" NAME="Antonio Tajani" LANGUAGE="IT">
Κύριε Πρόεδρε, θα είμαι σύντομος. Συμφωνώ με τα σχόλια όλων των βουλευτών του Κοινοβουλίου που πήραν τον λόγο σε αυτήν τη συζήτηση.
<P>
Όσον αφορά την Ευρωπαϊκή Τράπεζα Επενδύσεων, ανέλαβα αμέσως δράση όταν κατέλαβα τη θέση του Επιτρόπου Βιομηχανίας και Επιχειρηματικότητας συναντώντας τον πρόεδρο Maystadt και προτρέποντάς τον να εκταμιεύσει το ποσό των 30 δισ. ευρώ που προοριζόταν για την ενίσχυση των μικρομεσαίων επιχειρήσεων από την Ευρωπαϊκή Τράπεζα Επενδύσεων. Αυτό ακριβώς είχα υποσχεθεί στο Κοινοβούλιο κατά την ακρόασή μου πριν μου εμπιστευθεί το αξίωμα του Επιτρόπου Βιομηχανίας και Επιχειρηματικότητας.
<P>
Για να συνεχίσω, η απάντηση του προέδρου ήταν αρκετά θετική: μου είπε ότι ύστερα από ένα αρχικό "πάγωμα", ένα ποσό ύψους περίπου από 6 έως 7 δισ. ευρώ, εκ των 30 δισ. ευρώ που είχαν εκταμιευθεί, είχε φθάσει στον τελικό του προορισμό. Παρότρυνα τον πρόεδρο να επισπεύσει τους χρόνους παράδοσης.
<P>
Υπάρχει επίσης ένα πρόβλημα σχετικά με τις τράπεζες στην περιοχή μας -ένα θέμα που τέθηκε από τον τελευταίο ομιλητή- καθώς το ευρωπαϊκό τραπεζικό σύστημα είναι αρκετά διαφοροποιημένο: δεν είναι όλες οι τράπεζες ίδιες. Ορισμένες τράπεζες εμπλέκονται στη χρηματοοικονομική κερδοσκοπία, αλλά ευτυχώς εμείς εξακολουθούμε να έχουμε ένα τραπεζικό δίκτυο όπου ο προϊστάμενος γνωρίζει τον επιχειρηματία που πηγαίνει να ζητήσει πίστωση, και έτσι μπορεί να τον εμπιστευθεί, και γνωρίζει επίσης ότι τα χρήματα που αυτός επενδύει θα επαναεπενδυθούν στην τράπεζα και ότι δεν θα συμβεί εδώ αυτό που συνέβη στις "νωμένες Πολιτείες.
<P>
" συνάντηση που οργάνωσα πριν από λίγες ημέρες και στην οποία συμμετείχαν πολλοί από τους συναδέλφους σας από το Ευρωπαϊκό Κοινοβούλιο είχε ακριβώς αυτόν τον σκοπό: την ανάπτυξη μιας στρατηγικής. Γι' αυτό είπα ότι έχουμε συστήσει ένα φόρουμ το οποίο αργότερα θα οδηγήσει σε ένα σχέδιο δράσης για την παροχή πίστωσης.
<P>
Στόχος είναι οι μικρομεσαίες επιχειρήσεις μας να είναι ανταγωνιστικές. Προκειμένου να γίνουν ανταγωνιστικές, θα πρέπει να υπάρχει καινοτομία, αλλά η καινοτομία είναι αδύνατη αν δεν διατίθενται κονδύλια για τον σκοπό αυτόν. Ως εκ τούτου, η πρώτη μου δέσμευση είναι η συμμετοχή των τραπεζών -ακόμα και οι τράπεζες που παρέχουν πιστώσεις. Πολλές από αυτές έχουν δεσμευτεί ότι θα το κάνουν στο μέλλον. Αναλαμβάνουμε έντονη δράση, με κίνητρα από την Επιτροπή, με τη συμμετοχή τραπεζών και χρηματοπιστωτικών φορέων, καθώς και της Ευρωπαϊκής Τράπεζας Επενδύσεων, η οποία έστειλε δύο αντιπροέδρους για να λάβουν μέρος στη συζήτηση. Σκοπός της εν λόγω δράσης είναι να επιτευχθούν τουλάχιστον τρεις από αυτούς τους στόχους, με την πεποίθηση ότι οι μικρομεσαίες επιχειρήσεις αντιπροσωπεύουν σήμερα το καλύτερο μέσο για την έξοδο από την κρίση και -όπως είπα και στην αρχή της ομιλίας μου- για να μη μετατραπεί η οικονομική και χρηματοπιστωτική κρίση σε κοινωνική κρίση.
<P>
Μπορείτε να στηριχθείτε στην πλήρη δέσμευσή μου για τη διαφύλαξη, την προστασία και την υποστήριξη των μικρομεσαίων επιχειρήσεων -και αυτό ισχύει και για τις χρηματοδοτικές πτυχές- με την ελπίδα ότι αυτές θα μπορέσουν να αναπτυχθούν και ότι θα εμφανιστούν νέες επιχειρήσεις, επειδή ο στόχος μας εξακολουθεί να είναι ο ίδιος: με μια οικονομία της αγοράς που θα επιτρέπει στις μικρομεσαίες επιχειρήσεις να γίνονται ολοένα και πιο ανταγωνιστικές, μπορούμε να δημιουργήσουμε μια πραγματική κοινωνική πολιτική, όπως ορίζει και η Συνθήκη της Λισαβόνας.
<SPEAKER ID="513" NAME="Πρόεδρος">
Ζητώ συγνώμη από τους συναδέλφους για τη μάλλον σύντομη Ώρα των Ερωτήσεων επειδή η προηγούμενη συζήτηση υπερέβη την προγραμματισμένη διάρκειά της κατά 25 λεπτά.
<P>
Οι ερωτήσεις που δεν απαντήθηκαν λόγω έλλειψης χρόνου θα απαντηθούν γραπτώς (βλέπε Παράρτημα).
<P>
" Ώρα των Ερωτήσεων έληξε.
<P>
(" συνεδρίαση διακόπτεται στις 20.30 και επαναλαμβάνεται στις 21.00.)
<P>
Ένωση (συζήτηση)

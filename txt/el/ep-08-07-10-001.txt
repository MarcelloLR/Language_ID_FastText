<CHAPTER ID="001">
Έναρξη της συνεδρίασης
<P>
(" συνεδρίαση αρχίζει στις 9.00)
<SPEAKER ID="005" NAME="Daniel Cohn-Bendit" AFFILIATION="Verts/ALE">
- (FR) Κυρία Πρόεδρε, θα ήθελα να σας ρωτήσω κάτι. Προφανώς, ύστερα από αίτημα της γαλλικής Προεδρίας, αποφασίστηκε ο έλεγχος της λήψης φωτογραφιών κατά τη διάρκεια της ομιλίας του Προέδρου Σαρκοζί.
<P>
Θα ήθελα να μάθω ποιος έλαβε αυτήν την απόφαση, ποιος αιτήθηκε κάτι τέτοιο και ποιος είναι επικεφαλής για τη λήψη φωτογραφιών στο Ευρωπαϊκό Κοινοβούλιο. Είναι το Ευρωπαϊκό Κοινοβούλιο ή η γαλλική Προεδρία; Θα ήμουν ευγνώμων εάν μου απαντούσατε πριν από την έναρξη της συνεδρίασης.
<SPEAKER ID="006" NAME="Πρόεδρος">
Kύριε Cohn-Bendit, θα λάβετε απάντηση πριν από την έναρξη της συνεδρίασης, αλλά προς το παρόν, αν δεν σας πειράζει, θα προχωρήσουμε στην ψηφοφορία.
<SPEAKER ID="007" NAME="Astrid Lulling" AFFILIATION="PPE-DE">
- (FR) Κυρία Πρόεδρε, ως Κοσμήτωρ του Κοινοβουλίου, θα ήθελα να σας επισημάνω το γεγονός ότι ο δρόμος προς την είσοδο του Κοινοβουλίου από τη μία πλευρά είναι κλειστός από ειδικές αστυνομικές δυνάμεις, οι οποίες δεν επιτρέπουν την είσοδο υπηρεσιακών οχημάτων. Κάποιοι βουλευτές που θα φτάσουν καθυστερημένα, διότι είναι αναγκασμένοι να πραγματοποιήσουν άλλη διαδρομή, δεν θα πρέπει να τιμωρηθούν σε περίπτωση που δεν καταφέρουν να προλάβουν την ψηφοφορία.
<SPEAKER ID="008" NAME="Πρόεδρος">
Κυρία Lulling σαφώς και θα ληφθεί υπόψη το γεγονός ότι κάποιοι βουλευτές αντιμετωπίζουν δυσκολία στην πρόσβασή τους στο Κοινοβούλιο.

<CHAPTER ID="008">
Αιτιολογήσεις ψήφου
<P>
Προφορικές αιτιολογήσεις ψήφου
<SPEAKER ID="159" NAME="Bogusław Sonik" AFFILIATION="PPE-DE">
- (PL) Κύριε Πρόεδρε, η νέα οδηγία για τα απόβλητα έχει στόχο να παράσχει μια βάση για τη δημιουργία μιας κοινωνίας στην Ευρώπη που θα είναι καθολικά ταγμένη στην ανακύκλωση. Πρόκειται να τεθούν ορισμένοι πολύ φιλόδοξοι στόχοι για τα κράτη μέλη. Μήπως, όμως, οι στόχοι που επιδιώκουμε να θέσουμε σε εμάς τους ίδιους είναι υπέρμετρα φιλόδοξοι, και μπορούν άραγε τα κράτη μέλη, και ιδίως τα νέα, να καταφέρουν να ανταποκριθούν στις αυστηρές απαιτήσεις; Αξίζει να σημειωθεί ότι τα παλαιά κράτη μέλη είχαν πολύ περισσότερο χρόνο για να προσαρμόσουν τα συστήματα διαχείρισης αποβλήτων τους στις αυστηρές απαιτήσεις, ενώ τα νέα αναγκάζονται να θεσπίσουν νομικούς μηχανισμούς και να κατασκευάσουν την αναγκαία υποδομή πολύ ταχύτερα.
<P>
" πρόταση για μια νέα οδηγία για τα απόβλητα προκαλεί μεγάλη διαμάχη σε πολλές ευρωπαϊκές χώρες. Δεν πιστεύω, λοιπόν, ότι θα έπρεπε να εκπλαγούμε, που ήταν τόσο δύσκολη η επίτευξη συμβιβασμού με το Συμβούλιο. Κατά τη χθεσινή συζήτηση, πολλοί βουλευτές του ΕΚ είπαν ότι δεν ήταν ικανοποιημένοι με τον συμβιβασμό για την οδηγία. Φοβούμαι, όμως, ότι η θέσπιση ακόμη πιο αυστηρών απαιτήσεων μπορεί να προκαλέσει προβλήματα στην εφαρμογή αυτού του νόμου. " νέα οδηγία για τα απόβλητα θα αναγκάσει τις χώρες που παραμέλησαν τη διαχείριση των αστικών αποβλήτων να αναλάβουν αποφασιστική δράση. Αυτές οι χώρες θα αναγκαστούν να θεσπίσουν νομικούς και οικονομικούς μηχανισμούς, ώστε η επίδρασή τους να είναι τέτοια που θα τονώνει παρά θα επιβαρύνει την οικονομία. " νέα οδηγία πρέπει να τονώσει την ανάπτυξη νέων τρόπων για τη δημιουργία απασχόλησης. Αυτός είναι ο λόγος που ψήφισα υπέρ της έκθεσης.
<SPEAKER ID="162" NAME="Gyula Hegyi" AFFILIATION="PSE">
(HU) Σας ευχαριστώ, κύριε Πρόεδρε. " οδηγία για τα απόβλητα που εγκρίναμε τώρα περιέχει συμβιβασμούς και, επομένως, θα είναι ευάλωτη σε πανταχόθεν επιθέσεις. Κατανοώ τις ανησυχίες όλων των πολιτών με οικολογικές ευαισθησίες που μου υπέβαλαν και εμένα αιτήματα να μην υποστηρίξω την οδηγία. Την ίδια όμως στιγμή, θέλω να επισημάνω επίσης ότι πολλές από τις τροπολογίες που υπέβαλα εγώ προσωπικά και που διατυπώθηκαν σε προοδευτικό πνεύμα και σε συνεργασία με τις περιβαλλοντικές οργανώσεις, συμπεριελήφθησαν στο κείμενο. " μεγαλύτερη αρετή αυτής της οδηγίας είναι η έγκριση της ιεράρχησης των αποβλήτων. Προτεραιότητα δίνεται στην πρόληψη της δημιουργίας αποβλήτων, που ακολουθείται από τις διάφορες μορφές επαναχρησιμοποίησης/ανακύκλωσης, τέλος δε, τη διάθεση, η οποία πρέπει να αποφεύγεται στο μέτρο του δυνατού και αν μη τι άλλο να είναι μειωμένη. Ψήφισα υπέρ της οδηγίας, κατά βάση διότι θέσπισε την αρχή της ιεράρχησης και ελπίζω ότι στο μέλλον θα μπορέσουμε να την βελτιώσουμε.
<SPEAKER ID="163" NAME="Zita Pleštinská" AFFILIATION="PPE-DE">
(SK) " καταναλωτική κοινωνία παράγει τεράστια ποσότητα αποβλήτων, που εξαθλιώνει τις ζωές των ανθρώπων, ιδίως στις μεγάλες ευρωπαϊκές πόλεις. Μολονότι αυξήθηκε η ανακύκλωση και η χρήση μεταχειρισμένων προϊόντων τα τελευταία χρόνια, εξακολουθούν να υπάρχουν υπερβολικά πολλά απόβλητα στους χώρους υγειονομικής ταφής στην ΕΕ.
<P>
Αν και η συμβιβαστική δέσμη που εγκρίθηκε δεν είναι τέλεια, θεωρώ ότι το κείμενο της οδηγίας είναι ένα πολιτικά φιλόδοξο μέσο στον τομέα της διαχείρισης των αποβλήτων για τις μελλοντικές γενιές των Ευρωπαίων, και αυτός είναι ο λόγος που υποστήριξα την έκθεση της εισηγήτριας, της κ. Caroline Jackson.
<P>
Τα κράτη μέλη θα πρέπει να βελτιώσουν τη διαχείριση των αποβλήτων τους σύμφωνα με αυτήν την οδηγία. Επικροτώ το γεγονός ότι η οδηγία καλύπτει επίσης θέματα που αφορούν τη διάθεση επικίνδυνων αποβλήτων και ελαίων. Πιστεύω ότι τα κράτη μέλη θα εκπληρώσουν όλους τους φιλόδοξους στόχους σύμφωνα με το κείμενο που εγκρίθηκε, και ιδίως τον στόχο ότι έως 2015 θα έχουν θεσπίσει συστήματα ξεχωριστής συλλογής απορριμμάτων για τα χαρτιά, τα μέταλλα, τα πλαστικά, το γυαλί, τα υφάσματα, άλλα βιοδιασπώμενα απόβλητα, έλαια και επικίνδυνα απόβλητα.
<SPEAKER ID="164" NAME="Zuzana Roithová" AFFILIATION="PPE-DE">
(CS) Κύριε Πρόεδρε, υποστήριξα σήμερα την αναθεώρηση της οδηγίας-πλαίσιο για τα απόβλητα. Ένας από τους λόγους που το έπραξα είναι ότι μετά την έγκριση της οδηγίας η Τσεχική Δημοκρατία θα μπορέσει να απαγορεύσει την εισαγωγή αποβλήτων, παρόλο που αυτό θα αντιβαίνει στο εθνικό σχέδιο. Χάρη στην παρέμβαση του Κοινοβουλίου, το αναθεωρημένο κείμενο περιέχει επίσης νέους στόχους στον τομέα της ανακύκλωσης. Οι ευρωπαϊκές χώρες του Νότου τους θεωρούν υπερβολικά φιλόδοξους, ενώ οι σκανδιναβικές, όπως και οι Τσέχοι, πιστεύουν ότι δεν είναι αρκούντως φιλόδοξοι. Επικροτώ τον συμβιβασμό που επιτεύχθηκε. Οι διαφορετικές χώρες έχουν διαφορετικές αφετηρίες, και αυτή η οδηγία είναι μια κοινή αρχή. " παραγωγή αποβλήτων σήμερα ανέρχεται σε 3,5 τόνους ανά άτομο και στις ευρωπαϊκές χώρες του Νότου έως και το 90% των αποβλήτων διοχετεύεται στους ΧΥΤΑ. " ιεράρχηση αποβλήτων σε πέντε στάδια ενσωματώνεται στην ευρωπαϊκή νομοθεσία για πρώτη φορά: προηγείται η πρόληψη δημιουργίας αποβλήτων, κατόπιν η επαναχρησιμοποίηση, έπειτα η ανακύκλωση, και μόνο τότε η αποτέφρωση ως μέσο παραγωγής ενέργειας. Οι ΧΥΤΑ είναι το ύστατο μέσο προσφυγής για τα απόβλητα. Εκτιμώ πάρα πολύ το έργο που επιτέλεσε η κ. Jackson. Χάρη σε αυτήν, επιτεύχθηκε αυτός ο επωφελής συμβιβασμός για την Ευρώπη.
<SPEAKER ID="165" NAME="Jan Březina" AFFILIATION="PPE-DE">
(CS) Επικροτώ, και εγώ επίσης, την έγκριση της οδηγίας. Λίγοι μόνο θα μείνουν ικανοποιημένοι με τους στόχους ανακύκλωσης ενός ελάχιστου ποσοστού 50% των οικιακών αποβλήτων και ποσοστού 70% των βιομηχανικών αποβλήτων. Ορισμένοι δεν το θεωρούν αρκετά φιλόδοξο· άλλοι θεωρούν ότι δεν είναι πραγματιστικό. " Τσεχική Δημοκρατία πιθανότατα θα το θεωρήσει βήμα οπισθοδρόμησης, το σημαντικό όμως είναι ότι η οδηγία δεν αποτρέπει τις χώρες από την υιοθέτηση αυστηρότερης και πιο δεσμευτικής εθνικής νομοθεσίας, πράγμα που το θεωρώ λίαν επιθυμητό σε αυτήν την περίπτωση. Εξετάζοντας το ζήτημα από την προοπτική της Τσεχικής Δημοκρατίας, θεωρώ ως ελάχιστα ικανοποιητική τη διάταξη που επιτρέπει την αναταξινόμηση των αστικών αποτεφρωτήρων ως εγκαταστάσεων χρησιμοποίησης αποβλήτων. Αυτό μπορεί να σημαίνει μαζικές εισαγωγές αποβλήτων από γειτονικές χώρες, αφού η εισαγωγή αποβλήτων με σκοπό τη χρησιμοποίησή τους επιτρέπεται στην Ένωση. Δυσκολεύομαι να φανταστώ τι είδους αποτελεσματικός ελεγκτικός μηχανισμός θα μπορεί να καθορίζει αν τα εισαγόμενα απόβλητα πράγματι χρησιμοποιήθηκαν ή αποτεφρώθηκαν. Κατά συνέπεια, οι χώρες που δεν επιθυμούν να καταστούν οι αποτεφρωτήρες ολόκληρης της Ευρώπης πρέπει να κάνουν ό,τι περνάει από το χέρι τους για να διασφαλίσουν ότι θα απαλειφθεί αυτή η διάταξη από την οδηγία.
<SPEAKER ID="166" NAME="David Sumberg" AFFILIATION="PPE-DE">
(EN) Κύριε Πρόεδρε, παίρνω τον λόγο για να εξηγήσω την ψήφο μου επί της έκθεσης της κ. Caroline Jackson, προτού όμως το κάνω, θέλω να συγχαρώ τη συνάδελφό μου των Συντηρητικών, την Caroline Jackson, για το έργο που επιτέλεσε σε σχέση με αυτήν την έξοχη έκθεση.
<P>
" διάταξη για τη διάθεση των αποβλήτων είναι απολύτως ζωτικής σημασίας για κάθε ευρωπαϊκή χώρα, πολλώ δε μάλλον για τη δική μου, και νομίζω ότι αυτός είναι ένας ευχάριστος συμβιβασμός. Είναι μία από εκείνες τις σπάνιες στιγμές, όπου η Ευρώπη μπορεί να ενεργήσει από κοινού κατ' αυτόν τον τρόπο. Δεν υπάρχουν πολλές τέτοιες στιγμές, και ενδεχομένως ο λαός της Ιρλανδίας κάτι ήθελε να πει περί αυτού με την απόφαση στο δημοψήφισμα που διεξήγαμε πρόσφατα.
<P>
Αυτή, όμως, είναι μια καλή έκθεση. Ευελπιστώ ότι θα εμπνεύσει τη βρετανική κυβέρνηση να τεθεί στην πρωτοπορία σε αυτά τα θέματα. Αυτό θα συμβεί σίγουρα αν, εφόσον όλα πάνε καλά, σε δύο χρόνια, έχουμε κυβέρνηση Συντηρητικών στη Βρετανία: ο κ. Cameron, ο ηγέτης μας, κατέστησε απολύτως σαφές ότι τα περιβαλλοντικά ζητήματα θα αποτελέσουν προτεραιότητα στις υποθέσεις μας και, επομένως, αυτή η ψηφοφορία σήμερα θα αποτελέσει ένα καλό παράδειγμα, όπως όντως θα αποτελούσε ένα καλό παράδειγμα ο τρόπος που ψήφισαν οι βουλευτές των Συντηρητικών στο Ευρωπαϊκό Κοινοβούλιο.
<SPEAKER ID="168" NAME="Péter Olajos" AFFILIATION="PPE-DE">
(HU) Σας ευχαριστώ πολύ, κύριε Πρόεδρε. Με χαροποίησε τα μάλα που ψήφισα επί της οδηγίας σχετικά με πρότυπα ποιότητας περιβάλλοντος στον τομέα της πολιτικής των υδάτων, και δράττομαι της ευκαιρίας αυτής για να ευχαριστήσω τους 610 συναδέλφους βουλευτές του ΕΚ που υποστήριξαν την έγκριση αυτής της οδηγίας ψηφίζοντας υπέρ. Για μία ακόμη φορά, πετύχαμε να παραγάγουμε μια καλή και προοδευτική οδηγία, μια πρόταση που αποκαθιστά την αρχή της συνυπευθυνότητας και της κοινής ρύθμισης, από τα κράτη μέλη, των υδάτινων ρευμάτων που διασχίζουν τα εθνικά σύνορα· είναι, επίσης, μια πρόταση που μετατοπίζει την έμφαση από την εκπομπή στην εισροή ρύπων, με άλλα λόγια, μετατοπίζει την προτεραιότητα από τα συμφέροντα της βιομηχανίας σε εκείνα των ζώντων οργανισμών στα ποτάμια. Είναι μια οδηγία που θεσπίζει αυστηρά όρια για τη χρήση 33 ουσιών, κυρίως εντομοκτόνων, χημικών και βιομηχανικών ουσιών και βαρέων μετάλλων. Τώρα είναι η σειρά του Συμβουλίου. Θα υποστηρίξει το Συμβούλιο την οδηγία και θα συμβάλει, κατ' αυτόν τον τρόπο, στον καθαρισμό του ποταμού μας - των ποταμών μας; Εναπόκειται πλέον στις κυβερνήσεις αν θα μπορέσουν ή όχι να βάλουν ένα τέλος στην υπερβολική μόλυνση των ποταμού Raba και άλλων ευρωπαϊκών ποταμών σε παρόμοια κατάσταση. Σας ευχαριστώ πολύ.
<SPEAKER ID="170" NAME="Miroslav Mikolášik" AFFILIATION="PPE-DE">
(SK) Το υψηλό επίπεδο προστασίας της ανθρώπινης υγείας και η ασφάλεια των καταναλωτών έχουν θεμελιώδη σημασία όταν τίθεται θέμα καθορισμού ορίων καταλοίπων των φαρμακολογικά δραστικών ουσιών στα τρόφιμα ζωικής προέλευσης. Στα παραγωγικά ζώα, τα κτηνιατρικά φάρμακα μπορούν να αφήσουν κατάλοιπα, που ήδη έχουν αρχίσει να έχουν αρνητικό αντίκτυπο στην υγεία τόσο των ανθρώπων όσο και των ζώων.
<P>
Επικροτώ την έκθεση της συναδέλφου μου, της κ. Doyle, και ψήφισα υπέρ αυτής σήμερα. Είναι κρίσιμης σημασίας η πιο συνεπής προσέγγιση σε ό,τι αφορά τον έλεγχο των καταλοίπων όλων των φαρμακολογικά δραστικών ουσιών και τις αναλύσεις των κινδύνων που αυτά ενέχουν. Πιστεύω ότι πρέπει να αλλάξουμε, να τροποποιήσουμε και να ενοποιήσουμε το νομικό πλαίσιο για τη θέσπιση μέγιστων ορίων καταλοίπων. Συμμερίζομαι την άποψη της εισηγήτριας ότι κατ' αυτόν τον τρόπο μπορούμε να διασφαλίσουμε ότι τα κτηνιατρικά φάρμακα θα χρησιμοποιούνται ορθώς και θα είναι πιο προσπελάσιμα, να μεριμνήσουμε ώστε η εμπορία τροφίμων ζωικής προέλευσης να λειτουργεί σωστά και, πρωτίστως, να επιτύχουμε βέλτιστη προστασία της δημόσιας υγείας.
<SPEAKER ID="172" NAME="Neena Gill" AFFILIATION="PSE">
(EN) Κύριε Πρόεδρε, ψήφισα υπέρ της έκθεσης αυτής διότι, έχοντας εργαστεί επί 18 χρόνια για την καταπολέμηση της φτώχειας και του κοινωνικού αποκλεισμού, υποστηρίζω σθεναρά την ανακήρυξη του 2010 ως ευρωπαϊκού έτους του θέματος. Είναι εντελώς απαράδεκτο το γεγονός ότι 78 εκατομμύρια άνθρωποι στην Ευρώπη ζουν επί του παρόντος με τον κίνδυνο της φτώχειας. Προκαλεί οδυνηρή έκπληξη ότι στις μέρες μας τα παιδιά και οι ηλικιωμένοι αδυνατούν να εξασφαλίσουν την τροφή και τη θέρμανσή τους σε πολλά κράτη μέλη. Πρόσφατα στοιχεία δείχνουν ένα διευρυνόμενο χάσμα μεταξύ των πλουσιότερων και των φτωχότερων οικογενειών σε ορισμένες χώρες ως αποτέλεσμα της άνισης κατανομής της ευρωπαϊκής οικονομικής προόδου.
<P>
Ελπίζω ότι φέτος η Επιτροπή θα εστιάσει στις περιφέρειες, όπου η φτώχεια και ο κοινωνικός αποκλεισμός έχουν οξυνθεί στο έπακρο. Για παράδειγμα, μια πρόσφατη εκπομπή του τηλεοπτικού σταθμού Channel 4 στο "Β επεσήμανε ότι η περιφέρεια που εκπροσωπώ, τα West Midlands, έχει το δεύτερο υψηλότερο επίπεδο φτώχειας και το δεύτερο χαμηλότερο βιοτικό επίπεδο σε εθνική κλίμακα.
<P>
Επομένως, ενώ επικροτώ αυτήν την πρωτοβουλία, διότι θα ενισχύσει την ευαισθητοποίηση στα θέματα της φτώχειας και του κοινωνικού αποκλεισμού, με απογοητεύει το γεγονός ότι δεν προσφέρει καμία σαφή λύση ως προς τις κατευθύνσεις που πρέπει να ακολουθήσουν τα κράτη μέλη, και πιστεύω ότι έως ότου χρησιμοποιηθεί αυτό το έτος ως πλατφόρμα για να βαδίσουμε εμπρός, θα είναι άλλη μία φιλολογική συζήτηση, μια χαμένη ευκαιρία να κάνουμε πραγματικά τη διαφορά σε ένα λίαν σημαντικό ζήτημα.
<SPEAKER ID="173" NAME="Czesław Adam Siekierski" AFFILIATION="PPE-DE">
- (PL) Κύριε Πρόεδρε, εγκρίναμε μια εξαιρετικά σημαντική έκθεση για τα προβλήματα καταπολέμησης της φτώχειας και του κοινωνικού αποκλεισμού. Αυτό το έγγραφο είναι ένα παράδειγμα της κοινωνικής ευαισθησίας της Ευρωπαϊκής Ένωσης και της δημιουργίας ενός ευρωπαϊκού κοινωνικού μοντέλου, που το οικοδομούμε παράλληλα με δράσεις, οι οποίες προωθούν μεγαλύτερη οικονομική ανάπτυξη και μια λειτουργούσα οικονομία της αγοράς.
<P>
Είναι σημαντικό για εμάς που αφιερώνουμε τόσο πολύ χώρο στην καταπολέμηση του αποκλεισμού και της φτώχειας των παιδιών, των ηλικιωμένων και των αναπήρων, με άλλα λόγια, εκείνων που δεν είναι σε θέση να ξεφύγουν από αυτήν την κατάσταση. Πρέπει να έχουμε κατά νου ότι η φτώχεια αυξάνεται σε περιοχές που επλήγησαν από φυσικές καταστροφές ή συνεπεία άλλων καταστάσεων που παρατηρούμε επί του παρόντος, εξαιτίας δηλαδή μιας σημαντικής αύξησης στην τιμή των τροφίμων και της ενέργειας. Σε αυτήν την κατάσταση, απαιτούνται πρόσθετες δράσεις για να περιοριστεί ο αντίκτυπος αυτών των επιβλαβών παραγόντων στην εισοδηματική κατάσταση των πλέον φτωχών κοινωνικών και επαγγελματικών ομάδων.
<SPEAKER ID="174" NAME="David Sumberg" AFFILIATION="PPE-DE">
(EN) Κύριε Πρόεδρε, υποστήριξα αυτήν την έκθεση, διότι βέβαια όλοι εμείς είμαστε υπέρ της μητρότητας και της μηλόπιτας. Κανένας από εμάς εδώ δεν θέλει να δει αύξηση της φτώχειας· κανένας από εμάς εδώ δεν θέλει να δει αύξηση του κοινωνικού αποκλεισμού. Επομένως, οι λέξεις είναι καλές και κατά μια έννοια απηχώ τις απόψεις του συναδέλφου μου από την άλλη πλευρά της Αίθουσας ως προς αυτό.
<P>
Το ζήτημα είναι τι κάνουμε επ' αυτού. Και τούτο είναι ένα ζήτημα για κάθε εθνική κυβέρνηση στα κράτη μέλη. Στην περίπτωση της δικής μου χώρας, εναπόκειται στη βρετανική κυβέρνηση να κάνει κάτι για αυτό και εναπόκειται σε κάθε εθνική κυβέρνηση, διότι η κατάσταση, οι οικονομικές συνθήκες και οι κοινωνικές συνθήκες λειτουργούν με διαφορετικό τρόπο σε ολόκληρη την Ευρωπαϊκή Ένωση.
<P>
Σήμερα στη Βρετανία, ενδεχομένως και σε άλλες χώρες, αντιμετωπίζουμε την απειλή επιδείνωσης μιας πραγματικής ύφεσης, μιας πραγματικής φτώχειας και ενός πραγματικού κοινωνικού αποκλεισμού, εναπόκειται δε πλέον στην κυβέρνησή μας στη Βρετανία και στις κυβερνήσεις όλων των κρατών μελών της Ευρωπαϊκής Ένωσης να αναγνωρίσουν αυτόν τον παράγοντα και να ενεργήσουν ανάλογα.
<SPEAKER ID="176" NAME="Zita Pleštinská" AFFILIATION="PPE-DE">
(SK) Δράττομαι αυτής της ευκαιρίας -που είναι τόσο πολύτιμη για εμένα και για τη χώρα μου, τη Σλοβακία- για να ευχαριστήσω όλους τους βουλευτές του ΕΚ που ψήφισαν υπέρ της ένταξης της Σλοβακίας στη ζώνη του ευρώ.
<P>
Χαίρομαι που όλοι οι σλοβάκοι βουλευτές του ΕΚ κατάφεραν να πείσουν το Ευρωπαϊκό Κοινοβούλιο, με τη βοήθεια μιας ισόρροπης έκθεσης του συναδέλφου μας David Casa, ότι η Σλοβακία ανήκει στο επιτυχημένο κλαμπ του ευρώ. Εναπόκειται πλέον στη Σλοβακία, και κυρίως στην κυβέρνηση της Δημοκρατίας της Σλοβακίας, να συνεχίσει να λαμβάνει αυστηρά μακροοικονομικά μέτρα και να συνεχίσει τις αυστηρές δημοσιονομικές πολιτικές, ούτως ώστε να μπορεί να συμμορφώνεται με τα κριτήρια του Μάαστριχτ και στο μέλλον. " ένταξη της Σλοβακίας στη ζώνη του ευρώ είναι επίσης ένα μήνυμα προς άλλα κράτη μέλη να συνεχίσουν τις μεταρρυθμίσεις τους και να εκπληρώσουν τα κριτήρια του Μάαστριχτ.
<P>
Σήμερα θέλω από βήματος να ευχαριστήσω τους σλοβάκους πολίτες, που έθεσαν τις ζωές τους σε κίνδυνο, όταν συνέβαλαν στο να γκρεμιστεί το Σιδηρούν Παραπέτασμα το 1989, καθώς και όσους κατανόησαν τη σημασία των μεταρρυθμίσεων, αν και δεν ήταν πάντοτε εύκολο. Λόγω αυτών μπορούν οι Σλοβάκοι να οικοδομήσουν μια ισχυρή Σλοβακία σε μια ισχυρή Ευρώπη σήμερα.
<SPEAKER ID="177" NAME="Zuzana Roithová" AFFILIATION="PPE-DE">
(CS) Κύριε Πρόεδρε, συγχαίρω ειλικρινά τη Σλοβακία για την ένταξή της στην ευρωζώνη. Θέλω, επίσης, να εκφράσω την ευγνωμοσύνη μου για το έργο που επιτέλεσε ο εισηγητής, ο κ. Casa, που στο Κοινοβούλιο έπρεπε να αντιμετωπίσει επιχειρήματα που αφορούσαν τη δικαιολόγηση της ανατίμησης του σλοβακικού νομίσματος και ούτω καθεξής. " συζήτηση κατέδειξε ότι δικαιολογούνται πολλές άλλες απαιτήσεις, που μπορούν να επηρεάσουν τη μακροπρόθεσμη σταθερότητα του ενιαίου νομίσματος. Αν και δεν αποτελούν εμπόδιο για την ένταξη της Σλοβακίας σήμερα, αποτελούν πρόκληση για μια συμφωνία σχετικά με την τροποποίηση των κανόνων. Δεν συμφωνώ με αυτούς που απέρριψαν στην πορεία της σημερινής συζήτησης τη δυνατότητα αλλαγής των κριτηρίων του Μάαστριχτ στο μέλλον. Για μία ακόμη φορά, θέλω να εκφράσω την ευγνωμοσύνη μου στην κυβέρνηση του κ. Dzurinda, που ξεκίνησε την αναγκαία μεταρρύθμιση στη Σλοβακία πριν από πέντε χρόνια. " Σλοβακία δεν θα γιόρταζε σήμερα την οικονομική και πολιτική επιτυχία της αν δεν ήταν αυτοί. Οι Σλοβάκοι δείχνουν τώρα τον σωστό δρόμο στους Τσέχους.
<SPEAKER ID="178" NAME="David Sumberg" AFFILIATION="PPE-DE">
(EN) Κύριε Πρόεδρε, θέλω να εξηγήσω στο Σώμα για ποιον λόγο απείχα του συγκεκριμένου ψηφίσματος. Απείχα όχι επειδή είμαι υπέρ του ενιαίου νομίσματος σε ό,τι αφορά τη χώρα μου μάλιστα, τάσσομαι απολύτως εναντίον του. Θα ήταν καταστροφή για το βρετανικό πολιτικό σύστημα και τη βρετανική οικονομία, αν υιοθετήσουμε το ενιαίο νόμισμα.
<P>
Απείχα διότι πιστεύω ότι αυτό είναι ένα θέμα που εμπίπτει αποκλειστικά στην αρμοδιότητα της σλοβακικής κυβέρνησης. Αν αποφασίσουν ότι είναι προς το συμφέρον της χώρας τους να υιοθετήσουν το ενιαίο νόμισμα, είναι εθνικό τους δικαίωμα και έλαβαν την ανάλογη απόφαση.
<P>
Ζητήματα όπως αυτό καταδεικνύουν με ποιον τρόπο πρέπει να πορεύεται η Ευρώπη. Πρέπει να πορεύεται με το να λαμβάνουν οι χώρες τις αποφάσεις που είναι προς το συμφέρον τους, και είναι λάθος να επιπλήττεται ο λαός της Ιρλανδίας, όπως έγινε σε τούτη την Αίθουσα τις τελευταίες ώρες. Ο λαός της Ιρλανδίας έλαβε μια απόφαση προς το εθνικό του συμφέρον. Εναπόκειται σε αυτόν να λάβει αυτήν την απόφαση και η δημοκρατική του ψήφος πρέπει να γίνει σεβαστή.
<P>
Ο Ουίνστον Τσώρτσιλ είπε "Εμπιστευθείτε τον λαό". Αυτό οφείλουμε να πράξουμε.
<P>
(Χειροκροτήματα)
<SPEAKER ID="179" NAME="Christopher Heaton-Harris" AFFILIATION="PPE-DE">
(EN) Κύριε Πρόεδρε, πρώτον θέλω να συμφωνήσω πλήρως με όσα μόλις είπε ο κ. Sumberg. Θέλω μόνο να πω ένα ευχαριστώ στον λαό της Ιρλανδίας, που έδωσε στη δημοκρατία πάλι μια ευκαιρία στην Ευρωπαϊκή Ένωση.
<P>
Παίρνω εν προκειμένω τον λόγο, διότι και εγώ απείχα, αφού η πολιτική του κόμματός μου είναι να μην ψηφίζουμε για τα θέματα αυτά, καθώς δεν μας αφορούν. Με ενδιέφερε, όμως, η ίδια η έκθεση. " παράγραφος 6 "συνιστά στην κυβέρνηση της Σλοβακίας να συστήσει παρατηρητήριο για την παρακολούθηση των τιμών επιλεγμένου αριθμού βασικών αγαθών σε εβδομαδιαία βάση προκειμένου να καταπολεμηθούν εσφαλμένες εντυπώσεις σχετικά με τις αυξήσεις των τιμών".
<P>
Ωραία, λοιπόν, στο "Β μετράμε τον πληθωρισμό και το ποσοστό πληθωρισμού μας υποτίθεται ότι έχει ανέλθει στο 3,3%, όπως ανακοινώθηκε νωρίτερα σήμερα το πρωί. Ωστόσο, αν συναντήσετε έναν ταπεινό πελάτη στο Daventry ή στο Long Buckby, θα σας πει ότι η τιμή του πετρελαίου του έχει αυξηθεί πολύ περισσότερο· η τιμή του φαγητού του έχει αυξηθεί πολύ περισσότερο· η τιμή των δημοτικών τελών του έχει αυξηθεί πολύ περισσότερο. Επομένως, αναρωτιέμαι για την ποιότητα των στατιστικών στοιχείων.
<P>
Υπάρχουν άλλα προβλήματα στις παραγράφους 8 και 9, όλα όμως αυτά εξηγούν για ποιον λόγο είναι πολύ καλή ιδέα που η Βρετανία δεν ανήκει σε αυτό το κλαμπ. Πάντως, εύχομαι τα καλύτερα σε αυτήν τη χώρα.
<SPEAKER ID="181" NAME="Filip Kaczmarek" AFFILIATION="PPE-DE">
- (PL) Κύριε Πρόεδρε, απείχα της ψηφοφορίας επί της έκθεσης Harangozó. Ένας από τους στόχους που θα έπρεπε να έχει θέσει η πολιτική συνοχής της Ευρωπαϊκής Ένωσης είναι η υποστήριξη των μέσων της αλληλεγγύης και της ολοκλήρωσης. Οι ευάλωτες ομάδες και κοινότητες πρέπει να λάβουν τη στήριξή μας στην καταπολέμηση του αποκλεισμού και της ανισότητας. Αυτό, όμως, δεν πρέπει να εκλαμβάνεται ως αντεπιχείρημα για την ανάπτυξη των αστικών περιοχών, αφού το ένα δεν αποκλείει το άλλο. Μια εδαφική προσέγγιση είναι μεν σημαντική, δεν αίρει όμως εν τέλει τη σημασία της αποτελεσματικότητας της πολιτικής της συνοχής.
<SPEAKER ID="182" NAME="Czesław Adam Siekierski" AFFILIATION="PPE-DE">
- (PL) Κύριε Πρόεδρε, η έκθεση Harangozó, που έγινε σήμερα αποδεκτή, θίγει το εξαιρετικά σημαντικό πρόβλημα του αντίκτυπου της πολιτικής συνοχής στην ένταξη των πλέων επαπειλούμενων κοινωνιών και ομάδων. Αυτή η έκθεση υπογραμμίζει απερίφραστα την ανάγκη για συνέχιση της πολιτικής συνοχής σε τομείς που είναι λιγότερο σημαντικοί, παραμελημένοι, όπου υπάρχουν δύσκολες αγροτικές συνθήκες και όπου υπάρχει ασθενής ή ξεπερασμένη υποδομή.
<P>
Ιδιαίτερη στήριξη πρέπει να παρασχεθεί για τις περιφέρειες και τις περιοχές, όπου υπάρχει ιστορική αναπτυξιακή υστέρηση, όπου οι τοπικοί πληθυσμοί είναι λιγότερο έτοιμοι να αντιμετωπίσουν τις δύσκολες προκλήσεις της οικονομίας της αγοράς. Οι διαπεριφερειακές διαφορές στο επίπεδο της ανάπτυξης είναι πολύ μεγάλες. Επομένως, είναι σημαντικό να δημιουργηθεί μια πραγματική εικόνα για το επίπεδο ανάπτυξης των περιφερειών μας και να χρησιμοποιηθεί αυτή ως βάση για να καταπιαστούμε με τις δύσκολες περιοχές σε κάθε περιφέρεια. Μπορούμε να πούμε από τώρα κιόλας ότι αυτό αφορά τις ορεινές περιοχές και σημαντικό ποσοστό των αγροτικών περιοχών. Πρέπει να διαμορφώσουμε μια βιώσιμη αναπτυξιακή διαδικασία, ούτως ώστε να μην μείνουν πίσω ή να μην δημιουργηθούν θύλακες ισχνότερης ανάπτυξης ή υστερούντες θύλακες.
<SPEAKER ID="183" NAME="Christopher Heaton-Harris" AFFILIATION="PPE-DE">
(EN) Κύριε Πρόεδρε, απείχα επίσης αυτής της έκθεσης. Θέλω να σημειώσω δυο-τρία πράγματα για τον λόγο που το έκανα.
<P>
Καταρχάς, αγωνίστηκα να πειστώ ότι οι ιδρυτικοί πατέρες αυτού του μέρους, όταν έθεταν τα θεμέλια για την Ευρωπαϊκή τους Ένωσης της ελεύθερης κυκλοφορίας κλπ. σκέφτηκαν ότι η λεπτομερής πολιτική που εκτίθεται σε αυτήν την έκθεση θα ήταν ένα από τα πράγματα που θα προέκυπταν στα χρόνια που θα έρχονταν.
<P>
Δεύτερον, δεν είμαι πεπεισμένος ότι αυτό θα πρέπει να γίνει σε ευρωπαϊκό επίπεδο - ίσως θα μπορούσε να γίνεται σε εθνικό επίπεδο, σίγουρα όμως θα πρέπει να γίνει στο πλησιέστερο δυνατό τοπικό επίπεδο.
<P>
Τέλος, θέλω να ολοκληρώσω λέγοντας ότι η εκλογική μου περιφέρεια, το Leicester, αποτελεί παράδειγμα του πώς μπορεί να λειτουργήσει η τοπική δράση σε αυτό το πεδίο. Το Leicester είναι μία από τις πλέον ποικιλόμορφες πόλεις στο "νωμένο Βασίλειο για κάθε είδους λόγους -έχει πλούσιους και φτωχούς, πολλών διαφορετικών εθνικοτήτων- ωστόσο, λόγω της ατομικής και τοπικής δράσης, το Leicester έχει μία από τις πλέον συνεκτικές στρατηγικές για τη συνοχή και την ολοκλήρωση, όπως λέμε εδώ, των ευπαθών κοινοτήτων και ομάδων. Αποτελεί παράδειγμα για όλους εμάς ότι η τοπική δράση είναι το καλύτερο, και ανησυχώ όταν μιλάμε για αυτό σε επίπεδο ΕΕ.
<SPEAKER ID="184" NAME="Syed Kamall" AFFILIATION="PPE-DE">
(EN)Κύριε Πρόεδρε, τα σχόλιά μου απηχούν τα σχόλια του προλαλήσαντος.
<P>
Τα σχόλιά μου αφορούν επίσης την έκθεση της κ. Παναγιωτοπούλου-Κασσιώτου για τη φτώχεια και τον κοινωνικό αποκλεισμό. Αν πάρουμε μαζί αυτές τις δύο εκθέσεις, αναμφίβολα αντιπροσωπεύουν ένα ψεγάδι στη σκέψη των ευρωπαίων πολιτικών, ότι δηλαδή όποιο και αν φαίνεται να είναι το πρόβλημα, η λύση είναι η Ευρώπη.
<P>
Παρακινώ όλους μας, όσους μας απασχολούν πραγματικά τα προβλήματα των ευπαθών κοινοτήτων, να κοιτάξουμε αντίθετα για τοπικές λύσεις, σε επίπεδο κοινοτήτων, και όχι για τις προτάσεις κάποιου απόμακρου ευρωκράτη ή κάποιου απόμακρου βουλευτή του Ευρωπαϊκού Κοινοβουλίου.
<P>
Σας παρακαλώ να κοιτάξετε την έξοχη, λόγου χάρη, εργασία του Κέντρου για την Κοινωνική Δικαιοσύνη, το οποίο εδρεύει στο Λονδίνο, στην εκλογική μου περιφέρεια, και διευθύνεται από τον Iain Duncan-Smith και την υπέροχη ομάδα του, που οικοδομεί μια συμμαχία τοπικών οργανώσεων των κοινοτήτων για την αντιμετώπιση της φτώχειας και του κοινωνικού αποκλεισμού: οργανώσεις όπως είναι η Croydon Caribbean Credit Union ή η Πυγμαχική Ακαδημία του Λονδίνου (London Boxing Academy).
<P>
Μολονότι τα ζητήματα στην έκθεση είναι όλα τους σοβαρά προβλήματα, πρέπει να θυμόμαστε ότι οι λύσεις συχνά βρίσκονται εγγύτερα οίκαδε, και για τον λόγο αυτόν απείχα της έκθεσης Harangozó.
<SPEAKER ID="186" NAME="Zuzana Roithová" AFFILIATION="PPE-DE">
(CS) Κύριε Πρόεδρε, η βιώσιμη αναπτυξιακή πολιτική δεν έχει καμία πιθανότητα να επιτύχει, εκτός εάν προσλάβει παγκόσμια διάσταση. " Διακήρυξη του Ο"Ε για τη Χιλιετία μπορεί να καλεί όλα τα κράτη να διασφαλίσουν την πολιτική συνοχής για την ανάπτυξη, αλλά οι αναπτυσσόμενες χώρες δεν λαμβάνουν πολλά πρακτικά μέτρα προς αυτήν την κατεύθυνση. Εδώ ακριβώς έγκειται η αντίφαση του εγχειρήματος της Ευρωπαϊκής Ένωσης, που μας παρακινεί να αξιολογήσουμε τον αντίκτυπο των ευρωπαϊκών μας πολιτικών όσον αφορά τους Αναπτυξιακούς Στόχους. Αυτό καθιστά ακόμη πολυτιμότερο το γεγονός ότι προσθέτουμε περιορισμούς στην αλιευτική μας πολιτική προς όφελος των αναπτυσσόμενων χωρών. Θέλω επίσης να αναφερθώ στην υλοτομία στη Δυτική Αφρική, όπου μόνο στο 5% των δασών εφαρμόζεται βιώσιμη διαχείριση. Είναι, βεβαίως, σημαντικό για την Επιτροπή να υποστηρίξει χρηματοδοτικά την εκκίνηση των εθνικών στρατηγικών σχεδίων στην Αφρική, αλλά θα έχουμε επίσης τη δυνατότητα να αποτρέψουμε τη λεηλασία των τροπικών δασών, εφόσον απαγορεύσουμε την εισαγωγή ξυλείας στην Ευρώπη, εκτός αν φέρει οικολογική σήμανση. Πιστεύω ότι η Επιτροπή θα υποβάλει σύντομα ανάλογες προτάσεις και ότι εμείς σε τούτο το Σώμα και το Συμβούλιο θα τις εγκρίνουμε, χωρίς να ψάχνουμε για δικαιολογίες.
<P>
Γραπτές αιτιολογήσεις ψήφου
<SPEAKER ID="189" NAME="Toomas Savi  " AFFILIATION="ALDE">
γραπτώς. - (EN) Υποστήριξα τις εκθέσεις της Lidia Joanna Geringer de Oedenberg και επικροτώ την ιδέα ότι ενίοτε, όταν η Ευρωπαϊκή Ένωση αντιμετωπίζει μείζονες πολιτικές αποφάσεις, δεν πρέπει να ασχολούμαστε με τεχνικά ζητήματα σε υπερβολικό βάθος. Μολονότι θα με συνάρπαζε να ακούσω τους βουλευτές αυτού του Σώματος να επιδίδονται σε παθιασμένες συζητήσεις περί της πολιτικής σημασίας του φωτισμού και των διατάξεων φωτεινής σηματοδότησης γεωργικών ή δασικών ελκυστήρων με τροχούς, υποστηρίζω πλήρως τη χρήση της επιταχυνόμενης μεθόδου εργασίας για την επίσημη κωδικοποίηση των νομοθετικών κειμένων σε ανάλογα ζητήματα. Όταν η ΕΕ περιέλθει εκ νέου σε αδιέξοδο, πρέπει να επικεντρώσουμε όλη μας την προσοχή στην εξεύρεση ενός τρόπου να σώσουμε τη Συνθήκη της Λισαβόνας.
<SPEAKER ID="192" NAME="Carl Schlyter  " AFFILIATION="Verts/ALE">
γραπτώς. - (SV) Ψηφίζω υπέρ αυτής της έκθεσης, διότι η λεπτομερής ρύθμιση αυτού του είδους δεν πρέπει να εξετάζεται σε πολιτικό επίπεδο. Είναι περιττό να κωδικοποιούμε νομοθεσία που θα πρέπει να αποσυρθεί προς όφελος μιας ρύθμισης μέσω τεχνικών προδιαγραφών, που θα θεσπίζουν οι τεχνικές επιτροπές.
<SPEAKER ID="194" NAME="Carl Schlyter  " AFFILIATION="Verts/ALE">
γραπτώς. - (SV) Ψήφισα κατά της έκθεσης, διότι η λεπτομερής τεχνική ρύθμιση αυτού του είδους δεν πρέπει να εξετάζεται σε αυτό το επίπεδο. Πρέπει να μελετάται από τεχνικές επιτροπές μέσω τεχνικών προδιαγραφών (δεν πρέπει να υπάρξει καμία κωδικοποίηση της νομοθεσίας, που θα πρέπει να αποσυρθεί προς όφελος των τεχνικών προδιαγραφών).
<SPEAKER ID="196" NAME="Mieczysław Edmund Janowski  " AFFILIATION="UEN">
γραπτώς. - (PL) Ψήφισα υπέρ της έκθεσης της κ. Geringer de Oedenberg σχετικά με τη νομική προστασία των προγραμμάτων ηλεκτρονικών υπολογιστών, δεδομένου ότι θεωρώ πως, αφού διαδραματίζουν έναν τόσο μαζικό ρόλο στη λειτουργία της σύγχρονης κοινωνίας, πρέπει να τους παρέχεται η ενδεδειγμένη νομική προστασία, που αναγνωρίζεται ως συνάδουσα προς τους κανονισμούς για την προστασία των πνευματικών δικαιωμάτων, όπως τα λογοτεχνικά και καλλιτεχνικά έργα υπό την έννοια της Σύμβασης της Βέρνης. Μόνο τα προγράμματα ηλεκτρονικών υπολογιστών, που εκφράζονται με την κατάλληλη μορφή, πρέπει να υπόκεινται σε προστασία. Οι πραγματικές έννοιες και αρχές, επί των οποίων βασίζονται ξεχωριστά στοιχεία ενός προγράμματος τεχνολογιών πληροφορικής δεν μπορούν να υπόκεινται σε ανάλογη προστασία.
<P>
Φυσικά, οι μαθηματικές διαδικασίες, οι γλώσσες προγραμματισμού και οι αλγόριθμοι δεν μπορούν να υπόκεινται σε ανάλογη προστασία. Αυτή η προστασία πρέπει να παρέχεται τόσο σε φυσικά όσο και σε νομικά πρόσωπα, σύμφωνα με την εθνική νομοθεσία προστασίας πνευματικών δικαιωμάτων. Πρέπει να καταστεί σαφές ότι εάν ένα πρόγραμμα έχει γραφτεί από υπαλλήλους ως τμήμα των εργασιακών τους καθηκόντων, ο εργοδότης ή πελάτης έχει δικαίωμα να απολαύει ιδιοκτησιακά δικαιώματα, που απορρέουν από το πρόγραμμα αυτό (εκτός εάν ορίζεται διαφορετικά σε σύμβαση).
<SPEAKER ID="198" NAME="Monica Maria Iacob-Ridzi  " AFFILIATION="PPE-DE">
γραπτώς. - (RO) Ψήφισα υπέρ του ψηφίσματος σχετικά με την προσχώρηση της Ρουμανίας στη Σύμβαση της 23ης Ιουλίου 1990 για την εξάλειψη της διπλής φορολογίας σε περίπτωση διορθώσεως των κερδών συνδεδεμένων επιχειρήσεων, διότι θεωρώ αναγκαία τη μείωση του φορολογικού βάρους που επωμίζονται οι φορολογουμένοι.
<P>
Είναι πολύ σημαντικό η Ρουμανία και η Βουλγαρία να ενταχθούν στη Σύμβαση Διαιτησίας το συντομότερο δυνατόν και, κατά συνέπεια, να συνταχθούν με τα άλλα κράτη μέλη, για τα οποία ήδη ισχύει η σύμβαση. " μη συμμετοχή τους σε αυτό το σύστημα προκαλεί επί του παρόντος σημαντικά κόστη για την οικονομία και αποτελεί εμπόδιο στη λειτουργία της ευρωπαϊκής κοινής αγοράς.
<P>
Σύμφωνα με τη Συνθήκη Προσχώρησης της Ρουμανίας και της Βουλγαρίας στην ΕΕ, το Συμβούλιο πρέπει να ορίσει την ημερομηνία έναρξης ισχύος της σύμβασης αυτής, με βάση τη σύσταση που έλαβε από την Επιτροπή και αφού προηγηθεί διαβούλευση με το Κοινοβούλιο. Θέλω να εκφράσω την ανησυχία μου σε ό,τι αφορά την αναδρομική εφαρμογή της Σύμβασης Διαιτησίας από 1ης Ιανουαρίου 2007 και, για τον λόγο αυτό, υποστηρίζω την πρόταση η ημερομηνία έναρξης ισχύος να είναι η επομένη της δημοσίευσης της απόφασης στην Επίσημη Εφημερίδα της ΕΕ.
<SPEAKER ID="200" NAME="Charlotte Cederschiöld, Christofer Fjellner, Gunnar Hökmark και Anna Ibrisagic  " AFFILIATION="PPE-DE">
γραπτώς. - (SV) " αντιπροσωπεία των Μετριοπαθών στο Ευρωπαϊκό Κοινοβούλιο ψήφισε σήμερα υπέρ της έκθεσης του Agustín Díaz de Mera García Consuegra (ΕΛΚ-ΕΔ, ES) σχετικά με τη διοργάνωση και το περιεχόμενο των ανταλλαγών, μεταξύ των κρατών μελών, πληροφοριών που προέρχονται από το ποινικό μητρώο.
<P>
Όταν το έγκλημα προσλαμβάνει διασυνοριακό χαρακτήρα, πρέπει να υιοθετούνται ανάλογα μέτρα για την καταπολέμησή του. Επομένως, υποστηρίζουμε την απόφαση-πλαίσιο και την ενισχυμένη συνεργασία για την απλούστευση και τη μεγαλύτερη αποτελεσματικότητα της ανταλλαγής πληροφοριών σχετικά με τις καταδίκες μεταξύ των κρατών μελών.
<P>
Ωστόσο, επιμένουμε σθεναρά να εξαιρεθεί το άρθρο που αφορά την επεξεργασία προσωπικών δεδομένων, τα οποία αποκαλύπτουν φυλετική ή εθνική καταγωγή, πολιτικές γνώμες, θρησκευτικές ή φιλοσοφικές πεποιθήσεις και τα συναφή.
<SPEAKER ID="201" NAME="Carlos Coelho  " LANGUAGE="PT">
Αυτή η πρόταση όσον αφορά τη διοργάνωση και την ανταλλαγή πληροφοριών, μεταξύ των κρατών μελών, οι οποίες προέρχονται από το ποινικό μητρώο, έχει ως στόχο τη βελτίωση της επικοινωνίας μεταξύ των δικαστικών αρχών.
<P>
Είναι σημαντικό να διασφαλίσουμε ότι τα αποσπάσματα από τα ποινικά μητρώα είναι εύληπτα και ότι γίνεται ορθή χρήση των πληροφοριών που περιέχονται σε αυτά.
<P>
Επομένως, υποστηρίζω την έξοχη έκθεση του συναδέλφου μου Díaz de Mera, καθώς και τις προτεινόμενες τροπολογίες, συγκεκριμένα σε σχέση με την προστασία των δεδομένων.
<P>
Είναι βασικό να εφαρμοστεί μια γενική δέσμη αρχών για την προστασία των δεδομένων, η οποία θα πρέπει να συνεκτιμάται όταν γίνεται συλλογή, επεξεργασία και διαβίβαση δεδομένων. Επιπλέον, οι αρχές προστασίας δεδομένων πρέπει να ενημερώνονται συστηματικά για την ανταλλαγή προσωπικών δεδομένων βάσει αυτής της απόφασης-πλαίσιο.
<P>
Είναι σημαντικό, επίσης, αυτό το σύστημα να λειτουργεί αποτελεσματικά, ώστε να αποτελέσει ένα χρήσιμο μέσο στην πρόληψη και την καταπολέμηση του εγκλήματος, ιδίως του εγκλήματος σεξουαλικής φύσεως. Για να διασφαλιστεί μεγαλύτερη προστασία των παιδιών, για παράδειγμα, είναι θεμελιώδες τα σχολεία να έχουν πρόσβαση σε πληροφορίες για το προσωπικό ή το δυνητικό προσωπικό τους, σε περίπτωση που κάποιος έχει ποινικό μητρώο που σχετίζεται με αδικήματα σε βάρος παιδιών.
<SPEAKER ID="202" NAME="Bruno Gollnisch  " LANGUAGE="FR">
Είναι εξωφρενικό να μπορούν να κρύβονται επικίνδυνοι εγκληματίες πίσω από την έλλειψη πληροφόρησης σχετικά με το ποινικό τους μητρώο, ούτως ώστε να διαφεύγουν από τη δικαιοσύνη ή να διαπράττουν εγκλήματα σε άλλα κράτη μέλη. " υπόθεση Fourniret είναι ένα βασανιστικό και οδυνηρό παράδειγμα αυτού του πράγματος.
<P>
Σε αυτές τις συνθήκες, το να επιτρέπουμε την προπαρασκευή πλήρων και άμεσα διαθέσιμων ποινικών μητρώων, τα οποία περιλαμβάνουν τις καταδίκες που εκδίδονται σε διαφορετικά κράτη, φαίνεται μια ευπρόσδεκτη βελτίωση.
<P>
Ωστόσο, αυτή η αξιέπαινη πρωτοβουλία δεν στοχεύει μόνο τους παιδεραστές, τους δολοφόνους και τους ένοπλους ληστές. Απλά με τη συμπερίληψη των λέξεων "στέρηση δικαιωμάτων συνεπεία ποινικής καταδίκης", καλύπτει επίσης και τη διεθνή δίωξη επειδή κάποιος ασπάζεται συγκεκριμένες απόψεις. Γνωρίζουμε πάρα πολύ καλά ποιος είναι ο στόχος, σε αυτήν την τρέλα που λέγεται Ευρώπη, που είναι εκτεθειμένη στους ανέμους της ανεξέλεγκτης μετανάστευσης, εσαεί μεταμελημένη για αυτό που υπήρξε, για αυτό που είναι και για αυτό που θα μπορούσε να είναι: πατριώτες που είναι δεμένοι με την ταυτότητά τους, περήφανοι για τον λαό τους, το έθνος τους και την ιστορία τους και που τολμούν να εκφράσουν φωναχτά την πρόθεσή τους να τα προασπιστούν.
<P>
Επομένως, απέχουμε διότι φοβούμαστε ότι, πέραν της νόμιμης καταστολής του εγκλήματος, αυτό το κείμενο θα επιτρέψει την επέκταση σε ολόκληρη την Ένωση νόμων που καταστρέφουν την ελευθερία και ζημιώνουν τα μάλα τον δημοκρατικό βίο των χωρών μας.
<SPEAKER ID="203" NAME="Pedro Guerreiro  " LANGUAGE="PT">
" μετάδοση των πληροφοριών που εξάγονται από τα ποινικά μητρώα πολιτών ενός κράτους μέλους σε άλλο πρέπει να διενεργείται στη βάση της (διμερούς) συνεργασίας, που θεσπίζεται μεταξύ των ενδιαφερομένων μερών.
<P>
Αυτή η πρωτοβουλία έχει ως στόχο να βελτιωθεί η επικοινωνία μεταξύ των δικαστικών αρχών και "να διασφαλισθεί η ορθή, πλήρης και εξαντλητική απάντηση στα αιτήματα ενημέρωσης των κρατών μελών για στοιχεία που προέρχονται από το ποινικό μητρώο".
<P>
Ωστόσο, διαφωνούμε με την εναρμόνιση νόμων και την έγκριση κοινών διαδικασιών, συγκεκριμένα σε ό,τι αφορά την υποχρέωση κράτους μέλους να διαβιβάζει "όλες τις πληροφορίες που σχετίζονται με τις ποινικές καταδίκες που έχουν επιβληθεί στους υπηκόους του τελευταίου", ή την υποχρέωση "να διατηρεί και να ενημερώνει όλες τις πληροφορίες που λαμβάνει", καθώς και την εναρμόνιση των διαδικασιών - πολλώ δε μάλλον που, ελλείψει σαφών εγγυήσεων σχετικά με την προστασία αυτών των δεδομένων, κατά την άποψή μας, αυτή η πρόταση επιδέχεται ακόμα μεγαλύτερη αμφισβήτηση.
<P>
Αναγνωρίζουμε την ανάγκη για μηχανισμούς που θα δίνουν τη δυνατότητα για αμοιβαία διαβίβαση πληροφοριών για τα ποινικά μητρώα μεταξύ διαφόρων κρατών μελών, ωστόσο αυτό πρέπει να γίνεται κατά περίπτωση και στο πλαίσιο της συνεργασίας μεταξύ των εν λόγω κρατών.
<SPEAKER ID="204" NAME="Ian Hudghton  " AFFILIATION="Verts/ALE">
γραπτώς. - (EN) Ψήφισα υπέρ της έκθεσης του κ. Díaz de Mera García Consuegra για την ανταλλαγή πληροφοριών από τα ποινικά μητρώα μεταξύ των κρατών μελών. Με την αυξημένη κινητικότητα στην ΕΕ, είναι σημαντικό τα κράτη μέλη να μπορούν να αλληλοενημερώνονται για το βεβαρημένο ποινικό μητρώο πολιτών της ΕΕ που διαμένουν στην επικράτειά τους. Ωστόσο, πρέπει να εφαρμόζονται ασφαλιστικές δικλίδες, και επιδοκιμάζω την προτεινόμενη γενική απαγόρευση της επεξεργασίας προσωπικών δεδομένων που αποκαλύπτουν φυλετική ή εθνική καταγωγή, πολιτικές, θρησκευτικές ή φιλοσοφικές πεποιθήσεις, την ιδιότητα του μέλος κόμματος ή εργατικού συνδικάτου και στοιχείων που αφορούν την υγεία ή τη σεξουαλική ζωή.
<SPEAKER ID="205" NAME="Andreas Mölzer  " AFFILIATION="NI">
γραπτώς. - (DE) Σε μια Ευρωπαϊκή Ένωση με ανοικτά σύνορα, η καλή συνεργασία μεταξύ των αρχών είναι αναγκαία προκειμένου να συνεχίσουμε να τα πηγαίνουμε αρκετά καλά στην καταπολέμηση του εγκλήματος. Φαίνεται να αξίζει τον κόπο ο στόχος για τη δημιουργία μιας ευρωπαϊκής δικτυακής πύλης, όπου οι πολίτες και οι επιχειρήσεις θα μπορούν να προσφεύγουν για να εξασφαλίσουν πληροφορίες για τα δικαιώματά τους συνεπεία ποινικής δίωξης.
<P>
Μπορούμε να θεωρήσουμε ευπρόσδεκτη τη δημιουργία ενός ηλεκτρονικού μητρώου, που θα απλουστεύσει τη διασυνοριακή ανταλλαγή ποινικών μητρώων μόνο όμως εφόσον είναι επαρκώς ενσωματωμένες οι απαιτήσεις για την προστασία των δεδομένων. Στην πράξη, πολλά θα εξαρτηθούν από την αντιμετώπιση πράξεων που είναι ποινικά κολάσιμες σε ένα κράτος μέλος, όχι όμως σε ένα άλλο. Κατά τη γνώμη μου, αυτά τα ερωτήματα δεν αντιμετωπίστηκαν δεόντως στα πρώιμα στάδια και, επομένως, απείχα της ψηφοφορίας.
<SPEAKER ID="206" NAME="Luca Romagnoli  " LANGUAGE="IT">
Κύριε Πρόεδρε, κυρίες και κύριοι, ψήφισα υπέρ της έκθεσης του κ. Díaz de Mera. Είναι ζωτικής σημασίας να βελτιωθεί η επικοινωνία μεταξύ των δικαστικών αρχών και να διασφαλισθεί η ορθή, πλήρης και εξαντλητική απάντηση στα αιτήματα ενημέρωσης των κρατών μελών για στοιχεία που προέρχονται από το ποινικό μητρώο.
<P>
Μάλιστα, τα ανοιχτά σύνορα επιτρέπουν όχι μόνο την ελεύθερη κυκλοφορία έντιμων πολιτών, αλλά και εγκληματιών που συχνά ξεφεύγουν από τα δίχτυα της δικαιοσύνης καταφεύγοντας σε άλλα κράτη, όπου διαπράττουν και άλλα εγκλήματα. Λόγω της ανεπαρκούς ανταλλαγής πληροφοριών, όμως, δεν λαμβάνονται αρκούντως υπόψη ούτε οι δυνατότητές τους να υποτροπιάσουν ούτε ο πραγματικός κίνδυνος που αντιπροσωπεύουν.
<P>
Ειδικότερα, όπως αναφέρεται στις εφημερίδες καθημερινά, οι δράστες σεξουαλικών εγκλημάτων και άλλα άκρως επικίνδυνα άτομα επωφελούνται της έλλειψης αποτελεσματικού συστήματος ανταλλαγής πληροφοριών και εκμεταλλεύονται τους περιορισμούς που επιβάλλονται στις τρέχουσες εξουσίες της ΕΕ.
<SPEAKER ID="207" NAME="Carl Schlyter  " AFFILIATION="Verts/ALE">
γραπτώς. - (SV) Οι τροπολογίες του Ευρωπαϊκού Κοινοβουλίου βελτιώνουν μεν τη νομοθεσία, ταυτόχρονα όμως δεν θέλω να ψηφίσω για την εφαρμογή της. Κατά συνέπεια, απέχω της ψηφοφορίας.
<SPEAKER ID="209" NAME="Carlos Coelho  " LANGUAGE="PT">
Αυτός ο κανονισμός έχει ως στόχο να διασφαλίσει υψηλό επίπεδο προστασίας του ευρώ από την παραχάραξη και την κιβδηλεία, θεσπίζοντας μέτρα που είναι αναγκαία για την προστασία του μέσω του ελέγχου της γνησιότητας και της καταλληλότητας των προς κυκλοφορία χαρτονομισμάτων και κερμάτων.
<P>
Σύμφωνα με τα πλέον πρόσφατα στατιστικά στοιχεία, αποσύρθηκαν από την κυκλοφορία το έτος 2007 περί τα 561 000 παραχαραγμένα χαρτονομίσματα και 211 100 παραχαραγμένα κέρματα.
<P>
Τώρα που η Ευρωπαϊκή Κεντρική Τράπεζα και η Επιτροπή θέσπισαν τις οριστικές διαδικασίες για την ανίχνευση πλαστών χαρτονομισμάτων και κερμάτων, κατέστη ουσιώδες να τροποποιηθεί ο κανονισμός του 2001, δεδομένου ότι τα τραπεζικά ιδρύματα που εμπλέκονται στη διανομή ρευστού στο κοινό έχουν τα μέσα που χρειάζονται για τη διεξαγωγή αυτών των ελέγχων.
<P>
Επιδοκιμάζω, επίσης, τη ρητή υποχρέωση τα πιστωτικά και συναφή ιδρύματα να ελέγχουν τη γνησιότητα των χαρτονομισμάτων και κερμάτων που έχουν παραλάβει προτού τα θέσουν εκ νέου σε κυκλοφορία. Την ίδια στιγμή, θα πρέπει να προσαρμόσουν τις εσωτερικές τους διαδικασίες και να αναβαθμίσουν τον εξοπλισμό τους, όπως απαιτείται.
<P>
Είναι επίσης σημαντικό η γνησιότητα του ευρώ να κατοχυρώνεται στα κράτη μέλη που δεν ανήκουν στη ζώνη του ευρώ, αλλά όπου το ευρώ κυκλοφορεί ως νόμισμα συναλλαγών, μολονότι δεν μπορούν να εφαρμοσθούν κατά τον ίδιο τρόπο οι ελεγκτικές μέθοδοι, πράγμα που σημαίνει, επομένως, ότι πρέπει να θεσπιστούν ειδικές διαδικασίες ελέγχου της γνησιότητας.
<SPEAKER ID="210" NAME="Andreas Mölzer  " AFFILIATION="NI">
γραπτώς. - (DE) Υπάρχει μια σταθερή ροή πλαστών χαρτονομισμάτων άριστης ποιότητας από την Ανατολική Ευρώπη. Εν τέλει, η Ευρωπαϊκή Ένωση είναι, από την ίδια της τη φύση, πολύ ελκυστική για τους παραχαράκτες, διότι τα άτομα δεν είναι ιδιαίτερα εξοικειωμένα με το νέο νόμισμα και ακόμη και οι ταμειακές μηχανές δεν είναι άτρωτες στην απάτη.
<P>
" βελτίωση της προστασίας του ευρώ από την απάτη είναι μια ευπρόσδεκτη εξέλιξη, για αυτό και εγώ ψήφισα επίσης υπέρ της έκθεσης του κ. Diaz de Mera. Το να εργαζόμαστε αδιαλείπτως για να κάνουμε το ευρώ ασφαλέστερο είναι ένα πράγμα, δεν πετυχαίνουμε όμως τίποτα αν οι άνθρωποι συνεχίζουν να γνωρίζουν ελάχιστα για τα χαρακτηριστικά ασφαλείας. Επομένως, η Ευρωπαϊκή Κεντρική Τράπεζα και τα κράτη μέλη πρέπει να ενισχύσουν τις προσπάθειές τους στον τομέα της εκπαίδευσης. Επιπλέον, πρέπει να μεριμνήσουμε ώστε να καταστεί δυνατή η ταχεία σύλληψη, σε ολόκληρη την επικράτεια της ΕΕ, των επαγγελματιών παραχαρακτών. " συνεχής περιχαράκωση εντός των αστυνομικών υπηρεσιών την ίδια στιγμή που καταργούνται τα σύνορα είναι αντιπαραγωγική, και όχι μόνο σε αυτόν τον τομέα.
<SPEAKER ID="212" NAME="Ilda Figueiredo  " LANGUAGE="PT">
Αυτό το σχέδιο απόφασης του Συμβουλίου, που έρχεται κατόπιν αιτήματος του ΔΕΚ, στοχεύει στην προσθήκη διάταξης στον Κανονισμό Διαδικασίας του ΔΕΚ όσον αφορά τις γλώσσες εργασίας στη διαδικασία επανεξέτασης σύμφωνα με το άρθρο 64 του Οργανισμού του ΔΕΚ.
<P>
" διαδικασία που επιτρέπει στο ΔΕΚ να επανεξετάζει αποφάσεις του Πρωτοδικείου, όπως προβλέπεται στο άρθρο 225, παράγραφοι 2 και 3, της Συνθήκης ΕΚ και στο άρθρο 140α, παράγραφοι 2 και 3, της Συνθήκης Ευρατόμ, δύναται να χρησιμοποιηθεί όταν το Πρωτοδικείο αποφαίνεται επί ενστάσεων κατά αποφάσεων δικαιοδοτικών τμημάτων.
<P>
Βάσει του Οργανισμού του ΔΕΚ μπορεί να διεξαχθεί επανεξέταση σε περιπτώσεις όπου ερωτήματα που υποβάλλονται στο πλαίσιο της διαδικασίας έκδοσης προδικαστικής απόφασης εμπίπτουν στη δικαιοδοσία του Πρωτοδικείου. Αν και αυτή η πιθανότητα δεν έχει προκύψει ακόμα, το ΔΕΚ υιοθέτησε πάντως την άποψη ότι ο Κανονισμός Διαδικασίας του πρέπει να τροποποιηθεί, ούτως ώστε να του παρέχει τη δυνατότητα να εφαρμόζει τους γλωσσικούς του κανόνες στη νέα διαδικασία αναθεώρησης.
<P>
Αυτό ορίζει ότι η διαδικασία θα διεξάγεται στη γλώσσα στην οποία επανεξετάζεται η συγκεκριμένη απόφαση (π.χ. του Πρωτοδικείου), πράγμα που το θεωρούμε σωστό.
<SPEAKER ID="214" NAME="Jan Andersson, Anna Hedh, Inger Segelström και Åsa Westlund  " AFFILIATION="PSE">
γραπτώς. - (SV) Επιλέξαμε να παράσχουμε την πλήρη στήριξή μας στον συμβιβασμό που επεξεργάστηκαν το Ευρωπαϊκό Κοινοβούλιο και το Συμβούλιο Υπουργών. Ο συμβιβασμός σημαίνει ότι θα θεσπιστούν δεσμευτικοί στόχοι ανακύκλωσης, πράγμα άκρως θετικό. Ωστόσο, θα προτιμούσαμε να υπάρξει ένας πιο ακριβής καθορισμός των υποπροϊόντων και ακόμα υψηλότεροι στόχοι ανακύκλωσης.
<SPEAKER ID="215" NAME="Liam Aylward  " AFFILIATION="UEN">
γραπτώς. - (EN) Ο στόχος κάθε πολιτικής για τα απόβλητα είναι η ελαχιστοποίηση των αρνητικών συνεπειών των αποβλήτων στην ανθρώπινη υγεία και το περιβάλλον. Ο διαχωρισμός των αποβλήτων στις μεγεθυνόμενες οικονομίες μας είναι ζωτικής σημασίας. Παράγουμε 1,3 δισεκατομμύρια τόνους αποβλήτων σε ετήσια βάση, από τους οποίους οι 40 περίπου εκατομμύρια τόνοι είναι επικίνδυνοι.
<P>
Αυτή η νομοθεσία της ΕΕ έχει ως στόχο να μας φέρει πιο κοντά στο να γίνουμε μια κοινωνία της ανακύκλωσης. Το Κοινοβούλιο έχει επιμείνει σε στόχους για την επαναχρησιμοποίηση και την ανακύκλωση των αποβλήτων. Αυτοί οι στόχοι είναι φιλόδοξοι. Έως το 2020 τα κράτη μέλη πρέπει να αυξήσουν την ανακύκλωση και την επαναχρησιμοποίηση των οικιακών απορριμμάτων κατά 50%.
<P>
Πρέπει να μειώσουμε τις ποσότητες των αποβλήτων που προορίζονται για τους ΧΥΤΑ και για αποτέφρωση. Το σύστημα ιεράρχησης ως σειρά προτεραιότητας αναγκάζει τους νομοθέτες της πολιτικής για την πρόληψη της δημιουργίας και τη διαχείριση αποβλήτων να εφαρμόσουν την πρόληψη ως καίριο στοιχείο, ακολουθούμενη από την επαναχρησιμοποίηση, κατόπιν την ανακύκλωση, με την ανάκτηση και τη διάθεση στη χαμηλότερη βαθμίδα. Μόνο η αποτέφρωση με υψηλά πρότυπα ενεργειακής αποδοτικότητας θα ορίζεται ως ανάκτηση.
<P>
Πρέπει να δεσμευτούμε από κοινού με τους πολίτες, τους παραγωγούς και τους καταναλωτές σε ό,τι αφορά τη μείωση, την επαναχρησιμοποίηση και την ανακύκλωση των αποβλήτων. Οι εγκαταστάσεις ανακύκλωσης σε επίπεδο Κοινότητας και τοπικό επίπεδο πρέπει να είναι πρακτικά χωροθετημένες και προσβάσιμες για να εξασφαλίζεται ο μέγιστος αντίκτυπος.
<SPEAKER ID="994" NAME="Adam Bielan  " AFFILIATION="UEN">
γραπτώς. - (PL) Κύριε Πρόεδρε, συμφωνώ με την εισηγήτρια ότι σε ορισμένα κράτη, και ιδίως σε εκείνα όπου μόλις άρχισε η απομάκρυνση από την πρακτική των χωματερών, η εξασφάλιση ενέργειας από τα απόβλητα μπορεί να είναι κυρίαρχη και μπορεί να αποθαρρύνει τις επενδύσεις σε άλλες διαδικασίες, όπως είναι η ανακύκλωση ή η επαναχρησιμοποίηση.
<P>
" Πολωνία ανακυκλώνει επί του παρόντος τη μικρότερη ποσότητα αποβλήτων από κάθε άλλη χώρα της ΕΕ - μόλις το 4%. Στο Małopolska, ανακυκλώνεται το 7% των αποβλήτων. Στο μεταξύ, υπάρχουν σχέδια για την κατασκευή αποτεφρωτήρων για την καύση 250 000 τόνων αποβλήτων σε ετήσια βάση - περισσότερων από όσα παράγει μια πόλη. Για να είναι αποδοτικός ένας αποτεφρωτήρας, πρέπει να τροφοδοτείται κατάλληλα. Το έργο που χρηματοδοτείται από την Ευρωπαϊκή Επιτροπή θα εξανεμίσει με αυτόν τον τρόπο κάθε ενθουσιασμό για διαχωρισμό, αφού όλα θα προορίζονται για αποτέφρωση.
<P>
Εκτιμάται ότι δεκάδες χιλιάδες τόνοι παράνομα εισαγόμενων αστικών αποβλήτων, φύλλων, υπολειμμάτων, μεταχειρισμένων ελαστικών και μπαταριών διοχετεύονται τακτικά στην Πολωνία. Σε έναν επιλεγμένο νότιο τομέα των δυτικών μας συνόρων, μπλοκαρίστηκαν 16 ολόκληρα φορτία, με συνολικά 40 τόνους αποβλήτων, από τον Ιανουάριο του τρέχοντος έτους. Ορισμένες τοπικές αρχές κοντά στα σύνορα αναγκάστηκαν να αυξήσουν τον προϋπολογισμό τους κατά 30% για να καθαρίσουν παράνομες χωματερές.
<P>
Απευθύνω έκκληση να προβούμε σε συγκεκριμένα μέτρα το συντομότερο δυνατόν με στόχο να σταματήσουν αυτές οι πρακτικές. Οι ατέλειωτοι κανονισμοί αναφορικά με τη διαλογή των αποβλήτων ή τις μεθόδους ανάκτησης δεν έχουν καμία αξία ενόσω είναι φθηνότερο για τις εταιρείες να ρίχνουν τα απορρίμματα σε χωματερές ενός γειτονικού κράτους.
<SPEAKER ID="216" NAME="Kωvσταντίνος Δρούτσας  " AFFILIATION="GUE/NGL">
γραπτώς. - H συμβιβαστική πρόταση ΕK - Συμβουλίου - Επιτροπής για τη διαχείριση αποβλήτων αποτελεί ουσιαστική οπισθοχώρηση υπέρ των τεράστιων οικονομικών συμφερόντων που κρύβονται πίσω από τα απορρίμματα και απόβλητα.
<P>
H προτεινόμενη Οδηγία δεν συμβάλλει στη συνολική μείωση του όγκου των αποβλήτων, χαρακτηρίζεται από ηθελημένη ασάφεια στόχων και μέσων, εξαιρεί τα βιομηχανικά απόβλητα και περιορίζεται σε ορισμένα μόνο αστικά απόβλητα, εξυπηρετώντας περισσότερο την οικονομική αποτελεσματικότητα και τον ανταγωνισμό, παρά το περιβάλλον και τη δημόσια υγεία.
<P>
Παράδειγμα της γενικής υποχώρησης αποτελεί η φαλκίδευση της ιεράρχησης όπου ορίζεται ότι η ανακύκλωση πρέπει να προηγείται της ανάκτησης ενέργειας, όπως και η αναγνώριση της ενεργειακής καύσης των σύμμεικτων απορριμμάτων ως ανάκτησης ενέργειας για άλλες εκτός από τις ήδη προβλεπόμενες περιπτώσεις όπως αυτή της παραγωγής βιοαερίου.
<P>
Οι τοξικές και άλλες επικίνδυνες ουσίες που διαχέονται στον αέρα και εισβάλλουν στο έδαφος και στον υδροφόρο ορίζοντα επηρεάζοντας ακόμα και τα τρόφιμα προσβάλλουν άμεσα την υγεία των εργαζομένων στον τομέα διαχείρισης και όλο το λαό.
<P>
Απαιτείται μείωση του όγκου των απορριμμάτων, σχεδιασμένη διαχείριση και ορθολογική μεταφορά τους, με δημόσια εθνική, περιφερειακή ή τοπική ευθύνη, διαλογή με διαχωρισμό των τοξικών και άλλων επικίνδυνων ουσιών -διοξινών κτλ.- η μέγιστη δυνατή ανακύκλωση, μη χρήση της καύσης των σύμμεικτων απορριμμάτων, περιβαλλοντική αναβάθμιση των χώρων ταφής και ασφαλής τελική διάθεση των υπολειμμάτων τους.
<SPEAKER ID="217" NAME="Edite Estrela  " LANGUAGE="PT">
Ψήφισα υπέρ της σύστασης της κ. Jackson κατά τη δεύτερη ανάγνωση σχετικά με την αναθεώρηση της οδηγίας-πλαίσιο για τα απόβλητα, αφού πιστεύω ότι αυτή η πρόταση θα συμβάλει στη μείωση των περιβαλλοντικών και κοινωνικοοικονομικών επιπτώσεων της διαχείρισης αποβλήτων, λαμβάνοντας υπόψη ότι η μείωση, η πρόληψη, η επαναχρησιμοποίηση και η ανακύκλωση των αποβλήτων πρέπει να αποτελέσουν προτεραιότητα σε ολόκληρη την Ευρωπαϊκή Ένωση.
<P>
Ψήφισα υπέρ της τροπολογίας 82, διότι υποστηρίζω πιο φιλόδοξους στόχους για την ανακύκλωση των αποβλήτων σε όλα τα κράτη μέλη, προκειμένου να διασφαλιστεί μια αποτελεσματική πολιτική πρόληψης της παραγωγής ευρωπαϊκών αποβλήτων.
<SPEAKER ID="218" NAME="Ilda Figueiredo  " LANGUAGE="PT">
Σε αυτήν τη δεύτερη ανάγνωση, το Ευρωπαϊκό Κοινοβούλιο επιμένει να δεχθεί το Συμβούλιο τις τροπολογίες που ήδη εγκρίθηκαν κατά την πρώτη ανάγνωση.
<P>
Οι καίριες τροπολογίες ήταν η θέσπιση στόχων για την ανακύκλωση και την πρόληψη παραγωγής αποβλήτων και η δημιουργία μιας ιεράρχησης αποβλήτων σε πέντε στάδια ως γενικός κανόνας.
<P>
Το Συμβούλιο απάλειψε κάθε αναφορά σε στόχους, αλλά η εισηγήτρια αποκατέστησε τις τροπολογίες του Κοινοβουλίου σε τροποποιημένη μορφή. Κατά την άποψη της εισηγήτριας, θα ήταν σφάλμα να χάσουμε αυτήν την ευκαιρία να διασφαλίσουμε ότι αυτή η οδηγία κάνει κάτι περισσότερο από το να παράσχει μια δέσμη ορισμών. Πρέπει να υπάρξει μια πραγματική σύνδεση μεταξύ της οδηγίας και των φιλοδοξιών για την ανακύκλωση και την πρόληψη που ορίζονται στη θεματική στρατηγική για την πρόληψη της δημιουργίας αποβλήτων και την ανακύκλωση.
<P>
Ένας σημαντικός στόχος της οδηγίας είναι να προβεί σε σαφή διάκριση μεταξύ αυτού που θεωρείται "ανάκτηση" και εκείνου που αποτελεί "διάθεση" αποβλήτων, αφού αποφάσεις του Ευρωπαϊκού Δικαστηρίου το αμφισβητούν αυτό.
<P>
Σε κάθε περίπτωση, πιστεύουμε ότι η μείωση των αποβλήτων, η ανακύκλωση και η ανάκτηση πρέπει να αποτελέσουν προτεραιότητες. Ωστόσο, το να θεωρούμε ότι η συναποτέφρωση αποτελεί μέθοδο ανάκτησης και, άρα, μια επικερδή βιομηχανία, είναι πράγματι λίαν αμφίβολο. Το ερώτημα είναι, αν όντως ισχύει αυτό, ποιος πρόκειται να μειώσει την παραγωγή και να αυξήσει την ανάκτηση;
<SPEAKER ID="219" NAME="Ambroise Guellec  " LANGUAGE="FR">
Σύμφωνα με τα στοιχεία του ΟΟΣΑ, από τώρα έως το 2020 θα παράγουμε 45% περισσότερα απόβλητα σε σύγκριση με το 1995. Επομένως, η Ευρωπαϊκή Ένωση πρέπει κατεπειγόντως να καθορίσει μια στρατηγική διαχείρισης των αποβλήτων, που θα εκλαμβάνεται όχι μόνο ως πηγή μείωσης της μόλυνσης, αλλά και ως δυνητική πηγή, που θα πρέπει να την εκμεταλλευθούμε.
<P>
Ο συμβιβασμός που εγκρίθηκε στη σημερινή Ολομέλεια θα συμβάλει στη μετατόπιση της εστίασης στην πρόληψη και την ανακύκλωση -με στόχο τη σταθεροποίηση του όγκου των αποβλήτων, που θα παραχθούν από τώρα έως το 2012 και την εκπλήρωση των στόχων ανακύκλωσης του 50% των οικιακών απορριμμάτων και του 70% των αποβλήτων κατασκευών και κατεδαφίσεων έως το 2020- με την υποχρέωση δημιουργίας συστημάτων ξεχωριστής συλλογής αποβλήτων έως το 2015, τουλάχιστον για τα χαρτιά, τα μέταλλα, τα πλαστικά και το γυαλί, καθώς και αυστηρότερους κανονισμούς για τα επικίνδυνα απόβλητα, κυρίως μέσω της ξεχωριστής συλλογής και ιχνηλασιμότητας. Θα πρέπει επίσης να διευθετηθεί η ξεχωριστή συλλογή των αποβλήτων ελαίων, καθώς και η διάκριση μεταξύ των λειτουργιών αποτέφρωσης που στοχεύουν στην τελική εξουδετέρωση των αποβλήτων και των λειτουργιών που ανακυκλώνουν μέσω της ανάκτησης ενέργειας. Επομένως, εφαρμόζοντας μια φόρμουλα ενεργειακής αποδοτικότητας, μόνο οι πλέον ενεργειακά αποδοτικοί αποτεφρωτήρες αστικών αποβλήτων θα ταξινομηθούν ως εγκαταστάσεις ανακύκλωσης.
<SPEAKER ID="220" NAME="Ian Hudghton  " AFFILIATION="Verts/ALE">
γραπτώς. - (EN) " δεύτερη ανάγνωση επί της οδηγίας-πλαίσιο για τα απόβλητα είναι μια χαμένη ευκαιρία. " ΕΕ θα έπρεπε να θέτει απαρέγκλιτους στόχους για τη μείωση των αποβλήτων, όχι να παρουσιάζει μη δεσμευτικές φιλοδοξίες για μια ημερομηνία στο απώτερο μέλλον. Οι τροπολογίες της δικής μου Ομάδας θα ενίσχυαν την προτεινόμενη νομοθεσία και είναι κρίμα που δεν εγκρίθηκαν.
<SPEAKER ID="221" NAME="Jaromír Kohlíček  " AFFILIATION="GUE/NGL">
γραπτώς. - (CS) Οι πολιτικοί που βλέπουν στραμμένοι στο μέλλον σε όλες σχεδόν τις χώρες του κόσμου παρακολουθούν για χρόνια τη -σε μορφή χιονοστιβάδας- αύξηση της παραγωγής αποβλήτων. Μια καλή λύση για την καταστροφική αυτή τάση είναι η νομοθεσία που επιβάλλει υψηλό ποσοστό ανακύκλωσης των ξεχωριστών υλικών. Δυστυχώς, ακόμα και όταν γίνεται διαχωρισμός των αποβλήτων, εξακολουθεί να υπάρχει σταθερή αύξηση στην ποσότητα των υλικών, που γενικά αποκαλούνται "σύμμεικτα απόβλητα".
<P>
Επικροτώ την προσπάθεια της κ. Jackson να βρει μια σωστή και έγκυρη λύση στην έκθεσή της. Μολονότι ορισμένες από τις προτάσεις που υποβλήθηκαν στις τροπολογίες είναι ενδιαφέρουσες και θα τις υποστηρίξουμε, δεν μπορώ να αποδεχθώ ότι η αποτέφρωση αποβλήτων πρέπει να εκλαμβάνεται ως χρήση ενέργειας που εξομοιώνεται με τις βιώσιμες πηγές ενέργειας.
<P>
Κατά συνέπεια, μολονότι η έκθεση περιέχει ορισμένες θετικές πτυχές, δεν μπορώ να ψηφίσω υπέρ· ούτε μπορεί να το κάνει η πλειοψηφία της Συνομοσπονδιακής Ομάδας της Ευρωπαϊκής Ενωτικής Αριστεράς/Αριστεράς των Πρασίνων των Βορείων Χωρών. Δεν μπορούμε να υποστηρίξουμε την αναταξινόμηση των αποτεφρωτήρων αστικών αποβλήτων, ώστε να τα θεωρούμε ισότιμα με τις καθαρές από οικολογική άποψη πηγές ενέργειας.
<SPEAKER ID="993" NAME="Eija-Riitta Korhola  " AFFILIATION="PPE-DE">
γραπτώς. - (FI) Κύριε Πρόεδρε, είχα μια σειρά λόγων για να υποστηρίξω τον συμβιβασμό που διαπραγματεύτηκε η συνάδελφός μου κ. Jackson, και θέλω να την ευχαριστήσω για το έξοχο έργο που επιτέλεσε. Ήμασταν δικαιολογημένα ικανοποιημένοι με την έκβαση αυτή, διότι ολοένα και περισσότερα απόβλητα καταλήγουν σε χώρους υγειονομικής ταφής. Αυτό είναι κρίμα σε τέτοιους καιρούς, που η Ευρώπη αναγνωρίζει τη σημασία της πολιτικής που αφορά τους πόρους και τις πρώτες ύλες. Κατά μέσο όρο, μόλις το ένα τρίτο παρά κάτι των οικιακών απορριμμάτων στην Ευρώπη ανακυκλώνεται ή γίνεται υπόστρωμα. Σχεδόν τα μισά εναποτίθενται και μόλις των ένα πέμπτο παρά κάτι καίγονται. Σε ορισμένα κράτη μέλη, καταλήγει στους χώρους υγειονομικής ταφής ακόμη και το 90% των οικιακών απορριμμάτων.
<P>
Χρειαζόμαστε ποσοτικούς στόχους για την ανακύκλωση των αποβλήτων, ενώ την ίδια ώρα εστιάζουμε στη σημασία της πρόληψης της δημιουργίας αποβλήτων. Θα ήθελα, πάντως, να επισημάνω ότι πρέπει να προβούμε σε δραστικές βελτιώσεις όσον αφορά τον τρόπο που χρησιμοποιούμε την ενέργεια. Είναι πλέον καιρός να σταματήσουμε να εφαρμόζουμε την εσφαλμένη λογική, που λέει ότι η χρήση των αποβλήτων δεν μπορεί να αναπτυχθεί, διότι αυτό θα οδηγούσε στην παραγωγή περισσότερων αποβλήτων. Δεδομένου ότι αυτού του είδους η λογική φαίνεται στην πράξη να οδηγεί μόνο σε αύξηση του αριθμού των χώρων υγειονομικής ταφής, κατέδειξε ήδη την αδυναμία της.
<P>
Επομένως, πρέπει να παραδεχθώ ότι υποστήριξα τη γραμμή του Συμβουλίου για την ιεράρχηση των αποβλήτων και ήμουν ένθερμη θιασώτρια της καθοδηγητικής της αρχής. Θα διασφάλιζε μια πιο ευέλικτη πολιτική για τα απόβλητα, που θα λάμβανε υπόψη τις περιστάσεις. " καθοδηγητική αρχή ήταν, επίσης, η αρχή που ενέκρινα στην τροπολογία μου και ευχαριστώ την κ. Jackson για την υποστήριξή της με διάφορους τρόπους καθ' όλη τη διαδικασία.
<P>
Επομένως, είμαι ευγνώμων στην κ. Jackson που έδειξε να είναι λίγο πιο ορθολογική σε σύγκριση με ό,τι μπορεί κανείς να συναγάγει από την τελική έκβαση. Αντιλήφθηκε ότι η ενέργεια από τις εγκαταστάσεις επεξεργασίας αποβλήτων είναι μια μερική μόνο απάντηση στο ενεργειακό έλλειμμα της ΕΕ και αισθάνθηκε την ανάγκη να πει ότι σε ορισμένα από τα κράτη μέλη η χρήση ενέργειας θεωρείται απειλή για την ανακύκλωση.
<SPEAKER ID="222" NAME="David Martin  " AFFILIATION="PSE">
γραπτώς. - (EN) Επικροτώ την έκθεση της κ. Caroline Jackson σχετικά με την αναθεώρηση της οδηγίας-πλαίσιο για τα απόβλητα. Για να συμβάλουμε επαρκώς στους στόχους μας σε σχέση με την κλιματική αλλαγή, η ΕΕ πρέπει να ανανεώσει τη δέσμευσή της σε ό,τι αφορά τη μείωση των αποβλήτων και την ανακύκλωση. Θα σημειώναμε αισθητή πρόοδο σε αυτό θεσπίζοντας δεσμευτικούς στόχους ανακύκλωσης και επαναχρησιμοποίησης έως το 2020 σε ποσοστό 50% για τα οικιακά απορρίμματα και 70% για τα απόβλητα κατασκευών και κατεδαφίσεων. Αυτές οι απόψεις αποτυπώνονται στην ψήφο μου.
<SPEAKER ID="223" NAME="Rovana Plumb  " AFFILIATION="PSE">
γραπτώς. - (RO) Ο στόχος της αναθεώρησης αυτής της οδηγίας είναι να δημιουργηθεί ένα ομοιογενές και συνεκτικό νομοθετικό πλαίσιο, που θα συνδέεται με τους στόχους της στρατηγικής για την πρόληψη και την ανακύκλωση των αποβλήτων, ούτως ώστε η Ευρώπη να καταστεί μια κοινωνία της ανακύκλωσης με αυξημένο επίπεδο αποδοτικότητας στη χρήση των πόρων αποβλήτων.
<P>
Θα θεσπιστούν τα ακόλουθα:
<P>
• Μια ιεράρχηση της διαχείρισης των αποβλήτων σε 5 στάδια: πρόληψη, επαναχρησιμοποίηση, ανακύκλωση, ανάκτηση ενέργειας και διάθεση αποβλήτων (περιλαμβανομένης της αποθήκευσης)·
<P>
• Μέτρα/σχέδια για την πρόληψη της δημιουργίας αποβλήτων·
<P>
• Υποχρεωτικοί στόχοι ανακύκλωσης των αστικών αποβλήτων, καθώς και των αποβλήτων κατασκευών και κατεδαφίσεων·
<P>
• Αυξημένη ευθύνη του κατασκευαστή να παρέχει ενημέρωση στο κοινό σε ό,τι αφορά τις δυνατότητες επαναχρησιμοποίησης και ανακύκλωσης των προϊόντων.
<P>
Οι δράσεις που πρέπει να αναληφθούν στα κράτη μέλη προκειμένου να επιτευχθούν όλοι οι παραπάνω στόχοι πρέπει να ενθαρρύνουν τον εκσυγχρονισμό και τη δημιουργία νέων μονάδων για την ανακύκλωση των αποβλήτων, τον καθορισμό των όρων επαναχρησιμοποίησης, δηλαδή "την πράσινη βιομηχανία".
<P>

<P>
Ψήφισα υπέρ της αναθεώρησης της οδηγίας-πλαίσιο για τα απόβλητα, διότι όλα αυτά τα μέτρα θα συμβάλουν στη δημιουργία νέων θέσεων, ασφαλέστερης και πιο βιώσιμης διαχείρισης των αποβλήτων, στην έλλογη χρήση των φυσικών πόρων και στην προσαρμογή στην κλιματική αλλαγή (ανάπτυξη των τομέων που δεν άπτονται του συστήματος εμπορίας εκπομπών αερίων).
<SPEAKER ID="224" NAME="Bogusław Sonik  " AFFILIATION="PPE-DE">
γραπτώς. - (PL) Υποστηρίζω την έκθεση της κ. Jackson, διότι η νέα οδηγία για τα απόβλητα στοχεύει στην παροχή μιας βάσης για τη δημιουργία μιας "κοινωνίας της ανακύκλωσης". " Ευρώπη είναι αντιμέτωπη με ορισμένους λίαν φιλόδοξους στόχους. Είναι, όμως, άραγε υπέρμετρα φιλόδοξοι, και μπορούν τα κράτη μέλη, ιδίως τα νέα, να καταφέρουν να διαχειριστούν τις αυστηρές απαιτήσεις; Θέλω να αντιληφθείτε ότι τα νέα κράτη μέλη ήδη αντιμετωπίζουν προβλήματα στη συμμόρφωση προς τις κοινοτικές προδιαγραφές για τη διαχείριση των αστικών αποβλήτων.
<P>
Αξίζει να επισημανθεί ότι τα "παλαιά" κράτη μέλη είχαν πολύ περισσότερο χρόνο για να προσαρμόσουν τα συστήματά τους για τη διαχείριση των αποβλήτων στις αυστηρές απαιτήσεις, ενώ τα νέα κράτη μέλη αναγκάζονται να θεσπίσουν νομικούς μηχανισμούς και να οικοδομήσουν την αναγκαία υποδομή πολύ γρηγορότερα. " πρόταση για τη νέα οδηγία προκαλεί μεγάλη διένεξη σε πολλές χώρες, δεδομένου ότι η υλοποίησή της θα έχει μείζονες συνέπειες για την οικονομία.
<P>
Δεν πιστεύω ότι θα έπρεπε να εκπλαγούμε, λοιπόν, που ήταν τόσο δύσκολη η επίτευξη συμβιβασμού με το Συμβούλιο. Κατά τη χθεσινή συζήτηση, πολλοί βουλευτές του ΕΚ είπαν ότι δεν ήταν ικανοποιημένοι με τον συμβιβασμό επί της οδηγίας. Φοβούμαι, όμως, ότι η θέσπιση ακόμη πιο αυστηρών απαιτήσεων δύναται να προκαλέσει προβλήματα με την υλοποίηση αυτού του νόμου. " νέα οδηγία για τα απόβλητα θα αναγκάσει τις χώρες που παραμέλησαν τη διαχείριση των αστικών αποβλήτων να αναλάβουν αποφασιστική δράση. Αυτές οι χώρες θα αναγκαστούν να θεσπίσουν νομικούς και οικονομικούς μηχανισμούς, ώστε η επίδρασή τους να είναι τέτοια που θα τονώνει παρά θα επιβαρύνει την οικονομία. " νέα οδηγία πρέπει να τονώσει την ανάπτυξη νέων τρόπων για τη δημιουργία απασχόλησης.
<SPEAKER ID="225" NAME="Bart Staes  " LANGUAGE="NL">
" Ομάδα των Πρασίνων/Ευρωπαϊκή Ελεύθερη Συμμαχία υποστήριξε περίπου 30 συμβιβαστικές τροπολογίες, κατέθεσε όμως και τροπολογίες μεγαλύτερης εμβέλειας, που επιδιώκουν να καταστήσουν πιο συνεκτικό το κείμενο σε ό,τι αφορά τα επικίνδυνα απόβλητα, την επεξεργασία βιο-αποβλήτων, τον "αποχαρακτηρισμό ως αποβλήτων" και την έννοια των υποπροϊόντων και των αποβλήτων που έπαψαν να είναι απόβλητα. Πρωτίστως, θέλαμε δεσμευτικούς στόχους για τη μείωση του συνολικού όγκου των αποβλήτων που δημιουργούνται και για την επικέντρωση στην ανακύκλωση και στην επαναχρησιμοποίηση.
<P>
Τασσόμαστε κατά της θέσης ότι οι εγχώριοι αποτεφρωτήρες αποβλήτων μπορούν να θεωρηθούν ανάκτηση με βάση μια φόρμουλα ενέργειας-αποδοτικότητας. Το κείμενο που τελικά εγκρίθηκε δεν θεσπίζει κανέναν νομικά δεσμευτικό στόχο σε ό,τι αφορά τη μείωση των αποβλήτων. " πρόταση να χρηματοδοτηθεί μια μελέτη σχετικά με τα μέσα πρόληψης της παραγωγής των αποβλήτων είναι τελείως ανεπαρκής σε σχέση με αυτό.
<P>
Οι στόχοι για την ανακύκλωση και την επαναχρησιμοποίηση μπορεί μεν να θεσπίστηκαν στο 50% και στο 70% και μπορεί μεν να απαιτείται από τα κράτη μέλη να αναλάβουν νομοθετική δράση, οι στόχοι όμως δεν είναι αυτοί καθαυτοί νομικά δεσμευτικοί. Αυτή είναι αναμφίλεκτα μια χαμένη ευκαιρία. Στην εκλογική μου περιφέρεια, ο κίνδυνος από αυτήν την αναθεωρημένη οδηγία-πλαίσιο είναι ότι κάποιοι θα μπορούσαν να πιαστούν από τις "πιο αποδυναμωμένες" ευρωπαϊκές προδιαγραφές για να αναβάλουν τρόπον τινά τις προσπάθειες που ήδη κάνουμε. " Φλάνδρα είναι ένα είδος παγκόσμιου πρωταθλητή σε αυτόν τον τομέα· είμαστε ακριβώς στην κορυφή. Ωστόσο, αυτή η αναθεωρημένη οδηγία-πλαίσιο δεν αποτελεί πραγματικό κίνητρο για εμάς, ώστε να τα καταφέρουμε ακόμη καλύτερα. Είναι κρίμα.
<SPEAKER ID="226" NAME="Marianne Thyssen  " AFFILIATION="PPE-DE">
γραπτώς. - (NL) Κύριε Πρόεδρε, το Βέλγιο υπήρξε πρωτοπόρος στην πολιτική για τα απόβλητα επί χρόνια, και προσωπικά θα προτιμούσα ένα μάλλον πιο φιλόδοξο κείμενο. Παρά ταύτα, πιστεύω ότι η συμφωνία που πέτυχε να συνάψει η κ. Jackson με τη σλοβενική Προεδρία αποκαλύπτει άριστες διαπραγματευτικές δεξιότητες και ένα αισθητήριο συμβιβασμού εκ μέρους της. Για πρώτη φορά, θεσπίζεται μια ευρωπαϊκή ιεράρχηση για τα απόβλητα. Πέραν αυτού, ουσιαστική πρόοδος σημειώνεται στην πρόληψη, την ανακύκλωση και την επιλεκτική συλλογή οικιακών απορριμμάτων.
<P>
Το στοίχημα για μια τρίτη ανάγνωση και η εκ νέου υπονόμευση της υφιστάμενης συμφωνίας παραείναι παρακινδυνευμένα, κατά τη γνώμη μου. Εφόσον το πλέον σημαντικό πράγμα είναι ότι η οδηγία στην πράξη εγκρίνεται, ψήφισα υπέρ της συμφωνίας.
<SPEAKER ID="228" NAME="Kωvσταντίνος Δρούτσας  " AFFILIATION="GUE/NGL">
γραπτώς. - H ασυδοσία του μεγάλου κεφαλαίου και των βιομηχανιών που ρυπαίνουν ανεξέλεγκτα ποταμούς, λίμνες και υδροφόρους ορίζοντες με ανεπεξέργαστα δηλητηριώδη και τοξικά απόβλητα δεν μπορεί να περιοριστεί με νομοθετικές ρυθμίσεις που ουσιαστικά επιτρέπουν στις επιχειρήσεις να ρυπαίνουν και να πληρώνουν πενιχρά πρόστιμα -αν και εφόσον εξακριβωθεί νομοθετική παράβαση- αποκομίζοντας τεράστια κέρδη σε βάρος της δημόσιας υγείας και του περιβάλλοντος.
<P>
" ΕΕ και οι κυβερνήσεις το γνωρίζουν, αλλά σιωπούν συστηματικά. Μπροστά στην αύξηση των κερδών και με πρόσχημα την "ανταγωνιστικότητα", θέτουν σε κίνδυνο την ζωή των εργαζομένων, ενώ τους καλούν να χρηματοδοτήσουν, μέσω της φορολογίας, τα μέτρα απορρύπανσης.
<P>
H μόλυνση του υπόγειου υδροφόρου ορίζοντα της παρα-Ασώπειας περιοχής με εξασθενές χρώμιο από την ανεξέλεγκτη δράση των βιομηχανιών αναδεικνύει και τις ουσιαστικές ελλείψεις της νομοθεσίας που περιορίζεται στον καθορισμό ανώτατου ορίου περιεκτικότητας χρωμίου και δεν προβλέπει τίποτα σχετικά με μία αποδεδειγμένα επικίνδυνη καρκινογόνα ουσία όπως το εξασθενές χρώμιο.
<P>
Τα προτεινόμενα μέτρα της ΕΕ, ακόμα και όταν είναι περιοριστικά για την περιεκτικότητα επικίνδυνων ουσιών, ακυρώνονται από την ανυπαρξία αποτελεσματικών ελέγχων και αποτρεπτικών για τη ρύπανση μέτρων που θα έθιγαν τα κέρδη των βιομηχανιών. Μόνον η πάλη των εργαζομένων ενάντια στα κέρδη της πλουτοκρατίας μπορεί να κατοχυρώσει το αναφαίρετο δικαίωμα στην υγεία και τη ζωή.
<SPEAKER ID="229" NAME="Edite Estrela  " LANGUAGE="PT">
Ψήφισα υπέρ της σύστασης της κ. Laperrouze για δεύτερη ανάγνωση σχετικά με πρότυπα ποιότητας περιβάλλοντος στον τομέα της πολιτικής των υδάτων, δεδομένου ότι η καλή χημική κατάσταση των επιφανειακών υδάτων στην Ευρωπαϊκή Ένωση είναι ουσιαστική προϋπόθεση για την προστασία της υγείας και του περιβάλλοντος.
<P>
Αυτή η οδηγία είναι θετική, δεδομένου ότι θέτει όρια για τη συγκέντρωση συγκεκριμένων ρύπων στο νερό που είναι επιβλαβείς για την υγεία, και δεδομένου ότι αποσαφηνίζει περαιτέρω τις υποχρεώσεις των κρατών μελών από πλευράς διασυνοριακής μόλυνσης.
<SPEAKER ID="230" NAME="Ilda Figueiredo  " LANGUAGE="PT">
Οι τροπολογίες που εγκρίθηκαν βελτιώνουν τρόπον τινά την πρόταση του Συμβουλίου. " αιτιολόγηση αυτής της οδηγίας απορρέει από μια απαίτηση που περιέχεται στην οδηγία, η οποία θεσπίζει ένα πλαίσιο κοινοτικής δράσης στον τομέα της πολιτικής των υδάτων και περιέχει πτυχές με τις οποίες διαφωνούμε. Αυτό συμβαίνει με την περίπτωση της αρχής "ο ρυπαίνων πληρώνει", που κάλλιστα μπορεί να χρησιμεύσει για να προστατεύσει εκείνους που έχουν τα χρήματα να πληρώνουν για τη μόλυνση. Το μόνο που θα χρειαστεί να κάνουν είναι να αποπληρώνουν και, κατόπιν, να δημιουργούν βιομηχανίες καθαρισμού, για να μπορούν να συνεχίζουν τις επικερδείς τους δραστηριότητες με τίμημα τη μόλυνση που, στο μεταξύ, είναι εξουσιοδοτημένοι να δημιουργούν, ενδεχομένως καταστρέφοντας ποτάμια, δάση, κλπ.
<P>
Πιστεύουμε ότι είναι βασικό να δράσουμε στον τομέα της πρόληψης της μόλυνσης. Ωστόσο, γνωρίζουμε ότι το άρθρο 16 της οδηγίας-πλαίσιο απαριθμεί διάφορες υποχρεώσεις σχετικά με την κατάρτιση προτάσεων εκ μέρους της Επιτροπής, μεταξύ δε άλλων, συγκεκριμένων μέτρων για την καταπολέμηση της μόλυνσης των υδάτων από ρυπαίνοντες σε ατομική βάση ή ομάδες ρυπαινόντων, που αντιπροσωπεύουν σοβαρό κίνδυνο για το ή μέσω του θαλάσσιου περιβάλλοντος, καταρτίζοντας έναν κατάλογο ουσιών προτεραιότητας, περιλαμβανομένων των επικίνδυνων ουσιών προτεραιότητας, και θέτοντας επίσης πρότυπα ποιότητας που ισχύουν στις συγκεντρώσεις ουσιών προτεραιότητας στα επιφανειακά ύδατα, τα ιζήματα και τους ζώντες οργανισμούς.
<P>
Γνωρίζουμε επίσης ότι το Συμβούλιο απέτυχε να ανταποκριθεί στις προσδοκίες του Ευρωπαϊκού Κοινοβουλίου σε ό,τι αφορά την αναταξινόμηση ορισμένων ουσιών προτεραιότητας ως επικίνδυνων ουσιών προτεραιότητας και σε ό,τι αφορά άλλα σημαντικά πεδία. Εξ ου η αποχή μας.
<SPEAKER ID="231" NAME="Françoise Grossetête  " LANGUAGE="FR">
Ψήφισα υπέρ αυτού του κειμένου, που θεσπίζει τα πρότυπα ποιότητας περιβάλλοντος για τις ουσίες προτεραιότητας και ορισμένους άλλους ρύπους, προκειμένου να διασφαλιστεί υψηλό επίπεδο προστασίας του υδάτινου περιβάλλοντος.
<P>
Συνολικά, 33 ρύποι (κυρίως εντομοκτόνα και βαρέα μέταλλα) που βρίσκονται σε ποτάμια, λίμνες και παράκτια ύδατα θα υπόκεινται σε πρότυπα ποιότητας περιβάλλοντος. Αυτές οι ουσίες δεν απειλούν μόνο την επιβίωση των οικοσυστημάτων, αλλά επίσης -μέσω της τροφικής αλυσίδας- θέτουν σε κίνδυνο την ανθρώπινη υγεία. Ο συμβιβασμός που ψηφίστηκε μόλις τώρα θα δώσει στα κράτη μέλη τη δυνατότητα "να σημειώσουν πρόοδο", προκειμένου να συμμορφωθούν προς αυτά τα πρότυπα έως το 2018.
<P>
" απόφαση για αναταξινόμηση των νέων ουσιών ως "προτεραιότητας" ή "επικίνδυνων" πρέπει να ληφθεί από την Επιτροπή το συντομότερο δυνατόν.
<P>
Κοντά στις πηγές μόλυνσης, θα χρειαστεί περισσότερος χρόνος για να εκπληρωθούν τα πρότυπα ποιότητας περιβάλλοντος. Σε αυτές τις "ζώνες ανάμειξης", οι συγκεντρώσεις ρύπων μπορεί να υπερβούν τα οριζόμενα όρια. Πρέπει να κατοχυρωθούμε μέσω των αναγκαίων ασφαλιστικών δικλίδων, ούτως ώστε τα κράτη μέλη να μπορούν να έχουν τις βέλτιστες δυνατές τεχνικές επεξεργασίας υδάτων, όταν επισημαίνουν τις "ζώνες ανάμειξης".
<SPEAKER ID="232" NAME="Andreas Mölzer  " AFFILIATION="NI">
γραπτώς. - (DE) Σε ό,τι αφορά το νερό, τον υγρό μας χρυσό, είναι ουσιώδες για το μέλλον να διαφυλάξουμε την ποιότητά του και να μην χαλαρώσουμε ποτέ τις προσπάθειές μας για την προστασία του. Αν, στην πράξη, αποδειχθεί ότι η ποιότητα του νερού στα νέα κράτη μέλη είναι χαμηλότερη και ότι υπάρχουν προβλήματα με τα μη κράτη μέλη, εμείς εδώ στο Κοινοβούλιο θα πρέπει να εντατικοποιήσουμε τις προσπάθειές μας για την εξεύρεση λύσεων, μεταξύ άλλων ιδίως με το να θέσουμε ένα τέλος στην παράνομη απόρριψη αποβλήτων και με το να καταπιαστούμε με τα λύματα. Αφ' ης στιγμής η εντατική χρήση λιπασμάτων στη γεωργία μπορεί να πιέσει στα όρια τα υδάτινα αποθέματα, αυτό πρέπει να αποτελέσει κίνητρο ώστε να προσαρμόσουμε μέτρα για την προώθηση της γεωργίας κατά τέτοιο τρόπο, ώστε να δοθεί μεγαλύτερη στήριξη στις παραδοσιακές, φιλικές προς το περιβάλλον μεθόδους καλλιέργειας, όπως αυτές που χρησιμοποιούνται στη βιολογική γεωργία.
<P>
Πιστεύω ότι αυτή η έκθεση θα οδηγήσει σε καλύτερη παρακολούθηση της ποιότητας των υδάτων, και αυτός είναι ο λόγος που ψήφισα υπέρ.
<SPEAKER ID="233" NAME="Rovana Plumb  " AFFILIATION="PSE">
γραπτώς. - (RO) Τα κύρια στοιχεία της πρότασης οδηγίας είναι:
<P>
η θέσπιση προτύπων ποιότητας περιβάλλοντος (ΠΠΠ) για ουσίες προτεραιότητας και επικίνδυνες ουσίες προτεραιότητας·
<P>
η εισαγωγή της έννοιας της "ζώνης ανάμειξης" - στην περιοχή της οποίας μπορεί να γίνεται υπέρβαση των ΠΠΠ·
<P>
η κατάρτιση καταλόγου σημείων απόρριψης, εκπομπών και διαρροών ουσιών προτεραιότητας και επικίνδυνων ουσιών προτεραιότητας, που διευκολύνει την παρακολούθηση του τρόπου με τον οποίο επιτυγχάνονται οι στόχοι της οδηγίας-πλαίσιο στα αντίστοιχα σημεία-πηγές ρύπανσης, καθώς και αξιολόγηση του αντίκτυπου της εφαρμογής της αρχής "ο ρυπαίνων πληρώνει"·
<P>
η θέσπιση των διατάξεων σχετικά με τη διασυνοριακή ρύπανση. Εξαιρούν από την αποκλειστική ευθύνη το κράτος μέλος, επειδή υπερέβη τα ΠΠΠ, σε περίπτωση που αυτό αποδεικνύει ότι η υπέρβαση οφειλόταν σε διασυνοριακή ρύπανση, απαιτεί όμως την ανάληψη κοινών δράσεων.
<P>
Ψήφισα υπέρ των προτύπων ποιότητας περιβάλλοντος στον τομέα της πολιτικής των υδάτων, διότι είναι ευπρόσδεκτη η θέσπιση των διατάξεων που αφορούν τη "διασυνοριακή ρύπανση", ιδίως στην περίπτωση της Ρουμανίας, λαμβάνοντας υπόψη ότι συνορεύουμε με χώρες που δεν ανήκουν στην ΕΕ, που δεν είναι αναγκασμένες να συμμορφώνονται προς τα πρότυπα που επιβάλλονται σε κοινοτικό επίπεδο.
<SPEAKER ID="234" NAME="Luca Romagnoli  " LANGUAGE="IT">
Κύριε Πρόεδρε, κυρίες και κύριοι, ψήφισα υπέρ της έκθεσης της κ. Laperrouze. Δεν χρειάζεται να ενισχύσουμε την ευρωπαϊκή στρατηγική και δράση για την προστασία των υδάτων. Πιστεύω ότι απαιτούνται συγκεκριμένα μέτρα για τη ρύπανση των υδάτων που προκαλούν μεμονωμένοι ρύποι ή ομάδες ρύπων, που θέτουν σε σοβαρό κίνδυνο το υδάτινο περιβάλλον. Αυτή η πρόταση στοχεύει στην εξασφάλιση υψηλού επιπέδου προστασίας κατά των κινδύνων που θέτουν ανάλογες ουσίες προτεραιότητας (και ορισμένοι ακόμα ρύποι) στο υδάτινο περιβάλλον και, επομένως, θεσπίζει ορισμένα πρότυπα ποιότητας περιβάλλοντος. Επικροτώ τα διάφορα μέτρα που αφορούν τα πρότυπα και τα βιολογικά είδη. Συγχαίρω επίσης την εισηγήτρια για την προσέγγιση που ακολούθησε στην εξέταση αυτού του ζητήματος, που από πολλές πλευρές είναι άκρως τεχνικού χαρακτήρα και περίπλοκο.
<SPEAKER ID="236" NAME="Ian Hudghton  " AFFILIATION="Verts/ALE">
γραπτώς. - (EN) Ψήφισα υπέρ της έκθεσης της κ. Κράτσα-Τσαγκαροπούλου και επικροτώ ιδίως τον επιπρόσθετο ρόλο που αναγνωρίζεται στον Ευρωπαϊκό Οργανισμό για την Ασφάλεια στη Θάλασσα. Ο EMSA ιδρύθηκε μετά από σειρά σοβαρών ναυτικών συμβάντων και καλείται να διαδραματίσει σημαντικό ρόλο στην ελαχιστοποίηση ανάλογων μελλοντικών κρουσμάτων. Είναι σωστό τα ενδιαφέροντα του EMSA να επεκταθούν στο πεδίο της διασφάλισης της κατάλληλης εκπαίδευσης των ναυτικών.
<SPEAKER ID="237" NAME="Fernand Le Rachinel  " LANGUAGE="FR">
Υπό το πρίσμα των πρόσφατων καταστροφών των δεξαμενόπλοιων Erika και Prestige, το ανθρώπινο λάθος αναδύθηκε ως σοβαρή πτυχή της θαλάσσιας ασφάλειας. Επομένως, είναι βασική η καλή εκπαίδευση των πληρωμάτων.
<P>
Σε σχέση με αυτό, θέλω να θίξω δύο πτυχές που θεωρώ θεμελιώδεις.
<P>
" πρώτη αφορά την ίδια τη λογική που διέπει την ευρωπαϊκή προσέγγιση: την άρνηση της προώθησης με οιονδήποτε τρόπο της πρόσληψης ναυτικών από τα κράτη μέλη. Μάλιστα, μακράν του να επιδεικνύεται κοινοτική προτίμηση, όπως σε όλα τα οικονομικά και κοινωνικά πεδία, ενθαρρύνεται η πρόσληψη ναυτικών από χώρες εκτός ΕΕ. Αυτή η εκούσια αντεθνική προσέγγιση δεν μπορεί παρά να επιδεινώσει την τρέχουσα έλλειψη εκπαιδευμένων ναυτικών στην ΕΕ και την έλλειψη ενδιαφέροντος, που αναδύεται για το δύσκολο και επικίνδυνο αυτό επάγγελμα. Όλα αυτά υπέρ ενός υποεκπαιδευμένου, φθηνού εργατικού δυναμικού από την Ασία.
<P>
Δεύτερον, πρέπει να διαφυλάξουμε εαυτούς στον μέγιστο δυνατό βαθμό από την άποψη της ποιότητας της εκπαίδευσης, της εποπτείας της και της έκδοσης πιστοποιητικών. Αντί της αμοιβαίας αναγνώρισης των προσόντων με βάση ελάχιστα, μη κοινοτικά τεχνικά πρότυπα, πρέπει να αναγνωρίσουμε την αληθινή αξία των υφιστάμενων προϋποθέσεών μας και να διασώσουμε το ναυτικό επάγγελμα εν ονόματι της θαλάσσιας ασφάλειας και της προστασίας των εθνικών θέσεων απασχόλησης.
<SPEAKER ID="992" NAME="Bogusław Liberadzki  " AFFILIATION="PSE">
γραπτώς. - (PL) Ψηφίζω υπέρ της έκθεσης σχετικά με την πρόταση οδηγίας του Ευρωπαϊκού Κοινοβουλίου και του Συμβουλίου που αφορά το ελάχιστο επίπεδο εκπαίδευσης των ναυτικών - C6-0348/2007 -.
<P>
" εναρμόνιση των διατάξεων της οδηγίας για το ελάχιστο επίπεδο εκπαίδευσης των ναυτικών, που εξετάζεται στην έκθεση της κ. Κράτσα-Τσαγκαροπούλου, φαίνεται σωστή και κατάλληλη, δεδομένου ότι θα δώσει τη δυνατότητα μιας πληρέστερης εκπλήρωσης των διατάξεων αυτής της οδηγίας, που στοχεύει στη βελτίωση του επιπέδου γνώσης και δεξιοτήτων των ναυτικών, καθώς και στην παροχή μεγαλύτερων εγγυήσεων ασφάλειας και πρόληψης της θαλάσσιας ρύπανσης.
<SPEAKER ID="239" NAME="Ilda Figueiredo  " LANGUAGE="PT">
Καθώς τα κτηνιατρικά φάρμακα, που χρησιμοποιούνται για τη θεραπευτική αγωγή και την καλή διαβίωση των ζώων που προορίζονται για ανθρώπινη κατανάλωση, ενδέχεται να δημιουργήσουν κατάλοιπα αυτών των φαρμάκων στα παραγωγικά ζώα, πρέπει να διεξάγεται μια αξιολόγηση κινδύνου του ορίου ασφαλείας των καταλοίπων όλων των φαρμακολογικά ενεργών ουσιών που περιέχονται σε κτηνιατρικά φάρμακα.
<P>
" πρόταση της Επιτροπής για κατάργηση του κανονισμού (ΕΟΚ) αριθ. 2377/90 επιδιώκει την επίλυση των δυσχερειών που απαντώνται στην εφαρμογή της υφιστάμενης νομοθεσίας. Προτείνει εναλλακτικές μορφές για την επίτευξη υψηλού επιπέδου προστασίας των καταναλωτών, σε συνδυασμό με τη συνεχιζόμενη διαθεσιμότητα και ανάπτυξη των κτηνιατρικών φαρμάκων στην ευρωπαϊκή αγορά και την καλή λειτουργία του ενδοκοινοτικού και εξοκοινοτικού εμπορίου στις τροφές ζωικής προέλευσης.
<P>
" εισηγήτρια επισημαίνει επίσης ότι αφού ο υπέρτατος σκοπός είναι η προστασία της ανθρώπινης υγείας, απαιτείται μια πιο συνεπής προσέγγιση για την ανάλυση κινδύνου και τον έλεγχο των καταλοίπων των φαρμακολογικά ενεργών ουσιών, που μπορεί να εμφανιστούν σε τροφές που παράγονται ή εισάγονται στην Ευρωπαϊκή Ένωση.
<SPEAKER ID="240" NAME="Ian Hudghton  " AFFILIATION="Verts/ALE">
γραπτώς. - (EN) Οι προτεινόμενες απλουστεύσεις των κανονισμών που αφορούν τις φαρμακολογικά δραστικές ουσίες στα τρόφιμα ζωικής προέλευσης πρέπει να επιδοκιμαστούν και, συνακόλουθα, υποστήριξα την έκθεση της κ. Doyle.
<SPEAKER ID="242" NAME="Charlotte Cederschiöld, Christofer Fjellner, Gunnar Hökmark και Anna Ibrisagic  " AFFILIATION="PPE-DE">
γραπτώς. - (SV) Περιμένουμε από τα κράτη μέλη της ΕΕ να ενεργούν συνεχώς για την καταπολέμηση της φτώχειας. Τόσο οι αρμόδιοι για τη λήψη αποφάσεων όσο και οι δημόσιοι και ιδιωτικοί φορείς πρέπει να αναλάβουν τις ευθύνες τους και να ενεργήσουν, προκειμένου να βελτιώσουν τις ευκαιρίες στην απασχόληση, στην επιχειρηματικότητα και την εκπαίδευση, να αποτρέψουν τον κοινωνικό αποκλεισμό και να καταπολεμήσουν τη φτώχεια.
<P>
Από την άλλη πλευρά, δεν πιστεύουμε ότι η ΕΕ πρέπει να διενεργεί εκστρατείες ενημέρωσης και δημοσίων σχέσεων, που θα απευθύνονται στην κοινή γνώμη. Τα 17 εκατ. ευρώ που πιστώθηκαν για το Ευρωπαϊκό Έτος θα έπιαναν περισσότερο τόπο στα χέρια των φτωχότερων μελών της κοινωνίας μας.
<SPEAKER ID="243" NAME="Titus Corlăţean  " AFFILIATION="PSE">
γραπτώς. - (RO) Υποστήριξα με την ψήφο μου την πρόταση απόφασης αναφορικά με την ανακήρυξη του έτους 2010 ως Ευρωπαϊκού Έτους Καταπολέμησης της Φτώχειας και του Κοινωνικού Αποκλεισμού.
<P>
Πέραν των δράσεων προτεραιότητας που αναφέρονται στην πρόταση απόφασης, θεωρούμε απολύτως αναγκαία τη θέσπιση ελάχιστου εγγυημένου μισθού σε όλα τα κράτη μέλη της ΕΕ για την αποτελεσματική καταπολέμηση της φτώχειας.
<P>
Στη χώρα από την οποία κατάγομαι, τη Ρουμανία, μετά από 3 χρόνια δεξιάς κυβέρνησης, το 40% των ρουμάνων εργαζομένων ζουν κάτω από το όριο της φτώχειας, διότι δεν μπορούν να αντεπεξέλθουν στο ελάχιστο όριο κόστους των βασικών καταναλωτικών προϊόντων και στους τρέχοντες λογαριασμούς στη διάρκεια του χειμώνα.
<P>
Λόγω της θέσπισης το 2005 του ενιαίου φορολογικού συντελεστή από τη δεξιά κυβέρνηση, προκλήθηκε υπερβολική πόλωση της κοινωνίας, καθώς και αύξηση της φτώχειας. Το 2007, μόνο το 5% των ρουμάνων εργαζομένων κέρδιζαν περισσότερα από 2 000 ρουμανικά λέου, περίπου 500 ευρώ.
<P>
Στην περίπτωση της Ρουμανίας, είναι ανάγκη να εγκαταλείψουμε τον ενιαίο φορολογικό συντελεστή και να υιοθετήσουμε τον προοδευτικό συντελεστή φόρου, ταυτόχρονα δε με την κατάργηση του φόρου επί του επανεπενδυμένου κεφαλαίου. Με αυτόν τον τρόπο, η κοινωνική πόλωση θα μειωθεί και θα επιτευχθεί δίκαιη φορολόγηση και οι άνθρωποι με χαμηλό εισόδημα θα φορολογούνται λιγότερο από εκείνους με υψηλό και πολύ υψηλό εισόδημα.
<SPEAKER ID="244" NAME="Ilda Figueiredo  " LANGUAGE="PT">
Μολονότι γνωρίζουμε ότι δεν αρκεί να αφιερώνουμε ένα έτος στην καταπολέμηση της φτώχειας προκειμένου να διασφαλίσουμε ότι λαμβάνονται τα ενδεδειγμένα μέτρα, ψηφίσαμε υπέρ της έκθεσης για να προσπαθήσουμε τουλάχιστον να αναδείξουμε αυτό το ζήτημα.
<P>
Παρά ταύτα, θα θέλαμε την ίδια στιγμή να προειδοποιήσουμε για τη σοβαρότητα των όσων συμβαίνουν και για τις συνέπειες μέτρων που συνεχίζουν να προωθούν την ελευθέρωση και την ιδιωτικοποίηση καίριων δημόσιων τομέων και υπηρεσιών, την απορρύθμιση των εργασιακών σχέσεων, την επισφαλή και φτωχά αμειβόμενη εργασία και τις αυξανόμενες τιμές βασικών αγαθών, πράγμα που βοηθάει τους οικονομικούς και χρηματοπιστωτικούς ομίλους να τονώσουν τα απρόσμενα κέρδη τους με τίμημα την αυξημένη φτώχεια.
<P>
Για τον λόγο αυτόν, αν και παρέχουμε την έγκρισή μας στην έκθεση, επιμένουμε να τερματιστούν οι νεοφιλελεύθερες πολιτικές της στρατηγικής της Λισαβόνας και του Συμφώνου Σταθερότητας και απαιτούμε εναλλακτικές πολιτικές που θα εγγυώνται την κοινωνική ενσωμάτωση των παιδιών, των γυναικών, των εργαζομένων και των οικογενειών τους. Χρειαζόμαστε μέτρα που αναγνωρίζουν την αξία της εργασίας, αυξάνουν την απασχόληση με κατοχύρωση των εργασιακών δικαιωμάτων, διασφαλίζουν ποιοτικές δημόσιες υπηρεσίες για όλους, αξιοπρεπή στέγαση, δημόσια και καθολική κοινωνική ασφάλιση, μια γεωργική πολιτική που τονώνει την παραγωγή και τα εισοδήματα εκείνων που καλλιεργούν τη γη και εγγυάται ένα αξιοπρεπές εισόδημα στους αλιείς.
<SPEAKER ID="245" NAME="Bruno Gollnisch  " LANGUAGE="FR">
Κάθε "Ευρωπαϊκό Έτος" αποτελεί δικαιολογία για να δαπανά η ΕΕ τεράστια ποσά για τη δική της προπαγάνδα, για ένα θέμα που θεωρείται ότι ελκύει το ενδιαφέρον των ΜΜΕ.
<P>
Επομένως, το 2010 πρόκειται να είναι το έτος για την καταπολέμηση της φτώχειας. Θα είναι, άραγε, και το έτος καταπολέμησης της παγκοσμιοποίησης, που προκαλεί ανεργία; Θα είναι επίσης το έτος για την καταπολέμηση της μετανάστευσης, που πιέζει προς τα κάτω τους μισθούς στην Ευρώπη; Θα είναι επίσης το έτος που θα εγκαταλείψουμε τις οικονομικές, εμπορικές, χρηματοπιστωτικές και δημοσιονομικές πολιτικές, που βυθίζουν στη φτώχεια τις μεσαίες τάξεις της Ευρώπης; Θα είναι μάλιστα "ευρωπαϊκό", έτσι όπως έχει παγιδευτεί ανάμεσα στην καταπολέμηση της παγκόσμιας φτώχειας και στην αναπόφευκτη προτεραιότητα που δίνεται στους εκτός ΕΕ μετανάστες, που ταξινομούνται μεταξύ των πλέον ευάλωτων ανθρώπων στον κόσμο;
<P>
" αυξανόμενη και επίμονη φτώχεια στην Ευρώπη είναι σκάνδαλο. Αξίζει κάτι περισσότερο από ένα "Ευρωπαϊκό Έτος" που προωθεί την ευρωκρατία. Αξίζει να είναι στο επίκεντρο όλων των αποφάσεων που λαμβάνετε. Δυστυχώς, η εμπειρία δείχνει ότι, ασχέτως έτοιμων δηλώσεων, αυτό δεν συμβαίνει.
<SPEAKER ID="246" NAME="Hélène Goudin και Nils Lundgren  " AFFILIATION="IND/DEM">
γραπτώς. - (SV) Τον Μάρτιο του 2000, το Ευρωπαϊκό Συμβούλιο κάλεσε τα κράτη μέλη και την Επιτροπή να λάβουν μέτρα για να προκαλέσουν "έναν αποφασιστικό αντίκτυπο στην εξάλειψη της φτώχειας" έως το 2010. Αυτό θα συνέβαινε μέσω της Ανοικτής Μεθόδου Συντονισμού, που και η ίδια είναι κάτι θετικό, αφού η μέθοδος υιοθετεί μια αποκεντρωμένη προσέγγιση.
<P>
" δράση για την καταπολέμηση της φτώχειας είναι ένα άκρως επείγον ζήτημα. Ωστόσο, αυτό το έργο θα έπρεπε να επιτελείται σε όλες τις βασικές πτυχές από τα κράτη μέλη σε συνεργασία με διεθνείς οργανισμούς που χαίρουν ευρείας δημοκρατικής νομιμοποίησης, όπως είναι τα "νωμένα Έθνη.
<P>
Έχουμε αρνητική άποψη για αρκετά σημεία της πρότασης της Επιτροπής, εξίσου δε της έκθεσης του Ευρωπαϊκού Κοινοβουλίου που, μεταξύ άλλων, υπογραμμίζει την αξία της διαρθρωτικής στήριξης και την ανάγκη να παράσχει η ΕΕ στήριξη σε εξαιρετικά απομεμακρυσμένες περιφέρειες. Ασκούμε, επίσης, κριτική στο Ευρωπαϊκό Έτος για την Καταπολέμηση της Φτώχειας και του Κοινωνικού Αποκλεισμού, ένα έτος ευαισθητοποίησης, που καταλαμβάνει ξεχωριστή θέση στην εν λόγω πρόταση. Έχουν ήδη υπάρξει διεθνή έτη και εκστρατείες αυτού του είδους. Πρέπει να αναρωτηθούμε αν αξίζει να προβλέψουμε πιστώσεις 17 εκατ. ευρώ για ένα ανάλογο Ευρωπαϊκό Έτος και ποια είναι η συγκεκριμένη προστιθέμενη αξία. Είμαστε πεπεισμένοι ότι αυτοί οι χρηματοδοτικοί πόροι θα έπιαναν περισσότερο τόπο στους εθνικούς προϋπολογισμούς των κρατών μελών, όπου θα συνεισέφεραν πραγματικά στην επείγουσα καταπολέμηση της φτώχειας και του κοινωνικού αποκλεισμού.
<P>
Με βάση τα παραπάνω επιχειρήματα, ψηφίσαμε κατά της έκθεσης.
<SPEAKER ID="247" NAME="Ian Hudghton  " AFFILIATION="Verts/ALE">
γραπτώς. - (EN) Ευελπιστούμε ότι η ανακήρυξη του έτους 2010 ως "Ευρωπαϊκό Έτος για την Καταπολέμηση της Φτώχειας και του Κοινωνικού Αποκλεισμού" θα οδηγήσει σε πραγματική πρόοδο σε ολόκληρη την ΕΕ όσον αφορά την αντιμετώπιση των ανισοτήτων. " έκθεση σημειώνει ορθώς ότι το επιτυχημένο έργο σε αυτόν τον τομέα απαιτεί συνεργασία σε ευρωπαϊκό, εθνικό, περιφερειακό και τοπικό επίπεδο. Το ίδιο μου το έθνος, η Σκωτία, εξακολουθεί να έχει επίπεδα φτώχειας που είναι λίαν επαίσχυντα, αν ληφθεί μάλιστα υπόψη ο τεράστιος πλούτος της χώρας. Ευτυχώς, έχουμε τώρα μια κυβέρνηση που έχει δεσμευτεί για την αντιμετώπιση του κοινωνικού αποκλεισμού, τον οποίο κληρονόμησε από τις διαδοχικές κυβερνήσεις του Ενωτικού Κόμματος. " δέσμευση της κυβέρνησης της Σκωτίας συνάδει πλήρως με τις αρχές που σκιαγραφούνται στην έκθεση της κ. Παναγιωτοπούλου-Κασσιώτου, την οποία υποστήριξα με χαρά.
<SPEAKER ID="991" NAME="Eija-Riitta Korhola  " AFFILIATION="PPE-DE">
γραπτώς. - (FI) Κύριε Πρόεδρε, τάσσομαι υπέρ της πρότασης για το Ευρωπαϊκό Έτος για την Καταπολέμηση της Φτώχειας και του Κοινωνικού Αποκλεισμού (2010). Ωστόσο, στην έκθεσή της, η συνάδελφός μου, η κ. Παναγιωτοπούλου-Κασσιώτου, προσέθεσε, κατά την εκτίμησή μου, ορισμένα βασικά στοιχεία στο κατά τα άλλα άριστο σχέδιο κειμένου της Επιτροπής.
<P>
Καταρχάς, η έκθεση μας υπενθυμίζει δικαίως την πολυπλοκότητα των δομών που οδηγούν στη φτώχεια και τον κοινωνικό αποκλεισμό και διευρύνει τον ορισμό των ομάδων που διατρέχουν κίνδυνο. Δεύτερον, ορθώς προσδίδει μεγαλύτερη προσοχή στη σημασία όχι μόνο της κοινωνικής ασφάλισης, αλλά και των βελτιωμένων επιπέδων απασχόλησης, τονίζει δε παράλληλα με έμφαση τη σημασία της εστίασης στην ανάγκη προσοδοφόρου εργασίας ως έναν τρόπο καταπολέμησης της φτώχειας και του αποκλεισμού. Τρίτον, η έκθεση της κ. Παναγιωτοπούλου-Κασσιώτου κατανοεί τη σημασία της διά βίου μάθησης και υπογραμμίζει την ανάγκη να παρέχονται σε όλους ίσες ευκαιρίες, προκειμένου να ακονίζουν τις δεξιότητές τους για να ανταποκρίνονται στις αλλαγές στην αγορά εργασίας.
<P>
Υπάρχει επείγουσα ανάγκη να αντιμετωπίσουμε το ζήτημα της καταπολέμησης της φτώχειας και του αποκλεισμού με έναν νέο τρόπο. Σημείωσα με χαρά μου ότι η πίστωση που προβλέπεται για το Ευρωπαϊκό Έτος, ύψους 17 εκατ. ευρώ, είναι το μεγαλύτερο ποσό που έχει προβλεφθεί ποτέ για ένα Ευρωπαϊκό Έτος. Αυτό, επίσης, καταδεικνύει τη μεγάλη πολιτική του σημασία.
<SPEAKER ID="248" NAME="Carl Lang  " LANGUAGE="FR">
" Ευρωπαϊκή Επιτροπή προτείνει την ανακήρυξη του έτους 2010 ως "Ευρωπαϊκό Έτος για την Καταπολέμηση της Φτώχειας και του Κοινωνικού Αποκλεισμού". Με τον μεγαλύτερο προϋπολογισμό που έχει διατεθεί ποτέ για ένα Ευρωπαϊκό Έτος, οι πολιτικές συνδηλώσεις του προγράμματος είναι πασίδηλες. Αυτή η χρονιά "καταπολέμησης" θα χρησιμεύσει απλά για την ενίσχυση της εικόνας μιας Ευρωπαϊκής Ένωσης, που βιώνει την πλήρη αποτυχία της στρατηγικής της Λισαβόνας.
<P>
Μολονότι ο αγώνας κατά της φτώχειας και του κοινωνικού αποκλεισμού είναι προτεραιότητα και πρέπει να υποστηριχθεί, παρά όλους αυτούς τους ευσεβείς πόθους, η Ευρώπη δεν θα έχει πράξει τίποτα για τη βελτίωση της ζωής των 78 εκατομμυρίων Ευρωπαίων που ζουν κάτω από το όριο της φτώχειας. Αυτός είναι ο λόγος που θα ψηφίσω κατά της έκθεσης αυτής, της οποίας ο μόνος εγνωσμένος πολιτικός στόχος είναι να ενδώσει στην προπαγάνδα των θιασωτών της ΕΕ και της παγκοσμιοποίησης.
<P>
Μετά το ιρλανδικό "όχι", είναι πλέον καιρός η αλαζονεία των ακραιφνών ευρωπαϊστών να αντικατασταθεί από μια αντικειμενική επανεξέταση της τρέχουσας ευρωπαϊκής ολοκλήρωσης. Αυτό το παράλογο σύστημα πρέπει κατεπειγόντως να μεταρρυθμιστεί, αν θέλουμε πραγματικά να διατηρήσουμε μια Ευρώπη συνεργασίας και όχι μια Ευρώπη υποτέλειας. Πρέπει επιτέλους να αναδυθεί μια Ευρώπη των εθνών, που θα ενθαρρύνει την κοινοτική προστασία και προτίμηση για τους Ευρωπαίους.
<SPEAKER ID="249" NAME="José Ribeiro e Castro  " LANGUAGE="PT">
" αυξανόμενη ανησυχία για την ανεργία και τις ανοδικές τιμές βασικών αγαθών και του πετρελαίου σε ολόκληρη την ευρωπαϊκή ήπειρο αποτελούν σοβαρό λόγο για την αντιμετώπιση του προβλήματος της φτώχειας και του κοινωνικού αποκλεισμού, που επηρεάζει περίπου το 16% του πληθυσμού.
<P>
Θέλω να συγχαρώ για το έργο της την εισηγήτρια, που είναι η πρόεδρος της Διακομματικής Ομάδας για την Οικογένεια και την Προστασία της Παιδικής "λικίας, της οποίας είμαι αντιπρόεδρος. Συμμερίζομαι την προβληματισμό της για εκείνους που είναι οι πλέον εκτεθειμένοι σε αυτήν τη μάστιγα και που βιώνουν τη μέγιστη δυσκολία στο να την ξεπεράσουν. Θέλω να υποστηρίξω τη σύστασή της ότι πρέπει πάντοτε να λαμβάνονται υπόψη οι δύσκολες περιστάσεις των εξόχως απόκεντρων περιφερειών, των νησιωτικών περιφερειών και των περιοχών που βιώνουν αποβιομηχάνιση.
<P>
" πρόταση της Ευρωπαϊκής Επιτροπής μάς δίνει την ελπίδα για μια πιο συλλογική, δημόσια και ιδιωτική, σε ατομικό και κοινοτικό επίπεδο ευαισθητοποίηση για το φαινόμενο αυτό και για μια δέσμευση της Ένωσης και των κρατών μελών να επιζητήσουν λύσεις, ακρογωνιαίος λίθος των οποίων θα πρέπει να είναι η εγγενής και αναπαλλοτρίωτη αξιοπρέπεια κάθε ανθρώπου.
<P>
" στρατηγική της Λισαβόνας επιδίωξε να επιβεβαιώσει την ευρωπαϊκή ανταγωνιστικότητα σε παγκόσμια κλίμακα, διασφαλίζοντας την κοινωνική συνοχή και τις επενδύσεις στην απασχόληση. Παρά την έλλειψη επιτυχίας της, ελπίζω ότι το 2010 θα συμβάλει στην ευαισθητοποίηση των Ευρωπαίων για την ανάγκη μεγαλύτερης κοινωνικής συνοχής.
<P>
Ψήφισα υπέρ της έκθεσης.
<SPEAKER ID="250" NAME="Catherine Stihler  " AFFILIATION="PSE">
γραπτώς. - (EN) Το 2010 θα είναι το Ευρωπαϊκό Έτος για την Καταπολέμηση της Φτώχειας και του Κοινωνικού Αποκλεισμού. Ελπίζω ότι θα υπογραμμιστεί το θέμα της φτώχειας των παιδιών σε ολόκληρη την ΕΕ και θα αναληφθεί συγκεκριμένη δράση από τα κράτη μέλη για την εξάλειψη της παιδικής φτώχειας.
<SPEAKER ID="990" NAME="Andrzej Jan Szejna  " LANGUAGE="PL">
Εκτιμούμε όλοι μας τη σημασία του προβλήματος της φτώχειας και του κοινωνικού αποκλεισμού; Γνωρίζουμε ότι το 2006 το 16% των πολιτών της ΕΕ των 25 (78 εκατομμύρια άνθρωποι) ζούσε κάτω από το όριο της φτώχειας;
<P>
Τάσσομαι υπέρ του να ανακηρυχθεί το 2010 ως Ευρωπαϊκό Έτος για την Καταπολέμηση της Φτώχειας και του Κοινωνικού Αποκλεισμού. Είναι ηθικό μας καθήκον να αυξήσουμε την κοινωνική ευαισθητοποίηση για το θέμα αυτό. Το Ευρωπαϊκό Έτος πρέπει να ευαισθητοποιήσει τους ανθρώπους σε ό,τι αφορά την ύπαρξη φτώχειας και κοινωνικού αποκλεισμού στην Ευρώπη και να μεταφέρει το μήνυμα ότι αυτά έχουν καταστροφικό αντίκτυπο στην κοινωνική και οικονομική ανάπτυξη. Πρέπει να προσυπογράψει τη σημασία της συλλογικής ευθύνης, προσεταιριζόμενο όχι μόνο τους ιθύνοντες λήψης αποφάσεων, αλλά και τους συμμετέχοντες στον δημόσιο και τον ιδιωτικό τομέα. Στόχος μας είναι η επίτευξη σταθερής οικονομικής μεγέθυνσης έως το 2010, με μεγαλύτερο αριθμό καλύτερων θέσεων απασχόλησης και μεγαλύτερη κοινωνική συνοχή.
<P>
Ψηφίζω υπέρ της έκθεσης της κ. Παναγιωτοπούλου-Κασσιώτου.
<SPEAKER ID="252" NAME="Ilda Figueiredo  " LANGUAGE="PT">
Το Ευρωπαϊκό Κοινοβούλιο αποφάσισε να υποστηρίξει τη θέση της Επιτροπής και του Συμβουλίου σε σχέση με την επιθυμία της Σλοβακίας να υιοθετήσει το ενιαίο νόμισμα την 1η Ιανουαρίου 2009, μολονότι όντως έχει ορισμένες επιφυλάξεις για τις ανακολουθίες ανάμεσα στις εκθέσεις της Επιτροπής και της ΕΚΤ σε ό,τι αφορά τη δυνατότητα διατήρησης χαμηλού πληθωρισμού.
<P>
Είναι επίσης ενδιαφέρον ότι η έκθεση εκφράζει ανησυχία για ό,τι θεωρεί ως "χαμηλή στήριξη του ευρώ από τους σλοβάκους πολίτες". Επιπλέον, αντί να επιχειρεί να αντιμετωπίσει τα αίτια αυτής της χαμηλής υποστήριξης, καλεί τις αρχές της Σλοβακίας να κλιμακώσουν την εκστρατεία ενημέρωσης της κοινής γνώμης με στόχο να εξηγήσουν "τα οφέλη του ενιαίου νομίσματος", ενώ την ίδια στιγμή τις παροτρύνει να προβούν σε όλα τα αναγκαία μέτρα για να ελαχιστοποιήσουν τις αυξήσεις τιμών κατά την περίοδο μετάβασης.
<P>
Για μία ακόμη φορά, είναι κρίμα που δεν μπορούμε να γνωρίζουμε επακριβώς τι πιστεύουν οι πολίτες της Σλοβακίας στην πλειονότητά τους σχετικά με όλα όσα συμβαίνουν, ιδίως για την ένταξή τους στο ευρώ. Εξ ου η αποχή μας.
<P>
Οι συνέπειες στην Πορτογαλία είναι ευρέως γνωστές και μας ωθούν στο να αντιταχθούμε σε αυτό κατά τρόπο απερίφραστο.
<SPEAKER ID="253" NAME="Glyn Ford  " AFFILIATION="PSE">
γραπτώς. - (EN) Θα υποστηρίξω την έκθεση για την έγκριση του ενιαίου νομίσματος από τη Σλοβακία την 1η Ιανουαρίου του ερχόμενου έτους. Από τη θέσπισή του το ευρώ κατέστη παγκόσμια ιστορία επιτυχίας, καθιερώθηκε δε τάχιστα ως παγκόσμιο αποθεματικό νόμισμα που αμφισβήτησε το μονοπώλιο του δολαρίου. Όλες οι αποδείξεις λένε ότι θα συνεχίσει να ενισχύεται ολοένα και περισσότερο. Ως σταθερός υποστηρικτής θα ήθελα μόνο να ευχηθώ να ήταν επικείμενη και η ένταξη της δικής μου χώρας, της Αγγλίας. Μου ήταν δύσκολο να φανταστώ ότι χώρες που δεν ήταν καν μέλη της Ένωσης όταν υιοθετήθηκε το ενιαίο νόμισμα θα υιοθετούσαν οι ίδιες το ευρώ πριν από το "Β. Κινδυνεύουμε να μείνουμε πίσω, ως ημιαποσπασθέν τμήμα της Ένωσης.
<SPEAKER ID="254" NAME="Małgorzata Handzlik  " AFFILIATION="PPE-DE">
γραπτώς. - (PL) " Σλοβακία είναι η πρώτη χώρα του πρώην κομμουνιστικού μπλοκ που επιθυμεί να εισέλθει στη ζώνη του ευρώ από 1ης Ιανουαρίου 2009. " δυναμική σλοβακική οικονομία πληροί τα κριτήρια σύγκλισης που καθορίστηκαν στη Συνθήκη του Μάαστριχτ. " ένταξη στη νομισματική ένωση θα δώσει στη Σλοβακία τη δυνατότητα να επωφεληθεί των πολλών πλεονεκτημάτων που παρέχει το κοινό νόμισμα, αυτό δε αναμφίβολα θα αποτελέσει πρόσθετο τονωτικό για την οικονομία.
<P>
Είναι αλήθεια ότι διατυπώθηκαν αμφιβολίες για το αν η Σλοβακία θα είναι σε θέση να διατηρήσει χαμηλό ποσοστό πληθωρισμού ή δημοσιονομικό έλλειμμα. Όπως, όμως, ορθώς παρατήρησε ο εισηγητής στην ομιλία του, ο αυξανόμενος πληθωρισμός είναι ένα πρόβλημα όχι μόνο για τους Σλοβάκους, αλλά και για ολόκληρη την Ευρωπαϊκή Ένωση, περιλαμβανομένης της ζώνης του ευρώ. Όπως όλα τα κράτη που ήδη ανήκουν στη νομισματική ένωση, η Σλοβακία πρέπει να συνεχίσει μια μακροοικονομική πολιτική που θα διασφαλίζει ότι τηρούνται τα κριτήρια σύγκλισης.
<P>
Αναμφίβολα, η εμπειρία της Σλοβακίας από την εισαγωγή του κοινού νομίσματος θα αποτελέσει άριστη εκπαίδευση για την Πολωνία. Πρέπει να παρακολουθήσουμε προσεκτικά τον νότιο γείτονά μας.
<P>
Όπως επισημαίνει ο εισηγητής, η υιοθέτηση του ευρώ δεν χαίρει μεγάλης στήριξης μεταξύ των Σλοβάκων. Ελπίζω ότι θα προηγηθεί της ένταξης της Σλοβακίας στη ζώνη του ευρώ μια ενημερωτική εκστρατεία, που θα πείσει και πρωτίστως θα προετοιμάσει κατάλληλα τους Σλοβάκους για την αλλαγή του νομίσματος.
<SPEAKER ID="255" NAME="Ian Hudghton  " AFFILIATION="Verts/ALE">
γραπτώς. - (EN) Ψήφισα υπέρ της έκθεσης του κ. Casa σχετικά με την υιοθέτηση του ευρώ στη Σλοβακία. " Σλοβακία, μια χώρα με μόλις πάνω από πέντε εκατομμύρια κατοίκους, είναι ανεξάρτητη εδώ και 15 μόλις χρόνια. Σε αυτό το βραχύ διάστημα, η Σλοβακία αναπτύχθηκε τόσο πολιτικά όσο και οικονομικά, και τώρα η χώρα είναι σε θέση να ενταχθεί στη ζώνη του ευρώ. " σλοβακική εμπειρία διαψεύδει τους ισχυρισμούς ότι η Σκωτία παραείναι μικρή για να γίνει ένα επιτυχημένο και ανεξάρτητο έθνος εντός της ΕΕ.
<SPEAKER ID="256" NAME="Astrid Lulling  " LANGUAGE="FR">
Ψήφισα υπέρ της έκθεσης του κ. Casa για την υιοθέτηση του ενιαίου νομίσματος από τη Σλοβακία την 1η Ιανουαρίου 2009, έκθεση για την οποία το Ευρωπαϊκό Κοινοβούλιο πείθεται από τις θετικές συστάσεις της Επιτροπής, της ΕΚΤ και του Συμβουλίου.
<P>
" Σλοβακία κατέβαλε μάλιστα τεράστιες προσπάθειες για να εκπληρώσει τα κριτήρια του Μάαστριχτ και της σύγκλισης. " ανάπτυξη της σλοβακικής οικονομίας μετά την πτώση του κομμουνιστικού καθεστώτος είναι αξιοσημείωτη και η είσοδος της Σλοβακίας στο ενιαίο νόμισμα θα αποτελέσει δίκαιη ανταμοιβή για μια χώρα που εφήρμοσε ένα αυστηρό μεταρρυθμιστικό πρόγραμμα.
<P>
Σε ό,τι αφορά τον πληθωρισμό, το Ευρωπαϊκό Κοινοβούλιο εξέφρασε τον προβληματισμό του για τη δυνατότητα διατήρησης χαμηλού πληθωρισμού στη Σλοβακία στον μεσομακροπρόθεσμο ορίζοντα, όπως επισημαίνεται στην τελευταία έκθεση σύγκλισης της ΕΚΤ. Ωστόσο, είμαστε της γνώμης ότι η σλοβακική κυβέρνηση μπορεί να λάβει τα αναγκαία μέτρα για να αποφύγει την κλιμάκωση του πληθωρισμού μετά την ένταξή της στη ζώνη του ευρώ.
<P>
Πρέπει να έχουμε υπόψη ότι οι προβλέψεις για τον πληθωρισμό στη ζώνη του ευρώ για το 2009 είναι πολύ πάνω από τον στόχο του 2% της ΕΚΤ. Επομένως, θα ήταν άδικο να τιμωρήσουμε τη Σλοβακία για τον αγώνα της να εκπληρώσει κριτήρια που δεν θα εκπληρώσουν καν μέλη της ζώνης του ευρώ το 2009.
<SPEAKER ID="257" NAME="Andreas Mölzer  " AFFILIATION="NI">
γραπτώς. - (DE) Στο τέλος Απριλίου, το 53% των Σλοβάκων εξακολουθούσε να τάσσεται κατά της υιοθέτησης του ευρώ. Πρέπει να ληφθούν σοβαρά υπόψη οι φόβοι τους, όπως η απώλεια κυριαρχίας προς όφελος της Ευρωπαϊκής Κεντρικής Τράπεζας και οι αυξήσεις των τιμών. Μια ένταξη στη ζώνη του ευρώ σε ύστερο στάδιο δίνει στις ενδιαφερόμενες χώρες την ευκαιρία να διεκπεραιώσουν τις αναγκαίες μεταρρυθμίσεις με πιο άνετο ρυθμό και δίνει χρόνο στους πολίτες να προσαρμοστούν.
<P>
Αν χώρες όπως το "νωμένο Βασίλειο, η Δανία και η Σουηδία διατηρούν την ανεξαρτησία τους από πλευράς νομισματικής πολιτικής, τότε πρέπει να χορηγήσουμε αυτό το δικαίωμα και σε άλλες χώρες. Σε κάθε περίπτωση, πρέπει να αποφασίζει ο κυρίαρχος λαός. Αυτή η απόφαση πρέπει κατόπιν να γίνεται σεβαστή και να μην επιχειρείται το μαστόρεμά της, όπως συνέβη με το Σύνταγμα, που συζητείται για μία ακόμη φορά. Κατά τη γνώμη μου, εν προκειμένω δεν ελήφθη αρκούντως υπόψη η βούληση των πολιτών και, επομένως, απείχα.
<SPEAKER ID="258" NAME="Gabriele Stauner  " AFFILIATION="PPE-DE">
γραπτώς. - (DE) Απείχα της ψηφοφορίας για την υιοθέτηση του ενιαίου νομίσματος από τη Σλοβακία την 1η Ιανουαρίου 2009, διότι έχω αμφιβολίες για το εάν η νομισματική πολιτική της Σλοβακίας είναι απαλλαγμένη από χειραγώγηση. Επιπλέον, με δεδομένη την τρέχουσα αβεβαιότητα για το μέλλον της Ευρωπαϊκής Ένωσης μετά την έκβαση του ιρλανδικού δημοψηφίσματος, νομίζω ότι θα ήταν καλό πρώτα να αναλύσουμε τα αίτια και να μην συνεχίσουμε τη διαδικασία ενσωμάτωσης της νομισματικής πολιτικής ωσάν να μην έχει συμβεί τίποτα.
<SPEAKER ID="989" NAME="Andrzej Jan Szejna  " AFFILIATION="PSE">
γραπτώς. - (PL) Ψηφίζω υπέρ της έκθεσης του κ. Casa σχετικά με την υιοθέτηση του ενιαίου νομίσματος από τη Σλοβακία την 1η Ιανουαρίου 2009.
<P>
Ο εισηγητής παρουσίασε μια πολύ καλή και τεκμηριωμένη έκθεση.
<P>
Πρέπει να συμφωνήσουμε ότι η δημιουργία της ζώνης του ευρώ αποτελεί επιτυχία στην πορεία εμβάθυνσης της ευρωπαϊκής ολοκλήρωσης. Επομένως, οι περαιτέρω διευρύνσεις αυτής της ζώνης είναι αναγκαίες και είναι ευχάριστο που μία ακόμη χώρα θα εισέλθει σύντομα σε αυτόν τον κύκλο.
<P>
Θέλω, επίσης, να αναφέρω ότι με κάθε διεύρυνση της ζώνης του ευρώ πρέπει να διασφαλίζουμε ότι υπάρχει κοινωνική υποστήριξη για το ευρωπαϊκό αυτό σχέδιο, πρέπει δε να εξασφαλίσουμε ότι αυτές οι διευρύνσεις στοχεύουν στην ενίσχυση μιας κοινής ευρωπαϊκής οικονομικής πολιτικής.
<SPEAKER ID="988" NAME="Adam Bielan  " LANGUAGE="PL">
Κύριε Πρόεδρε, συμφωνώ με τον εισηγητή ότι δημιουργούνται σημαντικές ανισότητες εντός μιας ξεχωριστής περιφέρειας και ότι οι αναλύσεις που χρησιμεύουν ως βάση για την κατανομή των χρημάτων της Ένωσης πρέπει να λαμβάνουν υπόψη αυτό το πρόβλημα.
<P>
Είναι σαφώς ορατό στα νέα κράτη μέλη. Στην Πολωνία, για παράδειγμα, η πιο σημαντική κοινωνική διαίρεση που πλήττει τους Πολωνούς είναι το διευρυνόμενο χάσμα στον πλούτο τους. Επί του παρόντος, ποσοστό που φθάνει το 12% του πληθυσμού ζει σε συνθήκες άκρας φτώχειας. Οι μεγαλύτερες διαφορές εξακολουθούν να είναι μεταξύ πόλης και υπαίθρου.
<P>
Μολονότι η Małopolska κατατάσσεται τέταρτη από πλευράς ΑΕγχΠ της χώρας, υπάρχει πρόβλημα ανεργίας - και πλήττει κυρίως τον αγροτικό πληθυσμό. Στη γειτονική επαρχία Świętokrzyskie, οι κάτοικοι της υπαίθρου αντιπροσωπεύουν το 55,5% των ανέργων (88% από αυτούς είναι άνεργοι και δεν δικαιούνται κανένα επίδομα).
<P>
" διατήρηση ανάλογων καταστάσεων σημαίνει ότι φθίνει η ευκαιρία αυτών των ανθρώπων να υπερβούν τον "κοινωνικό αποκλεισμό" που συζητήθηκε τόσο εκτενώς στη διάρκεια της τρέχουσας κοινοβουλευτικής συνόδου.
<SPEAKER ID="260" NAME="Charlotte Cederschiöld, Christofer Fjellner, Gunnar Hökmark και Anna Ibrisagic  " AFFILIATION="PPE-DE">
γραπτώς. - (SV) " αντιπροσωπεία των Μετριοπαθών στο Ευρωπαϊκό Κοινοβούλιο ψήφισε σήμερα κατά της έκθεσης πρωτοβουλίας του κ. Gábor Harangozós (Σοσιαλιστική Ομάδα στο ΕΚ, HU) σχετικά με τον ρόλο της πολιτικής συνοχής στην ένταξη ευάλωτων κοινοτήτων και ομάδων.
<P>
Δεν θεωρούμε ότι θα ενισχυθεί η συνοχή με τον καθορισμό επιπλέον ευάλωτων ομάδων στην κοινωνία ή με τη θέσπιση επιπλέον στατιστικών κατηγοριών. Τουναντίον, πιστεύουμε ότι η διατύπωση μιας διανεμητικής πολιτικής αποτελεί εθνική ευθύνη. Επιπλέον, το Ευρωπαϊκό Κοινοβούλιο δεν πρέπει σε αυτό το στάδιο να ζητήσει την επέκταση της υποστήριξης για μετά το 2013, αφού αυτό θα συνιστούσε παραγνώριση των αποτελεσμάτων της πολιτικής.
<SPEAKER ID="261" NAME="Ilda Figueiredo  " LANGUAGE="PT">
Λυπούμαι που δεν πέρασαν προτάσεις που περιέχονται στη γνωμοδότησή μου, τις οποίες υποβάλαμε στην Ολομέλεια και τις ενέκρινε η Επιτροπή Γεωργίας και Ανάπτυξης της Υπαίθρου, ιδίως σε σχέση με την ανάγκη αναθεώρησης της ΚΓΠ προκειμένου να ανατραπούν οι στόχοι των προηγούμενων μεταρρυθμίσεών της. Ευθύνονται για την απώλεια εισοδήματος των μικρών και μεσαίων αγροτών, για την αποχή και την εγκατάλειψη της γεωργικής δραστηριότητας, προς όφελος μόνο των μεγαλοϊδιοκτητών.
<P>
Λυπούμαι, επίσης, που δεν δόθηκε επαρκής σημασία στη συνεχιζόμενη παροχή δημοσίων υπηρεσιών υψηλής ποιότητας στις αγροτικές περιοχές (μεταξύ άλλων, στις ορεινές και στις άκρως απομακρυσμένες περιοχές) προκειμένου να καταπολεμηθεί η απομόνωση και να παρασχεθεί καθολική πρόσβαση στην εκπαίδευση, την υγειονομική περίθαλψη, τις μεταφορές και τις επικοινωνίες, την κουλτούρα και μια αξιοπρεπή ζωή για τους αγρότες και τις οικογένειές τους.
<P>
Τέλος, με απογοητεύει επίσης το γεγονός ότι στο τελικό ψήφισμα δεν γίνεται καμία αναφορά στην ανάγκη να ενισχυθεί η στήριξη στις αγροτικές ενώσεις, τους συνεταιρισμούς, τους συνεταιρισμούς οίνου και άλλους τοπικούς θεσμούς στον τομέα της βιοτεχνίας και άλλων δραστηριοτήτων, που είναι συμπληρωματικοί στη γεωργία, ούτως ώστε να διευκολυνθεί η προώθηση των προϊόντων, η δημιουργία τοπικών αγορών και οι στενότεροι δεσμοί μεταξύ παραγωγών και καταναλωτών.
<SPEAKER ID="262" NAME="Pedro Guerreiro  " LANGUAGE="PT">
Πώς προτίθεται η πλειονότητα του Κοινοβουλίου να χρησιμοποιήσει την πολιτική συνοχής για την προώθηση της ενσωμάτωσης των ευάλωτων κοινοτήτων και ομάδων όταν:
<P>
αποκρύπτει το γεγονός ότι υπάρχουν χώρες που από οικονομική σκοπιά αποκλίνουν έναντι της ΕΕ εν ονόματι της "ονομαστικής σύγκλισης" βάσει του Συμφώνου Σταθερότητας και του ευρώ;
<P>
αρνείται να τονίσει με έμφαση το γεγονός ότι η περιφερειακή πολιτική είναι απαραίτητο μέσο για την προώθηση της οικονομικής και κοινωνικής συνοχής, οι στόχοι προτεραιότητας της οποίας είναι η μείωση των περιφερειακών ανισοτήτων, η προώθηση της πραγματικής σύγκλισης και η τόνωση της μεγέθυνσης και της απασχόλησης, και χρησιμεύει επίσης ως μέσο αναδιανομής και αντιστάθμισης του κόστους της εσωτερικής αγοράς, της Οικονομικής και Νομισματικής Ένωσης (ΟΝΕ) και της ελευθέρωσης του διεθνούς εμπορίου στις περιφέρειες που υστερούν;
<P>
αποφεύγει να υπογραμμίσει την ανάγκη στήριξης των λιγότερο ευνοημένων περιφερειών, των περιοχών με μόνιμα διαρθρωτικά μειονεκτήματα, των εξόχως απόκεντρων περιφερειών και των περιοχών που πλήττονται από βιομηχανική αναδιάρθρωση, μετεγκαταστάσεις ή κλείσιμο των επιχειρήσεων, προκειμένου να ενισχυθεί η οικονομική και κοινωνική συνοχή και η κοινωνική ενσωμάτωση ευάλωτων κοινοτήτων και ομάδων;
<P>
ή όταν:
<P>
αρνείται να τονίσει τη ζωτική σημασία των δημοσίων υπηρεσιών για την οικονομική και κοινωνική συνοχή ή να δηλώσει ότι ο παράγοντας της εγγύτητας είναι βασικός για να διασφαλιστεί η πρόσβαση και η διαθεσιμότητα αυτών των υπηρεσιών σε ολόκληρο τον πληθυσμό;
<SPEAKER ID="263" NAME="Ian Hudghton  " AFFILIATION="Verts/ALE">
γραπτώς. - (EN) " έκθεση του κ. Harangozó επισημαίνει ορισμένα σημαντικά σημεία σε σχέση με τον κοινωνικό αποκλεισμό. " έκθεση επισημαίνει ορθώς ότι ο κοινωνικός αποκλεισμός και η φτώχεια υφίστανται τόσο στις αστικές όσο και στις αγροτικές περιοχές. Σημειώνει επίσης τη σημασία των περιφερειακών και τοπικών αρχών, καθώς και των οικονομικών και κοινωνικών εταίρων και των σχετικών ΜΚΟ στην ανάπτυξη στρατηγικών για την καταπολέμηση του κοινωνικού αποκλεισμού. Ωστόσο, το Σώμα δεν ενέκρινε την τροπολογία της δικής μου Ομάδας σχετικά με την κοινωνική ατζέντα και, συναφώς, σχετικά με τα δικαιώματα των πολιτών για ένα ελάχιστο εισόδημα και για πρόσβαση στην εκπαίδευση και την κατάρτιση. Συνακόλουθα, απείχα της τελικής ψηφοφορίας.
<SPEAKER ID="264" NAME="Luís Queiró  " LANGUAGE="PT">
" πολιτική συνοχής αποτελεί προτεραιότητα της ΕΕ, που καταλαμβάνει προεξέχουσα θέση στον προϋπολογισμό - αντιστοιχεί στο ένα τρίτο του προϋπολογισμού της ΕΕ. Βασίζεται στην αρχή της αλληλεγγύης και έχει ως στόχο τη μείωση των οικονομικών, κοινωνικών και εδαφικών ανισοτήτων μεταξύ των κρατών μελών και των 268 περιφερειών τους. Ωστόσο, παρά τις καλύτερες δυνατές προσπάθειες όλων, εξακολουθούν να υφίστανται αυτές οι ανισότητες.
<P>
Υπάρχουν αυξανόμενες ενδείξεις ότι οι πλέον υπανάπτυκτες περιφέρειες εξακολουθούν να δυσκολεύονται να ξεφύγουν από τον κύκλο της φτώχειας. Πιο συγκεκριμένα, η αύξηση των ευπαθών ομάδων μας εκπλήσσει, δεδομένου του ύψους των επενδύσεων σε αυτές τις περιφέρειες. Γνωρίζουμε επίσης ότι η μετάβαση από τη φτώχεια στον κοινωνικό αποκλεισμό και τον διαχωρισμό μπορεί να είναι ταχεία. Φαίνεται ολοένα και πιο έντονα ότι αυτό το ζήτημα οφείλεται στην ίδια τη χωρική και εδαφική ανάπτυξη. Επομένως, χρειαζόμαστε σχετική ενημέρωση για να επιλύσουμε ένα πρόβλημα που κρύβεται πίσω από διάφορες εκφάνσεις αποκλεισμού - επί παραδείγματι, η μακροχρόνια ανεργία οδηγεί συχνά σε παρατεταμένη απραξία, που μειώνει την ικανότητα εκείνων που πλήττονται να υπερβούν τον κοινωνικό τους αποκλεισμό και τις οικονομικές τους δυσχέρειες.
<P>
Πιστεύω ότι είναι βασικό να εξετάσουμε κατεπειγόντως με ποιον τρόπο αλληλεπιδρούν η εδαφική ανάπτυξη και το φαινόμενο του αποκλεισμού, ούτως ώστε να μπορέσουμε να επιτύχουμε τον στόχο της βιώσιμης ανάπτυξης μέσω της αποτελεσματικότερης χρήσης των υφιστάμενων χρηματοδοτικών μέσων, προκειμένου να αντιμετωπίσουμε τις ανισότητες που εξακολουθούν να υφίστανται.
<SPEAKER ID="265" NAME="Andrzej Jan Szejna  " AFFILIATION="PSE">
γραπτώς. - (PL) Ψηφίζω υπέρ της έκθεσης του κ. Harangozó σχετικά με τον ρόλο της πολιτικής συνοχής στην ένταξη ευπαθών κοινοτήτων και ομάδων.
<P>
Συμφωνώ ότι είναι ανάγκη να υιοθετηθεί μια προσέγγιση που θα λαμβάνει υπόψη το μικρο-περιφερειακό επίπεδο και θα επικεντρώνεται στις ενδοπεριφερειακές ανισότητες και στις πλέον ευπαθείς περιοχές. Σε ορισμένες περιπτώσεις, οι ενδοπεριφερειακές ανισότητες έχουν μεγαλύτερη σημασία σε σύγκριση με τις ανισότητες μεταξύ περιφερειών. " έλλειψη ανάλογης προσέγγισης ενδέχεται να οδηγήσει στην όξυνση των περιφερειακών διαιρέσεων και στην περαιτέρω επιδείνωση της κατάστασης στις περιοχές αποκλεισμού. Ας μην λησμονούμε ότι ο στόχος και η θεμελιώδης αρχή της ευρωπαϊκής περιφερειακής πολιτικής είναι η μείωση των αναπτυξιακών διαφορών μεταξύ ξεχωριστών περιοχών στην Ευρωπαϊκή Ένωση, το δε φαινόμενο του εδαφικού αποκλεισμού δεν έχει ακόμα ληφθεί δεόντως υπόψη στα πολιτικά μέσα.
<P>
Στα νέα κράτη μέλη, ο κοινωνικός διαχωρισμός και οι ελλείψεις στο πεδίο της διασφάλισης των ίσων ευκαιριών προκύπτουν με μεγαλύτερη συχνότητα στις αγροτικές περιοχές, ενώ οι οικονομικές και κοινωνικές πρωτοβουλίες στις περιφέρειες εστιάζουν συνήθως σε δυναμικούς στόχους - κυρίως στα αστικά κέντρα.
<SPEAKER ID="267" NAME="Pedro Guerreiro  " LANGUAGE="PT">
Δεν υπάρχει αμφιβολία ότι αυτή είναι μια έκθεση πρωτοβουλίας του ΕΚ που είναι λίαν συναφής και επίκαιρη, ωστόσο, παρά το γεγονός ότι θέτει κατάλληλα ερωτήματα για την εκμετάλλευση της ξυλείας και της αλιείας και για το εμπόριο, δεν αμφισβητεί το πλαίσιο των εμπορικών σχέσεων μεταξύ της ΕΕ και αυτών των χωρών, ιδίως όταν γίνεται και πάλι αναφορά περί "όχι ακόμα πλήρως εγκεκριμένης και υπογεγραμμένης συμφωνίας οικονομικής εταιρικής σχέσης (ΣΟΕΣ) με τις δυτικοαφρικανικές χώρες". Το ψήφισμα "παροτρύνει την Επιτροπή για μία ακόμα φορά να δράσει για την επίτευξη του τελικού στόχου των ΣΟΕΣ, που είναι η προώθηση της περιφερειακής ολοκλήρωσης και η ενίσχυση της οικονομικής θέσης των χωρών ΑΚΕ, και τονίζει εν προκειμένω ιδιαίτερα τη θέση των δυτικοαφρικανικών χωρών", σε μια προσπάθεια, δηλαδή, να πουλήσουμε σε αυτές τις χώρες "γουρούνι στο σακί".
<P>
Επιπλέον, μεταξύ άλλων σημαντικών σημείων, ενώ εφιστάται η προσοχή στα "ελλιπή μέσα επιτήρησης και ελέγχου των δραστηριοτήτων αλιευτικών σκαφών" στις χώρες αυτές, το ψήφισμα συστήνει "υπηρεσίες ελέγχου και επαγρύπνησης, επειδή οι χώρες αυτές δεν διαθέτουν τους απαραίτητους τεχνικούς και ανθρώπινους πόρους για την εκπλήρωση αυτών των καθηκόντων, μέσω της εγκατάστασης κέντρων ελέγχου, της επιμόρφωσης των επιθεωρητών ή της αγοράς σκαφών ακτοφυλακής και άλλων εναέριων μέσων", μέτρα που, αν υλοποιηθούν, θα πρέπει να σεβαστούν πλήρως την κυριαρχία και την άσκηση αυτής της κυριαρχίας από τις χώρες αυτές όσον αφορά τις ζώνες ΖΕΕ.
<SPEAKER ID="268" NAME="Ian Hudghton  " AFFILIATION="Verts/ALE">
γραπτώς. - (EN) Επιδοκιμάζω το γενικό πνεύμα της έκθεσης του κ. Schmidt. Οι πολιτικές της ΕΕ έχουν βαθύ αντίκτυπο στις οικονομίες, στο περιβάλλον και στις κοινωνίες της Δυτικής Αφρικής και είναι επιτακτική ανάγκη να αναλάβουμε την ευθύνη των δράσεών μας έναντι των δυτικοαφρικανικών εθνών. Εκφράζω, ωστόσο, τη λύπη μου για την απόφαση του Κοινοβουλίου να εγκρίνει την τροπολογία αριθ. 1 και να αποσύρει την αναφορά στην αποφυγή της πλεονάζουσας ικανότητας στον τομέα της αλιείας. Είναι πασιφανές ότι πρέπει να αποφευχθεί η πλεονάζουσα ικανότητα σε οποιονδήποτε τομέα της αλιείας και αποτελεί οδυνηρή έκπληξη το γεγονός ότι το Κοινοβούλιο ψήφισε κατ' αυτόν τον τρόπο για να κατευνάσει τους πολιτικούς σε ορισμένα κράτη μέλη.
<SPEAKER ID="987" NAME="Eija-Riitta Korhola  " AFFILIATION="PPE-DE">
γραπτώς. - (FI) Κύριε Πρόεδρε, η έκθεση του κ. Schmidt για τη συνοχή της αναπτυξιακής πολιτικής επισημαίνει υποδειγματικά ένα μείζον ελάττωμα της πολιτικής αναπτυξιακής συνεργασίας της ΕΕ στο ευρύτερο πλαίσιο: δεν είναι αρκούντως συνεκτική και συχνά δεν τέμνει οριζόντια όλους τους βασικούς τομείς.
<P>
" έκθεση εστιάζει στις συνέπειες της εκμετάλλευσης των βιολογικών φυσικών πόρων της Δυτικής Αφρικής από την ΕΕ. Οι πλέον σημαντικοί φυσικοί πόροι της περιοχής για την Οικονομική Κοινότητα Κρατών της Δυτικής Αφρικής (ECOWAS) είναι η ξυλεία και η αλιεία, περισσότερο δε από το 80% των εξαγωγών αυτών των προϊόντων κατευθύνονται στην Ευρωπαϊκή Ένωση. Μολονότι σε αμφότερους τους τομείς έγιναν συμφωνίες που καταρτίζονται βάσει των αρχών της αειφόρου ανάπτυξης, δεν ήταν αρκούντως περιεκτικές. Υπάρχουν σαφείς ενδείξεις ότι γίνεται υπεραλίευση πολλών ειδών ψαριών, η δε έλλειψη ρύθμισης και ελέγχου οδήγησε στην υλοτόμηση δασών κατά τρόπο παράνομο και μη βιώσιμο. " συνακόλουθη φτώχεια στην περιοχή μπορεί να συνδεθεί άμεσα επίσης με τη μαζική μετανάστευση.
<P>
Ψήφισα υπέρ της έκθεσης του κ. Schmidt και πιστεύω ότι η συνεκτική πολιτική της ΕΕ, την οποία ζητά, μπορεί να έχει σημαντικό αντίκτυπο στη Δυτική Αφρική, αφού η ΕΕ είναι ο μεγαλύτερος στην περιοχή αγοραστής των βασικών προϊόντων της. Αξίζει να υπενθυμίσουμε, όμως, ότι η εμπορική πολιτική από μόνη της δεν αποτελεί την απάντηση. Πρέπει να συνδέεται στενά κυρίως με την αναπτυξιακή συνεργασία, ούτως ώστε η περιοχή να μπορεί να απολαμβάνει ένα είδος πολιτικών και κοινωνικοοικονομικών συνθηκών, ώστε οι ενδιαφερόμενες χώρες να μπορούν να εκμεταλλευτούν οι ίδιες πλήρως το δυναμικό των βιολογικών φυσικών τους πόρων. Ένας άλλος βασικός παράγοντας εν προκειμένω είναι ότι η συνοχή των πολιτικών που έχουν επιπτώσεις στην ανάπτυξη μπορεί να προκύψει ομαλά, αν αρχίσουν να υλοποιούνται στο ανώτατο πολιτικό επίπεδο.
<SPEAKER ID="269" NAME="Czesław Adam Siekierski  " AFFILIATION="PPE-DE">
γραπτώς. - (PL) Εκείνο που χρειάζεται η πολιτική της ΕΕ στη Δυτική Αφρική είναι η συνοχή της αναπτυξιακής πολιτικής για τις περιοχές αυτές με την αλιευτική πολιτική στην περιοχή, καθώς και με το επίπεδο της χρησιμοποίησης των υλοτομικών πόρων, κάτι το οποίο συνδέεται με την αναδάσωση αυτής της περιοχής και τον αντίκτυπό της στην κλιματική αλλαγή.
<P>
" αλιευτική πολιτική της ΕΕ έναντι των αφρικανικών κρατών πρέπει να ενισχυθεί και να επεκταθεί περαιτέρω. Λαμβάνοντας υπόψη ότι οι θάλασσες της Δυτικής Αφρικής συγκαταλέγονται μεταξύ των θαλάσσιων περιοχών που έχουν υποστεί την πιο εκτεταμένη εκμετάλλευση και ότι ορισμένα είδη αλιεύονται σε υπερβολικές ποσότητες, η Ευρωπαϊκή Ένωση πρέπει να συμβάλει στην ανάπτυξη και τη θέσπιση ειδικών προγραμμάτων για την παρακολούθηση και τον έλεγχο αυτών των υδάτων. Είναι άκρως σημαντικό να ανταλλάσσουμε γνώσεις και εμπειρία σε αυτόν τον τομέα, ιδίως σε ό,τι αφορά τις επιστημονικές μελέτες για τους υδάτινους πόρους.
<P>
Προτεραιότητα της ΕΕ και των δυτικοαφρικανικών κρατών θα πρέπει να είναι ο περιορισμός της παράνομης αλιείας και η απαγόρευση της υπεραλίευσης των αλιευτικών αποθεμάτων. Ας μην λησμονούμε ότι πολλοί άνθρωποι βγάζουν τα προς το ζην από την αλιεία. Μικρότερες ποσότητες αλιευμάτων σημαίνουν μεγαλύτερη φτώχεια και προβλήματα σε ό,τι αφορά την ασφάλεια των τροφίμων σε αυτήν την περιοχή του κόσμου.
<P>
" μη ενδεδειγμένη εκμετάλλευση των δασικών πόρων προκαλεί κλιματική αλλαγή. Πρέπει να λάβουμε μέτρα για να εξοπλίσουμε αυτά τα κράτη, προκειμένου να καταπολεμήσουμε την κλιματική αλλαγή. Πρέπει να γνωρίζουμε ότι η δύσκολη οικονομική κατάσταση αυτής της περιοχής προκαλεί αυτές και όχι άλλες δράσεις. Επομένως, πρέπει να τους βοηθήσουμε να δημιουργήσουν αναπτυξιακές συνθήκες που θα επιφέρουν νέες παραγωγικές ευκαιρίες και θα δημιουργήσουν νέες μορφές δραστηριοτήτων, οι οποίες θα βελτιώσουν το βιοτικό επίπεδο.
<SPEAKER ID="986" NAME="Andrzej Jan Szejna  " AFFILIATION="PSE">
γραπτώς. - (PL) Διάβασα με ενδιαφέρον την έκθεση του κ. Schmidt για τη συνοχή της αναπτυξιακής πολιτικής και τις επιπτώσεις της εκμετάλλευσης εκ μέρους της ΕΕ ορισμένων βιολογικών φυσικών πόρων ανάπτυξης στη Δυτική Αφρική, και ψηφίζω υπέρ της έκθεσης.
<P>
" "ευρωπαϊκή συναίνεση για την ανάπτυξη" του Δεκεμβρίου του 2005, στην οποία συμφώνησαν από κοινού τα θεσμικά όργανα της ΕΕ και τα κράτη μέλη, δηλώνει τους κοινούς τους στόχους για τη διασφάλιση της συνοχής της αναπτυξιακής πολιτικής.
<P>
Μπορεί να λεχθεί ότι η ξυλεία και η αλιεία αντιπροσωπεύουν δύο καίρια προϊόντα για την οικονομική και κοινωνική ανάπτυξη της Δυτικής Αφρικής. Όντας ο βασικός προορισμός αυτών των προϊόντων, η ΕΕ μπορεί να διαδραματίσει σημαντικό ρόλο για την περαιτέρω ανάπτυξη της περιοχής σε αυτούς τους τομείς.
<P>
Εκφράζω την ικανοποίησή μου που επτά χώρες της Δυτικής Αφρικής υπέγραψαν αλιευτικές συμφωνίες με την Ευρωπαϊκή Ένωση με βάση τη νέα φόρμουλα συμφωνιών εταιρικής σχέσης όπου, πέραν του αρχικού στόχου της προστασίας των συμφερόντων του κοινοτικού στόλου, περιλαμβάνονται ρήτρες δυνάμει των οποίων η τρίτη χώρα πρέπει να καταρτίσει σχέδια που θα εγγυώνται τη βιώσιμη εκμετάλλευση των αλιευτικών της πόρων.

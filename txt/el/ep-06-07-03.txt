<CHAPTER ID="1">
<SPEAKER ID="1" LANGUAGE="" NAME="" AFFILIATION="Προέδρου">
<SPEAKER ID="2" LANGUAGE="" NAME="Πρόεδρος." AFFILIATION="">
<P>
   Κηρύσσω την επανάληψη της συνόδου του Ευρωπαϊκού Κοινοβουλίου που είχε διακοπεί την Τρίτη 20 Ιουνίου 2006. 
<SPEAKER ID="3" LANGUAGE="" NAME="Πρόεδρος." AFFILIATION="(Το Σώμα, όρθιο, τηρεί ενός λεπτού σιγή)">
<P>
   Δέκα χρόνια μετά την υπόθεση Dutroux, το Βέλγιο συγκλονίζεται ξανά από ένα φρικτό δράμα. Δύο κορίτσια, η Stacy Lemmens και η Nathalie Mahy, δολοφονήθηκαν. Τα ονόματά τους προστέθηκαν σε αυτά της Julie και της Mélissa, της An και της Eefje και της Leyla. Θα ήθελα να εκφράσω τα συλλυπητήριά μου στις οικογένειές τους εξ ονόματος του Ευρωπαϊκού Κοινοβουλίου.
<P>
Ενώ ετοίμαζα αυτήν την ομιλία, άκουσα επίσης την είδηση ενός τραγικού σιδηροδρομικού ατυχήματος που είναι πιθανόν να έχει προκαλέσει 40 νεκρούς και εκατοντάδες τραυματίες στη Βαλένθια.
<SPEAKER ID="4" LANGUAGE="" NAME="Πρόεδρος." AFFILIATION="Τρίτη:">
<P>
   Το τελικό σχέδιο της ημερήσιας διάταξης, που κατάρτισε η Διάσκεψη των Προέδρων κατά τη συνεδρίαση της Πέμπτης 29ης Ιουνίου 2006, σύμφωνα με τα άρθρα 130 και 131 του Κανονισμού, έχει διανεμηθεί. Έχει προταθεί η ακόλουθη τροποποίηση.
<P>
Έχω λάβει ένα αίτημα από την Επιτροπή Πολιτικών Ελευθεριών, Δικαιοσύνης και Εσωτερικών Υποθέσεων, σύμφωνα με το άρθρο 168 του Κανονισμού, να επιστραφεί στην επιτροπή η έκθεση της κ. Roure σχετικά με την προστασία των προσωπικών δεδομένων (αστυνομική και δικαστική συνεργασία), της οποίας η ψηφοφορία ήταν προγραμματισμένη για αύριο.
<P>
Επιθυμείτε να εξηγήσετε την πρόταση της επιτροπής, κυρία Roure; 
<SPEAKER ID="5" LANGUAGE="FR" NAME="Martine Roure (PSE )," AFFILIATION="εισηγήτρια">
<SPEAKER ID="6" LANGUAGE="" NAME="" AFFILIATION="(Το Σώμα εγκρίνει την πρόταση)">
<SPEAKER ID="7" LANGUAGE="" NAME="Πρόεδρος." AFFILIATION="">
<SPEAKER ID="8" LANGUAGE="" NAME="Μανώλης Μαυρομμάτης (PPE-DE ). –" AFFILIATION="">
<P>
Επισκέφθηκα τη Γερμανία στη διάρκεια του Παγκοσμίου Κυπέλλου και σημειώνω ότι οι γερμανικές αρχές, σε συνεργασία με τη FIFA, έλαβαν υπόψη τους τις παραινέσεις μας και τα μέτρα είχαν θετικά αποτελέσματα. Πολλοί από αυτούς τώρα ζουν στη Γερμανία τον ενθουσιασμό και την αγωνία για τις ομάδες τους και πανηγυρίζουν όλοι μαζί για τις νίκες. Θα επιστρέψουν στον τόπο τους όπου οι διακρίσεις, ο ρατσισμός και η ξενοφοβία θα τους περιμένει μετά το διάλειμμα του Παγκοσμίου Κυπέλλου.
<SPEAKER ID="9" LANGUAGE="HU" NAME="Pál Schmitt (PPE-DE ). –" AFFILIATION="">
<P>
   Η εξέγερση στην πολωνική πόλη Πόζναν, η πρώτη εξέγερση κατά της σκοτεινής δικτατορίας που επικρατούσε στην Kεντρική Ευρώπη, ξεκίνησε πριν από πενήντα χρόνια, τον Ιούνιο του 1956. Ως ούγγρος βουλευτής, πιστεύω ότι είναι ιδιαίτερα σημαντικό να θυμόμαστε τους ήρωες του δημοκρατικού κινήματος του Πόζναν, διότι η ουγγρική επανάσταση το φθινόπωρο του 1956 βασίστηκε εν μέρει στην αλληλεγγύη με το εν λόγω κίνημα και εμπνεύστηκε από αυτό.
<P>
Παρόλο που το δικτατορικό κομμουνιστικό καθεστώς στην Aνατολική Ευρώπη κατέρρευσε μόνο λίγες δεκαετίες αργότερα, το 1989, είναι σαφές ότι η ηρωική αυτοθυσία αρκετών χιλιάδων Πολωνών και Ούγγρων αποτέλεσε το πρώτο βήμα προς την ελευθερία. Τα εν λόγω δημοκρατικά κινήματα, που αγωνίστηκαν για πολιτικά δικαιώματα, απέδειξαν στον κόσμο ότι η αγάπη του πολωνικού και του ουγγρικού έθνους για την ελευθερία δεν μπορεί να κατασταλεί και ότι δεν μπορεί να νικηθεί ούτε καν από τα σοβιετικά άρματα μάχης και τους κομμουνιστές συνεργάτες τους.
<SPEAKER ID="10" LANGUAGE="ES" NAME="Antolín Sánchez Presedo (PSE ). –" AFFILIATION="Xunta">
<SPEAKER ID="11" LANGUAGE="" NAME="Κυριάκος Τριανταφυλλίδης (GUE/NGL ). –" AFFILIATION="">
<P>
Την ίδια ώρα, οι τουρκικές αρχές απαγόρευσαν σε 41 κούρδους επιβάτες να αναχωρήσουν από την Κωνσταντινούπολη, διότι το ιρακινό διαβατήριο που κατείχαν περιείχε τόσο την αραβική όσο και την κουρδική γραφή.
<SPEAKER ID="12" LANGUAGE="PL" NAME="Urszula Krupa (IND/DEM ). –" AFFILIATION="Radio Maryja">
<P>
   Κύριε Πρόεδρε, το γεγονός ότι κατά την τελευταία συνεδρίαση της Ολομέλειας εγκρίθηκε ένα δημοψήφισμα, το οποίο διαβάλλει πρωτίστως τους Πολωνούς και έπειτα τον ραδιοφωνικό σταθμό , προβαίνοντας σε αβάσιμους ισχυρισμούς περί ομοφυλοφοβίας, αντισημιτισμού, ξενοφοβίας και ρατσισμού, αποτελεί ένα σκάνδαλο, για το οποίο έχω λάβει χιλιάδες διαμαρτυρίες, μεταξύ άλλων, από άτομα που διερωτούνται αν οποιοσδήποτε από τους 301 βουλευτές που επικύρωσαν αυτό το μακιαβελικό ψέμα έχει ακούσει ποτέ τον σταθμό .
<SPEAKER ID="13" LANGUAGE="" NAME="Πρόεδρος." AFFILIATION="">
<P>
   Σας ευχαριστούμε πολύ, κυρία Krupa. Πρέπει να επισημάνω ότι δεν έχουν γράψει μόνο σ’ εσάς. Ο Πρόεδρος του Κοινοβουλίου έχει λάβει επίσης μία επιστολή από τον πρόεδρο του πολωνικού κοινοβουλίου που εκφράζει την ανησυχία του και καταδικάζει το ψήφισμα που υιοθέτησε το Ευρωπαϊκό Κοινοβούλιο. Η εν λόγω επιστολή διαβιβάστηκε στα μέλη της Διάσκεψης των Προέδρων, όπου θα υποβληθεί σε πολιτική ανάλυση στην επόμενη συνεδρίασή της. 
<SPEAKER ID="14" LANGUAGE="" NAME="Γεώργιος Καρατζαφέρης (IND/DEM ). –" AFFILIATION="">
<P>
Στην Ελλάδα έχουμε τη δεύτερη πόλη, τη Θεσσαλονίκη, σύμβολο όλων των Βαλκανίων, μία πόλη με ιστορία δυόμισι χιλιάδων ετών, η οποία φέρει το όνομα της αδελφής του Μεγάλου Αλεξάνδρου –από τότε υπάρχει– μία πόλη που ήταν πολιτιστική πρωτεύουσα της Ευρώπης πριν από δέκα χρόνια και έχει τα κακά της χάλια! Έχει τριπλάσιο ποσοστό μόλυνσης από κάθε άλλη πόλη της Ευρώπης. Δεν έχει ούτε 100 μέτρα ανισόπεδων διαβάσεων. Δεν έχει ούτε τραμ, ούτε μετρό, δεν έχει ούτε μία αερογέφυρα. Ο κόσμος πνίγεται: για να διανύσει πέντε χιλιόμετρα χρειάζεται περίπου δύο ώρες!
<P>
Πρέπει λοιπόν κάτι να κάνουμε. Η κ. Hübner είχε την καλοσύνη να μου πει ότι είναι αναποτελεσματική η θέση του δημάρχου: δηλαδή, δεν έχει ζητήσει τίποτα. Δεν σημαίνει όμως ότι ο λαός της Θεσσαλονίκης πρέπει να ζει αυτήν την ποιότητα ζωής την οποία ζει. Κάτι πρέπει να κάνουμε. 
<SPEAKER ID="15" LANGUAGE="HU" NAME="Zsolt László Becsey (PPE-DE ). –" AFFILIATION="">
<P>
   Σήμερα γιορτάζουμε την 550ή επέτειο μιας νίκης με παγκόσμια σημασία. Γιορτάζουμε το γεγονός ότι δέκα χιλιάδες στρατιώτες σε ένα μεθοριακό ουγγρικό φρούριο, που τότε ονομαζόταν Nándorfehérvár και σήμερα Βελιγράδι, κατάφεραν να αναχαιτίσουν εκατό χιλιάδες στρατιώτες του πανίσχυρου τουρκικού στρατού.
<P>
Μετά τη νίκη στο Nándorfehérvár, οι Τούρκοι δεν τόλμησαν να απειλήσουν τον δυτικό κόσμο για εβδομήντα χρόνια και η επακόλουθη τεράστια κοινωνική και οικονομική άνθιση επέτρεψε στον καπιταλισμό να επικρατήσει. Η νίκη απέδειξε επίσης ότι ο χριστιανικός κόσμος μπορούσε να υπερασπιστεί τις αξίες του όταν δρούσε με πνεύμα ενότητας, διότι στη νίκη κατά του αριθμητικά ανώτερου εχθρού συνέβαλαν και μισθοφόροι από τη Δυτική Ευρώπη, ορισμένοι εκ των οποίων, ωστόσο, εντάχθηκαν και στις τάξεις της τουρκικής παράταξης. Δημιουργήθηκε μια στρατηγική συμμαχία μεταξύ του Καθολικού Βασιλείου της Ουγγαρίας και των βαλκανικών εθνών, ιδιαίτερα των Σέρβων και των Αλβανών, ενώ στη συμμαχία προστέθηκε αργότερα και η Βαλλαχία.
<SPEAKER ID="16" LANGUAGE="" NAME="Γεώργιος Παπαστάμκος (PPE-DE ). –" AFFILIATION="(Ο Πρόεδρος διακόπτει τον ομιλητή)">
<P>
   Κύριε Πρόεδρε, θα ήθελα να καταγγείλω ενώπιον του Ευρωπαϊκού Κοινοβουλίου τη σημερινή απαράδεκτη απόφαση της FIFA να αποβάλει την ελληνική Ποδοσφαιρική Ομοσπονδία από τους κόλπους της και να απαγορεύσει την τέλεση διεθνών αγώνων στην Ελλάδα, στη χώρα που διοργανώθηκαν τόσο λαμπροί Ολυμπιακοί Αγώνες και που γεννήθηκε και άνθησε η αθλητική ιδέα.
<P>
Σε απάντησή του σε ερώτηση ως προς το νομικό πλαίσιο του επαγγελματικού ποδοσφαίρου, ο αρμόδιος Επίτροπος κ. Figel', μου είπε τα εξής: αρμόδιες για διασαφήνιση του νομικού πλαισίου σχετικά με την οργάνωση του αθλητισμού σε επίπεδο κράτους μέλους είναι κυρίως οι εθνικές αρχές. Η Επιτροπή, ως θεματοφύλακας των συνθηκών, οφείλει να εξασφαλίζει τον πλήρη σεβασμό και την εφαρμογή του κοινοτικού δικαίου.
<P>
Έρχεται μία απόφαση της FIFA να ανατρέψει αυτήν την κάθετη ακόμη σχέση μεταξύ Ευρωπαϊκής Ένωσης και κράτους μέλους και να εκδίδει τέτοιες απαράδεκτες αποφάσεις. Ο ίδιος ο Επίτροπος λέει επί λέξει: η FIFA και η UEFA, στον βαθμό που ασκούν οικονομικές δραστηριότητες, πρέπει να εξασφαλίζουν ότι συμμορφώνονται με τη νομοθεσία της Ευρωπαϊκής Κοινότητας. Έχουμε ένα νομολογιακό κεκτημένο.
<SPEAKER ID="17" LANGUAGE="FR" NAME="Catherine Guy-Quint (PSE ). –" AFFILIATION="(Χειροκροτήματα από την αριστερή πτέρυγα)">
<P>
Επομένως, θα μπορούσαμε, όλοι μαζί, να δηλώσουμε στη Λιβύη ότι το μόνο μας μέλημα, τώρα και στο μέλλον, είναι να βοηθήσουμε τους νέους Λίβυους που μολύνθηκαν από τον ιό του Aids. Σε καμία όμως περίπτωση δεν επιθυμούμε να κρατεί η Λιβύη ομήρους πολίτες είτε από την Ευρώπη είτε από οπουδήποτε αλλού στον κόσμο. Πρέπει να πούμε στις αρχές, στο όνομα των ανθρωπίνων δικαιωμάτων, στο όνομα του σεβασμού της Λιβύης, «ελευθερώστε τους!».
<SPEAKER ID="18" LANGUAGE="HU" NAME="András Gyürk (PPE-DE ). –" AFFILIATION="">
<P>
   Το μνημόνιο συμφωνίας σχετικά με την υλοποίηση του έργου κατασκευής του αγωγού αερίου Nabucco υπεγράφη στη Βιέννη την περασμένη εβδομάδα. Η είδηση είναι προφανώς ευχάριστη, σε μια περίοδο που εξακολουθούμε να λαμβάνουμε δυσάρεστες ειδήσεις από την αγορά φυσικού αερίου.
<P>
Δεδομένης της κατάστασης, ο αγωγός Nabucco, χωρητικότητας είκοσι με τριάντα δισεκατομμυρίων κυβικών μέτρων, θα αύξανε αισθητά την ασφάλεια εφοδιασμού της Ευρωπαϊκής Ένωσης με αέριο εντός μιας δεκαετίας. Αυτό θα οφειλόταν στο γεγονός ότι ο Nabucco διαφέρει τόσο όσον αφορά τη διαδρομή όσο και την πηγή του εφοδιασμού, σε σύγκριση με άλλες προτάσεις, οι οποίες προέβλεπαν μεν μια εναλλακτική διαδρομή αλλά με τις ήδη υπάρχουσες υποδομές.
<P>
Επομένως, πρέπει να χαιρετίσουμε το μνημόνιο συμφωνίας που υπεγράφη την περασμένη εβδομάδα και μπορούμε να δηλώσουμε ότι επί του παρόντος, δεν υπάρχει πραγματικός ανταγωνισμός για τον Nabucco όσον αφορά την αύξηση του εφοδιασμού της Ευρωπαϊκής Ένωσης με φυσικό αέριο. 
<SPEAKER ID="19" LANGUAGE="NL" NAME="Jules Maaten (ALDE ). –" AFFILIATION="">
<P>
   Κύριε Πρόεδρε, υπάρχει κάτι στο οποίο θα ήθελα να σας επιστήσω την προσοχή. Στις 10 Ιουλίου 2003, η Sibel Yalvac, μια γυναίκα με ειδικές ανάγκες, ηλικίας 21 ετών από το Ρότερνταμ, συνελήφθη στο αεροδρόμιο της πρωτεύουσας της Ινδονησίας, της Τζακάρτας. Στις 6 Απριλίου 2004, καταδικάστηκε σε δεκαετή φυλάκιση για διακίνηση ναρκωτικών. Δύο ανεξάρτητοι ολλανδοί εμπειρογνώμονες, ένας ψυχολόγος και ένας λειτουργός κοινωνικής επανένταξης, εξέτασαν τη Sibel και την χαρακτήρισαν ως μη έχουσα πλήρως σώας τας φρένας. Δυσκολεύεται να διακρίνει μεταξύ αιτίας και αιτιατού, είναι εύπιστη, έχει μεγάλη δόση φαντασίας και δεν μπορεί να μετρήσει μέχρι το 12. Η Sibel έπεσε θύμα εκμετάλλευσης αδίστακτων κακοποιών, οι οποίοι την χρησιμοποίησαν για να διεξαγάγουν εμπόριο ναρκωτικών, και τώρα βρίσκεται αντιμέτωπη με πολυετή φυλάκιση.
<P>
Στην Ινδονησία, κάθε χρόνο, κοντά στην Ημέρα της Ανεξαρτησίας, στις 17 Αυγούστου, υπάρχει η δυνατότητα απονομής χάριτος. Από κοινού με τον συμπατριώτη μου, κ. van Bommel, ο οποίος είναι μέλος της ολλανδικής κάτω βουλής, ξεκινήσαμε μια εκστρατεία με σκοπό να ζητήσουμε από την ινδονησιακή κυβέρνηση να επιδείξει επιείκεια και, δεδομένων των ειδικών χαρακτηριστικών της Sibel, να της απονείμει χάρη. Εξ ονόματος της Sibel και της απεγνωσμένης οικογένειάς της, σας ζητούμε να στηρίξετε την εκστρατεία «Βοηθήστε τη Sibel». 
<SPEAKER ID="20" LANGUAGE="PL" NAME="Mieczysław Edmund Janowski (UEN ). –" AFFILIATION="homo sapiens.">
<P>
   Κύριε Πρόεδρε, πριν από λίγες ημέρες, στις 29 Ιουνίου, ήταν η 120ή επέτειος της γέννησης του Robert Schuman, ενός από τους ιδρυτές της ενωμένης Ευρώπης. Είναι ντροπή που η επέτειος αυτή πέρασε απαρατήρητη· είναι ντροπή, διότι δεν ξέρω πώς θα αισθανόταν αυτός ο αξιότιμος πολιτικός αν βρισκόταν ανάμεσά μας σήμερα και μπορούσε να δει το Ευρωπαϊκό Κοινοβούλιο να αφαιρεί ακόμη μια ασπίδα προστασίας του ανθρώπινου είδους από τα καταστροφικά βιοϊατρικά πειράματα.
<P>
Πρέπει να λέμε τα πράγματα με το όνομά τους. Η χρηματοδότηση πειραμάτων σε ανθρώπινα έμβρυα και εμβρυϊκά βλαστικά κύτταρα στο πλαίσιο του έβδομου προγράμματος πλαισίου, ενός προγράμματος, το οποίο είναι αναγκαίο για άλλους σκοπούς, δημιουργεί έναν επικίνδυνο χώρο δοκιμών για τον Τα ανθρώπινα έμβρυα δεν είναι αντικείμενα· είναι ανθρώπινα όντα στην αρχή της δημιουργίας τους, όπως εσείς, εγώ, όλοι μας. Πώς συνάδει αυτή η πρακτική με τον σεβασμό του Χάρτη των Θεμελιωδών Δικαιωμάτων, για παράδειγμα, ο οποίος αναφέρει στο άρθρο 1 ότι «η ανθρώπινη αξιοπρέπεια είναι απαραβίαστη. Πρέπει να είναι σεβαστή και να προστατεύεται»; Πώς συνάδει αυτή η πρακτική με την τήρηση της νομοθεσίας, η οποία είναι δεσμευτική σε πολλά κράτη μέλη της Ευρωπαϊκής Ένωσης, συμπεριλαμβανομένης της Πολωνίας; Πώς συνάδει αυτό με τον σεβασμό των θρησκευτικών πεποιθήσεων πολλών Ευρωπαίων; Για αυτόν τον λόγο, απευθύνω έκκληση για περισυλλογή και αναστολή της απόφασης. 
<SPEAKER ID="21" LANGUAGE="IT" NAME="Marta Vincenzi (PSE ). –" AFFILIATION="">
<P>
Σύμφωνα με το άρθρο 25 του κανονισμού (ΕΚ) αριθ. 178/ 2002, στα 14 μέλη που συγκροτούν το διοικητικό συμβούλιο πρέπει να συμπεριλαμβάνονται τέσσερα μέλη τα οποία πρέπει να έχουν –αναφέρω επί λέξει– «σχέση με οργανώσεις που εκπροσωπούν τους καταναλωτές και άλλα συμφέροντα στην τροφική αλυσίδα». Το άρθρο λέει «και» και όχι «ή», αλλά στην πράξη, διορίσθηκαν μόνο μέλη που εκπροσωπούν συμφέροντα. 
<SPEAKER ID="22" LANGUAGE="EN" NAME="Tunne Kelam (PPE-DE ). –" AFFILIATION="(Χειροκροτήματα από τη δεξιά πτέρυγα)">
<P>
   Κύριε Πρόεδρε, θα ήθελα και εγώ να αποτίσω φόρο τιμής στους πολωνούς πολίτες, οι οποίοι πριν από 50 χρόνια εξεγέρθηκαν στο Πόζναν για τη δική τους ελευθερία, αξιοπρέπεια και κοινωνική δικαιοσύνη εναντίον μιας κομουνιστικής δικτατορίας που επιβλήθηκε από τη Σοβιετική Ένωση. Το προσεχές φθινόπωρο συμπληρώνονται επίσης 50 χρόνια από την ουγγρική επανάσταση. Αυτές οι επέτειοι μάς θυμίζουν ένα έργο, το οποίο δεν έχει ολοκληρωθεί ακόμα: την αφομοίωση της ιστορικής κληρονομιάς μας, προκειμένου να συνενωθεί η αντίληψη των λαών για την ιστορία σε όλα τα μέρη της Ευρώπης.
<SPEAKER ID="23" LANGUAGE="NL" NAME="Koenraad Dillen (NI ). –" AFFILIATION="">
<P>
   Κύριε Πρόεδρε, κυρίες και κύριοι, τον περασμένο μήνα, πραγματοποιήσαμε μια συζήτηση με αφορμή τον τραγικό θάνατο ενός δίχρονου κοριτσιού και της μαλιανής γκουβερνάντας του στην Αμβέρσα, που άφησαν την τελευταία τους πνοή στα χέρια ενός δεκαοκτάχρονου πρώην τροφίμου ψυχιατρείου. Πριν από δέκα ημέρες, η πόλη μου, η Αμβέρσα συγκλονίστηκε για ακόμη μία φορά από ένα βάρβαρο και ρατσιστικό κρούσμα βίας, όταν μέρα μεσημέρι και ακριβώς στο κέντρο της πόλης έξι νεαροί μετανάστες μαχαίρωσαν μέχρι θανάτου έναν οδηγό τρένου, 53 ετών, μέσα σε δημόσιο λεωφορείο, διότι τόλμησε να τους ζητήσει να μην οχλαγωγούν. Το εν λόγω περιστατικό μού θυμίζει εκείνους τους δύο Γάλλους, τον Jean-Claude Irvoas και τον Jean-Jacques Le Chenadec, που έπεσαν θύματα λιντσαρίσματος κατά τη διάρκεια των περσινών ταραχών στα γαλλικά προάστια για παρόμοιους λόγους.
<SPEAKER ID="24" LANGUAGE="PL" NAME="Ryszard Czarnecki (NI ). –" AFFILIATION="">
<P>
   Κύριε Πρόεδρε, πριν από 18 μήνες, υπέγραψα και εγώ την απόφαση που υπέγραψαν περισσότεροι από 50 βουλευτές και καλούσε το Κοινοβούλιο να στηρίξει την έναρξη των ενταξιακών συνομιλιών με την Τουρκία. Ψήφισα επίσης στο Κοινοβούλιό μας να ανοίξουμε την πόρτα στην Άγκυρα. Είναι, επομένως, ακόμη πιο λυπηρό το γεγονός ότι σήμερα ο παγκόσμιος Τύπος αναφέρει άλλη μία απόπειρα κατά της ζωής ενός καθολικού ιερέα στην Τουρκία. Ο ιερέας τραυματίστηκε αλλά επέζησε μετά την επίθεση. Δυστυχώς, δεν πρόκειται για την πρώτη επίθεση εναντίον μη μουσουλμάνου κληρικού στην εν λόγω χώρα. Η προηγούμενη επίθεση είχε τραγική κατάληξη, καθότι ο ιερέας σκοτώθηκε. Προσωπικά, ανησυχώ για την αποτυχία της Τουρκίας να σεβαστεί τη θρησκευτική ελευθερία. Δεν είμαι ο μόνος που ανησυχεί. Αυτό καθιστά μακρύτερο τον δρόμο της Τουρκίας προς την απόκτηση της ιδιότητας του μέλους της Ευρωπαϊκής Ένωσης. Το πιστεύουν ακόμη και υποστηρικτές της Τουρκίας, όπως εγώ, που τάσσονται υπέρ της διεύρυνσης των δομών της Ευρωπαϊκής Ένωσης, ώστε να συμπεριληφθεί η εν λόγω χώρα. 
<SPEAKER ID="25" LANGUAGE="" NAME="Ρόδη Κράτσα-Τσαγκαροπούλου (PPE-DE ). –" AFFILIATION="">
<SPEAKER ID="26" LANGUAGE="ES" NAME="Maria Badia i Cutchet (PSE ). –" AFFILIATION="">
<P>
Ελπίζω ότι οι επιστολές από τους προέδρους των κοινοβουλίων της Καταλονίας και της Γαλικίας, οι οποίες έχουν αποσταλεί στην Προεδρία, θα συμβάλουν ώστε να κερδηθεί ο σεβασμός και η υποστήριξη εκείνων που έχουν αντιτεθεί σε αυτό που θα αποτελούσε ένα μεγάλο βήμα προς τα εμπρός φέρνοντας περισσότερους από 11 εκατ. ομιλούντες αυτών των γλωσσών πιο κοντά στην Ευρωπαϊκή Ένωση.
<SPEAKER ID="27" LANGUAGE="" NAME="Πρόεδρος." AFFILIATION="">
<P>
   Σας ευχαριστούμε πολύ, κυρία Badia. Σας ευχαριστώ που με ενημερώσατε για την ύπαρξη επιστολών από τους προέδρους των κοινοβουλίων της Καταλονίας και της Γαλικίας, οι οποίες δεν είναι προγραμματισμένες να εξεταστούν στο Προεδρείο σήμερα. Οι υπηρεσίες του Κοινοβουλίου θα εξακριβώσουν αν αυτές οι επιστολές έχουν φτάσει ή αν βρίσκονται ακόμη καθ’ οδόν προς εμάς. 
<SPEAKER ID="28" LANGUAGE="PT" NAME="Pedro Guerreiro (GUE/NGL ). –" AFFILIATION="">
<P>
   Θα ήθελα να καλωσορίσω στην παρούσα συνεδρίαση της Ολομέλειας τους εργαζόμενους στην εταιρεία Opel General Motors στην περιοχή Azambuja της Πορτογαλίας, οι οποίοι αγωνίζονται επί του παρόντος για τις θέσεις εργασίας τους και για το μέλλον της εταιρείας, δεδομένης της ενδεχόμενης μεταφοράς της παραγωγής στο εξωτερικό. Αν αυτό το ενδεχόμενο πραγματοποιηθεί, χιλιάδες θέσεις εργασίας θα χαθούν και ο κοινωνικός και οικονομικός αντίκτυπος θα είναι καταστροφικός.
<SPEAKER ID="29" LANGUAGE="FR" NAME="Csaba Sándor Tabajdi (PSE ). –" AFFILIATION="">
<P>
   Κύριε Πρόεδρε, θέλω να επιστήσω την προσοχή σας σε μία άλλη περίπτωση διάκρισης που παρουσιάστηκε πρόσφατα. Συνάδελφός μου ενοικίασε στις Βρυξέλλες ένα αυτοκίνητο από την εταιρεία Europcar, για να μεταβεί στο Στρασβούργο. Ο πράκτορας της εταιρείας ενοικιάσεως τού εξήγησε ότι το αυτοκίνητο δεν μπορούσε να χρησιμοποιηθεί στις χώρες της Ανατολικής Ευρώπης και υπέδειξε τις απαγορευμένες περιοχές. Το θεώρησα πολύ περίεργο διότι η Europcar λειτουργεί σε όλα τα νέα κράτη μέλη. Πώς είναι δυνατόν;
<SPEAKER ID="30" LANGUAGE="" NAME="Πρόεδρος." AFFILIATION="">
<P>
Είμαι σίγουρος ότι ο κ. McCreevy θα το έχει λάβει σοβαρά υπόψη. 
<SPEAKER ID="31" LANGUAGE="IT" NAME="Giusto Catania (GUE/NGL ). –" AFFILIATION="El Mundo">
<P>
   Κύριε Πρόεδρε, κυρίες και κύριοι, θα ήθελα να μιλήσω για ένα σοβαρό γεγονός που συνέβη πριν από λίγες μόλις ώρες: 18 μετανάστες πνίγηκαν κατευθυνόμενοι προς τις Κανάριες Νήσους και άλλοι δύο βρέθηκαν νεκροί σήμερα το πρωί στο τείχος της Μελίγια, μεταξύ Μαρόκου και Ισπανίας.
<SPEAKER ID="32" LANGUAGE="PL" NAME="Bogdan Golik (PSE ). –" AFFILIATION="Westbud">
<P>
Θα σας δώσω μόνο ένα παράδειγμα. Η εταιρεία , η οποία λειτουργεί στη γερμανική αγορά εδώ και 16 έτη, κατά τη διάρκεια των τελευταίων εβδομάδων επιθεωρήθηκε από 250 λειτουργούς. Η γερμανική εφημερίδα δημοσίευσε πρωτοσέλιδο με τη φωτογραφία ενός πολωνού εργάτη, ο οποίος είναι στημένος με τα χέρια ψηλά σε έναν τοίχο και υποβάλλεται σε έλεγχο από τους εφοριακούς και οικονομικούς υπαλλήλους. Η εταιρεία λειτουργεί εδώ και 16 έτη. Οι ηλεκτρονικοί υπολογιστές της εταιρείας κατασχέθηκαν, καθώς και ένα ποσό της τάξης των 1,2 εκατομμυρίων ευρώ. Πώς μπορούν να λειτουργήσουν οι εν λόγω οι εταιρείες στην Ευρωπαϊκή Ένωση; 
<SPEAKER ID="33" LANGUAGE="" NAME="Bairbre de Brún (GUE/NGL ). –" AFFILIATION="(Η ομιλήτρια μίλησε στα ιρλανδικά)">
<P>
Η ιρλανδική ειρηνευτική διαδικασία βρίσκεται σε κρίσιμο σημείο. Οι κυβερνήσεις της Ιρλανδίας και της Βρετανίας έχουν ορίσει την 24η Νοεμβρίου 2006 ως ορόσημο για την επίτευξη συμφωνίας ανάμεσα στα πολιτικά κόμματα. Ωστόσο, το Δημοκρατικό Ενωτικό Κόμμα του Ian Paisley δεν έχει επιδείξει ενδιαφέρον όσον αφορά τον επιμερισμό των εξουσιών ή την πρόοδο επί του ζητήματος, ενώ επετράπη και από τις δύο κυβερνήσεις η παρακώλυση της προόδου.
<P>
Οι κυβερνήσεις της Ιρλανδίας και της Βρετανίας πρέπει να δράσουν, προκειμένου να προωθήσουν την πλήρη εφαρμογή της Συμφωνίας της Μεγάλης Παρασκευής του 1998, η οποία είναι διεθνής συνθήκη. Προτρέπω τη φινλανδική Προεδρία να παρακινήσει όλους τους εμπλεκόμενους να σημειώσουν πρόοδο και ζητώ από το Κοινοβούλιο και τον Πρόεδρο να συνταχθούν με αυτήν την έκκληση. Χωρίς την ανάλογη πρόοδο, υπάρχει κίνδυνος η ειρηνευτική διαδικασία να μην προχωρήσει περαιτέρω. 
<SPEAKER ID="34" LANGUAGE="EN" NAME="Siiri Oviir (ALDE ). –" AFFILIATION="">
<P>
   Κύριε Πρόεδρε, στη γραπτή δήλωσή του, ο κομουνιστής Daniel Strož κατηγορεί τους Εσθονούς για μαζικές εκτελέσεις Εβραίων κατά τη διάρκεια του Δευτέρου Παγκοσμίου Πολέμου. Πρόκειται για δριμύ ψέμα, το οποίο είναι εντελώς ανυπόστατο. Αντιθέτως, οι Εβραίοι έζησαν δίπλα δίπλα με τους Εσθονούς, σαν μία οικογένεια, για αιώνες. Το 1925, η Εσθονία είχε κιόλας εγκρίνει μια πράξη περί πολιτιστικής αυτονομίας για τις εθνοτικές μειονότητες. Ήταν ένα ασυνήθιστο γεγονός για ολόκληρο τον κόσμο την εποχή εκείνη και οι Εβραίοι συμπεριέλαβαν το κράτος μας στη χρυσή τους βίβλο.
<P>
Κατά τη διάρκεια του Δευτέρου Παγκοσμίου Πολέμου, οι Εσθονοί βοήθησαν και διέσωσαν Εβραίους, και σε ανάμνηση αυτού έχει φυτευτεί ένα δέντρο ευγνωμοσύνης στο πάρκο Yad Vashem στην Ιερουσαλήμ. Η Εσθονία ήταν η μοναδική κατεχόμενη χώρα όπου τα προγράμματα πρόκλησης δεν είχαν επιτυχία. Δεν γνωρίζω με ποιο κίνητρο δημοσίευσε τη δήλωση αυτή ο Daniel Strož. Ήταν άραγε απερισκεψία ή κάτι άλλο; Δεν έχει σημασία. 
<SPEAKER ID="35" LANGUAGE="PL" NAME="Dariusz Maciej Grabowski (IND/DEM ). –" AFFILIATION="">
<P>
   Κύριε Πρόεδρε, η αυτοκινητοβιομηχανία στη Βαρσοβία, η οποία, έως το 2000, βρισκόταν υπό την ιδιοκτησία της κορεατικής εταιρείας Daewoo, κατάφερε να αποφύγει την πτώχευση, αποπλήρωσε το 92% των οφειλών της και μείωσε κατά δύο τρίτα τις θέσεις απασχόλησης χάρη στην αποφασιστικότητα της διοίκησης και του προσωπικού της. Η βιομηχανία ζήτησε από την πολωνική κυβέρνηση να της χορηγήσει δάνειο στο πλαίσιο του σχεδίου αναδιάρθρωσης. Προκειμένου να λάβει το εν λόγω δάνειο χρειάζεται να υποβάλει σύσταση η Επίτροπος Ανταγωνισμού της ΕΕ. Η βιομηχανία έχει συνάψει πολύτιμα μακροπρόθεσμα συμβόλαια, γεγονός το οποίο συνεπάγεται ότι λογικά δεν θα έπρεπε να συναντήσει εμπόδια όσον αφορά την έγκριση του δανείου. Ωστόσο, κατόπιν συνάντησης με τον πολωνό υπουργό Οικονομικών στις Βρυξέλλες, τα μέσα ενημέρωσης αναφέρουν ότι η Επίτροπος Ανταγωνισμού εξετάζει το ενδεχόμενο να αρνηθεί να υποβάλει σύσταση για τη χορήγηση του δανείου. Αυτό θα ζημιώσει το εργοστάσιο και θα ισοδυναμεί με απόπειρα να οδηγηθεί σε πτώχευση και κυρίως, θα έχει επιβλαβείς επιπτώσεις για τον θεμιτό ανταγωνισμό στην Ευρωπαϊκή Ένωση.
<SPEAKER ID="36" LANGUAGE="" NAME="Πρόεδρος." AFFILIATION="">
<SPEAKER ID="37" LANGUAGE="" NAME="Πρόεδρος." AFFILIATION="">
<P>
   Η ημερήσια διάταξη προβλέπει τη συζήτηση της ενδιάμεσης έκθεσης (A6-0221/2006) της κ. Wallis, εξ ονόματος της εξεταστικής επιτροπής για την οικονομική κρίση της εταιρείας Equitable Life Assurance Society, σχετικά με την οικονομική κρίση της εταιρείας Equitable Life Assurance Society (2006/2026(INI)). 
<SPEAKER ID="38" LANGUAGE="EN" NAME="Diana Wallis (ALDE )," AFFILIATION="εισηγήτρια">
<SPEAKER ID="39" LANGUAGE="" NAME="" AFFILIATION="Αντιπροέδρου">
<SPEAKER ID="40" LANGUAGE="EN" NAME="Charlie McCreevy," AFFILIATION="μέλος της Επιτροπής">
<P>
   . Κύριε Πρόεδρε, θα ήθελα να απονείμω τα εύσημα για το εξαίρετο έργο που επιτέλεσε η εξεταστική επιτροπή για την υπόθεση της εταιρείας Equitable Life υπό την ηγεσία της κ. McGuinness και της εισηγήτριας κ. Wallis.
<P>
Η υπόθεση της Equitable Life έχει προκαλέσει μεγάλη απόγνωση και οικονομικές απώλειες σε πολλούς πολίτες, και πρέπει να αντλήσουμε τα κατάλληλα διδάγματα για το μέλλον. Σε αυτό το πλαίσιο, το υπό εξέλιξη ασφαλιστικό σχέδιό μας Solvency II έχει ως στόχο να συμβάλει στην οικονομική ενίσχυση όλων των ασφαλιστικών επιχειρήσεων στην ΕΕ. Στόχος του Solvency II είναι να ενισχύσει την προστασία των ασφαλισμένων και να εξετάσει και να ενισχύσει τους κανονισμούς και την εποπτεία της ΕΕ στον τομέα της ασφάλισης. Θα καθιερωθούν υπολογισμοί με βάση την αξιολόγηση κινδύνων των προϋποθέσεων φερεγγυότητας των ασφαλιστικών επιχειρήσεων. Σύμφωνα με το Solvency II, θα εναρμονιστεί ο υπολογισμός των ασφαλιστικών υποχρεώσεων και θα καλλιεργηθεί η σύγκλιση των εποπτικών πρακτικών.
<SPEAKER ID="41" LANGUAGE="EN" NAME="Robert Atkins," AFFILIATION="εξ ονόματος της Ομάδας PPE-DE">
<P>
   . Κύριε Πρόεδρε, αισθάνομαι μάλλον σαν αγκάθι ανάμεσα σε δύο τριαντάφυλλα: την κ. Wallis, που μίλησε τόσο καλά σήμερα ως εισηγήτρια, και την ικανή και γοητευτική κ. McGuinness, την πρόεδρο της επιτροπής μας. Αυτό σημαίνει ότι συχνά νιώθω σαν αιχμάλωτος ανάμεσα στις δύο, όμως το έργο που έχουν επιτελέσει είναι εξαιρετικό, και αυτά για τα οποία μίλησε η κ. Wallis σήμερα αποδεικνύουν αυτόν τον ισχυρισμό.
<P>
Η Επιτροπή πρέπει να επιληφθεί του θέματος. Συνεχίζουμε την έρευνά μας, αλλά δεν έχουμε κάποιο μαγικό ραβδί για να επαναφέρουμε τις περιουσίες των θιγέντων κατόχων ασφαλιστηρίων συμβολαίων. Όπως είπε η κ. Wallis, πρέπει να κλείσουμε τα κενά, να διδαχτούμε από όσα συνέβησαν και να βελτιώσουμε τη θέση την επόμενη φορά, ιδίως εφόσον σχετίζεται με τις δραστηριότητες της Επιτροπής. 
<SPEAKER ID="42" LANGUAGE="EN" NAME="Proinsias De Rossa," AFFILIATION="εξ ονόματος της Ομάδας PSE">
<P>
   . Κύριε Πρόεδρε, χαιρετίζω την αποψινή συζήτηση σχετικά με την ενδιάμεση έκθεση της κ. Wallis, η οποία εγκρίθηκε ευρέως με συναίνεση στο πλαίσιο της εξεταστικής επιτροπής.
<P>
Μία από τις ασυνήθιστες πτυχές αυτού του ζητήματος είναι το γεγονός ότι εκείνοι που δεν προέρχονται από το Ηνωμένο Βασίλειο και αγόρασαν ασφαλιστήρια συμβόλαια από την Equitable Life το έπραξαν πιστεύοντας ότι βρίσκονταν υπό την προστασία της Ευρωπαϊκής Ένωσης και ότι οι ρυθμιστικές αρχές στη χώρα τους θα τους προστάτευαν. Ύστερα, πριν από μερικά χρόνια, ανακάλυψαν ότι, στην πραγματικότητα, δεν έχουν καμία απολύτως προστασία. Όταν οι 8 300 επενδυτές στην Ιρλανδία, οι οποίοι αποταμίευαν χρήματα για τις συντάξεις τους, και περίπου 4 000 αντίστοιχοι επενδυτές στη Γερμανία απευθύνθηκαν στις αντίστοιχες ρυθμιστικές αρχές τους, οι τελευταίες τους παρέπεμψαν στη ρυθμιστική αρχή του Ηνωμένου Βασιλείου. Δεν περίμεναν τέτοια αντιμετώπιση αυτοί οι άνθρωποι.
<P>
Ο Επίτροπος και άλλοι είπαν ότι είναι πολύ νωρίς ακόμα για να συναγάγουμε συμπεράσματα. Ωστόσο, ένα από τα συμπεράσματα στα οποία κατέληξα είναι ότι πρέπει να εξετάσουμε προσεκτικά τον τρόπο με τον οποίο ρυθμίζονται οι χρηματοπιστωτικές υπηρεσίες, καθώς θα φαινόταν ότι αναμένουμε από μία ρυθμιστική αρχή να επιτελεί δύο λειτουργίες που σαφώς διαφέρουν. Η μία είναι να προστατεύει τη σταθερότητα της αγοράς χρηματοπιστωτικών υπηρεσιών και η άλλη να προστατεύει τα συμφέροντα του επενδυτή. Ως έναν βαθμό, αυτό μπορεί να είναι εφικτό, διότι σαφέστατα κάποιος που επενδύει σε συνταξιοδοτικά ταμεία ενδιαφέρεται για τη σταθερότητα της αγοράς. Ωστόσο, στο κρίσιμο σημείο –όταν ένα δημόσιο ταμείο έλθει αντιμέτωπο με διεκδικήσεις υψηλών αποζημιώσεων– η ρυθμιστική αρχή προστατεύει την αγορά ή τον επενδυτή; Στην προκειμένη περίπτωση, το Υπουργείο Οικονομικών του Ηνωμένου Βασιλείου ήταν άμεσα υπεύθυνο για τη ρύθμιση της Equitable Life και θα έπρεπε να αντιμετωπίσει αξιώσεις δισεκατομμυρίων λιρών Αγγλίας εάν είχε διαπιστώσει ότι η Equitable Life έπρεπε να κλείσει. Δεν επέλεξε να κάνει κάτι τέτοιο. Υποστηρίζω ότι στο Solvency II πρέπει να εξετάσουμε προσεκτικά τις αρμοδιότητες των ρυθμιστικών αρχών και να διαχωρίσουμε αυτές τις δύο λειτουργίες. 
<SPEAKER ID="43" LANGUAGE="EN" NAME="Paul van Buitenen," AFFILIATION="εξ ονόματος της Ομάδας Verts/ALE">
<P>
   . Κύριε Πρόεδρε, καταρχάς θα ήθελα ευχαριστήσω την κ. Wallis για την έκθεσή της. Συμφωνώ ότι είναι πολύ νωρίς να συναγάγουμε συμπεράσματα· ωστόσο, θα ήθελα να κάνω μερικές παρατηρήσεις.
<P>
Οι αρχές του Ηνωμένου Βασιλείου υπογράμμισαν σθεναρά ότι η Equitable Life δεν είχε ποτέ οποιαδήποτε προβλήματα φερεγγυότητας και πάντα συμμορφωνόταν με το δίκαιο της ΕΕ. Οι εν λόγω αρχές επεσήμαναν επίσης ότι υπάρχουν πολλοί, διαφορετικοί τρόποι αποτίμησης των ασφαλιστικών εταιρειών. Εάν υπάρχουν αρκετοί τρόποι υπολογισμού της φερεγγυότητας, πώς είναι δυνατόν να γίνει μια σωστή ανάλυση;
<P>
Αμφιβάλλω για το κατά πόσον συνέβη κάτι τέτοιο. Το γεγονός ότι οι αρχές του Ηνωμένου Βασιλείου πάντα θεωρούσαν την Equitable Life φερέγγυα είχε επίσης επιπτώσεις σε πελάτες και αρχές σε άλλα κράτη μέλη. Φαίνεται ότι τόσο οι πελάτες, όσο και οι αρχές στην Ιρλανδία και τη Γερμανία έμειναν έκπληκτοι όταν ξέσπασε η κρίση.
<SPEAKER ID="44" LANGUAGE="PL" NAME="Marcin Libicki," AFFILIATION="εξ ονόματος της Ομάδας UEN">
<P>
   . Κύριε Πρόεδρε, καταρχάς θα ήθελα να συγχαρώ την κ. Wallis, η οποία είναι πολύ έμπειρη δικηγόρος και εξαιρετική εισηγήτρια. Μας παρουσιάστηκε μία ολόκληρη σειρά εκθέσεων που ετοιμάστηκαν από την κ. Wallis και οι οποίες χαρακτηρίζονταν από μία απόλυτα ακριβή νομική γλώσσα και μία εξαιρετικά σαφή περιγραφή των γεγονότων. Η κ. Wallis είναι επίσης μέλος της Επιτροπής Αναφορών. Έχω την τιμή και τη χαρά να συνεργάζομαι μαζί της στην εν λόγω επιτροπή και πάντα εκτιμούσα ιδιαίτερα το έργο της. Αυτό ισχύει και για την έκθεση που συζητούμε σήμερα.
<P>
Η υπόθεση της Equitable Life παρουσιάστηκε πρώτα στην Επιτροπή Αναφορών. Η επιτροπή είναι ιδιαίτερα ικανοποιημένη που η υπόθεση αποτελεί αντικείμενο συζήτησης σε μια συνεδρίαση της Ολομέλειας του Ευρωπαϊκού Κοινοβουλίου.
<P>
Τα ζητήματα που αφορούν την ασφάλιση είναι εξαιρετικά ευαίσθητα. Θυμόμαστε όλοι καλά την υπόθεση που εξετάσαμε πρόσφατα και αφορούσε την εταιρεία Lloyds. Πρόκειται για υποθέσεις, οι οποίες έχουν δυσμενείς επιπτώσεις για μεγάλο αριθμό ανθρώπων, στην προκειμένη περίπτωση για πολλές χιλιάδες ανθρώπων που εμπιστεύτηκαν το μέλλον τους στην ασφαλιστική εταιρεία Equitable Life. Μόλις μπήκαν στην τρίτη ηλικία, ανακάλυψαν ότι έμειναν χωρίς πόρους και ότι μια μεγάλη αδικία διαπράχθηκε σε βάρος τους. Πρέπει να εξετάσουμε πολύ προσεκτικά το ζήτημα, αλλά υπάρχει ακόμη ένα ζήτημα όσον αφορά την υπόθεση και αυτό είναι η αποτελεσματικότητα των ενεργειών μας. Η κ. Wallis πολύ εύστοχα είπε ότι το ζήτημα δεν είναι απλά η εφαρμογή ή η έγκριση της οδηγίας αλλά η εφαρμογή της οδηγίας και η ενθάρρυνση της ανάμιξης όλων όσων επηρεάζονται από την οδηγία.
<P>
Εκεί έγκειται το πρόβλημα που αντιμετωπίζουμε συχνά, ότι δηλαδή οι αποφάσεις του Ευρωπαϊκού Κοινοβουλίου, καθώς και άλλων ευρωπαϊκών οργάνων ορισμένες φορές δεν είναι τόσο αποτελεσματικές όσο θα έπρεπε. Όταν το Κοινοβούλιο υιοθετεί μια συγκεκριμένη θέση, θα πρέπει να είναι σημαντική για μας η πλήρης επιβολή της (επί του παρόντος έχω κατά νου τις υποθέσεις που αφορούν ασφαλιστικές εταιρείες και συγκεκριμένα την υπόθεση της Equitable Life), ώστε το αποτέλεσμα να μην είναι απλώς άλλη μία απόφαση ή άλλο ένα ψήφισμα του Κοινοβουλίου. Το αποτέλεσμα πρέπει να είναι η αποκατάσταση της ζημίας που υπέστη ένας μεγάλος αριθμός ανθρώπων, και η αποτελεσματικότητα του έργου μας στο εν λόγω ζήτημα είναι εξαιρετικά σημαντική.
<P>
Η κ. Wallis στην έκθεσή της πρότεινε στο Κοινοβούλιό μας να αντιμετωπίσει το ζήτημα και να υιοθετήσει μια θέση, η οποία θα διευκολύνει το έργο της επιτροπής στο μέλλον. Απευθύνω θερμή έκκληση, ώστε όλες οι προτάσεις που υποβάλλει η κ. Wallis στην έκθεσή της εξ ονόματος της εξεταστικής επιτροπής να τύχουν της στήριξης του Κοινοβουλίου.
<P>
Συγχαίρω την κ. Wallis και ευελπιστώ ότι θα εξευρεθεί μια ικανοποιητική λύση για αυτό το πρόβλημα, καθώς και για τους ανθρώπους που υπέστησαν πλήγματα ως αποτέλεσμα της υπόθεσης Equitable Life. 
<SPEAKER ID="45" LANGUAGE="" NAME="Ashley Mote (NI ). –" AFFILIATION="(ΕΝ)">
<P>
Θα ήθελα να υπογραμμίσω ένα ή δύο πράγματα που ειπώθηκαν και να τα εξετάσω από μία ελαφρώς διαφορετική οπτική γωνία. Υπάρχουν αρκετά πρακτικά ζητήματα, τα οποία έθιξε η κ. Wallis, όπως και ο σερ Robert Atkins. Γεγονός είναι ότι είχαμε πολλούς πιθανούς μάρτυρες στον κατάλογό μας· ακούσαμε λίγους, ενώ υπάρχουν πολλοί ακόμα τους οποίους πρέπει να ακούσουμε εάν μπορέσουμε. Μεταξύ αυτών, συγκαταλέγονται πολλοί από τους πιο σημαντικούς μάρτυρες.
<P>
Για να σας δώσω ένα παράδειγμα για το τι εννοώ, η βρετανική κυβέρνηση εμφανίστηκε μαζικά. Ένας εκπρόσωπος του Υπουργείου Οικονομικών, η Αρχή Χρηματοπιστωτικών Υπηρεσιών και η κρατική αναλογιστική υπηρεσία κατέφθασαν όλοι μαζί, έχοντας προετοιμάσει τον ρόλο τους άπειρες φορές. Ήρθαν ομαδικά, στάθηκαν μαζί και δεν μπορέσαμε να τους χωρίσουμε ή να εξακριβώσουμε γεγονότα, διότι είχαν έρθει για να μην παραδεχτούν τίποτα και να μην αναγνωρίσουν τίποτα. Ακόμα και οι απαντήσεις τους σε συγκεκριμένες ερωτήσεις ήταν διφορούμενες. Για να σας δώσω ένα χαρακτηριστικό παράδειγμα, αρνήθηκαν ότι η κυβέρνηση ή η αντίστοιχη υπηρεσία γνώριζαν τα προβλήματα με την Equitable Life δέκα χρόνια πριν το μάθουμε εμείς – ενώ έχουμε αποδείξεις ότι τα γνώριζαν.
<P>
Όσον αφορά την κοινή διαχείριση, ένα θέμα που αναφέρθηκε από άλλους, μου φαίνεται ότι σε αυτήν την περίπτωση η κοινή διαχείριση αποδεικνύεται ότι δεν είναι καν διαχείριση. Οι Ιρλανδοί σκέφτηκαν ότι η βρετανική κυβέρνηση επόπτευε την Equitable Life. Εάν όντως την έλεγχε, δεν έλεγε τίποτα. Συνεπώς, οι Ιρλανδοί παρέμειναν στην άγνοια.
<SPEAKER ID="46" LANGUAGE="EN" NAME="Mairead McGuinness (PPE-DE ). –" AFFILIATION="θα">
<P>
   Κύριε Πρόεδρε, ως προεδρεύουσα της εξεταστικής επιτροπής μπορώ να διαβεβαιώσω τον κ. Mote ότι οι μάρτυρες που δεν απάντησαν επιστρέψουν – το εγγυόμαστε αυτό! Ζητώ από τα μέλη της επιτροπής να ακονίσουν τις ανακριτικές δεξιότητές τους, και θα λάβουμε απαντήσεις, διότι αυτό αποτελεί προτεραιότητα. Θα έλεγα στον γλαφυρό φίλο μου, σερ Robert Atkins, ότι, αν και παρομοίασε εμένα και την εισηγήτρια με τριαντάφυλλα, μάλλον αγκάθια σκοπεύουμε να γίνουμε στα πλευρά του συστήματος, διότι εδώ υπάρχει κάτι φαύλο. Πολλοί άνθρωποι υπέστησαν μεγάλο πλήγμα και το σύστημα τους απογοήτευσε.
<P>
Ακούσαμε από όλους τους αναφέροντες τις καταστροφές που υπέστησαν κάποια άτομα. Συμφωνώ με την εισηγήτρια ότι αυτή η ενδιάμεση έκθεση είναι περισσότερο ένας αντιπερισπασμός, αλλά σημαντικός παρόλα αυτά, καθώς θα αφυπνίσει τα μέλη αυτού του Σώματος σχετικά με τη σημασία της λεπτομέρειας. Ψηφίζουμε εδώ, πηγαίνουμε στα σπίτια μας και ξεχνάμε ότι σε μερικά χρόνια οι ψηφοφορίες που πραγματοποιούμε εδώ εφαρμόζονται στα κράτη μέλη. Μερικές φορές κάνουμε λάθη ως νομοθέτες, και νομίζω ότι η Equitable Life μπορεί να το αποδείξει αυτό.
<P>
Κατά την άποψή μου, υπάρχει ένα βασικό ερώτημα το οποίο πρέπει να απαντηθεί. Μερικοί λένε ότι γνωρίζουν την απάντηση, αλλά εγώ δεν έχω καταλήξει σε κάποιο συμπέρασμα. Ποιοι γνώριζαν για τις δυσκολίες που αντιμετώπισε η Equitable Life και πότε; Ειδοποιήθηκαν κάποιοι άλλοι; Με άλλα λόγια, ενημερώθηκαν όσο το δυνατόν γρηγορότερα οι ρυθμιστικές αρχές των κρατών μελών σε άλλες χώρες; Δεν ισχύει ότι οι οδηγίες, όπως εφαρμόζονται, δεν θα επέτρεπαν σε μια ρυθμιστική αρχή να αποκαλύψει εμπιστευτικές πληροφορίες που μπορούν να αποτρέψουν έναν ασφαλισμένο από το να επενδύσει σε εταιρείες με προβλήματα, όπως η Equitable; Αυτό είναι ένα βασικό ερώτημα.
<P>
Εκτός από το έργο που επιτελούμε σήμερα, δεν υπάρχει αμφιβολία για το ότι η Equitable έχει αφήσει μια πικρή γεύση στους χαμένους και άλλους που βλέπουν τα γεγονότα να εκτυλίσσονται και δεν ωφελεί να βοηθάμε εκείνους που προσπαθούν να ενθαρρύνουν τους πολίτες να επενδύσουν σε συντάξεις. Αυτά που θα ανακαλύψουμε από την έρευνά μας αποτελούν το κλειδί για το μέλλον. Όλοι μάς λένε ότι με το πρόγραμμα Solvency II η ζωή θα είναι υπέροχη στο μέλλον, αλλά δεν θα είναι αν δεν διορθώσουμε τους κανονισμούς.
<SPEAKER ID="47" LANGUAGE="DE" NAME="Harald Ettl (PSE ). –" AFFILIATION="">
<P>
   Κύριε Πρόεδρε, καταρχάς, επιτρέψτε μου να πω ότι χαιρετίζω την έκθεση της κ. Wallis. Οι έρευνες για την εταιρεία Equitable Life Assurance Society γίνονται όλο και πιο εξαντλητικές και όσο πιο βαθιά ερευνούμε τόσο περισσότερο είμαστε υποχρεωμένοι να αναγνωρίσουμε πόσο μπερδεμένα είναι όντως τα γεγονότα που εξετάζουμε στην παρούσα φάση και πόσο πολύ λάθος εξελίχθηκαν στην πράξη σε όλα τα επίπεδα.
<P>
Η εξεταστική επιτροπή έχει σαφείς αρμοδιότητες να ζητεί έγγραφα, να καλεί και να ανακρίνει μάρτυρες, αλλά έχει επίσης την αξίωση να απαντώνται οι ερωτήσεις της. Ωστόσο, οι απαντήσεις που δίνονται από ανθρώπους που κατέχουν θέσεις ευθύνης στις ακροάσεις της εξεταστικής επιτροπής πόρρω απέχουν από το να θεωρηθούν ικανοποιητικές. Για την ακρίβεια, αυτό ισχύει για τις απαντήσεις που δίνονται τόσο από τη βρετανική αρχή χρηματοπιστωτικών υπηρεσιών όσο και από την Επιτροπή. Είναι γεγονός ότι, στην περίπτωση της εταιρείας Equitable Life Assurance Society, κανείς δεν αισθάνεται υπεύθυνος ή κανείς δεν θέλει να αναλάβει τις ευθύνες του, και έτσι οι κάτοχοι ασφαλιστηρίων συμβολαίων έχουν μείνει ξεκρέμαστοι.
<P>
Φανταστείτε κατόχους ασφαλιστηρίων στην Κολωνία ή στο Galway να προσπαθούν μάταια να λάβουν πληροφορίες. Κρατούνται σκοπίμως σε αναμονή από μήνα σε μήνα. Εάν φτάσουμε στο σημείο ακόμα και μία εξεταστική επιτροπή να εξαπατάται με πολιτικά ορθές και νομικά ασφαλείς απαντήσεις, πόσο χειρότερα πρέπει να είναι για τη γυναίκα στην Κολωνία ή για τον άνδρα στο Galway, που ως κάτοχοι ασφαλιστηρίων συμβολαίων θίγονται προσωπικά, που τα χρήματά τους διακυβεύονται, που ενδεχομένως πλησιάζουν την ηλικία συνταξιοδότησης και πρέπει τώρα να παλέψουν για τη σύνταξή τους.
<P>
Υπάρχουν δύο πράγματα που μπορούμε και πρέπει να κάνουμε: πρώτον, πρέπει να αξιοποιήσουμε κατά τον καλύτερο δυνατό τρόπο την εντολή που μας δόθηκε στην εξεταστική επιτροπή για να ενισχύσουμε τη διαφάνεια ούτως, ώστε να καταδειχθεί επιτέλους στους ασφαλισμένους πού έγκεινται τα λάθη και οι αδυναμίες. Δεύτερον, όλοι μας, και ειδικά η Επιτροπή Οικονομικών και Νομισματικών Θεμάτων, πρέπει να προσπαθήσουμε να διασφαλίσουμε ότι το σχέδιο Solvency II θα παράσχει μεγαλύτερη ασφάλεια στο μέλλον σε όλους τους ενδιαφερόμενους ούτως, ώστε να μην χρειαζόμαστε πλέον μια εξεταστική επιτροπή για να ανακαλύψουμε εάν το λάθος έγκειται στην ευρωπαϊκή νομοθεσία, στον τρόπο που αυτή μεταφέρθηκε από κάποιο κράτος μέλος ή στην κακοδιαχείριση μιας επιχείρησης. 
<SPEAKER ID="48" LANGUAGE="EN" NAME="Seán Ó Neachtain (UEN ). –" AFFILIATION="">
<P>
   Κύριε Πρόεδρε, η έκθεση την οποία συζητάμε σήμερα εδώ είναι πράγματι μια ενδιάμεση έκθεση σχετικά με την κατάρρευση της εταιρείας Equitable Life Assurance Society στη Βρετανία. Λόγω της ιδιαίτερα τεχνικής φύσης των ερευνών του Ευρωπαϊκού Κοινοβουλίου για το συγκεκριμένο ζήτημα, αυτή η εξεταστική επιτροπή θα χρειαστεί πολύ περισσότερο χρόνο για να ολοκληρώσει το έργο της. Πρόκειται για μια πολύ σοβαρή υπόθεση για το Ευρωπαϊκό Κοινοβούλιο. Θα πρέπει να θυμόμαστε ότι μόνον από την πλευρά της Ιρλανδίας, περισσότεροι από 6 500 ιρλανδοί πολίτες έχασαν τις συνταξιοδοτικές επενδύσεις τους, είτε εξ ολοκλήρου, είτε εν μέρει, εξαιτίας της κατάρρευσης της Equitable Life Assurance Society.
<P>
Τη σήμερον ημέρα, ενώ υπάρχει τόση πολλή ρύθμιση από την ΕΕ σχετικά με τη διαχείριση των χρηματοπιστωτικών επενδύσεων, αυτή είναι απλά μια ανεπίτρεπτη και απαράδεκτη κατάσταση. Δεν είναι ότι οι Ιρλανδοί παρέμειναν στην άγνοια, όπως είπε ο κ. Mote: είχαν διαφορετική μεταχείριση. Λέω ότι είναι ανεπίτρεπτο και απαράδεκτο για οποιαδήποτε εταιρεία, είτε είναι χρηματοπιστωτική είτε όχι, να αντιμετωπίζει τους ασφαλισμένους της με διαφορετικό τρόπο. Θα πρέπει να έχουν την ίδια μεταχείριση, ανεξάρτητα από το εάν είναι Βρετανοί, Ιρλανδοί ή Γερμανοί.
<P>
Η επιτροπή έχει ήδη καλέσει αρκετούς βασικούς μάρτυρες στο Ευρωπαϊκό Κοινοβούλιο, μεταξύ αυτών και από τις ακόλουθες κατηγορίες: ομάδες συνταξιούχων, την Ομάδα Δράσης Μελών της Equitable Life, βρετανούς και ιρλανδούς κατόχους ασφαλιστηρίων συμβολαίων, εκπροσώπους της εταιρείας Equitable Life Assurance, καθώς και εκπροσώπους της Διεύθυνσης Οικονομικών Υποθέσεων της Ευρωπαϊκής Επιτροπής. Η επιτροπή πρόκειται να καλέσει περισσότερους μάρτυρες, προκειμένου να φθάσει στην ουσία του τρόπου λειτουργίας της αγοράς ασφαλειών ζωής στο Ηνωμένο Βασίλειο τα τελευταία χρόνια. Η επιτροπή θα χρειαστεί επίσης περισσότερο χρόνο, προκειμένου να πραγματοποιήσει μια εκτενή συγκριτική ανάλυση σχετικά με τη λειτουργία των αντίστοιχων αγορών ασφαλειών ζωής στη Γερμανία και στην Ιρλανδία.
<SPEAKER ID="49" LANGUAGE="EN" NAME="Neil Parish (PPE-DE ). –" AFFILIATION="">
<P>
   Κύριε Πρόεδρε, θα ήθελα να ευχαριστήσω την εισηγήτρια, κ. Wallis, για μια εξαιρετική ενδιάμεση έκθεση, καθώς και την πρόεδρο, κ. McGuinness, η οποία, είμαι βέβαιος ότι θα γίνει αγκάθι στα πλευρά των ρυθμιστικών αρχών και θα διασφαλίσει ότι μπορούμε να φθάσουμε στην ουσία του τι πραγματικά συνέβη με την Equitable Life.
<P>
Η Equitable Life είναι η παλαιότερη ασφαλιστική εταιρεία στον κόσμο. Μέχρι τα τέλη του 1999, ακόμα και τα συνταξιοδοτικά κεφάλαια των βουλευτών του Westminster εξακολουθούσαν να επενδύονται στην εν λόγω εταιρεία. Χιλιάδες επενδυτές έχασαν χρήματα εξαιτίας του κόστους της υπερβολικής καταβολής μερισμάτων ασφαλιστηρίων ζωής «με κέρδος». Πολλές ασφαλιστικές εταιρείες προσφέρουν ασφαλιστήρια «με κέρδος» –και εγώ ο ίδιος έχω αρκετά τέτοια ασφαλιστήρια– αλλά με την προϋπόθεση ότι η εταιρεία δεν καταβάλλει περισσότερα μερίσματα από όσο της επιτρέπει η οικονομική της κατάσταση, το σύστημα λειτουργεί άψογα. Κατά την άποψή μου, από τα μέσα της δεκαετίας του 1990 μέχρι το 2000, η Equitable Life Assurance Society κατέβαλε υπερβολικά μερίσματα στα «με κέρδος» ασφαλιστήριά της, γεγονός που έδειχνε, θεωρητικά τουλάχιστον, ότι η Equitable Life είχε τα καλύτερα αποτελέσματα από όλες τις μεγάλες ασφαλιστικές εταιρείες, παρακινώντας με αυτόν τον τρόπο τον κόσμο να συνάψει ασφαλιστήρια της Equitable Life.
<P>
Το πρόβλημα είναι ότι το κόστος σε πραγματικούς όρους υπερτίμησης των ασφαλιστηρίων συμβολαίων σήμαινε ότι η Equitable Life κατέβαλε περίπου 6 δισ. λίρες Αγγλίας παραπάνω από όσα κέρδισε μεταξύ 1997 και 2000. Καμία ασφαλιστική εταιρεία, όσο μεγάλη και αν είναι, δεν μπορεί να αντεπεξέλθει σε τέτοια χρηματικά ποσά.
<P>
Από τις πληροφορίες και τα αποδεικτικά στοιχεία που συγκεντρώθηκαν για την επιτροπή φαίνεται πολύ βολικό το γεγονός ότι πάρα πολλοί άνθρωποι που διαχειρίζονταν το σύστημα ελέγχων και ισορροπιών της εταιρείας μπήκαν πολύ αργά στον «χορό»: για παράδειγμα, το παρόν διοικητικό συμβούλιο ανέλαβε καθήκοντα το 2000, αφότου η εταιρεία είχε πάψει να αναλαμβάνει νέα συμβόλαια· η Αρχή Χρηματοπιστωτικών Υπηρεσιών συστήθηκε μόλις στα τέλη του 1999, οπότε δεν είναι υπεύθυνη για όσα συνέβησαν πριν από τη σύστασή της. Οι χρηματοπιστωτικές αναλογιστικές υπηρεσίες που συμβούλευαν την κυβέρνηση του Ηνωμένου Βασιλείου πριν από τη σύσταση της Αρχής Χρηματοπιστωτικών Υπηρεσιών υποστηρίζουν ότι η Equitable Life ήταν πάντα φερέγγυα, παρότι ένας αναλογιστής που κατέθεσε στην έρευνά μας παραδέχτηκε ότι υπάρχουν έως και έξι τρόποι αποτίμησης μιας ασφαλιστικής εταιρείας.
<P>
Η επιτροπή άκουσε πολλούς ανθρώπους που επένδυσαν στην Equitable Life και οι οποίοι έχασαν πάρα πολλά χρήματα, γεγονός που τους έχει προκαλέσει πολλά δεινά. Η επιτροπή θα συνεχίσει το έργο της και είμαστε αποφασισμένοι να ανακαλύψουμε ποια ήταν τα σφάλματα με την Equitable Life, ώστε στο μέλλον να αποφεύγονται τέτοιου είδους προβλήματα. Θα προσπαθήσουμε να επιτύχουμε την καλύτερη δυνατή διευθέτηση για εκείνους που έχουν ασφαλιστήρια συμβόλαια της Equitable Life. 
<SPEAKER ID="50" LANGUAGE="ES" NAME="Manuel Medina Ortega (PSE ). –" AFFILIATION="">
<P>
   Κύριε Πρόεδρε, η έκθεση της κ. Wallis είναι μία ενδιάμεση έκθεση, καθώς η εξεταστική επιτροπή έχει ακόμη πολλή δουλειά να κάνει.
<P>
Όπως είπε ο εκπρόσωπος της Επιτροπής, κάθε εθνική αρχή είναι θεωρητικά υπεύθυνη για τον έλεγχο, αλλά, όταν η εταιρεία κατέρρευσε, ούτε οι ιρλανδικές αρχές ούτε οι γερμανικές αρχές μπόρεσαν να κάνουν τίποτα, διότι οι θυγατρικές και τα υποκαταστήματα στις αντίστοιχες χώρες τους είχαν κλείσει τη δεδομένη στιγμή. Οι 6 500 συνταξιούχοι για τους οποίους μίλησε ο κ. Ó Neachtain, στην Ιρλανδία, και οι χιλιάδες συνταξιούχοι στη Γερμανία, δεν είχαν επομένως καμία ευκαιρία να ασκήσουν έλεγχο.
<SPEAKER ID="51" LANGUAGE="FR" NAME="Jean-Paul Gauzès (PPE-DE ). –" AFFILIATION="">
<P>
   Κύριε Πρόεδρε, θέλω καταρχάς να συγχαρώ την κ. Wallis για το έργο της κατά την εκπόνηση αυτής της ενδιάμεσης έκθεσης και για τη σαφήνεια των προτάσεών της· θέλω επίσης να δηλώσω ότι συμφωνώ πολύ με την προσέγγιση που προτείνει. Επίσης, συμφωνώ μαζί της ως προς τα σημεία που πρέπει να εξεταστούν εντός των προσεχών εβδομάδων και μηνών.
<P>
Το έργο που επιτελεί η εξεταστική επιτροπή δεν είναι εύκολο. Καταρχάς, πρέπει να διερευνήσει τις αιτίες της κατάστασης στην οποία βρίσκονται οι ασφαλισμένοι της Equitable Life. Σε αυτό το πλαίσιο, όλα τα αιτήματα και οι απαιτήσεις που προβάλλονται στην πρόταση ψηφίσματος του Ευρωπαϊκού Κοινοβουλίου πρέπει να εγκριθούν.
<SPEAKER ID="52" LANGUAGE="EN" NAME="Michael Cashman (PSE ). –" AFFILIATION="">
<P>
   Κύριε Πρόεδρε, τα περισσότερα από όσα πρέπει να ειπωθούν έχουν ήδη ειπωθεί. Επικροτώ την έκθεση της κ. Wallis. Είναι μια πολύ ενδελεχής ενδιάμεση έκθεση. Επικροτώ ιδιαίτερα το αίτημα να καθυστερήσουμε άλλους τρεις μήνες. Είναι κεφαλαιώδους σημασίας να μην καταλήξουμε βιαστικά σε μια απόφαση και να περιμένουμε την έκβαση των ερευνών που διεξάγονται στο Ηνωμένο Βασίλειο. Φυσικά, πρέπει να εξετάσουμε τα αίτια αυτής της κατάστασης και της κρίσης που εκδηλώθηκε, και δη την εφαρμογή του κοινοτικού δικαίου. Από αυτήν την άποψη, είμαι χαρούμενος που μιλώ ενώπιον του Επιτρόπου McCreevy. Ανυπομονώ να ακούσω αυτά που έχει να πει.
<P>
Είναι κεφαλαιώδους σημασίας, όπως είπα, να μην βιαστούμε να βγάλουμε απόφαση. Οι μάρτυρες ήταν εξαιρετικά πρόθυμοι και συνεργάσιμοι με την εξεταστική επιτροπή. Αυτό που κυριαρχεί στη σκέψη μας, όπως ανέφερε ο προηγούμενος ομιλητής, είναι να προσφύγουμε στη δικαιοσύνη, αλλά θα πρέπει βεβαίως να διασφαλίσουμε ότι δεν θα εκδηλωθεί ξανά άλλη κρίση όπως αυτή της Equitable Life. Αυτοί οι άνθρωποι έπραξαν ό,τι –εύλογα– ζητούμε από όλους τους καλούς πολίτες να πράξουν: προνόησαν για τη συνταξιοδότησή τους, για το μέλλον τους. Αυτό το έπραξαν σε αυτό που, εύλογα, θα ήταν μία από τις ασφαλέστερες επενδυτικές επιλογές σε οποιονδήποτε κλάδο επενδύσεων. Ωστόσο, δεν ήταν κάτι τέτοιο, σύμφωνα με τα αποδεικτικά στοιχεία που έχουμε ενώπιόν μας.
<SPEAKER ID="53" LANGUAGE="EN" NAME="Charlie McCreevy," AFFILIATION="μέλος της Επιτροπής">
<P>
Ωστόσο, δεν δέχομαι ότι η υπόθεση της Equitable Life θέτει υπό αμφισβήτηση τη βάση της εσωτερικής αγοράς στον τομέα των ασφαλειών. Όπως δήλωσε ο λόρδος Penrose στην έκθεσή του για την υπόθεση, η απαρχή αυτής της κρίσης βρίσκεται πολλά χρόνια πριν. Η εθνική εποπτεία αναπτύσσεται και βελτιώνεται διαρκώς, ενώ σε ευρωπαϊκό επίπεδο το σχέδιο Solvency II θα παράσχει ένα καλύτερα συντονισμένο και βασισμένο στην αξιολόγηση των κινδύνων σύστημα. Όμως, κανένα σύστημα δεν μπορεί να εγγυηθεί ότι όλα τα προβλήματα της αγοράς θα αποτρέπονται.
<SPEAKER ID="54" LANGUAGE="" NAME="Πρόεδρος." AFFILIATION="Γραπτή δήλωση (άρθρο 142)">
<P>
Η ψηφοφορία θα διεξαχθεί την Τρίτη στις 12.00.
<SPEAKER ID="55" LANGUAGE="" NAME="Kathy Sinnott (IND/DEM ). –" AFFILIATION="(ΕΝ)">
<P>
   Ως εταιρεία, η Equitable Life είχε οικονομικά προβλήματα για πολύ καιρό. Παρόλα αυτά, η εντεινόμενη κρίση συγκαλυπτόταν από τους ασφαλισμένους. Το χειρότερο είναι ότι προσελκύονταν νέοι ασφαλισμένοι, στους οποίους παρουσίαζαν μια ψευδή εικόνα μιας εταιρείας με ασφαλές μέλλον, όπου τα κεφάλαιά τους θα ευημερούσαν. Οι ρυθμιστικές αρχές απέτυχαν.
<P>
Το 2001, η Equitable Life έχασε μια υπόθεση στο Ηνωμένο Βασίλειο που την ανάγκασε να επιβάλει ποινές εξόδου στους κατόχους ασφαλιστηρίων συμβολαίων από το Ηνωμένο Βασίλειο, μολονότι τα χρήματα των ιρλανδών κατόχων ασφαλιστηρίων συμβολαίων υποτίθεται ότι ήταν προστατευμένα και ασφαλή. Παρά το γεγονός αυτό, δύο χρόνια αργότερα, το 2003, επιβλήθηκαν ποινές εξόδου στους ιρλανδούς κατόχους ασφαλιστηρίων συμβολαίων, με αξία που ανερχόταν περίπου στο 20% της αξίας των ασφαλιστηρίων συμβολαίων της Equitable Life. Οι ρυθμιστικές αρχές απέτυχαν.
<P>
Έκτοτε, οι ιρλανδοί κάτοχοι ασφαλιστηρίων συμβολαίων της Equitable Life έχουν χάσει τις επενδύσεις τους, που σε πολλές περιπτώσεις αποτελούν τις αποταμιεύσεις μιας ζωής. Το Ηνωμένο Βασίλειο, οι ιρλανδικές και κοινοτικές αρχές τούς αρνήθηκαν τη δικαιοσύνη, παρότι έχουν δικαίωμα προσφυγής και προστασίας σε περίπτωση αδυναμίας εκ μέρους των ρυθμιστικών αρχών.
<P>
Η υπόθεσή τους απασχολεί εδώ και ενάμιση χρόνο την Επιτροπή Αναφορών του Κοινοβουλίου. Είναι καιρός αυτό το Κοινοβούλιο να συντρέξει τα θύματα των αποτυχημένων ρυθμιστικών μηχανισμών και να επιμείνει στην οριστικοποίηση μιας δίκαιης διευθέτησης για τους κατόχους ασφαλιστηρίων συμβολαίων της Equitable Life. 
<SPEAKER ID="56" LANGUAGE="" NAME="Πρόεδρος." AFFILIATION="">
<P>
- της έκθεσης (A6-0170/2006) του κ. Muscat, εξ ονόματος της Επιτροπής Οικονομικών και Νομισματικών Θεμάτων, σχετικά με την πορεία προς την περαιτέρω ενοποίηση της βιομηχανίας χρηματοπιστωτικών υπηρεσιών (2006/2081(INI))·
<P>
- της προφορικής ερώτησης (O-0069/2006 B6-0317/2006) της κ. Berès, εξ ονόματος της Επιτροπής Οικονομικών και Νομισματικών Θεμάτων, σχετικά με συγχωνεύσεις και εξαγορές στα ευρωπαϊκά χρηματιστήρια. 
<SPEAKER ID="57" LANGUAGE="MT" NAME="Joseph Muscat (PSE )," AFFILIATION="εισηγητής">
<P>
Θα ήταν παράλειψη εκ μέρους μου να μην κλείσω την παρέμβασή μου ευχαριστώντας όλους όσοι συνέβαλαν στην κατάρτιση της έκθεσης αυτής. Καταρχάς, θα ήθελα να εκφράσω την ευγνωμοσύνη μου στους συναδέλφους μου της Σοσιαλιστικής Ομάδας στο Ευρωπαϊκό Κοινοβούλιο και στους εκπροσώπους των άλλων ομάδων για την ενεργή συνεργασία τους. Θα ήθελα επίσης να ευχαριστήσω τον Επίτροπο Charlie McCreevy και τους συμβούλους του, οι οποίοι ήταν πάντα πρόθυμοι για συζήτηση. Ευχαριστώ επίσης όσους μπήκαν στον κόπο να διατυπώσουν τη γνώμη τους για την έκθεση, τη γραμματεία της Σοσιαλιστικής Ομάδας και τη γραμματεία της Επιτροπής Οικονομικών και Νομισματικών Θεμάτων.
<SPEAKER ID="58" LANGUAGE="FR" NAME="Pervenche Berès (PSE )," AFFILIATION="συντάκτρια">
<P>
Αυτό που απαιτείται όσον αφορά τα χρηματιστήρια, είναι μια λύση στο ίδιο πνεύμα με το ευρώ: μια λύση της οποίας η σύλληψη θα υπερβαίνει τις απλές δυνάμεις και λογικές της αγοράς. Από αυτήν την άποψη, κύριε Επίτροπε, εσείς που έχετε τη νομοθετική πρωτοβουλία έχετε τεράστια ευθύνη. Αυτήν την ευθύνη την μοιράζεστε, ασφαλώς, με την κ. Kroes, η οποία έχει τις δικές της ευθύνες στον τομέα του ανταγωνισμού.
<P>
Έπειτα, θα επιστήσω την προσοχή σας στα θέματα της εποπτείας και της εταιρικής διακυβέρνησης. Πράγματι, διαπιστώνουμε ότι τυχόν συγχώνευση μεταξύ του χρηματιστηρίου αξιών της Νέας Υόρκης και του Euronext θα μπορούσε να αποβεί εις βάρος κάθε μορφής ευρωπαϊκής διακυβέρνησης. 
<SPEAKER ID="59" LANGUAGE="EN" NAME="Charlie McCreevy," AFFILIATION="μέλος της Επιτροπής">
<P>
   . Κύριε Πρόεδρε, στα λίγα λεπτά που έχω στη διάθεσή μου απόψε, θα ακολουθήσω και εγώ τις τρέχουσες χρηματοπιστωτικές τάσεις και θα ενοποιήσω τις εισαγωγικές μου παρατηρήσεις καλύπτοντας τόσο την έκθεση του κ. Muscat όσο και την προφορική ερώτηση της κ. Berès εξ ονόματος της Επιτροπής Οικονομικών και Νομισματικών Θεμάτων.
<P>
Πιστεύω ότι υπάρχει ευρεία συναίνεση όσον αφορά τα κύρια εμπόδια που επισημάνθηκαν, την οποία συμμερίζονται τα συμπεράσματα του Συμβουλίου που ενέκρινε το Συμβούλιο Ecofin του Μαΐου.
<P>
Οφείλουμε να βελτιώσουμε τις εξοικονομήσεις κόστους της εποπτείας των διασυνοριακών δραστηριοτήτων. Από αυτήν την άποψη, όπως σημειώνεται και στην έκθεση, η περαιτέρω σύγκλιση εποπτικών πρακτικών και προτύπων είναι ουσιώδους σημασίας. Για την επίτευξη αυτού του στόχου, δεν χρειαζόμαστε μια εποπτική «μεγάλη έκρηξη» αλλά μάλλον να βελτιστοποιήσουμε τη λειτουργία της δομής Lamfalussy. Υπάρχουν συγκεκριμένα σχέδια τα οποία μπορούν να υλοποιηθούν αρκετά σύντομα. Ο ρόλος των επιτροπών τρίτου επιπέδου είναι σημαντικός, για παράδειγμα όσον αφορά την εφαρμογή κοινών προτύπων ενημέρωσης, αποφεύγοντας κατ’ αυτόν τον τρόπο τις δαπανηρές και περιττές απαιτήσεις εις διπλούν. Ορισμένες τέτοιες απτές βελτιώσεις έχουν εντοπιστεί και εγκρίθηκαν από το Συμβούλιο Ecofin του Μαΐου.
<P>
Συμφωνώ πλήρως με την έκθεση ότι περαιτέρω ολοκλήρωση, κυρίως στα τμήματα της αγοράς προϊόντων λιανικής, δεν πρέπει να πραγματοποιείται εις βάρος των καταναλωτών. Διαθέτουμε τα μέσα για να αποτρέψουμε κάτι τέτοιο και θα τα χρησιμοποιήσουμε. Οι συνεχιζόμενες τομεακές έρευνες, υπό την εποπτεία της συναδέλφου μου Επιτρόπου Kroes, είναι ένα καλό παράδειγμα.
<P>
Όσον αφορά την προφορική ερώτηση της κ. Berès, επιτρέψτε μου να είμαι σαφής: η Επιτροπή πιστεύει σθεναρά ότι οι δυνάμεις της αγοράς και οι επιλογές των μετόχων θα πρέπει να προσδιορίσουν τη βέλτιστη μορφή ενοποίησης χρηματιστηρίων – όχι οι γραφειοκράτες, όχι οι πολιτικοί. Δεν πρέπει να ακολουθούμε την πολιτική «επιλογής νικητών» ή να προσπαθούμε να διαμορφώνουμε αγορές σύμφωνα με ένα γραφειοκρατικό όραμα για το τι είναι καλύτερο για τους ευρωπαίους μετόχους, επενδυτές και εκδότες.
<P>
Το προσεχές διάστημα θα διατηρήσω στενή επικοινωνία με το εποπτικό συμβούλιο του Euronext, προκειμένου να διασφαλιστεί ότι υπάρχει πλήρης κατανόηση ως προς το πώς θα εξελιχθούν όλα αυτά τα θέματα.
<P>
Όσον αφορά τα θέματα ανταγωνισμού, οι αρμοδιότητες της Επιτροπής στην αξιολόγηση συγχωνεύσεων διατυπώνονται στον κοινοτικό κανονισμό αριθ. 139/2004 για τις συγχωνεύσεις. Εντός αυτού του πλαισίου, εναπόκειται καταρχάς στα μέρη να ενημερώσουν την Επιτροπή για το αν πληρούνται, κατά την άποψή τους, τα σχετικά όρια κύκλου εργασιών, προκειμένου να εμπίπτουν στην αρμοδιότητα της Κοινότητας. Το χρηματιστήριο αξιών της Νέας Υόρκης και το Euronext μάς έχουν ενημερώσει ότι αυτή η συναλλαγή δεν θα πληρούσε τα εν λόγω όρια.
<SPEAKER ID="60" LANGUAGE="DE" NAME="Karsten Friedrich Hoppenstedt," AFFILIATION="εξ ονόματος της Ομάδας PPE-DE">
<P>
Στον τομέα των χρηματοπιστωτικών υπηρεσιών, αυτό έχει τρεις κυρίως επιπτώσεις: πρώτον, ένας τομέας χρηματοπιστωτικών υπηρεσιών που λειτουργεί για τις ευρωπαϊκές επιχειρήσεις θα περιλαμβάνει κατ’ ανάγκην διαφορετικούς φορείς, δηλαδή αυτούς που το μέγεθός τους θα τους καθιστά ικανούς να αντιμετωπίσουν τις διεθνείς προκλήσεις και αυτούς που θα ασχολούνται κυρίως με τις περιφερειακές αγορές. Οι μικρομεσαίες επιχειρήσεις δραστηριοποιούνται σε αυτές τις πανομοιότυπες περιφερειακές αγορές, όπου αποτελούν το κύριο κομμάτι του ευρωπαϊκού οικονομικού δυναμικού. Αυτή η ποικιλομορφία πρέπει να διατηρηθεί στην Ευρωπαϊκή Ένωση, και χαίρομαι που συμπεριλάβαμε σαφώς αυτό το σημείο στην έκθεσή μας μέσω της τροπολογίας που κατέθεσε η κ. Berès και άλλοι.
<SPEAKER ID="61" LANGUAGE="NL" NAME="Ieke van den Burg," AFFILIATION="εξ ονόματος της Ομάδας PSE">
<P>
   . Κύριε Πρόεδρε, παρόλο που η έκθεση του κ. Muscat και η προφορική ερώτηση αντανακλούν τις ανησυχίες μου για τις εξελίξεις, από τις ερωτήσεις που τέθηκαν σχετικά με τις εξελίξεις στα χρηματιστήρια, ο Επίτροπος McCreevy στην πραγματικότητα έχει απαντήσει μόνο στο πρώτο σκέλος της ερώτησης 2, δηλαδή κατά πόσον πρέπει να συμπεράνουμε, δεδομένης της έλλειψης ενημέρωσης για τις εν λόγω εξελίξεις, ότι πιστεύετε πραγματικά πως πρόκειται για ένα ζήτημα που αφορά μόνον τους μετόχους. Αυτή είναι προφανώς η δική σας γνώμη, και θα ήθελα να τονίσω ότι δεν την συμμερίζομαι.
<P>
Δεν γνωρίζω κατά πόσο έχετε υπόψη σας το βιβλίο του κ. Seifert, πρώην εκτελεστικού διευθυντή του χρηματιστηρίου της Γερμανίας. Σε αυτό, περιγράφει με μεγάλη ακρίβεια πώς τα αμοιβαία κεφάλαια, βάσει άλλων συμφερόντων, είχαν επίσης ασκήσει τα μετοχικά τους δικαιώματα στο πλαίσιο της μάχης γύρω από τις προτάσεις που υπέβαλε τότε το χρηματιστήριο της Γερμανίας σε μια προσπάθεια να εξαγοράσει το χρηματιστήριο αξιών του Λονδίνου. Δεν γνωρίζω εάν ξέρετε γερμανικά, ή εάν διατίθεται πλέον σε μετάφραση, αλλά θα ήταν καλό να λάβουμε υπόψη τις συμβουλές κάποιου που διαθέτει προσωπική πείρα στη μετατροπή ενός χρηματιστηρίου, το οποίο βρισκόταν υπό την ιδιοκτησία των χρηστών, σε μια εγγεγραμμένη εταιρεία, και ο οποίος μπορεί πλέον να διαπιστώσει επίσης τα μειονεκτήματα αυτής της αμιγώς μετοχικής νοοτροπίας.
<P>
Όσον αφορά την εν λόγω διατλαντική διάσταση, έχετε ήδη δηλώσει ότι δεν πρέπει να υιοθετήσουμε τους κανόνες των Ηνωμένων Πολιτειών. Σχετικά με αυτό το ζήτημα, υπάρχουν επίσης διάφοροι εμπειρογνώμονες, όπως ο Harvey Pitt και ο Callum McCarthy, οι οποίοι υποδεικνύουν ότι αυτό βεβαίως δεν είναι κάτι το αυτονόητο. Επομένως, αυτό που αναμένουμε από την Επιτροπή είναι να παράσχει σαφείς απαντήσεις σχετικά με το ποιες θα είναι οι συνέπειες και πώς μπορούμε να εμποδίσουμε την ενδεχόμενη επέκταση αυτής της αμερικανικής επιρροής στην Ευρώπη.
<P>
Ως τελευταίο σχόλιο για την έκθεση Muscat, θα ήθελα να τονίσω την πρότασή μας για τη σύσταση μιας επιτροπής σοφών. Πιστεύω ότι πρέπει αντιμετωπίσουμε την ευρωπαϊκή εποπτεία ως ζήτημα έκτακτης ανάγκης. Τα χρηματιστήρια αποτελούν ένα παράδειγμα των τομέων, όπου η εποπτεία είναι ιδιαίτερα αναγκαία. Παρομοίως, η ενοποίηση των χρηματοπιστωτικών ιδρυμάτων αλλού αποδεικνύει ότι η αντιμετώπιση του εν λόγω ζητήματος δεν μπορεί να συντελεσθεί μόνο σε εθνικό επίπεδο, διότι μετά θα μπουν στο παιχνίδι άλλα συμφέροντα. Είναι σαφές ότι σε αυτήν την παγκοσμιοποιημένη οικονομία, χρειαζόμαστε επειγόντως έναν ευρωπαϊκό φορέα ελέγχου και εποπτείας, και θα ήταν ιδιαίτερα χρήσιμο αν λαμβάνατε συμβουλές επί του θέματος από μια επιτροπή σοφών. 
<SPEAKER ID="62" LANGUAGE="DE" NAME="Wolf Klinz," AFFILIATION="εξ ονόματος της Ομάδας ALDE">
<P>
   . Κύριε Πρόεδρε, κύριε Επίτροπε, κυρίες και κύριοι, παρά τα αντιθέτως λεγόμενα, η ενιαία αγορά δεν έχει ολοκληρωθεί ακόμα. Οι χρηματοπιστωτικές υπηρεσίες είναι ένας από τους βασικούς τομείς όπου είναι δυνατές και απαραίτητες περαιτέρω βελτιώσεις. Εσείς, Επίτροπε McCreevy, προσπαθείτε να αλλάξετε αυτήν την κατάσταση. Το Ευρωπαϊκό Κοινοβούλιο σάς υποστηρίζει ευχαρίστως σε αυτό το εγχείρημα. Η έκθεση Muscat δίνει σήμερα την ευκαιρία στο Σώμα να ρίξει το βάρος του σταθερά υπέρ της άμεσης άρσης των αδικαιολόγητων εμποδίων σε συγχωνεύσεις και εξαγορές. Θα ήθελα να συγχαρώ θερμά τον κ. Muscat για την εξαιρετικά ισορροπημένη έκθεση και να τον ευχαριστήσω για την ανοικτή και εποικοδομητική συνεργασία.
<P>
Το πολιτικό όριο ανάμεσα σε δύο κράτη μέλη της Ευρωπαϊκής Ένωσης δεν πρέπει να αποτελέσει εμπόδιο σε διασυνοριακές συγχωνεύσεις ή εξαγορές. Η απόφαση για συγχώνευση ή εξαγορά μιας εταιρείας δεν θα πρέπει να είναι πολιτικό ζήτημα, αλλά πρέπει να εξαρτάται αποκλειστικά από το εάν η συγχώνευση ή η εξαγορά θα ωφελήσει τους μετόχους και τα στελέχη, καθώς επίσης τους καταναλωτές και τους εταίρους της εταιρείας στην Ευρώπη ή παγκοσμίως και, επομένως, εάν καθιστά τις εν λόγω εταιρείες περισσότερο ανταγωνιστικές. Ωστόσο, σε καμία περίπτωση δεν πρέπει μια συγχώνευση ή εξαγορά να παραβιάζει το δίκαιο περί ανταγωνισμού της ΕΕ. Εν ολίγοις, καθήκον των πολιτικών –όπως επεσήμανε ο Επίτροπος McCreevy– δεν μπορεί να είναι να αποφασίζουν εάν θα πραγματοποιούνται περισσότερες ή λιγότερες συγχωνεύσεις αλλά μόνο να διασφαλίζουν ότι δεν θα ανατραπεί πλήρως η ισορροπία του όλου συστήματος.
<P>
Όσον αφορά την πιθανή συγχώνευση ανάμεσα στο χρηματιστήριο της Νέας Υόρκης και το Euronext, είμαι της άποψης, σε αντίθεση με την προηγούμενη ομιλήτρια, ότι οι πολιτικοί δεν πρέπει να διαδραματίζουν ενεργό ρόλο στην προκειμένη περίπτωση. Πρέπει μόνο να θέτουν ένα όριο εκεί όπου καθίσταται εμφανές ότι μέσω αυτής της συγχώνευσης αμερικανικές τάσεις στον τομέα της εποπτείας εδραιώνονται ξαφνικά στην Ευρώπη. Αυτή η πιθανότητα δεν μπορεί να αποκλειστεί εντελώς, εάν αναλογιστούμε ότι πραγματοποιούνται ολοένα και περισσότερες συναλλαγές χρηματαγορών μεταξύ ευρωπαίων εταίρων, ουσιαστικά σύμφωνα με την αμερικανική νομοθεσία της αγοράς.
<P>
Αδικαιολόγητα εμπόδια φορολογικού ή εποπτικού χαρακτήρα πρέπει να αρθούν. Κατ’ εντολήν του Συμβουλίου Ecofin, η Επιτροπή εργάζεται προκειμένου να καθορίσει την ακριβή μορφή αυτών των εμποδίων. Ως απτό αποτέλεσμα αυτών των προσπαθειών, επιτρέψτε μου να αναφέρω την επικείμενη δημοσιοποίηση της τροποποίησης του άρθρου 16 της οδηγίας για τις τράπεζες. Οι εποπτικές αρχές πρέπει, ασφαλώς, να έχουν πυγμή. Στο άρθρο 16, ωστόσο, οι λόγοι για τους οποίους η αρμόδια εποπτική αρχή μπορεί να απορρίψει μια διασυνοριακή συγχώνευση ή εξαγορά περιγράφονται με πολύ αόριστο τρόπο. Η αξιολόγηση που βασίζεται στον έλεγχο «φερεγγυότητας και εντιμότητας» παρέχει στην εποπτική αρχή μεγάλα περιθώρια ερμηνείας των κριτηρίων και, ως εκ τούτου, μπορεί να οδηγήσει σε εκμετάλλευση. Πρόσφατες περιπτώσεις κατέστησαν εμφανή αυτήν την ανεπάρκεια.
<P>
Τέλος, επιτρέψτε μου να προβώ σε μερικές παρατηρήσεις επί των τροπολογιών που κατατέθηκαν. Υποστηρίζω την πρόταση του κ. Muscat για τη σύσταση μιας επιτροπής σοφών, που θα εξετάσει τις επιπτώσεις της ενοποίησης και θα μελετήσει ζητήματα εποπτείας και εποπτικού δικαίου, χρηματοπιστωτικής σταθερότητας και διαχείρισης κρίσεων. Επίσης, θεωρώ σωστό και πρέπον να δώσουμε περιθώριο έξι μηνών στην επιτροπή ούτως, ώστε να εκπονήσει μια επίσημη έκθεση με συγκεκριμένες προτάσεις για τα ζητήματα που εθίγησαν.
<SPEAKER ID="63" LANGUAGE="EN" NAME="John Whittaker," AFFILIATION="εξ ονόματος της Ομάδας IND/DEM">
<P>
   . Κύριε Πρόεδρε, η έκθεση Muscat επικροτεί τις δραστηριότητες ενοποιήσεων και συγχωνεύσεων και εξαγορών που πραγματοποιούνται επιδιώκοντας αυτές τις ασαφείς οικονομίες κλίμακας και πεδίου. Ωστόσο, δεν γνωρίζω κανένα στοιχείο που να αποδεικνύει ότι οι καταναλωτές είναι περισσότερο ικανοποιημένοι, ότι οι κίνδυνοι έχουν μειωθεί ή ότι το κόστος κεφαλαίου έχει μειωθεί. Αντιθέτως, φαίνεται πως τα κύρια αποτελέσματα του προγράμματος δράσης για τις χρηματοπιστωτικές υπηρεσίες έως σήμερα είναι η μάλλον σοβαρή επιβάρυνση των χρηματοπιστωτικών υπηρεσιών σε όλα τα επίπεδα –λιανική τραπεζική, χρηματομεσιτική, επενδυτική τραπεζική– με δαπανηρές και συχνά περιττές απαιτήσεις ενημέρωσης.
<SPEAKER ID="64" LANGUAGE="SV" NAME="Gunnar Hökmark (PPE-DE ). –" AFFILIATION="">
<P>
   Κύριε Πρόεδρε, αν μου επιτρέπετε, θα ήθελα να συμφωνήσω με τις απόψεις του ομοϊδεάτη μου, κ. Hoppenstedt, και ιδιαίτερα με τα εγκωμιαστικά του σχόλια όσον αφορά το έργο του εισηγητή. Πιστεύω ότι υπάρχουν τρία σημαντικά πράγματα που πρέπει να ειπωθούν σχετικά. Καταρχάς, οι εμπειρίες μας από την ενοποίηση της χρηματοπιστωτικής αγοράς μέχρι στιγμής είναι θετικές. Μπορούμε, αν μη τι άλλο, να πούμε ότι υπάρχει πολύ μικρής έκτασης διασυνοριακή ενοποίηση. Όπου είδαμε να πραγματοποιείται ενοποίηση αυτού του είδους, επρόκειτο για μια πραγματική διασυνοριακή ενοποίηση και είχε καλά αποτελέσματα για τους καταναλωτές και τους πελάτες.
<SPEAKER ID="65" LANGUAGE="ES" NAME="Antolín Sánchez Presedo (PSE ). –" AFFILIATION="">
<P>
   Κύριε Πρόεδρε, καταρχάς θα ήθελα να συνταχθώ με όλους εκείνους που συνεχάρησαν τον κ. Muscat για την έκθεσή του σχετικά με την ενοποίηση των χρηματοπιστωτικών υπηρεσιών και δη με την πρότασή του να δημιουργηθεί μία επιτροπή «σοφών».
<P>
Η αποαμοιβαιοποίηση των χρηματιστηρίων, η οποία άρχισε στην Ασία στα μέσα της δεκαετίας του 1990 και στη συνέχεια στις αρχές αυτής της δεκαετίας διαδόθηκε στα κύρια ευρωπαϊκά κέντρα του Λονδίνου, του Παρισιού και της Φρανκφούρτης, και συνεχίζεται, όπως συμβαίνει αυτήν τη στιγμή στην Ισπανία με τη διαδικασία των δημόσιων εκδόσεων, έχει οδηγήσει σε αναδιοργανώσεις και σε συγκεντρώσεις στην εσωτερική αγορά, όπως στην περίπτωση του Euronex και της σκανδιναβικής αγοράς. Όλα αυτά είναι θετικές εξελίξεις, καθώς οδηγούν σε μειώσεις στο κόστος και στην επέκταση των συναλλαγών και των χρηματαγορών.
<P>
Επιπλέον, αυτό συμβαίνει σε μια χρονική στιγμή που η Ευρωπαϊκή Ένωση, έχοντας εγκρίνει την οδηγία για τις Αγορές Χρηματοπιστωτικών Μέσων (MiFID) και πότε πρόκειται να εφαρμοστεί στο μέλλον, προτίθεται να ολοκληρώσει την ευρωπαϊκή χρηματοπιστωτική αγορά. Ταυτόχρονα, έχει αρχίσει μια σημαντική συζήτηση για τον εκσυγχρονισμό των χρηματαγορών. Αυτή η συζήτηση σχετίζεται με τον ρόλο τους στο μέλλον, με την οργάνωση, τις δομές, τη διαφάνεια, τις οικονομικές πτυχές, τον ανταγωνισμό, τη διαχείριση και τις υποδομές.
<SPEAKER ID="66" LANGUAGE="EN" NAME="Sharon Bowles (ALDE ). –" AFFILIATION="Financial Times">
<P>
   Κύριε Πρόεδρε, θα ήθελα και εγώ να διερευνήσω τις διατλαντικές συγχωνεύσεις των χρηματιστηρίων αξιών. Είδαμε επανειλημμένα στα πρωτοσέλιδα της εφημερίδας και ακούσαμε από τον επικεφαλής του χρηματιστηρίου αξιών της Νέας Υόρκης ότι υπάρχει πιθανότητα οι αμερικανικοί κανόνες περί εταιρικής διακυβέρνησης του νόμου Sarbanes-Oxley να ισχύσουν σε ενοποιημένα χρηματιστήρια, με δικαιοδοσία των αμερικανικών δικαστηρίων.
<P>
Βεβαίως, δεν συμφωνούν όλοι με αυτήν την ανάλυση. Πράγματι, στο δεύτερο ετήσιο συνέδριο αξιών του χρηματιστηρίου της Νέας Υόρκης πριν από μερικές εβδομάδες, η επίτροπος Annette Nazareth της Επιτροπής Κεφαλαιαγοράς των ΗΠΑ, δήλωσε ότι η συγχώνευση φαινόταν να χρειάζεται μια κοινή στρατηγική τεχνολογίας αλλά όχι μια κοινή πλατφόρμα συναλλαγών. Συνεπώς, θα υπάρχει μια κοινή ελέγχουσα εταιρεία υπό αμερικανική δικαιοδοσία, αλλά το Euronext δεν θα εισαγόταν ως αμερικανικό χρηματιστήριο και δεν θα προσέφερε τα προϊόντα του στην αγορά των ΗΠΑ. Σε αυτήν τη βάση, κατά την άποψή της, ο νόμος Sarbanes-Oxley δεν θα ίσχυε για το Euronext.
<P>
Ωστόσο, μου φαίνεται ότι ούτε και οφέλη από μια συγχωνευμένη αγορά θα υπήρχαν, τουλάχιστον από την πλευρά του Euronext. Συγκεκριμένα, ανέφερε ότι μια απλή σύνδεση με ένα αμερικανικό χρηματιστήριο δεν θέτει ένα μη αμερικανικό χρηματιστήριο υπό το δίκαιο των ΗΠΑ.
<P>
Η επίτροπος Nazareth ήταν πολύ προσεκτική στις δηλώσεις της, αναφερόμενη στην τεχνολογική πλατφόρμα. Είναι όντως πρακτικό να υπάρξουν χωριστές πλατφόρμες πληροφορικής τεχνολογίας μακροπρόθεσμα; Αμφιβάλλω. Θα υπήρχε μια επιθυμία ολοκλήρωσης και σε αυτό το στάδιο θα φαινόταν ότι ο νόμος Sarbanes-Oxley θα ερχόταν βεβαίως στο προσκήνιο, και αυτός είναι και ο λόγος για τον οποίο ήταν τόσο προσεκτική στις δηλώσεις της.
<SPEAKER ID="67" LANGUAGE="HU" NAME="Zsolt László Becsey (PPE-DE ). –" AFFILIATION="">
<P>
   Θα ήθελα να συγχαρώ τον κ. Muscat και όλους όσοι συμμετείχαν στην προετοιμασία της έκθεσης, η οποία απαίτησε αρκετή σκληρή δουλειά και είχε ως αποτέλεσμα ένα ισορροπημένο έγγραφο.
<SPEAKER ID="68" LANGUAGE="LT" NAME="Margarita Starkevičiūtė (ALDE ). –" AFFILIATION="">
<P>
   Κύριε Επίτροπε, με λυπεί πολύ το γεγονός ότι δεν έχετε αντιληφθεί για ποιοn λόγο θέσαμε το εν λόγω ζήτημα και σας καλέσαμε στο Κοινοβούλιο. Ασφαλώς, δεν ήταν επειδή επιθυμούμε τη θέσπιση περισσότερων κανόνων για την αγορά αλλά διότι υπάρχει έλλειψη πολιτικών πρωτοβουλιών, οι οποίες να ενισχύονται από τις στρατηγικές κατευθυντήριες γραμμές της Ευρωπαϊκής Ένωσης για την ανάπτυξη της χρηματοπιστωτικής αγοράς. Γνωρίζουμε όλοι πολύ καλά ότι οι κανονισμοί της Ευρωπαϊκής Ένωσης για τον χρηματοπιστωτικό τομέα βασίζονται κατά παράδοση σε αρχές. Οι εν λόγω αρχές πρέπει να διακηρυχθούν. Όσο δεν διακηρύσσονται οι εν λόγω αρχές, επικρατεί σύγχυση στην αγορά, με αποτέλεσμα να υπάρχουν διάφορες φήμες, διάφορες γνώμες. Ευελπιστώ ότι τώρα που διαθέτουμε ένα εξαιρετικό ευρωπαϊκό πρότυπο, το οποίο ακολουθείται ήδη από τις αναπτυσσόμενες αγορές, θα μπορέσουμε να το προστατεύσουμε. Ωστόσο, προς το παρόν, φαίνεται ότι η επιφυλακτικότητα της Επιτροπής, και συγχωρέστε με για αυτό που θα πω, βλάπτει αυτό το πρότυπο. Σκεφτείτε, για παράδειγμα, τις τροποποιήσεις της οδηγίας για το ενημερωτικό δελτίο που συζητούνται επί του παρόντος. Φαίνεται ότι περιμένουμε κάποιο ενδιάμεσο αποτέλεσμα – έναν διατλαντικό μέσο όρο, ο οποίος δεν θα είναι θετικός ούτε για την Ευρώπη ούτε για τις ΗΠΑ. Στην πραγματικότητα, οφείλουμε να ομολογήσουμε με ειλικρίνεια ότι έχουμε διαφορετικές απόψεις και ίσως τότε μπορέσουμε να προσπαθήσουμε να σεβαστούμε και να αναγνωρίσουμε ο ένας τις θέσεις του άλλου. Όσον αφορά τις ρυθμίσεις για την εκκαθάριση και τον διακανονισμό, οφείλουμε να αναγνωρίσουμε ότι πρόκειται για ένα σύνθετο ζήτημα, το οποίο ενδεχομένως θα πρέπει να επιλυθεί σταδιακά. Πρέπει επίσης να έχουμε τη δική μας ευρωπαϊκή άποψη και να μην υιοθετούμε τυφλά τις αποφάσεις που λαμβάνουν οι μεγάλοι χρηματοπιστωτικοί όμιλοι ετερογενών δραστηριοτήτων. Διότι η απραξία δεν αποτελεί φιλελεύθερη θέση. Όταν η ρυθμιστική αρχή παραμένει άπραγη, τότε επικρατεί ο νόμος της ζούγκλας στην αγορά και καταστρέφεται η αγορά, και κυρίως καταστρέφονται οι καινοτομίες, κάτι που πραγματικά δεν επιθυμούμε. 
<SPEAKER ID="69" LANGUAGE="EN" NAME="Piia-Noora Kauppi (PPE-DE )." AFFILIATION="">
<P>
   – Κύριε Πρόεδρε, πολλοί συνάδελφοι έχουν ήδη θέσει το ερώτημα τι κάνουμε σήμερα με το να συζητούμε περί συγχωνεύσεων χρηματιστηρίων στην Ευρώπη. Φυσικά, δεν εναπόκειται στο Ευρωπαϊκό Κοινοβούλιο να αποφασίσει σχετικά με τα είδη συγχωνεύσεων που μπορούν να πραγματοποιηθούν και το είδος δραστηριότητας στην αγορά. Επίσης, εναπόκειται στην Επιτροπή η αρμοδιότητα να προβαίνει σε εκτιμήσεις ως προς το αν η συγχώνευση Euronext-χρηματιστηρίου Φρανκφούρτης είναι καλύτερη από τη διατλαντική συγχώνευση. Εμείς πρέπει να εξετάσουμε το είδος των ευκαιριών που θα μπορούσε να μας προσφέρει η διατλαντική συγχώνευση, ιδίως όσον αφορά τον διάλογο για τις διατλαντικές χρηματοπιστωτικές υπηρεσίες, ο οποίος, πιστεύω, υπήρξε το πιο εποικοδομητικό παράδειγμα του τι μπορούμε να κάνουμε μαζί αν συνεργαστούμε πραγματικά με την Επιτροπή Κεφαλαιαγοράς των ΗΠΑ.
<P>
Θέλω να συγχαρώ τον Επίτροπο για την πρόοδο που έχει σημειωθεί. Πιστεύω ότι, αν οι δυνάμεις της αγοράς αποφασίσουν ότι θα έχουμε ένα διατλαντικό χρηματιστήριο αξιών, αυτό θα αποτελεί μια τεράστια ευκαιρία για ρυθμιστική σύγκλιση. Δεν πρόκειται για την εφαρμογή των εξωεδαφικών κανόνων Sarbanes-Oxley στην Ευρώπη· το θέμα επίσης είναι ότι μπορούμε να προωθήσουμε τα δικά μας στρατηγικά μοντέλα, τις δικές μας πολύ καλές τεχνολογικές πλατφόρμες και να τις χρησιμοποιήσουμε πολύ αποδοτικά στις ΗΠΑ.
<P>
Διαπραγματευόμαστε, για παράδειγμα, σχετικά με το θέμα των οθονών ηλεκτρονικών συναλλαγών στο πλαίσιο των διαπραγματεύσεων GATS. Προσπαθούμε να τοποθετήσουμε τις δικές μας οθόνες συναλλαγών στις χρηματιστηριακές αγορές των ΗΠΑ και το αντίστροφο, αλλά αυτό δεν έγινε. Αυτό το είδος διατλαντικής συγχώνευσης χρηματιστηρίων θα ήταν μια τεράστια ευκαιρία για ρυθμιστική σύγκλιση και θα επέτρεπε να συνεχιστεί στο μέλλον το έργο το οποίο έχει επιτελεστεί τόσο καλά έως τώρα. 
<SPEAKER ID="70" LANGUAGE="EN" NAME="John Purvis (PPE-DE )." AFFILIATION="">
<P>
   – Κύριε Πρόεδρε, θα ήθελα να επισημάνω μόνο δύο πράγματα. Το πρώτο είναι το εξής: υπάρχει κάτι στη διατύπωση των παραγράφων 9 και 26 το οποίο παρηγορεί κατά κάποιον τρόπο τις αποταμιευτικές τράπεζες του Βερολίνου και το γερμανικό αποταμιευτικό σύστημα ότι θα αχρηστευθούν με τον ένα ή τον άλλο τρόπο μελλοντικά; Απευθύνω αυτήν την ερώτηση στον κ. McCreevy.
<SPEAKER ID="71" LANGUAGE="EN" NAME="Charlie McCreevy," AFFILIATION="μέλος της Επιτροπής">
<P>
Η κ. van den Burg έθεσε αρκετά θέματα. Είπε ότι, κατά την άποψή της, δεν ήταν απλώς μια απόφαση για τους μετόχους – αναφερόμενη στα χρηματιστήρια. Ε, λοιπόν, πιστεύω ότι ήταν. Δεν συμφωνώ μαζί της. Συμφωνώ μαζί της στο ότι οι χρήστες χρηματιστηρίων έχουν συμφέρον, αλλά δεν διαπίστωσα οποιονδήποτε βαθμό συναίνεσης μεταξύ τους ως προς ποιον θεωρούν τον καλύτερο και πιο επιθυμητό συνδυασμό χρηματιστηρίων.
<P>
Έθεσε επίσης το θέμα των συνεπειών από πιθανές συγχωνεύσεις. Είναι πολύ νωρίς να μιλήσουμε, αλλά είχα καταστήσει σαφές ότι η ενοποίηση χρηματιστηρίων δεν θα πρέπει να οδηγήσει σε αυτό που αποκαλώ «ρυθμιστικό αντίκτυπο». Το θέμα αυτό έχει αναφερθεί επίσης από άλλους ομιλητές, όπως από τον κ. Klinz και άλλους.
<P>
Όπως είπα στις εισαγωγικές μου παρατηρήσεις, απαντώντας στην ερώτηση της κ. Berès εξ ονόματος της επιτροπής, υπάρχουν δύο ξεχωριστά θέματα. Εναπόκειται, κατά την άποψή μου, στους μετόχους και τους ενδιαφερομένους να αποφασίσουν τι θέλουν να κάνουν με τα χρηματιστήριά τους. Αυτό είναι ένα θέμα εξ ολοκλήρου της δικής τους αρμοδιότητας. Η αγορά πρέπει να το αποφασίσει αυτό.
<P>
Αφετέρου, το θέμα του κανονισμού μας είναι θέμα μέγιστου ενδιαφέροντος για εμάς. Θέλουμε να διασφαλίσουμε ότι οι ευρωπαϊκές ρυθμιστικές αρχές ρυθμίζουν τα ευρωπαϊκά χρηματιστήρια, και όπως το αντιλαμβάνομαι, η πρόταση που υποβλήθηκε στο χρηματιστήριο της Νέας Υόρκης και στο Euronext θα διασφαλίζει ένα σύστημα όπου αυτό θα επιτρέπεται. Συμφωνώ ότι θα είναι σημαντικό να διασφαλιστεί ότι η κατάσταση αυτή θα διατηρηθεί στο μέλλον –όχι μόνο φέτος ή του χρόνου αλλά και τα επόμενα τέσσερα ή πέντε έτη– και ότι ανεξάρτητα από τις όποιες διαδικασίες εφαρμοστούν, αυτές πρέπει να τηρηθούν. Όπως είπα στις εισαγωγικές παρατηρήσεις μου, ναι, μας ενδιαφέρει το θέμα, και θα ασχοληθούμε με αυτό.
<P>
Η κ. van den Burg με ρώτησε αν έχω διαβάσει το βιβλίο του κ. Seifert. Όχι, δεν το έχω διαβάσει, αλλά έχω διαβάσει διάφορα σχόλια επ’ αυτού. Συνάντησα τον κ. Seifert στην αρχή της θητείας μου ως Ευρωπαίου Επιτρόπου, ακριβώς μετά την απόπειρα εξαγοράς του χρηματιστηρίου του Λονδίνου από το χρηματιστήριο της Φρανκφούρτης. Έχω διαβάσει τι είπε στο βιβλίο του. Παρότι το βιβλίο παρουσιάζει ενδιαφέρον, δεν παύει να αποτελεί απλώς μία άποψη για το συγκεκριμένο θέμα.
<P>
Ο κ. Hökmark και άλλοι αναφέρθηκαν στο ρυθμιστικό θέμα. Θα συμφωνήσω με αυτά που είπαν. Πρέπει να αφήσουμε τους ευρωπαϊκούς κανόνες και κανονισμούς να ισχύουν για τις ευρωπαϊκές εταιρείες. Αυτό θα είναι προς το συμφέρον μας. Το ζήτημα για το αν πρέπει να υπάρξουν εξαγορές ή συγχωνεύσεις χρηματιστηρίων σε διάφορα μέρη του κόσμου είναι θέμα που αφορά εξ ολοκλήρου τους παράγοντες της αγοράς και ένα θέμα το οποίο μου είναι παντελώς άγνωστο. 
<SPEAKER ID="72" LANGUAGE="FR" NAME="Pervenche Berès (PSE ). –" AFFILIATION="">
<SPEAKER ID="73" LANGUAGE="EN" NAME="John Purvis (PPE-DE ). –" AFFILIATION="">
<P>
   Κύριε Πρόεδρε, δεν νομίζω ότι έλαβα απάντηση στην ερώτησή μου σχετικά με την ενοποίηση του τραπεζικού τομέα και για το αν υπήρχε κάτι στην έκθεση Muscat που θα μπορούσε να αποτελέσει παρηγοριά για την αχρήστευση της αποταμιευτικής τραπεζικής δομής στη Γερμανία. 
<SPEAKER ID="74" LANGUAGE="" NAME="Πρόεδρος." AFFILIATION="">
<P>
Η ψηφοφορία θα διεξαχθεί την Τρίτη στις 12.00. 
<SPEAKER ID="75" LANGUAGE="" NAME="Πρόεδρος." AFFILIATION="">
<P>
   Η ημερήσια διάταξη προβλέπει τη συζήτηση της έκθεσης (A6-0217/2006) της κ. Wortmann-Kool, εξ ονόματος της Επιτροπής Οικονομικών και Νομισματικών Θεμάτων, σχετικά με την πρόταση κανονισμού του Συμβουλίου που καταργεί τον κανονισμό (ΕΟΚ) αριθ. 4056/86 για τον καθορισμό του τρόπου εφαρμογής των άρθρων 85 και 86 της συνθήκης στις θαλάσσιες μεταφορές και τροποποιεί τον κανονισμό (ΕΚ) αριθ. 1/2003 όσον αφορά την επέκταση του πεδίου εφαρμογής του ώστε να συμπεριλάβει τις ενδομεταφορές και τις διεθνείς μεταφορές με ελεύθερα φορτηγά πλοία (COM(2005)0651 C6-0046/2006 2005/0264(CNS)). 
<SPEAKER ID="76" LANGUAGE="EN" NAME="Charlie McCreevy," AFFILIATION="μέλος της Επιτροπής">
<P>
   . Κύριε Πρόεδρε, είναι ευχαρίστησή μου να παρευρίσκομαι απόψε σε αυτήν τη συζήτηση για την έκθεση της κ. Wortmann-Kool σχετικά με την πρόταση της Επιτροπής για την κατάργηση του κανονισμού (ΕΟΚ) αριθ. 4056/86.
<P>
Ο σκοπός της πρότασής μας είναι να ενισχυθεί η ανταγωνιστικότητα της ΕΕ, σύμφωνα, σε μεγάλο ποσοστό, με την ατζέντα της Λισαβόνας. Το 18% περίπου των εισαγωγών και το 21% των εξαγωγών της ΕΕ πλήττονται από τη δυνατότητα των μεταφορέων να καθορίζουν τιμές από κοινού βάσει της εξαίρεσης για την κατηγορία των ναυτιλιακών διασκέψεων. Η κατάργηση αυτής της εξαίρεσης θα έχει ως αποτέλεσμα χαμηλότερες τιμές μεταφορών, δημιουργώντας ένα συνολικό όφελος για την οικονομία της ΕΕ.
<P>
Τούτου λεχθέντος, την Επιτροπή έχει επίσης απασχολήσει η διατήρηση της ανταγωνιστικότητας του τομέα των τακτικών ναυτιλιακών μεταφορών της ΕΕ. Αυτός είναι ο λόγος για τον οποίο προετοιμάζουμε κατευθυντήριες γραμμές, εξηγώντας με ποιον τρόπο θα ισχύσει το δίκαιο του ανταγωνισμού στον τομέα των τακτικών ναυτιλιακών μεταφορών, μετά την κατάργηση του κανονισμού (ΕΟΚ) αριθ. 4056/86. Η Επιτροπή έχει αναλάβει τη δέσμευση να δημοσιεύσει τις κατευθυντήριες γραμμές έως τα τέλη του 2007. Ενόψει της διετούς μεταβατικής περιόδου, οι κατευθυντήριες γραμμές θα έχουν τεθεί σε ισχύ πριν τεθεί σε ισχύ η κατάργηση της εξαίρεσης για την κατηγορία των ναυτιλιακών διασκέψεων, παρέχοντας, κατά συνέπεια, στον κλάδο επαρκή χρόνο προσαρμογής σε ένα νέο ανταγωνιστικό περιβάλλον γνωρίζοντας ότι αυτό που επιδιώκει είναι νόμιμο.
<P>
Γενικά, η Επιτροπή μπορεί να δεχθεί τις περισσότερες τροπολογίες που κατατέθηκαν. Αυτό, ωστόσο, δεν θα πρέπει να είναι υπό μορφή αιτιολογικών σκέψεων σε νομοθετικό κείμενο. Πιστεύω ότι πρέπει να παραμείνει μια σαφής και απλή κατάργηση του κανονισμού (ΕΟΚ) αριθ. 4056/86. Ωστόσο, οι συστάσεις σας θα αντανακλώνται στα συνοδευτικά μέτρα. Αυτά περιλαμβάνουν τις κατευθυντήριες γραμμές, καθώς και τις ενημερώσεις πληροφοριών και την επανεκτίμηση άλλων νομοθετικών κειμένων όπως ο κανονισμός (ΕΟΚ) αριθ. 954/79 του Συμβουλίου της 15ης Μαΐου 1979 περί της προσχωρήσεως των κρατών μελών στη σύμβαση των Ηνωμένων Εθνών «περί του Κώδικος Συμπεριφοράς των CONFERENCES Τακτικών Γραμμών» στον οποίο το Ευρωπαϊκό Κοινοβούλιο έχει επιστήσει την προσοχή της Επιτροπής. 
<SPEAKER ID="77" LANGUAGE="NL" NAME="Corien Wortmann-Kool (PPE-DE )," AFFILIATION="εισηγήτρια">
<P>
Συνεπώς, το Κοινοβούλιο εκφράζει τη στήριξή του προς την πρόταση του Επιτρόπου McCreevy να καταργηθεί ο ισχύον κανονισμός αριθ. 4056/86. Η νομική αβεβαιότητα σχετικά με την ερμηνεία των κανόνων ανταγωνισμού είναι, ωστόσο, κάτι που θα θέλαμε να αποφύγουμε, και χαίρομαι που ο Επίτροπος το αναγνωρίζει αυτό, διότι η Επιτροπή θα πρέπει στο μέλλον να συνεχίσει να λαμβάνει υπόψη της τα ειδικά χαρακτηριστικά αυτού του τομέα με τη διεθνή δραστηριοποίηση. Για αυτόν τον λόγο, οι κανόνες θα πρέπει να καταστούν σαφείς στο μέλλον.
<P>
Αυτός είναι επίσης ο λόγος για τον οποίο το Κοινοβούλιο θα ήθελε να οριστούν σαφείς κατευθυντήριες γραμμές για τον τομέα, πριν αποσυρθεί ο κανονισμός. Με χαροποιεί το γεγονός ότι ο Επίτροπος εκδήλωσε την πρόθεση να το πράξει πριν από το τέλος του 2007 όσον αφορά τις ναυτιλιακές γραμμές. Ωστόσο, το Κοινοβούλιο αυτό, δεδομένου ότι το εν λόγω κριτήριο αποτελεί έναν αναγκαίο πυλώνα σε αυτήν την πρόταση, πιστεύει ότι πρέπει να αναφέρεται ρητώς στο νομοθετικό κείμενο. Πρέπει να παρασχεθεί στον τομέα εγγυημένη νομική βεβαιότητα για το τι είναι επιτρεπτό και τι όχι, δυνάμει του παρόντος κανονισμού.
<P>
Το Κοινοβούλιο υποστηρίζει θερμά το γεγονός ότι η Επιτροπή δηλώνει πως άλλες μορφές συνεργασίας, όπως η απαλλαγή των κοινοπραξιών κατά κατηγορία, θα συνεχίσουν να ισχύουν για τον τομέα των ναυτιλιακών γραμμών των κοντέινερ, διότι μπορούν να συναφθούν σημαντικές επιχειρησιακές συμφωνίες σε αυτόν τον τομέα, για παράδειγμα όσον αφορά τη μεταφορική δυνατότητα. Ενώ αυτό αποτελεί αναγκαιότητα για τον εν λόγω τομέα, θα πρέπει ασφαλώς να υπόκειται πάντα στο άρθρο 81 της Συνθήκης. Είναι ζωτικής σημασίας να διασφαλιστεί ότι η συνεργασία θα κυλά ομαλά.
<P>
Η διεθνής διάσταση είναι, βεβαίως, ζωτικής σημασίας για αυτόν τον διεθνώς δραστηριοποιούμενο τομέα. Θα θέλαμε, ως εκ τούτου, να σας ζητήσουμε –και ευτυχώς είστε ήδη ενήμεροι για αυτό– να είστε πολύ προσεκτικοί όσον αφορά αυτήν τη διεθνή ανταγωνιστική θέση όταν οι προτάσεις θα διαμορφωθούν περαιτέρω. Αυτό ισχύει επίσης όσον αφορά την κατάργηση του κώδικα της Διάσκεψης των Ηνωμένων Εθνών για το Εμπόριο και την Ανάπτυξη (UNCTAD), και αδημονούμε να λάβουμε μια έκθεση σχετικά με αυτές τις διεθνείς εξελίξεις, ώστε να μπορέσουμε να τις παρακολουθήσουμε από κοντά. Επαναλαμβάνω ακόμη μία φορά ότι θα παράσχουμε τη στήριξή μας, αλλά οι όροι που θέτει το Κοινοβούλιο είναι αυστηρότατοι. 
<SPEAKER ID="78" LANGUAGE="" NAME="Ρόδη Κράτσα-Τσαγκαροπούλου," AFFILIATION="εξ ονόματος της Ομάδας PPE-DE">
<P>
Ευχαριστώ την εισηγήτρια, κυρία Wortmann-Kool, αλλά και την Επιτροπή Μεταφορών, διότι με τη γνωμοδότησή της προτείνει λύσεις για την αντιμετώπιση του θέματος, λύσεις που ελπίζω να υπερψηφιστούν και να γίνουν αποδεκτές από την Ευρωπαϊκή Επιτροπή. Επιτρέψτε μου να επαναλάβω τα θέματα που μας απασχολούν και τα οποία είναι η μεταβατική περίοδος για την καλή προσαρμογή στα νέα δεδομένα και οι σαφείς κατευθυντήριες γραμμές. Συμφωνώ με την εισηγήτρια ότι και οι ενδομεταφορές δεν πρέπει να εξαιρεθούν από τον ελεύθερο ανταγωνισμό.
<P>
Τελειώνοντας, θέλω να επισημάνω την έλλειψη προσοχής από την Ευρωπαϊκή Επιτροπή στη διεθνή διάσταση του θέματος, τόσο σχετικά με τη συνθήκη UNCTAD, αν θα ισχύσει και με ποιον τρόπο θα μπορέσουν τα κράτη μέλη να αλλάξουν καθεστώς, όσο και σχετικά με την απουσία εμπεριστατωμένων στοιχείων ως προς τον διάλογο με τους εταίρους μας Κίνα, Ιαπωνία, Σιγκαπούρη, Ινδία, ως προς τις αντιδράσεις σε πιθανή αλλαγή του καθεστώτος. Αναφέρω χαρακτηριστικά ότι η Σιγκαπούρη ήδη ανακοίνωσε ότι θα εξακολουθήσει να διατηρεί το καθεστώς των διασκέψεων.
<SPEAKER ID="79" LANGUAGE="FR" NAME="Robert Navarro," AFFILIATION="εξ ονόματος της Ομάδας PSE">
<P>
   . Κύριε Πρόεδρε, αξιότιμοι συνάδελφοι, κυρίες και κύριοι, θέλω καταρχάς να ευχαριστήσω την εισηγήτρια κ. Wortmann-Kool για το έργο της, τόσο εκ μέρους μου όσο και εκ μέρους του φίλου μου, κ. Savary, ο οποίος δεν μπόρεσε να είναι παρών σήμερα για να συμμετάσχει σε αυτήν τη συζήτηση και μου ζήτησε να σας διαβιβάσω τη λύπη του γι’ αυτό.
<P>
Ωστόσο, ως μέλος της Επιτροπής Μεταφορών του Κοινοβουλίου, θέλω να εκφράσω τη λύπη μου για ορισμένα σημεία, επιμένοντας ιδιαίτερα σε ένα από αυτά. Μαζί με τους συναδέλφους μου, κκ. Savary και Σηφουνάκη, κατέθεσα μια τροπολογία σχετικά με τη νομική βάση του κειμένου επί του οποίου το Κοινοβούλιο πρόκειται να ψηφίσει αύριο το πρωί. Αυτή η τροπολογία απορρίφθηκε από την Επιτροπή Οικονομικών και Νομισματικών Θεμάτων. Κατά συνέπεια, δεν κατέστη δυνατόν να υποβληθεί σε ψηφοφορία στην Ολομέλεια. Λυπάμαι για αυτό. Ο κανονισμός (ΕΟΚ) αριθ. 4056/86, η κατάργηση του οποίου προτείνεται με τον παρόντα κανονισμό, είχε εγκριθεί στηριζόμενος σε διπλή νομική βάση: τα άρθρα 84 (πολιτική μεταφορών) και 87 (ανταγωνισμός) της Συνθήκης, νυν άρθρα 80 και 83. Αυτή η πρόταση κατάργησης περιλαμβάνει μόνον το άρθρο 83 (ανταγωνισμός).
<SPEAKER ID="80" LANGUAGE="" NAME="Γεώργιος Τούσσας," AFFILIATION="εξ ονόματος της Ομάδας GUE/NGL">
<P>
   . Κύριε Πρόεδρε, στα πλαίσια της κοινής ναυτιλιακής πολιτικής της Ευρωπαϊκής Ένωσης, οι ναυτιλιακές διασκέψεις διαμορφώθηκαν ως μία μορφή ένωσης των ναυτιλιακών εταιρειών πλοίων τακτικών γραμμών (lines), με σκοπό να ελέγξουν τον στρατηγικό κερδοφόρο τομέα, το «φιλέτο» των θαλάσσιων μεταφορών.
<P>
Κάτι ανάλογο, σε πιο προχωρημένη μορφή, είναι τα pools που έγιναν αργότερα με τις εταιρείες πλοίων μεταφοράς χημικών. Οι ναυτιλιακές συνδιασκέψεις ρυθμίζουν τις γραμμές των κυκλικών ταξιδιών των πλοίων, τα λιμάνια προσέγγισης, τον αριθμό των διαθέσιμων για κάθε γραμμή πλοίων και το ύψος των ναύλων.
<P>
Σήμερα, η συγκέντρωση και συγκεντροποίηση του κεφαλαίου στον συγκεκριμένο τομέα έχει προχωρήσει σε τέτοιον βαθμό που ουσιαστικά ελάχιστες εταιρείες, οι οποίες μετριούνται στα δάχτυλα του ενός χεριού, ελέγχουν τις μεταφορές των τακτικών γραμμών. Χαρακτηριστικά, μία ευρωπαϊκών συμφερόντων ναυτιλιακή εταιρεία μεταφοράς εμπορευματοκιβωτίων διαχειρίζεται 550 πλοία και, αντίστοιχα, μία άλλη ασιατική 112 πλοία. Το να μιλάμε για ανταγωνισμό στις συνθήκες αυτές είναι μόνον υποκρισία. Δεν συμφωνούμε να ενταχθούν οι ενδομεταφορές στους κανόνες ανταγωνισμού, όπως δεν συμφωνούμε με τους κανονισμούς 4050/86 και 3577/92.
<P>
Η άνιση αμοιβή για ίση εργασία, η εντατικοποίηση της δουλειάς των ναυτεργατών, η εκτίναξη στα ύψη της τιμής των εισιτηρίων και των ναύλων των εμπορευμάτων, η μείωση της συχνότητας των δρομολογίων, καθώς και η μεθόδευση να παραμείνουν στις ακτοπλοϊκές συγκοινωνίες υπερήλικα υποσυντήρητα πλοία χαρακτηρίζουν τις εσωτερικές θαλάσσιες μεταφορές. Ήδη η εφαρμογή του αντιλαϊκού κανονισμού 3577/92 επέφερε ισχυρό πλήγμα στις θαλάσσιες μεταφορές και προκάλεσε σοβαρά προβλήματα στους εργαζόμενους, στους επιβάτες και στους κατοίκους, ιδιαίτερα των απομακρυσμένων περιοχών, στα νησιά.
<P>
Κατά συνέπεια, είναι απαραίτητο να διατηρηθεί η εξαίρεση που προβλέπεται στο άρθρο 32, στοιχείο β) του κανονισμού 1/2003. Γι’ αυτό, προς αυτήν την κατεύθυνση προτείνουμε τις τροπολογίες 15, 16, 17, 18 και 19. Επιπρόσθετα, είναι επιτακτική ανάγκη να καταργηθεί ο αντιλαϊκός κανονισμός 3577/92 για τις ακτοπλοϊκές συγκοινωνίες. Οι θαλάσσιες μεταφορές είναι κοινωνική ανάγκη, η οποία δεν μπορεί να ικανοποιηθεί στα πλαίσια της αντιλαϊκής πολιτικής του ανταγωνισμού. 
<SPEAKER ID="81" LANGUAGE="EN" NAME="Charlie McCreevy," AFFILIATION="μέλος της Επιτροπής">
<P>
Οι τακτικές ναυτιλιακές μεταφορές έχουν οργανωθεί σε καρτέλ, και μάλιστα νόμιμα, από τη δεκαετία του 1870, όχι μόνο στην Ευρώπη αλλά και στα περισσότερα άλλα βιομηχανικά κράτη. Αναλαμβάνοντας την πρωτοβουλία μιας προσεκτικής εξέτασης των συνθηκών της αγοράς, όλοι συνειδητοποιήσαμε ότι οι τακτικές ναυτιλιακές μεταφορές είναι ένας ιδιαίτερα ανταγωνιστικός κλάδος, ο οποίος δεν χρειάζεται να προστατεύεται από τον ανταγωνισμό. Είμαστε βέβαιοι ότι η πρωτοβουλία μας θα ενθαρρύνει τους σημαντικότερους εμπορικούς εταίρους μας να επανεξετάσουν κατά πόσον η προσέγγισή τους έναντι του κλάδου είναι ορθή και οικονομικά βιώσιμη, και, το σημαντικότερο, η επιμονή μας έχει πείσει τον κλάδο ότι δεν έχει ανάγκη τον προκαθορισμό των τιμών. Τώρα εξετάζει σοβαρά με ποιον τρόπο θα μπορούσε να προσαρμοστεί καλύτερα σε ένα πολύ ανταγωνιστικό περιβάλλον, το οποίο τροφοδοτείται από την παγκοσμιοποίηση.
<P>
Η συμβολή του Κοινοβουλίου σε αυτήν τη διαδικασία υπήρξε σημαντική. Πρώτον, η Επιτροπή Μεταφορών και Τουρισμού συνέταξε έκθεση ιδίας πρωτοβουλίας τον Δεκέμβριο του 2005, σε απάντηση της Λευκής Βίβλου της Επιτροπής, εφιστώντας την προσοχή μας σε αρκετά θέματα που δεν είχαμε εξετάσει προηγουμένως. Λάβαμε υπόψη αυτά τα θέματα, καθώς συνεχίζαμε τη δική μας διαδικασία αναθεώρησης. Τότε, η Επιτροπή Οικονομικών και Νομισματικών Θεμάτων εξέθεσε τις δικές της απόψεις κατόπιν εκτεταμένων συζητήσεων με τις υπηρεσίες μου.
<SPEAKER ID="82" LANGUAGE="" NAME="Πρόεδρος." AFFILIATION="">
<P>
Η ψηφοφορία θα διεξαχθεί την Τρίτη στις 12.00. 
<SPEAKER ID="83" LANGUAGE="" NAME="Πρόεδρος." AFFILIATION="">
<P>
   Η ημερήσια διάταξη προβλέπει τη συζήτηση της έκθεσης (A6-0196/2006) του κ. Alvaro, εξ ονόματος της Επιτροπής Πολιτικών Ελευθεριών, Δικαιοσύνης και Εσωτερικών Υποθέσεων, σχετικά με την πρόταση κανονισμού του Ευρωπαϊκού Κοινοβουλίου και του Συμβουλίου που αφορά τις πληροφορίες σχετικά με τον πληρωτή που συνοδεύουν τις μεταφορές χρηματικών ποσών (COM(2005)0343 C6-0246/2005 2005/0138(COD)). 
<SPEAKER ID="84" LANGUAGE="EN" NAME="Charlie McCreevy," AFFILIATION="μέλος της Επιτροπής">
<P>
   . Κύριε Πρόεδρε, θα ήθελα να αρχίσω εκφράζοντας τις ευχαριστίες μου στον κ. Alvaro, εισηγητή για την Επιτροπή Πολιτικών Ελευθεριών, Δικαιοσύνης και Εσωτερικών Υποθέσεων, και τον κ. Bullmann, συντάκτη γνωμοδότησης για την Επιτροπή Οικονομικών και Νομισματικών Θεμάτων, για την εξαιρετική τους προσπάθεια και ετοιμότητα να καταλήξουμε σε συμφωνία σχετικά με αυτόν τον τεχνικό και σύνθετο φάκελο.
<P>
Ουδείς μπορεί να αρνηθεί ότι η καταπολέμηση της τρομοκρατίας αποτελεί σήμερα πολιτική προτεραιότητα κρίσιμης σημασίας σε παγκόσμιο επίπεδο. Σε ευρωπαϊκό επίπεδο, η δέσμευση για την καταπολέμηση πάσης μορφής τρομοκρατίας είναι σαφής. Το σχέδιο δράσης της ΕΕ για την καταπολέμηση της τρομοκρατίας καθορίζει ως προτεραιότητα τη στενή συνεργασία με την ομάδα χρηματοπιστωτικής δράσης (FATF) και την προσαρμογή του νομοθετικού πλαισίου της ΕΕ στις εννέα ειδικές συστάσεις για την καταπολέμηση της χρηματοδότησης της τρομοκρατίας που εξέδωσε το εν λόγω όργανο.
<P>
Ο προτεινόμενος κανονισμός μεταφέρει στο δίκαιο της ΕΕ την ειδική σύσταση VII της ομάδας χρηματοπιστωτικής δράσης. Βάσει αυτής της σύστασης, οι μεταφορές χρημάτων πρέπει να συνοδεύονται από τα στοιχεία ταυτότητας του αποστολέα με ονοματεπώνυμο, διεύθυνση και αριθμό λογαριασμού.
<P>
Η συμφωνηθείσα προθεσμία για την εφαρμογή αυτής της ειδικής σύστασης είναι η 1η Ιανουαρίου 2007. Η μη συντονισμένη δράση εκ μέρους μόνον των κρατών μελών στον τομέα των διασυνοριακών μεταφορών χρηματικών ποσών θα μπορούσε να έχει σημαντικό αρνητικό αντίκτυπο στην εύρυθμη λειτουργία των συστημάτων πληρωμών σε επίπεδο ΕΕ. Επίσης, θα έβλαπτε την εσωτερική αγορά στον τομέα των χρηματοπιστωτικών υπηρεσιών: γι’ αυτό, είναι σημαντικό να τηρηθεί η προθεσμία.
<P>
Ένα από τα κύρια θέματα συζήτησης στις διαπραγματεύσεις μας υπήρξε το θέμα του ορίου των 1 000 ευρώ, κάτω από το οποίο οι παραλήπτριες τράπεζες στην ΕΕ δεν θα ήταν υποχρεωμένες να απορρίψουν μια μεταφορά ή να ζητήσουν από την τράπεζα του εντολέα να συμπληρώσει τις πληροφορίες σχετικά με τον πληρωτή. Η Επιτροπή χαίρεται που η εν λόγω επιλογή τελικά δεν διατηρήθηκε. Η ιδέα αυτή απορρίφθηκε επίσης από όλα τα κράτη μέλη στο Συμβούλιο. Οι τρομοκράτες μπορούν να χρηματοδοτούνται με σειρά μικρών πληρωμών κάτω από το όριο. Θεωρώ ότι αυτό πρέπει να αποτελεί βάσιμο λόγο ανησυχίας, αν θέλουμε να αντιμετωπίσουμε την τρομοκρατία αποτελεσματικά.
<SPEAKER ID="85" LANGUAGE="DE" NAME="Alexander Alvaro (ALDE )," AFFILIATION="εισηγητής">
<P>
Δεν θεωρώ λοιπόν ότι χρειάζεται να σταθώ περισσότερο σε αυτό το τεχνικό θέμα. Ο Επίτροπος McCreevy εξήγησε πολύ καλά τι επί της ουσίας διακυβεύεται εδώ. Επεσήμανε ότι έχουμε μια διεθνή υποχρέωση να εκπληρώσουμε την ειδική σύσταση VII της ομάδας χρηματοπιστωτικής δράσης. Αναφέρθηκε στις τεχνικές λεπτομέρειες και, για τον λόγο αυτό, δεν χρειάζεται καν να τις επαναλάβω.
<P>
Δεδομένου ότι το παρόν έγγραφο είχε κατατεθεί από πέρυσι και η ύπαρξή του ήταν ευρέως γνωστή ήδη από τον Νοέμβριο του 2005, έλαβα το θάρρος να το πάρω μαζί μου σε ένα ταξίδι στο Ισραήλ, όπου συνομίλησα με κάποιον ειδικό σε ένα πανεπιστήμιο ο οποίος εξειδικεύεται στη μελέτη αντιμέτρων για τη δέσμευση της ροής κεφαλαίων προς τρομοκράτες. Ήταν πράκτορας και αξιωματικός στις ισραηλινές ένοπλες δυνάμεις και εργαζόταν για τη Μοσάντ. Έριξε μια ματιά σε αυτό το έγγραφο και, για να είμαι απόλυτα ειλικρινής, δεν κατάλαβε πού πραγματικά έγκειται η αξία του. Μπορώ να κατανοήσω απόλυτα την αντίδρασή του.
<P>
Παρόλα αυτά, έχουμε εμπλακεί σε μακρές συζητήσεις. Συζητήσαμε για αυτήν την έκθεση με πολλά διαφορετικά θεσμικά όργανα, συμπεριλαμβανομένης της Ευρωπαϊκής Κεντρικής Τράπεζας. Όσον αφορά τις συζητήσεις μας με την ΕΚΤ, ήταν άκρως απογοητευτικό να πληροφορηθούμε από τον Τύπο ότι η ΕΚΤ γνώριζε εδώ και καιρό το σύστημα για το οποίο δημιουργούμε τώρα μια νομική βάση και το οποίο δημοσιεύτηκε στα μέσα ενημέρωσης, καθώς και ότι η ΕΚΤ γνώριζε τι έκανε το SWIFT με τις Ηνωμένες Πολιτείες της Αμερικής. Δεν προσπαθώ στο σημείο αυτό να συνδέσω τα δύο θέματα, αλλά είναι σίγουρα προφανές ότι αυτό που κάνουμε εδώ είναι να εγκρίνουμε ένα τετελεσμένο γεγονός δημιουργώντας εκ των υστέρων ένα σύστημα και θέτοντάς το επί μιας νομικής βάσης.
<P>
Βέβαια, οι Ηνωμένες Πολιτείες είναι υπερατλαντικός μας σύμμαχος. Αυτό δεν πρόκειται να το αμφισβητήσω πότε, ιδίως ως Γερμανός. Ωστόσο, έχουμε αρχίσει να αναθεωρούμε ορισμένα πράγματα. Δεν είναι μόνον η πρόσφατη αποκάλυψη των γεγονότων σε σχέση με το SWIFT. Ήταν επίσης το ζήτημα της αποθήκευσης προσωπικών δεδομένων επιβατών αεροπλάνων, υποψιαζόμασταν την ύπαρξη μυστικών φυλακών, υπήρξαν μυστικές πτήσεις και συζητούσαμε σχετικά με τη διατήρηση των δεδομένων. Αυτά τα πράγματα κλιμακώνονται διαρκώς.
<P>
Εάν καλέσω έναν ελαιοχρωματιστή στο σπίτι, θα θέλω, όταν έρθει, να μου βάψει σωστά τον τοίχο. Δεν θέλω να χρειαστεί να έρθει άλλες δύο φορές για να βάψει ορισμένα σημεία που παρέλειψε. Την ίδια ακριβώς προσδοκία έχουν και οι πολίτες από τη νομοθετική μας δραστηριότητα. Επομένως, θα ήθελα να δω τη ρήτρα λήξης ισχύος να παραμένει ως έχει –και γνωρίζω ότι υπήρξε μια συμφωνία επί της επιτροπολογίας– ούτως, ώστε εμείς στο Κοινοβούλιο να έχουμε την υποχρέωση να ελέγχουμε αυτά που εν τέλει κάνουμε. Παρόλα αυτά, θα συζητήσω με τους συναδέλφους μου από την Ομάδα του Ευρωπαϊκού Λαϊκού Κόμματος (Χριστιανοδημοκράτες) και των Ευρωπαίων Δημοκρατών, καθώς και τη Σοσιαλιστική Ομάδα στο Ευρωπαϊκό Κοινοβούλιο για να καθορίσουμε τη γενική μας προσέγγιση για το θέμα του SWIFT στο πλαίσιο της μεταφοράς χρηματικών ποσών.
<SPEAKER ID="86" LANGUAGE="" NAME="" AFFILIATION="Αντιπροέδρου">
<SPEAKER ID="87" LANGUAGE="DE" NAME="Udo Bullmann (PSE )," AFFILIATION="συντάκτης γνωμοδότησης της Επιτροπής Οικονομικών και Νομισματικών Θεμάτων">
<P>
   . Κύριε Πρόεδρε, κυρίες και κύριοι, οι επιφυλάξεις που διατυπώθηκαν από τον εισηγητή, κ. Alvaro, επεξηγήθηκαν και συζητήθηκαν διεξοδικά και από τις δύο επιτροπές που ασχολήθηκαν με το θέμα αυτό.
<P>
Αυτό που έχουμε εδώ είναι ένα μικρό τμήμα της νομοθεσίας, ήτοι η εφαρμογή της ειδικής σύστασης VII, που καθορίζει τις πληροφορίες που πρέπει να συνοδεύουν τις μεταφορές χρηματικών ποσών. Ακριβώς επειδή πρόκειται για ένα μικρό τμήμα της νομοθεσίας, μολονότι μεγάλης πολιτικής σημασίας και ικανό να παρεισφρήσει σε μεγάλο βαθμό στις ιδιωτικές και επιχειρηματικές υποθέσεις των πολιτών, αυτό το Κοινοβούλιο αποφάσισε σοφά και σωστά να θέσει σοβαρά το ερώτημα τι χρειάζεται ρύθμιση, τι αξίζει να ρυθμιστεί και ποια θα ήταν μια κατάλληλη απάντηση. Δεν αρκεστήκαμε απλά στο γεγονός ότι υπήρχε ήδη μια προγενέστερη κατανόηση ανάμεσα στην Επιτροπή και το Συμβούλιο. Και οι δύο επιτροπές έδωσαν τον καλύτερό τους εαυτό για να βρεθούν οι κατάλληλες απαντήσεις.
<P>
Αυτό ισχύει επίσης για τις ανώνυμες δωρεές, οι οποίες πραγματοποιούνται σε αρκετές χώρες όπως η Αυστρία, η χώρα της απερχόμενης Προεδρίας του Συμβουλίου. Δεν πρέπει να απαγορευτούν, εάν ένα κράτος μέλος θέλει να έχει μια τέτοια επιλογή. Ωστόσο, καθορίστηκε ένα όριο της τάξεως των 500 ευρώ, και μεγαλύτερες ανώνυμες δωρεές επιτρέπονται μόνον εάν πραγματοποιούνται σε απόλυτα αξιόπιστους οργανισμούς.
<SPEAKER ID="88" LANGUAGE="SL" NAME="Mihael Brejc," AFFILIATION="εξ ονόματος της Ομάδας PPE-DE">
<P>
Παρόλο που αρχικά φάνηκε ότι ήταν ένας κανονισμός όπως πολλοί άλλοι –και επιτρέψτε μου παρεμπιπτόντως να αναφέρω ότι υπάρχουν περίπου 60 κανονισμοί αυτού του είδους, οι οποίοι αποσκοπούν στην καταπολέμηση της τρομοκρατίας– παρόλο που είναι ένας από τους πολλούς κανονισμούς που αρχικά νομίζαμε ότι θα ολοκληρώνονταν γρήγορα, αυτό δεν έχει συμβεί ακόμη. Έχει προκύψει μία σειρά προτεινόμενων τροπολογιών και συχνά το θέμα των συζητήσεών μας ήταν ποιου ύψους ποσά πρέπει να υπόκεινται σε έλεγχο κατά τη μεταφορά.
<P>
Κατόπιν μιας μακράς διαδικασίας συντονισμού με τον εισηγητή, η Επιτροπή και το Συμβούλιο, συμφωνήσαμε τελικώς για 15 προτεινόμενες τροπολογίες, τις οποίες υποστηρίζει η Ομάδα του Ευρωπαϊκού Λαϊκού Κόμματος (Χριστιανοδημοκράτες) και των Ευρωπαίων Δημοκρατών. Υποστηρίζουμε επίσης τις προτεινόμενες τροπολογίες που σχετίζονται με την επονομαζόμενη «ρήτρα αναθεώρησης» και τον καθορισμό ενός ορίου για τις εντολές πληρωμών.
<P>
Προς το τέλος των συζητήσεων προέκυψε ένα άλλο ζήτημα, δηλαδή η συγκέντρωση πληροφοριών από την κεντρική υπηρεσία πληροφοριών των ΗΠΑ, τη CIA, η οποία θα λάμβανε στοιχεία σχετικά με τις τραπεζικές μεταφορές χρησιμοποιώντας τον κωδικό SWIFT και το είδος των συνεπειών που θα μπορούσε να έχει αυτό για την προστασία των προσωπικών δεδομένων. Εμείς στην Ομάδα του Ευρωπαϊκού Λαϊκού Κόμματος πιστεύουμε ότι το εν λόγω ζήτημα δεν αποτελεί αντικείμενο του κανονισμού και, ως εκ τούτου, δεν είμαστε υπέρ της διεξαγωγής συζήτησης στο πλαίσιο αυτής της έκθεσης.
<P>
Επιπλέον, παρόλο που από το 2001 έχει παραχθεί ένας μεγάλος αριθμός κανονισμών, οδηγιών και λοιπών νομοθετικών κειμένων που σχετίζονται με την καταπολέμηση της τρομοκρατίας, στην πολιτική μας ομάδα πιστεύουμε ότι ο εν λόγω κανονισμός θα έχει τη δική του συμβολή στον ευκολότερο εντοπισμό της οικονομικής ... 
<SPEAKER ID="89" LANGUAGE="PL" NAME="Andrzej Jan Szejna," AFFILIATION="εξ ονόματος της Ομάδας PSE">
<P>
   . Κύριε Πρόεδρε, τα κράτη μέλη της Ευρωπαϊκής Ένωσης έχουν δεσμευτεί για την εφαρμογή της ειδικής σύστασης VII της FATF σχετικά με τις μεταφορές χρηματικών ποσών σε ευρωπαϊκό επίπεδο, με σκοπό την επιτυχή πρόληψη της χρηματοδότησης τρομοκρατικών δραστηριοτήτων. Επομένως, προκειμένου να διασφαλιστεί η ανταλλαγή των πληροφοριών που αφορούν το πρόσωπο που πραγματοποιεί τη συναλλαγή σε κάθε στάδιο της διαδικασίας της συναλλαγής, πρέπει να εισαγάγουμε ένα σύστημα το οποίο θα υποχρεώνει τους φορείς παροχής χρηματοπιστωτικών υπηρεσιών να περιλαμβάνουν συγκεκριμένες και ακριβείς πληροφορίες σχετικά με το πρόσωπο που πραγματοποιεί τη μεταφορά στα συναφή έγγραφα.
<SPEAKER ID="90" LANGUAGE="NL" NAME="Sophia in 't Veld," AFFILIATION="εξ ονόματος της Ομάδας ALDE">
<P>
Εν πάση περιπτώσει, ευελπιστώ ότι καταστήσαμε την πρόταση κάπως πιο λειτουργική για τις επιχειρήσεις που θα πρέπει να την εφαρμόσουν. Χαίρομαι, για παράδειγμα, που περιλαμβάνονται ρήτρες για το όριο των 1 000 ευρώ και των 1 000 δολαρίων. Αμφιβάλλω αν το όριο των 150 ευρώ για εισφορές σε φιλανθρωπικές οργανώσεις δεν είναι χαμηλό τελικά. Σε αυτό το πλαίσιο, θα ήθελα να τονίσω ακόμη μία φορά τη σημασία αυτού που ονομάζεται αρχή του οριοθετημένου σκοπού, δηλαδή ότι τα εν λόγω δεδομένα πρέπει να χρησιμοποιούνται μόνο για τον σκοπό για τον οποίο συλλέγονται.
<P>
Τέλος, θα ήθελα να ενώσω τη φωνή μου με όσους έχουν ήδη εκφράσει ξεκάθαρα την ανησυχία τους για το σκάνδαλο που είδε πρόσφατα το φως της δημοσιότητας σχετικά με το «Swift», και πιστεύω ότι είναι καιρός για μια πολύ ουσιαστικότερη συζήτηση όσον αφορά τους τρόπους με τους οποίους επιθυμούμε εμείς εδώ στην Ευρώπη να καταπολεμήσουμε αποτελεσματικά την τρομοκρατία χωρίς να καταπατούνται θεμελιώδη δικαιώματα. 
<SPEAKER ID="91" LANGUAGE="DE" NAME="Hubert Pirker (PPE-DE ). –" AFFILIATION="">
<SPEAKER ID="92" LANGUAGE="PL" NAME="Wiesław Stefan Kuc (PSE ). –" AFFILIATION="">
<P>
   Κύριε Πρόεδρε, ο προτεινόμενος κανονισμός αποτελεί άλλη μία νομοθεσία, η οποία βλάπτει, τουτέστιν περιορίζει τα θεμελιώδη δικαιώματα. Οι προηγούμενοι κανονισμοί αφορούσαν τα στοιχεία του πληθυσμού, την εισαγωγή μικροεπεξεργαστών κ.ο.κ. Το εν λόγω μέτρο αποσκοπεί στον περιορισμό της οικονομικής ελευθερίας. Αποτελεί τη συνέχεια των μέτρων που θέσπισε το 1978 η OLAF (τότε ονομαζόταν UKLAF) για να καταπολεμήσει την ευρείας κλίμακας φοροδιαφυγή, η οποία είχε επιβλαβείς επιπτώσεις για τα οικονομικά της Κοινότητας και αποτελεί μια πρακτική στενά συνδεδεμένη με το οργανωμένο έγκλημα.
<SPEAKER ID="93" LANGUAGE="EN" NAME="Charlie McCreevy," AFFILIATION="μέλος της Επιτροπής">
<P>
   . Κύριε Πρόεδρε, για τα πρακτικά επιθυμώ να επιβεβαιώσω ότι η Επιτροπή αποδέχεται όλες τις τροπολογίες που αντανακλούν τη συμφωνία, επιτρέποντας κατά συνέπεια την έγκριση αυτής της πρότασης σε μία ανάγνωση. Φρόντισα να δοθεί ένας κατάλογος στη γραμματεία με τη θέση της Επιτροπής επί όλων των τροπολογιών, προκειμένου να συμπεριληφθεί στα πρακτικά(1).
<P>
Ορισμένοι βουλευτές έθιξαν απόψε θέματα τα οποία αντανακλώνται σε τροπολογίες τις οποίες η Επιτροπή δεν είναι σε θέση να αποδεχθεί και αφορούν τα εξής. Ένα όριο 1 000 ευρώ ή δολαρίων για εισερχόμενες μεταφορές θα στερούσε στις αρχές που είναι επιφορτισμένες με την καταπολέμηση της νομιμοποίησης εσόδων από παράνομες δραστηριότητες και της χρηματοδότησης της τρομοκρατίας ένα αποτελεσματικό μέσο επιτέλεσης του έργου τους. Κάτω από το όριο αυτό, δεν θα υπήρχε η υποχρέωση συλλογής ή καταχώρησής τους. Υπάρχει ο κίνδυνος και το ενδεχόμενο αυτά τα ποσά να χρησιμοποιηθούν για τη χρηματοδότηση νέων τρομοκρατικών επιθέσεων.
<P>
Τρομοκρατικές πράξεις μπορούν να οργανώνονται με λίγα χρήματα. Έχει εκτιμηθεί ότι το κόστος των επιθέσεων της Μαδρίτης ανερχόταν μόνο σε περίπου 8 000 ευρώ και οποιοδήποτε όριο για εισερχόμενες μεταφορές μπορεί εύκολα να παρακαμφθεί διαιρώντας το ποσό που πρόκειται να μεταφερθεί σε περισσότερες πληρωμές μικρότερες του ορίου.
<P>
Η τροπολογία 103 περιορίζει χρονικά, έως την 1η Απριλίου 2008, τη δυνατότητα στην Επιτροπή να χορηγεί τέτοιες άδειες. Η επιβολή μιας τέτοιας περιοριστικής ρήτρας είναι σαφές ότι δεν εναρμονίζεται με την πρόσφατη συμφωνία σχετικά με την αναθεωρημένη διαδικασία επιτροπολογίας. Ως τμήμα αυτής της συμφωνίας, το Συμβούλιο και το Κοινοβούλιο συμφώνησαν να μην περιορίζουν τις εξουσίες που χορηγήθηκαν στην Επιτροπή. Για τους ίδιους λόγους, δεν είναι αποδεκτές ούτε οι τροπολογίες 20, 22 και 24.
<P>
Ορισμένοι από εσάς θίξατε την κρίση του SWIFT που αναφέρεται ευρέως τις τελευταίες εβδομάδες στα μέσα ενημέρωσης. Γνωρίζετε ότι το θέμα βρίσκεται στην ημερήσια διάταξη του Κοινοβουλίου για τα τέλη της εβδομάδας και ο συνάδελφός μου κ. Frattini θα προβεί σε δήλωση εξ ονόματος της Επιτροπής. Πριν προβούμε σε οποιαδήποτε απόφαση για λήψη περαιτέρω μέτρων, θέλουμε να είμαστε βέβαιοι ότι διαθέτουμε όλα τα στοιχεία αυτής της υπόθεσης.
<P>
Επιτρέψτε μου ακόμη μία φορά να υπογραμμίσω ότι η μη συμμόρφωση από 1ης Ιανουαρίου 2007 με τα συμφωνηθέντα διεθνή πρότυπα για τη διασφάλιση μιας αποτελεσματικής καταπολέμησης της τρομοκρατίας δεν θα αποστείλει μόνον ένα αρνητικό μήνυμα στη χρηματοπιστωτική κοινότητα σχετικά με τη δέσμευση της Ευρώπης να καταπολεμήσει την τρομοκρατία. Η μη συμμόρφωση θα μπορούσε να έχει σημαντικές οικονομικές συνέπειες λόγω της διατάραξης των χρηματικών ροών από και προς την Ευρωπαϊκή Ένωση.
<SPEAKER ID="94" LANGUAGE="" NAME="Πρόεδρος." AFFILIATION="">
<P>
Η ψηφοφορία θα διεξαχθεί την Πέμπτη στις 12.00. 
<SPEAKER ID="95" LANGUAGE="" NAME="" AFFILIATION="Έκθεση Alvaro (A6-0196/2006 )">
<P>
Η Επιτροπή μπορεί να δεχτεί πλήρως τις εξής τροπολογίες: 1, 2, 3, 4, 5, 7, 8, 12, 13, 15, 16, 17, 25, 27, 30, 31, 32, 33, 35, 37, 39, 41, 43, 45, 47, 48, 50, 53, 55, 56, 58, 60, 62, 64, 66, 69, 71, 73, 75, 77, 80, 86, 90, 91, 94, 96, 98, 99, 101, 106, 108, 110, 112, 114, 115, 117, 119, 121, καθώς και τις τροπολογίες 126 έως 140, αμφοτέρων συμπεριλαμβανομένων.
<SPEAKER ID="96" LANGUAGE="" NAME="" AFFILIATION="Θέση της Επιτροπής επί των τροπολογιών του Κοινοβουλίου:"/>
<SPEAKER ID="97" LANGUAGE="" NAME="Πρόεδρος." AFFILIATION="">
<P>
   Η ημερήσια διάταξη προβλέπει τη συζήτηση της έκθεσης (A6-0229/2006) του κ. Szejna, εξ ονόματος της Επιτροπής Νομικών Θεμάτων, σχετικά με τις πρόσφατες εξελίξεις και τις προοπτικές σε σχέση με το εταιρικό δίκαιο (2006/2051(INI)). 
<SPEAKER ID="98" LANGUAGE="EN" NAME="Andrzej Jan Szejna (PSE )," AFFILIATION="εισηγητής">
<P>
   . Κύριε Πρόεδρε, αυτή η αυτεπάγγελτη έκθεση για τις πρόσφατες εξελίξεις και τις προοπτικές σε σχέση με το εταιρικό δίκαιο αποτελεί μια αντίδραση στα μέτρα που έλαβε η Επιτροπή και αποσκοπεί στη διαμόρφωση ενός στρατηγικού σχεδίου για το Κοινοβούλιο όσον αφορά την ανάληψη περαιτέρω δράσης στο πεδίο του εταιρικού δικαίου. Έχει σημειωθεί σημαντική πρόοδος όσον αφορά την εφαρμογή του σχεδίου δράσης του 2003. Ωστόσο, είναι αναγκαίο να αναληφθεί περαιτέρω δράση, με σκοπό την επίτευξη των στόχων που ορίστηκαν στην τροποποιημένη στρατηγική της Λισαβόνας, την αφοσίωσή μας στην αύξηση της μεγέθυνσης και της απασχόλησης, την ενίσχυση και την αύξηση της ανταγωνιστικότητας στη βιομηχανία και τη βελτίωση των συνθηκών της επιχειρηματικότητας, καθώς και τη στήριξη του προγράμματος «Κοινωνική Ευρώπη».
<P>
Το Ευρωπαϊκό Κοινοβούλιο αποδοκιμάζει το γεγονός ότι η Επιτροπή έχει ήδη αποφασίσει να αποσύρει δύο προτάσεις: την πρόταση κανονισμού για το καταστατικό του ευρωπαϊκού σωματείου και την πρόταση κανονισμού για το καταστατικό του ευρωπαϊκού αλληλασφαλιστικού ταμείου, καθώς και δύο προτάσεις οδηγιών, οι οποίες συμπληρώνουν τα εν λόγω καταστατικά όσον αφορά τη συμμετοχή των εργαζομένων. Σημειώνουμε, ωστόσο, ότι στο σχέδιο δράσης της Επιτροπής του 2003, η Επιτροπή γνωστοποίησε την πρόθεσή της να παράσχει ενεργή στήριξη στη νομοθετική διαδικασία σε σχέση με τα εν λόγω καταστατικά.
<P>
Τέλος, θα ήθελα να ευχαριστήσω τον συντάκτη της συναφούς γνωμοδότησης, τον κ. Lehne, τα εξαιρετικά σχόλια του οποίου ενίσχυσαν την αξία της εν λόγω έκθεσης. 
<SPEAKER ID="99" LANGUAGE="" NAME="Charlie McCreevy," AFFILIATION="μέλος της Επιτροπής">
<P>
   . Κύριε Πρόεδρε, χαιρετίζω θερμά την έκθεση του κ. Szejna και τη σημερινή συζήτηση σχετικά με τις πρόσφατες εξελίξεις και τις προοπτικές σε σχέση με το εταιρικό δίκαιο. Η έκθεση αυτή είναι επίκαιρη, καθότι μόλις ολοκληρώσαμε τις διαβουλεύσεις μας σχετικά με τις μελλοντικές προτεραιότητες του σχεδίου δράσης για το εταιρικό δίκαιο και την εταιρική διακυβέρνηση. Η λεπτομερής έκθεσή μας σχετικά με αυτές τις διαβουλεύσεις θα είναι σύντομα διαθέσιμη στο Διαδίκτυο.
<P>
Επιτρέψτε μου να ευχαριστήσω τον κ. Szejna και τους συνεργάτες του στην Επιτροπή Νομικών Θεμάτων, καθώς και τον κ. Lehne και τους συνεργάτες του στην Επιτροπή Οικονομικών και Νομισματικών Θεμάτων, για τις προσπάθειες που κατέβαλαν σε αυτό το έργο.
<P>
Η διαβούλευσή μας ήταν επιτυχής. Λάβαμε περισσότερες από 250 απαντήσεις και περίπου 300 άτομα συμμετείχαν ενεργά στη δημόσια ακρόασή μας στις 3 Μαΐου. Οι θέσεις που εκφράστηκαν στις απαντήσεις στη δημόσια διαβούλευση επιβεβαιώθηκαν στην ακρόαση.
<P>
Δεύτερον, όσον αφορά τη συνεχιζόμενη σημασία του σχεδίου δράσης και ιδίως τα προτεινόμενα μέτρα, οι συμμετέχοντες σε γενικές γραμμές υποστήριξαν το έργο που έχει επιτελεστεί από το 2003. Ωστόσο, οι απόψεις ήταν διχασμένες όσον αφορά τις λεπτομέρειες των προτεινόμενων μεσοπρόθεσμων και μακροπρόθεσμων μέτρων. Ορισμένοι συμμετέχοντες εξέφρασαν «ρυθμιστική κόπωση».
<SPEAKER ID="100" LANGUAGE="DE" NAME="Klaus-Heiner Lehne (PPE-DE )," AFFILIATION="συντάκτης γνωμοδότησης της Επιτροπής Οικονομικών και Νομισματικών Θεμάτων">
<P>
   . Κύριε Πρόεδρε, κυρίες και κύριοι, επιτρέψτε μου, καταρχάς, να εκφράσω τις θερμές μου ευχαριστίες στον κ. Szenja, τον εισηγητή στην αρμόδια επί της ουσίας επιτροπή, για τη στενή και εποικοδομητική συνεργασία μας. Πρόκειται για μια εξαιρετικά σημαντική έκθεση, διότι καθιστά σαφείς από κοινοβουλευτική άποψη τις προτεραιότητες που θέλουμε ακόμη να επιδιώξουμε εφαρμόζοντας ό,τι έχει απομείνει από το παλαιό σχέδιο δράσης για το εταιρικό δίκαιο σε αυτήν τη νομοθετική περίοδο, ενώ καταδεικνύει σε ποιον βαθμό σκοπεύουμε να πιέσουμε την Επιτροπή να παρουσιάσει συγκεκριμένες προτάσεις κατά τη διάρκεια της τρέχουσας περιόδου.
<P>
Επιτρέψτε μου να προβώ σε ένα ακόμη σχόλιο σχετικά με το θέμα «μία μετοχή, μία ψήφος». Υπήρξαν διαφορές επ’ αυτού του σημείου, όχι μόνο στη συζήτηση στην Επιτροπή Οικονομικών και Νομισματικών Θεμάτων αλλά και στην Επιτροπή Νομικών Θεμάτων. Όταν διαπραγματευόμασταν την οδηγία περί εξαγορών, συνειδητοποιήσαμε αυτές τις διαφορές. Ακόμα και τότε καταφέραμε να καταλήξουμε σε μια λογική συναίνεση. Η συναινετική άποψη είναι πολύ απλή, καθώς πρέπει πρώτα να περιμένουμε όποιες μελέτες έχουν ανατεθεί και μετά να αναμένουμε την αξιολόγηση της οδηγίας περί εξαγορών το 2012/2013. Στο τέλος της επόμενης νομοθετικής περιόδου, μπορούμε να αποφασίσουμε εάν χρειάζεται να υποβληθούν περαιτέρω προτάσεις. Αυτό είναι ένα καλό παράδειγμα ορθού συμβιβασμού.
<SPEAKER ID="101" LANGUAGE="DE" NAME="Andreas Schwab," AFFILIATION="εξ ονόματος της Ομάδας PPE-DE">
<P>
   . Κύριε Πρόεδρε, κυρίες και κύριοι, θα ήθελα να επαναλάβω και εγώ τις ευχαριστίες του κ. Lehne προς τον εισηγητή.
<P>
Για τον λόγο αυτό, θεωρώ ότι είναι σωστό και αναγκαίο να αναλάβει η Επιτροπή πρωτοβουλίες για να απλοποιήσει τη δημιουργία ευρωπαϊκών ιδιωτικών εταιρειών στο μέλλον. Ασφαλώς, υπάρχει ήδη το σχέδιο του κ. Lehne να προωθήσει το Κοινοβούλιο τις δραστηριότητες της Επιτροπής μέσω μιας πρότασης νομοθετικού ψηφίσματος.
<P>
Χαιρετίζω επίσης το γεγονός ότι η πρόταση για τη σύσταση μιας ευρωπαϊκής ιδιωτικής εταιρείας, η οποία περιλαμβανόταν στο σχέδιο δράσης του 2003, επανενεργοποιείται σήμερα. Οι τροπολογίες που περιλαμβάνονται σε αυτήν την έκθεση, οι οποίες επικεντρώνονται κυρίως στα λογιστικά πρότυπα, είναι εξαιρετικά σημαντικές, κατά την άποψή μου, και ως εκ τούτου σας ζητώ, κύριε Επίτροπε, να τις λάβετε αναλόγως υπόψη σας. 
<SPEAKER ID="102" LANGUAGE="FR" NAME="Pervenche Berès," AFFILIATION="εξ ονόματος της Ομάδας PSE">
<P>
Σε αυτόν τον τομέα, κύριε Επίτροπε, αντιμετωπίζετε πραγματικά μια μάλλον παράδοξη κατάσταση. Από τον Μάιο του 2003, είχατε στη διάθεσή σας ένα σχέδιο δράσης που θα σας επέτρεπε να επηρεάσετε αυτήν τη συζήτηση η οποία διεξάγεται σε όλα τα κράτη μέλη. Η πραγματικότητα, ωστόσο, είναι ότι οι ρυθμοί με τους οποίους η Επιτροπή εργάζεται είναι τέτοιοι, ώστε, όλον αυτόν τον καιρό, όλα τα κράτη μέλη προετοιμάζονταν για τις ευρωπαϊκές διαπραγματεύσεις. Επομένως, αντί να ξεκινήσετε μια ευρωπαϊκή διαδικασία για θέματα που είναι καινούργια, αφήνετε στα κράτη μέλη τον χρόνο να υιοθετήσουν τις δικές τους προτάσεις, γεγονός που στη συνέχεια καθιστά την ανάπτυξη της ευρωπαϊκής διακυβέρνησης περισσότερο πολύπλοκη. Δεδομένου ιδίως ότι πρόκειται για θέμα στο οποίο η διατλαντική διάσταση δεν πρέπει να υποτιμάται, ενώ η Ευρώπη θα ήταν καλύτερα προετοιμασμένη αν βρισκόταν σε καλύτερο σημείο όσον αφορά τη διαμόρφωση αυτής της ευρωπαϊκής διακυβέρνησης.
<P>
Εκπλήσσομαι λίγο από την αντίδραση του συναδέλφου μου κ. Lehne στις τροπολογίες που προτάθηκαν –αλλά δεν με ακούει, οπότε πρέπει να πάω να του το πω αργότερα– καθώς υποστηρίζει ότι η έγκριση συγκεκριμένης τροπολογίας την οποία κατέθεσε η Σοσιαλιστική Ομάδα στο Ευρωπαϊκό Κοινοβούλιο θα αποδυναμώσει την έκθεση λίγο περισσότερο. Πιστεύω ότι η πρόσθεση μίας ή δύο χρήσιμων αναφορών για την εταιρική διακυβέρνηση στις 47 παραγράφους που περιλαμβάνει το σχέδιο ψηφίσματος αξίζει να επανεξεταστεί.
<SPEAKER ID="103" LANGUAGE="PL" NAME="Marek Aleksander Czarnecki (NI ). –" AFFILIATION="">
<P>
Πρέπει να δώσουμε ιδιαίτερη προσοχή σε μια κατάλληλη ανάλυση των εν λόγω περιβαλλόντων. Όλα τα εμπόδια, περιλαμβανομένων των διοικητικών, πρέπει να αρθούν το συντομότερο δυνατόν. Συμφωνώ ότι η έκθεση που συζητούμε πρέπει να καθορίσει ένα σχέδιο για περαιτέρω δράση από το Ευρωπαϊκό Κοινοβούλιο όσον αφορά τις δραστηριότητες στο πεδίο του εταιρικού δικαίου. Η εφαρμογή του σχεδίου δράσης του 2003 δεν παρουσίασε ιδιαίτερες δυσκολίες. Οι βασικοί του στόχοι, όπως η αύξηση της αποτελεσματικότητας ή της ανταγωνιστικότητας των εταιρειών και η ενίσχυση των δικαιωμάτων των μετόχων, εξακολουθούν να ισχύουν σήμερα.
<SPEAKER ID="104" LANGUAGE="SV" NAME="Charlotte Cederschiöld (PPE-DE ). –" AFFILIATION="Pacta sunt servanda">
<P>
Η ανησυχία μου σχετικά με το ζήτημα στη σημερινή ημερήσια διάταξη αφορά τους κανόνες που διέπουν το δικαίωμα ψήφου. Τα κράτη μέλη έχουν διαφορετικά μοντέλα όσον αφορά το ενδιαφέρον των εταιρειών για ανάπτυξη των δραστηριοτήτων τους, δηλαδή τα επιχειρηματικά συμφέροντα. Η Σουηδία διαθέτει ένα μοντέλο, το οποίο διασφαλίστηκε στη συμφωνία που συνήψαμε τον Απρίλιο του 2004. Θα το εκτιμούσα αν άκουγε και ο κ. Lehne αυτά που λέω.
<P>
Επομένως, δεν είμαι και τόσο ενθουσιασμένη όσον αφορά την εξωτερική μελέτη για την αναθεώρηση των κανόνων που διέπουν το δικαίωμα ψήφου, διότι οι εμπειρίες του παρελθόντος έχουν δείξει ότι οι μελέτες αυτού του είδους τείνουν να είναι μάλλον μονόπλευρες. Το γεγονός ότι ανάμεσα στις απαιτήσεις της ομάδας εργασίας περιλαμβάνεται και η αντικειμενικότητα πράγματι υποδεικνύει την έλλειψη σιγουριάς από την αρχή. Δεν μπορεί να υπάρξει εγγυημένη αντικειμενικότητα. Θα ήταν επομένως σκόπιμο να συμμετέχουν εκπρόσωποι του σκανδιναβικού συστήματος στην εν λόγω ομάδα εργασίας, ώστε το οποιοδήποτε τελικό αποτέλεσμα να εμπνέει εμπιστοσύνη στους λαούς των σκανδιναβικών χωρών. Αυτό είναι ένα ζήτημα στο οποίο θα ήθελα να δώσει λίγη προσοχή ο κ. Lehne.
<P>
Είναι γεγονός ότι πρόκειται για μια αυτεπάγγελτη έκθεση, αλλά δεν πρέπει να χρησιμοποιηθεί κατά τρόπο που θα εμποδίσει την ανάπτυξη μετά το 2012. Αν οι μεγάλες χώρες διατηρήσουν τη συνιδιοκτησία τους και τους κανόνες τους για το δικαίωμα ψήφου, λογικά θα μπορέσουν να το πράξουν και οι μικρές χώρες. Έχουμε μια συμφωνία και πρέπει να την τηρήσουμε. Δεν υπάρχει λόγος να εγκαταλειφθεί το 2012. Αντιθέτως, μπορεί να ανανεωθεί. . 
<SPEAKER ID="105" LANGUAGE="NL" NAME="Ieke van den Burg (PSE ). –" AFFILIATION="">
<P>
   Κύριε Πρόεδρε, θα ήθελα και εγώ με τη σειρά μου να συγχαρώ τον κ. Szejna για την έκθεσή του. Στην Επιτροπή Οικονομικών και Νομισματικών Θεμάτων, η ομάδα μας θα μπορούσε να προσθέσει με μεγάλη ευχαρίστηση διάφορα πράγματα, αλλά περιοριστήκαμε σε λίγα μόνο σημεία, δηλαδή αυτά που υποδεικνύει και ο κ. Lehne, τον οποίο θα ήθελα να ευχαριστήσω για τη διάθεσή του να συμβιβαστεί. Όπως και η κ. Berès, όμως, πιστεύω ότι οι τροπολογίες που καταθέσαμε στην Ολομέλεια δεν αντιβαίνουν στον εν λόγω συμβιβασμό. Αργότερα θα αναφερθώ σε αυτό το θέμα ξεχωριστά.
<P>
Στην έκθεσή του, ο κ. Szejna επέλεξε μια ευρεία προσέγγιση, η οποία με βρίσκει σύμφωνη. Σε αντίθεση με την κ. Cederschiöld, πιστεύω ότι είναι σημαντικό –και αυτό αποτέλεσε αντικείμενο της συζήτησης που πραγματοποιήθηκε νωρίτερα αυτό το βράδυ– οι επιχειρήσεις να μην είναι απλώς ιδιοκτησία των μετόχων. Οι μέτοχοι έχουν μετοχές, αλλά οι επιχειρήσεις δεν είναι απλώς ένα χαρτί ή ένα επενδυτικό αντικείμενο. Οι επιχειρήσεις λειτουργούν στην πραγματική οικονομία, όπου υπάρχουν και άλλα συμφέροντα εκτός από αυτά των μετόχων.
<P>
Για αυτόν τον λόγο, θα ήθελα να δώσω ιδιαίτερη έμφαση στην αιτιολογική σκέψη ΣΤ και το γενικό σημείο 3, δηλαδή το τμήμα που αφορά τη συμμετοχή των υπαλλήλων στη λήψη εταιρικών αποφάσεων και τη θέση που εκφράζεται στην εν λόγω έκθεση ότι η συμμετοχή τους πρέπει επίσης να αποτελεί αναπόσπαστο μέρος της εταιρικής διακυβέρνησης και του εταιρικού δικαίου. Ελπίζω ότι ο κ. McCreevy θα συμφωνήσει με το Κοινοβούλιο για αυτό το θέμα και θα μας διαβεβαιώσει ότι το εν λόγω θέμα επίσης θα διαδραματίσει σημαντικό ρόλο στις μελλοντικές συζητήσεις.
<P>
Υπό το πρίσμα του γεγονότος ότι είναι πολύ σημαντικό να μην μπορεί να παρακαμφθεί το εν λόγω θέμα, για παράδειγμα από τις ευρωπαϊκές εταιρείες ή λόγω μιας αλλαγής θητείας, έχουμε καταθέσει έναν αριθμό τροπολογιών για τον σκοπό αυτό. Ελπίζω ότι ο κ. Lehne θα επανεξετάσει αυτό το ζήτημα –παρόλο που δεν φαίνεται να ακούει αυτήν τη στιγμή– για να αποφασίσει αν μπορεί να υποστηρίξει τις τροπολογίες. 
<SPEAKER ID="106" LANGUAGE="IT" NAME="Donata Gottardi (PSE ). –" AFFILIATION="">
<SPEAKER ID="107" LANGUAGE="" NAME="Charlie McCreevy," AFFILIATION="μέλος της Επιτροπής">
<P>
Εθίγησαν αρκετά ζητήματα και σημειώνω ιδιαίτερα τη διαφορά απόψεων σε ορισμένα πεδία, για παράδειγμα όσον αφορά την αρχή «μία μετοχή, μία ψήφος». Έχω πλήρη επίγνωση της συζήτησης που πραγματοποιήθηκε επ’ αυτού του ζητήματος προτού γίνω Επίτροπος, και η συμβουλή του κ. Lehne να περιμένουμε τη δημοσίευση της μελέτης είναι μάλλον η καλύτερη.
<P>
Φέρνοντας πάλι στον νου μου όσα ειπώθηκαν εδώ, καθώς και τη σπουδαία συζήτηση που πραγματοποιήθηκε παλαιότερα επ’ αυτού του ζητήματος, πιστεύω ότι έχει τονιστεί το γεγονός ότι ανά την Ευρώπη υπάρχουν διαφορετικές πολιτιστικές παραδόσεις και διαφορετικές δεοντολογίες σχετικά με το εταιρικό δίκαιο και την εταιρική διακυβέρνηση. Αυτό είναι ένα γεγονός που θα πρέπει να το διατηρούμε όλοι κατά νου, όπως ασφαλώς θα κάνω και εγώ σε όποια σύσταση και αν προβώ σχετικά με αυτόν τον συγκεκριμένο τομέα. Πιστεύω ότι αυτό διασαφηνίστηκε και από τα λεγόμενα άλλων ομιλητών, όπως της κ. Berès, η οποία έκανε λόγο για τη μετάβαση σε κάποιον βαθμό προς την ευρωπαϊκή εναρμόνιση σε ορισμένους από τους τομείς αυτούς. Θα ήταν πολύ δύσκολο να εναρμονιστούν τα μέτρα του εταιρικού δικαίου στην ΕΕ λόγω των διαφορετικών πολιτιστικών παραδόσεων και των διαφορετικών μεθόδων που έχουν αναπτυχθεί σε πολλά από τα κράτη μέλη. Η κατάσταση είναι διαφορετική σε κάθε κράτος μέλος, και θα το λάβω οπωσδήποτε υπόψη σε όποιες προτάσεις υποβάλω και σε όποιον τρόπο αποφασίσω ότι είναι ο καλύτερος και ο αποτελεσματικότερος για τη δράση σε πανευρωπαϊκή βάση.
<SPEAKER ID="108" LANGUAGE="" NAME="" AFFILIATION="Αντιπροέδρου">
<P>
 Η συζήτηση έληξε. Η ψηφοφορία θα διεξαχθεί αύριο στις 12.00. 
<SPEAKER ID="109" LANGUAGE="" NAME="Πρόεδρος. –" AFFILIATION="">
<P>
   Η ημερήσια διάταξη προβλέπει τη συζήτηση της έκθεσης (A6-0201/2006) της κ. Caroline Lucas, εξ ονόματος της Επιτροπής Περιβάλλοντος, Δημόσιας Υγείας και Ασφάλειας των Τροφίμων, σχετικά με τον περιορισμό του αντικτύπου των αερομεταφορών στην αλλαγή του κλίματος (2005/2249(INI)). 
<SPEAKER ID="110" LANGUAGE="" NAME="Caroline Lucas (Verts/ALE )," AFFILIATION="εισηγήτρια">
<P>
Το σημείο αφετηρίας για την έκθεσή μου είναι το γεγονός ότι, ενώ οι αερομεταφορές έχουν αποφέρει πάρα πολλά οφέλη στην κοινωνία, ο σημερινός ρυθμός ανάπτυξής τους δεν είναι σε καμία περίπτωση βιώσιμος. Την περίοδο 1990-2003, οι εκπομπές από τις διεθνείς αερομεταφορές στην ΕΕ αυξήθηκαν κατά 73%, αύξηση που αντιστοιχεί σε ετήσιο ποσοστό άνω του 4%. Αν συνεχίσουν να αυξάνονται με αυτόν τον ρυθμό, οι εκπομπές από τις αερομεταφορές θα εξουδετερώσουν πάνω από το ένα τέταρτο των μειώσεων που απαιτούνται από τον στόχο της ΕΕ στο πλαίσιο του πρωτοκόλλου του Κυότο έως το 2012. Επιπλέον, κρίσιμο είναι ότι ο συνολικός αντίκτυπος των αερομεταφορών στο κλίμα εκτιμάται ότι είναι δύο έως τέσσερεις φορές μεγαλύτερος από τον αντίκτυπο του CO2, ακόμη και χωρίς να εξετάσουμε τον πιθανό αντίκτυπο της αύξησης των θυσανόμορφων σύννεφων.
<P>
Βέβαια, οι προσπάθειες του τομέα να μειώσει τις εκπομπές είναι αξιέπαινες. Ωστόσο, όπως προβλέπει το Eurocontrol, οι κινήσεις εναέριας κυκλοφορίας στην ΕΕ αναμένεται να υπερδιπλασιαστούν έως το 2020 σε σχέση με το 2003. Είναι σαφές ότι οι ρυθμοί των τεχνολογικών βελτιώσεων –οι οποίοι ιστορικά ανέρχονται σε 1-2% ετησίως– δεν θα επαρκέσουν για να αντισταθμίσουν αυτήν την τεράστια αύξηση.
<P>
Είναι, επομένως, σαφές ότι απαιτείται επειγόντως ανάληψη δράσης. Οι διεθνείς αερομεταφορές δεν υπόκεινται στο πρωτόκολλο του Κυότο ή σε άλλες δεσμεύσεις. Το άρθρο 2 παράγραφος 2 του πρωτοκόλλου του Κυότο καλεί τα κράτη να επιδιώξουν μείωση των εκπομπών αερίων θερμοκηπίου από αυτήν την πηγή στο πλαίσιο του Διεθνούς Οργανισμού Πολιτικής Αεροπορίας (ICAO), δεν υπάρχουν όμως επί του παρόντος σχέδια για μια συνολική λύση στον ICAO. Έχει, επομένως, ζωτική σημασία να επιδείξει η ΕΕ ηγετική ικανότητα και να εκμεταλλευτεί τα οφέλη, προκειμένου να αποτελέσει το παράδειγμα αναλαμβάνοντας έγκαιρη περιφερειακή δράση. Αυτό επιβεβαιώνεται στα συμπεράσματα του Συμβουλίου του Δεκεμβρίου του 2005, όπου ζητούνται ειδικές δράσεις «για τη μείωση των εκπομπών αερίων θερμοκηπίου από τα αεροπλάνα, εφόσον δεν συμφωνηθεί μια τέτοια δράση στο πλαίσιο του Οργανισμού Διεθνούς Πολιτικής Αεροπορίας (ICAO) μέχρι το 2002».
<P>
Βελτιώσεις στη διαχείριση της εναέριας κυκλοφορίας θα μπορούσαν να μειώσουν τη μέση κατανάλωση καυσίμων κατά 8-18%, με επακόλουθη μείωση όλων των εκπομπών.
<P>
Όλα αυτά τα μέτρα είναι αναγκαία, αλλά το επίκεντρο των προτάσεων της Επιτροπής, άρα και της έκθεσής μου, είναι η εμπορία των δικαιωμάτων εκπομπών. Συμφωνώ ότι η εμπορία αυτή δύναται να διαδραματίσει σημαντικό ρόλο αλλά μόνον υπό τον όρο ότι οποιοδήποτε σχετικό σύστημα θα έχει σχεδιαστεί σωστά. Πρώτον, είναι σαφές ότι πρέπει να θεσπιστούν και άλλα μέτρα πολιτικής παράλληλα με το σύστημα εμπορίας δικαιωμάτων εκπομπών, προκειμένου να αντιμετωπιστεί ο συνολικός αντίκτυπος στο κλίμα. Μέσα που συνδέονται άμεσα με τον εν λόγω αντίκτυπο, όπως η χρέωση για τα οξείδια του αζώτου, θα είχαν τις περισσότερες πιθανότητες να οδηγήσουν στην αποτελεσματικότερη συμπεριφορά, αν και οι πολλαπλασιαστές που ισχύουν για τις εκπομπές CO2 αποτελούν προσωρινή εναλλακτική λύση. Αυτό είναι κρίσιμο, γιατί, αν δεν υπάρχει παράλληλη χρέωση για τις εκπομπές ή ένας πολλαπλασιαστικός τύπος για να καλυφθούν οι μη συναφείς με το CO2 αντίκτυποι των αερομεταφορών, το αποτέλεσμα της αγοράς του δικαιώματος εκπομπής ενός τόνου CO2 από άλλον τομέα με πολύ χαμηλότερο μη συναφή με το CO2 αντίκτυπο θα αποτελούσε πραγματικά καθαρή ζημία για το περιβάλλον.
<P>
Δεύτερον και κρίσιμο, ένα χωριστό, κλειστό σύστημα για τις αερομεταφορές είναι υψίστης σημασίας, τουλάχιστον ως πιλοτικό σχέδιο, γιατί, εκτός από τις διοικητικές δυσκολίες για τη συμπερίληψη των αερομεταφορών στο γενικό ETS της ΕΕ, πολλοί τομείς που ανήκουν ήδη σ’ αυτό το σύστημα ανησυχούν για τις πιθανές επιπτώσεις της συμπερίληψης των αερομεταφορών στις τιμές του άνθρακα, σημειώνοντας ότι, ως προστατευόμενος τομέας, οι αερομεταφορές μπορούν να αντέξουν υψηλότερες τιμές απ’ ό,τι πολλοί άλλοι τομείς. Υφίσταται πραγματικά μεγάλος κίνδυνος ότι οι υπερβολικές πιέσεις σε ευάλωτους τομείς υψηλής έντασης ενέργειας θα μπορούσαν να οδηγήσουν σε χαλάρωση του συνολικού ορίου.
<P>
Εξάλλου, δεν θα ήταν εφικτή η συμπερίληψη των αερομεταφορών στο γενικό ETS πριν από το 2012. Πιστεύω ότι δεν έχουμε το περιθώριο να περιμένουμε άλλα έξι χρόνια πριν αναλάβουμε δράση· θα μπορούσε, λοιπόν, να αξιοποιηθεί η περίοδος 2008-2012 τουλάχιστον με ένα πιλοτικό σύστημα. Κάθε ρύθμιση για την τελική ενσωμάτωση των αερομεταφορών σε ένα ευρύτερο ETS θα χρειαστεί επίσης ένα όριο στον αριθμό δικαιωμάτων εκπομπών που μπορεί να αγοράζει ο τομέας των αερομεταφορών από την αγορά, προκειμένου να διασφαλιστεί ότι ο τομέας των αερομεταφορών θα αρχίσει να κάνει ο ίδιος μερικές από αυτές τις μειώσεις.
<P>
Τέλος, αν οι συνάδελφοι διατηρούν αμφιβολίες σχετικά με τη σημασία ενός χωριστού συστήματος, θα πρέπει να αναλογιστούν τα λόγια ενός ανώτερου οικονομολόγου της British Airways, ο οποίος παραδέχτηκε την περασμένη εβδομάδα ότι, αν οι αεροπορικές εταιρείες εντάσσονταν στο υπάρχον σύστημα εμπορίας δικαιωμάτων εκπομπών, οι εκπομπές τους θα συνέχιζαν απλώς να αυξάνονται με ανησυχητικό ρυθμό: θα εξαγόραζαν απλώς το δικαίωμα να εκπέμπουν όπως πάντα, οι δικές τους εκπομπές δεν θα μειώνονταν και εμείς θα εξακολουθούσαμε να βλέπουμε τον τομέα των αερομεταφορών να κατέχει τεράστιο μερίδιο της ευθύνης για την κρίση του κλίματος.
<SPEAKER ID="111" LANGUAGE="" NAME="Σταύρος Δήμας," AFFILIATION="μέλος της Επιτροπής">
<P>
   . Κύριε Πρόεδρε, θα ήθελα να συγχαρώ την κ. Lucas και να την ευχαριστήσω για την έκθεσή της. Επίσης, θα ήθελα να ευχαριστήσω την Επιτροπή Περιβάλλοντος του Ευρωπαϊκού Κοινοβουλίου για την ομόφωνη υιοθέτηση της σχετικής έκθεσης, όπως επίσης και την Επιτροπή Μεταφορών και Τουρισμού του Ευρωπαϊκού Κοινοβουλίου και τη συντάκτρια της γνωμοδότησης, κ. Hennis-Plasschaert, για την υιοθέτηση από την επιτροπή αυτή της συμπερίληψης των αερομεταφορών στο σύστημα εμπορίας της Ευρωπαϊκής Ένωσης για τα αέρια του θερμοκηπίου.
<P>
Οι αερομεταφορές είναι ο τομέας που συνεισφέρει κατά 3% περίπου στην παραγωγή διοξειδίου του άνθρακος στην Ευρωπαϊκή Ένωση, αλλά ο ρυθμός αυτός αυξάνεται ταχύτατα. Όπως είπε και η κ. Lucas προηγουμένως, μέσα σε λίγα χρόνια, μέχρι το 2012, θα έχει αυξηθεί κατά 150% σε σύγκριση με το 1990, που είναι περίπου λίγο λιγότερο από 5% ετησίως.
<P>
Ο ρυθμός αυτός της αύξησης του διοξειδίου του άνθρακος συμβάλλει, βεβαίως, στην περαιτέρω διόγκωση του φαινομένου του θερμοκηπίου και πρέπει να σημειωθεί ότι δεν είναι μόνον το διοξείδιο του άνθρακος που εκπέμπουν τα αεροπλάνα: υπάρχουν και άλλες παρενέργειες, όπως είναι οι εξατμίσεις οι οποίες συμβάλλουν στη δημιουργία άλλων αερίων του θερμοκηπίου και, ως εξ τούτου, η συμβολή των αερομεταφορών στο φαινόμενο του θερμοκηπίου είναι πολύ μεγαλύτερη από το 3%, ποσοστό που εμφανίζεται για το διοξείδιο του άνθρακος.
<P>
Όπως είπε και η κ. Lucas, το πρωτόκολλο του Κυότο δεν καλύπτει τον περιορισμό των εκπομπών διοξειδίου του άνθρακος από τις αερομεταφορές. Υπάρχει βέβαια το άρθρο 2 παράγραφος 2, στο οποίο γίνεται μία αναφορά. Γι’ αυτό ακριβώς και η Ευρωπαϊκή Ένωση θα συνεχίσει τις προσπάθειες τις οποίες κάνει και τις οποίες θα εντείνει στο μέλλον, για να συμπεριληφθούν και οι αερομεταφορές, καθώς επίσης και οι θαλάσσιες μεταφορές, στο όποιο καθεστώς συμφωνηθεί για μετά το 2012.
<P>
Θα ήθελα να κάνω τρεις παρατηρήσεις σχετικά με επισημάνσεις τις οποίες κάνει η Επιτροπή Περιβάλλοντος αλλά και σχετικά με τα σημεία που ανέφερε προηγουμένως η κ. Lucas:
<P>
Πρώτα απ’ όλα, εάν είναι καλύτερο ένα κλειστό ή ανοικτό σύστημα για το θέμα των αερομεταφορών: η εισήγηση της επιτροπής του Ευρωπαϊκού Κοινοβουλίου θέλει το σύστημα κλειστό, ένα χωριστό σύστημα για τις αερομεταφορές, είτε ως διαρκές σύστημα είτε σε πιλοτικό στάδιο μέχρι το 2012. Η Επιτροπή έχει ακολουθήσει διαφορετική προσέγγιση: θεωρεί ότι όσο ευρύτερο είναι το πεδίο το οποίο καλύπτεται από το σύστημα εμπορίας, τόσο λιγότερο κοστίζει η μείωση των εκπομπών του διοξειδίου του άνθρακος και, ως εκ τούτου, και οι αερομεταφορές θα έχουν μικρότερο κόστος χωρίς να μειώνεται το περιβαλλοντικό όφελος.
<P>
Επίσης, θα ήθελα να συνεχίσω τη σκέψη της κ. Lucas για τη φορολόγηση της κηροζίνης, των καυσίμων των αεροπλάνων. Είναι γεγονός, όπως είπατε και προηγουμένως, ότι υπάρχουν οι διμερείς συμφωνίες οι οποίες ουσιαστικά εξαιρούν τις αερομεταφορές από την καταβολή φόρων. Και, βεβαίως, η Ευρωπαϊκή Επιτροπή από το 2003 έχει περάσει κοινοτική νομοθεσία με την οποία επιτρέπεται στα κράτη μέλη να φορολογούν στις εσωτερικές τους πτήσεις τα καύσιμα καθώς επίσης, μετά από συμφωνία με άλλη χώρα, να επιτρέπονται οι φόροι στις πτήσεις μεταξύ των δύο αυτών χωρών.
<SPEAKER ID="112" LANGUAGE="NL" NAME="Jeanine Hennis-Plasschaert (ALDE )," AFFILIATION="συντάκτρια γνωμοδότησης της Επιτροπής Μεταφορών και Τουρισμού">
<P>
Παρόλη την εκτίμηση που τρέφω προς την ίδια την κ. Lucas, η έκπληξή μου ήταν ωστόσο μεγάλη όταν διάβασα την τελική έκδοση της έκθεσής της, η οποία στερείται παντελώς ρεαλισμού ή εφαρμόσιμων λύσεων. Το ψήφισμα έχει διακοσμηθεί με τα παροιμιώδη φανταχτερά ψιμύθια. Ένα τέτοιο ψιμύθιο είναι, για παράδειγμα, ο πολλαπλασιαστής CO2, ενώ η μελέτη ΕΚ δείχνει ότι η συμπερίληψη των άσχετων προς το CO2 συνεπειών είναι πολύ δύσκολο να υπολογιστεί. Επίσης, εμμένει να αναφέρεται αδιάκοπα στον φόρο της κηροζίνης ως την πανάκεια για όλα τα περιβαλλοντικά προβλήματα και πολλά περισσότερα. Με όλο τον σεβασμό, παρότι ένας φόρος αυτού του είδους είναι καλός για τα ταμεία, η περιβαλλοντική του αποτελεσματικότητα δεν έχει με κανέναν τρόπο αποδειχθεί.
<P>
Μην με παρεξηγείτε, και εγώ θα προτιμούσα να δω όλα τα μέσα μεταφοράς να αντιμετωπίζονται με τον ίδιο τρόπο, αλλά θα σας παρότρυνα να λάβετε όλες τις πτυχές υπόψη, συμπεριλαμβανομένου, για παράδειγμα, του τρόπου χρηματοδότησης της υποδομής. Επιπλέον, αυτή η συζήτηση απομακρύνει την προσοχή από το πραγματικό της αντικείμενο, δηλαδή την ταχεία ένταξη των αερομεταφορών στο Ευρωπαϊκό Σύστημα Εμπορίας Δικαιωμάτων Εκπομπών (EU-ETS), και, όπως σωστά τόνισε ο Επίτροπος Δήμας πριν από λίγο, μια οδηγία που επιτρέπει στα κράτη μέλη να επιβάλλουν φόρους καυσίμων στις εσωτερικές πτήσεις είναι ήδη σε ισχύ, πράγμα που μόνο οι Κάτω Χώρες έχουν έως τώρα υιοθετήσει. Θα σας ζητούσα, επομένως, να στρέψετε την προσοχή σας σε αυτό.
<SPEAKER ID="113" LANGUAGE="DE" NAME="Peter Liese," AFFILIATION="εξ ονόματος της Ομάδας PPE-DE.">
<P>
Εντούτοις, θα πρέπει να είμαστε προσεκτικοί στα μέσα που επιλέγουμε γι’ αυτόν τον σκοπό ούτως, ώστε να μην δημιουργήσουμε νέες στρεβλώσεις του ανταγωνισμού. Για παράδειγμα, είναι σημαντικό να προσέξουμε, ώστε τα μέσα που θα επιλέξουμε να προκαλέσουν όσο το δυνατόν μικρότερη στρέβλωση του ανταγωνισμού μεταξύ των ευρωπαϊκών αεροπορικών εταιρειών και των μη ευρωπαϊκών ανταγωνιστών τους. Κατά την άποψή μας, το αρχικό σχέδιο που ετοίμασε η κ. Lucas πάσχει από μία σειρά αδυναμιών ως προς αυτό. Για αυτόν τον λόγο, η Επιτροπή Περιβάλλοντος, Δημόσιας Υγείας και Ασφάλειας των Τροφίμων συνέταξε κάποιες τροπολογίες, ενώ ενέκρινε επίσης ορισμένες τροπολογίες της Επιτροπής Μεταφορών και Τουρισμού που κινούνται στο ίδιο πνεύμα.
<SPEAKER ID="114" LANGUAGE="DE" NAME="Karin Scheele," AFFILIATION="εξ ονόματος της Ομάδας PSE">
<P>
   . Κύριε Πρόεδρε, θα ήθελα να συγχαρώ την εισηγήτρια, κ. Lucas, για την άκρως ισορροπημένη έκθεσή της. Πράγματι, εμείς στη Σοσιαλιστική Ομάδα στο Ευρωπαϊκό Κοινοβούλιο την υποστηρίξαμε σε πολλά σημεία – με εξαίρεση εκείνο που προβλέπει τη δημιουργία ενός ξεχωριστού συστήματος εμπορίας δικαιωμάτων εκπομπών για τις αερομεταφορές.
<P>
Από το 1990 έως το 2002, οι εκπομπές CO2 από τη διεθνή εναέρια κυκλοφορία που προκλήθηκαν από τα 25 κράτη μέλη αυξήθηκαν κατά 60%. Επιπλέον, το υψόμετρο στο οποίο η εναέρια κυκλοφορία προκαλεί εκπομπές σημαίνει ότι οι επιπτώσεις τους στο κλίμα είναι κατά πολύ μεγαλύτερες από ό,τι θα υποδήλωνε η ποσότητά τους.
<P>
Όπως τόνισα ήδη, υποστηρίζουμε την πρόταση της Επιτροπής για ενσωμάτωση των αερομεταφορών στο υφιστάμενο σύστημα εμπορίας δικαιωμάτων εκπομπών, αλλά υποστηρίζουμε επίσης την παράγραφο 24, η οποία απαιτεί μια πειραματική φάση ενός ξεχωριστού συστήματος που θα καλύπτει την περίοδο 2008-2012. 
<SPEAKER ID="115" LANGUAGE="" NAME="Chris Davies," AFFILIATION="εξ ονόματος της Ομάδας ALDE">
<P>
Το πρόβλημα έγκειται στο γεγονός ότι η προβλεπόμενη ανάπτυξη είναι τόσο μεγάλη, ώστε να εξαλείφει τα οφέλη από τη μείωση του διοξειδίου του άνθρακα στους άλλους τομείς. Ένας μεγάλος αερομεταφορέας του Ηνωμένου Βασιλείου μού είπε ότι αναμένει αύξηση 60% στη χρήση των αεροπλάνων του μέσα στα επόμενα έξι μόνο χρόνια. Αυτός είναι ένας φανταστικός και τρομερός ρυθμός ανάπτυξης. Αυτό που λένε πραγματικά τα γράμματα των ομάδων πίεσης από τον τομέα των αερομεταφορών, προβάλλοντας κάθε δικαιολογία που υπάρχει στον κόσμο, είναι το εξής: «Μην μας αγγίζετε, είμαστε κατά κάποιον τρόπο ξεχωριστοί. Η ανάπτυξη και τα κέρδη μας πρέπει να προστατευθούν. Μην λαμβάνετε μέτρα εναντίον μας. Αδιαφορούμε για το μέλλον του κόσμου, ειλικρινά, εφόσον εμείς είμαστε προστατευμένοι».
<P>
Αυτό που χρειάζεται πραγματικά να προωθήσουμε είναι η τεχνολογική ανάπτυξη. Το μήνυμά μας προς τον κλάδο των αερομεταφορών είναι το εξής: επεκταθείτε όσο θέλετε, αλλά βρείτε τρόπους να το κάνετε χωρίς να αυξηθούν οι εκπομπές CO2. Δεν θέλουμε να σταματήσουμε τις αερομεταφορές, θέλουμε απλώς να διασφαλίσουμε ότι η ανάπτυξή τους δεν τελείται εις βάρος των παιδιών μας και του μέλλοντός μας. 
<SPEAKER ID="116" LANGUAGE="FI" NAME="Satu Hassi," AFFILIATION="εξ ονόματος της Ομάδας Verts/ALE">
<P>
   . Κύριε Πρόεδρε, κυρίες και κύριοι, η Ομάδα των Πρασίνων/Ευρωπαϊκή Ελεύθερη Συμμαχία θα ήθελε να εκφράσει τις θερμές της ευχαριστίες στην εισηγήτρια, κ. Lucas, για την εξαιρετική της έκθεση, της οποίας οι προτάσεις για δράση είναι πολύ καλά δικαιολογημένες.
<P>
Οι εκπομπές από την εναέρια κυκλοφορία αυξάνονται ταχύτερα από οποιαδήποτε άλλη πηγή εκπομπών διοξειδίου του άνθρακα, και οι άλλες εκπομπές και ο αντίκτυπος των αερομεταφορών υπερδιπλασιάζουν την επίδρασή της στην αύξηση της θερμοκρασίας του πλανήτη. Από το 1990, οι εκπομπές αερίων θερμοκηπίου από την εναέρια κυκλοφορία εντός της Ευρωπαϊκής Ένωσης έχουν αυξηθεί κατά 85%, δηλαδή 4% ετησίως. Αυτό απειλεί να διαγράψει το ένα τέταρτο των μειώσεων εκπομπών που έχουν επιτευχθεί σε άλλους τομείς για την περίοδο απαγόρευσης. Δεν μπορούμε να επιτρέψουμε να συνεχιστεί αυτό.
<SPEAKER ID="117" LANGUAGE="NL" NAME="Kartika Tamara Liotard," AFFILIATION="εξ ονόματος της Ομάδας GUE/NGL">
<P>
   . Κύριε Πρόεδρε, καταρχάς, θα ήθελα να ευχαριστήσω την κ. Lucas για τη διαυγέστατη έκθεσή της. Υποστηρίζω την ουσία της πρότασης της Επιτροπής, με την οποία επιθυμεί να αναχαιτίσει την ταχέως αυξανόμενη συμβολή των αερομεταφορών στην κλιματική αλλαγή. Η έκθεση της κ. Lucas συμπληρώνει καταλλήλως την πρόταση, και συμμεριζόμαστε την άποψή της ότι η συμπερίληψη του τομέα των αερομεταφορών στην εμπορία εκπομπών δεν πρέπει να είναι το μοναδικό μέσο αλλά να αποτελεί μέρος μιας δέσμης μέτρων, όπως είναι η εισαγωγή φόρου κηροζίνης, ΦΠΑ στα αεροπορικά εισιτήρια και τέλους συμφόρησης για τους αερολιμένες. Όπως και η εισηγήτρια, υιοθετώ την άποψη ότι τα δικαιώματα εκπομπών που πρόκειται να κατανεμηθούν θα πρέπει να δημοπρατηθούν, ώστε να αποφευχθεί η συσσώρευση δωρεάν δικαιωμάτων από τις μεγάλες επιχειρήσεις, χωρίς να επωφελείται με οποιονδήποτε τρόπο το περιβάλλον.
<P>
Παρότι η ομάδα μου θεωρεί την πρόταση της Επιτροπής ως βήμα προς τη σωστή κατεύθυνση, δεν πρέπει να υπερεκτιμούμε τη σημασία της εμπορίας εκπομπών, της οποίας τα περιβαλλοντικά οφέλη δεν έχουν αποδειχθεί πέραν πάσης αμφιβολίας. Επιπλέον, το CO2 δεν είναι το μόνο πρόβλημα που αντιμετωπίζουν οι αερομεταφορές. Η εκπομπή οξειδίου του αζώτου (ΝΟx) είναι επίσης εξαιρετικά σημαντική, όχι μόνον όσον αφορά το κλίμα αλλά και την ποιότητα του αέρα. Για αυτόν τον λόγο, τασσόμαστε υπέρ της συμπερίληψης του ΝΟx στην εμπορία εκπομπών, πράγμα που συμβαίνει ήδη στις Κάτω Χώρες, ασφαλώς εάν ένα χωριστό σύστημα θεσπίζεται ούτως ή άλλως για τις αερομεταφορές.
<P>
Ένα σύστημα που θα ασχολείται μόνο με το CO2 δεν θα αποφέρει τα μέγιστα αποτελέσματα. Θα ήταν προτιμότερο να αντιμετωπίζει συγχρόνως και το NOx. Συμφωνούμε με την εισηγήτρια ότι η έρευνα για καθαρότερους κινητήρες είναι απαραίτητη, αλλά αυτό και πάλι δεν πρέπει να σημαίνει ότι τα συγκεκριμένα μέτρα κατά των προαναφερθεισών εκπομπών θα εγκαταλειφθούν. Εάν το NOx δεν συμπεριληφθεί στην εμπορία εκπομπών –και αυτήν τη στιγμή φαίνεται απίθανον να συμπεριληφθεί– οι αερολιμένες πρέπει να ενθαρρυνθούν, ώστε να επιβάλουν τοπικούς φόρους εκπομπής ως μέρος της δέσμης μέτρων που εξέθεσε η εισηγήτρια.
<SPEAKER ID="118" LANGUAGE="NL" NAME="Johannes Blokland," AFFILIATION="εξ ονόματος της Ομάδας IND/DEM">
<P>
Μπορώ επίσης να συμφωνήσω με το σχέδιο θέσπισης ενός συστήματος εμπορίας εκπομπών για τις αερομεταφορές, υπό την προϋπόθεση ότι αυτό ικανοποιεί ορισμένους όρους. Πρώτα από όλα, εφόσον πρέπει να συμπεριλάβει όσο το δυνατόν περισσότερες εταιρείες και δρομολόγια προκειμένου να αντιμετωπίσει τον αθέμιτο ανταγωνισμό, θα πρέπει να εφαρμοστεί σε όλες τις πτήσεις, από και προς όλους τους αερολιμένες της ΕΕ. Δεύτερον, οι προσπάθειες που έχουν ήδη καταβάλει οι εταιρείες για να περιορίσουν τις εκπομπές τους πρέπει να ληφθούν υπόψη. Θα προτιμούσα επίσης τα δικαιώματα να κατανέμονται με βάση μια δημοπρασία. Τρίτον, θα πρέπει να επιτραπεί η συμπερίληψη ουσιών εκτός του CΟ2, εάν αυτό μπορεί να υποστηριχθεί από επιστημονικές αποδείξεις.
<P>
Επίσης, η απαλλαγή από τον ΦΠΑ για την κηροζίνη και τα αεροπορικά εισιτήρια πρέπει να εγκαταλειφθεί, υπό την προϋπόθεση ότι αυτό θα γίνει στο πλαίσιο ενός ολοκληρωμένου σχεδίου στο οποίο θα επανεξετάζονται επίσης οι απαλλαγές από τον ΦΠΑ για τα άλλα μέσα μεταφοράς. Στο πλαίσιο της συζήτησης για την Eurovignette, η Επιτροπή έχει υποσχεθεί να διεξαγάγει μελέτη σχετικά με την εσωτερίκευση των εξωτερικών κοστών για όλα τα μέσα μεταφοράς. Θα ήθελα να ζητήσω την άμεση ολοκλήρωση αυτής της μελέτης, ώστε τα αποτελέσματα να είναι διαθέσιμα το συντομότερο δυνατόν και να μπορέσουμε να υιοθετήσουμε μια νομοθεσία που θα λαμβάνει αυτά τα αποτελέσματα υπόψη. 
<SPEAKER ID="119" LANGUAGE="HU" NAME="Péter Olajos (PPE-DE ). –" AFFILIATION="">
<P>
Αυτή τη στιγμή, τα αεροπλάνα είναι υπεύθυνα μόνο για το 3% των συνολικών εκπομπών αερίων θερμοκηπίου της Ευρωπαϊκής Ένωσης, αλλά η ταχεία ετήσια αύξηση της τάξης σχεδόν του 5% σημαίνει ότι τώρα είναι καιρός να δράσουμε. Η Ευρώπη έχει αναλάβει ρόλο πρωτοπόρου αποφασίζοντας να δράσει σε αυτόν τον τομέα, συμμορφούμενη προς τις αρχές του Κυότο.
<SPEAKER ID="120" LANGUAGE="NL" NAME="Dorette Corbey (PSE ). –" AFFILIATION="">
<P>
   Κύριε Πρόεδρε, καταρχάς, τα συγχαρητήριά μου στην κ. Lucas. Συνέταξε μια εξαιρετική έκθεση που συνοψίζει τα προβλήματα των αερομεταφορών και τα διλήμματα που συνδέονται με αυτά.
<P>
Σε τι συνίστανται αυτά τα προβλήματα; Πρώτα από όλα, οι αερομεταφορές έχουν τεράστια συμβολή στην κλιματική αλλαγή: ανά επιβάτη και ανά χιλιόμετρο, η εκπομπή CΟ2 στις αερομεταφορές είναι σημαντικά υψηλότερη από ό,τι στις μεταφορές με τρένο ή ακόμη και με αυτοκίνητο. Ειδικά για τις κοντινές αποστάσεις η επιβάρυνση στο περιβάλλον είναι υψηλή, και ακριβώς όταν πρόκειται για κοντινές αποστάσεις υπάρχουν εναλλακτικές λύσεις, των οποίων, προς το παρόν, ελάχιστη χρήση γίνεται.
<P>
Το δεύτερο πρόβλημα είναι ότι ελάχιστοι άνθρωποι γνωρίζουν τη μείζονα περιβαλλοντική επιβάρυνση που παρουσιάζουν οι αερομεταφορές. Γι’ αυτό και θα ήταν θετικό εάν τα εισιτήρια και τα αυτοκίνητα επιδείκνυαν την εκπομπή CO2 ανά χιλιόμετρο. Θα χαιρέτιζα πρωτοβουλίες προς αυτήν την κατεύθυνση, κύριε Επίτροπε. Για εμάς σε αυτό το Κοινοβούλιο, θα ήταν χρήσιμο να γνωρίζουμε ακριβώς ποια είναι η εκπομπή CO2 όταν ταξιδεύουμε προς τις Βρυξέλλες ή το Στρασβούργο με αυτοκίνητο, τρένο ή αεροπλάνο.
<P>
Το τρίτο πρόβλημα είναι ότι ο περιβαλλοντικός φόρος με κανέναν τρόπο δεν αντανακλάται τα κόστη. Οι πτήσεις είναι αφύσικα φθηνές. Είναι άξιο απορίας γιατί ο τομέας των αερομεταφορών εξακολουθεί να απαλλάσσεται από τον ΦΠΑ. Αυτό θέτει τις πιο φιλικές προς το περιβάλλον μεθόδους μεταφοράς, όπως τα τρένα ή τα λεωφορεία σε μειονεκτική θέση. Αυτό το φαινόμενο μπορεί, και όντως θα πρέπει, να σταματήσει χωρίς καθυστέρηση. Είναι, άλλωστε, ύψιστης σημασίας η ένταξη των αερομεταφορών, με την πρώτη ευκαιρία, σε ένα σύστημα εμπορεύσιμων δικαιωμάτων εκπομπών. Αυτό θα προσέδινε στο CO2 μια ετικέτα τιμής και θα προωθούσε την καινοτομία, ειδικότερα αποδοτικότερους κινητήρες και οικονομικότερη και καλύτερη χρήση του καυσίμου. Κατά την άποψή μου, είναι ευνόητο να χρησιμοποιήσουμε το υπάρχον σύστημα εμπορίας εκπομπών ως βάση, εφόσον αποφύγουμε τα λάθη που έγιναν σε αυτό το σύστημα. Αντί της δωρεάν κατανομής, θα προτιμούσα τη δημοπρασία. Δεν χρειάζεται επίσης συζήτηση ότι η κηροζίνη πρέπει να φορολογηθεί.
<SPEAKER ID="121" LANGUAGE="DE" NAME="Holger Krahmer (ALDE ). –" AFFILIATION="">
<P>
Μολονότι οι αερομεταφορές ευθύνονται μόνο για το 3% περίπου των παγκόσμιων εκπομπών CO2, αυτό το ποσοστό αυξάνεται διαρκώς. Στόχος της πολιτικής μας πρέπει να είναι ο περιορισμός του αντίκτυπου στην αλλαγή του κλίματος, χωρίς όμως να μειωθεί η ανάπτυξη αυτού του ζωτικού κλάδου. Η ανάπτυξη και η ανταγωνιστικότητα των αεροπορικών μας εταιρειών δεν πρέπει να αντίκεινται στη μείωση των αερίων που προκαλούν το φαινόμενο του θερμοκηπίου. Η επιλογή των μέσων είναι ζωτικής σημασίας για την επίτευξη αυτού του στόχου. Η εισαγωγή ενός φόρου κηροζίνης, η επιβολή τελών απογείωσης ή η φορολόγηση των αεροπορικών εισιτηρίων θα είχαν ως μόνο αποτέλεσμα τη μείωση της ζήτησης. Η αύξηση του κόστους των πτήσεων θα μείωνε μεν τα αέρια που προκαλούν το φαινόμενο του θερμοκηπίου, αλλά μόνον εις βάρος της ανάπτυξης, κάτι που δεν είναι απολύτως αναγκαίο.
<P>
Η ένταξη των αερομεταφορών στο σύστημα εμπορίας δικαιωμάτων εκπομπών, όπως προτείνεται από την Επιτροπή, είναι μια καλύτερη εναλλακτική λύση από περιβαλλοντική και οικονομική άποψη. Η εμπορία δικαιωμάτων εκπομπών που περιορίζεται στην ΕΕ πρέπει να προσφέρει εγγυήσεις ότι οι ευρωπαϊκές αεροπορικές εταιρείες δεν θα βρεθούν σε μειονεκτική θέση σε σχέση με άλλες αεροπορικές εταιρείες. Επιπλέον, η εμπορία δικαιωμάτων εκπομπών δεν πρέπει να γίνει αυτοσκοπός, αλλά πρέπει κατά κύριο λόγο να δημιουργήσει κίνητρα για επενδύσεις σε βελτιωμένες τεχνολογίες. Το κλειδί για την εναρμόνιση των στόχων της ανάπτυξης και της μείωσης των εκπομπών CO2 βρίσκεται στην προώθηση της τεχνολογίας. Ειδικά, η ευρωπαϊκή αεροπορική και διαστημική βιομηχανία έχει συμβάλει αποφασιστικά στην ανάπτυξη κινητήρων με καλύτερη αποδοτικότητα του καυσίμου και, επομένως, καθαρότερων αεροσκαφών.
<SPEAKER ID="122" LANGUAGE="SV" NAME="Carl Schlyter (Verts/ALE ). –" AFFILIATION="">
<P>
   Κύριε Πρόεδρε, ευχαριστούμε την κ. Lucas για την εποικοδομητική και σαφή της έκθεση. Η δράση με όρους ποσοστώσεων είναι προτιμότερη από τη δωρεάν και πολύπλοκη κατανομή. Είναι σημαντικό για εμάς να λάβουμε μια σαφή απόφαση σχετικά με τα χωριστά συστήματα εμπορίας για τις αερομεταφορές. Αυτό είναι πολύ εύλογο, διότι ο αντίκτυπος των αερομεταφορών στην αλλαγή του κλίματος είναι δύο έως τέσσερεις φορές μεγαλύτερος από τον αντίκτυπο μόνον του διοξειδίου του άνθρακα. Οι αερομεταφορές θα αποκτούσαν, άρα, αδικαιολόγητο πλεονέκτημα εάν αποτελούσαν μέρος του γενικού συστήματος, και η καταπολέμηση της κλιματικής αλλαγής θα γινόταν λιγότερο οικονομικά αποδοτική.
<SPEAKER ID="123" LANGUAGE="CS" NAME="Jaromír Kohlíček (GUE/NGL ). –" AFFILIATION="">
<P>
Μια βασική απαίτηση κατά την εισαγωγή οποιουδήποτε μέτρου είναι η διασφάλιση του θεμιτού ανταγωνισμού. Είναι, συνεπώς, απαραίτητο να απαιτήσουμε η εισαγωγή των αδειών εκπομπής διοξειδίου του άνθρακα για τις αερομεταφορές να πληροί την παράγραφο 32 της πρότασης ψηφίσματος κατά την έννοια του πρωτοκόλλου του Κυότο, με άλλα λόγια χωρίς αύξηση των εκπομπών σε σύγκριση με το έτος βάσης, και αυτό να ισχύει για όλους τους οργανισμούς. Στη σύγχρονη εποχή, οι αερομεταφορές βρίσκονται πάντα στο προσκήνιο όταν πρόκειται για την εισαγωγή νέων τεχνικών λύσεων. Είναι σίγουρο, επομένως, ότι θα αποτελέσει παράδειγμα για την περικοπή άλλων εκπομπών, παρότι η θέσπιση ορίων αποτελεί θέμα περαιτέρω διαπραγμάτευσης. Παρόλα αυτά, είναι απαραίτητο να θεσπίσουμε πρότυπα για τους πτητικούς υδρογονάνθρακες –ειδικά τους αρωματικούς– και τα στερεά σωματίδια, τα οξείδια του αζώτου και άλλους παράγοντες, όπως τον θόρυβο, σε ίση βάση για όλους τους χρήστες του εναέριου χώρου της Ευρωπαϊκής Ένωσης ούτως, ώστε οι εταιρείες μεταφορών της ΕΕ να μην υφίστανται διακρίσεις μέσω της επιλεκτικής εφαρμογής των ορίων.
<SPEAKER ID="124" LANGUAGE="" NAME="Avril Doyle (PPE-DE ). –" AFFILIATION="(ΕΝ)">
<P>
   Κύριε Πρόεδρε, εάν δεχτούμε τα αριθμητικά δεδομένα της κ. Lucas για 4,1 εκατ. θέσεις εργασίας ή της Ένωσης Ευρωπαϊκών Αερογραμμών για 7,5 εκατ. θέσεις εργασίας άμεσα εξαρτημένες από τον τομέα των αερομεταφορών, πρέπει να συμφωνήσουμε ότι ο τομέας της αεροπορίας συμβάλλει πολύ σημαντικά στην απασχόληση και στην ανάπτυξη της Ευρώπης.
<P>
Οι αερομεταφορές έχουν ζωτική σημασία για την οικονομία της ΕΕ, καθώς αντιστοιχούν έως και στο 8% του ΑΕγχΠ, ενισχύουν την παραγωγικότητα, προσελκύουν επενδύσεις και ενθαρρύνουν τον τουρισμό. Οι αερομεταφορές αποτελούν πλέον αναπόσπαστο τμήμα της κοινωνίας, που μας επιτρέπει να διανύουμε γρήγορα μεγάλες αποστάσεις, αλλά ενισχύει επίσης την ολοκλήρωση, την ευημερία και την πολιτική σπουδαιότητα της Ευρώπης. Η αεροπορία διευκολύνει την κοινωνική συνοχή και τις πολιτιστικές ανταλλαγές. Στρατηγικά, οι αερομεταφορές έχουν κρίσιμη σημασία, κυρίως για τις απόκεντρες περιφέρειες και τα νησιά, όπως η Ιρλανδία.
<P>
Το 2003, οι συνολικές εκπομπές από τις πτήσεις προς και από τα 25 κράτη μέλη της ΕΕ συνέβαλαν κατά 3,4% στις εκπομπές CO2, ποσοστό το οποίο ισοδυναμεί με το 0,5% των παγκόσμιων εκπομπών σε αυτόν τον τομέα. Οι αερομεταφορές αντιμετωπίζονται διαφορετικά από τη σύμβαση πλαίσιο των Ηνωμένων Εθνών για τις κλιματικές μεταβολές όσον αφορά τον τρόπο με τον οποίο υπολογίζονται οι εκπομπές αερίων του θερμοκηπίου. Δεν συμπεριλαμβάνονται άμεσα στο πρωτόκολλο του Κυότο.
<P>
Αν και θα πρέπει να αναγνωρίσουμε τις προόδους που έχουν συντελεστεί χάρη στην εθελοντική πρωτοβουλία του τομέα της ευρωπαϊκής αεροπορίας, την πολιτική περιορισμού των εκπομπών, με τον αναμενόμενο υπερδιπλασιασμό των κινήσεων εναέριας κυκλοφορίας έως το 2020 σε σχέση με το 2003, το πραγματικό ερώτημα είναι εάν, βάσει της αρχής «ο ρυπαίνων πληρώνει», θα είναι επαρκής αυτή η εθελοντική πρωτοβουλία για την αντιστάθμιση των αυξημένων εκπομπών των εναέριων μεταφορών. Χρειαζόμαστε νομοθεσία;
<P>
Είναι πραγματικά ενδιαφέρον το γεγονός ότι μία πρόσφατη έκθεση της Βουλής των Λόρδων σχετικά με τη συμβολή των αερομεταφορών στην αλλαγή του κλίματος δήλωνε ότι είναι ασήμαντη και ότι πιθανότατα θα παραμείνει τέτοια για 30 χρόνια. Ο ίδιος ο κλάδος ισχυρίζεται ότι μέσω της αποτελεσματικής χρήσης των καυσίμων, των δρομολογίων απευθείας σύνδεσης και της νέας τεχνολογίας έχει ήδη επιτευχθεί μείωση κατά 70% των εκπομπών των αεροσκαφών τα τελευταία 30 χρόνια και ότι η διαχείριση της εναέριας κυκλοφορίας, η βελτίωση των χρόνων αναμονής στον αέρα πάνω από τα αεροδρόμια και η αντικατάσταση των παλαιότερων αεροπλάνων με αεροπλάνα τελευταίας τεχνολογίας κατά την ανανέωση του στόλου θα μπορούσε να περιορίσει ακόμα περισσότερο τον αντίκτυπο στην αλλαγή του κλίματος, καθώς ο αριθμός των πτήσεων αυξάνεται κάθε χρόνο.
<P>
Αξίζει να διερευνηθεί ένα σύστημα εμπορίας των δικαιωμάτων εκπομπών και δημοπρασίας των δικαιωμάτων, αλλά, ρωτώ τον Επίτροπο, ένα χωριστό ή κλειστό σύστημα εμπορίας δικαιωμάτων εκπομπών για τις αερομεταφορές δεν θα κλονιζόταν στο πρώτο εμπόδιο, αφού όλοι οι συναλλασσόμενοι θα ήταν καθαροί αγοραστές και δεν θα υπήρχε αγορά; Μια πιθανή λύση, έπειτα από ενδελεχή αξιολόγηση του αντίκτυπου, θα ήταν ίσως η ενσωμάτωση της αεροπορίας σε ένα αναθεωρημένο υφιστάμενο ΕΤS, με τον όρο να συμπεριληφθούν όλες οι πτήσεις που προσγειώνονται και απογειώνονται εντός της Ευρώπης. Ιδεωδώς, αυτό θα πρέπει να αποτελεί τμήμα μιας συνολικής λύσης, που θα αναπτυχθεί από τον κλάδο και τις κυβερνήσεις στο πλαίσιο του Διεθνούς Οργανισμού Πολιτικής Αεροπορίας, όπως συνιστά το άρθρο 2 παράγραφος 2 του πρωτοκόλλου του Κυότο. Μην κρατάτε την αναπνοή σας.
<SPEAKER ID="125" LANGUAGE="LT" NAME="Justas Vincas Paleckis (PSE ). –" AFFILIATION="">
<P>
   Θα ήθελα να υπενθυμίσω στη συντάκτρια της έκθεσης ότι το Ευρωπαϊκό Κοινοβούλιο αποκαλείται συχνά το ιπτάμενο κοινοβούλιο. Εφόσον πετάμε κάθε εβδομάδα σε κάποια από τις πρωτεύουσες της ΕΕ, θα πρέπει να μας απασχολεί ιδιαίτερα η μετατροπή των αερομεταφορών σε ένα φιλικότερο προς το περιβάλλον μέσο μεταφοράς. Στις πολιτικές που αφορούν την επίδραση των αερομεταφορών στην κλιματική αλλαγή, η αρχή «ο ρυπαίνων πληρώνει» πρέπει να τηρείται. Είναι λυπηρό ότι οι αερομεταφορές δεν καλύπτουν τις εξωτερικές δαπάνες που προκύπτουν ως αποτέλεσμα της επίδρασής τους στο κλίμα. Το λογικό θα ήταν να συμπεριληφθούν οι αερομεταφορές στο σύστημα εμπορίας της ΕΕ για τα δικαιώματα εκπομπής αερίων θερμοκηπίου. Οι πόροι που συγκεντρώνονται από τη συλλογή παρόμοιων φόρων θα μπορούσαν να επενδυθούν σε νέα τεχνολογία αφιερωμένη στην παραγωγή «καθαρότερων» αεροσκαφών. Η επέκταση των σιδηροδρομικών και οδικών μεταφορών θα μπορούσε να μειώσει τόσο την πίεση στους υπερφορτωμένους αερολιμένες όσο και τη ρύπανση που εκπέμπεται από τις αερομεταφορές. Δυστυχώς, τα σιδηροδρομικά και οδικά δίκτυα στη Λιθουανία και τις άλλες χώρες της Βαλτικής δεν εντάσσονται στην υποδομή της ΕΕ. Είναι παρωχημένα και υπερφορτωμένα. Εάν τα σχέδια «Via Baltica» και κυρίως «Rail Baltica» δεν τύχουν ειδικής προσοχής από την ΕΕ, θα περάσει πολύς καιρός πριν οι σιδηροδρομικές και οδικές μεταφορές σε αυτήν την περιοχή μπορέσουν να βοηθήσουν τις αερομεταφορές. 
<SPEAKER ID="126" LANGUAGE="" NAME="Μάριος Ματσάκης (ALDE ). –" AFFILIATION="(ΕΝ)">
<P>
   Κύριε Πρόεδρε, θα ήθελα και εγώ με τη σειρά μου, όπως και οι άλλοι συνάδελφοι, να συγχαρώ την κ. Lucas για το εξαίρετο έργο της. Είμαι σε μεγάλο βαθμό σύμφωνος με την έκθεση της κ. Lucas και, γι’ αυτό, θα περιοριστώ σε μερικά γενικά σχόλια σχετικά με το θέμα της παρούσας συζήτησης.
<SPEAKER ID="127" LANGUAGE="DE" NAME="Eva Lichtenberger (Verts/ALE ). –" AFFILIATION="">
<SPEAKER ID="128" LANGUAGE="PL" NAME="Bogusław Sonik (PPE-DE ). –" AFFILIATION="">
<P>
   Κύριε Πρόεδρε, σύμφωνα με πληροφορίες που παρείχε ο Διεθνής Οργανισμός Πολιτικής Αεροπορίας ο κλάδος των αερομεταφορών στην Ευρώπη μεταφέρει πάνω από 320 εκατομμύρια επιβάτες ετησίως. Αυτό σημαίνει ότι περίπου 110 000 αεροσκάφη παράγουν εκπομπές που αναπόφευκτα ρυπαίνουν τον αέρα καθημερινά. Εκτιμάται ότι έως το 2050 η ποσότητα του διοξειδίου του άνθρακα που εκπέμπεται στην ατμόσφαιρα από τον κλάδο των αερομεταφορών θα αγγίξει το 5% (το 2000 αυτός ο αριθμός ήταν 2%). Σύμφωνα με τις προβλέψεις του Eurocontrol, έως το 2020 ο αριθμός των πτήσεων στην Ευρωπαϊκή Ένωση θα υπερδιπλασιαστεί σε σύγκριση με το 2003.
<SPEAKER ID="129" LANGUAGE="DE" NAME="Ulrich Stockmann (PSE ). –" AFFILIATION="">
<P>
   Κύριε Πρόεδρε, κυρίες και κύριοι, το πρώτο πράγμα που χρειαζόμαστε είναι μια τυποποιημένη ευρωπαϊκή διαδικασία για να αντιμετωπίσουμε τις περιβαλλοντικές επιπτώσεις των αερομεταφορών. Μονομερή μέτρα σε εθνικό επίπεδο, όπως η φορολόγηση των αεροπορικών εισιτηρίων και οι φόροι κηροζίνης, δεν πρόκειται να λειτουργήσουν. Η εμπορία των δικαιωμάτων εκπομπών στις αερομεταφορές κινείται προς τη σωστή κατεύθυνση, αλλά από την άποψη της πολιτικής μεταφορών –ή κατά την άποψή μου– τα κύρια μέσα που περιέχονται στην έκθεση της κ. Lucas είναι εσφαλμένα.
<P>
Δεύτερον, απορρίπτω την ένταξη του άσχετου προς το CO2 αντίκτυπου στην αλλαγή του κλίματος μέσω πολλαπλασιαστών. Ας ρίξουμε μια ματιά στην Ελβετία, τη Σουηδία και το Ηνωμένο Βασίλειο, όπου το πρόβλημα των NOx ρυθμίζεται μέσω τελών προσγείωσης. Θα είχε νόημα να το κάνουμε αυτό. 
<SPEAKER ID="130" LANGUAGE="FI" NAME="Eija-Riitta Korhola (PPE-DE ). –" AFFILIATION="">
<SPEAKER ID="131" LANGUAGE="" NAME="Philip Bradbourn (PPE-DE ). –" AFFILIATION="(ΕΝ)">
<P>
Όπως ανέφερε η κ. Doyle, η Βουλή των Λόρδων του Ηνωμένου Βασιλείου ολοκλήρωσε προσφάτως μια έκθεση σχετικά με τις επιδράσεις των αερομεταφορών στην αλλαγή του κλίματος. Όπως είπε, η έκθεση αυτή δηλώνει ότι η επίδραση είναι ασήμαντη και πιθανότατα θα παραμείνει τέτοια για 30 χρόνια. Κύριε Επίτροπε, κυρία Lucas, απόψε έχω μαζί μου αντίγραφο αυτής της έκθεσης. Θεωρώ ιδιαίτερα ευπρόσδεκτες τις απόψεις σας για το περιεχόμενό της.
<P>
Ομοίως, όπως ανέφερε η κ. Doyle, τα αριθμητικά δεδομένα που δημοσίευσε η ΙΑΤΑ, η Διεθνής Ομοσπονδία Αερομεταφορών, δείχνουν ότι τα τελευταία 40 χρόνια, μέσω της τεχνολογικής εξέλιξης, η απόδοση των καυσίμων των αεροσκαφών έχει αυξηθεί κατά 70%. Δεν έχω καμία αμφιβολία ότι αυτές οι τεχνολογικές εξελίξεις θα συνεχίσουν να βελτιώνουν την κατάσταση. Μπορούμε ήδη να το δούμε αυτό στη νέα γενιά αεροσκαφών: στο Airbus 380 και στο Boeing 787. Δεδομένων αυτών των δύο παραγόντων, υποψιάζομαι ότι η συντάκτρια της έκθεσης είναι περισσότερο ένοχη για ευσεβείς πόθους παρά για επιστημονικά γεγονότα.
<SPEAKER ID="132" LANGUAGE="" NAME="Σταύρος Δήμας," AFFILIATION="μέλος της Επιτροπής">
<P>
Ο κ. Bradbourn είπε ότι οι αερομεταφορές είναι κλάδος παγκόσμιας εμβέλειας και, ως εκ τούτου, πρέπει η μέριμνα για τα σχετικά θέματα να επαφίεται στον Διεθνή Οργανισμό Πολιτικής Αεροπορίας και ότι πρέπει να ληφθούν υπόψη τα επιστημονικά συμπεράσματα και οι επιστημονικές αποδείξεις, καθώς επίσης και η πολύ σημαντική μελέτη την οποία έκανε η επιτροπή στη Βουλή των Λόρδων – την οποία έχω δει και εγώ. Αναμφίβολα, εμείς θα έχουμε μία πλήρη μελέτη επιπτώσεων, η οποία θα στηρίξει τη νομοθετική μας πρόταση.
<P>
Θα ήθελα επίσης να πω ότι η συνεργασία της Ευρωπαϊκής Ένωσης με τον Διεθνή Οργανισμό Πολιτικής Αεροπορίας είναι εξαιρετική. Και ειδικότερα στο θέμα των κλιματικών αλλαγών πρέπει να αναλάβουμε δράσεις σε επίπεδο Ευρωπαϊκής Ένωσης και για τον απλούστατο λόγο ότι στο 6ο κοινοτικό πρόγραμμα δράσης η Ευρωπαϊκή Ένωση έχει συμφωνήσει ότι πρέπει να προσδιορίσει, να προτείνει και να αναλάβει μέτρα εφόσον ο Διεθνής Οργανισμός Πολιτικής Αεροπορίας μέχρι το 2002 δεν θα είχε προτείνει σχετικά μέτρα. Η προθεσμία αυτή έχει παρέλθει προ πολλού. Επομένως, πρέπει να αναλάβουμε δράση και, όπως είπα και προηγουμένως, το Ευρωπαϊκό Συμβούλιο κάλεσε τον περασμένο Δεκέμβριο την Επιτροπή να υποβάλει τη σχετική νομοθετική πρόταση στη διαδικασία της συναπόφασης.
<P>
Η Ευρωπαϊκή Ένωση συμβάλλει κατά 50% περίπου στο σύνολο των εκπομπών του διοξειδίου του άνθρακος από τις διεθνείς αερομεταφορές σε σχέση με τις χώρες του παραρτήματος Ι, δηλαδή τις χώρες εκείνες οι οποίες έχουν περιορισμούς σύμφωνα με το πρωτόκολλο του Κυότο. Επομένως, το μέτρο το οποίο εισηγείται η Επιτροπή θα έχει αναμφίβολα σημαντικές επιπτώσεις. Ελπίζουμε ότι το παράδειγμα αυτό θα ακολουθήσουν και άλλες χώρες.
<SPEAKER ID="133" LANGUAGE="" NAME="Πρόεδρος. –" AFFILIATION="Γραπτή δήλωση (άρθρο 142)">
<P>
Η ψηφοφορία θα διεξαχθεί αύριο στις 12.00.
<SPEAKER ID="134" LANGUAGE="ES" NAME="Antonio López-Istúriz White (PPE-DE ). –" AFFILIATION="">
<SPEAKER ID="135" LANGUAGE="" NAME="Πρόεδρος. –" AFFILIATION="">
<P>
   Η ημερήσια διάταξη προβλέπει τη συζήτηση της έκθεσης (A6-0230/2006) της κ. Eija-Riita Korhola, εξ ονόματος της αντιπροσωπείας του Ευρωπαϊκού Κοινοβουλίου στην επιτροπή συνδιαλλαγής, σχετικά με το εγκριθέν από την επιτροπή συνδιαλλαγής κοινό σχέδιο κανονισμού του Ευρωπαϊκού Κοινοβουλίου και του Συμβουλίου που αφορά την εφαρμογή των διατάξεων της Σύμβασης του Århus σχετικά με την πρόσβαση στις πληροφορίες, τη συμμετοχή του κοινού στη λήψη αποφάσεων και στην πρόσβαση στη δικαιοσύνη για περιβαλλοντικά θέματα (PE-CONS 3614/2006 – C6-0156/2006 – 2003/0242COD)). 
<SPEAKER ID="136" LANGUAGE="FI" NAME="Eija-Riitta Korhola (PPE-DE )," AFFILIATION="εισηγήτρια">
<P>
   . Κύριε Πρόεδρε, ο κανονισμός για την εφαρμογή των διατάξεων της Σύμβασης του Aarhus στα κοινοτικά θεσμικά όργανα, που τελικά θα ψηφιστεί ως προς την υιοθέτησή του στην αυριανή σύνοδο της Ολομέλειας, θα ολοκληρώσει μια διαδικασία της οποίας κύριος επωφελούμενος είναι ο ευρωπαίος πολίτης.
<P>
Υπήρξα εισηγήτρια της Σύμβασης του Aarhus καθ’ όλη τη διαδικασία, υπογραμμίζοντας διαρκώς τη σημασία των δικαιωμάτων των πολιτών στα περιβαλλοντικά θέματα. Η ειλικρίνεια και η διαφάνεια είναι ζωτικό μέρος της δημοκρατίας και θεμελιώδες στοιχείο της δικής μας ασφάλειας. Γι’ αυτό, χαίρομαι ιδιαίτερα που κατορθώσαμε να βελτιώσουμε τη διαφάνεια των θεσμικών οργάνων διατηρώντας συγχρόνως τις εξουσίες αλλά και την υποχρέωση λογοδοσίας τους. Αυτό αφορά τα δημοκρατικά εκλεγμένα όργανα, όπως το Ευρωπαϊκό Κοινοβούλιο, χωρίς να ξεχνάμε βεβαίως το Συμβούλιο. Σε μια δημοκρατία, ο λαός είναι η ανώτερη αρχή και οι ιθύνοντες που εκλέγει εφαρμόζουν τη βούλησή του. Για αυτόν τον λόγο, δεν θεώρησα ορθό να ακολουθήσω μια πορεία όπου οι πολιτικοί θα παραχωρούσαν την εξουσία σε λιγότερο ανοιχτές και λιγότερο διαφανείς υπηρεσίες.
<P>
Η Σύμβαση του Aarhus, επικυρωμένη από την ΕΕ και τα κράτη μέλη της Ευρωπαϊκής Κοινότητας, θα εφαρμοστεί μέσω τριών οδηγιών, εκ των οποίων οι δύο πρώτοι πυλώνες όπως αποκαλούνται έχουν ήδη εγκριθεί μέσω της διαδικασίας συναπόφασης, με συνδιαλλαγή. Αυτοί οι πυλώνες αφορούσαν τη διαφάνεια των περιβαλλοντικών πληροφοριών και το δικαίωμα συμμετοχής του κοινού. Η τύχη του τρίτου πυλώνα, της οδηγίας για την πρόσβαση στη δικαιοσύνη, είναι, δυστυχώς, ακόμη άγνωστη. Καθώς αυτοί οι τρεις πυλώνες του Aarhus επεκτείνονταν πλέον στα θεσμικά όργανα της ίδιας της ΕΕ, αυτό επέφερε ορισμένες νομικές προκλήσεις, που διαχώρισαν αυτόν τον κανονισμό από προηγούμενους, οι οποίοι απευθύνονταν στα κράτη μέλη.
<P>
Ένας τομέας που υπήρξε προβληματικός κατά τη συνδιαλλαγή ήταν οι προτάσεις σχετικά με την πρόσβαση στην περιβαλλοντική πληροφόρηση. Οι τροπολογίες του Κοινοβουλίου περιείχαν τεχνικά και νομικά σφάλματα, πράγμα που συναποτέλεσε την αιτία για την οποία η επιτροπή συνδιαλλαγής μας έκλινε περισσότερο προς την άποψη της Επιτροπής και του Συμβουλίου από όσο ήταν ακόμη εμφανές μετά τη δεύτερη ανάγνωση. Οι εξαιρέσεις στη δημοσίευση πληροφοριών για το περιβάλλον ήταν ένα παράδειγμα αυτού. Το Κοινοβούλιο, μετά τη δεύτερη ανάγνωση, θα προτιμούσε να βασιστεί στην οδηγία 2003/4/ΕΚ, που απευθύνεται στα κράτη μέλη, όσον αφορά τις εξαιρέσεις στην πρόσβαση σε περιβαλλοντικές πληροφορίες της ΕΕ. Νομικά, ωστόσο, θα ήταν αδύνατον, καθώς η οδηγία απευθύνεται μόνο στα κράτη μέλη. Η τελική λύση ήταν να εφαρμοστεί ο κανονισμός (ΕΚ) αριθ. 1049/2001/ΕΚ, που αφορά τον δημόσιο έλεγχο εγγράφων και είναι κατάλληλος ακριβώς για αυτόν τον σκοπό. Κατ’ αυτόν τον τρόπο, η προσέγγιση είναι σταθερή για όλα τα είδη πληροφόρησης.
<P>
Στο πλαίσιο του ίδιου του κανονισμού, έχει αποδοθεί στις ΜΚΟ ένας ειδικός ρόλος: αυτός της απαίτησης εσωτερικής επανεξέτασης όσον αφορά τις αποφάσεις των θεσμικών οργάνων. Αυτός ο ρόλος, που δημιουργείται τώρα για αυτές από τον κανονισμό, είναι σημαντικός για την Ένωση. Θα ήθελα να ευχαριστήσω τις περιβαλλοντικές οργανώσεις για τη συμμετοχή τους και τη συμβολή τους κατά τη νομοθετική διαδικασία του Aarhus. Παρότι ίσως δεν συμφωνούσαμε πάντα, για παράδειγμα, στο πεδίο εφαρμογής των δικαιωμάτων που εκχωρούνται σε αυτές, εκτιμώ και σέβομαι την επιθυμία τους να συμμετέχουν πραγματικά στην εκπόνηση καλύτερης περιβαλλοντικής νομοθεσίας στην ΕΕ.
<P>
Τέλος, θα ήθελα να εκφράσω ιδιαίτερα τις ευχαριστίες μου προς την Αυστρία για το εξαιρετικό έργο που έφερε εις πέρας ως χώρα που ασκεί την Προεδρία του Συμβουλίου. Αυτή ήταν η τρίτη διαδικασία συνδιαλλαγής της οποίας ηγήθηκα με την ιδιότητά μου ως εισηγήτριας. Η εμπειρία μου όσον αφορά την εξειδίκευση των αυστριακών εκπροσώπων, την εξοικείωσή τους με το θέμα και τις διαπραγματευτικές τους ικανότητες ήταν απίστευτη, και έχω, άρα, κάθε λόγο να απονέμω στην Αυστρία εύσημα για την Προεδρία της. Παρομοίως, θα ήθελα να ευχαριστήσω τους εκπροσώπους της Επιτροπής για τα εξαιρετικά επίπεδα συνεργασίας τους, με τα οποία είχα την ευχαρίστηση να πορευθώ καθ’ όλη τη διαδικασία του Aarhus αφότου άρχισε το 2000. 
<SPEAKER ID="137" LANGUAGE="" NAME="Σταύρος Δήμας," AFFILIATION="μέλος της Επιτροπής">
<P>
   . Κύριε Πρόεδρε, θα ήθελα να ευχαριστήσω την κ. Korhola, εισηγήτρια για τη σύμβαση του Άαρχους, καθώς επίσης και τον Αντιπρόεδρο, κ. Vidal-Quadras, ο οποίος προήδρευσε της επιτροπής συνδιαλλαγής με το Συμβούλιο, για τα πολύ καλά αποτελέσματα τα οποία επέτυχαν στη συνδιαλλαγή.
<SPEAKER ID="138" LANGUAGE="DE" NAME="Horst Schnellhardt," AFFILIATION="εξ ονόματος της Ομάδας PPE-DE">
<P>
Η έκθεση της κ. Korhola κατέστησε απολύτως σαφές ότι υπήρξαν πολύ διαφορετικές εξελίξεις στη νομοθετική διαδικασία, καθώς και ορισμένα έγγραφα που σίγουρα δεν θα τύγχαναν της αποδοχής μας. Από αυτήν την άποψη, ο συμβιβασμός που επιτεύχθηκε είναι αναμφίβολα αποδεκτός.
<SPEAKER ID="139" LANGUAGE="ES" NAME="María Sornosa Martínez," AFFILIATION="εξ ονόματος της Ομάδας PSE">
<P>
Όσον αφορά την πρόσβαση στις πληροφορίες, ίσως το πιο σημαντικό πράγμα είναι η συμφωνία που επιτεύχθηκε στη βάση του κανονισμού 1049. Εφόσον αυτός ο κανονισμός είναι σε ισχύ και σχετίζεται με την πρόσβαση του κοινού σε έγγραφα που είναι στη διάθεση των θεσμικών οργάνων της Ευρωπαϊκής Κοινότητας, θα υπάρχει ένα σύστημα για την πρόσβαση σε κάθε είδους πληροφορίες των θεσμικών και άλλων οργάνων της Ευρωπαϊκής Ένωσης.
<SPEAKER ID="140" LANGUAGE="" NAME="Marian Harkin," AFFILIATION="εξ ονόματος της Ομάδας ALDE">
<P>
   . Κύριε Πρόεδρε, θα ήθελα και εγώ να συγχαρώ την εισηγήτρια και βέβαια όλους όσους συμμετείχαν στην επίτευξη μιας συμφωνίας, η οποία μας έδωσε ένα κοινό κείμενο για αυτόν τον σημαντικό κανονισμό που αφορά τη Σύμβαση του Aarhus.
<P>
Στο Κοινοβούλιο και αλλού συχνά λέμε ότι πρέπει να φέρουμε την Ευρώπη πιο κοντά στους πολίτες της. Λοιπόν, η Σύμβαση του Aarhus μετατρέπει τα λόγια μας σε πράξεις. Πιστεύω ότι αυτός ο κανονισμός σίγουρα βοηθά να προστεθεί σάρκα στα οστά της Σύμβασης του Aarhus. Πολύ συχνά, δυστυχώς, οι κυβερνήσεις και άλλοι δημόσιοι φορείς δείχνουν με τα λόγια μόνο σεβασμό στις δημόσιες διαβουλεύσεις και τη συμμετοχή του κοινού. Τις θεωρούν αναγκαίο κακό, από το οποίο πρέπει να απαλλαγούν το συντομότερο δυνατόν· μία ενόχληση την οποία πρέπει να υπομείνουν οι πραγματικοί φορείς λήψης αποφάσεων. Πολύ συχνά η συμμετοχή του κοινού αρχειοθετείται σε κάποιο βαθύ, σκοτεινό συρτάρι και πολύ βολικά αγνοείται.
<P>
Η Επίτροπος Wallström μιλά για το σχέδιο Δ – για διάλογο, δημόσια συζήτηση και δημοκρατία. Ε λοιπόν, το σχέδιο Α, που είναι η Σύμβαση του Aarhus, αποτελεί σίγουρα ένα πλαίσιο που εξασφαλίζει ότι μπορούμε να έχουμε διάλογο, δημόσια συζήτηση και δημοκρατία στα περιβαλλοντικά θέματα.
<P>
Δυστυχώς, δεν έχουμε επικυρώσει ακόμα τη Σύμβαση του Aarhus στη δική μου χώρα, τη Δημοκρατία της Ιρλανδίας, σε αντίθεση με τους περισσοτέρους γείτονές μας στην ΕΕ. Αυτό εξακολουθεί να θέτει τους Ιρλανδούς σε μειονεκτική θέση, καθώς η Σύμβαση του Aarhus είναι η ευρύτερη σύμβαση του κόσμου όσον αφορά τα περιβαλλοντικά δικαιώματα και εγγυάται τα δικαιώματα πρόσβασης του κοινού στις πληροφορίες και τη συμμετοχή του κοινού στη διαδικασία λήψης περιβαλλοντικών αποφάσεων.
<P>
Είμαι βέβαιη ότι αυτόν τον κανονισμό θα τον επικροτήσουν όσοι ενδιαφέρονται για τον προτεινόμενο αποτεφρωτή στο Ringsend του Δουβλίνου και ασφαλώς θα διευκολύνει αρκετά εκείνους που ανησυχούν σχετικά με το φυσικό αέριο της θαλάσσιας περιοχής Corrib στα δυτικά της Ιρλανδίας. Ωστόσο, χαίρομαι που, τουλάχιστον στο Ευρωπαϊκό Κοινοβούλιο, βαδίζουμε προς τη σωστή κατεύθυνση, ακόμα και αν ορισμένες χώρες, όπως η δική μου, προχωρούν με αργό βήμα. 
<SPEAKER ID="141" LANGUAGE="DA" NAME="Margrete Auken," AFFILIATION="εξ ονόματος της Ομάδας Verts/ALE">
<P>
   . Κύριε Πρόεδρε, η ΕΕ έχει προβλήματα με την εικόνα της. Υπάρχει ελάχιστη διαφάνεια, και είναι πολύ δύσκολο για τους αφοσιωμένους πολίτες να συμμετέχουν στη διαδικασία λήψης αποφάσεων, όπως περιέγραψε τόσο εύγλωττα η προηγούμενη ομιλήτρια. Η Σύμβαση του Aarhus, που διέπει τους όρους συμμετοχής των ΜΚΟ στη νομοθετική διαδικασία για το περιβάλλον, έχει εγκύψει σε αυτό το θέμα. Αυτή η εξαιρετική σύμβαση έχει επικυρωθεί από όλα τα κράτη μέλη, αλλά προφανώς δεν έχει εφαρμοστεί όπως θα έπρεπε. Τώρα, η ΕΕ οφείλει να διασφαλίσει την εφαρμογή αυτής της νομοθεσίας. Υπήρξαν πολλά προβλήματα στην εδραίωση αυτής της κατάστασης πραγμάτων σε μια βάση λίγο ή πολύ σταθερή, αλλά εισήχθησαν τόσες πολλές βελτιώσεις ως αποτέλεσμα της δεύτερης ανάγνωσης, ώστε εμείς στην Ομάδα των Πρασίνων/Ευρωπαϊκή Ελεύθερη Συμμαχία θα υποστηρίξουμε την πρόταση, έστω και αν πράγματι απέχει από εκείνο που θα μπορούσε να ήταν εάν η ΕΕ είχε φανεί αντάξια των δικών της ωραίων λόγων ότι θα είναι εκεί για τον λαό. Είναι κρίμα, ωστόσο, που το σαφές κείμενο της Επιτροπής για την πρόσβαση των ΜΚΟ στο Ευρωπαϊκό Δικαστήριο αποδυναμώθηκε από το Συμβούλιο και το Κοινοβούλιο. Τώρα, δεν είναι καθόλου σαφές ότι αυτή η πρόσβαση πράγματι υφίσταται. Ελπίζουμε, ωστόσο, ότι οι μελλοντικές υποθέσεις θα έχουν αίσια έκβαση για τις ΜΚΟ, και άρα για την ΕΕ. 
<SPEAKER ID="142" LANGUAGE="" NAME="Kathy Sinnott," AFFILIATION="εξ ονόματος της Ομάδας IND/DEM">
<P>
   . Κύριε Πρόεδρε, στην εκλογική μου περιφέρεια στην Ιρλανδία διεξάγεται μια μάχη. Άνδρες, γυναίκες και παιδιά κάνουν φρουρά καθημερινά στο Pallaskenry, στην κομητεία Limerick, προκειμένου να εμποδίσουν το συμβούλιο της κομητείας να αποσυνδέσει τους αγωγούς που τους τροφοδοτούν με το καθαρό, πηγαίο νερό λιμνών που οι ίδιοι και οι προγονοί τους χρησιμοποιούν εδώ και χιλιάδες χρόνια και να τους εξαναγκάσει να υδρεύονται, αντίθετα, από τον ποταμό Deal, έναν από τους πιο μολυσμένους ποταμούς της Ιρλανδίας.
<P>
Σε ένα άλλο πεδίο αντίστασης, στο Bantry, στην κομητεία Κορκ, οι άνθρωποι κατασκηνώνουν σε στρατηγικές θέσεις, προκειμένου να εμποδίσουν τους εργάτες, που έχουν αποσταλεί, να περάσουν άχρηστες υπέργειες γραμμές ηλεκτρικού ρεύματος υψηλής τάσης από τα αγροκτήματά τους. Αυτές οι ομάδες δεν βρίσκονται μόνο στα πεδία των αποκλεισμών αλλά και στο Ανώτατο Δικαστήριο, με μεγάλα προσωπικά έξοδα, και απειλούνται από το δικαστικό μας σύστημα με φυλάκιση.
<P>
Με τη Σύμβαση του Aarhus αυτές οι καταστάσεις δεν θα συνέβαιναν στην Ιρλανδία. Υπάρχει κάτι που μπορείτε να κάνετε για να μας βοηθήσετε; Η κυβέρνησή μας έχει υπογράψει τη Σύμβαση του Aarhus, γεγονός το οποίο κάνει την κυβέρνησή μας να φαίνεται καλή ανάμεσα στα έθνη εταίρους της, αλλά η κυβέρνησή μας είναι ένας από τους ελάχιστους συμβαλλομένους που αρνούνται να την επικυρώσουν και να την θέσουν σε ισχύ. Η Σύμβαση του Aarhus ορίζει ότι εμείς, ο λαός, συμβάλλουμε στην πληροφόρηση και έχουμε πρόσβαση σε αυτήν, ότι ο λαός συμμετέχει σε κάθε απόφαση που λαμβάνεται σε σχέση με το περιβάλλον και ότι έχει οικονομικά προσιτή και γρήγορη πρόσβαση στη δικαιοσύνη, όταν είναι απαραίτητο, για την προστασία του περιβάλλοντος και των οικογενειών που ζουν εντός του.
<P>
Η ιρλανδική κυβέρνηση νομίζει ότι, με το να μην προβαίνει στην επικύρωση της Σύμβασης του Aarhus, θα μπορεί να συνεχίσει να συμπεριφέρεται περιφρονητικά στον λαό της, ενώ θα υποτάσσεται στον πάσα έναν πλούσιο επενδυτή, ανεξάρτητα από τη ζημιά που θα προξενήσει στη ζωή, στην υγεία και στο περιβάλλον των ανθρώπων. Αυτή η έκθεση προσπαθεί να προωθήσει μία καλύτερη εφαρμογή της Σύμβασης του Aarhus, όμως εμείς στην Ιρλανδία δεν έχουμε καμία εφαρμογή. Σας παρακαλώ να ασκήσετε πίεση στην ιρλανδική κυβέρνηση, προκειμένου να επικυρώσει επιτέλους, έστω και τόσο αργά, τη Σύμβαση του Aarhus και να αντιμετωπίζει τον λαό σαν σύμμαχο και όχι σαν εχθρό της στην προσπάθεια προστασίας του περιβάλλοντος. 
<SPEAKER ID="143" LANGUAGE="HU" NAME="Péter Olajos (PPE-DE ). –" AFFILIATION="">
<P>
Η υιοθέτηση της Σύμβασης του Aarhus από την Ευρωπαϊκή Ένωση αποτελεί σημαντικό βήμα προς αυτήν την κατεύθυνση. Η περιβαλλοντική προστασία είναι ένας τομέας όπου το γενικό κοινό επιδεικνύει πιθανόν το υψηλότερο επίπεδο ενδιαφέροντος για τις επιδόσεις των θεσμικών μας οργάνων και, εκτός από δυνατότητα πρόσβασης στην πληροφόρηση, επιθυμεί επίσης να έχει συμμετοχή στη λήψη αποφάσεων. Η εύρεση ισορροπίας μεταξύ της διαρκώς αυξανόμενης δημοσιότητας και της διατήρησης της ικανότητας των θεσμικών οργάνων να λειτουργούν δεν είναι εύκολο έργο. Δεν θα ήταν σωστό να δημιουργήσουμε μια κατάσταση που θα οδηγούσε στον πολλαπλασιασμό των δικαστικών υποθέσεων.
<P>
Συνολικά, είμαι πεπεισμένος για τα πλεονεκτήματα του κοινωνικού ελέγχου. Γνωρίζω ότι τα όργανα που επηρεάζονται ίσως θεωρήσουν συχνά τον κοινωνικό έλεγχο ως ενόχληση και ίσως να τους φανεί άσκοπα περίπλοκος. Παρόλα αυτά, σε συνολικό κοινωνικό επίπεδο, όντως οδηγεί σε αποφάσεις καλύτερες από όσες λαμβάνονται χωρίς τη συμμετοχή των πολιτών και των οργανώσεών τους. Εξάλλου, αυτή δεν είναι άραγε η βάση της δημοκρατίας; Σας ευχαριστώ πολύ, και συγχαρητήρια στη συνάδελφό μου κ. Korhola για το εξαιρετικό έργο της. 
<SPEAKER ID="144" LANGUAGE="" NAME="Πρόεδρος. –" AFFILIATION="">
<P>
Η ψηφοφορία θα διεξαχθεί αύριο στις 12.00. 
<SPEAKER ID="145" LANGUAGE="" NAME="Πρόεδρος. –" AFFILIATION="">
<P>
   Η ημερήσια διάταξη προβλέπει τη συζήτηση της έκθεσης (A6-0231/2006) του κ. Johannes Blokland, εξ ονόματος της αντιπροσωπείας του Ευρωπαϊκού Κοινοβουλίου στην επιτροπή συνδιαλλαγής, σχετικά με το εγκριθέν από την επιτροπή συνδιαλλαγής κοινό σχέδιο οδηγίας του Ευρωπαϊκού Κοινοβουλίου και του Συμβουλίου που αφορά τις ηλεκτρικές στήλες και τους συσσωρευτές και τις χρησιμοποιημένες ηλεκτρικές στήλες και συσσωρευτές, και με την κατάργηση της οδηγίας 91/157/ΕΟΚ (PE-CONS 3615/2006 – C6-0154/2006 – 2003/0282(COD)). 
<SPEAKER ID="146" LANGUAGE="NL" NAME="Johannes Blokland (IND/DEM )," AFFILIATION="εισηγητής">
<P>
   . Κύριε Πρόεδρε, τελικά, η στιγμή έφτασε. Στις 3 Μαΐου 2006, πάνω από δυόμισι χρόνια αφότου η Επιτροπή παρουσίασε μια πρόταση για την επανεξέταση της οδηγίας για τις ηλεκτρικές στήλες, το Συμβούλιο και το Κοινοβούλιο, μέσω συνδιαλλαγής, κατέληξαν σε συμφωνία για το τελικό κείμενο.
<P>
Πρώτα από όλα, θα ήθελα να ευχαριστήσω την αυστριακή Προεδρία για τον εποικοδομητικό τρόπο με τον οποίο οδηγήθηκε αυτός ο φάκελος σε μια ευνοϊκή ολοκλήρωση. Στις 23 τροπολογίες που υιοθετήθηκαν κατά τη δεύτερη ανάγνωση, η προεδρία, και κατ’ επέκταση επίσης και το Συμβούλιο, ήταν πρόθυμη να προβεί σε συμβιβασμούς με το Κοινοβούλιο. Θα ήθελα επίσης να ευχαριστήσω όλους τους βουλευτές αυτού του Κοινοβουλίου, ειδικά εκείνους που συμμετείχαν στην αντιπροσωπεία και στη γραμματεία συνδιαλλαγής, για την αφοσίωση και την υποστήριξή τους. Χάρη σε αυτούς, εν μέρει, έχουμε ένα καλό αποτέλεσμα.
<P>
Τέταρτον, η οδηγία απαιτεί από όλα τα κράτη μέλη να θεσπίσουν ένα αποτελεσματικό σύστημα συλλογής. Αυτό αποτελεί σημαντική βελτίωση καθώς, προς το παρόν, μόνο έξι κράτη μέλη διαθέτουν εθνικό σύστημα συλλογής ηλεκτρικών στηλών. Επιπλέον, οι διαφορές στα ποσοστά συλλογής είναι ακόμη πολύ υψηλές, καθώς αυτά κυμαίνονται από 59% στο Βέλγιο έως 16% στη Γαλλία.
<P>
Τέλος, θα ήθελα να αναφέρω το θεμελιώδες σημείο της οδηγίας για το οποίο έχουμε ήδη καταλήξει σε συμφωνία σε πρώτη ανάγνωση, δηλαδή την απαγόρευση του καδμίου στις φορητές ηλεκτρικές στήλες, η οποία τίθεται σε ισχύ το 2008. Ως αποτέλεσμα, αυτό το επιβλαβές μέταλλο θα εξαφανιστεί, εν καιρώ, από τα οικιακά απόβλητα, με επακόλουθο όφελος για το περιβάλλον και τη δημόσια υγεία. Επιπλέον, οι εναλλακτικές λύσεις για τις ηλεκτρικές στήλες νικελίου-καδμίου φαίνεται να υπερέχουν κατά πολύ.
<SPEAKER ID="147" LANGUAGE="" NAME="Σταύρος Δήμας," AFFILIATION="μέλος της Επιτροπής">
<P>
   . Κύριε Πρόεδρε, θα ήθελα να συγχαρώ την αντιπροσωπεία του Ευρωπαϊκού Κοινοβουλίου για τις συζητήσεις τις οποίες διεξήγαγε στην επιτροπή συνδιαλλαγής τον περασμένο Μάιο. Ιδιαίτερα, θέλω να ευχαριστήσω την Αντιπρόεδρο, κ. Roth-Behrendt, η οποία προήδρευσε της επιτροπής συνδιαλλαγής, αλλά και τον εισηγητή του Κοινοβουλίου, κ. Johannes Blokland, ο οποίος πραγματικά συνετέλεσε σημαντικότατα στην επίτευξη θετικών αποτελεσμάτων.
<P>
Οι συζητήσεις στην επιτροπή συνδιαλλαγής ήταν εποικοδομητικές, στράφηκαν προς τη σωστή κατεύθυνση χάρη και στις προσπάθειες της αυστριακής Προεδρίας και υπήρξε συμφωνία σε πολλά σημαντικά θέματα, όπως αυτά τα οποία ανέφερε ο κ. Blokland: τη δυνατότητα αφαίρεσης των συσσωρευτών από τις συσκευές, την εξαίρεση των πολύ μικρών παραγωγών μπαταριών, τη σήμανση της χωρητικότητας των μπαταριών, καθώς και άλλα σημαντικά θέματα για τα οποία επιτεύχθηκαν θετικές λύσεις.
<SPEAKER ID="148" LANGUAGE="DE" NAME="Peter Liese," AFFILIATION="εξ ονόματος της Ομάδας PPE-DE">
<P>
   . Κύριε Πρόεδρε, κύριε Επίτροπε, κυρίες και κύριοι, αισθάνομαι ευγνώμων στον εισηγητή κ. Blokland για την αφοσιωμένη εργασία του. Ασφαλώς, οι αρχικές προτάσεις του ήταν μάλλον πιο φιλόδοξες από το αποτέλεσμα της επιτροπής συνδιαλλαγής στο οποίο καταλήξαμε και, επομένως, θα μπορούσαμε να πούμε ότι αυτό δεν είναι μια απόλυτη επιτυχία για το περιβάλλον. Ωστόσο, αυτό που αποφασίστηκε αποτελεί μια σαφή βελτίωση όσον αφορά την προστασία των ανθρώπων και του περιβάλλοντος από επικίνδυνα χημικά που μπορεί να διαρρεύσουν από τις ηλεκτρικές στήλες. Για αυτόν τον λόγο, η συντριπτική πλειοψηφία στο Σώμα πρέπει να υποστηρίξει αυτό το αποτέλεσμα αύριο.
<P>
Συμφώνησα με τον κ. Blokland στα περισσότερα σημεία, ήδη από την αρχή αυτής της διαδικασίας, διαφώνησα όμως με την επέκταση της απαγόρευσης του καδμίου στις ηλεκτρικές στήλες βιομηχανίας. Χαίρομαι που καταφέραμε να εξεύρουμε κάποια λύση στην επιτροπή κατά τη δεύτερη ανάγνωση. Μια απαγόρευση του καδμίου για τις ηλεκτρικές στήλες βιομηχανίας –σε αντίθεση με μια απαγόρευση για τις φορητές ηλεκτρικές στήλες– θα σήμαινε πολύ μεγάλη επιβάρυνση για τη βιομηχανία και μικρό όφελος για το περιβάλλον, καθώς διαθέτουμε ένα αποτελεσματικό σύστημα ανακύκλωσης για τις ηλεκτρικές στήλες βιομηχανίας.
<P>
Κατά τα λοιπά, συμφωνώ με όλες τις άλλες προτάσεις που παρουσίασε ο κ. Blokland και χαίρομαι που επιτεύχθηκε συμφωνία μεταξύ των τριών θεσμικών οργάνων. 
<SPEAKER ID="149" LANGUAGE="DA" NAME="Dan Jørgensen," AFFILIATION="εξ ονόματος της Ομάδας PSE">
<P>
   . Κύριε Πρόεδρε, θα ήθελα και εγώ να αρχίσω ευχαριστώντας τον κ. Blokland. Ήταν μια μακρά διαδικασία και εργαστήκατε σκληρά. Ήσασταν σε συμφωνία με τη Σοσιαλιστική Ομάδα στο Ευρωπαϊκό Κοινοβούλιο για μεγάλο τμήμα της πορείας. Για αυτόν τον λόγο επίσης, είμαστε σε θέση να υποστηρίξουμε τον συμβιβασμό, έστω και αν, όπως και ο προηγούμενος ομιλητής, δεν είμαστε απόλυτα ικανοποιημένοι. Υπάρχουν ορισμένοι τομείς όπου αυτή η νομοθεσία θα μπορούσε να ήταν καλύτερη. Δεν συμφωνούμε ότι τα ασύρματα εργαλεία, ειδικότερα, πρέπει να εξαιρεθούν. Είναι υπεύθυνα για ένα μεγάλο ποσοστό των χρησιμοποιούμενων ηλεκτρικών στηλών καδμίου σήμερα. Υπάρχουν εναλλακτικές λύσεις, με δυνατότητα επαναχρησιμοποίησης. Επίσης, ίσως είναι δυνατόν να μην δίνεται σε κάποιες από αυτές τις ηλεκτρικές στήλες η δυνατότητα να διαφεύγουν του συστήματος, και άρα η ζημία για το περιβάλλον να μην είναι τόσο μεγάλη – εφόσον, δηλαδή, το σύστημα λειτουργεί. Πρέπει απλώς να τονίσουμε, ωστόσο, ότι υπάρχουν εναλλακτικές λύσεις, και εφόσον υπάρχουν εναλλακτικές λύσεις, γιατί να μην τις χρησιμοποιήσουμε; Γιατί να μην απαγορεύσουμε, συνεπώς, αυτές τις επικίνδυνες ηλεκτρικές στήλες;
<SPEAKER ID="150" LANGUAGE="FR" NAME="Anne Laperrouze," AFFILIATION="εξ ονόματος της Ομάδας ALDE">
<SPEAKER ID="151" LANGUAGE="SV" NAME="Carl Schlyter," AFFILIATION="εξ ονόματος της Ομάδας Verts/ALE">
<P>
   . Κύριε Πρόεδρε, ευχαριστούμε τον κ. Blokland για τον μακρόχρονο αγώνα του που τελικά οδήγησε σε ένα αποδεκτό αποτέλεσμα. Το Συμβούλιο επηρεάστηκε από τις διάφορες πιέσεις των μελών του λόμπι της βιομηχανίας και αγωνίστηκε κατά των συμφερόντων των καταναλωτών και του περιβάλλοντος. Αναρωτιέμαι τι θα έλεγαν οι πολίτες της ΕΕ εάν γνώριζαν ότι η πλειονότητα των κυβερνήσεών τους αγωνιζόταν κατά του δικαιώματος του καταναλωτή να γνωρίζει τη χωρητικότητα των ηλεκτρικών στηλών που αγοράζει. Το Συμβούλιο θέλει να αγοράζουμε γουρούνι στο σακί.
<P>
Τι θα έλεγαν οι ψηφοφόροι εάν γνώριζαν ότι το Συμβούλιο δεν ήθελε να αφαιρούνται εύκολα οι ηλεκτρικές στήλες, ώστε να μπορούν να ανακυκλώνονται εύκολα ή να επεκτείνεται η διάρκεια ζωής τους; Τι θα έλεγαν οι ψηφοφόροι εάν γνώριζαν ότι οι κυβερνήσεις τους πολεμούσαν με νύχια και δόντια να αποσπάσουν το χαμηλότερο δυνατό επίπεδο ευθύνης όσον αφορά τα εξαιρετικά δηλητηριώδη βαρέα μέταλλα; Όπως το ήθελε η τύχη, το Κοινοβούλιο κατόρθωσε να θέσει τα περισσότερα πράγματα σωστά, αλλά, σκανδαλωδώς, οι ηλεκτρικές στήλες καδμίου σε εργαλεία χειρός εξακολουθούν να επιτρέπονται. Σε αυτό το θέμα, το λόμπι της βιομηχανίας δυστυχώς νίκησε τόσο στο Συμβούλιο όσο και στο Κοινοβούλιο. Σας ευχαριστούμε, κύριε Blokland. Κάνατε καλή δουλειά και θα ψηφίσω υπέρ της έκθεσης. 
<SPEAKER ID="152" LANGUAGE="" NAME="Πρόεδρος. –" AFFILIATION="">
<P>
Η ψηφοφορία θα διεξαχθεί αύριο στις 12.00. 
<SPEAKER ID="153" LANGUAGE="" NAME="" AFFILIATION="(Η συνεδρίαση λήγει στις 22.50)">

<CHAPTER ID="023">
Προβλέψεις εσόδων και δαπανών για τον διορθωτικό προϋπολογισμό 1/2010 (Τμήμα I, Ευρωπαϊκό Κοινοβούλιο) (συζήτηση)
<SPEAKER ID="335" NAME="Πρόεδρος">
" ημερήσια διάταξη προβλέπει τη συζήτηση της έκθεσης του κ. Vladimír Maňka, εξ ονόματος της Επιτροπής Προϋπολογισμών, σχετικά με τις προβλέψεις εσόδων και δαπανών για τον διορθωτικό προϋπολογισμό 1/2010 (Τμήμα 1 - Ευρωπαϊκό Κοινοβούλιο).
<SPEAKER ID="336" NAME="Vladimír Maňka" LANGUAGE="SK">
Γνωρίζουμε όλοι πολύ καλά ότι μόνο με κοινές προσπάθειες σε ευρωπαϊκό επίπεδο θα καταφέρουμε να ανταποκριθούμε στις μεγαλύτερες προκλήσεις του 21ου αιώνα, που είναι η αλλαγή του κλίματος, οι κίνδυνοι και το κόστος των πρώτων υλών και της ενέργειας, η οικονομική παγκοσμιοποίηση και οι απειλές για την ασφάλειά μας.
<P>
Εάν η Ευρώπη προτίθεται να αντιμετωπίσει αυτά τα προβλήματα, θα πρέπει να έχει στη διάθεσή της αποτελεσματικά και σύνθετα μέσα. " Συνθήκη της Λισαβόνας θα παράσχει τα μέσα αυτά.
<P>
Τον Δεκέμβριο, εγκρίναμε τον προϋπολογισμό των ευρωπαϊκών θεσμικών οργάνων για το 2010. Για λόγους που συνδέονται με την εφαρμογή της Συνθήκης της Λισαβόνας, το έργο μας για τον προϋπολογισμό δεν είχε ολοκληρωθεί τον Δεκέμβριο και θα συνεχιστεί και τον Απρίλιο. Σήμερα βρισκόμαστε στο αρχικό στάδιο εφαρμογής της συνθήκης, και η ΕΕ θα πρέπει να διαθέτει από την αρχή επαρκή χρηματοδότηση για την εφαρμογή των νέων πολιτικών. " Συνθήκη της Λισαβόνας έχει επιπτώσεις σε ολόκληρο το φάσμα των υπηρεσιών του Ευρωπαϊκού Κοινοβουλίου και άλλων θεσμικών οργάνων. Όσον αφορά το Ευρωπαϊκό Κοινοβούλιο, η διαδικασία συναπόφασης θα αυξηθεί δραματικά, καλύπτοντας έως και το 95% της νομοθεσίας. Έχουν προστεθεί τομείς όπως η ελευθερία, η ασφάλεια και η δικαιοσύνη, η γεωργία, η αλιεία, η έρευνα και τα διαρθρωτικά ταμεία. Θα υπάρξει μεγαλύτερη χρήση της λήψης αποφάσεων με ειδική πλειοψηφία στο Συμβούλιο και καθιέρωση ορισμένων νέων νομικών βάσεων σε τομείς όπως ο τουρισμός, ο αθλητισμός, η ενέργεια, η προστασία των πολιτών, η διοίκηση και η συνεργασία. Όλα αυτά θα αυξήσουν τις νομοθετικές δραστηριότητες της ΕΕ γενικότερα, με σημαντική συνολική επίπτωση στις αρμοδιότητες του Ευρωπαϊκού Κοινοβουλίου και στις δραστηριότητές του και, ως εκ τούτου, επίσης, στην ανάγκη ενίσχυσης της διοίκησής του.
<P>
" κύρια προτεραιότητα του διορθωτικού προϋπολογισμού που προτείνεται από την Προεδρία του Ευρωπαϊκού Κοινοβουλίου σε σχέση με τη Συνθήκη της Λισαβόνας είναι να διασφαλιστεί ότι το Ευρωπαϊκό Κοινοβούλιο διαθέτει επαρκείς πόρους για την άσκηση του νομοθετικού του ρόλου. Ας θυμηθούμε ότι το Ευρωπαϊκό Κοινοβούλιο έθεσε όριο για τις δικές του απαιτήσεις το 1988. Καθόρισε ότι το όριο αυτό θα ανέρχεται στο 20% των συνολικών διοικητικών δαπανών των θεσμικών οργάνων. Το 2006, σε διαπραγματεύσεις για το πολυετές δημοσιονομικό πλαίσιο για την περίοδο 2007-2013, το Ευρωπαϊκό Κοινοβούλιο ενέκρινε αυτό το όριο ως το μέγιστο δυνατό σε σχέση με τις συνολικές διοικητικές δαπάνες των θεσμικών οργάνων. Από το 2006, οι δαπάνες του Ευρωπαϊκού Κοινοβουλίου έχουν αυξηθεί σε συνάρτηση με το καθεστώς των βουλευτών το οποίο τέθηκε σε ισχύ, έστω και αν, στη δεύτερη σελίδα αυτού του ίδιου καθεστώτος των βουλευτών, ορίζεται ότι η χρηματοδότηση καλύπτεται από τους προϋπολογισμούς των κρατών μελών. Σήμερα, πρέπει επίσης να καλύψουμε τις δαπάνες που προκύπτουν από τον νέο ρόλο του Ευρωπαϊκού Κοινοβουλίου σε συνάρτηση με τη Συνθήκη της Λισαβόνας που τίθεται σε ισχύ. Πρέπει να αναφέρουμε ότι το όριο δαπανών του 20% δεν λάμβανε υπόψη το καθεστώς των βουλευτών ή τη Συνθήκη της Λισαβόνας. Παρά το γεγονός ότι το καθεστώς των βουλευτών περιλαμβάνεται στη Συνθήκη της Λισαβόνας, εμείς στην Επιτροπή Προϋπολογισμών επιμείναμε ο προϋπολογισμός του Ευρωπαϊκού Κοινοβουλίου για το 2010 να τηρήσει το όριο του 20% βάσει του αρχικού πολυετούς δημοσιονομικού πλαισίου. Το επιτύχαμε και αυτό.
<P>
Κατά την εκπόνηση του προϋπολογισμού του 2011, ωστόσο, θα πρέπει να καθοριστεί ο νέος μαθηματικός τύπος προσεκτικά, προκειμένου να διασφαλιστεί η βιωσιμότητα του προϋπολογισμού κατά την επόμενη περίοδο. Θα ήθελα να τονίσω ότι ο καλύτερος τρόπος για να διασφαλιστεί η βιωσιμότητα του προϋπολογισμού είναι η δημιουργία ενός προϋπολογισμού με βάση τις πραγματικές ανάγκες και όχι με βάση τους δείκτες του πληθωρισμού. Μόνο η προσέγγιση αυτή θα διασφαλίσει ότι ο προϋπολογισμός αντανακλά μόνο τις πραγματικές ανάγκες, αυξάνοντας έτσι τη διαφάνεια και την αποτελεσματικότητά του.
<SPEAKER ID="337" NAME="José Manuel Fernandes" LANGUAGE="PT">
Αυτός ο διορθωτικός προϋπολογισμός είναι αποτέλεσμα της έναρξης ισχύος της Συνθήκης της Λισαβόνας. Το Κοινοβούλιο έχει αναλάβει νέες αρμοδιότητες και νέες ευθύνες, πρέπει συνεπώς να διαθέτει τα μέσα ώστε να ανταποκριθεί σε αυτήν τη νέα πρόκληση. Θα ήθελα να τονίσω ότι οι ευρωπαίοι πολίτες απαιτούν άριστη νομοθεσία από το Κοινοβούλιο και, για να επιτευχθεί αυτό, είναι σημαντικό να παρέχονται στους βουλευτές, στις επιτροπές και στις πολιτικές του Ομάδες τα απαραίτητα μέσα.
<P>
Τα νομικά και τα δημοσιονομικά πρότυπα και η ορθή δημοσιονομική πειθαρχία πληρούνται στον εν λόγω διορθωτικό προϋπολογισμό. Επιπλέον, πιστεύουμε ότι η δημοσιονομική πειθαρχία και η επιδίωξη της εξοικονόμησης είναι περισσότερο απαραίτητες από ποτέ, και οι ευρωπαίοι πολίτες επίσης το περιμένουν κατά την εκτέλεση του προϋπολογισμού αυτού. Ως εκ τούτου, θα θέλαμε να επαναβεβαιωθεί η σημασία της κατάρτισης ενός προϋπολογισμού από μηδενική βάση, ο οποίος θα εγγυάται μεγαλύτερη αυστηρότητα και διαφάνεια, ζητάμε δε επίσης πληροφορίες σχετικά με τις πραγματικές πάγιες δαπάνες του Ευρωπαϊκού Κοινοβουλίου, ως επείγον θέμα. Επιμένουμε επίσης στην ανάγκη για μακροπρόθεσμο σχεδιασμό στην πολιτική κτηρίων, με στόχο τη διασφάλιση της δημοσιονομικής βιωσιμότητας.
<P>
Θα θέλαμε επίσης να επισημάνουμε ότι μειώσαμε το αποθεματικό κτηρίων κατά 4 εκατ. ευρώ. Με τον τρόπο αυτόν, το συνολικό επίπεδο του προϋπολογισμού αντιπροσωπεύει σήμερα το 19,99% του αρχικού τομέα, του τομέα 5, που εγκρίθηκε σε πρώτη ανάγνωση.
<P>
Είμαστε βέβαιοι ότι αυτά τα μέτρα θα μας βοηθήσουν ώστε να μπορέσουμε να αντιμετωπίσουμε τις θεμιτές ανησυχίες, τις προσδοκίες και τις απαιτήσεις των ευρωπαίων πολιτών.
<SPEAKER ID="338" NAME="Göran Färm" LANGUAGE="SV">
Κυρία Πρόεδρε, αυτός ο διορθωτικός προϋπολογισμός είναι κατά κύριο λόγο πρακτικού χαρακτήρα, έχοντας ως σκοπό να προσαρμόσει τις διαδικασίες του Κοινοβουλίου στα νέα καθήκοντα που αναλαμβάνει βάσει της Συνθήκης της Λισαβόνας. Μία παράγραφος, ωστόσο, θέτει ένα ζήτημα αρχής· αφορά την απόφαση που ελήφθη πριν από 20 χρόνια, σύμφωνα με την οποία το Κοινοβούλιο δεν πρέπει να λαμβάνει άνω του 20% του διοικητικού προϋπολογισμού της ΕΕ.
<P>
" απόφαση αυτή θα έχει ως αποτέλεσμα την οριακή υπέρβαση του ορίου αυτού - περισσότερο, όμως, ως αποτέλεσμα τεχνικών αλλαγών παρά ως αποτέλεσμα μιας νέας πολιτικής. Ωστόσο, αυτό έχει προκαλέσει συζητήσεις όσον αφορά τον κανόνα του 20%. Εάν δεν γίνουν σημαντικές περικοπές, θα σημειωθεί υπέρβαση του ορίου όταν η σημερινή απόφαση εφαρμοσθεί πλήρως το 2011. Υπάρχει σοβαρός λόγος για να συζητήσουμε την αλλαγή αυτού του κανόνα του 20%, δεδομένου ότι ο ρόλος του Κοινοβουλίου έχει αλλάξει περισσότερο από τον ρόλο άλλων θεσμικών οργάνων, αλλά δεν πρέπει να εγκαταλείψουμε αυτήν την αρχή χωρίς τη δέουσα προσοχή.
<P>
Αναφέρομαι κυρίως σε δύο πτυχές. Πρώτον, πρέπει να εξετάσουμε το γεγονός ότι πολλά κράτη μέλη βρίσκονται σήμερα υπό εξαιρετική πίεση να μειώσουν το προσωπικό και τους μισθούς. Σε μια τέτοια κατάσταση, δεν μπορούμε να συνεχίσουμε να διευρύνουμε τη διοίκηση της ΕΕ απερίσκεπτα. Δεύτερον, πρέπει να έχουμε κατά νου ότι κατανέμουμε τον προϋπολογισμό της διοίκησης της ΕΕ από κοινού με τα άλλα όργανα και ότι, κατά την απόφαση του 1988, υποσχεθήκαμε ότι εάν εξετάζαμε το ενδεχόμενο να εγκαταλείψουμε τον κανόνα του 20%, αυτό θα πραγματοποιείτο μόνο μετά από διάλογο με το Συμβούλιο. Αυτό είναι ιδιαίτερα σημαντικό ενόψει των δύσκολων διαπραγματεύσεων που επίκεινται με το Συμβούλιο σε σχέση με την Υπηρεσία Εξωτερικής Δράσης, τον δημοσιονομικό κανονισμό, τον μακροπρόθεσμο προϋπολογισμό, και ούτω καθεξής.
<P>
Ψηφίζω υπέρ της έκθεσης αλλά, ταυτόχρονα, θα ήθελα να κρούσω τον κώδωνα του κινδύνου σχετικά με το μέλλον.
<SPEAKER ID="339" NAME="Angelika Werthmann" AFFILIATION="NI">
(DE) Κυρία Πρόεδρε, κυρίες και κύριοι, η Συνθήκη της Λισαβόνας ενισχύει την ΕΕ ως σύνολο. Ενισχύει τη συμμετοχή των ευρωπαίων πολιτών και ενισχύει επίσης το Ευρωπαϊκό Κοινοβούλιο. " βελτίωση της θέσης του Ευρωπαϊκού Κοινοβουλίου συνεπάγεται επίσης μεγαλύτερες νομοθετικές υποχρεώσεις. Αυτές πρέπει να εκπληρούνται από τον κάθε βουλευτή, σύμφωνα με όσα γνωρίζει και πιστεύει.
<P>
Σε αυτό το πλαίσιο, θα ήθελα επίσης να αναφέρω το σύνθημα της νομοθετικής αριστείας. Το "ναι" μου στην τροποποίηση του προϋπολογισμού του Κοινοβουλίου δίδεται υπό όρους. Λαμβάνοντας υπόψη τη συνεχώς επιδεινούμενη κρίση, πρέπει να διαχειριζόμαστε τα οικονομικά μας με μεγαλύτερη προσοχή. Ωστόσο, ως βουλευτές, είμαστε επίσης υποχρεωμένοι να ασκούμε το νομοθετικό μας έργο με τον καλύτερο δυνατό τρόπο. Αυτή η διττή απαίτηση πρέπει να τηρηθεί.
<SPEAKER ID="340" NAME="Salvador Garriga Polledo" AFFILIATION="PPE">
(ES) Κυρία Πρόεδρε, αποτελεί απόδειξη της εμπιστοσύνης που δείχνουν οι βουλευτές αυτού του Κοινοβουλίου στην Επιτροπή Προϋπολογισμών το γεγονός ότι ψηφίζουμε για μια ουσιαστική αύξηση του προϋπολογισμού του Κοινοβουλίου, συμπεριλαμβανομένων των δαπανών για την επικουρία των βουλευτών, και τα τέσσερα ή πέντε μέλη της Επιτροπής Προϋπολογισμών είναι ουσιαστικά οι μόνοι παρόντες. Είναι καλό σημάδι ότι μας εμπιστεύονται.
<P>
Ωστόσο, ο λόγος για τον οποίο υπάρχουν δύο συντονιστές εδώ από την Ομάδα της Προοδευτικής Συμμαχίας των Σοσιαλιστών και των Δημοκρατών στο Ευρωπαϊκό Κοινοβούλιο και την Ομάδα του Ευρωπαϊκού Λαϊκού Κόμματος (Χριστιανοδημοκράτες) είναι για να επιβεβαιώσουμε ότι συμφωνούμε απόλυτα με αυτήν την αύξηση του προϋπολογισμού, καθώς θεωρούμε ότι δεν παραβιάζονται τα πρότυπα της λιτότητας που έχουμε επιβάλει στον εαυτό μας.
<P>
Το Ευρωπαϊκό Κοινοβούλιο είναι ένα πολύ ιδιαίτερο όργανο, όπως ο συνάδελφός μου βουλευτής, κ. Färm, γνωρίζει πολύ καλά. Στη Σουηδία ή στην Ισπανία, εάν αυξάνετο συνεχώς το μέγεθος των περιφερειών, ο αριθμός των βουλευτών και οι αρμοδιότητές τους, σε κάθε κράτος μέλος θα έπρεπε να αυξάνεται και ο προϋπολογισμός του κοινοβουλίου.
<P>
Αυτό συμβαίνει και στο Ευρωπαϊκό Κοινοβούλιο και, ως εκ τούτου, πρέπει να ψηφίσουμε υπέρ του.
<P>
Είναι αλήθεια ότι κατά τα επόμενα έτη θα πρέπει να διασφαλιστεί ότι η δαπάνη αυτή είναι βιώσιμη, και αυτό θα απαιτήσει από εμάς να εξετάσουμε σοβαρά την πολιτική κτηρίων και τις μελλοντικές πολιτικές όσον αφορά τη στελέχωση και τον εξοπλισμό των γραφείων. Όλα αυτά θα πρέπει να εξεταστούν στο μέλλον στο πλαίσιο της βιωσιμότητας και της αποτελεσματικής αξιοποίησης των διαθέσιμων πόρων.
<P>
Το Προεδρείο του Κοινοβουλίου και η Επιτροπή Προϋπολογισμών έχουν υιοθετήσει ορισμένες αποκλίνουσες θέσεις, καθώς το Προεδρείο υπερασπίζεται τις ανάγκες των βουλευτών, ενώ εμείς στην Επιτροπή Προϋπολογισμών υπερασπιζόμαστε τη λιτότητα και τη δημοσιονομική πραγματικότητα.
<P>
Πιστεύω, ωστόσο, ότι η συμφωνία είναι καλή και ότι θα είμαστε σε θέση να την εγκρίνουμε αύριο χωρίς κανένα πρόβλημα.
<SPEAKER ID="341" NAME="Derek Vaughan" AFFILIATION="S&amp;D">
(EN) Κυρία Πρόεδρε, ομιλώ εξ ονόματος της Ομάδας S&D, αλλά οι περισσότεροι βουλευτές θα αναγνωρίζουν την ανάγκη για επιπλέον πόρους, μετά τη Συνθήκη της Λισαβόνας. Ωστόσο, υπάρχουν ορισμένα ερωτήματα σχετικά με το χρονοδιάγραμμα και τη χρηματοδότηση αυτών των προτάσεων. Οι συνάδελφοι έθεσαν ορισμένα από αυτά τα ζητήματα.
<P>
Υπάρχουν και άλλα ζητήματα. Για παράδειγμα, αν θέλουμε να έχουμε επιπλέον ανθρώπινο δυναμικό, σε ποια αποδεικτικά στοιχεία βασίζεται; Οι αριθμοί είναι μετέωροι; Ή, εάν βασίζονταν σε αποδεικτικά στοιχεία, πιστεύω ότι θα έπρεπε να είχαν δοθεί αυτά τα αποδεικτικά στοιχεία.
<P>
Επίσης, πώς θα κατανεμηθεί το επιπλέον προσωπικό για τη γραμματεία; Πιστεύω ότι θα έπρεπε να μας έχει δοθεί και αυτή η πληροφορία.
<P>
Πιστεύω επίσης ότι, αν δεχτούμε την επιπλέον δαπάνη για την επικουρία ύψους 1.500 ευρώ ανά μήνα, θα πρέπει να εξετάσουμε και άλλα έξοδα, τα έξοδα για επιπλέον χώρο γραφείων που μπορεί να απαιτηθεί. Στην πραγματικότητα, πρέπει να μας δοθούν οι συνολικές δαπάνες για αυτό.
<P>
Θα είναι δύσκολη η απόφαση για τους βουλευτές αύριο. Είναι πάντα αμφιλεγόμενο, όταν σας ζητείται να διαθέσετε πόρους για τον εαυτό σας. Αν μας είχαν δοθεί όλα τα στοιχεία που ζητούσαμε οι συνάδελφοί μου και εγώ, η αυριανή απόφαση θα μπορούσε να είναι ευκολότερη για τους βουλευτές.
<SPEAKER ID="342" NAME="Gerben-Jan Gerbrandy" AFFILIATION="ALDE">
(NL) Δεδομένου του προχωρημένου της ώρας που τον συζητούμε, ίσως να πιστέψετε ότι ο δικός μας προϋπολογισμός δεν αντέχει το φως της ημέρας.
<P>
Κυρία Πρόεδρε, η Συνθήκη της Λισαβόνας μας επιφορτίζει προφανώς με περισσότερες υποχρεώσεις, περισσότερες αρμοδιότητες και περισσότερη δουλειά, αλλά μήπως αυτό σημαίνει επίσης ότι χρειαζόμαστε περισσότερο προσωπικό σε όλους τους τομείς, για επιτροπές, ομάδες και μεμονωμένα μέλη; Έχω τις αμφιβολίες μου. Πιστεύω ότι, αν θέλουμε να είμαστε περισσότερο συνετοί και αποτελεσματικοί στον τρόπο εργασίας μας, μπορούμε να το κάνουμε καλύτερα εντός των ορίων του τρέχοντος προϋπολογισμού.
<P>
Τέλος, κυρία Πρόεδρε, φαίνεται ότι υπάρχουν ορισμένα μέτρα που πρέπει να λάβουμε. Δεν μιλάμε απλά για μια εφάπαξ αύξηση το τρέχον έτος, διότι φαίνεται ότι θα αυξήσουμε τον προϋπολογισμό και του προσεχούς έτους, και η Ομάδα μου δεν είναι υπέρ αυτού. Εάν τώρα συμφωνήσουμε στην αύξηση λόγω της Συνθήκης της Λισαβόνας, τότε αυτή είναι η μόνη περίπτωση κατά την οποία μπορούμε να χρησιμοποιήσουμε αυτό το επιχείρημα. Κατά τη γνώμη μας, πρέπει να είναι μια εφάπαξ αύξηση, χωρίς περαιτέρω αύξηση το επόμενο έτος και άλλη το μεθεπόμενο. Το μόνο που θα επιτυγχάναμε θα ήταν ότι θα χρειαζόμασταν περισσότερα κτήρια.
<SPEAKER ID="343" NAME="Marian-Jean Marinescu" AFFILIATION="PPE">
(RO) " νομοθετική αριστεία αποτελεί προτεραιότητα για το Κοινοβούλιο, και θα πρέπει να προσφέρονται επαρκείς πόροι στους βουλευτές του ΕΚ, τις επιτροπές και τις πολιτικές Ομάδες για την επίτευξη του στόχου αυτού. Οι νέες διοικητικές δαπάνες που προκύπτουν από την εφαρμογή των διατάξεων της Συνθήκης της Λισαβόνας εντάσσονται πλέον στον προϋπολογισμό του Κοινοβουλίου. Επιπλέον, η έκθεση υπογραμμίζει επίσης τη σημασία του διευρυμένου νομοθετικού ρόλου που διαθέτει το Κοινοβούλιο και, ως εκ τούτου, την ανάγκη για συμπληρωματικούς χρηματοδοτικούς πόρους για την εκπλήρωση της εντολής αυτής. Πρέπει να αναληφθούν ειδικές δράσεις, ώστε να διασφαλιστεί ένας σταθερός προϋπολογισμός, με την κατάρτιση δημοσιονομικής πολιτικής από μηδενική βάση και με τον μακροπρόθεσμο σχεδιασμό για την ικανοποίηση των απαιτήσεων του Κοινοβουλίου όσον αφορά την πολιτική κτηρίων.
<P>
Νομίζω ότι η γενική αναφορά στον προϋπολογισμό του Κοινοβουλίου πρέπει να συνεχίσει να γίνεται με βάση τον αρχικό προγραμματισμό του πολυετούς δημοσιονομικού πλαισίου, προκειμένου να εξασφαλιστεί ότι τα συμφέροντά του διασφαλίζονται, ενώ παράλληλα διατηρείται η δημοσιονομική πειθαρχία. Ταυτόχρονα, πιστεύω ότι το παραδοσιακό όριο του 20% πρέπει να διατηρηθεί, και θα ήθελα να επικροτήσω το γεγονός ότι επιτεύχθηκε συναίνεση σχετικά με τη μη υπέρβαση του ορίου αυτού στην παρούσα περίπτωση. Υποστηρίζω επίσης την ιδέα ότι πρέπει να αναληφθούν δράσεις που να αποσκοπούν στην εξασφάλιση της βιωσιμότητας του προϋπολογισμού κατά τα προσεχή έτη, επαναβεβαιώνοντας ταυτόχρονα τη σημασία της εκπόνησης μιας δημοσιονομικής πολιτικής που θα διασφαλίζει μεγαλύτερη αυστηρότητα. Πιστεύω επίσης ότι η διαφάνεια είναι απαραίτητη, γεγονός που συνεπάγεται την παροχή σαφών πληροφοριών σχετικά με τον συνολικό όγκο των πάγιων εξόδων στον προϋπολογισμό του Ευρωπαϊκού Κοινοβουλίου.
<SPEAKER ID="344" NAME="Paul Rübig" AFFILIATION="PPE">
(DE) Κυρία Πρόεδρε, με το πέρας της διαδικασίας, θα ήθελα να πω ότι το Ευρωπαϊκό Κοινοβούλιο ασχολήθηκε με το θέμα αυτό με έναν πολύ υπεύθυνο τρόπο. Θα ήθελα να ευχαριστήσω το Προεδρείο, ιδίως για την εξεύρεση ενός τρόπου ώστε να γίνει σεβαστό το ανώτατο όριο του 20%. Κατά τη διάρκεια μιας οικονομικής κρίσης, είναι σημαντικό για όλους μας να είμαστε όσο το δυνατόν προσεκτικότεροι με τα χρήματα των φορολογουμένων, αλλά παρ' όλα αυτά πρέπει να διασφαλίζεται και ότι οι βουλευτές διαθέτουν επαρκείς και αποτελεσματικούς πόρους. " εξοικονόμηση ύψους 4 εκατομμυρίων ευρώ όσον αφορά τα κτήρια δεν πρέπει να μας αποτρέψει από το να χρησιμοποιήσουμε τους υφιστάμενους πόρους, ώστε να καταστήσουμε το κτήριό μας ένα από τα πιο σύγχρονα κτήρια στον κόσμο, έτσι ώστε να μπορούμε να εργαζόμαστε όσο το δυνατόν αποτελεσματικότερα για τους πολίτες μας.
<SPEAKER ID="345" NAME="Vladimír Maňka" LANGUAGE="SK">
Σε αυτό το σημείο θα ήθελα να σας ευχαριστήσω όλους, κυρίες και κύριοι, για τις απόψεις και τις ομιλίες σας, καθώς επίσης και για την αναζήτηση μιας λύσης στο πλαίσιο της επιτροπής.
<P>
Θα ήθελα να πω ότι στον προϋπολογισμό του 2010 καθιερώσαμε συστημικά μέτρα, τα οποία μπορούν να αποφέρουν εξοικονόμηση χρημάτων και να μειώσουν την πίεση ως προς τα όρια των δαπανών μας. Τον Οκτώβριο του περασμένου έτους, συμφωνήθηκε κατά τη διαδικασία συμβιβασμού ότι θα πραγματοποιείτο διοικητικός έλεγχος στο Ευρωπαϊκό Κοινοβούλιο το έτος αυτό, στη Γενική Διεύθυνση INLO και στην υπηρεσία ασφαλείας. Στόχος είναι να εκτιμηθεί εάν οι πόροι χρησιμοποιούνται κατά τον καλύτερο δυνατό τρόπο. Τα αποτελέσματα του ελέγχου πρέπει να αποτελέσουν αφετηρία για περαιτέρω πρόοδο και μεγαλύτερη αποτελεσματικότητα. Βλέπω περαιτέρω δυνατότητες εξοικονόμησης με την καλύτερη χρήση των ίδιων πόρων μας στις υπηρεσίες διερμηνείας ή στον τομέα της τηλεργασίας. Αναμένω νεότερες πληροφορίες από το Ευρωπαϊκό Κοινοβούλιο και τα άλλα θεσμικά όργανα σχετικά με τον τρόπο με τον οποίο σχεδιάζουν να κάνουν χρήση των προσωρινά ανεκμετάλλευτων πόρων, όχι μόνο στις γλωσσικές υπηρεσίες, αλλά και σε ενοικιαζόμενους χώρους γραφείων, στις υπηρεσίες αντιγραφής, κλπ. Πιστεύω ακράδαντα ότι η εξοικονόμηση στον προϋπολογισμό θα επιτευχθεί με τη μεσοπρόθεσμη στρατηγική στον τομέα των περιουσιακών στοιχείων και των κτηρίων, η οποία θα συμβάλει στη βιωσιμότητα του προϋπολογισμού του ΕΚ. " διοίκηση του Ευρωπαϊκού Κοινοβουλίου θα μας παρουσιάσει τη στρατηγική σε λίγες ημέρες. Κυρίες και κύριοι, θα ήθελα να εκφράσω τις ευχαριστίες μου για μία ακόμη φορά για τη συνεργασία σας και για την υπεύθυνη στάση σας στο θέμα αυτό.
<SPEAKER ID="346" NAME="Πρόεδρος">
" συζήτηση έληξε.
<P>
" ψηφοφορία θα διεξαχθεί την Πέμπτη, 25 Φεβρουαρίου 2010.
<P>
Θα ήθελα να σας ευχαριστήσω όλους. Ευχαριστώ επίσης τους τεχνικούς και τους διερμηνείς μας, που τελικά μας βοήθησαν να ολοκληρώσουμε τη βραδιά.
<P>
Γραπτές δηλώσεις (άρθρο 149)
<SPEAKER ID="347" NAME="Alexander Alvaro  " LANGUAGE="DE">
Συγχαίρω τον κ. Manka για τις επιτυχείς του διαπραγματεύσεις ενόψει του πολύ στενού πλαισίου για τον προϋπολογισμό του 2010. Εκτός από τις ορθά αιτιολογημένες και αναγκαίες προσαρμογές στο προσωπικό και την πολιτική επί των κτηρίων του ΕΚ, υπάρχει και το ακανθώδες, κατά τη γνώμη μου, ζήτημα της προβλεπόμενης αύξησης της αποζημίωσης γραμματείας κατά 1.500 ευρώ. Είναι ατυχές το γεγονός ότι, για διαδικαστικούς λόγους, δεν είναι δυνατόν να ψηφίσουμε ξεχωριστά για αυτό, δεδομένου ότι η αύξηση της αποζημίωσης γραμματείας των βουλευτών του ΕΚ από τον Μάιο του 2010, που αποφασίστηκε από το Προεδρείο, είναι ανάρμοστη σε εποχή χρηματοπιστωτικής κρίσης. Είναι βεβαίως αλήθεια ότι, σύμφωνα με τη Συνθήκη της Λισαβόνας, η οποία πρόσφατα τέθηκε σε ισχύ, το Κοινοβούλιο θα χρειαστεί, συνολικά, επιπλέον δυναμικό για το νομοθετικό του έργο, αλλά μετά την εισαγωγή του καθεστώτος βοηθών από την έναρξη της τρέχουσας κοινοβουλευτικής περιόδου, δεν υπάρχουν πλέον οποιαδήποτε αποδεικτικά στοιχεία ότι οι βουλευτές του ΕΚ έχουν ανάγκη πραγματικά από περισσότερους βοηθούς. Επιπλέον, η "αγοραστική δύναμη" των επιπρόσθετων χρημάτων είναι πολύ διαφορετική κατά τη σύγκριση στα επιμέρους κράτη μέλη, και αυτό θα πρέπει επίσης να ληφθεί υπόψη σε μια έκθεση που δεν έχει ακόμη εκπονηθεί, σχετικά με τα αποτελέσματα μετά την εισαγωγή των νέων κανόνων για τους βοηθούς των βουλευτών του ΕΚ. Λαμβάνοντας υπόψη τους σημερινούς μεγάλους περιορισμούς σε χώρο και σε εγκαταστάσεις εργασίας στο Κοινοβούλιο, δεν παύει να υπάρχει επίσης φόβος ότι η αύξηση της αποζημίωσης γραμματείας κατά 1 500 ευρώ που εγκρίθηκε σήμερα θα δημιουργήσει άμεσα τις προϋποθέσεις για περαιτέρω αυξήσεις, απαιτήσεις και μελλοντικές εγκαταστάσεις εργασίας. Υπό το πρίσμα αυτό, το γερμανικό Κόμμα των Φιλελευθέρων (FDP) στο Ευρωπαϊκό Κοινοβούλιο θα απόσχει.
<SPEAKER ID="348" NAME="Cătălin Sorin Ivan  " LANGUAGE="RO">
" παρούσα δημοσιονομική τροπολογία παρέχει την απάντηση σε μια πραγματική ανάγκη. Ως επακόλουθο της έναρξης ισχύος της Συνθήκης της Λισαβόνας, οι εξουσίες του Ευρωπαϊκού Κοινοβουλίου έχουν αυξηθεί σημαντικά σε πολλούς τομείς. Άμεση συνέπεια αυτής της επέκτασης είναι ο πολύ μεγαλύτερος όγκος εργασίας, η ποιότητα της οποίας πρέπει να βρίσκεται στο ανώτατο νομοθετικό επίπεδο. Δεν είναι ότι ζητάμε χρήματα για τους εαυτούς μας, όπως υποστηρίζεται από τον Τύπο. Ωστόσο, πρέπει να παράσχουμε στον θεσμό του Ευρωπαϊκού Κοινοβουλίου τους απαραίτητους πόρους, ώστε να ανταποκριθεί στις προσδοκίες των ευρωπαίων πολιτών από το εν λόγω φόρουμ.
<SPEAKER ID="349" NAME="Γεώργιος Σταυρακάκης" AFFILIATION="S&amp;D">
γραπτώς. - Θα ήθελα να ευχαριστήσω και εγώ τον εισηγητή για τη δουλειά του. Αναμφισβήτητα η επέκταση των αρμοδιοτήτων του Ευρωπαϊκού Κοινοβουλίου από τη Συνθήκη της Λισαβόνας ενισχύει σημαντικά τον ρόλο του Ευρωπαϊκού Κοινοβουλίου στη διαμόρφωση απτών και αποτελεσματικών απαντήσεων στις προσδοκίες των ευρωπαίων πολιτών. Ταυτόχρονα, όμως, η αύξηση του εύρους των δραστηριοτήτων του έχει δημιουργήσει πρόσθετες ανάγκες προσωπικού τόσο στη διοίκηση του Ευρωπαϊκού Κοινοβουλίου όσο και στις πολιτικές Ομάδες και στα γραφεία των ευρωβουλευτών. " τροποποίηση του Προϋπολογισμού του Ευρωπαϊκού Κοινοβουλίου ήταν όχι μόνο αναμενόμενη, αλλά είναι και επιβεβλημένη αν θέλουμε το Ευρωπαϊκό Κοινοβούλιο να ανταποκριθεί αποτελεσματικά στις νέες του αρμοδιότητες, οι οποίες ενισχύουν περαιτέρω τη δημοκρατική του νομιμοποίηση. Να θυμίσω εδώ ότι παρόμοια τροποποίηση έγινε στον προϋπολογισμό του Συμβουλίου για να καλυφθούν οι διοικητικές ανάγκες που προέκυψαν από τη δημιουργία του θεσμού του Προέδρου του Ευρωπαϊκού Συμβουλίου και αναμένονται παρόμοιες προτάσεις για τροποποίηση του προϋπολογισμού της Ευρωπαϊκής Επιτροπής. " έγκριση αυτής της τροποποίησης θα επιτρέψει τόσο στη διοίκηση του Κοινοβουλίου, όσο και στις πολιτικές Ομάδες και στους ευρωβουλευτές να αντεπεξέλθουν καλύτερα και με μεγαλύτερη αποτελεσματικότητα στις νέες απαιτήσεις.

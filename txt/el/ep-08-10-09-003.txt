<CHAPTER ID="003">
Χρήση των συμβόλων της Ένωσης από το Κοινοβούλιο (νέο άρθρο 202α) (συζήτηση) 
<SPEAKER ID="007" NAME="Πρόεδρος">
" ημερήσια διάταξη προβλέπει τη συζήτηση της έκθεσης του Carlos Carnero González, εκ μέρους της Επιτροπής Συνταγματικών Υποθέσεων, για την εισαγωγή στον Κανονισμό του Κοινοβουλίου ενός νέου κανόνα, 202α, που αφορά τη χρήση, εκ μέρους του Κοινοβουλίου, των συμβόλων της Ένωσης.
<SPEAKER ID="008" NAME="Carlos Carnero González">
εισηγητής. - (ES) Κύριε Πρόεδρε, η απόφαση που προτείνει η έκθεσή μου σε αυτό το Σώμα είναι, υπεράνω όλων, πολιτική, με την αυστηρότερη έννοια της λέξης. " επίσημη απόφαση που πρόκειται να υιοθετήσουμε, παρότι είναι σαφώς σχετική, είναι το ελάχιστο τμήμα της.
<P>
Πράγματι, πρόκειται να τροποποιήσουμε τον Κανονισμό μας, ώστε να επισημοποιήσουμε αυτό που ήδη συμβαίνει, αυτό που κάνουν επί σειρά ετών τα διάφορα θεσμικά όργανα της Ένωσης. Θα ήθελα να το υπενθυμίσω αυτό στα μέλη.
<P>
Προτείνουμε ότι αυτό το Σώμα πρέπει να χρησιμοποιεί τη σημαία της Ένωσης σε όλους τους τόπους συνάντησής του και στις πιο επίσημες περιστάσεις, για παράδειγμα, στις συνεδριάσεις συγκρότησης σε σώμα ή κατά την υποδοχή αρχηγών κρατών. Επίσης, προτείνουμε ότι, σε αυτές τις περιπτώσεις, πρέπει να αναπαράγεται ο ύμνος, ότι το έμβλημα "Ενωμένοι στην πολυμορφία" πρέπει να περιλαμβάνεται σε όλα τα γραπτά έγγραφά μας και ότι η "μέρα της Ευρώπης πρέπει να εορτάζεται.
<P>
Κύριε Πρόεδρε, παρότι ήσαστε υπέρ της ιδέας, δεν προτείνουμε ότι το ευρώ πρέπει να χρησιμοποιείται ως σύμβολο. Ωστόσο, κατά τη γνώμη μας, το ευρώ είναι ένα εξαιρετικό εργαλείο, ένα θαυμάσιο όργανο, που αναμφίβολα μας βοηθά να αντιμετωπίσουμε τη διεθνή οικονομική κρίση. Σε ποια θέση θα βρισκόμασταν χωρίς το ευρώ; Θα επιστρέφαμε σε αυτήν τη βασανιστική κατάσταση της ανταγωνιστικής υποτίμησης, που θα είχε καταβάλει την πραγματική οικονομία μας ενώπιον της διεθνούς οικονομικής κερδοσκοπίας.
<P>
" σημαντικότερη πτυχή της έκθεσής μου είναι το πολιτικό μήνυμα προς τους πολίτες. Αυτό το μήνυμα είναι πολύ σαφές: τα σύμβολα της Ένωσης είναι ακμαία στο θεσμικό όργανο που εκπροσωπεί, πιο άμεσα από οποιοδήποτε άλλο, τα 500 εκατομμύρια κατοίκων των 27 κρατών μελών μας. Αυτό σημαίνει ότι η συνταγματική διαδικασία που ξεκίνησε το 2002 με την Ευρωπαϊκή Συνέλευση εξακολουθεί να υφίσταται, παρά τα συχνά και ευμεγέθη εμπόδια και καθυστερήσεις.
<P>
" Συνέλευση, της οποίας είχα την τιμή να είμαι μέλος, μαζί με άλλα διακεκριμένα μέλη εδώ σήμερα, δεν είχε καμία αμφιβολία σχετικά με τη συμπερίληψη των συμβόλων της ΕΕ στο πρωτογενές δίκαιο της Ένωσης για πρώτη φορά. Έτσι, έδωσε ένα ευτυχές τέλος σε μια περίεργη κατάσταση, κατά την οποία ο πιο σημαντικός οργανισμός δικαίου δεν αναγνώριζε αυτό που οι πολίτες είχαν από καιρό αποδεχθεί: τα σύμβολα.
<P>
" απόφαση, από αυτή την άποψη, ήταν ομόφωνη και κανείς δεν την αμφισβήτησε κατά τη διαδικασία επικύρωσης. Τουναντίον, ήταν μία από τις πλέον ευπρόσδεκτες διατάξεις από τους υποστηρικτές της Ευρώπης. Πρέπει να πω ότι αποτέλεσε μεγάλη έκπληξη, ως εκ τούτου, όταν η Διακυβερνητική Διάσκεψη που υιοθέτησε τη Συνθήκη της Λισαβόνας αποφάσισε να απαλείψει όλες τις αναφορές των ευρωπαϊκών συμβόλων από αυτό το έγγραφο.
<P>
Το γεγονός είναι ότι, μέσω της απόφασής μας σήμερα, μπορούμε να αναιρέσουμε αυτό το σφάλμα. Φυσικά, δεν τροποποιούμε πρωτογενές δίκαιο, αλλά μπορούμε να επιτελέσουμε το έργο μας και να πλησιάσουμε ένα βήμα περαιτέρω στην τυποποίηση των συμβόλων της Ένωσης στο θεσμικό πλαίσιο.
<P>
Τα σύμβολα εκφράζουν έναν κοινό στόχο και κοινές αξίες. Στην περίπτωση της Ευρώπης, είναι η επιθυμία οικοδόμησης μιας Ένωσης για όλους τους πολίτες που επιθυμούν ενότητα, ελευθερία, δημοκρατία, δικαιοσύνη, ισότητα και αλληλεγγύη, οι οποίες είναι ευρωπαϊκές αξίες που επίσης θεωρούμε ότι είναι παγκόσμιες.
<P>
Τα σύμβολα μάς επιτρέπουν επίσης να αποδείξουμε αυτό που είμαστε και ποιοι θέλουμε να είμαστε σε σχέση με τον υπόλοιπο κόσμο, που μας αναγνωρίζει βάσει αυτών. Ποιος, για παράδειγμα, δεν έχει αισθανθεί υπερήφανος που εκπροσωπεί την Ένωση φορώντας το γιλέκο του εκλογικού παρατηρητή;
<P>
Επιπλέον, τα σύμβολα μάς βοηθούν να θυμόμαστε την προέλευσή μας, την ημέρα κατά την οποία άρχισε να γράφεται η ιστορία της ενότητας, της ανάπτυξης και της ελευθερίας μας.
<P>
Αυτό που είπε ο Πρόεδρος του Κοινοβουλίου πριν από λίγες ημέρες στη Μαδρίτη για τους νέους ανθρώπους και την ιστορία έχει μεγάλη σχέση με τα σύμβολα. Πρέπει να υπενθυμίσουμε στους νέους ανθρώπους την προέλευσή μας, την ταυτότητά μας και το μέλλον μας. Τα σύμβολα μεταδίδουν αυτό το μήνυμα γρήγορα και με σαφήνεια. Αυτά τα σύμβολα μάς ενώνουν, δεν μας χωρίζουν. Δεν είναι μόνο σπουδαία αρετή, αλλά, περισσότερο από οτιδήποτε, ένα τεράστιο πλεονέκτημα.
<P>
Κύριε Πρόεδρε, ο περίφημος συγγραφέας Aldous Huxley είπε ότι το σημαντικότερο δεν είναι η εμπειρία, αλλά τι κάνει κάποιος με αυτή την εμπειρία. Το ίδιο ισχύει για τα σύμβολα. " σημαία δεν προορίζεται ως είδωλο, αλλά για να χρησιμοποιείται στην καθημερινή μας ζωή, προκειμένου να ενισχύσει την ενότητα για την οποία είμαστε γνωστοί.
<SPEAKER ID="009" NAME="József Szájer">
εξ ονόματος της ομάδας PPE-DE. - (HU) Κύριε Πρόεδρε, πρόσφατα μετέβην στο Κίεβο και το κτήριο του Ουκρανικού Υπουργείου Εξωτερικών μετά βίας διακρινόταν, καθώς είχε στολιστεί με μια ευρωπαϊκή σημαία ύψους τριών ορόφων. Εάν σε αυτό το σύμβολο μπορεί να προσδίδεται τόσος σεβασμός και τιμή εκτός της Ευρωπαϊκής Ένωσης, είμαι βέβαιος ότι και εδώ η Ευρωπαϊκή Ένωση μπορεί να χειριστεί τα σύμβολα με σεβασμό. Θα ήθελα να διορθώσω το συνάδελφό μου, ο οποίος εκπόνησε μια άριστη έκθεση, στο εξής σημείο. Ο κανόνας των συμβόλων της Ευρωπαϊκής Ένωσης είναι, επί του παρόντος, μέρος του κοινοτικού κεκτημένου, της ευρωπαϊκής νομοθεσίας: η σημαία με τα δώδεκα αστέρια και μπλε φόντο, ο ύμνος που βασίζεται στην Ωδή στη χαρά, οι επί μακρόν υφιστάμενες συναντήσεις των αρχηγών κρατών και κυβερνήσεων, και ακόμα και η έδρα του Ευρωπαϊκού Κοινοβουλίου, το Στρασβούργο, και φυσικά διεξάγουμε τις συνόδους μας στο Στρασβούργο. Επίσης, αυτήν τη στιγμή, ούτως ειπείν, δεν υπάρχει κανονιστικό κενό, εφόσον, επί του παρόντος, δεν υπάρχουν κανόνες για τα σύμβολα της Ευρωπαϊκής Ένωσης, είτε εμπεριέχονται στη Συνθήκη της Λισαβόνας είτε όχι.
<P>
Ταυτόχρονα, ένας σημαντικός στόχος αυτής της έκθεσης είναι να ρυθμίσει πώς το δικό μας θεσμικό όργανο, το Ευρωπαϊκό Κοινοβούλιο, αποδίδει τιμή στο πρότυπό μας. Είμαι πεπεισμένος ότι η έννοια της ταυτότητας, του χώρου στον οποίο ανήκουμε, είναι πολύ σημαντική. Συχνά αναφερόμαστε στο γεγονός ότι οι πολίτες μας δεν κατανοούν την πολύπλοκη Ευρώπη μας. Τα σύμβολα είναι μια προσέγγιση, που τους βοηθά να αισθάνονται εγγύτερα στην Ευρωπαϊκή Ένωση. Πάρα πολλοί άνθρωποι αγαπούν αυτά τα σύμβολα, τα τιμούν και τα σέβονται και είμαι βέβαιος ότι είναι και για εμάς, εδώ στο Κοινοβούλιο, ως αφοσιωμένων Ευρωπαίων, ένα θέμα μείζονος σημασίας να εισηγηθούμε έναν κανόνα σχετικά με τον τρόπο χρήσης των συμβόλων της Ευρωπαϊκής Ένωσης στο δικό μας θεσμικό όργανο. Σας ευχαριστώ για την προσοχή σας.
<SPEAKER ID="010" NAME="Κώστας Μποτόπουλος" LANGUAGE="EL">
Κύριε Πρόεδρε, για ποιους λόγους είναι πολύ σημαντικό που γίνεται αυτή η προσπάθεια και αυτή η συζήτηση, ειδικά αυτή την εποχή, για τα σύμβολα της Ευρωπαϊκής Ένωσης; Θα έλεγα για δύο λόγους: ο πρώτος είναι για να δείξουμε εμείς, ως Ευρωπαϊκό Κοινοβούλιο, με τον τρόπο που αναλαμβάνουμε πάντα τη δράση μας, ότι η Ευρωπαϊκή Ένωση είναι κάτι πέρα από τα κείμενα. Γιατί τα σύμβολα, θυμίζω, και το είπε και ο εισηγητής, ξεκίνησαν μέσα από τη συνταγματική συνθήκη και έγινε μια προσπάθεια να θεσμοποιηθούν, αλλά είναι πολύ σημαντικό ότι σήμερα συνεχίζουμε αυτή την προσπάθεια ώστε να μείνουν ζωντανά. Γιατί; Γιατί δείχνουν ακριβώς ότι η Ευρώπη δεν χτίζεται μέσα από τα κείμενα, τα ατελή κείμενα που χρειάζονται μεν αλλά συναντούν μεγάλα προβλήματα ως προς την κατανόησή τους από τους λαούς, αλλά συμβολίζουν πραγματικά -εδώ ταιριάζει ακριβώς η ωραία αυτή ελληνική λέξη- κάτι άλλο. Ένα πολιτικό σχέδιο, μία ιδέα περί Ευρώπης. Και αυτό νομίζω πρέπει να μείνει ζωντανό ειδικά αυτή την εποχή.
<P>
Και ο δεύτερος λόγος είναι γι' αυτό που κρύβεται πίσω από τα σύμβολα: για τα σύμβολα που βρίσκονται πίσω από τα σύμβολα, δηλαδή γι' αυτή την ιδέα της κοινής δράσης της Ευρωπαϊκής Ένωσης μέσα από αξίες. Αυτό είναι τα σύμβολα: η κοινή δράση μέσα από αξίες που χρειαζόμαστε αυτή την εποχή περισσότερο από ποτέ.
<P>
Αν λοιπόν λέγαμε ότι η κρίση που περνάμε όλοι, και δεν αναφέρομαι μόνο στην οικονομική κρίση αλλά και στη θεσμική και την ηθική κρίση που περνάει η Ευρώπη αυτή τη στιγμή, είναι το σύμβολο των καιρών, το σύμβολο των δυσκολιών των καιρών, νομίζω ότι η απάντηση της Ευρωπαϊκής Ένωσης πρέπει να είναι η ενωμένη δράση, η δυνατότητα να προχωρήσουμε όλοι μαζί.
<P>
Δεν υπάρχει, νομίζω, καταλληλότερο αλλά συγχρόνως και πιο πικρό παράδειγμα από αυτό της Ισλανδίας αυτές τις μέρες. Μία χώρα που δεν ανήκει στην Ευρωπαϊκή Ένωση, που την ταρακουνάει όμως τόσο πολύ αυτή η οικονομική καταιγίδα, ώστε οι κάτοικοι να αναρωτιούνται αν πρέπει να είναι πράγματι μέσα στην Ευρώπη, αυτή την "Ευρώπη των ιδεών".
<SPEAKER ID="011" NAME="Anneli Jäätteenmäki">
εξ ονόματος της Ομάδας ALDE. - Κύριε Πρόεδρε, τα σύμβολα της Ευρωπαϊκής Ένωσης είναι μια απότιση φόρου τιμής στην ενότητα που έχουμε επιτύχει και την οποία ελπίζουμε να ενισχύσουμε. Σύμβολα όπως η σημαία της ΕΕ, ο ύμνος και το έμβλημα χρησιμοποιούνται ήδη ευρέως στις επίσημες εκδηλώσεις και εντός όλων των κρατών μελών.
<P>
" ευρωπαϊκή σημαία και ο ύμνος, με τα οποία είμαστε όλοι τόσο εξοικειωμένοι σήμερα, υιοθετήθηκαν για πρώτη φορά στο Ευρωπαϊκό Συμβούλιο του Μιλάνου, το 1985. Μέχρι τότε, η σημαία υπήρχε ήδη επί 30 έτη. " σημαία προορίζεται να εκπροσωπεί την τελειότητα, τη συμπληρωματικότητα και την αλληλεγγύη, καθώς και να συμβολίζει την ενότητα της Ευρώπης. Το έμβλημα "ενωμένοι στην πολυμορφία" είναι το πιο πρόσφατο σύμβολο. Προέρχεται από μια πρωτοβουλία από το Ευρωπαϊκό Κοινοβούλιο και τώρα μπορεί να θεωρηθεί ένας ορισμός του ευρωπαϊκού έργου.
<P>
Στη διάρκεια της ολομέλειας χθες, η Ingrid Betancourt, από τη Λατινική Αμερική και τη Γαλλία, είπε ότι ονειρεύεται μια Λατινική Αμερική που θα μπορούσε να συνεργάζεται και να είναι εξίσου ενωμένη, όπως η Ευρωπαϊκή Ένωση. Είναι σαφές ότι τα σύμβολά μας λειτουργούν ως ταυτότητα και μια ένδειξη προς τον υπόλοιπο κόσμο ότι έχουμε επιτύχει σπουδαία πράγματα μαζί.
<P>
Παρότι πιστεύω σε αυτή την ενότητα και ελπίζω ότι συνεχίζεται, έχω απογοητευτεί από το γεγονός ότι, σε πολλές περιστάσεις, δεν επιδείξαμε ομοψυχία. Για παράδειγμα, την περασμένη εβδομάδα, ο πρόεδρος της Ευρωπαϊκής Ένωσης, κ. Sarkozy, προσκάλεσε μόνο τέσσερα από τα κράτη μέλη, για να συζητήσουν περί της οικονομικής κρίσης. Είναι πολύ ενδιαφέρον το γεγονός ότι ο πρόεδρος της Ευρωπαϊκής Ένωσης δεν επιδεικνύει προσοχή στην αλληλεγγύη και την ενότητα της Ευρωπαϊκής Ένωσης. Αυτή η ενέργεια - όπως όλες οι ενέργειες αυτού του είδους - εξυπηρετεί μόνο το διχασμό και όχι την ένωσή μας. Είναι ειρωνεία ότι είμαστε τόσο υπερήφανοι για την ενότητα και την αλληλεγγύη μας, αλλά ταυτόχρονα ο πρόεδρος της Ένωσης φαίνεται να επιλέγει ευνοούμενους όσον αφορά το σημαντικότερο τρέχον ζήτημα.
<P>
Ελπίζω ότι, χρησιμοποιώντας τη σημαία, τον ύμνο και το έμβλημα συχνότερα, θα ενθυμούμαστε όλοι τις αξίες που είναι ζωτικής σημασίας για την ύπαρξη της Ευρωπαϊκής Ένωσης αλλά, ταυτόχρονα, πρέπει να ενθυμούμαστε ότι το σημαντικότερο είναι η συμπεριφορά μας.
<SPEAKER ID="012" NAME="Bogdan Pęk">
εξ ονόματος της Ομάδας UEN. - (PL) Κύριε Πρόεδρε, όπως δήλωσε ο εισηγητής, αυτή η συζήτηση είναι εντελώς πολιτικής φύσης και λαμβάνει χώρα σε πολύ συγκεκριμένο πολιτικό πλαίσιο. Συμφωνώ με τους προηγούμενους ομιλητές ότι η Ευρώπη αυτήν τη στιγμή αντιμετωπίζει μια κρίση αξιών και ότι οι αξίες είναι η ζωογόνος δύναμη της Ευρώπης. " επιβολή συμβόλων, κατά παράβαση της νομοθεσίας που ισχύει αυτήν τη στιγμή στην Ευρώπη, δεν υποκαθιστά αυτές τις αξίες. Τα εν λόγω σύμβολα απορρίφθηκαν στη Διακυβερνητική Διάσκεψη, η οποία οριστικοποίησε τη Συνθήκη της Λισαβόνας. Εντούτοις, σήμερα το Κοινοβούλιο επιχειρεί να τα επιβάλει. Έτσι, το Κοινοβούλιο ενεργεί αψηφώντας τις σαφείς αρχές, σύμφωνα με τις οποίες μέτρα που πρόκειται να υλοποιηθούν άμεσα και είναι δεσμευτικά για όλα τα κράτη μέλη μπορούν να επιβληθούν μόνο μέσω μιας συνθήκης.
<P>
Μια τέτοια μέθοδος επιβολής μέτρων που προορίζονται να είναι δεσμευτικά δεν είναι αποδεκτή. Παραβιάζει τη θεμελιώδη αρχή επί της οποίας βασίζεται η Ευρωπαϊκή Ένωση και η οποία περιλαμβάνει συμμόρφωση άνευ όρων με το διεθνές δίκαιο και τις συμφωνίες. Ισοδυναμεί με παράκαμψη της διάταξης που απορρίφθηκε στην Ευρωπαϊκή Συνθήκη και με εισήγηση μέτρων τα οποία στοχεύουν, διά της πλαγίας οδού, στην καθιέρωση ενός ψευδοκράτους που αποκαλείται Ευρώπη.
<SPEAKER ID="013" NAME="Sylvia-Yvonne Kaufmann">
εξ ονόματος της Ομάδας GUE/NGL. - (DE) Κύριε Πρόεδρε, υποστηρίζω πλήρως την κοινοβουλευτική πρωτοβουλία για τη σημαία και τον ύμνο. " ευρωπαϊκή ενότητα χρειάζεται αυτά τα σύμβολα, επειδή φέρνουν την Ευρώπη πιο κοντά στους πολίτες και δημιουργούν μια ταυτότητα, και επομένως πρέπει να αναγνωριστούν επίσημα. Σε αυτό το πλαίσιο, θεωρώ την απόφασή μας σήμερα ένα μικρό αλλά σημαντικό βήμα για την επιστροφή μας, το συντομότερο δυνατό, στην κανονικότητα.
<P>
" απαλοιφή του ύμνου και της σημαίας από τη Συνθήκη - το πλαίσιο της οποίας εγώ φυσικά γνωρίζω πλήρως - είναι και παραμένει μια κατ' ουσίαν βάρβαρη πράξη εναντίον της ευρωπαϊκής ενότητας, για την οποία φέρουν ευθύνη, σε τελική ανάλυση, εκείνοι που απαίτησαν αυτό το βήμα. Το γεγονός είναι ότι δώσαμε πλεονέκτημα στους Ganley, τους Klause και τους Haider: τα εθνικιστικά τους συνθήματα για ένα ευρωπαϊκό "υπερ-κράτος", τα οποία στόχευαν κατά της ευρωπαϊκής ολοκλήρωσης, απέκτησαν έτσι μια επίφαση αξιοπιστίας.
<P>
Ωστόσο, αυτή είναι μόνο η μία όψη του νομίσματος. Υπάρχει ένα άλλο ζήτημα που θα ήθελα να εγείρω και το οποίο δεν μου προκαλεί μικρότερη ανησυχία. Οι πολίτες της Ευρωπαϊκής Ένωσης δεν θέλουν ή δεν χρειάζονται σάλο σχετικά με σημαίες και ύμνους στις Βρυξέλλες. Αυτό που θέλουν είναι μια κοινωνική και δημοκρατική Ευρώπη, μια Ευρωπαϊκή Ένωση που τους προσφέρει αποτελεσματική προστασία από τις αρνητικές επιπτώσεις της παγκοσμιοποίησης. Θέλουν μια σαφή απάντηση για το τι ή ποιον προστατεύει η Ένωση, τους ανθρώπους ή τις αγορές; Επιθυμούν την ανάληψη σοβαρών ενεργειών κατά του μισθολογικού, κοινωνικού και φορολογικού ντάμπινγκ και ένα οριστικό τέλος στον καλπάζοντα καπιταλισμό του καζίνου, που προωθείται από τους ταχυδακτυλουργούς της οικονομίας. Προς τούτο, χρειαζόμαστε μια πολιτική Ευρωπαϊκή Ένωση.
<SPEAKER ID="014" NAME="Hanne Dahl">
εξ ονόματος της Ομάδας IND/DEM. - (DA) Κύριε Πρόεδρε, διερωτώμαι αν υπάρχει κάποιος σε αυτή την Αίθουσα που θυμάται ακόμα πότε το Σύνταγμα μεταβλήθηκε στη Συνθήκη της Λισαβόνας μετά την απόρριψή του στην Ολλανδία και τη Γαλλία. Τα σύμβολα της ΕΕ απαλείφθηκαν, καθώς θεωρήθηκε ότι οι πολίτες της ΕΕ ήταν ιδιαίτερα σκεπτικιστές όσον αφορά το στόχο του Συντάγματος να μετατρέψει την ΕΕ σε πολιτεία. Τώρα, το Ευρωπαϊκό Κοινοβούλιο - που φυσικά είναι το μόνο θεσμικό όργανο της ΕΕ το οποίο οι πολίτες μπορούν να ψηφίσουν - είναι στη διαδικασία επανεισαγωγής τους. Αυτό μοιάζει σε μεγάλο βαθμό με παρωδία δημοκρατίας. Μια παρωδία που ερμηνεύεται από θεσμικά όργανα τα οποία δεν τρέφουν κανένα σεβασμό για εκείνους για τους οποίους προορίζονται. " ΕΕ είναι εκεί για τους πολίτες. Οι πολίτες δεν είναι εκεί για την ΕΕ. Για αυτόν το λόγο, είναι εσφαλμένο πρώτα να απαλείφεται κάτι, με τη δικαιολογία της βούλησης εκπλήρωσης των επιθυμιών των πολιτών, μόνο για να επανεισαχθεί, έπειτα από λίγους μήνες.
<P>
Πρέπει να πω ότι, όσον αφορά αυτό το θέμα, απλώς αισχύνομαι για το γεγονός ότι κατέχω έδρα στο Ευρωπαϊκό Κοινοβούλιο. Δεν μπορούμε να επιτρέψουμε στους εαυτούς μας να αποκτήσουμε την κακή φήμη ότι εξαπατήσαμε τους πολίτες κατ' αυτό τον τρόπο. Θα ήθελα να καλέσω όλους όσοι διαθέτουν ακόμα και ένα ίχνος σεβασμού για τους ψηφοφόρους που τους εξέλεξαν, να ψηφίσουν κατά της πρότασης αυτής σήμερα.
<SPEAKER ID="015" NAME="Jim Allister" AFFILIATION="NI">
Κύριε Πρόεδρε, αυτό το Κοινοβούλιο επιθυμεί αυτά τα σύμβολα μόνο για ένα λόγο - για να τονώσει το εγώ του και για να προσδώσει την επίφαση κρατικής υπόστασης στην ΕΕ.
<P>
Έχω πολύ καλύτερο ύμνο και σημαία, ευχαριστώ πολύ, και δεν πρόκειται να τα ανταλλάξω για τα φανταχτερά στολίδια του Ευρωφεντεραλισμού. " Ωδή στη χαρά, την οποία θα ιδιοποιηθούμε, μπορεί να είναι μια πολύ ωραία μελωδία, αλλά το ίδιο ισχύει και για τα Τρίγωνα Κάλαντα, και, όπως τα Τρίγωνα Κάλαντα, ευαγγελίζεται μια ψευδαίσθηση, την ψευδαίσθηση ότι η ΕΕ είναι καλή για εσάς. Ωστόσο, αντίθετα με τα Τρίγωνα Κάλαντα, θα καταστρέψει την εθνική σας κυριαρχία και το δικαίωμα να ελέγχετε τη μοίρα σας. Περισσότερο μοιάζει με "κωδικό καταστροφής" παρά με Ωδή στη χαρά!
<P>
Όσο για τη σημαία, την οποία ιδιοποιηθήκαμε από το Συμβούλιο της Ευρώπης, ακόμα και οι υπέρμαχοί της δεν γνωρίζουν τι σημαίνει. Στην Επιτροπή Συνταγματικών Υποθέσεων, έχουμε εξηγήσεις για τη σημασία των αστεριών ισάριθμες με τα ίδια τα αστέρια στη σημαία.
<P>
Αυτή η πρόταση, κατ' εμέ, εκθέτει τον ακόρεστο φανατισμό των Φιλοευρωπαίων. Το μελάνι δεν είχε στεγνώσει στη Συνθήκη της Λισαβόνας, που εσκεμμένα εξαίρεσε αυτά τα σύμβολα, όταν υπήρξε επιμονή το Κοινοβούλιο να τα επισημοποιήσει, παρά ταύτα.
<P>
Οι ψηφοφόροι μου δεν επιθυμούν μια σημαία της ΕΕ και έναν ύμνο της ΕΕ. Επιθυμούν το δικαίωμα να πουν "ναι" ή "όχι" στη Συνθήκη της Λισαβόνας, ευχαριστώ πολύ!
<SPEAKER ID="016" NAME="Íñigo Méndez de Vigo" AFFILIATION="PPE-DE">
(ES) Κύριε Πρόεδρε, θα ήθελα να μνημονεύσω ένα συμπατριώτη σας, ο οποίος, στη διάρκεια της Γαλλικής Επανάστασης, επιπλήχθηκε στο δρόμο από έναν "αβράκωτο", ο οποίος είπε: "Γιατί δεν κουβαλάς την Τρίχρωμη (Τricolore), το σύμβολο της επανάστασης;". Εκείνος ο συμπατριώτης σας απάντησε ότι δεν υπήρχε ανάγκη να δείχνει κάποιος εξωτερικά αυτό που αισθανόταν.
<P>
Είμαι μάλλον ένας από εκείνους που, αναμφίβολα λόγω μετριοφροσύνης, όπως ένας καλός Ισπανός, δεν εξωτερικεύουν τα αισθήματά τους. Ωστόσο, αυτό δεν σημαίνει ότι δεν συγκινούμαι, όταν βλέπω την ευρωπαϊκή σημαία αναρτημένη από το Δημαρχείο της Λιουμπλιάνα ή όταν, σε μια συνάντηση με το συνάδελφό μας Pierre Lequiller στο Yvelines, άκουσα τον ευρωπαϊκό ύμνο να ακολουθεί τη Μασσαλιώτιδα, ή όταν, χθες, διάβασα σε μια εφημερίδα ότι ο νικητής του Βραβείου του Πρίγκιπα των Αστούριας, ο Βούλγαρος Tzvetan Todorov, είπε ότι το έμβλημα "ενωμένοι στην πολυμορφία" είναι αυτό που η λέξη "Ευρωπαίος" σημαίνει σήμερα. Αυτό είναι το έμβλημά μας.
<P>
Δεν είμαι ένας από εκείνους με στενή, περιορισμένη νοοτροπία ή ζοφερή άποψη για τη ζωή, που νομίζουν ότι η ευρωπαϊκή σημαία ανταγωνίζεται την εθνική σημαία ή ότι ο ευρωπαϊκός ύμνος στοχεύει να αντικαταστήσει τον εθνικό τους ύμνο. Αυτό, κ. Πρόεδρε, είναι απλώς γελοίο.
<P>
Τα σύμβολα καταδεικνύουν ότι ανήκουμε σε μια κοινότητα. Κατά κανένα τρόπο, δεν αντιπροσωπεύουν μια προσπάθεια εξάλειψης των ιδιαίτερων πατρίδων μας. Υποδηλώνουν προστιθέμενη αξία, ότι μοιραζόμαστε κάτι με άλλους Ευρωπαίους.
<P>
Επομένως, πιστεύω ότι η πρωτοβουλία που ελήφθη από τον κ. Carnero, τον οποίο συγχαίρω, και την Επιτροπή Συνταγματικών Υποθέσεων, είναι η σωστή. Είναι μια πρωτοβουλία που, σε μια χρονική στιγμή κατά την οποία "συρράπτουμε τα δύο τμήματα της Ευρώπης", για να χρησιμοποιήσω την υπέροχη έκφραση του αείμνηστου συναδέλφου μας Bronisław Geremek, καταδεικνύει στους Ευρωπαίους ότι έχουμε τις ίδιες αξίες. Αυτές οι αξίες εκφράζονται επίσης προς τα έξω, περιλαμβανομένων, αλλά όχι αποκλειστικά, μέσω συμβόλων.
<P>
" ομάδα του Ευρωπαϊκού Λαϊκού Κόμματος και των Ευρωπαίων Δημοκρατών θα ψηφίσει, συνεπώς, υπέρ αυτής της πρότασης τροποποίησης του Κανονισμού, και ανυπομονώ για τη συγκίνηση που θα αισθανθώ, όπως όλοι οι άλλοι, την επόμενη φορά που θα ακούσω την Ωδή στη χαρά σε αυτή την Αίθουσα.
<SPEAKER ID="017" NAME="Pierre Pribetich" AFFILIATION="PSE">
(FR) Τα σύμβολα είναι για το αίσθημα αυτό που οι αλληγορίες είναι για τη σκέψη. Όσο παραστατικό και αν είναι, αυτό το απόφθεγμα του φιλοσόφου Alain είναι, ωστόσο, μια σαφής ένδειξη των στοιχείων που αυτά τα σύμβολα αντιπροσωπεύουν για την Ευρωπαϊκή Ένωση σήμερα. " ακρόαση της συμφωνίας του Μπετόβεν ή ο κοινός εορτασμός της Ευρώπης στις 9 Μαΐου είναι ακριβώς τα στοιχεία που πρόκειται να χρησιμοποιούμε εφεξής, για να διασφαλίσουμε ότι η Ευρώπη παραμένει ζωντανή. Αυτά αποτελούν μια απτή έκφραση των αξιών επί των οποίων έχει οικοδομηθεί η Ένωση, δείκτες οι οποίοι σταδιακά εμφυτεύθηκαν στις μνήμες 500 εκατομμυρίων Ευρωπαίων.
<P>
Εισάγοντας αυτό το άρθρο στον Κανονισμό του Κοινοβουλίου, το έργο του συναδέλφου μας Carlos Carnero González, τον οποίο συγχαίρω, στέλνει ένα πολιτικό μήνυμα από το Κοινοβούλιο προς τους πολίτες βάσει αυτών των αξιών, όπως αποδεικνύεται από την αντίθεση των Ευρωσκεπτικιστών. Δεν υπάρχει πολιτική χωρίς σύμβολα! " παροχή στην Ευρώπη μιας ταυτότητας μέσω ενός ύμνου, μιας σημαίας και ενός εμβλήματος δίνει στους πολίτες που ζουν και εργάζονται στην Ευρώπη μια ευκαιρία να θεωρήσουν τους εαυτούς τους μέρος μιας ενιαίας οντότητας, ενωμένης στην πολυμορφία. " εμφάνιση αυτών των συμβόλων σε όλα τα επίπεδα και σε όλους τους θεσμικούς τομείς θα διασφαλίσει ότι υπάρχει μια συνεχής υπενθύμιση των αξιών που εμπνέουν την Ευρώπη.
<P>
Εντούτοις, θα ήθελα να τονίσω σήμερα ότι η Ευρώπη αντιμετωπίζει μια σοβαρή κρίση εμπιστοσύνης και ότι πρέπει να προχωρήσουμε ακόμα και πέρα από αυτά τα συμβολικά στοιχεία και να οραματιστούμε και να οικοδομήσουμε εκ νέου μαζί μια ισχυρή αίσθηση συμμετοχής.
<SPEAKER ID="018" NAME="Mirosław Mariusz Piotrowski" AFFILIATION="UEN">
(PL) Κύριε Πρόεδρε, σύμβολα όπως μια σημαία, ένας ύμνος, ένα κοινό νόμισμα και οι αργίες είναι εγγενή χαρακτηριστικά της κρατικής υπόστασης. Αυτός ακριβώς ήταν ο λόγος για τον οποίο αποφασίστηκε να μην υιοθετηθούν κατά τη διάρκεια των διαπραγματεύσεων για τη Συνθήκη της Λισαβόνας. Είναι παραπλανητικό να διατείνεται κάποιος ότι μια απόφαση επαναφοράς τους μπορεί να ληφθεί εσωτερικά από ένα από τα ευρωπαϊκά θεσμικά όργανα. Το Ευρωπαϊκό Κοινοβούλιο είναι ένα νομοθετικό σώμα. Δεν πρέπει να δώσει την εντύπωση ότι είναι αποδεκτή η εξεύρεση τρόπων παράκαμψης προηγούμενων διακυβερνητικών συμφωνιών. Το Κοινοβούλιο πρέπει να ενεργεί ως θεματοφύλακας της δημοκρατίας και του κράτους δικαίου. Εάν το Ευρωπαϊκό Κοινοβούλιο επιχειρήσει να αναβιώσει σύμβολα που είχαν απορριφθεί κατά το παρελθόν, θα γίνει αναχρονισμός. Εύκολα μπορεί κάποιος να αντιληφθεί ότι κάθε θεσμικό όργανο επιθυμεί να χρησιμοποιεί συγκεκριμένα σύμβολα. Ωστόσο, στην προκειμένη περίπτωση, πρέπει να γίνει κατανοητό ότι υπάρχει μια ευρύτερη πολιτική διάσταση, όπως επισήμανε ο εισηγητής. Συνεπώς, πρέπει να αντιτεθούμε στην εισήγηση.
<SPEAKER ID="019" NAME="Søren Bo Søndergaard" AFFILIATION="GUE/NGL">
(DA) Κύριε Πρόεδρε, όπως έχει ήδη αναφερθεί, τα κοινά σύμβολα - ο ύμνος, η σημαία, το έμβλημα - αφαιρέθηκαν από τη Συνταγματική Συνθήκη, όταν αυτή μετατράπηκε στη Συνθήκη της Λισαβόνας. Ορισμένοι υπέρμαχοι της Συνθήκης της Λισαβόνας έφθασαν στο σημείο να ισχυριστούν ότι αυτό κατέδειξε την προσήλωσή μας στην απροθυμία των πολιτών. Σε ορισμένες χώρες, η απάλειψη των ημι-συνταγματικών συμβόλων χρησιμοποιήθηκε στην πραγματικότητα ως επιχείρημα ότι δεν υπήρχε λόγος διεξαγωγής δημοψηφίσματος για τη Συνθήκη της Λισαβόνας. Για παράδειγμα, η Δανική Κυβέρνηση, σε ένα έγγραφο που απευθυνόταν προς το λαό της Δανίας, ανέφερε, επί λέξει, ότι η Συνθήκη της Λισαβόνας "θα απαλλαγεί από τις συμβολικές διατάξεις για τον ύμνο, το έμβλημα και τη σημαία της ΕΕ".
<P>
"Θα απαλλαγεί"! Σε αυτό το σημείο, πρέπει να ρωτήσουμε ποια διαφορά επέφερε αυτό στην πραγματικότητα. " απάντηση είναι "καμία". Στην απάντησή της στην ερώτησή μου, η ίδια η Επιτροπή έγραψε ότι το γεγονός ότι τα σύμβολα δεν αναφέρονται στη Συνθήκη δεν μεταβάλλει το καθεστώς τους κατά κανέναν τρόπο. "Δεν μεταβάλλει το καθεστώς τους κατά κανέναν τρόπο"! Και τώρα το Κοινοβούλιο προχωρεί ένα βήμα περαιτέρω. Ίσως κάποιος πιστεύει ότι η εντατικότερη χρήση των συμβόλων θα εμπνεύσει ενθουσιασμό για την ΕΕ. Ίσως κάποιος πιστεύει ότι τα σύμβολα μπορούν να καλύψουν μια έλλειψη οφελών για τους πολίτες. Προσωπικά, δεν το πιστεύω. Πολλοί πολίτες απλώς θα το θεωρούσαν ένα ακόμη παράδειγμα του γεγονότος ότι η ελίτ της ΕΕ πράττει ακριβώς όπως την ευχαριστεί. Κάτι τέτοιο θα έδινε εντελώς εσφαλμένη εντύπωση και δεν νομίζω ότι πρέπει να υιοθετήσουμε αυτή την πρόταση.
<SPEAKER ID="020" NAME="Philip Claeys" AFFILIATION="NI">
(NL) Κύριε Πρόεδρε, διερωτώμαι ποια είναι πραγματικά η ουσία αυτής της έκθεσης και της τροποποίησης του Κανονισμού, που είναι ο σκοπός της έκθεσης. Σύμφωνα με την αιτιολογική έκθεση, το γεγονός ότι δεν περιλαμβάνονται στη Συνθήκη της Λισαβόνας δεν εμποδίζει τα θεσμικά όργανα να συνεχίσουν να τα χρησιμοποιούν, επομένως γιατί θα πρέπει να ενταχθούν στον Κανονισμό αυτού του Κοινοβουλίου;
<P>
Το πλαίσιο εντός του οποίου πρέπει να θέσουμε αυτήν τη συζήτηση είναι εκείνο του Ευρωπαϊκού Συντάγματος και των δημοψηφισμάτων που έχουν ακυρώσει το Σύνταγμα. Τα σύμβολα εσκεμμένα δεν συμπεριλήφθηκαν στη Συνθήκη, επειδή οι Ολλανδοί, για παράδειγμα, δεν επιθυμούν καμία σχέση με ένα ευρωπαϊκό υπερ-κράτος και με τα εξωτερικά σύμβολα ενός ευρωπαϊκού υπερ-κράτους. Εντωμεταξύ, η Ολλανδία επικύρωσε τη Συνθήκη της Λισαβόνας. Τι πρόκειται να κάνουμε τώρα; Τώρα, πρόκειται να εντάξουμε τα ευρωπαϊκά σύμβολα στον Κανονισμό μας, ούτως ή άλλως, διά της πλαγίας οδού.
<P>
Αυτή η τροποποίηση του Κανονισμού είναι περιττή. Στην πραγματικότητα, είναι μια αναίτια πρόκληση και δεν επιδεικνύει κανένα σεβασμό για τους Ολλανδούς ψηφοφόρους και, κατ' επέκταση, όλους τους Ευρωπαίους ψηφοφόρους που δεν επιθυμούν καμία σχέση με ένα ευρωπαϊκό υπερ-κράτος. Συγχαρητήρια, κυρίες και κύριοι!
<SPEAKER ID="021" NAME="Maria da Assunção Esteves" AFFILIATION="PPE-DE">
(PT) Χθες, εδώ στην ολομέλεια, ο ευρωπαϊκός ύμνος θα μπορούσε να είχε σχηματίσει ένα φόντο στα δάκρυα της Ingrid Betancourt. Ο ύμνος θα είχε αποκορυφωθεί σε μια έκκληση για τον συλλογικό μερισμό αναμνήσεων και επιθυμιών. Κάθε ανθρώπινο έργο χρειάζεται μια συμβολική διάσταση, από τη δύναμη των λέξεων με τις οποίες κυβερνάμε το λαό της Ευρώπης μέχρι τα τελετουργικά πολιτικής εκπροσώπησης που μας τοποθετούν στον αριστερό και στον δεξιό χώρο, στη διαλεκτική της κοινοβουλευτικής συζήτησης. Δεν μπορεί να υπάρξει ιστορία χωρίς σύμβολα.
<P>
Χρειαζόμαστε λέξεις, μια σημαία, έναν ύμνο ή ένα έμβλημα. Το καθολικό έργο της Ευρώπης δεν μπορεί να σφυρηλατηθεί στη συλλογική φαντασία χωρίς τη χημεία των συμβόλων, επειδή τα σύμβολα δεν απεικονίζουν μόνο τον κόσμο που έχουμε, αλλά και τον κόσμο που επιθυμούμε να έχουμε. Συνδέουν τη βαθύτερη λογική και το συναίσθημα εντός μας. " αξία τους προέρχεται από τη διαδικασία ταυτότητας που πυροδοτούν. Πώς μπορεί το γιγαντιαίο έργο της Ευρώπης, που βασίζεται στην υπερβατική αξία της ανθρώπινης αξιοπρέπειας, ανοικτό προς τον κόσμο, πρωτοπόρο όσον αφορά τα δικαιώματα, να υφίσταται χωρίς συμβολική διάσταση; " ευρωπαϊκή σκέψη μάς έχει κληροδοτήσει ένα μακρύ ιστορικό για τη σημασία των συμβόλων. " πολιτική δεν μπορεί να το αγνοήσει αυτό, επειδή η πολιτική συγκεντρώνει όλες τις διαστάσεις του ανθρώπινου όντος όσον αφορά το τι είναι επίσης ιδανικό και μεγαλειώδες.
<SPEAKER ID="022" NAME="Richard Corbett" AFFILIATION="PSE">
Κύριε Πρόεδρε, αισθάνομαι κάποια έκπληξη ενώπιον της τρικυμίας σε ποτήρι που έχει προκαλέσει σε ορισμένα κλιμάκια αυτή η αλλαγή στον Κανονισμό μας. Γνωρίζουμε ότι τα κράτη μέλη αποφάσισαν, πριν από κάποιο χρονικό διάστημα, να μην προσδώσουν καθεστώς Συνθήκης στη σημαία και στον ύμνο της Ευρώπης. Αποφάσισαν να μην τους προσδώσουν ένα τέτοιο αναβαθμισμένο καθεστώς, αλλά να τα αφήσουν με το τρέχον καθεστώς τους.
<P>
Ποιο είναι το τρέχον καθεστώς τους; Απλώς αναγνωρίζονται από τα θεσμικά όργανα. Το Ευρωπαϊκό Συμβούλιο το έπραξε αυτό ήδη το 1985. Παρεμπιπτόντως, η κ. Thatcher ήταν μέλος του Ευρωπαϊκού Συμβουλίου τότε. Διαπιστώνω ότι κάποιοι θαυμαστές της αποκηρύσσουν την απόφασή της τώρα. Πρέπει να παραδεχθώ ότι εγώ ο ίδιος είχα κάποιες αμφιβολίες όσον αφορά την υιοθέτηση ενός συμβόλου που επιλέχθηκε από την κ. Thatcher ως η σημαία της Ευρωπαϊκής Ένωσης. Ωστόσο, στο πνεύμα του διακομματικού συμβιβασμού και της συναίνεσης, είμαι πρόθυμος να το αποδεχθώ.
<P>
Αυτό είναι το καθεστώς που προσδόθηκε στη σημαία και στον ύμνο - η αναγνώριση από τα θεσμικά όργανα. Ωστόσο, υπάρχει μια ανωμαλία. Εμείς, το Ευρωπαϊκό Κοινοβούλιο, στην πραγματικότητα ποτέ δεν τα αναγνωρίσαμε στον Κανονισμό μας. Είναι αρκετά λογικό να διευθετήσουμε αυτή την ανωμαλία και να προσθέσουμε μια αναφορά στη σημαία στον Κανονισμό μας.
<P>
Δεν γνωρίζω γιατί ορισμένοι κάνουν τόση φασαρία για κάτι που είναι προφανές ότι πρέπει να γίνει - μια τόσο κανονική διαδικασία, που σέβεται τις αποφάσεις των κρατών μελών να μην της προσδώσουν καθεστώς Συνθήκης. Ωστόσο, η νοοτροπία των Ευρωσκεπτικιστών - και στη χώρα μου - πάντα ήταν ένα μυστήριο. Γνωρίζοντας ότι αυτή η σημαία υπάρχει επί πολλά έτη, αν βλέπατε τους Ευρωπαίους υποστηρικτές στο Κύπελλο Ryder, όταν η Ευρώπη έπαιζε γκολφ με την Αμερική, μόλις πριν από δύο μήνες - όπου οι θεατές, που πιθανώς συμπεριελάμβαναν Συντηρητικούς Ευρωσκεπτικιστές, κυμάτιζαν την ευρωπαϊκή σημαία - πραγματικά φαίνεται λίγο γελοίο όταν τώρα κάνουν τόση φασαρία για αυτήν τη λογική αλλαγή στον Κανονισμό μας.
<SPEAKER ID="023" NAME="Παναγιώτης Δημητρίου" AFFILIATION="PPE-DE">
(EL) Κύριε Πρόεδρε, τα σύμβολα της Ευρωπαϊκής Ένωσης, όπως έχει λεχθεί και από όλους τους προλαλήσαντες, υπάρχουν εδώ και χρόνια. Τι είναι εκείνο το οποίο εμείς επιδιώκουμε στο Ευρωπαϊκό Κοινοβούλιο με την αλλαγή του Κανονισμού; Επιδιώκουμε να δώσουμε έμφαση σ' αυτό που ονομάζεται κανονική χρήση των συμβόλων, όπως γίνεται και σε όλους τους οργανισμούς.
<P>
Δυστυχώς, υπάρχουν αδικαιολόγητες αντιδράσεις και από κράτη και από πολίτες. Αντιδράσεις από κράτη που θεωρούν ότι με την υιοθέτηση και την προώθηση των συμβόλων της Ευρωπαϊκής Ένωσης θα δημιουργηθεί ένα υπερ-κράτος. Μα για όνομα του Θεού, από τα σύμβολα θα δημιουργηθεί το υπερ-κράτος για το οποίο μίλησαν κάποιοι συνάδελφοι;
<P>
Κάποιοι λένε ότι θα επηρεαστεί το εθνικό φρόνημα των λαών και των κρατών. Αν είναι τόσο ρηχό το εθνικό φρόνημα οποιουδήποτε λαού ώστε να επισκιάζεται από ένα σύμβολο ενότητας όλων των κρατών, τότε λυπούμαι γι' αυτό το οποίο οι διάφοροι ονομάζουν "εθνική υπερηφάνεια". Έχουν ακουστεί τέτοια επιχειρήματα και σε αυτή την αίθουσα.
<P>
Επιπλέον, υπάρχει και ένα άλλο ερώτημα: εάν αυτά τα σύμβολα προκαλούν τόση "αλλεργία" σε κάποιους πολίτες και σε κάποια κράτη, πώς αυτοί συνεχίζουν να είναι μέλη αυτής της Ευρωπαϊκής Ένωσης της οποίας ούτε και τα σύμβολα δεν θέλουν να αντικρύσουν; Αυτό είναι ένα οξύμωρο σχήμα.
<P>
Το Ευρωπαϊκό Κοινοβούλιο σωστά σήμερα προχωρεί στην επίσημη υιοθέτηση κατά κανονικό τρόπο των συμβόλων αυτών. Και δίνει ένα μήνυμα: ότι η Ευρωπαϊκή Ένωση πρέπει να προχωρήσει ενωμένη κάτω από τα σύμβολά της ώστε να ολοκληρωθεί και να φτάσει σε ένα σημείο από το οποίο να διαδραματίσει το ρόλο της που είναι ρόλος προώθησης αρχών και αξιών σε ολόκληρο τον κόσμο.
<SPEAKER ID="024" NAME="György Schöpflin" AFFILIATION="PPE-DE">
Κύριε Πρόεδρε, συχνά ακούμε την άποψη ότι τα σύμβολα είναι σπατάλη χρόνου και ότι η Ευρωπαϊκή Ένωση δεν πρέπει να ασχολείται με τόσο άσχετα θέματα. Τουναντίον, σύμφωνα με αυτό το επιχείρημα, καθήκον της Ευρωπαϊκής Ένωσης είναι να εστιάσει σε βασικά θέματα, όπως η απασχόληση ή το εμπόριο.
<P>
Αυτή η προσέγγιση είναι εντελώς εσφαλμένη και παρερμηνεύει πλήρως τη σημασία των συμβόλων. Εάν εξετάσετε προσεκτικά πώς λειτουργούν τα θεσμικά όργανα, γρήγορα θα γίνει σαφές ότι κάθε θεσμικό όργανο διατηρεί ένα σύνολο συμβόλων. Αυτά τα σύμβολα φέρουν ένα μήνυμα το οποίο οι πολίτες θα αναγνωρίσουν και λειτουργούν ως μια συντετμημένη έκδοση του συγκεκριμένου θεσμικού οργάνου. Χωρίς θεσμικά όργανα, δεν μπορεί να υπάρξει δημοκρατική πολιτική.
<P>
Επομένως, τα σύμβολα είναι ένα απαραίτητο μέρος της δημοκρατίας, την οποία η ΕΕ θεωρεί κεντρική στην ταυτότητά της. Επιπλέον, αν τα σύμβολα ήταν τόσο περιθωριακά όσο υποστηρίζουν οι πολέμιοί τους, για ποιο λόγο μπαίνουν στον κόπο να τους αντιτεθούν; Το Ευρωπαϊκό Κοινοβούλιο, ως το πρωταρχικό δημοκρατικό σώμα της Ευρωπαϊκής Ένωσης, έχει κάθε λόγο να προωθεί τα σύμβολα της Ευρώπης ως μέσο σύνδεσής του με τους ψηφοφόρους της Ευρώπης. Εκείνοι που αντιτίθενται στα σύμβολα της Ευρώπης βασικά αμφισβητούν την ίδια την ευρωπαϊκή δημοκρατία.
<P>
Κάποιος θα μπορούσε ακόμα να υποστηρίξει ότι η χρονική συγκυρία είναι πολύ ρευστή και κυριαρχούμενη από την κρίση, για να σκεφτόμαστε τα σύμβολα της Ευρώπης, και, συνεπώς, δεν είναι η σωστή στιγμή για το Κοινοβούλιο να αναλώνει χρόνο σε σύμβολα. Αυτό μπορεί να ισχύει, αλλά ο συγχρονισμός είναι κάτι που πάντα μπορεί και θα τίθεται υπό συζήτηση. Μακροπρόθεσμα, δεν θα έχει σημασία αν τα σύμβολα του Κοινοβουλίου και της Ευρωπαϊκής Ένωσης συζητηθούν τώρα ή σε κάποια μελλοντική ημερομηνία. Συνεπώς, δίνω την πλήρη υποστήριξή μου σε αυτήν τη σημαντική και πειστική έκθεση.
<SPEAKER ID="025" NAME="Geoffrey Van Orden" AFFILIATION="PPE-DE">
Κύριε Πρόεδρε, οι φεντεραλιστές φίλοι μας δεν πρέπει να προσπαθούν να στρατολογήσουν την κ. Thatcher υπέρ τους. Θα έφριττε με τις εξελίξεις που έχουν λάβει χώρα στην Ευρωπαϊκή Ένωση.
<P>
Ακούσαμε ότι τα σύμβολα είναι σημαντικά, ωστόσο συνέχεια μας διαβεβαιώνουν ότι η Ευρωπαϊκή Ένωση δεν φιλοδοξεί να γίνει κράτος, παρά το γεγονός ότι κάθε ψήφισμα και νομική πράξη μέσω αυτού του Κοινοβουλίου μάς οδηγεί περαιτέρω προς αυτή την κατεύθυνση. Φυσικά, το αξιοσημείωτο παράδειγμα αυτού ήταν το Σύνταγμα. Αυτό απορρίφθηκε και, στη συνέχεια, εμφανίστηκε εκ νέου ως η Συνθήκη της Λισαβόνας.
<P>
Προκειμένου να προσπαθήσουν να προωθήσουν τη Συνθήκη της Λισαβόνας, οι εθνικοί διαπραγματευτές αποφάσισαν ότι τμήματα του Συντάγματος που θα μπορούσαν να ερμηνευτούν ότι φαλκιδεύουν την κρατική υπόσταση, όπως η σημαία και ο ύμνος, έπρεπε να αφαιρεθούν.
<P>
Πράγματι, οι υπουργοί της Βρετανικής Κυβέρνησης, όταν προσπαθούσαν να προωθήσουν τη Συνθήκη της Λισαβόνας στους πολίτες μας, χρησιμοποίησαν ως σημείο πώλησης το γεγονός ότι ήταν κάπως διαφορετική από το Σύνταγμα.
<P>
Οι ψηφοφόροι μου στην Ανατολική Αγγλία δεν επιθυμούν ένα Σύνταγμα, δεν επιθυμούν τη Συνθήκη της Λισαβόνας και, οπωσδήποτε, δεν επιθυμούν ένα κράτος που ονομάζεται Ευρώπη. Νομίζω ότι είναι λοιδορία προς αυτούς να προσπαθούμε να εισαγάγουμε ή να προσδώσουμε επίσημο χαρακτήρα σε αυτά τα σύμβολα.
<SPEAKER ID="026" NAME="Silvia-Adriana Ţicău" AFFILIATION="PSE">
(RO) Τα σύμβολα της Ευρωπαϊκής Ένωσης διασφαλίζουν ότι η ταυτότητά της διατρανώνεται και μπορεί να είναι καθοριστικά στοιχεία στην επικοινωνία με τους πολίτες και στον συναισθηματικό δεσμό της με τα ευρωπαϊκά θεσμικά όργανα.
<P>
Το Κοινοβούλιο έχει αναγνωρίσει και υιοθετήσει τα ακόλουθα σύμβολα της Ένωσης: τη σημαία, η οποία αποτελείται από έναν κύκλο με δώδεκα χρυσά αστέρια σε μπλε φόντο, τον ύμνο, απόσπασμα από την "Ωδή στη χαρά", που προέρχεται από την Ενάτη Συμφωνία του Ludwig van Beethoven και το έμβλημα "Ενωμένοι στην πολυμορφία". " σημαία υψώνεται σε όλα τα κτήρια του Κοινοβουλίου και στην περίπτωση επίσημων εκδηλώσεων. Θεσπίζοντας κανονισμούς που αφορούν τη χρήση, εκ μέρους του Ευρωπαϊκού Κοινοβουλίου, των συμβόλων της Ευρωπαϊκής Ένωσης στον Κανονισμό του Κοινοβουλίου, το Κοινοβούλιο στέλνει ένα ισχυρό πολιτικό μήνυμα.
<P>
Το Κοινοβούλιο εορτάζει την "μέρα της Ευρώπης στις 9 Μαΐου. Προτείνω το Ευρωπαϊκό Κοινοβούλιο να διοργανώσει έναν ετήσιο διαγωνισμό για την "μέρα της Ευρώπης, αφιερωμένο στη νέα γενιά, η οποία θα πρέπει να παρουσιάσει πώς βλέπει το μέλλον της Ευρώπης και ιδίως πώς θέλει να συνεισφέρει, ώστε να κάνει πραγματικότητα αυτό το μέλλον.
<SPEAKER ID="027" NAME="Μάριος Ματσάκης" AFFILIATION="ALDE">
Κύριε Πρόεδρε, στο βόρειο τμήμα της Ευρωπαϊκής Κύπρου, στην οροσειρά της Κερύνειας, υπάρχει μια τουρκική σημαία μαμούθ, μήκους ενός χιλιομέτρου, όχι σημαία της ΕΕ, η οποία είναι ορατή. Στην πραγματικότητα, σε ολόκληρο το βόρειο τμήμα της Κύπρου, υπάρχει πληθώρα τουρκικών σημαιών, όχι σημαιών της ΕΕ. Αυτό συμβολίζει όχι μόνο την ενότητα της Ευρώπης, αλλά το διχασμό που επιβλήθηκε από τον τουρκικό στρατό σε ένα μικρό κράτος μέλος της ΕΕ.
<P>
Με τις διαπραγματεύσεις προσχώρησης ΕΕ-Τουρκίας και τις ειρηνευτικές συνομιλίες στην Κύπρο σε εξέλιξη, πρέπει να ασκηθεί σταθερή πίεση στην Τουρκική Κυβέρνηση από την ΕΕ, ώστε να απομακρύνει τους στρατιώτες της και το συνοδευτικό σύμβολο από την Κύπρο και να επιτρέψει στην υπερήφανη σημαία μας της ΕΕ να κυματίζει ελεύθερα σε αυτήν τη γωνία της ΕΕ. " σημαία της ΕΕ στην Κύπρο συμβολίζει την ενότητα. " τουρκική σημαία συμβολίζει το διχασμό.
<P>
Ας βοηθήσουμε όλοι να υψωθεί η σημαία της ΕΕ σε ολόκληρη την Κύπρο, το συντομότερο δυνατό.
<SPEAKER ID="028" NAME="Andrew Duff" AFFILIATION="ALDE">
Κύριε Πρόεδρε, το θεωρώ εξαιρετικά παράξενο - ακόμα και τραγικό - ότι γίνεται επίθεση στα σύμβολα από πολίτες που προέρχονται από πρώην κομμουνιστικά κράτη της Κεντρικής και Ανατολικής Ευρώπης. Υπενθυμίζουμε τις σημαίες που κυμάτιζαν στα πλήθη στο Ταλίν, στο Ανατολικό Βερολίνο και στη Βουδαπέστη. Υπενθυμίζουμε τον ύμνο που αναπαραγόταν στην Πύλη του Βρανδεμβούργου. Αυτές οι ενέργειες δεν επιβλήθηκαν ή υπαγορεύτηκαν από κοινοβουλευτικό κανονισμό, αλλά εμπνεύστηκαν από τις καρδιές και τα συναισθήματα των πολιτών. Τα σύμβολα συμβολίζουν τις αξιοπρεπείς αξίες της ειρήνης και της αλληλεγγύης.
<SPEAKER ID="029" NAME="Íñigo Méndez de Vigo" AFFILIATION="PPE-DE">
(ES) Κύριε Πρόεδρε, θα ήθελα να θέσω το ακόλουθο ερώτημα σε εκείνους που είπαν ότι τα σύμβολα και οι ύμνοι ανήκουν στο κράτος.
<P>
" πόλη στην οποία ζω έχει μια σημαία - τη σημαία της Μαδρίτης - και η κοινότητα στην οποία ζω - η κοινότητα της Μαδρίτης - έχει τη δική της σημαία και ύμνο. Αυτό συμβαίνει επειδή είναι κράτη; Έχουν φιλοδοξίες να γίνουν κράτος; Εκείνοι που υποστηρίζουν ότι οι σημαίες και οι ύμνοι είναι εθνικά σύμβολα θέλουν να καταργήσουν τις τοπικές και περιφερειακές σημαίες;
<P>
Θα ήθελα μια απάντηση από τους συναδέλφους μου.
<SPEAKER ID="030" NAME="Πρόεδρος">
Εγώ πάντως έχω τη σημαία της λέσχης του ράγκμπι μου στο σπίτι!
<SPEAKER ID="031" NAME="Richard Corbett" AFFILIATION="PSE">
Κύριε Πρόεδρε, μόνο να προσθέσω στην άποψη του κ. Méndez de Vigo, ότι η Διεθνής Ολυμπιακή Επιτροπή έχει σημαία και ύμνο. Από όσα μόλις ανέφεραν οι Βρετανοί Συντηρητικοί, μπορώ μόνο να συμπεράνω ότι η Διεθνής Ολυμπιακή Επιτροπή είναι κράτος, σύμφωνα με τον ορισμό τους.
<SPEAKER ID="032" NAME="Carlos Carnero González">
εισηγητής. - (ES) Κύριε Πρόεδρε, θα ήθελα να ξεκινήσω ευχαριστώντας όλους εκείνους που μίλησαν στη διάρκεια αυτής της συζήτησης, παρότι είναι σαφές ότι διαφωνώ ανοικτά με κάποιους από αυτούς.
<P>
Τα σύμβολα δεν αντιπροσωπεύουν μόνο κράτη. Σε αυτό το στάδιο της ανάπτυξής μας, τα σύμβολα δεν ενσαρκώνουν την αντιπαράθεση, τον αγώνα ή τις μάχες. Είναι ένα μέσο έκφρασης ιδεών και ένωσης ανθρώπων βάσει αξιών. Αυτό αντιπροσωπεύουν η σημαία μας, ο ύμνος μας, το έμβλημά μας και η "μέρα της Ευρώπης.
<P>
" Διακυβερνητική Διάσκεψη εξαναγκάστηκε από κάποιους να αφαιρέσει τα σύμβολα από τη Συνθήκη, παρά τη βούληση της συντριπτικής πλειοψηφίας. Αυτή η συντριπτική πλειοψηφία προτίμησε να ωθήσει τα θεμελιώδη στοιχεία του Συντάγματος αντί να πέσει στις παγίδες που στήθηκαν από εκείνους που αμφισβητούν όχι μόνο τα σύμβολα αλλά και την ανάγκη περαιτέρω προόδου στην πολιτική ένωση. Για αυτόν το λόγο, 16 χώρες, περιλαμβανομένης της δικής μου, εξέδωσαν μια δήλωση, σύμφωνα με την οποία, κατά την άποψή τους, η χρήση συμβόλων ήταν μια πραγματικότητα, επίσημη και, προσέτι, κάτι που πρέπει να τύχει καλής υποδοχής.
<P>
Ουδείς αμφισβήτησε τα σύμβολα της Ευρωπαϊκής Ένωσης στη διάρκεια των εκστρατειών για τα δημοψηφίσματα, που οδήγησαν σε μη κύρωση του Συντάγματος. Ας είμαστε σοβαροί: μπορεί κανείς να θυμηθεί μεγάλα τμήματα του γαλλικού και του ολλανδικού πληθυσμού να λένε "όχι" στο Σύνταγμα, επειδή αναφερόταν στα σύμβολα της Ευρώπης; Εγώ, πάντως, δεν μπορώ και διεξήγαγα ενεργή εκστρατεία στη Γαλλία. Θα μπορούσαν να υπάρχουν άλλοι λόγοι που ενδέχεται να είναι κοινοί ή μη σε ένα πλήθος πολιτών, αλλά το ζήτημα των συμβόλων δεν ανήκε σε αυτούς.
<P>
Φυσικά, αισθάνομαι Ισπανός, επειδή είμαι Ευρωπαίος, και Ευρωπαίος, επειδή είμαι Ισπανός. Αυτό σημαίνει ότι, όταν βλέπω τη σημαία της πατρίδας μου δίπλα σε εκείνη με τα 12 αστέρια, η πεποίθηση ότι αμφότερες αποτελούν μέρος της ζωής μου καθίσταται ισχυρότερη. Όταν βλέπω τον Προεδρεύοντα του Συμβουλίου να εμφανίζεται με τη γαλλική σημαία και τη σημαία της Ευρωπαϊκής Ένωσης, επίσης αισθάνομαι υπερήφανος.
<P>
Υπεράνω όλων, αισθάνομαι υπερήφανος για τις επευφημίες που έχω δεχθεί, όπως πολλοί από εσάς, όταν κάποιος έχει λάβει ανθρωπιστική βοήθεια ή έχει παρατηρήσει την ομάδα μας για την παρακολούθηση εκλογών και μας αναγνωρίζει από τη σημαία και την επικροτεί. Θα ήμασταν ανόητοι να αποποιούμαστε αυτό που άλλοι αναγνωρίζουν με φιλία και χαρά.
<SPEAKER ID="033" NAME="Πρόεδρος">
" συζήτηση έληξε.
<P>
" ψηφοφορία θα διεξαχθεί σήμερα στις 11 π.μ.
<P>
Γραπτές δηλώσεις (άρθρο 142 του Κανονισμού)
<SPEAKER ID="034" NAME="Cristian Silviu Buşoi  " AFFILIATION="ALDE">
γραπτώς. - " Ευρωπαϊκή Ένωση βρίσκεται αδιαμφισβήτητα σε ένα σταυροδρόμι της εξέλιξής της, όπου είναι υψίστης σημασίας να αναγνωριστεί η ανάγκη να προχωρήσουμε αντιμετωπίζοντας όλα τα τρέχοντα σύνθετα ζητήματα, που δυνητικά θα μπορούσαν να οδηγήσουν σε αδιέξοδο τη δυναμική της διαδικασίας ευρωπαϊκής ολοκλήρωσης. Σε αυτήν τη διαδικασία, τα ευρωπαϊκά σύμβολα είναι ένα σημαντικό συνδετικό στοιχείο για τη διαμόρφωση θετικής ταυτότητας σε ευρωπαϊκό επίπεδο, η οποία συμπληρώνει και δεν αντικαθιστά τις καθιερωμένες εθνικές ταυτότητες.
<P>
" απουσία των ευρωπαϊκών συμβόλων στην απορριφθείσα Συνθήκη της Λισαβόνας ήταν ακόμα πιο θλιβερή από την άποψη του κρίσιμου δημοκρατικού ελλείμματος που αυτήν τη στιγμή αντιμετωπίζει η Ευρωπαϊκή Ένωση. Ο ισχυρισμός ότι η ένταξή τους στη Συνθήκη της Λισαβόνας θα ήταν ακατάλληλη απεδείχθη εντελώς ανεδαφικός, διότι δεν υπάρχει αμφιβολία ότι δεν θα έθεταν σε κανέναν κίνδυνο τις έννοιες επί των οποίων οικοδομήθηκε η ΕΕ.
<P>
Όθεν, προκειμένου να αυξηθεί η υποστήριξη των πολιτών για την Ευρωπαϊκή Ένωση και η προσήλωση προς αυτήν κατά τα προσεχή έτη, είναι επιβεβλημένο να διατηρήσουμε και να προσαρμόσουμε αυτά τα συμβολικά στοιχεία, ώστε να συνδέσουμε τα ευρωπαϊκά θεσμικά όργανα και τις διαδικασίες λήψης αποφάσεων με την αναγνώριση του παράγοντα "επιδείξεις".
<SPEAKER ID="035" NAME="Glyn Ford" AFFILIATION="PSE">
γραπτώς. - Υποστηρίζω την εισαγωγή στον Κανονισμό μιας επίσημης αναγνώρισης της ευρωπαϊκής μας σημαίας, του ευρωπαϊκού ύμνου Ωδή στη χαρά, μιας "μέρας της Ευρώπης στις 9 Μαΐου και του εμβλήματος "Ενωμένοι στην πολυμορφία". Αυτή η υποστήριξη δεν μειώνει την αφοσίωση και την πίστη μου στην πατρίδα μου, την Αγγλία, όπου γεννήθηκα, μεγάλωσα, σπούδασα και τώρα διαμένω.
<P>
Απορρίπτω την άποψη ότι πρέπει να επιλέξουμε να έχουμε πίστη αποκλειστικά σε μία περιοχή. Είμαι υπερήφανος που κατάγομαι από το Δάσος Ντιν, που είμαι Άγγλος και Ευρωπαίος.
<SPEAKER ID="036" NAME="Genowefa Grabowska  " AFFILIATION="PSE">
γραπτώς. - (PL) Τα σύμβολα όντως δημιουργούν ένα συναισθηματικό δεσμό με έναν οργανισμό ή χώρα προσφιλή σε εμάς. Καθώς ατενίζουμε σημαίες ή εμβλήματα, ακούμε ύμνους και ακόμα καθώς μεταχειριζόμαστε νομίσματα, ταυτιζόμαστε άμεσα με μια συγκεκριμένη χώρα ή οργανισμό. " Ευρωπαϊκή Ένωση, φυσικά, διαθέτει επίσης σύμβολα αυτής της φύσης, που διευκολύνουν την ταύτιση και τον συναισθηματικό δεσμό.
<P>
" μπλε σημαία με τα 12 χρυσά αστέρια, η "Ωδή στη χαρά" από την Ενάτη Συμφωνία του Μπετόβεν, η "μέρα της Ευρώπης που εορτάζεται στις 9 Μαΐου και το ευρώ, που είναι το επίσημο νόμισμα 15 κρατών μελών, είναι καθιερωμένα, οικεία και γενικά αποδεκτά σύμβολα. Αρχικά, ήταν σύμβολα των Κοινοτήτων και τώρα έχουν γίνει σύμβολα της Ευρωπαϊκής Ένωσης. Σε συνδυασμό με το σύνθημα ή το έμβλημα της Ένωσης, δηλαδή "Ενωμένοι στην πολυμορφία", αυτά τα σύμβολα συνοψίζουν την ουσία του ευρωπαϊκού έργου.
<P>
Ως μέλος της Συνέλευσης, με θλίβει βαθύτατα το γεγονός ότι τα σύμβολα της Ένωσης που περιγράφονται στο Ευρωπαϊκό Σύνταγμα δεν έλαβαν ποτέ σάρκα και οστά. Έγιναν αντιληπτά ως χαρακτηριστικά ενός ψευδοκράτους και, συνεπώς, διαγράφηκαν από το κείμενο της Συνθήκης της Λισαβόνας. Ακόμα και έτσι, εντούτοις, πιστεύω ότι δεν έχουν χάσει τίποτα από το χαρακτήρα τους ή την έλξη που ασκούν στους Ευρωπαίους πολίτες. Αυτά τα σύμβολα συνεχίζουν να είναι φορείς των αξιών επί των οποίων βασίζεται η Ευρωπαϊκή Ένωση. Αποτελούν έκφραση του αισθήματος κοινότητας που νιώθουν οι πολίτες της.
<P>
Επομένως, είναι ορθό η κίνηση για χρήση των ευρωπαϊκών συμβόλων να έχει ως αφετηρία ακριβώς το Ευρωπαϊκό Κοινοβούλιο.

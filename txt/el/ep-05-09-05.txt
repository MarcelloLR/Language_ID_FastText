<CHAPTER ID="1">
<SPEAKER ID="1" LANGUAGE="" NAME="" AFFILIATION="Προέδρου">
<SPEAKER ID="2" LANGUAGE="" NAME="Πρόεδρος." AFFILIATION="">
<P>
   Κηρύσσω την επανάληψη της συνόδου του Ευρωπαϊκού Κοινοβουλίου που είχε διακοπεί την Πέμπτη 7 Ιουλίου 2005. 
<SPEAKER ID="3" LANGUAGE="" NAME="Πρόεδρος." AFFILIATION="(Το Σώμα, όρθιο, τηρεί ενός λεπτού σιγή)">
<P>
Όπως θα θυμάστε, στις 7 Ιουλίου, στην τελευταία συνεδρίασή μας πριν από τις διακοπές, αιφνιδιαστήκαμε από τις τρομοκρατικές επιθέσεις στο Λονδίνο, οι οποίες, όπως φοβόμασταν τότε, προκάλεσαν πολλά θύματα. Η Ευρώπη συνεχίζει να απειλείται από την τρομοκρατία και αυτό είναι ένα πρόβλημα στο οποίο πρέπει να δώσουμε ιδιαίτερη προσοχή λαμβάνοντας υπόψη τα γεγονότα του Ιουλίου και εκείνα που ακολούθησαν.
<P>
Τραγικά δυστυχήματα με πολιτικά αεροπλάνα και ελικόπτερα κόστισαν τις ζωές περισσοτέρων των 400 ανθρώπων στην Ινδονησία, την Ελλάδα, τη Βενεζουέλα, το Περού και τη Βαλτική, καθώς και στο Αφγανιστάν, όπου σκοτώθηκαν ευρωπαίοι στρατιώτες –Ισπανοί, σε αυτήν την περίπτωση, αλλά θα μπορούσαν να ήταν από οποιαδήποτε ευρωπαϊκή χώρα– λόγω της συντριβής ενός ελικοπτέρου.
<SPEAKER ID="4" LANGUAGE="" NAME="Πρόεδρος." AFFILIATION="Τετάρτη:">
<P>
   Το τελικό σχέδιο της ημερήσιας διάταξης για την παρούσα περίοδο συνόδου, που κατάρτισε η Διάσκεψη των Προέδρων κατά τη συνεδρίαση της Πέμπτης 1ης Σεπτεμβρίου, σύμφωνα με τα άρθρα 130 και 131 του Κανονισμού, έχει διανεμηθεί. Δεν έχουν προταθεί τροποποιήσεις για τη Δευτέρα και την Τρίτη. Επομένως, η ημερήσια διάταξη που έχετε δει για τη Δευτέρα και την Τρίτη θα μείνει ως έχει.
<P>
Κατόπιν συζήτησης στους κόλπους της Διάσκεψης των Προέδρων, η Ομάδα των Πρασίνων/Ευρωπαϊκή Ελεύθερη Συμμαχία ζήτησε να προστεθεί η έκθεση του κ. Brok, σχετικά με την απόφαση του Συμβουλίου για την υπογραφή του πρόσθετου πρωτοκόλλου της συμφωνίας συνδέσεως Ευρωπαϊκής Οικονομικής Κοινότητας - Τουρκίας μετά τη διεύρυνση της Ευρωπαϊκής Ένωσης.
<P>
Λόγω της πολυπλοκότητας του ζητήματος, πιστεύω ότι είναι απαραίτητο να αιτιολογήσει κάποιος αυτό το αίτημα. Η κ. Frassoni έχει τον λόγο. 
<SPEAKER ID="5" LANGUAGE="IT" NAME="Monica Frassoni (Verts/ALE )." AFFILIATION="">
<SPEAKER ID="6" LANGUAGE="DE" NAME="Martin Schulz (PSE )." AFFILIATION="">
<P>
    Κύριε Πρόεδρε, την περασμένη Πέμπτη στη Διάσκεψη των Προέδρων είχαμε την ευκαιρία να συζητήσουμε αυτό το θέμα. Γνωρίζω ότι εμείς στην Ομάδα των Σοσιαλιστών, όπως και οι περισσότερες άλλες πολιτικές ομάδες του Κοινοβουλίου, δεν πιστεύουμε ότι ενδείκνυται να διεξαγάγουμε την εν λόγω ψηφοφορία αυτήν την εβδομάδα. Ένας λόγος είναι η συνεχιζόμενη συζήτηση στο Συμβούλιο «Γενικές Υποθέσεις», με ιδιαίτερη αναφορά στα εκκρεμούντα ζητήματα σχετικά με την Κύπρο, και αυτός ο λόγος –μεταξύ άλλων– δείχνει ότι θα πρέπει να συζητήσουμε όλο το πακέτο –δηλαδή την έγκριση της συμφωνίας σύνδεσης και όλα τα άλλα ζητήματα που συνδέονται με την πολιτική μας για την Τουρκία– κατά τη δεύτερη περίοδο συνόδου του Σεπτεμβρίου, όταν θα συζητήσουμε και την εντολή διαπραγμάτευσης της Επιτροπής για τις 3 Οκτωβρίου. Ως εκ τούτου, είμαστε της άποψης ότι η πρόταση της κ. Frassoni πρέπει να καταψηφιστεί. 
<SPEAKER ID="7" LANGUAGE="DE" NAME="Elmar Brok (PPE-DE )," AFFILIATION="εισηγητής.">
<P>
    Κύριε Πρόεδρε, ως εισηγητής θα ήθελα την υποστήριξή σας για να προσκαλέσουμε το Συμβούλιο να μας ενημερώσει με ποιο τρόπο πρόκειται να εφαρμοστεί το εν λόγω πρωτόκολλο ενόψει της συμπληρωματικής δήλωσης που έκανε σχετικά η Τουρκία, και αυτό πρέπει να γίνει πριν λάβουμε οποιαδήποτε απόφαση και μέχρι τις 26 Σεπτεμβρίου το αργότερο. 
<SPEAKER ID="8" LANGUAGE="" NAME="" AFFILIATION="(Το Σώμα απορρίπτει την πρόταση τροποποίησης της ημερήσιας διάταξης της Τετάρτης)">
<SPEAKER ID="9" LANGUAGE="PT" NAME="João de Deus Pinheiro (PPE-DE )" AFFILIATION="">
<SPEAKER ID="10" LANGUAGE="IT" NAME="Pasqualina Napoletano (PSE )." AFFILIATION="">
<P>
    Κύριε Πρόεδρε, κυρίες και κύριοι, απευθύνομαι στους συναδέλφους της Ομάδας τoυ Ευρωπαϊκoύ Λαϊκoύ Κόμματoς (Χριστιαvoδημoκράτες) και των Ευρωπαίωv Δημoκρατώv για να τους επισημάνω ότι η ψηφοφορία για μια συμφωνία σύνδεσης διαφέρει από ένα ψήφισμα σχετικά με δύο συγκεκριμένες περιπτώσεις παραβίασης των ανθρωπίνων δικαιωμάτων στη Συρία: πρόκειται για δύο βουλευτές, ένας εκ των οποίων έχει ξεκινήσει προ πολλού απεργία πείνας. Πρόκειται, συνεπώς, για μια πραγματικά κρίσιμη κατάσταση.
<P>
Όσον αφορά την κατάσταση στη Λευκορωσία, η άποψή μας είναι ομόφωνη και εκφράζουμε όλοι τις ανησυχίες μας. Θα ήθελα, ωστόσο, να υπενθυμίσω ότι στις 5 Ιουλίου το Κοινοβούλιο συζήτησε τη δήλωση της Επιτροπής και ότι στις 10 Μαρτίου εγκρίναμε ένα ψήφισμα για τα ίδια περίπου θέματα. Πιστεύω, συνεπώς, ότι το κύρος του Κοινοβουλίου δεν επιβεβαιώνεται με την έγκριση επανειλημμένων ψηφισμάτων, αλλά με τη διασφάλιση μιας σοβαρής συνέχειας για τις αποφάσεις του.
<SPEAKER ID="11" LANGUAGE="" NAME="" AFFILIATION="(Το Σώμα απορρίπτει την πρόταση τροποποίησης της ημερήσιας διάταξης της Πέμπτης)">
<SPEAKER ID="12" LANGUAGE="DE" NAME="Hans-Gert Poettering (PPE-DE )." AFFILIATION="">
<P>
    Κύριε Πρόεδρε, η ψηφοφορία ολοκληρώθηκε, το αποτέλεσμα είναι σαφές και, βεβαίως, το σεβόμαστε, αλλά θα ήθελα να αναφερθώ σε αυτά που είπε η κ. Napoletano. Η Λευκορωσία παραμένει σημαντικό θέμα και θα πρέπει να το συζητήσουμε σε μία από τις επόμενες περιόδους συνόδου – θα πρότεινα στη δεύτερη περίοδο συνόδου του Σεπτεμβρίου. Μόλις συνεδρίασε το προεδρείο της Ομάδας μας, παρουσία επισκεπτών από τη Λευκορωσία. Η κατάσταση εκεί είναι πολύ απειλητική και, ως εκ τούτου, ζητώ από τα μέλη να δώσουν τη συγκατάθεσή τους, ώστε να διεξαγάγουμε την εν λόγω συζήτηση κατά τη διάρκεια της δεύτερης περιόδου συνόδου του Σεπτεμβρίου. Απευθύνω σε όλους σας αυτήν την εξαιρετικά θερμή παράκληση. 
<SPEAKER ID="13" LANGUAGE="" NAME="Πρόεδρος." AFFILIATION="(Εγκρίνεται η διάταξη των εργασιών για την παρούσα περίοδο συνόδου)">
<P>
   Σας ευχαριστούμε, κύριε Poettering. Είμαι σίγουρος ότι οι Πρόεδροι των πολιτικών ομάδων θα σημειώσουν το αίτημά σας και ότι θα το λάβουν υπόψη κατά τον καθορισμό της ημερήσιας διάταξης της επόμενης περιόδου συνόδου.
<SPEAKER ID="14" LANGUAGE="" NAME="Πρόεδρος." AFFILIATION="">
<SPEAKER ID="15" LANGUAGE="HU" NAME="Zsolt László Becsey (PPE-DE )." AFFILIATION="">
<P>
    Μετά την είδηση της απόπειρας βομβιστικής επίθεσης κατά του προέδρου της Συμμαχίας των Ούγγρων της Βοϊβοδίνα, Józset Kasza, επισκέφτηκα τον τόπο της απόπειρας την περασμένη εβδομάδα. Είχα τη δυνατότητα να βεβαιωθώ προσωπικά ότι η χειροβομβίδα προοριζόταν πράγματι για τον József Kasza . Αυτό που μπόρεσα μόνον να συμπεράνω, εκεί στη Σουμποτίτσα, είναι ότι στη Βοϊβοδίνα, τη βόρεια επαρχία της Σερβίας-Μαυροβουνίου, ακριβώς στα σύνορα με την Ευρωπαϊκή Ένωση, η σειρά επιθέσεων με στόχο τις μειονότητες συνεχίζεται. Στην πραγματικότητα, η κατάσταση έχει επιδεινωθεί. Σε τεκμηριωμένες υποθέσεις παραβιάσεων δικαιωμάτων μειονοτήτων και ανθρωπίνων δικαιωμάτων όπως αυτή, το Ευρωπαϊκό Κοινοβούλιο έχει καθήκον να εξετάσει τα γεγονότα και όχι τις δικαιολογίες που προβάλλουν οι διάφοροι σέρβοι πολιτικοί που εμπλέκονται σε τέτοια γεγονότα. Και αυτή η προσέγγιση δικαιολογείται ακόμη περισσότερο αφού πρόκειται για χώρα με την οποία η Ευρωπαϊκή Ένωση ετοιμάζεται να αρχίσει διαπραγματεύσεις σύνδεσης το φθινόπωρο.
<P>
Κάνοντας χρήση της δημοσιονομικής εξουσίας του, το Ευρωπαϊκό Κοινοβούλιο επίσης έχει καθήκον να χρησιμοποιήσει την κοινοτική στήριξη που παρέχει στη Σερβία-Μαυροβούνιο ως μέσο για την προστασία αυτής της μειονότητας. Είναι επίσης καθήκον του Ευρωπαϊκού Κοινοβουλίου, διεξάγοντας δραστηριότητες ελέγχου με δική του πρωτοβουλία σε τακτικότερη βάση, να εκφράσει γνώμη όσον αφορά το ποιόν της χώρας με την οποία η Ευρωπαϊκή Ένωση συνάπτει στενότερες σχέσεις. Τέλος, το Ευρωπαϊκό Κοινοβούλιο έχει επίσης καθήκον να μην ξεχνά ότι, εκτός του József Kasza, υπάρχουν περίπου 300 000 άνθρωποι που ανήκουν στην ουγγρική και στις άλλες μειονότητες στη Βοϊβοδίνα και οι οποίοι χρειάζονται προστασία. 
<SPEAKER ID="16" LANGUAGE="HU" NAME="Csaba Sándor Tabajdi (PSE )." AFFILIATION="">
<P>
    Εξ ονόματος των εννέα γλωσσών των δέκα νέων κρατών μελών, θα ήθελα να διατυπώσω μια ένσταση, επειδή ακόμη μία φορά γίνεται διάκριση εις βάρος των νέων κρατών μελών. Τον Ιούλιο αυτού του έτους, η Ευρωπαϊκή Υπηρεσία Επιλογής Προσωπικού (EPSO) δημοσίευσε προκήρυξη διαγωνισμού, στον οποίο για πρώτη φορά, θα είχαν δυνατότητα συμμετοχής στις δοκιμασίες υποψήφιοι και από τα 25 κράτη μέλη ταυτόχρονα. Επτακόσιοι νέοι «διοικητικοί υπάλληλοι», όπως αποκαλούνται στην ορολογία της ΕΕ πρόκειται να προσληφθούν, αλλά οι απαιτήσεις γνώσης γλωσσών περιλαμβάνουν μόνον τις 11 γλώσσες των 15 «παλαιών» κρατών μελών. Αυτό σημαίνει ότι ένας Ολλανδός μπορεί να υποβληθεί στις εξετάσεις στα ολλανδικά, ενώ ο ούγγρος, ο πολωνός, ο τσέχος, ο σλοβάκος, ο σλοβένος, ο εσθονός, ο λετονός, ο λιθουανός και ο μαλτέζος υποψήφιος δεν μπορεί να υποβληθεί στις εξετάσεις στη μητρική του γλώσσα, αλλά είναι υποχρεωμένος να τις περάσει σε μία από τις 11 γλώσσες των 15 «παλαιών» κρατών μελών. Αυτό αποτελεί διακριτική μεταχείριση και αντίκειται στο πνεύμα της Ευρωπαϊκής Ένωσης. Κύριε Πρόεδρε, σας ζητώ και σας έχω υποβάλλει επίσης γραπτή ερώτηση να λάβετε χωρίς καθυστέρηση μέτρα κατά αυτής της διακριτικής μεταχείρισης. 
<SPEAKER ID="17" LANGUAGE="EN" NAME="Μάριος Ματσάκης (ALDE )." AFFILIATION="">
<P>
   Κύριε Πρόεδρε, το αεροπορικό δυστύχημα της 14ης Αυγούστου, που αφορούσε μια κυπριακή αεροπορική εταιρεία χαμηλού κόστους, στοίχισε τη ζωή 121 ανθρώπων. Για μια μικρή χώρα όπως η Κύπρος, αυτή η απώλεια ανθρώπων ήταν συγκλονιστική και θα ήθελα να ευχαριστήσω εσάς, κύριε Πρόεδρε, καθώς και όλους τους συναδέλφους μου, για τα συλλυπητήρια που εκφράσατε στις οικογένειες των θυμάτων.
<SPEAKER ID="18" LANGUAGE="HU" NAME="Pál Schmitt (PPE-DE )." AFFILIATION="">
<P>
   Κύριε Πρόεδρε, σας ευχαριστώ που τιμήσατε τη μνήμη των θυμάτων από τις πρόσφατες και άλλες καταστροφές. Θα ήθελα τώρα να μιλήσω για τις πλημμύρες που πλήττουν την Κεντρική Ευρώπη. Αρκετές χιλιάδες κάτοικοι έχουν πληγεί από τις υπερχειλίσεις των ποταμών και τον μεγάλο όγκο βροχοπτώσεων στη Γερμανία, την Ελβετία, την Αυστρία, τη Σλοβενία, τη Ρουμανία, τη Βουλγαρία και την Ουγγαρία. Η κατάσταση χωρίς αμφιβολία είναι χειρότερη στη Ρουμανία: μετά τις εαρινές πλημμύρες, υπέστη καταστροφικές ζημιές τον Ιούλιο και τον Αύγουστο. Οι πλημμύρες, κάλυψαν 34 επαρχίες και έχουν στοιχίσει τη ζωή σε πολλούς ανθρώπους, τα νερά κάλυψαν 575 οικισμούς, σπίτια, αρκετά χιλιόμετρα αυτοκινητοδρόμων, 83 σχολεία, 29 νηπιαγωγεία, νοσοκομεία και εκκλησίες. Το οικονομικό κόστος των ζημιών ως αποτέλεσμα των φυσικών καταστροφών που έπληξαν τη Ρουμανία ανέρχεται σε 1,5 δισεκατομμύρια ευρώ.
<SPEAKER ID="19" LANGUAGE="EN" NAME="Alyn Smith (Verts/ALE )." AFFILIATION="">
<P>
Το Εδιμβούργο και η Σκωτία φιλοξένησε εφέτος τη σύνοδο των G8. Κατά την τρέχουσα περίοδο, το Ηνωμένο Βασίλειο έχει την Προεδρία της Ευρωπαϊκής Ένωσης και η Σκωτία θέλει αυτή η συνάντηση να γίνει στο Εδιμβούργο. Η προσφορά του Εδιμβούργου ήταν καλύτερη και φθηνότερη. Η κυβέρνηση της Σκωτίας θα δεσμεύσει 100 000 λίρες Σκωτίας για να διευκολύνει την πραγματοποίηση αυτού του γεγονότος. Έχουμε συνηθίσει να καλωσορίζουμε εκατοντάδες χιλιάδες ανθρώπων στη Σκωτία με θερμή σκωτσέζικη φιλοξενία κάθε μέρα. Θέλουμε αυτή η συνάντηση να γίνει στο Εδιμβούργο και είμαστε πρόθυμοι να διαδραματίσουμε τον δικό μας ρόλο ώστε να συμβεί αυτό. Ελπίζω ότι εσείς και το Προεδρείο θα μπορέσετε να διαδραματίσετε τον δικό σας ρόλο και να επανεξετάσετε το θέμα. 
<SPEAKER ID="20" LANGUAGE="PT" NAME="Pedro Guerreiro (GUE/NGL )." AFFILIATION="">
<P>
    Οι πρόσφατες δηλώσεις του Επιτρόπου Mandelson προξένησαν ανησυχία, ενώ υπήρξαν και απαράδεκτες. Υποκύπτοντας στα συμφέροντα των μεγάλων διανομέων και αλυσίδων λιανικής στην ΕΕ, ανακοίνωσε την πρόθεση να επιτρέψει την εισαγωγή δεκάδων χιλιάδων κλωστοϋφαντουργικών προϊόντων τα οποία τώρα παραμένουν στα τελωνεία, έχοντας υπερβεί τις ποσοστώσεις που έχουν οριστεί στη συμφωνία που συνάφθηκε με τη Λαϊκή Δημοκρατία της Κίνας. Είναι λυπηρό το γεγονός ότι ο Επίτροπος δεν έδειξε την ίδια αφοσίωση στην προάσπιση της ευρωπαϊκής παραγωγής κλωστοϋφαντουργικών προϊόντων, για παράδειγμα, ενεργοποιώντας τις ρήτρες διασφάλισης πριν μερικούς μήνες, όταν ο ευρωπαϊκός κλάδος της κλωστοϋφαντουργίας αντιμετώπιζε και εξακολουθεί να αντιμετωπίζει μια πραγματική πλημμύρα εισαγωγών.
<SPEAKER ID="21" LANGUAGE="" NAME="Γεώργιος Καρατζαφέρης (IND/DEM )." AFFILIATION="">
<SPEAKER ID="22" LANGUAGE="NL" NAME="Koenraad Dillen (NI )." AFFILIATION="">
<P>
    Κύριε Πρόεδρε, κυρίες και κύριοι, στις 3 Οκτωβρίου, η Ευρώπη θα έχει την ευκαιρία να επανορθώσει ένα σημαντικό σφάλμα που διέπραξε πέρυσι με το να μην αποφασίσει, τελικά, να αρχίσει ενταξιακές διαπραγματεύσεις με την Τουρκία. Το κλίμα σε πολλά κράτη μέλη σήμερα είναι αρκετά διαφορετικό από αυτό που επικρατούσε πέρυσι. Ιδιαίτερα, η γαλλική κυβέρνηση μας θυμίζει τώρα ότι η καταληκτική ημερομηνία της 3ης Οκτωβρίου πλησιάζει. Η αλαζονεία της Άγκυρας, η οποία υπεροπτικά αρνήθηκε να καταβάλει την ελάχιστη προσπάθεια στον τομέα των ανθρωπίνων δικαιωμάτων στα παραδείγματα που θα ανέφερα περιλαμβάνεται η αναγνώριση της γενοκτονίας των Αρμενίων και οι πρόσφατες σκανδαλώδεις κατηγορίες που απαγγέλθηκαν εις βάρος του κ. Orhan Pamuk, του τούρκου συγγραφέα, αναφορικά με τα γλωσσικά δικαιώματα της κουρδικής μειονότητας δείχνουν με ποιον τρόπο η Τουρκία και η νοοτροπία της παραμένουν ασύμβατες με τις ευρωπαϊκές αξίες.
<P>
Ο κ. de Villepin και η κ. Merkel, όπως πολλοί άλλοι, έχουν απόλυτο δίκιο που υποστηρίζουν ότι σε αυτήν την περίπτωση, η Τουρκία δεν ανήκει, και έτσι ελπίζω αυτό να είναι το μήνυμα το οποίο θα στείλει το Σώμα. 
<SPEAKER ID="23" LANGUAGE="" NAME="Gyula Hegyi (PSE )." AFFILIATION="(ΕΝ)">
<P>
    Κύριε Πρόεδρε, απαντώντας στα λόγια μου σχετικά με την κατάσταση των ουγγρικής καταγωγής ανθρώπων που ζουν στην Λετονία, ο Λετονός κ. Zīle με κατηγόρησε ότι «λέω ψέματα σε αυτό το Κοινοβούλιο». Προέρχομαι από διαφορετικό πολιτικό πολιτισμό και δεν χρησιμοποιώ φράσεις αυτού του είδους για συνάδελφο βουλευτή. Είμαι βέβαιος ότι εκείνος είναι απλώς αθώο θύμα παρανόησης.
<SPEAKER ID="24" LANGUAGE="DE" NAME="Hannes Swoboda (PSE )." AFFILIATION="">
<SPEAKER ID="25" LANGUAGE="ES" NAME="Carlos José Iturgaiz Angulo (PPE-DE )." AFFILIATION="">
<P>
    Κύριε Πρόεδρε, κυρίες και κύριοι, θέλω να επιστήσω την προσοχή σας στην περίπτωση του Francisco Larrañaga, ενός πολίτη της Ισπανίας και της Ευρωπαϊκής Ένωσης που έχει καταδικαστεί σε θάνατο στις Φιλιππίνες. Δυστυχώς, πριν από μερικές εβδομάδες, τα δικαστήρια των Φιλιππίνων επιβεβαίωσαν για άλλη μία φορά τη θανατική ποινή που έχει επιβληθεί σε αυτόν τον πολίτη και η αντίστροφη μέτρηση έχει ήδη αρχίσει· γνωρίζουμε ότι η δίκη χαρακτηρίστηκε από πληθώρα παρατυπιών, ενώ είναι σαφές ότι ο Paco Larrañaga δεν είχε πρόσβαση σε ικανοποιητική υπεράσπιση, καθώς αρκετοί μάρτυρες κατέθεσαν υπέρ του, διότι τον είχαν δει κάπου αλλού την ίδια ημέρα και ώρα που διαπράχθηκε το έγκλημα για το οποίο κατηγορείται. Το σημαντικό, όμως, αυτήν τη στιγμή είναι να σωθεί η ζωή του κ. Larrañaga και όλα τα θεσμικά όργανα πρέπει να συμβάλουν στην προώθηση αυτού του δίκαιου αιτήματος.
<P>
Κυρίες και κύριοι, ένας πολίτης της Ευρωπαϊκής Ένωσης πρόκειται να δολοφονηθεί, και δεν πρέπει να εθελοτυφλούμε έναντι αυτής της παραβίασης του πρώτιστου δικαιώματος κάθε πολίτη, του δικαιώματος στη ζωή. Επομένως, καλώ τον Πρόεδρο του Κοινοβουλίου να απευθύνει επείγουσα έκκληση στην κυβέρνηση των Φιλιππίνων και στην Πρόεδρο αυτής της χώρας και να της ζητήσει να ασκήσει το δικαίωμά της να απονείμει χάρη στον Francisco Larrañaga, ούτως ώστε αυτός ο ευρωπαίος και ισπανός πολίτης να μην εκτελεστεί. 
<SPEAKER ID="26" LANGUAGE="" NAME="Πρόεδρος." AFFILIATION="">
<P>
   Σας ευχαριστώ πολύ, κύριε Iturgaiz, που επιστήσατε την προσοχή της Προεδρίας στην κατάσταση του εν λόγω πολίτη. Θα εξετάσουμε την υπόθεση και, αν κριθεί αναγκαίο, θα ενεργήσουμε σύμφωνα με την πρότασή σας. 
<SPEAKER ID="27" LANGUAGE="EN" NAME="Charles Tannock (PPE-DE )." AFFILIATION="">
<P>
    Κύριε Πρόεδρε, την περασμένη εβδομάδα σημειώθηκε η πρώτη επέτειος της σφαγής του Μπεσλάν, που είχε αποτέλεσμα τον θάνατο 331 ανθρώπων, από τους οποίους 186 ήταν παιδιά. Είναι απορίας άξιον ότι ο κατ’ ιδίαν ομολογίαν υπαίτιος αυτού του εγκλήματος, ο Shamil Basayev, διορίσθηκε αναπληρωτής πρωθυπουργός της αποκαλούμενης εξόριστης τσετσενικής κυβέρνησης στις 25 Αυγούστου. Αυτός ο άνθρωπος είναι καταζητούμενος εγκληματίας πολέμου και έχει στενούς δεσμούς με ισλαμικές τρομοκρατικές ομάδες όπως η Αλ Κάιντα. Ο αποκαλούμενος υπουργός Εξωτερικών, κάποιος κ. Osman Ferzaouli, που διαμένει μόνιμα στη Δανία ως πολιτικός πρόσφυγας, λέει ότι αυτό θα έχει ως αποτέλεσμα να είναι πιο υπεύθυνος ο Basayev στο μέλλον.
<P>
Ο υπουργός Πολιτισμού, Akhmed Zakayev, διαμένει μόνιμα στην πόλη μου, το Λονδίνο, και στο παρελθόν αρνήθηκε οποιαδήποτε σχέση με τον κ. Basayev. Ασφαλώς η Ρωσία θα κατηγορήσει την Ευρωπαϊκή Ένωση για δύο μέτρα και σταθμά, όταν ορθά απαιτούμε να τιμωρήσουν εκείνοι τους ενόχους για τις ωμότητες στην Τσετσενία, ενώ εμείς στην ΕΕ προσφέρουμε καταφύγιο σε αυτά τα άτομα που υποστηρίζουν την τρομοκρατική δράση. Οι κυβερνήσεις της Δανίας και του Ηνωμένου Βασιλείου πρέπει να ανακαλέσουν το καθεστώς ασύλου των κκ. Ferzaouli και Zakayev. 
<SPEAKER ID="28" LANGUAGE="EN" NAME="David Martin (PSE )." AFFILIATION="">
<P>
    Κύριε Πρόεδρε, η περιοχή των εκβολών του ποταμού Κλάιντ, στις δυτικές ακτές της Σκωτίας, έχει μεγάλη ιστορία στη ναυπήγηση παγκοσμίου φήμης πλοίων. Αυτή η βιομηχανία αντιμετωπίζει σοβαρή ύφεση κατά τα τελευταία 30 χρόνια. Τώρα, ένα από τα τελευταία εναπομείναντα ναυπηγεία, το Ferguson’s, βλέπει το μέλλον του να απειλείται.
<P>
Κύριε Πρόεδρε, όπως γνωρίζετε, όλες οι νέες παραγγελίες για πλοία πρέπει να τίθενται σε δημόσιο μειοδοτικό διαγωνισμό. Πρόσφατα, το Ferguson’s έχασε έναν μειοδοτικό διαγωνισμό από μια εταιρεία ονόματι Remontowa, από το Γκντάνσκ της Πολωνίας. Εκείνοι πιστεύουν ότι έχασαν λόγω αθέμιτου ανταγωνισμού. Η Επιτροπή ερευνά τώρα πιθανές κρατικές ενισχύσεις προς εκείνο το συγκεκριμένο ναυπηγείο.
<SPEAKER ID="29" LANGUAGE="EN" NAME="Claude Moraes (PSE )." AFFILIATION="">
<P>
    Κύριε Πρόεδρε, θα ήθελα να επιστήσω την προσοχή του Σώματος σε μια μείζονα εργασιακή διένεξη στην εκλογική μου περιφέρεια του Λονδίνου –διένεξη η οποία έχει θίξει πολλές χιλιάδες επιβατών αεροπλάνων σε όλη την Ευρώπη– αυτήν των εργατών στην Gate Gourmet, από τους οποίους 670 απολύθηκαν αυθαίρετα από τις θέσεις εργασίας τους στις 13 Αυγούστου χωρίς καμία αποζημίωση απόλυσης υπεραρίθμων. Αυτό οδήγησε σε μεγάλη απεργία από το προσωπικό της British Airways και προκάλεσε μεγάλη αναστάτωση σε πολλούς επιβάτες.
<P>
Η εταιρεία κινείται μεν στη σωστή κατεύθυνση, αλλά πρέπει να στείλουμε το μήνυμα ότι σε όλη την επικράτεια της Ευρωπαϊκής Ένωσης θέλουμε δίκαιες και ισορροπημένες εργασιακές σχέσεις και τήρηση του νόμου, ώστε να αποφεύγεται αυτή η αναστάτωση των επιβατών και οι εργαζόμενοι να μπορούν να συνεχίσουν τη ζωή τους, και επίσης άνθρωποι με παραπάνω από 30 χρόνια υπηρεσίας σε τέτοιες εταιρείες να έχουν τη δίκαιη αντιμετώπιση που τους αρμόζει. 
<SPEAKER ID="30" LANGUAGE="" NAME="Bairbre de Brún (GUE/NGL )." AFFILIATION="(Η ομιλήτρια μιλά στα ιρλανδικά)">
<P>
Στις 28 Ιουλίου, ο IRA πήρε την ιστορική απόφαση να τερματίσει τον ένοπλο αγώνα του. Το Σιν Φέιν πιστεύει ότι τώρα υπάρχει η ευκαιρία να επιτευχθούν οι στόχοι των ιρλανδών δημοκρατών με καθαρά ειρηνικές και δημοκρατικές μεθόδους. Αυτή η θαρραλέα πρωτοβουλία αίρει όλα τα εμπόδια που είχαν απομείνει για ένα πραγματικό πολιτικό κίνημα και για κοινό μέλλον. Όσοι εμφάνιζαν τον IRA ως το μοναδικό εμπόδιο για την ειρήνη δεν έχουν πλέον άλλες δικαιολογίες.
<SPEAKER ID="31" LANGUAGE="" NAME="Γεώργιος Παπαστάμκος (PPE-DE )." AFFILIATION="">
<SPEAKER ID="32" LANGUAGE="EN" NAME="James Hugh Allister (NI )." AFFILIATION="">
<P>
    Κύριε Πρόεδρε, από την τελευταία μας συνεδρίαση, ένα κράτος μέλος αυτής εδώ της Ένωσης, η Δημοκρατία της Ιρλανδίας, προσφέρει κατά επονείδιστο τρόπο καταφύγιο σε τρεις καταδικασμένους διεθνείς τρομοκράτες. Οι τρομοκράτες του IRA Monaghan, Connolly και McCauley καταδικάστηκαν όπως τους άρμοζε επειδή εκγύμναζαν αντάρτες του FARC στην Κολομβία. Φυγοδίκησαν –κάτι που εν μέρει στήθηκε, όπως λέγεται, από την κυβέρνηση του Δουβλίνου– και τώρα, επί τη βάσει μιας ποταπής συμφωνίας με τον ΙRΑ, και παρά τα εντάλματα της Ιντερπόλ για τους τρεις άνδρες, αυτοί καμαρώνουν θρασύτατοι στο Δουβλίνο.
<SPEAKER ID="33" LANGUAGE="DE" NAME="Jörg Leichtfried (PSE )." AFFILIATION="">
<P>
    Κύριε Πρόεδρε, κυρίες και κύριοι, θα ήθελα να αξιοποιήσω την ευκαιρία που μου δίνεται σήμερα για να επιστήσω την προσοχή του Κοινοβουλίου σε μια αξιόλογη πρωτοβουλία της ευρωπαϊκής νεολαίας. Περισσότεροι από 50 νέοι προερχόμενοι από έξι ευρωπαϊκές χώρες συμμετείχαν σε μια ομάδα εργασίας σε κολέγιο ανώτατης εκπαίδευσης στην εκλογική μου περιφέρεια, όπου, κάνοντας αναπαράσταση, σχημάτισαν το δικό τους «Ευρωπαϊκό Κοινοβούλιο» με στόχο να γίνει πιο ελκυστική η Ένωση στους πολίτες. Το αποτέλεσμα ήταν ένα ψήφισμα για τη διαμόρφωση μιας Ευρώπης των πολιτών, από το οποίο θα ήθελα να αναφέρω μερικά σημεία.
<SPEAKER ID="34" LANGUAGE="EN" NAME="James Nicholson (PPE-DE )." AFFILIATION="">
<P>
    Κύριε Πρόεδρε, στο ίδιο πνεύμα με τον κ. Allister, θα ήθελα να επιστήσω την προσοχή του Σώματος στο γεγονός ότι, κατά τη διάρκεια του θέρους, γίναμε μάρτυρες της επιστροφής στο Δουβλίνο –στη Δημοκρατία της Ιρλανδίας– της επονομαζόμενης Τριάδας της Κολομβίας. Όπως ίσως γνωρίζετε, κύριε Πρόεδρε, οι εν λόγω τρεις άνδρες είχαν καταδικασθεί στην Κολομβία επειδή είχαν υποβοηθήσει εκεί τους τρομοκράτες του FARC. Προς το συμφέρον του αγώνα εναντίον της διεθνούς τρομοκρατίας, αυτοί οι άνδρες πρέπει να παραδοθούν στην Κολομβία για να εκτίσουν την ποινή που τους είχε επιβληθεί αρχικά, και να μην τους επιτρέπεται να κυκλοφορούν ελεύθεροι, όπως πράττουν τώρα, αψηφώντας τη βούληση της διεθνούς κοινότητος.
<SPEAKER ID="35" LANGUAGE="EN" NAME="Proinsias De Rossa (PSE )." AFFILIATION="">
<P>
    Κύριε Πρόεδρε, θα ήθελα να υπενθυμίσω τόσο στον κ. Allister όσο και στον κ. Nicholson, καθώς και στην κ. de Brún, ότι στη Δημοκρατία της Ιρλανδίας ισχύει το κράτος δικαίου και ο νόμος θα ακολουθήσει τον δρόμο του στη Δημοκρατία της Ιρλανδίας σε σχέση με την υπόθεση στην οποία αναφέρθηκαν. Ας μου επιτραπεί επίσης να υπενθυμίσω στην κ. de Brún ότι δεν έχει κανένα δικαίωμα να χρησιμοποιεί τον όρο «Óglaigh na hÉireann» όταν αναφέρεται στον IRA. «Óglaigh na hÉireann» είναι το όνομα του ιρλανδικού στρατού, όχι μιας εκτός νόμου ιρλανδικής οργάνωσης, που καλείται IRA.
<SPEAKER ID="36" LANGUAGE="EN" NAME="Mairead McGuinness (PPE-DE )." AFFILIATION="">
<P>
Στη διάρκεια των θερινών μηνών, εμείς στην Ιρλανδία ζήσαμε τον άμεσο αντίκτυπο της εισαγωγής φθηνού βραζιλιάνικου βοείου κρέατος στην αγορά. Αν θυμάστε, ο Επίτροπος Fischler είχε υποσχεθεί στους κτηνοτρόφους λιγότερη γραφειοκρατία και καλύτερες τιμές στην αγορά. Ωστόσο, αυτό που βλέπουμε εμείς και οι κτηνοτρόφοι όλης της Ευρώπης είναι ότι η τιμή για το προϊόν τους θα ορίζεται από τον χαμηλότερου κόστους παραγωγό εκτός Ευρωπαϊκής Ένωσης.
<SPEAKER ID="37" LANGUAGE="PL" NAME="Jan Tadeusz Masiel (NI )." AFFILIATION="">
<P>
    Κύριε Πρόεδρε, ενώ παρακολουθούσα βελγική τηλεόραση κατά τη διάρκεια των θερινών διακοπών, άκουσα μέλη της Σοσιαλιστικής Ομάδας στο Ευρωπαϊκό Κοινοβούλιο που διατύπωναν επικριτικά σχόλια σχετικά με το 1 εκατομμύριο ευρώ που χορηγήθηκε ως δωρεά από το Κοινοβούλιο στην Παγκόσμια Ημέρα Νεότητας στην Κολωνία.
<SPEAKER ID="38" LANGUAGE="PL" NAME="Urszula Krupa (IND/DEM )." AFFILIATION="">
<P>
    Κύριε Πρόεδρε, για δεύτερη φορά τους έξι τελευταίους μήνες, θα ήθελα να διαμαρτυρηθώ ενώπιον του Σώματος για τις ύβρεις που εξαπολύονται εις βάρος των Καθολικών. Αυτήν τη φορά, αναγκάστηκα να το κάνω λόγω της βεβήλωσης της εικόνας της Παναγίας της Częstochowa σε έκθεση που διοργανώθηκε στο Κοινοβούλιο των Βρυξελλών για τον εορτασμό της 25ης επετείου της Αλληλεγγύης. Η Μαύρη Παναγία της Jasna Góra είναι η ιερότερη ύπαρξη, μετά τον Θεό, για τους Πολωνούς, και, σύμφωνα με τα λόγια του ποιητή «ακόμη και αυτοί που δεν πιστεύουν σε τίποτε σε αυτήν πιστεύουν».
<SPEAKER ID="39" LANGUAGE="PL" NAME="Bogdan Pęk (IND/DEM )." AFFILIATION="">
<SPEAKER ID="40" LANGUAGE="CS" NAME="Libor Rouček (PSE )." AFFILIATION="">
<P>
Θα ήθελα να ζητήσω από τις χώρες εκείνες οι οποίες δεν έχουν ακόμη επικυρώσει το Ευρωπαϊκό Σύνταγμα η δική μου χώρα, η Τσεχική Δημοκρατία, είναι μία από αυτές να προσπαθήσουν να το επιτύχουν κατά τη διάρκεια των επόμενων ολίγων μηνών. Τα δύο τρίτα του πληθυσμού στην Τσεχική Δημοκρατία θα ήθελαν να εκφράσουν τη γνώμη τους για το Ευρωπαϊκό Σύνταγμα, και το 49% εξακολουθεί να τάσσεται υπέρ αυτού. Ταυτόχρονα, η επικύρωση θέτει το Κοινοβούλιο μπροστά στην πρόκληση της ενίσχυσης του διαλόγου που διεξάγει με τους πολίτες και το υποχρεώνει να επισπεύσει τη συζήτηση τόσο για την επικύρωση του Ευρωπαϊκού Συντάγματος όσο και, βεβαίως, για το μέλλον της Ευρωπαϊκής Ένωσης. 
<SPEAKER ID="41" LANGUAGE="EN" NAME="Nirj Deva (PPE-DE )." AFFILIATION="">
<P>
Η Ευρωπαϊκή Επιτροπή είναι σε θέση να προσφέρει εξαιρετικά καλές συμβουλές και στήριξη μέσω της Υπηρεσίας Ανθρωπιστικής Βοήθειας της Ευρωπαϊκής Ένωσης (ECHO). Παντού στον κόσμο, σε παρόμοιου τύπου κρίσεις, η ECHO έχει διαδραματίσει εξέχοντα συμβουλευτικό ρόλο – στο τσουνάμι στην Ινδονησία και στη Σρι Λάνκα, και σε άλλες περιπτώσεις όπως ήταν οι πλημμύρες της Μοζαμβίκης.
<P>
Έχω συζητήσει αυτό το ζήτημα με τον Επίτροπο Michel και ζητώ από το Κοινοβούλιο να στείλει μια ομάδα της ECHO για να παράσχει συμβουλές στις αρχές των Ηνωμένων Πολιτειών, τόσο τις πολιτειακές όσο και τις ομοσπονδιακές, βάσει της εμπειρίας μας γύρω από την αντιμετώπιση τέτοιων ζητημάτων. Είναι ευκαιρία να ανταποδώσουμε κάτι στον αμερικανικό λαό. 
<SPEAKER ID="42" LANGUAGE="EN" NAME="Ashley Mote (NI )." AFFILIATION="">
<P>
    Κύριε Πρόεδρε, στις 29 Ιουλίου, απαγγέλθηκαν στο Μιλάνο κατηγορίες για εγκλήματα εναντίον θυγατρικών τραπεζών της UBS, της Deutsche Bank, της Citigroup και της Morgan Stanley από δημόσιους κατηγόρους οι οποίοι ερευνούν την κατάρρευση της γιγαντιαίας ιταλικής γαλακτοκομικής εταιρείας Parmalat. Μέσα σε 48 ώρες, ένα πρώην μέλος του διοικητικού συμβουλίου της Citibank σκοτώθηκε πέφτοντας από το διαμέρισμά του στη Νέα Υόρκη και ένας πρώην πρόεδρος της Ευρωπαϊκής Κεντρικής Τράπεζας, ο Wim Duisemberg, βρέθηκε νεκρός στην πισίνα του.
<P>
Ο κ. Duisenberg, φυσικά, απολάμβανε τη στήριξη της Deutsche Bank στον αγώνα του για την προεδρία της ΕΚΤ. Με δεδομένη την περίεργη σύμπτωση και τη χρονική συγκυρία αυτών των ασυνήθιστων και απροσδόκητων θανάτων, το Σώμα θα μπορούσε να ελπίζει ότι η Europol και οι υπηρεσίες πληροφοριών θα εξετάσουν ενδελεχώς τις περιστάσεις που τους περιβάλλουν. 
<SPEAKER ID="43" LANGUAGE="PL" NAME="Bogusław Sonik (PPE-DE )." AFFILIATION="">
<SPEAKER ID="44" LANGUAGE="SK" NAME="Milan Gaľa (PPE-DE )." AFFILIATION="">
<P>
Δεν θα πω εδώ τίποτε το καινούργιο, αλλά έχω την αίσθηση ότι υποτιμούμε σε σταθερή βάση την πολύ πραγματική απειλή της πανδημίας της γρίπης των πτηνών. Ο διευθυντής του προγράμματος για τη γρίπη Klaus Stöhr, δήλωσε σε γερμανικό ραδιοφωνικό σταθμό ότι, αν ο ιός μεταλλαχθεί, θα εξαπλωθεί με ταχείς ρυθμούς. Ο Stöhr επισημαίνει ότι υπάρχουν σενάρια σύμφωνα με τα οποία ο ιός θα μπορούσε να εξαπλωθεί σε ολόκληρο τον κόσμο μέσα σε διάστημα έξι μηνών.
<SPEAKER ID="45" LANGUAGE="" NAME="Πρόεδρος." AFFILIATION="">
<SPEAKER ID="46" LANGUAGE="" NAME="" AFFILIATION="Αντιπροέδρου">
<SPEAKER ID="47" LANGUAGE="" NAME="Πρόεδρος." AFFILIATION="">
<SPEAKER ID="48" LANGUAGE="" NAME="Σταύρος Δήμας," AFFILIATION="Μέλος της Επιτροπής">
<P>
Η χειρότερη ξηρασία των τελευταίων 60 ετών έπληξε την Ιβηρική Χερσόνησο και, σε συνδυασμό με τις υψηλές θερμοκρασίες, συντέλεσε στην εξάπλωση των πυρκαγιών στη Νότιο Ευρώπη. Παράλληλα με τις πυρκαγιές, πλημμύρες κατέκλυσαν την Κεντρική και Ανατολική Ευρώπη ενώ ο τυφώνας Κατρίνα έπληξε τις νότιες Πολιτείες των Ηνωμένων Πολιτειών.
<P>
Για να είναι δυνατή η αποτελεσματική και συντονισμένη ανταπόκριση της Ευρωπαϊκής Ένωσης σε μείζονες καταστάσεις έκτακτης ανάγκης, το 2001 θεσπίστηκε ο κοινοτικός μηχανισμός πολιτικής προστασίας. Ο μηχανισμός αυτός συντονίζει τα μέσα αρωγής που είναι διαθέσιμα στα κράτη μέλη. Επίσης, βοηθά στην διεξαγωγή ασκήσεων ετοιμότητας και στον σχεδιασμό υποθετικών σεναρίων και προσομοιώσεων για τον εντοπισμό τυχόν κενών και προβλημάτων στα συστήματα πολιτικής προστασίας των κρατών μελών. Εξάλλου, προωθεί τη συνεργασία και διαλειτουργικότητα μεταξύ των υπηρεσιών έκτακτης ανάγκης των κρατών μελών.
<P>
Όταν, μετά από αίτημα της κυβέρνησης, ενεργοποιήθηκε ο μηχανισμός στην Πορτογαλία, η Ευρωπαϊκή Ένωση κατόρθωσε σε λιγότερο από 24 ώρες να οργανώσει την αποστολή και επέμβαση ενός αριθμού πυροσβεστικών σκαφών και ελικοπτέρων από τη Γαλλία, την Ιταλία, την Ισπανία, τη Γερμανία και τις Κάτω Χώρες για να υποστηρίξουν τους Πορτογάλους πυροσβέστες και με τη βοήθεια των ενισχύσεων αυτών, αλλά και λόγω των ευνοϊκότερων καιρικών συνθηκών, κατέστη δυνατή η αναχαίτιση των πυρκαγιών εντός ολίγων ημερών.
<P>
Έτσι, με τον τρόπο αυτό τέθηκε η κατάσταση υπό έλεγχο και σήμερα στις 12 το μεσημέρι είχαμε μόνο πέντε εστίες πυρκαγιών ενώ στις 22 Αυγούστου είχαμε πάνω από 50.
<P>
Ωστόσο, υπάρχουν περιθώρια βελτίωσης. Για τον λόγο αυτό, τον Απρίλιο του 2005 η Επιτροπή πρότεινε δέσμη μέτρων για την ενίσχυση της δυνατότητας ανταπόκρισης της Ευρωπαϊκής Ένωσης στον τομέα της πολιτικής προστασίας. Μεταξύ των μέτρων αυτών συγκαταλέγονται προτάσεις για τη βελτίωση της μεταφοράς της βοήθειας και την παροχή στην Ευρωπαϊκή Ένωση της δυνατότητας να μισθώνει εξειδικευμένο εξοπλισμό από τρίτες χώρες, όπως π.χ. πρόσθετα πυροσβεστικά αεροσκάφη. Πρόκειται ακριβώς για το είδος μέτρων που θα προστατεύουν καλύτερα τους ευρωπαίους πολίτες –και όχι μόνον– από μελλοντικές καταστροφές.
<P>
Η πολιτική προστασία μπορεί να καλύψει μόνο την πρώτη, την άμεση φάση μιας έκτακτης ανάγκης. Χρειάζεται να χρησιμοποιηθούν άλλα μέσα για την αντιμετώπιση των συνεπειών των καταστροφών και για την πρόληψή τους· είναι το θέμα για το οποίο μίλησε ο κ. Pan Ouzký προηγουμένως. Η Επιτροπή διαθέτει ορισμένα τέτοια μέσα. Θα αναφέρω ορισμένα.
<P>
Τα προγράμματα αγροτικής ανάπτυξης προσφέρουν στήριξη σε ευρύ φάσμα δασοκομικών δραστηριοτήτων με κονδύλια για την πρόληψη των πυρκαγιών και την αποκατάσταση δασών που έχουν υποστεί ζημιές. Ο κανονισμός εστίασης στα δάση «forest focus» αποτελεί το πλέον πρόσφατο μέσον που έχουμε στη διάθεσή μας για την παρακολούθηση και εφαρμογή μέτρων πρόληψης των δασικών πυρκαγιών. Το χρηματοδοτικό πλαίσιο για το forest focus κατά την περίοδο 2003-2006 ανέρχεται σε 65 εκατ. ευρώ, συμπεριλαμβανομένων 9 εκατ. ευρώ για την πρόληψη πυρκαγιών.
<P>
Όσον αφορά τις πλημμύρες, η Επιτροπή έχει προτείνει να καταρτισθεί και να εφαρμοσθεί ένα συντονισμένο πρόγραμμα δράσης της Ευρωπαϊκής Ένωσης για τη διαχείριση του κινδύνου πλημμύρων. Σε εφαρμογή των συμπερασμάτων του Συμβουλίου του Δεκεμβρίου του 2004, η Επιτροπή έχει αναλάβει τη σχετική πολιτική πρωτοβουλία.
<SPEAKER ID="49" LANGUAGE="ES" NAME="Gerardo Galeote Quecedo," AFFILIATION="εξ ονόματος της Ομάδας PPE-DE">
<SPEAKER ID="50" LANGUAGE="PT" NAME="Paulo Casaca," AFFILIATION="εξ ονόματος της Ομάδας PSE.">
<P>
Οφείλουμε να λάβουμε υπόψη τη σοβαρότητα του προβλήματος και να εξετάσουμε ολόκληρο το φάσμα των μέτρων που απαιτούνται για την αντιμετώπιση της κατάστασης. Οφείλουμε να αναλύσουμε τη βιωσιμότητα του Ταμείου Αλληλεγγύης και να αναρωτηθούμε γιατί έως τώρα δεν κατέστη ικανό, για παράδειγμα, να καταπολεμήσει τις πυρκαγιές διότι, για παράδειγμα, δεν μπόρεσε να παράσχει οικονομική στήριξη για τα πυροσβεστικά αεροσκάφη που χρειάζονταν για την κατάσβεση των πυρκαγιών; Πρέπει να εξετάσουμε με προσοχή το θέμα των καλλιεργειών, όπως σωστά επισήμανε ο κ. Galeote Quecedo, διότι αυτή η καταστροφή αποτελεί μέρος μιας ξηρασίας τεράστιας κλίμακας. Οφείλουμε επίσης να εξετάσουμε τη δασική πολιτική, με σκοπό να διασφαλίσουμε ότι αυτή θα λαμβάνει περισσότερο υπόψη τα κλιματικά χαρακτηριστικά του δυτικού τμήματος της Χερσονήσου.
<SPEAKER ID="51" LANGUAGE="IT" NAME="Vittorio Prodi," AFFILIATION="εξ ονόματος της Ομάδας ALDE">
<P>
Υπενθυμίζω ότι μια αύξηση της θερμοκρασίας του αέρα κατά δύο βαθμούς, από 20 σε 22°C, αυξάνει κατά 12% την περιεκτικότητα σε υδρατμούς και, κατά συνέπεια, την ποσότητα της ενέργειας στην ατμόσφαιρα, όπως επιβεβαίωσε δυστυχώς ο τυφώνας «Κατρίνα». Είναι αναγκαίο να ενώσουμε τις προσπάθειές μας για να οργανώσουμε την ανταπόκριση της πολιτικής άμυνας, πράγμα που αποτελεί πράγματι καθήκον σε επίπεδο Ένωσης, και όχι πλέον μόνο των κρατών μελών.
<SPEAKER ID="52" LANGUAGE="DE" NAME="Claude Turmes," AFFILIATION="εξ ονόματος της Ομάδας Verts/ALE">
<SPEAKER ID="53" LANGUAGE="PT" NAME="Pedro Guerreiro," AFFILIATION="εξ ονόματος της Ομάδας GUE/NGL.">
<P>
Περίπου 200 000 εκτάρια δάσους στην Πορτογαλία και 120 000 εκτάρια στην Ισπανία έχουν έως τώρα γίνει στάχτη ως αποτέλεσμα της παρατεταμένης ανομβρίας. Δεκάδες ανθρώπινες ζωές, συμπεριλαμβανομένων και πυροσβεστών, έχουν χαθεί· σπίτια, καλλιέργειες και εργοστάσια έχουν καταστραφεί· προστατευόμενα οικοσυστήματα έχουν χαθεί. Σε αυτά πρέπει να προσθέσουμε το βαρύ ψυχολογικό κόστος, για το οποίο τίποτε και κανείς δεν μπορεί να αποζημιώσει. Επιθυμούμε, κατά συνέπεια, να εκφράσουμε τα ειλικρινή συλλυπητήριά μας και την αλληλεγγύη μας στις οικογένειες που θρηνούν θύματα και στον πληθυσμό που κατοικεί στις πληγείσες περιοχές. Οφείλουμε επίσης να αποτίσουμε φόρο τιμής για τη θυσία των πυροσβεστών, καθώς και για τις προσπάθειες των απλών ανθρώπων για την κατάσβεση των πυρκαγιών.
<P>
Υπό το πρίσμα της σοβαρότητας της κατάστασης, η Επιτροπή πρέπει να εντείνει τη συνεργασία της με τις εθνικές αρχές προκειμένου να παρασχεθεί βοήθεια στους πληγέντες, να συμβάλει στην ελαχιστοποίηση των συνεπειών των πυρκαγιών και των πλημμύρων, να παράσχει υποστήριξη σε όλες τις πρωτοβουλίες στήριξης που στοχεύουν στην αποκατάσταση των παραγωγικών ικανοτήτων των πληγεισών περιοχών, με την οποία θα δημιουργηθούν θέσεις εργασίας και θα χορηγείται αποζημίωση για το κοινωνικό κόστος που συνεπάγεται η απώλεια θέσεων εργασίας και η καταστροφή των προς το ζην. Αυτό μπορεί να γίνει με την ενεργοποίηση του Ταμείου Αλληλεγγύης για τις πληγείσες περιοχές και χώρες, αν είναι απαραίτητο εισάγοντας αλλαγές σε αυτό. Οι κοινοτικές διοικητικές διαδικασίες πρέπει να διευκολυνθούν, ειδικά αυτές που αφορούν την ανάγκη αναπρογραμματισμού των Διαρθρωτικών Ταμείων και του Ταμείου Συνοχής. Πρέπει να ληφθούν μέτρα ώστε οι διαδικασίες αυτές να είναι περισσότερο ευέλικτες. Η ενίσχυση πρέπει να δοθεί για την αναδάσωση των πληγεισών περιοχών λαμβάνοντας υπόψη τα βιοκλιματικά και οικολογικά χαρακτηριστικά τους καθώς και για μέτρα πρόληψης των δασικών πυρκαγιών, όπως η δημιουργία αντιπυρικών ζωνών, δασικών δρόμων, σημείων πρόσβασης, σημείων υδροληψίας και δασοκομικών προγραμμάτων. Η καταβολή άμεσης βοήθειας σε καλλιεργητές βάσει της κοινής γεωργικής πολιτικής πρέπει να συζητηθεί, ώστε να λαμβάνεται υπόψη το πρόβλημα των πυρκαγιών και της ανομβρίας στον γεωργικό τομέα. Το άρθρο 87, παράγραφος 2, της Συνθήκης πρέπει επίσης να εφαρμοστεί ως θέμα επείγουσας ανάγκης, με σκοπό τη χορήγηση της αναγκαίας οικονομικής βοήθειας σε όλους τους πληγέντες τομείς. Ένα ακόμη μέτρο επείγουσας ανάγκης είναι η εφαρμογή ενός αποτελεσματικού, κοινοτικής εμβέλειας συστήματος προστασίας, με σκοπό την προστασία των γεωργών, ειδικά των μικρών και μεσαίων μονάδων, έναντι κινδύνων και κρίσεων όπως αυτές που προκύπτουν από την τρέχουσα ανομβρία και τις πυρκαγιές ή τις πλημμύρες. Μέτρα που είναι δυνατόν να ληφθούν περιλαμβάνουν ένα πρόγραμμα δημόσιας ασφάλισης γεωργών που θα χρηματοδοτείται από κοινοτικά ταμεία και θα παρέχει τη δυνατότητα στους γεωργούς να λαμβάνουν το κατώτατο ημερομίσθιο σε περίπτωση δημόσιων καταστροφών αυτής της φύσης. 
<SPEAKER ID="54" LANGUAGE="DE" NAME="Hans-Peter Martin (NI )." AFFILIATION="">
<P>
    Κύριε Πρόεδρε, κύριε Επίτροπε, εγώ κατάγομαι από το Vorarlberg, μια από τις πληγείσες περιοχές, αλλά θλίβομαι εξίσου και για ό,τι συμβαίνει στην Πορτογαλία και στις Νότιες Πολιτείες των ΗΠΑ. Σε τελευταία ανάλυση, ένας αφοσιωμένος Ευρωπαίος οφείλει να κοιτάξει πολύ πιο μακριά, πέρα από όσα έχουν ήδη αναφέρει –δικαίως– οι βουλευτές.
<P>
Ουσιαστικά, θα πρέπει να κοιτάξουμε μέχρι και το 2050. Η αλλαγή του κλίματος είναι ήδη πραγματικότητα. Αυτό δεν το λέει μόνο ο Klaus Töpfer, ο επικεφαλής του Προγράμματος του ΟΗΕ·για το Περιβάλλον αποτελεί και επιστημονική διαπίστωση. Μήπως είναι καιρός να καταρτιστεί γρήγορα ένα βασικό σχέδιο –σαν εκείνο που είχε καταρτίσει η NASA για την αναμενόμενη τότε αλλαγή του κλίματος ήδη κατά τη δεκαετία του 1980– το οποίο να απαριθμεί λεπτομερώς τι έχουμε να αντιμετωπίσουμε, διεξοδικά και χωρίς ταμπού, ούτε καν το ταμπού της εκκένωσης συγκεκριμένων περιοχών, οι οποίες επί του παρόντος κατοικούνται; Εδώ στην Ευρώπη δεν θα έχουμε τους πόρους για να ανοικοδομούμε –κάθε έτος ή κάθε τρία έτη– τις περιοχές που εξακολουθούμε να προστατεύουμε. Είναι καιρός να κοιτάξουμε πραγματικά μπροστά. 
<SPEAKER ID="55" LANGUAGE="PT" NAME="João de Deus Pinheiro (PPE-DE )." AFFILIATION="(Χειροκροτήματα)">
<P>
    Κύριε Πρόεδρε, θα ήθελα να πω ότι συμμερίζομαι τα λόγια του Προέδρου, καθώς και τα λόγια του κ. Galeote, του κ. Casaca και του κ. Guerreiro, οι οποίοι έδωσαν μια συνολική εικόνα της κατάστασης και συμφωνώ σε μεγάλο βαθμό.
<SPEAKER ID="56" LANGUAGE="ES" NAME="Rosa Miguélez Ramos (PSE )." AFFILIATION="">
<P>
    Κύριε Πρόεδρε, όπως έχουν ήδη επισημάνει προηγούμενοι ομιλητές, κατά τη διάρκεια αυτού του καλοκαιριού του 2005, δύο φυσικά φαινόμενα, οι καταστροφικές πυρκαγιές και οι τρομερές πλημμύρες, προκάλεσαν καταστροφές και την τραγική απώλεια ανθρώπινων ζωών σε όλη την ευρωπαϊκή ήπειρο: στα κράτη μέλη, σε ορισμένες υποψήφιες χώρες και, επίσης, στους πιο κοντινούς γείτονές μας, όπως η Ελβετία.
<SPEAKER ID="57" LANGUAGE="FR" NAME="Françoise Grossetête (PPE-DE )." AFFILIATION="(Χειροκροτήματα)">
<P>
Ούτε και οι πλημμύρες που κατέκλυσαν την Κεντρική και την Αλπική Ευρώπη είναι κάτι το αναπόφευκτο. Συχνά οφείλονται στις συνέπειες της αλλαγής του κλίματος και στην ανθρώπινη δραστηριότητα. Διαθέτουμε και κατάλληλο εξοπλισμό και πλήρη δέσμη θεσμοθετημένων μέτρων. Πρέπει απλώς να ζητήσουμε από τα κράτη μέλη να αναλάβουν το μερίδιο των συμβατικών υποχρεώσεών τους και να θέσουν σε εφαρμογή τα εθνικά μέτρα εφαρμογής, χωρίς καθυστέρηση. Η Επιτροπή οφείλει επίσης να μας καταθέσει προτάσεις για το 2012. Χωρίς αμφιβολία, αυτό που πρωτίστως διακυβεύεται είναι, κατά τη γνώμη μας, οι ανθρώπινες ζωές, οι ζωές των πυροσβεστών μας και των ομάδων διάσωσης, για να μην αναφέρουμε την οικολογική καταστροφή και την ανάγκη αναγέννησης του φυσικού περιβάλλοντος. Οφείλουμε να επέμβουμε με τη σκέψη σε όλα τα άμεσα και έμμεσα θύματα Στην εκλογική μου περιφέρεια, στις Άλπεις, είχαμε πλημμύρες, στην Προβηγκία και την Κορσική, είχαμε πυρκαγιές. Αυτός είναι ο λόγος για τον οποίο η ευρωπαϊκή αλληλεγγύη οφείλει να λειτουργήσει ως αντανακλαστικό επιβίωσης.
<SPEAKER ID="58" LANGUAGE="DE" NAME="Herbert Bösch (PSE )." AFFILIATION="">
<P>
Και στις διασυνοριακές εργασίες –όπως είδαμε από τις πλημμύρες, όταν διάφορα κράτη μέλη επλήγησαν από τα ίδια άσχημα καιρικά φαινόμενα– και στα προγράμματα INTERREG και στα ερευνητικά προγράμματα πρέπει να δοθεί προτεραιότητα στα διασυνοριακά μέτρα και στην πρόληψη. Έχουμε να κάνουμε πολλές συζητήσεις σχετικά και πιστεύω ότι είναι ένας τομέας στον οποίο χρειάζεται να αναθεωρήσουμε την πολιτική μας. Τώρα έχουμε τη δυνατότητα, στο επόμενο πρόγραμμα-πλαίσιο για την έρευνα και στα διευρωπαϊκά δίκτυα, να λάβουμε τα κατάλληλα μεσοπρόθεσμα μέτρα σε αυτόν τον τομέα. 
<SPEAKER ID="59" LANGUAGE="DE" NAME="Markus Ferber (PPE-DE )." AFFILIATION="(Χειροκροτήματα)">
<P>
Θα ήθελα να απευθύνω έκκληση στην Επιτροπή να προβεί σε εκτενή χρήση του Ταμείου Αλληλεγγύης. Υπάρχουν ακόμα διαθέσιμοι πόροι για αυτό τον σκοπό για το 2005. Ελπίζω τα κράτη μέλη που επλήγησαν να είναι σύντομα σε θέση να αναφέρουν τις ζημιές στις Βρυξέλλες και να δώσουν τη δυνατότητα στην Επιτροπή να διαθέσει αμέσως τους πόρους για την ταχεία ανοικοδόμηση των δημοσίων έργων –γιατί αυτό είναι το βασικό πρόβλημα στην πατρίδα μου– και να συμβάλει στη δημιουργία υποδομών προστασίας. Αυτή θα είναι η σωστή αντίδραση, που θα μας βάλει σε καλό δρόμο.
<SPEAKER ID="60" LANGUAGE="PT" NAME="Fausto Correia (PSE )." AFFILIATION="">
<P>
Η καταστροφή από τη δασική πυρκαγιά έχει έως τώρα δώσει φοβερά στατιστικά στοιχεία· οι πυρκαγιές έχουν κάψει περισσότερα από 240 000 εκτάρια! Χθες, για την ακρίβεια, ο αυτοκινητόδρομος 1, ο οποίος συνδέει τη Λισαβόνα και το Οπόρτο, έκλεισε για ώρες, λόγω της πυρκαγιάς που μαινόταν κοντά στην πόλη Φατίμα. Την ίδια στιγμή, οι φλόγες συνέχιζαν να καταστρέφουν τις περιοχές Aveiro, Bragança, Guarda, Leiria, Santarém και Viseu.
<P>
Στη δική μου περιφέρεια, την Κοΐμπρα, η οποία είναι η χειρότερα πληγείσα, οι φλόγες κατέκαυσαν 32 τετραγωνικά χιλιόμετρα, μόνο στον δήμο Pampilhosa da Serra, και απέμειναν μόνον 8 τετραγωνικά χιλιόμετρα δάσους. Ο δήμος αυτός έχει ολοκληρωτικά αποδεκατιστεί και έχει πρακτικά σβηστεί από τον χάρτη.
<P>
Στην ίδια την πόλη της Κοΐμπρα, η φωτιά πέρασε πάνω από τον ποταμό Μοντέγκο, εισχώρησε βαθιά μέσα στην αστική περιοχή και ισοπέδωσε τα πάντα στο πέρασμά της. Οι φλόγες διήνυσαν 20 χιλιόμετρα σε τρεις ώρες. Το 80% περίπου του εθνικού δρυμού Vale de Canas έχει καταστραφεί. Άλλοι δήμοι στην περιοχή, όπως ο δήμος Miranda do Corvo, στον οποίο είμαι πρόεδρος του δημοτικού συμβουλίου, οι δήμοι Penela, Poiares, Penacova και Soure, έχουν πληγεί με καταστρεπτικό τρόπο.
<P>
Σε ορισμένες περιοχές της χώρας, η εικόνα είναι εικόνα καταστροφής· η πλειοψηφία του πληθυσμού έχει πληγεί και η οικονομική σταθερότητα έχει υπονομευτεί (το δάσος διαδραματίζει σημαντικό ρόλο στην τοπική και περιφερειακή οικονομία). Δεν υπάρχει αμφιβολία ότι η κατάσταση πληροί τις εξαιρετικές συνθήκες τις οποίες η Επίτροπος Hübner έκρινε αποδεκτές για να κινητοποιήσει το Ταμείο Αλληλεγγύης της Ευρωπαϊκής Ένωσης.
<P>
Επιστρέφοντας στην Πορτογαλία, επιπλέον του προβλήματος των δασικών πυρκαγιών, είχαμε το πρόβλημα της ξηρασίας, η οποία τώρα πλήττει το 100% του εδάφους της ηπειρωτικής Πορτογαλίας: περισσότερο από το 80% της χώρας έχει πληγεί από ακραία ανομβρία και περίπου το 20% από σοβαρή ανομβρία. Είναι τρομερό.
<SPEAKER ID="61" LANGUAGE="PT" NAME="José Ribeiro e Castro (PPE-DE )." AFFILIATION="(Χειροκροτήματα)">
<P>
    Κύριε Πρόεδρε, κύριε Επίτροπε, κυρίες και κύριοι, από τα τέλη Ιουλίου παρακολουθώ από κοντά τη φοβερή τραγωδία των δασικών πυρκαγιών σε ολόκληρη τη χώρα. Πέραν βεβαίως της εκτεταμένης καταστροφής, οι πυρκαγιές προκάλεσαν πανικό και στοίχισαν τη ζωή σε συμπολίτες μας. Στην Πορτογαλία θρηνήσαμε 18 νεκρούς, συμπεριλαμβανομένου του Pedro Figueiredo, ενός αφοσιωμένου πυροσβέστη από την Oliveira de Azeméis, ο οποίος επρόκειτο να είναι υποψήφιος στις τοπικές εκλογές του Οκτωβρίου χάρη στην εξαιρετική αφοσίωσή του ως πολίτη της τοπικής κοινωνίας.
<P>
Η απειλή πυρκαγιών μεγάλης κλίμακας δεν έχει απομακρυνθεί. Μόλις χθες βράδυ, προερχόμενος από το εσωτερικό της χώρας για να ταξιδέψω έως εδώ, πέρασα από τη μεγάλη πυρκαγιά του Sardoal, η οποία μαινόταν ακόμη. Γνωρίζαμε ότι θα συνέβαινε φέτος κάτι τέτοιο, όχι μόνο λόγω της εμπειρίας των προηγούμενων ετών και των καιρικών προγνώσεων, αλλά επίσης διότι τα δάση μας είχαν καταστεί ιδιαίτερα ευάλωτα ως αποτέλεσμα της ξηρασίας, την άλλη πληγή που καταστρέφει τη χώρα μου και την ενδοχώρα της εδώ και πολλούς μήνες.
<SPEAKER ID="62" LANGUAGE="" NAME="Ιωάννης Γκλαβάκης (PPE-DE )." AFFILIATION="">
<SPEAKER ID="63" LANGUAGE="HU" NAME="László Surján (PPE-DE )." AFFILIATION="ad hoc">
<P>
   Παρακολουθώ αυτήν τη συζήτηση με ενδιαφέρον και ευχαρίστηση. Δεν είναι το θέμα που είναι ευχάριστο, αλλά η στάση που επιδεικνύει ο Επίτροπος και οι συνάδελφοί μου όσον αφορά αυτό το σοβαρό θέμα. Ο λόγος που παρακολουθώ αυτήν τη συζήτηση δεν είναι μόνον επειδή η περιοχή που εκπροσωπώ για παράδειγμα το χωριό Mád, είναι μια σημαντική περιοχή για την παραγωγή του οίνου Tokaj είναι μία από τις περιοχές που υπέστησαν σοβαρή ζημιά, και επειδή στη Ρουμανία, μια γειτονική χώρα στη δική μου πατρίδα, η ζημιά έχει λάβει καταστρεπτικές διαστάσεις. Είναι διότι αισθάνομαι ότι, εδώ, στην Ευρωπαϊκή Ένωση, οφείλουμε να κάνουμε πολλά περισσότερα από ό,τι έχουμε κάνει έως σήμερα.
<SPEAKER ID="64" LANGUAGE="DE" NAME="Richard Seeber (PPE-DE )." AFFILIATION="">
<P>
    Κύριε Πρόεδρε, κύριε Επίτροπε, θα ήθελα να εκφράσω την αλληλεγγύη μου σε όλα τα θύματα και να ευχαριστήσω ιδιαίτερα τους πολυάριθμους ανθρώπους που βοήθησαν εθελοντικά. Είχαμε τρομερές πυρκαγιές στη Νότια Ευρώπη, τρομακτικές πλημμύρες στις ΗΠΑ, στην Κίνα και ιδιαίτερα στις ευρωπαϊκές Άλπεις. Το Vorarlberg, το Τιρόλο, η Ελβετία καθώς και πολλές περιοχές της Βαυαρίας επλήγησαν σοβαρά. Στην πατρίδα μου, το Τιρόλο, οι ζημιές ήταν τεράστιες.
<SPEAKER ID="65" LANGUAGE="PL" NAME="Janusz Wojciechowski (PPE-DE )." AFFILIATION="">
<SPEAKER ID="66" LANGUAGE="" NAME="" AFFILIATION="Αντιπροέδρου">
<SPEAKER ID="67" LANGUAGE="CS" NAME="Oldřich Vlasák (PSE )." AFFILIATION="">
<P>
   Κύριε Πρόεδρε, κύριε Επίτροπε, κυρίες και κύριοι, κατά τη διάρκεια των τελευταίων ετών υπήρξαμε μάρτυρες πολλών φυσικών καταστροφών στην Ευρώπη. Ως δήμαρχος της πόλης Hradec Králové, είχα προσωπική εμπειρία από τις πλημμύρες που έπληξαν την Τσεχική Δημοκρατία, η οποία είχε ως αποτέλεσμα πολλές πόλεις μας να πλημμυρίσουν και πολλοί άνθρωποι να μείνουν άστεγοι. Οι πλημμύρες πολύ συχνά έχουν ως συνέπεια την απώλεια ανθρώπινων ζωών και περιουσιών σε ολόκληρη την Κεντρική Ευρώπη, όπως για παράδειγμα συνέβη στην Αυστρία, τη Γερμανία, την Ουγγαρία και τη Ρουμανία. Η Νότια Ευρώπη, από την άλλη πλευρά, υποφέρει από κύματα αποπνικτικής ζέστης και άγριες πυρκαγιές. Όπως ακούσαμε πριν από λίγο, οι δασικές πυρκαγιές εξακολουθούν να μαίνονται στην Ισπανία και την Πορτογαλία, και είδα εγώ ο ίδιος την καταστροφή που προξένησαν κατά τη διάρκεια ταξιδιού ως παρατηρητής στις περιφερειακές εκλογές αυτού του καλοκαιριού στην περιοχή Αλγκάρβε της Πορτογαλίας. Δεν πρέπει επίσης να λησμονούμε τις ανεμοθύελλες που άφησαν εικόνες καταστροφής στο πέρασμά τους στα Βαλτικά Κράτη και τη Σουηδία τον Ιανουάριο αυτού του έτους.
<P>
Η πρόταση ψηφίσματος που πρόκειται να συζητηθεί αύριο, σχετικά με την αποδέσμευση μόλις κάτω των 6 εκατομμυρίων ευρώ από το Ταμείο Αλληλεγγύης για την αντιμετώπιση των επακόλουθων του καταστρεπτικού τυφώνα ο οποίος έπληξε τη Σλοβακία τον περασμένο Νοέμβριο θα αποτελέσει επίσης πρακτική συνεισφορά. Τον περασμένο Ιανουάριο, είχα εις βάθος συζητήσεις στις Βρυξέλλες με εκπροσώπους των τοπικών σλοβακικών αρχών για τη δυνατότητα κοινοτικής βοήθειας για τις υψηλότερα κείμενες περιοχές της Σλοβακίας, έχοντας οργανώσει τη συνάντηση με την ιδιότητά μου ως βουλευτού του Ευρωπαϊκού Κοινοβουλίου και ως προέδρου της Ένωσης Δήμων και Κοινοτήτων της Τσεχικής Δημοκρατίας, με σκοπό να παρασχεθεί στους εκπροσώπους ενημέρωση για τις διαθέσιμες ευκαιρίες και για τον τρόπο με τον οποίο λειτουργούν τα ευρωπαϊκά όργανα. Αυτήν τη στιγμή, η Σλοβακία ζήτησε επίσης από την Ευρωπαϊκή Ένωση βοήθεια για την κάλυψη του κόστους των ζημιών που συνδέονται με τον τυφώνα. Έχουν περάσει επτά μήνες από τότε που ετέθη το αίτημα, και ωστόσο οι πληγείσες περιοχές αναμένουν ακόμη τα χρήματα. Δεν είμαστε καθόλου ευτυχείς για τις καθυστερήσεις αυτές, ούτε και τα μέλη αυτού του Σώματος θα έπρεπε να είναι. Κατά συνέπεια, ελπίζουμε ότι θα εγκριθεί μια αρμόζουσα απόφαση και θα εφαρμοστεί το συντομότερο δυνατόν, ας ελπίσουμε πριν από την πρώτη επέτειο του τυφώνα που κατέστρεψε τα Όρη Τάτρα. Οφείλουμε να μην αποφεύγουμε τις ευθύνες μας, ενώ θα πρέπει να προσφέρουμε τη στήριξή μας με τη μορφή πρακτικών μέτρων. 
<SPEAKER ID="68" LANGUAGE="FR" NAME="Véronique Mathieu (PPE-DE )." AFFILIATION="">
<P>
Η πρόταση της Επιτροπής για τη δασική στρατηγική, την οποία αυτήν τη στιγμή εξετάζουμε, έχω την αίσθηση ότι υποβάλλεται με μισή καρδιά. Τα δάση αντιπροσωπεύουν το 40% της επιφάνειας της Ευρωπαϊκής Ένωσης. Δημιουργούν σημαντική οικονομική δραστηριότητα και προσφέρουν περιβαλλοντικές και ψυχαγωγικές λειτουργίες τις οποίες δεν θα υπενθυμίσω εδώ. Αξίζουν καλύτερης μεταχείρισης από τον μικρό ρόλο που έχουν τώρα, ανάμεσα στο περιβάλλον και τη γεωργία. Για τους λόγους αυτούς, και προκειμένου να είμαστε περισσότερο αποτελεσματικοί, πρέπει να εξετάσουμε σοβαρά τη δυνατότητα δημιουργίας μιας υπηρεσίας για το δάσος, για να μην πω τα όνειρα δεν απαγορεύονται μιας Γενικής Διεύθυνσης με αποκλειστικό πεδίο αρμοδιότητας τα δάση. 
<SPEAKER ID="69" LANGUAGE="NL" NAME="Albert Jan Maat (PPE-DE )." AFFILIATION="">
<SPEAKER ID="70" LANGUAGE="EN" NAME="Σταύρος Δήμας," AFFILIATION="μέλος της Επιτροπής">
<P>
   .  Κύριε Πρόεδρε, τα τελευταία 100 χρόνια η θερμοκρασία του πλανήτη αυξήθηκε κατά 0,6ºC και στην Ευρώπη, ιδιαίτερα, είχαμε αύξηση κατά 0,9ºC. Γι’ αυτό και διάφοροι βουλευτές –ο κ. Maat, ο κ. Prodi, ο κ. Turmes και άλλοι– αναφέρθηκαν στη σύνδεση ανάμεσα στην κλιματική μεταβολή και στα πρόσφατα φαινόμενα και καταστροφές. Κατά τους τελευταίους μήνες, ο τραγικός κατάλογος των φυσικών καταστροφών έχει θέσει σε οριακή δοκιμασία τα ανακλαστικά της πολιτικής προστασίας της Ευρωπαϊκής Ένωσης. Η Ευρωπαϊκή Ένωση, χρησιμοποιώντας τον μηχανισμό πολιτικής προστασίας της Επιτροπής, έχει αποστείλει πρόχειρα νοσοκομεία, συνεργεία έρευνας και διάσωσης και ειδικούς ιατροδικαστές προκειμένου να βοηθήσουν, ώστε να αντιμετωπισθούν τα επακόλουθα από το ασιατικό τσουνάμι. Αντλίες και ιατρικές προμήθειες απεστάλησαν στις πλημμυροπαθείς περιοχές της Ρουμανίας και της Βουλγαρίας. Πυροσβεστικά αεροπλάνα και ειδικά ελικόπτερα απεστάλησαν για να αντιμετωπίσουν τις πυρκαγιές των δασών στην Πορτογαλία. Σήμερα έφτασαν οι πρώτες αποστολές της βοήθειας από την Ευρωπαϊκή Ένωση στις Ηνωμένες Πολιτείες, μετά τον όλεθρο τον οποίο προκάλεσε ο τυφώνας Κατρίνα.
<P>
Το κέντρο παρακολούθησης και προστασίας της Επιτροπής προσφέρει υπηρεσίες σε πραγματικό χρόνο, συνταιριάζοντας τα μέσα αρωγής με τις ανάγκες. Στη Ρουμανία και τη Βουλγαρία, η κρίση είχε πια περάσει στις 24 Αυγούστου, όταν λάβαμε το μήνυμα ότι δεν χρειαζόταν περαιτέρω διεθνής αρωγή. Παρόλα αυτά, η κατάσταση θα ήταν δυνατόν να επιδεινωθεί γρήγορα, και η Επιτροπή συνεχίζει να παρακολουθεί την όλη κατάσταση με τις πλημμύρες στην Κεντρική και στην Ανατολική Ευρώπη.
<P>
Στην Πορτογαλία προσφέρθηκε αρωγή από τη Γαλλία, δύο πυροσβεστικά αεροσκάφη από την Ιταλία, ένα πυροσβεστικό αεροσκάφος από τη Γερμανία, καθώς και τρία ελικόπτερα Puma και τέσσερα άλλα ελικόπτερα, και η Ισπανία προσέφερε ένα πυροσβεστικό αεροσκάφος πέρα από τη διμερή βοήθεια. Οι Κάτω Χώρες προσέφεραν δύο ελικόπτερα. Η Σλοβακία ένα. Η Νορβηγία επίσης προσέφερε αρωγή, αλλά αυτές οι προσφορές δεν χρειάστηκαν, οπότε δεν έγιναν δεκτές. Σήμερα, στην Πορτογαλία υπάρχουν μόνο πέντε εστίες πυρκαγιάς. Τα ολλανδικά ελικόπτερα θα επιστρέψουν αύριο στις Κάτω Χώρες και τα γερμανικά ελικόπτερα εξακολουθούν να επιχειρούν σήμερα, αλλά από αύριο θα επιστρέψουν στη χώρα τους.
<P>
Θα ήθελα να αναφερθώ σε όσα είπε η κ. Grossetête για τον εμπρησμό. Στην Πορτογαλία, το 98% των πυρκαγιών προκλήθηκαν από ανθρώπους. Είκοσι τοις εκατό προκλήθηκαν από εμπρησμό και οι υπόλοιπες από αμέλεια. Έχουν γίνει πολλές συλλήψεις.
<P>
Στις Ηνωμένες Πολιτείες, η κινητοποίηση της Ευρωπαϊκής Ένωσης αρχίζει μόλις τώρα. Έπειτα από το χθεσινό αίτημα εκ μέρους της κυβέρνησης των Ηνωμένων Πολιτειών, η πρώτη αρωγή της Ευρωπαϊκής Ένωσης κατέφθασε εντός 24 ωρών από την Ιταλία και τη Γερμανία. Αξίζει να σημειωθεί ότι, μολονότι οι κανονισμοί του δικού μας μηχανισμού πολιτικής προστασίας τον εμποδίζουν να ενεργοποιηθεί προτού λάβουμε επίσημο αίτημα, εμπειρογνώμονες της Επιτροπής είχαν έλθει σε επαφή με ομολόγους τους από τις ΗΠΑ για να διερευνήσουν περιοχές όπου η Ευρωπαϊκή Ένωση θα μπορούσε να παράσχει τη μέγιστη δυνατή βοήθεια. Λάβαμε το αίτημα χθες το πρωί.
<P>
Ο κ. Pinheiro και άλλοι έθεσαν το ζήτημα μήπως αυτός ο μηχανισμός θα ήταν δυνατόν να λειτουργεί αποτελεσματικότερα. Ο μηχανισμός έχει λειτουργήσει άριστα μέχρι τώρα και συντονίζει άμεσα τη βοήθεια από τα κράτη μέλη. Φυσικά, εξακολουθεί να υπάρχει περιθώριο βελτίωσης. Γι’ αυτό και, φέτος τον Απρίλιο, η Επιτροπή διατύπωσε προτάσεις οι οποίες θα δημιουργήσουν μια ευρωπαϊκή δύναμη πολιτικής προστασίας, εν πολλοίς σύμφωνα με το πνεύμα των υποδείξεων του κ. Πρόντι και άλλων.
<SPEAKER ID="71" LANGUAGE="" NAME="Πρόεδρος." AFFILIATION="">
<P>
Η ψηφοφορία θα διεξαχθεί την Πέμπτη, στις 12.00. 
<SPEAKER ID="72" LANGUAGE="" NAME="Πρόεδρος." AFFILIATION="">
<P>
   Η ημερήσια διάταξη προβλέπει τη συζήτηση της σύστασης για τη δεύτερη ανάγνωση του Jonas Sjöstedt, σχετικά με την κοινή θέση που εγκρίθηκε του Συμβουλίου για τη θέσπιση της οδηγίας του Ευρωπαϊκού Κοινοβουλίου και του Συμβουλίου σχετικά με τη διαχείριση των αποβλήτων της εξορυκτικής βιομηχανίας και την τροποποίηση της οδηγίας 2004/35/ΕΚ ((16075/1/2004 – C6-0128/2005 – 2003/0107(COD)). 
<SPEAKER ID="73" LANGUAGE="SV" NAME="Jonas Sjöstedt (GUE/NGL )," AFFILIATION="εισηγητής">
<P>
Θέλω να δώσω μερικά παραδείγματα τέτοιων αλλαγών. Δεν θέλουμε απλά να γίνει μια απογραφή των παλαιών αποβλήτων. Θέλουμε επίσης να γίνει κάτι σχετικά με την κατάσταση, και αυτό, στην πρόταση του Κοινοβουλίου, συνεπάγεται υποχρεώσεις. Πιστεύουμε επίσης ότι τα περιβαλλοντικά προβλήματα που αφορούν τις κοιλότητες εκσκαφής μετά την εξόρυξη των ορυκτών πρέπει να καλύπτονται με τις διατάξεις της οδηγίας. Στην κοινή θέση του Συμβουλίου, μεγάλες ομάδες αποβλήτων απαλλάσσονται από ουσιώδεις διατάξεις της οδηγίας, για παράδειγμα η χρηματική εγγύηση. Προκειμένου να εμποδίσουμε κάτι τέτοιο, πρέπει να εγκρίνουμε την τροπολογία 13. Είναι σημαντικό να θυμόμαστε ότι τα απόβλητα που δεν είναι επικίνδυνα με τη χημική έννοια μπορούν επίσης να προκαλέσουν πολύ σοβαρά περιβαλλοντικά προβλήματα. Αυτό ισχύει επίσης και για τα αδρανή απόβλητα.
<SPEAKER ID="74" LANGUAGE="" NAME="Σταύρος Δήμας," AFFILIATION="Μέλος της Επιτροπής">
<P>
   . Κύριε Πρόεδρε, θα ήθελα πρώτα να ευχαριστήσω το Ευρωπαϊκό Κοινοβούλιο και την Επιτροπή Περιβάλλοντος και, ειδικότερα, τον εισηγητή της κ. Sjöstedt για την επίπονη σύνταξη της παρούσης έκθεσης δεύτερης ανάγνωσης.
<P>
Με νωπές ακόμη τις συνέπειες των σοβαρών ατυχημάτων που προκάλεσαν τα απόβλητα μεταλλείων στο Ασναλκόγερ της Ισπανίας το 1998 και στην Baia Mare της Ρουμανίας το 2000, η πρόταση οδηγίας της Επιτροπής αποσκοπούσε στη θέσπιση κανόνων σε επίπεδο Ευρωπαϊκής Ένωσης με στόχο την ελαχιστοποίηση των επιπτώσεων που έχει στο περιβάλλον και στην υγεία του ανθρώπου η αποθήκευση αποβλήτων σε δεξαμενές τελμάτων ή σωρούς, τόσο υπό κανονικές συνθήκες λειτουργίας όσο και σε περίπτωση ατυχήματος.
<P>
Σε συνδυασμό με την αναθεωρημένη οδηγία Σεβέζο 2 σχετικά με τον έλεγχο των σοβαρών βιομηχανικών ατυχημάτων και με ένα έγγραφο για τις βέλτιστες διαθέσιμες τεχνικές, η προτεινόμενη οδηγία θα εξασφαλίζει την ορθή διαχείριση των αποβλήτων της εξορυκτικής βιομηχανίας σε όλη την έκταση της Ευρωπαϊκής Ένωσης.
<P>
Κατά την πρώτη ανάγνωση, η Επιτροπή αποδέχθηκε πλήρως εν μέρει ή κατ’ αρχήν 46 από τις 74 τροπολογίες του Ευρωπαϊκού Κοινοβουλίου δεδομένου ότι αυτές διασαφήνιζαν και βελτίωναν το κείμενο παραμένοντας ταυτόχρονα συνεπείς με τη δομή και την προσέγγιση της αρχικής πρότασης της Επιτροπής. Έχουν πλέον ενσωματωθεί στην κοινή θέση 41 τροπολογίες είτε κατά λέξιν είτε κατ’ ουσίαν.
<SPEAKER ID="75" LANGUAGE="DE" NAME="Christa Klaß," AFFILIATION="εξ ονόματος της ομάδας PPE-DE">
<P>
   . Κύριε Πρόεδρε, κύριε Επίτροπε, στην κοινή θέση έχουν ληφθεί υπόψη πολλές από τις τροπολογίες που ενέκρινε το Ευρωπαϊκό Κοινοβούλιο σε πρώτη ανάγνωση. Οι βελτιώσεις περιλαμβάνουν τον ορισμό των αποβλήτων, ο οποίος έγινε σαφέστερος, μια πιο ακριβή περιγραφή των χρηματικών εγγυήσεων και την απογραφή των κλειστών χώρων, μαζί με τους εφαρμοστέους κανόνες. Υποστηρίζω επίσης απόλυτα αυτό που ανέφερε ο κ. Sjöstedt· έχει γίνει καλή δουλειά και υπήρξε καλή συνεργασία, αλλά υπάρχει ένα θέμα, και μάλιστα σημαντικό, για το οποίο εμείς στην Ομάδα του Ευρωπαϊκού Λαϊκού Κόμματος (Χριστιανοδημοκράτες) και των Ευρωπαίων Δημοκρατών έχουμε διαφορετική άποψη, και αυτό αφορά τη διαφοροποιημένη επικινδυνότητα των αποβλήτων. Πρέπει να λάβουμε υπόψη το γεγονός ότι τα απόβλητα εξορυκτικών δραστηριοτήτων έχουν διαφορετική επικινδυνότητα και, αφού η κοινή θέση το λαμβάνει υπόψη, τα κράτη μέλη θα πρέπει να μπορούν να διακρίνουν μεταξύ επικίνδυνων και ακίνδυνων αποβλήτων και να μειώσουν –ή να καταργήσουν– τους όρους που τίθενται για τα ακίνδυνα, μη αδρανή απόβλητα, σε αντίθεση με αυτά που χαρακτηρίζονται ακριβώς επικίνδυνα και περιλαμβάνονται στην κατηγορία Α. Υπάρχει ένα ευρύ φάσμα αποβλήτων εξορυκτικών δραστηριοτήτων, που εκτείνεται από τις ακίνδυνες ουσίες, όπως η άμμος, τα άλατα και το χώμα, και φτάνει ως το τοξικό κυάνιο που παράγεται από τα μεταλλεύματα.
<P>
Ζητώ να εγκριθεί η τροπολογία για το άρθρο 3. Η πρόθεσή της είναι να επεκτείνει το πεδίο εφαρμογής αυτής της οδηγίας και στην καύση του ασβεστόλιθου. Οι άνθρωποι είναι πρόθυμοι να αγοράσουν και να χρησιμοποιήσουν τα απόβλητα που παράγονται από την καύση του ασβεστόλιθου, για παράδειγμα τη σκόνη του ασβεστόλιθου· είναι ακίνδυνα και δεν εμπίπτουν στο πεδίο εφαρμογής της οδηγίας για την υγειονομική ταφή των αποβλήτων. Με αυτόν τον τρόπο αποφεύγονται τα περιττά έξοδα απόθεσης. Σε ό,τι κάνουμε δεν πρέπει να παραβλέπουμε τον στόχο μας, δηλαδή την ασφάλεια των ανθρώπων και του περιβάλλοντος με όσο το δυνατόν λιγότερη γραφειοκρατία και λιγότερα έξοδα. Αυτό θέλουμε να πετύχουμε με αυτήν την τροπολογία. 
<SPEAKER ID="76" LANGUAGE="DE" NAME="Jutta D. Haug," AFFILIATION="εξ ονόματος της Ομάδας PSE">
<P>
Δύο πράγματα έχουν πάντα κατά νου οι Σοσιαλδημοκράτες στο Ευρωπαϊκό Κοινοβούλιο: πρώτον, την προστασία των ανθρώπων και του περιβάλλοντος, με βιώσιμες μεθόδους, και, δεύτερον, την ανάγκη των επιχειρήσεών μας για το κατάλληλο πλαίσιο και τις κατάλληλες συνθήκες, αν θέλουμε να μπορούν να λειτουργούν και να δημιουργούν θέσεις εργασίας για τους ανθρώπους, τους οποίους –όπως ανέφερα στο πρώτο σημείο – θέλουμε να προφυλάξουμε από ζημίες. Σε αυτήν την πρόταση ψηφίσματος ο εισηγητής μας, ο κ. Sjöstedt, είχε την οξυδέρκεια και την επιμέλεια να λάβει υπόψη αυτές τις δύο αρχές και γι’ αυτό τον ευχαριστώ πολύ. 
<SPEAKER ID="77" LANGUAGE="" NAME="Chris Davies," AFFILIATION="εξ ονόματος της ομάδας ALDE">
<SPEAKER ID="78" LANGUAGE="FR" NAME="Marie Anne Isler Béguin," AFFILIATION="εξ ονόματος της Ομάδας Verts/ALE">
<P>
   . Κύριε Πρόεδρε, κύριε Επίτροπε, κυρίες και κύριοι, η Ομάδα των Πρασίνων/Ευρωπαϊκή Ελεύθερη Συμμαχία στηρίζει και αυτή πλήρως την έκθεση του κ. Sjöstedt και τον συγχαίρει για το έργο του.
<P>
Η οδηγία αυτή δικαιολογείται από την ποσότητα αποβλήτων που δημιουργούνται από την εξορυκτική βιομηχανία, η οποία, όπως γνωρίζουμε, παράγει κάθε χρόνο σχεδόν το ένα τρίτο των αποβλήτων που δημιουργούνται στην Ευρωπαϊκή Ένωση, εκ των οποίων ορισμένα είναι τοξικά, ακόμη και πολύ τοξικά. Με την ακατάλληλη επεξεργασία και αποθήκευσή τους, μπορούν να απειλήσουν σοβαρά το περιβάλλον και την ασφάλεια των πολιτών. Όλοι θυμόμαστε τις συνέπειες των καταστροφών της Baia Mare και Baia Borsa.
<SPEAKER ID="79" LANGUAGE="" NAME="Bairbre de Brún," AFFILIATION="εξ ονόματος της Ομάδας GUE/NGL">
<P>
Κύριε Πρόεδρε, μολονότι η εξόρυξη είναι λιγότερο εκτεταμένη σήμερα στην Ιρλανδία από ό,τι ήταν κάποτε, κάποιες εξορυκτικές βιομηχανίες έχουν αφήσει μια κληρονομιά που συνεχίζει να μολύνει τη γη και το νερό μας εξαιτίας της απουσίας κατάλληλων ελέγχων. Ένα σχετικό παράδειγμα είναι η κατάσταση στα ορυχεία Tynagh, στην κομητεία Galway της Δυτικής Ιρλανδίας, τα οποία, και μετά το κλείσιμό τους το 1981, εξακολουθούν να αποτελούν περιβαλλοντικό κίνδυνο.
<P>
Οι προτάσεις του εισηγητή, όπως ήδη είπε ένας από τους συναδέλφους μου, είναι ισορροπημένες· θα έπρεπε να θεωρηθούν ευπρόσδεκτες από τις υπεύθυνες εταιρείες της εξορυκτικής βιομηχανίας, καθώς και από τους ανθρώπους των οποίων η ζωή και τα μέσα διαβίωσης έχουν υποστεί βλάβη από ανεύθυνες εξορυκτικές εργασίες. Υποστηρίζω αυτήν την εξαίρετη έκθεση του κ. Sjöstedt και τον ευχαριστώ για το έργο του. 
<SPEAKER ID="80" LANGUAGE="EN" NAME="Kathy Sinnott," AFFILIATION="εξ ονόματος της Ομάδας IND/DEM">
<P>
Στο Silvermines, της κομητείας Tipperary, μια δεξαμενή επικίνδυνων λεπτόκοκκων τοξικών αποβλήτων έκτασης 147 εκταρίων, ύψους 40 ποδιών, καταστρέφει την περιοχή και όταν δεν βρέχει, η σκόνη μεταφέρεται με τον άνεμο σε αρκετές κομητείες. Ο υδράργυρος, το αρσενικό, το κάδμιο, το αντιμόνιο και πολλά άλλα τοξικά μέταλλα, διαλύονται σε λίμνες από λάσπες, που τα διοχετεύουν μέσα από γειτονικά ρέματα κατευθείαν στον ποταμό Σάνον, λίγα μόνο μέτρα πέρα το σημείο από όπου αντλείται το νερό για την πόλη Limerick. Τα ζώα και, το σπουδαιότερο, οι άνθρωποι της περιοχής υποφέρουν από μια απίστευτη σειρά –μια τραγική σειρά– ασθενειών, του είδους που εμφανίζονται όταν το ανοσοποιητικό σύστημα δέχεται επίθεση από το περιβάλλον. Πρόκειται για αμαρτία από το παρελθόν· η εταιρεία που ενέχεται δεν υπάρχει πια και αυτή η βρομιά χρειάζεται καθάρισμα.
<P>
Ένα περαιτέρω πρόβλημα είναι ότι μία από τις μεγαλύτερες επιχειρήσεις στη Δυτική Ιρλανδία είναι μια εταιρεία που μεταφέρει στην Ιρλανδία απόβλητα ορυχείων. Είναι σε ένα νησί και έχει δικό της λιμάνι. Φέρνει βωξίτη για να φτιάξει αλουμίνα. Ισχυρίζεται ότι είναι κάτι ακίνδυνο και δημιουργεί μεγάλες δεξαμενές επικίνδυνης κόκκινης λάσπης. Αυτή η βιομηχανία θέλει να επεκταθεί φέτος, του χρόνου και τη μεθεπόμενη χρονιά. Ο ρυθμός των θανάτων ζώων στην περιοχή ήταν τόσο ανησυχητικός ώστε πυροδότησε μια έρευνα πριν από μερικά χρόνια, η οποία τεκμηρίωσε πρωτοφανείς θανάτους ζώων. Δεν ήταν ασυνήθιστο αγρότες –και δεν πρόκειται για μεγάλα αγροκτήματα– να έχουν χάσει 150 ζώα ανά αγρόκτημα στην περιοχή γύρω από τη βιομηχανία. Αξιοπερίεργος ήταν επίσης ο αριθμός ανθρώπων που πέθαναν από καρκίνο, καθώς και ο αριθμός μαθησιακών δυσκολιών μεταξύ των παιδιών. Χρειαζόμαστε δραστικότατα…
<SPEAKER ID="81" LANGUAGE="EN" NAME="James Hugh Allister (NI )." AFFILIATION="">
<SPEAKER ID="82" LANGUAGE="HU" NAME="Péter Olajos (PPE-DE )." AFFILIATION="">
<P>
Ας θυμηθούμε την καταστροφή, που μερικοί βάφτισαν «τσουνάμι του κυανίου», που συνέβη στη ρουμανική πόλη Baia Mare (Nagybánya) το 2000, ή το συμβάν της ρύπανσης στην Ισπανία το 1998. Σε αμφότερες τις περιπτώσεις επικίνδυνες ουσίες χύθηκαν στους ποταμούς, προκαλώντας τεράστια ζημιά στο φυσικό περιβάλλον, ακόμη και σε γειτονικές χώρες.
<SPEAKER ID="83" LANGUAGE="EN" NAME="Gyula Hegyi (PSE )." AFFILIATION="">
<P>
    Κύριε Πρόεδρε, πριν από πέντε χρόνια συνέβη ένα φρικτό κρούσμα μόλυνσης από κυάνιο στον ποταμό Τίσα, η οποία προκλήθηκε από ένα χρυσωρυχείο στην Baia Mare της Ρουμανίας. Πριν από αυτό το κρούσμα, ο όρος «περιβαλλοντική πολιτική» δεν ήταν τίποτε περισσότερο από μια παράξενη φράση για πολλούς κοινούς ανθρώπους που ζουν στις δύο όχθες του ποταμού – για αγρότες, βοσκούς και ψαράδες. Μετά την 30ή Ιανουαρίου 2000, όλοι τους κατανόησαν τη σημασία της «περιβαλλοντικής πολιτικής»: χρησιμεύει για να αποτρέπει μόλυνση όπως αυτή η διαρροή στον ποταμό Τίσα 100 000 κυβικών μέτρων επικίνδυνων λυμάτων που αφάνισαν τη χλωρίδα και την πανίδα του.
<P>
Δεν μου αρέσει να μιλώ με βάση τα χρήματα όταν αναφερόμαστε στην αξία της φύσης, αλλά το Κέντρο Περιβαλλοντικών Μελετών υπολόγισε ότι η απώλεια εισοδήματος την οποία υπέστησαν η εμπορική αλιεία και ο τουρισμός ήταν περί τα 18 εκατομμύρια ευρώ μόνο στην Ουγγαρία, χωρίς να συμπεριλαμβάνεται η απώλεια της φυσικής κληρονομιάς ή η περιβαλλοντική βλάβη.
<P>
Αυτός είναι ο λόγος για τον οποίο χαιρετίζω αυτήν την έκθεση. Ο κ. Sjöstedt έκανε θαυμάσια δουλειά: πέρα από το ότι συνέταξε μια καλή έκθεση, πήγε στην Baia Mare της Ρουμανίας και επισκέφθηκε τον τόπο της μόλυνσης. Συναντήθηκε με τους ανθρώπους που ζουν, εργάζονται και υποφέρουν εκεί και οι επί τόπου εμπειρίες του έχουν ενσωματωθεί σε αυτήν την έκθεση.
<P>
Ελπίζω αυτό το νομοθέτημα να μας εξασφαλίσει 100% από κάθε είδος ορυχείου που παράγει κυάνιο ή άλλες ρυπαντικές ουσίες, είτε σε κράτη μέλη είτε σε υποψήφιες χώρες. 
<SPEAKER ID="84" LANGUAGE="SL" NAME="Mojca Drčar Murko (ALDE )." AFFILIATION="">
<P>
Αυτό γινόταν στην τρίτη παράγραφο του άρθρου 24 της κοινής θέσης του Συμβουλίου. Ο στόχος της οδηγίας, ότι από τη στιγμή της θέσης του σε ισχύ ουδεμία περαιτέρω ζημιά θα έπρεπε να συμβεί κατά τη διαδικασία κλεισίματος των ορυχείων, δεν θα διέτρεχε κίνδυνο αν στα ορυχεία όπου η διαδικασία αποκατάστασης έχει σχεδόν ολοκληρωθεί, αυτή η διαδικασία θα μπορούσε να ολοκληρωθεί χωρίς εμπόδια. Στηρίζω αυτό το τμήμα της κοινής θέσης. 
<SPEAKER ID="85" LANGUAGE="PL" NAME="Urszula Krupa (IND/DEM )." AFFILIATION="">
<SPEAKER ID="86" LANGUAGE="PL" NAME="Leopold Józef Rutowicz (NI )." AFFILIATION="">
<SPEAKER ID="87" LANGUAGE="DE" NAME="Richard Seeber (PPE-DE )." AFFILIATION="">
<P>
Τα απόβλητα της εξορυκτικής βιομηχανίας ανέρχονται σε 400 εκατομμύρια τόνους περίπου ετησίως, που αντιστοιχούν στο 29% των συνολικών αποβλήτων της Κοινότητας. Βεβαίως, η διαχείριση τους εμπεριέχει κινδύνους· όλοι γνωρίζουμε για τα ατυχήματα σε περιοχές όπως η Baia Mare και το Aberfan, μεταξύ άλλων.
<P>
Είναι γεγονός ότι οι οικολογικά υπεύθυνοι κανόνες για τη διαχείριση των αποβλήτων όχι μόνο μειώνουν την ποσότητα των αποβλήτων, αλλά δίνουν και στις επιχειρήσεις κίνητρο να επενδύσουν στην έρευνα περιβαλλοντικών θεμάτων σε σχέση με την εξορυκτική βιομηχανία και έτσι να αποκτήσουν από την παγκόσμια αγορά τεχνογνωσία, την οποία μπορούν να αναλύσουν. Υπάρχουν πολλά σχετικά παραδείγματα: επιτρέψτε μου να σας αναφέρω ένα από την Αυστρία, όπου μια εταιρεία κατάφερε να αποφύγει την απόθεση σε χώρους απόθεσης αποβλήτων περίπου 100 000 τόνων ορυκτών από οικοδομικές κατασκευές. Ωστόσο, υπάρχουν και αδύνατα σημεία, όπως για παράδειγμα η ασάφεια του πεδίου εφαρμογής της οδηγίας. Δυστυχώς, η πλειοψηφία δεν ψήφισε υπέρ της τροπολογίας που κατέθεσα για αυτό το θέμα.
<P>
Θα ήθελα επίσης να επισημάνω την ανάγκη θέσπισης διατάξεων για την αντιμετώπιση των ακίνδυνων ή αδρανών αποβλήτων και αυτές πρέπει να είναι αναλογικές. Ως εκ τούτου, πιστεύω ότι οι τροπολογίες 11, 13 και 47 θα πρέπει να απορριφθούν και ότι θα πρέπει να κάνουμε εναλλακτικές προτάσεις για διατάξεις σχετικά με τα ακίνδυνα και τα αδρανή απόβλητα, εξετάζοντας χωριστά αυτές τις έννοιες. Η χρήση των χώρων απόθεσης αποβλήτων για τα ακίνδυνα ή αδρανή απόβλητα θα πρέπει επίσης να επιτραπεί για μια περιορισμένη χρονική περίοδο. 
<SPEAKER ID="88" LANGUAGE="EN" NAME="James Nicholson (PPE-DE )." AFFILIATION="">
<P>
Ούτε πάλι πιστεύω ότι πρέπει να θεσπίζουμε οδηγίες οι οποίες δεν υλοποιούνται με τον ίδιο τρόπο σε κάθε κράτος μέλος. Έχω προσωπική εμπειρία αυτού του θέματος. Προέρχομαι από τη Βόρειο Ιρλανδία, μέρος του Ηνωμένου Βασιλείου, και από την άλλη μεριά των συνόρων, στη Δημοκρατία της Ιρλανδίας, η οδηγία για τα χρησιμοποιημένα ορυκτέλαια ερμηνεύεται διαφορετικά. Σε λατομεία που απέχουν έξι μίλια μεταξύ τους, το ένα στο Dundalk και το άλλο στο Newry, μια ευρωπαϊκή οδηγία υλοποιείται διαφορετικά σε δύο κράτη μέλη. Τα χρησιμοποιημένα ορυκτέλαια θεωρούνται επικίνδυνα στο Ηνωμένο Βασίλειο, ενώ δεν θεωρούνται επικίνδυνα στη Δημοκρατία της Ιρλανδίας. Αυτό εξαναγκάζει τους ιδιοκτήτες λατομείων να μετακινούνται από τη Βόρειο Ιρλανδία στη Δημοκρατία της Ιρλανδίας προκειμένου να αντεπεξέλθουν στον ανταγωνισμό, διότι διαφορετικά δεν μπορούν.
<SPEAKER ID="89" LANGUAGE="" NAME="Σταύρος Δήμας," AFFILIATION="Μέλος της Επιτροπής">
<P>
Σε ό,τι αφορά την τελευταία παρατήρηση του κ. Nicholson, η οποία είναι διαφορετική από αυτά που ανέφεραν οι προηγούμενοι ομιλητές, για τις παλαιές εγκαταλελειμμένες εγκαταστάσεις αποβλήτων η Επιτροπή και το Συμβούλιο στην κοινή του θέση δέχθηκαν τη σύνταξη απογραφής. Ωστόσο, η αποκατάσταση είναι καλύτερα να αφεθεί στα κράτη μέλη έχοντας ως δεδομένο ότι η οδηγία-πλαίσιο για τα νερά εξακολουθεί, παράλληλα, να ισχύει.
<P>
Χρειαζόμαστε τη νέα οδηγία η οποία θα εξασφαλίσει την περιβαλλοντικά ορθή διαχείριση των αποβλήτων των μεταλλείων τόσο στην καθημερινή λειτουργία των εγκαταστάσεων αποβλήτων όσο και σε περίπτωση σοβαρού ατυχήματος. Και ελπίζω ότι θα ολοκληρώσουμε τη διαδικασία για την πρόταση αυτή το συντομότερο δυνατόν ώστε να εξασφαλίσουμε την καλύτερη προστασία της ανθρώπινης υγείας και του περιβάλλοντος, όπως είπε και ο κ. Davies, με ένα τρόπο που θα είναι πραγματικός και θα ανταποκρίνεται στις απαιτήσεις των διάφορων ενδιαφερομένων.
<P>
Τώρα, σε ό,τι αφορά τις τροπολογίες: οι τροπολογίες σχετικά με το πεδίο εφαρμογής της οδηγίας έχουν ιδιαίτερη σημασία. Οι τροπολογίες 2 και 13 αφορούν τη διαγραφή επιτρεπομένων εξαιρέσεων για μη επικίνδυνα μη αδρανή απόβλητα.
<P>
Για τους λόγους που εξέθεσα στην αρχική παρέμβασή μου, η Επιτροπή αδυνατεί να τις αποδεχθεί. Για τους ίδιους λόγους, η Επιτροπή δεν είναι σε θέση να αποδεχθεί την τροπολογία αριθ. 11 η οποία αυξάνει το εύρος των διατάξεων που εφαρμόζονται στα αδρανή απόβλητα, ούτε την τροπολογία αριθ. 15 για διαγραφή των διαφόρων επιτρεπομένων χρονικών περιόδων πριν χαρακτηρισθεί ένας χώρος εναπόθεσης αποβλήτων ως «εγκατάσταση αποβλήτων».
<P>
Το κείμενο της κοινής θέσης αντικατοπτρίζει ήδη τις σχετικές τροπολογίες που προέκυψαν από την πρώτη ανάγνωση ενώ εξασφαλίζει και την αναγκαία αναλογικότητα. Ως εκ τούτου, δεν είναι δυνατόν να υποστηριχθεί ούτε η τροπολογία αριθ. 47 με την οποία υποδεικνύεται η τροποποίηση των κριτηρίων κατάταξης εγκαταστάσεων στην κατηγορία Α.
<P>
Σχετικά με τις οικονομικές εγγυήσεις: δεν μπορεί να γίνει αποδεκτή η τροπολογία αριθ. 37 η οποία επιβάλλει την έγκριση των σχετικών εθνικών διαδικασιών από την Επιτροπή επειδή προσθέτει γραφειοκρατικές διατυπώσεις χωρίς προστιθέμενη αξία.
<P>
Οι τροπολογίες αριθ. 7, 38 και 39 επίσης δεν μπορούν να γίνουν δεκτές επειδή το αρχικό κείμενο παρέχει πρακτικό τρόπο υπολογισμού του απαιτούμενου ποσού χρημάτων.
<P>
Παρόλα αυτά, μπορώ να υποστηρίξω τις τροπολογίες αριθ. 29, 30, 32 και 33 που διασαφηνίζουν τις εφαρμοστέες υποχρεώσεις και παραπέμπουν κατευθείαν στην κοινοτική νομοθεσία για τα ύδατα.
<P>
Από την άλλη πλευρά, δεν μπορούμε να συμφωνήσουμε με την τροπολογία αριθ. 36 με την οποία υπάγονται σε κανονιστικές ρυθμίσεις τα κοινά εκσκαφής με σκοπό την πρόληψη της ρύπανσης του ύδατος. Κατανοώ τις ανησυχίες του Κοινοβουλίου, πιστεύω όμως ότι το ζήτημα αυτό καλύπτεται επαρκώς από την οδηγία-πλαίσιο για τα ύδατα.
<P>
Ομοίως, η τροπολογία αριθ. 42 εισάγει υποχρεώσεις που θα πρέπει να εφαρμοσθούν στη διάρκεια της μεταβατικής περιόδου που παραχωρείται σε υφιστάμενες εγκαταστάσεις αποβλήτων, ειδικότερα στην υποχρέωση συμμόρφωσης προς την οδηγία-πλαίσιο για τα ύδατα. Για τους λόγους που εξέθεσα προηγουμένως, πιστεύω ότι αυτό δεν είναι απαραίτητο.
<P>
Μια άλλη πηγή ανησυχίας του Κοινοβουλίου ήταν το σημαντικό βάρος του παρελθόντος το οποίο αντιπροσωπεύουν οι ρυπαίνουσες κλειστές και εγκαταλελειμμένες εγκαταστάσεις αποβλήτων. Αν και έχει πλέον ενσωματωθεί στην κοινή θέση η ανάγκη απογραφής τέτοιων κλειστών χώρων, έχω την εντύπωση –και όπως είπα προηγουμένως– ότι οι πρόσθετες απαιτήσεις που επιβάλλει η τροπολογία αριθ. 40 και η συναφής τροπολογία αριθ. 41 μπορούν να καλυφθούν αποτελεσματικότερα στο επίπεδο των κρατών μελών.
<P>
Ορισμένες από τις υπόλοιπες τροπολογίες που πρότεινε το Κοινοβούλιο είναι αποδεκτές: η τροπολογία αριθ. 10 μπορεί να συμβάλει στην προώθηση της ενσωμάτωσης του περιβάλλοντος σε άλλες πολιτικές. Οι τροπολογίες αριθ. 17, 18 και 21 εξειδικεύουν καλύτερα το περιεχόμενο των σχεδίων διαχείρισης αποβλήτων. Η τροπολογία αριθ. 27 αναφέρεται ρητά σε προστατευόμενες περιοχές. Η Επιτροπή υποστηρίζει τις τροπολογίες αυτές με τις οποίες επιδιώκονται οι ίδιοι στόχοι με την πρότασή της.
<P>
Τελειώνοντας, δηλώνω με ευχαρίστηση ότι η Επιτροπή μπορεί να αποδεχθεί οκτώ τροπολογίες πλήρως και άλλες έξι τροπολογίες κατ’ αρχήν ή εν μέρει. Καταθέτω στη Γραμματεία του Κοινοβουλίου πλήρη κατάλογο των θέσεων της Επιτροπής επί των τροπολογιών(1).
<SPEAKER ID="90" LANGUAGE="" NAME="" AFFILIATION="Αντιπροέδρου">
<SPEAKER ID="91" LANGUAGE="" NAME="Πρόεδρος." AFFILIATION="Παράρτημα – Θέση της Επιτροπής">
<P>
Η ψηφοφορία θα διεξαχθεί αύριο, Τρίτη, στις 12.00.
<P>
Η Επιτροπή μπορεί να κάνει δεκτές τις ακόλουθες τροπολογίες εν όλω: 14, 17, 18, 21, 29, 30, 32 και 33.
<P>
Οι ακόλουθες τροπολογίες γίνονται δεκτές εν μέρει ή επί της αρχής: 4, 10, 12, 23, 27 και 39.
<P>
Η Επιτροπή δεν μπορεί να κάνει δεκτές τις εξής τροπολογίες: 1, 2, 3, 5, 6, 7, 8, 9, 11, 13, 15, 16, 19, 20, 22, 24, 25, 26, 28, 31, 34, 35, 36, 37, 38, 40, 41, 42, 43, 44, 45, 46, 47, 48, 49 και 50. 
<SPEAKER ID="92" LANGUAGE="" NAME="Πρόεδρος." AFFILIATION="">
<SPEAKER ID="93" LANGUAGE="FR" NAME="Jacques Barrot," AFFILIATION="Αντιπρόεδρος της Επιτροπής">
<P>
Στη δήλωση 11 που έχει προσαρτηθεί στη Συνθήκη του Άμστερνταμ αναφέρεται ότι « η Ευρωπαϊκή Ένωση σέβεται και δεν προδικάζει το σύμφωνα με το εθνικό δίκαιο καθεστώς των εκκλησιών και των θρησκευτικών ενώσεων ή κοινοτήτων στα κράτη μέλη». Αναφέρει επίσης τη σημασία του σεβασμού του νομικού καθεστώτος των φιλοσοφικών και μη ομολογιακών ενώσεων. Συνεχίζοντας μια παράδοση ανεπίσημων ανταλλαγών μια από μακρού καθιερωμένη παράδοση η Επιτροπή διεξάγει πάνω σε αυτήν τη βάση διάλογο με όλες τις Εκκλησίες, θρησκευτικές κοινότητες, φιλοσοφικές και μη ομολογιακές, λαϊκές και ανθρωπιστικές οργανώσεις οι οποίες επιθυμούν να συμμετάσχουν. Αυτός ο διάλογος, ο οποίος συνίσταται κυρίως στην ανταλλαγή πληροφοριών και απόψεων, ικανοποιεί όλους.
<SPEAKER ID="94" LANGUAGE="SL" NAME="Alojz Peterle," AFFILIATION="εξ ονόματος της Ομάδας PPE-DE">
<P>
   . Χαιρετίζω τη σαφή απάντηση του Επιτρόπου εξ ονόματος της Επιτροπής. Χαίρομαι ιδιαίτερα που η Επιτροπή βλέπει τη δήλωση 11 της Συνθήκης του Άμστερνταμ ως κίνητρο για διάλογο με εκκλησίες και άλλες μη ομολογιακές ενώσεις και δεν περιορίζεται απλώς σε μια στενή νομική θεώρηση της δήλωσης. Πιστεύω, φυσικά, ότι σε αυτό το Σώμα δεν χρειάζεται να εξηγήσω ότι ο διάλογος είναι κάτι διαφορετικό από τη συναπόφαση. Είμαι επίσης ευχαριστημένος από το άρθρο 52 του μη εγκεκριμένου ακόμη Ευρωπαϊκού Συντάγματος, σύμφωνα με το οποίο η Ένωση διατηρεί ανοιχτό, διαφανή και τακτικό διάλογο.
<SPEAKER ID="95" LANGUAGE="EN" NAME="Proinsias De Rossa," AFFILIATION="εξ ονόματος της Ομάδας PSE">
<SPEAKER ID="96" LANGUAGE="EN" NAME="Graham Watson," AFFILIATION="εξ ονόματος της Ομάδας ALDE">
<P>
   .  Κυρία Πρόεδρε, χαιρετίζω τη δήλωση του Επιτρόπου. Οι Φιλελεύθεροι και Δημοκράτες αντιτάχθηκαν στην αναφορά στη χριστιανική κληρονομιά στο προοίμιο του Συντάγματος, επειδή η Ένωση έχει επίσης εβραϊκή, μουσουλμανική και κοσμική κληρονομιά. Δεν είμαστε αντίθετοι στο άρθρο 52, το οποίο επιβάλλει στο κράτος την υποχρέωση να διατηρεί διάλογο με θρησκευτικές ομάδες. Η περίφημη ρήση του Καβούρ «μια ελεύθερη εκκλησία σε ένα ελεύθερο κράτος» πρέπει να είναι η βάση για τις μεταξύ τους σχέσεις.
<SPEAKER ID="97" LANGUAGE="EN" NAME="Jean Lambert," AFFILIATION="εξ ονόματος της Ομάδας Verts/ALE">
<P>
Πολλοί από εμάς ενδιαφερόμαστε επίσης να μάθουμε ποιος αποφασίζει για την ημερήσια διάταξη αυτής της διαβούλευσης. Υπάρχουν πολλές δύσκολες πολιτικές ατζέντες: παραδείγματος χάριν, πώς να επιτύχουμε τους Στόχους της Χιλιετίας και την ισότητα των φύλων. Θα ήταν χρήσιμο, επομένως, να μάθουμε πώς καθορίζονται τα προς συζήτηση θέματα και ποιος προσκαλείται επί ποίας βάσεως. Θα συμφωνούσα επίσης με όσα είπε ο συνάδελφός μου κ. de Rossa για την ανάγκη δημοσίευσης των πρακτικών, προκειμένου να καθησυχάσουμε τους όποιους ενδοιασμούς. 
<SPEAKER ID="98" LANGUAGE="NL" NAME="Bastiaan Belder," AFFILIATION="εξ ονόματος της Ομάδας IND/DEM">
<P>
Τέλος, ο νόμος που ισχύει σε αυτήν την περίπτωση είναι η Συνθήκη του Άμστερνταμ, η δήλωση αριθ. 11, την οποία μνημόνευσε προ ολίγου ο Επίτροπος. Ενδέχεται να σας έχει διαφύγει, αλλά έπειτα από τα δημοψηφίσματα στη Γαλλία και στην Ολλανδία, η Συνταγματική Συνθήκη είναι ξεπερασμένη. 
<SPEAKER ID="99" LANGUAGE="PL" NAME="Ryszard Czarnecki (NI )." AFFILIATION="">
<P>
Μπορώ να προσαγάγω από τη δική μου χώρα, την Πολωνία, πολλά θετικά παραδείγματα δράσης την οποία ανέλαβαν η Καθολική Εκκλησία και άλλες εκκλησίες. Υπάρχουν τέσσερις τόποι λατρείας κοντά στο σπίτι μου, στην πόλη Wrocław, συγκεκριμένα ένας καθολικός ναός, ένας ορθόδοξος ναός, ένας προτεσταντικός ναός και μια εβραϊκή συναγωγή. Όλες τούτες οι διαφορετικές πίστεις συνυπάρχουν στην πόλη μας η μία δίπλα στην άλλη και συνεργάζονται με τις αρχές του Wrocław, γεγονός που είναι άριστο παράδειγμα αγαστής συνεργασίας.
<SPEAKER ID="100" LANGUAGE="EN" NAME="Michael Cashman (PSE )." AFFILIATION="">
<P>
    Κυρία Πρόεδρε, πρώτα από όλα θέλω να επισημάνω ότι οι οργανωμένες θρησκείες είναι σε δράση μόνο επί 2 000 χρόνια περίπου και διατρέχουμε τον κίνδυνο να τις ανυψώσουμε σε θέση που αυτές δεν θα έπρεπε να έχουν. Φυσικά πρέπει να υπάρχει διάλογος, αλλά πρέπει να γίνεται στην ίδια βάση όπως και με κάθε άλλη μη κυβερνητική οργάνωση. Πρέπει να διασφαλίσουμε απολύτως τον διαχωρισμό της θρησκείας από την πολιτική.
<P>
Όταν πραγματοποιηθούν αυτές οι συναντήσεις, τα πρακτικά, οι εισηγήσεις και οι κατάλογοι των παρευρισκομένων πρέπει να διατεθούν στο κοινό. Αν δεν γίνει αυτό, τότε θα επεσήμαινα στους συναδέλφους τον κανονισμό (ΕΚ) αριθ. 1049/2001, ο οποίος εξασφαλίζει την πρόσβαση του κοινού στα έγγραφα τα οποία κατέχουν, έλαβαν ή προέρχονται από τα θεσμικά όργανα και τους οργανισμούς που ιδρύουν. 
<SPEAKER ID="101" LANGUAGE="EN" NAME="Sophia in 't Veld (ALDE )." AFFILIATION="laïcité">
<P>
    Κυρία Πρόεδρε, δυστυχώς η δήλωση του κ. Barrot δεν με καθησύχασε στο ελάχιστο. Ναι, η ελευθερία της θρησκείας είναι θεμελιώδες δικαίωμα στην Ευρωπαϊκή Ένωση, αλλά ο διαχωρισμός εκκλησίας και κράτους είναι από τις βασικές αρχές που στηρίζουν τη νεώτερη κοινωνία μας. Στη χώρα σας, κύριε Barrot, η αρχή της είναι από τους ακρογωνιαίους λίθους της δημοκρατικής πολιτείας. Θα ήθελα επίσης να σας υπενθυμίσω ότι αυτή η αρχή τονίζεται τα μάλα στο πλαίσιο της συζήτησης γύρω από το Ισλάμ, η οποία διεξάγεται τώρα στα περισσότερα κράτη μέλη. Δεν πρέπει να έχουμε δύο μέτρα και δύο σταθμά, αλλά να τηρούμε και εμείς οι ίδιοι τα ίδια μέτρα και σταθμά.
<P>
Οι θρησκευτικές και οι μη ομολογιακές ενώσεις είναι σημαντική φωνή στην κοινωνία, οπότε είναι πρέπον η ΕΕ να κάνει διάλογο με τις οργανώσεις αυτές. Ωστόσο, αυτός ο διάλογος πρέπει να εκπληρώνει τα συνήθη κριτήρια διαφάνειας που ισχύουν σε όλες τις δραστηριότητες στο πλαίσιο των ευρωπαϊκών θεσμικών οργάνων. Ειλικρινά, οι κλειστές συναντήσεις με οργανώσεις της απολύτου επιλογής του Προέδρου Barroso δεν φανερώνουν ούτε διαφάνεια ούτε ισόρροπη αντιμετώπιση.
<P>
Τέλος, σε απάντηση μιας κοινοβουλευτικής ερώτησης, ο Πρόεδρος Barroso συμφώνησε να οργανώσει τον διάλογο στο πνεύμα του Συντάγματος της ΕΕ, έστω και αν αυτό δεν είναι ακόμη σε ισχύ. Παρά τη δεσμευτική του υπόσχεση, και αντίθετα από τον προκάτοχό του τον κ. Πρόντι, συνεκάλεσε έναν αριθμό συναντήσεων αποκλείοντας τους ουμανιστές – κάνατε αναφορά σε αυτό εσείς ο ίδιος, κύριε Barrot, και δεν φαίνεται να το θεωρείτε πρόβλημα. Λοιπόν, νομίζω ότι είναι. Λέγεται ότι ο Πρόεδρος Barroso είχε αρκετές συναντήσεις με εκπροσώπους της Καθολικής Εκκλησίας και, κυρίως, του Βατικανού, αναγνωρίζοντας έτσι προνομιακή θέση σε μία συγκεκριμένη θρησκεία. Δυστυχώς, οι εξηγήσεις σας δεν είναι ικανοποιητικές. 
<SPEAKER ID="102" LANGUAGE="FR" NAME="Véronique De Keyser (PSE )." AFFILIATION="">
<P>
    Κυρία Πρόεδρε, είμαι κατάπληκτη με την ελαφρότητα της Επιτροπής στον διάλογο που διεξάγει με τις Εκκλησίες και τις μη ομολογιακές ενώσεις. Καταρχάς, είναι αληθές ότι η Επιτροπή λέγει ότι έχει ξεχάσει επανειλημμένα να προσκαλέσει σε αυτόν τον διάλογο την Ευρωπαϊκή Ανθρωπιστική Ομοσπονδία, αλλά θεώρησε σκόπιμο να καλέσει στη θέση της την Εκκλησία της Σαϊεντολογίας, η οποία θεωρείται αίρεση σε διάφορες ευρωπαϊκές χώρες. Με βάση ποια κριτήρια έχει αρχίσει αυτός ο διάλογος; Οι αιρέσεις γίνονται πλέον δεκτές; Ποια θέματα συζητούνται; Ζητώ πλήρη διαφάνεια για το θέμα αυτό. Πέρα από το θέμα του διαλόγου, υπάρχει τώρα το θέμα της χρηματοδότησης. Επιτρέψτε μου να επανέλθω στις Παγκόσμιες Ημέρες Νεότητας. Σχετικά με το θέμα αυτό, δεν πιστεύω στα μάτια μου. Αυτό είναι πράγματι το τελευταίο θαύμα του Ιωάννη-Παύλου του Β´. Ιδού πώς ένα «όχι» του Κοινοβουλίου στην ψηφοφορία για τη χρηματοδότηση των Παγκόσμιων Ημερών Νεότητας μετατρέπεται σε «ναι», μετά από ένα αμφισβητούμενο νομικό τέχνασμα της Επιτροπής. Είναι ακόμη πιο εντυπωσιακό και από το θαύμα στον γάμο της Κανά. Αλλά ποιον κοροϊδεύουν; Καταρχάς μου λέγουν: «Μην ανησυχείτε, ο Πάπας θα πληρώσει ο ίδιος το ταξίδι του.» Έπειτα, ακόμη πιο καθησυχαστικά: «Η Ευρώπη δεν χρηματοδοτεί τις όστιες αλλά μόνον το γάλα των συμμετεχόντων.» Να που γίναμε και η γαλακτοπαραγωγός αγελάδα του Βατικανού. Αλλά ας σοβαρευτούμε, κυρία Πρόεδρε, υπενθυμίζω στην Επιτροπή, με όλο τον σεβασμό που τρέφω για τους νέους που ήρθαν στην Κολωνία σε αναζήτηση της πνευματικότητας και της ελπίδας, ότι η θρησκεία δεν έχει το μονοπώλιο αυτού του ερωτήματος. Η λαϊκότητα θέτει στον εαυτό της ακριβώς τα ίδια ερωτήματα: είναι τα ερωτήματα του πολιτισμού μας. Αυτός είναι ο λόγος για τον οποίο προτείνω ο προϋπολογισμός του 2006 να περιλαμβάνει τη χρηματοδότηση συναντήσεων με θέμα: «Λαϊκότητα και ανθρωπισμός σε ένα δίκτυο ευρωπαϊκών πόλεων». 
<SPEAKER ID="103" LANGUAGE="FR" NAME="Marco Pannella (ALDE )." AFFILIATION="">
<P>
    Κυρία Πρόεδρε, κύριε Επίτροπε, πριν ακριβώς από εκατό χρόνια, ο γάλλος Πρωθυπουργός, ο Πρόεδρος Emile Combe, δήλωνε ενώπιον της Εθνοσυνέλευσης: το Βατικανό, αφού κατέλαβε την Εκκλησία, θέλει τώρα να καταλάβει και τα κράτη. Πάνε εκατό χρόνια!
<SPEAKER ID="104" LANGUAGE="FR" NAME="Jacques Barrot," AFFILIATION="Αντιπρόεδρος της Επιτροπής">
<P>
Θα ήθελα καταρχάς να επισημάνω εν συντομία ότι στην ιστοθέση της Επιτροπής έχει δημοσιευτεί ανακοινωθέν Τύπου που περιέχει στοιχεία για αυτήν τη συνάντηση που έγινε την άνοιξη. Θα ήθελα επίσης να διευκρινίσω ότι, σύμφωνα με τον κανονισμό (ΕΚ) αριθ. 1049/2001 σχετικά με την πρόσβαση του κοινού στα έγγραφα, η Επιτροπή μπορεί να απαντά σε κάθε αίτημα που αφορά τον κατάλογο των συμμετεχόντων. Αυτή είναι μια πρώτη πρακτική παρατήρηση. Έχετε δίκιο, ο διάλογος πρέπει να είναι διαφανής και τα πάντα πρέπει πραγματικά να είναι σαφή για όλους τους ανθρώπους που ενδεχομένως θα είχαν οιεσδήποτε απορίες.
<P>
Προσωπικά, με πείθουν πλήρως όχι τόσο οι παρατηρήσεις του κ. Combes, αλλά μάλλον ενός πολιτικού άνδρα, του οποίου πολλά από τα έργα έχω διαβάσει και εκτιμώ πάρα πολύ, του Aristide Briand, ο οποίος και θέσπισε τον νόμο περί διαχωρισμού της Εκκλησίας από το κράτος, νόμο για τον οποίο, κατά τη γνώμη μου, συνέβαλε ώστε να χαίρει μεγάλου σεβασμού μετά τη θέση του σε ισχύ. Πιστεύω ότι, στη σημερινή κοινωνία των πολιτών, είναι απαραίτητο οι εξουσίες, σε εθνικό επίπεδο όπως και σε ευρωπαϊκό επίπεδο, να μπορούν να αφουγκράζονται την κοινωνία των πολιτών μέσα στην οποία εκφράζονται πεποιθήσεις, βεβαίως διαφορετικές, αλλά σεβόμενες οι μεν τις δε. Αυτό μου επιτρέπει επίσης να πω ότι το φαινόμενο των αιρέσεων πρέπει, βεβαίως, να καταπολεμηθεί με μεγάλη αποφασιστικότητα.
<SPEAKER ID="105" LANGUAGE="EN" NAME="Michael Cashman (PSE )." AFFILIATION="">
<P>
    Κυρία Πρόεδρε, αυτά που είπε ο Επίτροπος σχετικά με τον κανονισμό (ΕΚ) αριθ. 1049/2001 δεν είναι ορθά, και μιλώ ως ο εισηγητής εκείνου του κανονισμού. Μπορεί να ζητηθεί όχι μόνον ο κατάλογος των παρευρισκομένων αλλά επίσης τα πρακτικά, η ημερήσια διάταξη, οι αποφάσεις που ελήφθησαν και οποιοδήποτε άλλο υλικό συγκεντρώθηκε ή συζητήθηκε. Μπορεί να απορριφθεί το αίτημα να δοθούν τα όποια έγγραφα ζητήθηκαν μόνο με βάση το άρθρο 4 –εξαιρέσεις– και το άρθρο 9 – ευαίσθητα έγγραφα. Θα ήθελα να βεβαιώσω το Σώμα ότι δεν είναι μόνον ο κατάλογος των συμμετεχόντων που είναι προσιτός στο Κοινοβούλιο και στο κοινό. 
<SPEAKER ID="106" LANGUAGE="FR" NAME="Jacques Barrot," AFFILIATION="Αντιπρόεδρος της Επιτροπής">
<SPEAKER ID="107" LANGUAGE="" NAME="Πρόεδρος." AFFILIATION="">
<SPEAKER ID="108" LANGUAGE="" NAME="Πρόεδρος." AFFILIATION="">
<SPEAKER ID="109" LANGUAGE="FR" NAME="Jacques Barrot," AFFILIATION="Αντιπρόεδρος της Επιτροπής">
<P>
Η Επιτροπή αντέδρασε αμέσως στα ατυχήματα εντατικοποιώντας τις επαφές της με τις αρχές πολιτικής αεροπορίας των ενδιαφερόμενων κρατών μελών, προκειμένου να συγκεντρωθούν όλα τα σχετικά στοιχεία. Η Επιτροπή απέστειλε ομάδα εμπειρογνωμόνων στην Κύπρο ώστε να αξιολογήσει, επί τόπου, την κατάσταση των αερομεταφορών και να εντοπίσει τις ειδικές ανάγκες και δυσχέρειες. Η Επιτροπή συνέβαλε ώστε να υπάρξει ένα πρόγραμμα δράσης εγκεκριμένο από τους γενικούς διευθυντές της ευρωπαϊκής πολιτικής αεροπορίας που συναντήθηκαν στη Ρουμανία στις 27 Αυγούστου. Ωστόσο, πέρα και πάνω από αυτές τις αντιδράσεις, οφείλουμε να συνεχίσουμε να ενεργούμε με αποφασιστικότητα προς όφελος της ασφάλειας των εναέριων μεταφορών, προκειμένου να ενισχύσουμε την εμπιστοσύνη του επιβατικού κοινού και, επιπλέον, να αντιμετωπίσουμε τη ραγδαία αύξηση της εναέριας κυκλοφορίας.
<P>
Η πρόταση κανονισμού του Ευρωπαϊκού Κοινοβουλίου και του Συμβουλίου σχετικά με την ταυτότητα του αερομεταφορέα, η οποία κατατέθηκε στο Ευρωπαϊκό Κοινοβούλιο τον Φεβρουάριο, προσφέρει τη δυνατότητα άμεσης εφαρμογής ενός τέτοιου μέτρου, και στο σημείο αυτό θα ήθελα να συγχαρώ την κ. De Veyrac, την εισηγήτρια της Επιτροπής Μεταφορών και Τουρισμού, η οποία ανέλαβε πρωτοβουλίες για να συμπληρώσει το κείμενο το οποίο πρότεινε η Επιτροπή και για το οποίο το Συμβούλιο Υπουργών έδωσε την καταρχήν σύμφωνη γνώμη του. Χάρη στο έργο της υμέτερης Επιτροπής Μεταφορών και Τουρισμού δράττομαι της ευκαιρίας να ευχαριστήσω επίσης τον πρόεδρό της, κ. Costa θα έχουμε τη δυνατότητα να διαθέτουμε ένα πληρέστερο νομικό πλαίσιο.
<P>
Η δεύτερη πτυχή αφορά τους μηχανισμούς ελέγχου των αεροσκαφών τρίτων χωρών, οι οποίοι πρέπει να ενισχυθούν άμεσα. Οι επιθεωρήσεις στο έδαφος πρέπει να είναι πληρέστερες και καλύτερα στοχοθετημένες. Για τον σκοπό αυτόν, η Επιτροπή πολύ σύντομα θα καταθέσει προτάσεις με στόχο τη μεταφορά στον Ευρωπαϊκό Οργανισμό για την Ασφάλεια της Αεροπορίας της διαχείρισης της αξιολόγησης της ασφάλειας του αλλοδαπού αεροσκάφους αναφέρομαι στο πρόγραμμα SAFA και την εφαρμογή ενός συστήματος έγκαιρης προειδοποίησης μεταξύ των κρατών μελών, της AESA και της Επιτροπής.
<SPEAKER ID="110" LANGUAGE="FR" NAME="Christine De Veyrac," AFFILIATION="εξ ονόματος της Ομάδας PPE-DE">
<P>
Η σημαντική αύξηση της εναέριας κυκλοφορίας θα μπορούσε να οδηγήσει στην αύξηση του αριθμού των αεροπορικών ατυχημάτων και των θανάτων επιβατών, ενώ ορισμένοι ειδικοί προβλέπουν ακόμη ότι έως το 2020 θα συμβαίνει κατά μέσο όρο ένα ατύχημα την εβδομάδα. Αυτό είναι απαράδεκτο. Πρέπει να ληφθούν μέτρα άμεσα και αποτελεσματικά, και είναι καθήκον του Κοινοβουλίου και της Ευρωπαϊκής Ένωσης να προστατεύσουν στον μέγιστο δυνατό βαθμό την ασφάλεια των ευρωπαίων πολιτών. Αυτός είναι ο λόγος για τον οποίο οφείλουμε, όπως το πράττουν οι Ηνωμένες Πολιτείες, να βρούμε λύσεις στις υφιστάμενες αδυναμίες και να προβλέψουμε ένα ευρωπαϊκό σύστημα το οποίο, μαζί με τη Διεθνή Οργάνωση Πολιτικής Αεροπορίας (ΔΟΠΑ), θα συμβάλλει περαιτέρω στην ενίσχυση της ασφάλειας των εναέριων μεταφορών.
<P>
Το άλλο σκέλος αυτής της έκθεσης προβλέπει την υποχρέωση πληροφόρησης των επιβατών για την ταυτότητα του πραγματικού αερομεταφορέα και δημιουργεί δικαιώματα για αυτούς σε ορισμένες συγκεκριμένες περιπτώσεις. Εξάλλου, θα ήταν ευχής έργο να ανατεθεί άμεσα στον Ευρωπαϊκό Οργανισμό Ασφάλειας της Αεροπορίας (EASA) ένας βασικός ρόλος στον έλεγχο τήρησης των διεθνών και κοινοτικών προτύπων αεροπορικής ασφάλειας αναθέτοντάς του την αρμοδιότητα έκδοσης πιστοποιητικών ασφάλειας για τις αεροπορικές εταιρείες τρίτων χωρών. Αυτός είναι ο λόγος για τον οποίο η Ευρωπαϊκή Επιτροπή πρέπει να προτείνει επέκταση των αρμοδιοτήτων της Υπηρεσίας, και είμαι ευτυχής που άκουσα τον κ. Barrot να ανακοινώνει ότι αυτή η πρόταση θα υποβληθεί το φθινόπωρο. Η EASA θα έπρεπε επίσης να έχει τη δυνατότητα να ελέγχει τις διάφορες εθνικές αρχές πολιτικής αεροπορίας, να διεξάγει ελέγχους και επίσης να διαχειρίζεται μια ευρωπαϊκή βάση δεδομένων, η οποία θα συγκεντρώνει τα στοιχεία όλων των ελέγχων που διεξάγονται από τα κράτη μέλη σε αεροσκάφη.
<P>
Ολοκληρώνοντας, χαίρομαι για το γεγονός ότι κατέστη δυνατόν η ψηφοφορία στην Ολομέλεια για αυτήν την έκθεση, η οποία αρχικά είχε προγραμματιστεί για τον Ιανουάριο, να πραγματοποιηθεί νωρίτερα, δηλαδή τον Νοέμβριο, πράγμα που σημαίνει ότι, σε περίπτωση έγκρισης σε πρώτη ανάγνωση, όπως ελπίζω, ο κανονισμός θα μπορέσει να εγκριθεί στο Συμβούλιο Υπουργών Μεταφορών και Τουρισμού της 5ης Νοεμβρίου, δηλαδή πριν από τα τέλη του έτους. 
<SPEAKER ID="111" LANGUAGE="DE" NAME="Jörg Leichtfried," AFFILIATION="εξ ονόματος της Ομάδας PSE">
<P>
   . Κυρία Πρόεδρε, κύριε Επίτροπε, κυρία De Veyrac, κυρίες και κύριοι, αναμφισβήτητα η Ευρωπαϊκή Ένωση μπορεί να έχει καταφέρει κάποια πράγματα στον τομέα της ασφάλειας των αερομεταφορών, αλλά σίγουρα αυτά δεν είναι ακόμη αρκετά. Μέσα σε έναν μόλις μήνα, τον Αύγουστο, είχαμε πέντε αεροπορικά ατυχήματα και, πριν καλά-καλά μπει ο Σεπτέμβριος, σημειώθηκε άλλο ένα. Αυτό αποδεικνύει για άλλη μία φορά όχι μόνο πόσο εξαιρετικά επίκαιρη είναι, δυστυχώς, η συζήτηση για την πρόταση κανονισμού της Επιτροπής σχετικά με την ενημέρωση των επιβατών των αεροπορικών μεταφορών, αλλά και πόσο επείγουσα και αναγκαία είναι η θέσπιση κανόνων για μεγαλύτερη ασφάλεια στον τομέα των αερομεταφορών.
<SPEAKER ID="112" LANGUAGE="IT" NAME="Paolo Costa," AFFILIATION="εξ ονόματος της Ομάδας ALDE">
<P>
   . Κυρία Πρόεδρε, κυρίες και κύριοι, κύριε Επίτροπε, θα ήθελα να προσθέσω δύο μόνο παρατηρήσεις σε όσα είπε η κ. De Veyrac. Παρουσίασε με λαμπρό τρόπο την έκθεσή της στην επιτροπή, και ελπίζω να εγκριθεί το ταχύτερο δυνατόν.
<SPEAKER ID="113" LANGUAGE="DE" NAME="Eva Lichtenberger," AFFILIATION="εξ ονόματος της Ομάδας Verts/ALE">
<P>
Όπως ανέφερε ήδη ο Επίτροπος Barrot, οι έλεγχοι θα επιθεωρούνται και θα τεθούν και κοινά κριτήρια για τις μαύρες λίστες. Χαίρομαι πολύ γι’ αυτό και το θεωρώ πολύ σημαντικό. Ακόμα και σήμερα, όμως, ακούω ήδη από τα κράτη μέλη ότι ορισμένα από αυτά δεν είναι διατεθειμένα να δεχτούν κοινά ευρωπαϊκά κριτήρια, με το επιχείρημα ότι, ως συνήθως, αυτά θα είναι πιο χαλαρά από τα δικά τους και, ως εκ τούτου, θα ενθαρρύνουν ίσως μεγαλύτερη προπαγάνδα εναντίον της Ευρωπαϊκής Ένωσης και των πολιτικών της. Για να αποτρέψουμε ένα τέτοιο ενδεχόμενο, πρέπει να έχουμε σαφή, αυστηρά και κατανοητά κριτήρια. Είναι μία από τις βασικές προϋποθέσεις. Πρέπει να επιβάλουμε όσο το δυνατόν πιο υψηλά πρότυπα ασφαλείας· είναι κάτι που οφείλουμε στους επιβάτες, οι οποίοι βασίζονται σε εμάς και πράγματι πρέπει να έχουν αυτήν τη δυνατότητα.
<SPEAKER ID="114" LANGUAGE="" NAME="Κυριάκος Τριανταφυλλίδης," AFFILIATION="εξ ονόματος της Ομάδας GUE/NGL">
<P>
   . Τι τραγική ειρωνεία, κυρία Πρόεδρε και κύριοι συνάδελφοι, να συζητούμε σήμερα για ασφάλεια των αερομεταφορών ενώ μόλις χθες σημειώθηκε ένα ακόμη τραγικό δυστύχημα στην Ινδονησία που στοίχισε τη ζωή σε τουλάχιστον 140 άτομα.
<P>
Με αφορμή αυτό το περιστατικό, αλλά και το πολύνεκρο δυστύχημα που συνέβη στην Ελλάδα στις 14 Αυγούστου σε αεροσκάφος ιδιωτικής εταιρείας και στο οποίο 121 συνάδελφοί μας έχασαν πρόωρα τη ζωή τους, θα ήθελα σήμερα να προβληματισθούμε με την εικόνα που δίνει ο κλάδος των αερομεταφορών τον τελευταίο καιρό.
<P>
Από την αρχή του 2005 έχουν σημειωθεί 6 διεθνή δυστυχήματα τα οποία έχουν κοστίσει τη ζωή σε περίπου 625 ανθρώπους. Μόνο τον τελευταίο μήνα, έχουν χάσει τη ζωή τους 500 άτομα σε τέσσερα δυστυχήματα.
<SPEAKER ID="115" LANGUAGE="" NAME="Γεώργιος Καρατζαφέρης," AFFILIATION="εξ ονόματος της Ομάδας IND/DEM">
<P>
Έπρεπε να θρηνήσουμε 121 άτομα στην καρδιά της Ευρώπης για να ευαισθητοποιηθείτε; Δεν ξέρετε ότι στην Ευρώπη υπάρχουν αεροπορικές εταιρείες «μαϊμούδες»; Δεν ξέρετε κάτω από ποιες συνθήκες γίνονται οι πτήσεις τσάρτερ; Δεν ξέρετε ότι το FIR Αθηνών δεν το σέβεται η Τουρκία με πολεμικά αεροπλάνα και όταν πετάτε για να πάτε προς τα εκεί κινδυνεύετε ανά πάσα στιγμή; Δεν τα γνωρίζετε όλα αυτά;
<P>
Μολαταύτα κλείνετε τις κρατικές εταιρείες. Ο κόσμος έχει εμπιστοσύνη στην Alitalia, στη Lufthansa, στις μεγάλες εταιρείες. Και εσείς κλείνετε τώρα την Ολυμπιακή Αεροπορία γιατί, λέει, την χρηματοδοτεί το κράτος της Ελλάδος και δεν γίνεται ανταγωνισμός μ' αυτές τις εταιρείες «μαϊμού».
<P>
Εκεί θα θέλαμε απαντήσεις. Για αυτή την ασφάλεια επιτέλους των πτήσεων. Είπατε ότι στείλατε εμπειρογνώμονες. Στείλατε κανέναν ειδικό για την ασφάλεια πτήσεων; Δεν ήρθε κανένας στον τόπο του δυστυχήματος. Είπατε ότι πήγανε στην Κύπρο. Δεν ήρθε κανένας. Και αυτοί οι οποίοι πήγαν, οι δικοί σας άνθρωποι από την δική σας επιστασία, μας είπαν ότι δεν ξέρουν καν από Piper και CESSNA.
<SPEAKER ID="116" LANGUAGE="" NAME="Ιωάννης Κασουλίδης (PPE-DE )." AFFILIATION="">
<P>
    Κυρία Πρόεδρε, παίρνω τον λόγο σαν μέλος του Ευρωπαϊκού Κοινοβουλίου εκπροσωπώντας την Κύπρο την οποία έπληξε η τελευταία αεροπορική τραγωδία. Η κοινή γνώμη στην Κύπρο έχει τραυματιστεί και προβληματιστεί εξαιτίας του γεγονότος ότι χάθηκαν 121 ζωές, μεταξύ των οποίων πολλά παιδιά, και ξεκληρίστηκαν ολόκληρες οικογένειες.
<SPEAKER ID="117" LANGUAGE="DE" NAME="Willi Piecyk (PSE )." AFFILIATION="">
<P>
    Κυρία Πρόεδρε, είναι αλήθεια ότι ο Αύγουστος του 2005 ήταν ένας μαύρος μήνας για την πολιτική αεροπορία και είναι καλό το ότι ασχολούμαστε και πάλι με την ασφάλεια των αερομεταφορών. Στον βουλευτή που δεν παρακολούθησε τη συζήτηση πρέπει να πούμε –όπως είπε ο Επίτροπος– ότι η Ευρώπη δεν ξεκινάει και πάλι από το μηδέν. Πρέπει να επισημάνουμε ότι ο κανονισμός για τον οποίο συζητούμε μας είχε παρουσιαστεί από την Επιτροπή ήδη πριν από τα ατυχήματα. Προφανώς, όμως, τον ενδιαφέρει μόνο μία ομιλία· το θέμα που εξετάζουμε έχει δευτερεύουσα σημασία.
<P>
Στόχος των εργασιών μας πρέπει να είναι η εγγύηση της ασφάλειας των πολιτών της ΕΕ και, ιδιαίτερα, των επιβατών με κάθε δυνατό μέσο. Για να το θέσω αντίστροφα, αυτό σημαίνει ότι δεν έχουν καμία θέση στον ευρωπαϊκό εναέριο χώρο οι αεροπορικές εταιρείες που δεν λαμβάνουν σοβαρά υπόψη το θέμα της ασφάλειας. Γι’ αυτόν τον λόγο, ενώ απευθύνουμε με τη μέγιστη σοβαρότητα αυτόν τον κανονισμό στις αεροπορικές εταιρείες, είναι σημαντικό να περάσουμε στη νομοθεσία το συντομότερο δυνατόν. Η εισηγήτρια το εξήγησε. Οι προτάσεις είναι εξαιρετικές, και, αν συνεργαστούμε, μπορούμε πραγματικά να τελειώσουμε γρήγορα – από την πρώτη μάλιστα ανάγνωση. Δημιουργήσαμε τον Ευρωπαϊκό Οργανισμό Ασφάλειας της Αεροπορίας, ο οποίος πρέπει να εγγυάται ένα υψηλό επίπεδο ασφάλειας, αλλά πρέπει να έχει δικαιοδοσία και για τα αεροσκάφη από τρίτα κράτη. Φυσικά, θα χρειαστούμε μια λίστα των μαύρων προβάτων, μια μαύρη λίστα – και όχι 25 λίστες, αλλά μία και μοναδική λίστα με κοινά κριτήρια.
<P>
Ήδη έχω ένα. Την περασμένη εβδομάδα ένας πιλότος της αεροπορικής εταιρείας FlyAir επέστρεψε ένα ελαττωματικό αεροσκάφος στο αεροδρόμιο Orly του Παρισιού, αλλά αντί να τον επαινέσει, η εταιρεία τον απέλυσε. Οπότε ήδη υπάρχει μία υποψήφια για τη μαύρη λίστα και ελπίζω να φροντίσει η Επιτροπή γι’ αυτό.
<SPEAKER ID="118" LANGUAGE="NL" NAME="Dirk Sterckx (ALDE )." AFFILIATION="">
<P>
    Κυρία Πρόεδρε, κύριε Επίτροπε, σε ό,τι αφορά αυτήν την ευρωπαϊκή λίστα και τούτα τα ευρωπαϊκά κριτήρια που θα σας επιτρέψουν να δράσετε έγκαιρα αν ποτέ κάτι πάει άσχημα, μπορείτε να υπολογίζετε στην υποστήριξή μας. Ας εξετάσουμε, εν τούτοις, τους κανονισμούς τους οποίους όντως διαθέτουμε: η οδηγία σχετικά με την ασφάλεια των αεροσκαφών τρίτων χωρών τα οποία χρησιμοποιούν κοινοτικούς αερολιμένες (SAFA) έχει ηλικία μόλις ενός χρόνου και δεν έχει ακόμη τεθεί σε ισχύ. Ο οργανισμός είναι μόλις τριών χρόνων. Οι προτάσεις τις οποίες καταθέτετε τώρα θα έπρεπε να έχουν εξεταστεί τον καιρό που η Επιτροπή ενσωμάτωνε έναν τεράστιο αριθμό από αυτά τα θέματα, πολλά από τα οποία απορρίφθηκαν, συχνά από τα κράτη μέλη. Επομένως, δεν θα αντιμετωπίσετε καμία αντίσταση από εμάς αν ζητάτε να δοθεί ευρύτερος ρόλος όχι μόνο στον οργανισμό αλλά επίσης στην Ευρωπαϊκή Ένωση, στο πρόσωπο της Επιτροπής.
<P>
Επί του παρόντος, δεν είναι πολιτικά ορθό να λέμε ότι τα κράτη μέλη πρέπει να επιτρέψουν τον συντονισμό και των έλεγχο των εθνικών πολιτικών μεθοδεύσεων από την Επιτροπή και από τον Ευρωπαϊκό Οργανισμό Αεροπορίας, αλλά είναι προς το δημόσιο συμφέρον να συνεχίσουμε να το κάνουμε. Φρονώ ότι το Κοινοβούλιο θα δεχθεί αυτήν την άποψη, αλλά ελπίζω αυτήν τη φορά τα κράτη μέλη να είναι πιο συμβιβαστικά. Ελπίζω ότι το Συμβούλιο θα εγκρίνει τις προτάσεις της κ. De Veyrac μέχρι τα τέλη αυτής της χρονιάς, ούτως ώστε να μην χρειαστεί να περιμένουμε άλλα επτά χρόνια, όπως συνέβη με την οδηγία SAFA, η οποία υποβλήθηκε το 1997 και δεν εγκρίθηκε παρά το 2004. Αυτήν τη φορά κάτι τέτοιο θα ήταν εντελώς απαράδεκτο. Πρέπει επειγόντως να έχουμε καταρτίσει αυτόν τον κατάλογο και να έχουμε κατοχυρώσει τα κριτήρια το αργότερο έως το τέλος της χρονιάς. 
<SPEAKER ID="119" LANGUAGE="IT" NAME="Roberto Musacchio (GUE/NGL )." AFFILIATION="">
<P>
Για τον σκοπό αυτόν, θέλω να καταγγείλω στο Σώμα ένα σοβαρό γεγονός: τις διακρίσεις που υφίσταται στην Ιταλία η αντιπροσωπευτικότερη συνδικαλιστική οργάνωση των πιλότων, στην οποία η διοίκηση της Alitalia δεν αναγνωρίζει το δικαίωμα να συμμετέχει στις διαπραγματεύσεις. Πρόκειται για ένα πολύ σοβαρό γεγονός, καθώς αφορά μια εταιρεία όπως η Alitalia, τη στρατηγική σημασία της οποίας θέλουμε να ενισχύσουμε.
<SPEAKER ID="120" LANGUAGE="HU" NAME="Etelka Barsi-Pataky (PPE-DE )." AFFILIATION="">
<SPEAKER ID="121" LANGUAGE="IT" NAME="Marta Vincenzi (PSE )." AFFILIATION="">
<P>
    Κυρία Πρόεδρε, κύριε Επίτροπε, κυρίες και κύριοι, παρακολούθησα με ικανοποίηση και συμφωνώ με τις προτάσεις σας σχετικά με τη θέσπιση μιας ευρωπαϊκής μαύρης λίστας, όπως συμφωνώ και με όσα συζητήθηκαν στην Επιτροπή Μεταφορών και Τουρισμού όσον αφορά την πρόταση της συναδέλφου de Veyrac.
<SPEAKER ID="122" LANGUAGE="FR" NAME="Marie-Noëlle Lienemann (PSE )." AFFILIATION="">
<SPEAKER ID="123" LANGUAGE="ES" NAME="Inés Ayala Sender (PSE )." AFFILIATION="Prestige">
<P>
    Κυρία Πρόεδρε, θέλω καταρχάς να εκφράσω τα πιο ειλικρινή μας συλλυπητήρια και τη συμπάθειά μας στις οικογένειες και στους φίλους των θυμάτων, ενώ θέλω επίσης να αναφέρω ιδιαιτέρως τη νεαρή Eva María Gonzalo Torrellas, που σκοτώθηκε στο ατύχημα στο Περού στις 23 Αυγούστου, μια νέα γυναίκα από την Tarazona, στην περιφέρειά μου, η οποία εργαζόταν στο Λονδίνο και η οποία επέλεξε να πάει στο Περού για διακοπές.
<P>
Θέλω επίσης να εκφράσω τη φρίκη μου για τα ατυχήματα που συνέβησαν φέτος, τα οποία έσβησαν μονοκοντυλιά τα εξαιρετικά αποτελέσματα του 2003 και του 2004 και τα οποία, μολονότι εξακολουθεί να ισχύει ότι ο τομέας των αερομεταφορών είναι ένας από τους πιο ασφαλείς τομείς, επανέφεραν στο προσκήνιο την επείγουσα ανάγκη επίλυσης σημαντικών ζητημάτων σχετικά με το πώς πρέπει να επιβληθούν νομικά πλαίσια, έλεγχοι και περιορισμοί στην παγκοσμιοποίηση, ούτως ώστε να μην διολισθήσει σε μια διαδικασία αυξανόμενης ανασφάλειας και φόβου, συγκαλύψεων και εμπορικών πολέμων και πολέμων σημαίας σε ένα περιβάλλον σοβαρής έλλειψης διαφάνειας.
<SPEAKER ID="124" LANGUAGE="" NAME="Σταύρος Λαμπρινίδης (PSE )." AFFILIATION="(Χειροκροτήματα)">
<SPEAKER ID="125" LANGUAGE="FR" NAME="Jacques Barrot," AFFILIATION="Αντιπρόεδρος της Επιτροπής">
<P>
Βρεθήκαμε, εξάλλου, ήδη μπροστά από τα γεγονότα, δεδομένου ότι από τον Φεβρουάριο είχα προτείνει στην Επιτροπή να εγκρίνει αυτό το σχέδιο κανονισμού σχετικά με τα δικαιώματα των χρηστών που περιελάμβανε την υποχρέωση για τα κράτη μέλη να παρέχουν κάθε πληροφορία που διαθέτουν για ύποπτες αεροπορικές εταιρείες. Τον Απρίλιο, η συνέχεια σε αυτό το σημείο εκκίνησης υπήρξε μια καταρχήν συμφωνία των κρατών μελών. Όμως, αυτό το καλοκαίρι απέδειξε την ανάγκη να προχωρήσουμε πέρα από αυτό για το οποίο τα κράτη μέλη είχαν συμφωνήσει. Εγώ ο ίδιος είχα προσεγγίσει τα κράτη μέλη με σκοπό τον καθορισμό ενός συνόλου κοινών κριτηρίων και δεν είχα ακόμη καταφέρει να τα πείσω εντελώς. Θα ήθελα να ευχαριστήσω την Επιτροπή Μεταφορών και Τουρισμού του Σώματος, και ιδιαίτερα την κ. De Veyrac για το εξαιρετικό έργο της. Μπορούμε τώρα να ελπίζουμε ότι θα αποκτήσουμε πρότυπα ελέγχου, ώστε να διασφαλίζεται ότι μια απαγόρευση σε ένα κράτος μέλος θα επεκτείνεται στο σύνολο της Ευρωπαϊκής Ένωσης, και ακόμη, στο επίπεδο της Επιτροπής, θα προστίθεται, αν είναι απαραίτητο, μια αεροπορική εταιρεία στη μαύρη λίστα. Η κ. De Veyrac αναφέρθηκε επίσης στο σύνολο των δεδομένων τα οποία, σε ευρωπαϊκό επίπεδο, θα είναι πολύ σημαντικότερα και θα επιτρέπουν την ανάληψη πολύ αποτελεσματικότερης δράσης.
<P>
Ο πρόεδρος της Επιτροπής Μεταφορών και Τουρισμού κ. Costa, τον οποίο επίσης ευχαριστώ, επέμεινε η Επιτροπή να δεχθεί να παράσχει εξηγήσεις όσον αφορά τη συνολική στρατηγική της. Είμαι στη διάθεση της επιτροπής του για να απαριθμήσουμε όλα τα συστατικά στοιχεία αυτής της στρατηγικής: τα αεροσκάφη των τρίτων χωρών, τον κανονισμό τον οποίο θα εγκρίνετε, την οδηγία SAFA η οποία θα πρέπει να μεταφερθεί στο εθνικό δίκαιο πριν από το τέλος του 2006 και, τέλος, το νέο σχέδιο κανονισμού το οποίο θα παρουσιάσω στην Επιτροπή στα τέλη Σεπτεμβρίου με σκοπό την ανάθεση συμπληρωματικών αρμοδιοτήτων στον Ευρωπαϊκό Οργανισμό Ασφάλειας της Αεροπορίας. Αυτή η στρατηγική πρέπει να περιγράφεται με τον σαφέστερο δυνατό τρόπο, και θα καταβάλω κάθε προσπάθεια για να διασφαλίσω ότι αυτό θα επιτευχθεί. Σε τελική ανάλυση, μόνο μέσω μιας συνολικής στρατηγικής θα επιτύχουμε τα απαιτούμενα αποτελέσματα και θα ασκήσουμε πίεση το εννοώ σε όλες τις εταιρείες ώστε να δεχθούν πραγματικά, και αυτές, να προσυπογράψουν αυτήν την προσπάθεια επίτευξης αυξημένης ασφάλειας.
<P>
Ο κ. Piecyk, ιδιαίτερα, επέμεινε στο γεγονός ότι μιλήσαμε για χαλάρωση περιορισμών. Ας μην λησμονούμε ωστόσο ότι, ως αποτέλεσμα της έντασης του ανταγωνισμού, υπήρξε ορισμένη μείωση των τιμών η οποία άνοιξε τα αεροπορικά ταξίδια στις νέες γενιές, καθώς και σε ανθρώπους με περιορισμένα οικονομικά μέσα. Τα αεροπορικά ταξίδια έγιναν πιο προσιτά στον κόσμο χάρη στον ανταγωνισμό. Αλλά, βεβαίως, ανταγωνισμός μπορεί να υπάρξει στον κλάδο μόνον αν αυτός υπόκειται σε εξαιρετικά αυστηρή και σαφή ρύθμιση. Ευχαριστώ το Κοινοβούλιο για τη βοήθεια που μας παρείχε ώστε αυτός ο κανονισμός να τεθεί σε ισχύ και να είναι πολύ πιο συγκεκριμένος.
<P>
Ο κ. Sterckx επίσης μίλησε για τρίτες χώρες. Γιατί αργήσαμε τόσο; Τα κράτη μέλη ήσαν, πράγματι, πολύ συχνά αγκιστρωμένα στις εθνικές αρμοδιότητές τους και δυσκολεύονταν να δεχθούν μια ορισμένη μεταβίβαση αρμοδιοτήτων σε κοινοτικό επίπεδο. Σήμερα, έχουμε αντλήσει διδάγματα, και το Κοινοβούλιο και η Επιτροπή πρέπει από εδώ και πέρα να μπορέσουν να πείσουν, να καταφέρουν να πείσουν, τα κράτη μέλη ότι οι ευρωπαϊκές αρμοδιότητες είναι ζωτικής σημασίας, όχι για να αποσπάσουν εθνικές αρμοδιότητες αλλά για να ελέγχουν ότι αυτές οι εθνικές αρμοδιότητες ασκούνται, με τα απαραίτητα μέσα και την απαιτούμενη αποφασιστικότητα. Με τον τρόπο αυτόν, θα καταφέρουμε να δημιουργήσουμε έναν ευρωπαϊκό χώρο αεροπορικής ασφάλειας.
<SPEAKER ID="126" LANGUAGE="" NAME="Πρόεδρος." AFFILIATION="">
<SPEAKER ID="127" LANGUAGE="" NAME="Πρόεδρος." AFFILIATION="">
<P>
   Η ημερήσια διάταξη προβλέπει τη συζήτηση της έκθεσης (Α6-0212/2005) της κ. Barsi-Pataky, εξ ονόματος της Επιτροπής Βιομηχανίας, Έρευνας και Ενέργειας, σχετικά με το ευρωπαϊκό πρόγραμμα ραδιοναυσιπλοΐας μέσω δορυφόρου (COM(2004)0477 – C6-0087/0156(COD)). 
<SPEAKER ID="128" LANGUAGE="FR" NAME="Jacques Barrot," AFFILIATION="Αντιπρόεδρος της Επιτροπής">
<P>
   .  Κυρία Πρόεδρε, κυρίες και κύριοι, στις 14 Ιουλίου 2004, η Επιτροπή ενέκρινε πρόταση κανονισμού σχετικά με τη θέση σε εφαρμογή των φάσεων εγκατάστασης και εκμετάλλευσης του ευρωπαϊκού προγράμματος ραδιοναυσιπλοΐας μέσω δορυφόρου. Σε λίγο θα συζητήσετε αυτήν την πρόταση. Θα ήθελα να ευχαριστήσω το Ευρωπαϊκό Κοινοβούλιο για τη στήριξη που παρείχε ήδη από την αρχή στο πρόγραμμα Galileo. Θα ευχαριστήσω ιδιαίτερα την κ. Barsi-Pataky για την εξαιρετική έκθεσή της, καθώς και για τη στήριξη που παρείχε, με ιδιαίτερη ευφυΐα, στο πρόγραμμα Galileo.
<P>
Θέλουμε να εγκαταστήσουμε σε ευρωπαϊκό επίπεδο το πρώτο παγκόσμιο σύστημα ραδιοναυσιπλοΐας μέσω δορυφόρου για μη στρατιωτικούς σκοπούς, ένα σχέδιο το οποίο εγγράφεται στην αναπτυξιακή στρατηγική της Ευρωπαϊκής Ένωσης, όπως καθορίστηκε από το Ευρωπαϊκό Συμβούλιο της Λισαβόνας το 2000. Πρόκειται πραγματικά για το πρώτο μεγάλο ευρωπαϊκό βιομηχανικό και διαστημικό πρόγραμμα. Αφορά μια τεχνολογία η οποία αναπτύσσεται και εφαρμόζεται με ραγδαίο ρυθμό. Η ικανότητα που αναπτύσσεται ως τμήμα αυτού του προγράμματος σημαίνει επίσης ότι η Ευρωπαϊκή Ένωση θα βρίσκεται τώρα στην πρώτη θέση για να επωφεληθεί από αυτό που διαμορφώνεται και αναδεικνύεται ως η μεγαλύτερη τεχνολογική επανάσταση, μετά την επανάσταση της πληροφορικής και των τηλεπικοινωνιών.
<P>
Η φάση ανάπτυξης του προγράμματος συνεχίζεται ομαλά. Ο πρώτος πειραματικός δορυφόρος αναμένεται να εκτοξευθεί τον Δεκέμβριο του 2005. Στη συνέχεια, θα ακολουθήσει η κατασκευή και η εκτόξευση των πρώτων τεσσάρων δορυφόρων που ανήκουν στον αστερισμό του συστήματος Galileo. Την παρούσα φάση ανάπτυξης θα ακολουθήσει η φάση εγκατάστασης, και έπειτα η φάση εμπορικής εκμετάλλευσης. Το σύστημα θα τεθεί σε λειτουργία προοδευτικά μεταξύ 2008 και 2010.
<P>
Το θεσμικό πλαίσιο που έχει επιλεγεί για τις φάσεις εγκατάστασης και εκμετάλλευσης διαφέρει σημαντικά από τη φάση ανάπτυξης. Κατά τη διάρκεια αυτών των δύο φάσεων, η κατασκευή και στη συνέχεια η διαχείριση του συστήματος θα ανατεθούν σε ιδιώτη ανάδοχο παραχώρησης ο οποίος θα λειτουργεί υπό τον έλεγχο της Εποπτικής Αρχής, κοινοτικής υπηρεσίας που δημιουργήθηκε με τον κανονισμό του Συμβουλίου της 12ης Ιουλίου 2004 η οποία θα διαδραματίζει ρόλο αναθέτουσας αρχής. Η επιλογή της σύμβασης παραχώρησης αποδείχθηκε ο καταλληλότερος τρόπος για τη διασφάλιση της επιτυχίας του προγράμματος στο πλαίσιο μιας εταιρικής σχέσης μεταξύ δημοσίου και ιδιωτικού τομέα.
<P>
Η πρόταση η οποία συζητείται σήμερα στοχεύει στη διασφάλιση της χρηματοδότησης του κοινοτικού τμήματος του προγράμματος Galileo κατά τη διάρκεια των δύο φάσεων εγκατάστασης και εκμετάλλευσης. Προβλέπει οικονομική παρέμβαση της Ευρωπαϊκής Κοινότητας ύψους 1 δισεκατομμυρίου ευρώ για την περίοδο των νέων δημοσιονομικών προοπτικών 2007-2013. Το ποσό αυτό θα μεταφερθεί στην Εποπτική Αρχή, η οποία θα το χρησιμοποιήσει σύμφωνα με τον κανονισμό του Συμβουλίου της 12ης Ιουλίου 2004. Επιπλέον, η πρόταση εντάσσει το πρόγραμμα σε ένα ειδικό νομικό μέσο, συνεπές προς το μελλοντικό ευρωπαϊκό διαστημικό πρόγραμμα, και θα ανταποκρίνεται στην ανάγκη για μια χρηστή δημοσιονομική διαχείριση.
<P>
Θα επιμείνω στο γεγονός ότι η χρηματοδότηση του προγράμματος Galileo από τον κοινοτικό προϋπολογισμό θα περιορίζεται χρονικά. Τα εμπορικά έσοδα που δημιουργούνται από την εκμετάλλευση του συστήματος θα πρέπει, με την πάροδο του χρόνου, να διασφαλίζουν την οικονομική σταθερότητα. Θα σας υπενθυμίσω ότι αρκετές τρίτες χώρες η Κίνα, το Ισραήλ, η Ινδία, η Ουκρανία σχεδιάζουν να συμμετάσχουν στο πρόγραμμα. Θα προσθέσω ότι η Επιτροπή θα διασφαλίσει ότι η μελλοντική σύμβαση παραχώρησης θα προβλέπει την αποπληρωμή των δημόσιων οικονομικών συνεισφορών στην περίπτωση κατά την οποία τα κέρδη που εισπράττει ο ανάδοχος παραχώρησης υπερβαίνουν με την πάροδο του χρόνου ένα ορισμένο ανώτατο όριο.
<P>
Αυτά είναι τα σημεία, κυρία Πρόεδρε, κυρίες και κύριοι, στα οποία ήθελα να αναφερθώ. Εύχομαι ολόψυχα το Κοινοβούλιο να ακολουθήσει το παράδειγμα της κ. Barsi-Pataky και να μας παράσχει όλη την υποστήριξη που απαιτεί αυτό το μεγάλο σχέδιο. Θα εξασφαλίσει αναμφισβήτητα στην Ευρωπαϊκή Ένωση πολλές τεχνολογικές επιτυχίες και θα προσφέρει τη δυνατότητα δημιουργίας πολλών θέσεων εργασίας που συνδέονται με τις διάφορες εφαρμογές του. 
<SPEAKER ID="129" LANGUAGE="HU" NAME="Etelka Barsi-Pataky (PPE-DE )," AFFILIATION="εισηγήτρια">
<P>
   . Το Ευρωπαϊκό κοινοβούλιο έχει παρακολουθήσει προσεκτικά την ανάπτυξη του συστήματος δορυφορικής ραδιοναυσιπλοΐας Galileo από την αρχή και, με την εμπλοκή του στη νομοθετική διαδικασία, το Κοινοβούλιο έχει συμμετάσχει στη γέννηση και στη διαμόρφωσή του. Με βάση το πρόγραμμα Galileo, θα δημιουργηθεί κοινοτική υποδομή που αξίζει όντως να αποκαλούμε πρόγραμμα «made in Europe». Αυτή η νέα παγκόσμιας κλίμακας υποδομή διαφέρει από τις προηγούμενες (τα συστήματα GPS και GLONASS), καθώς έχει σχεδιαστεί για πολιτικούς και εμπορικούς (και όχι στρατιωτικούς) σκοπούς και, ως αποτέλεσμα, έχει καταστεί κοινό πρόγραμμα και των 25 κρατών μελών.
<P>
Η ανά χείρας ρύθμιση αφορά τη χρηματοδότηση της ανάπτυξης και της φάσης της αρχικής λειτουργίας κατά την περίοδο 2007-2013. Θα μπορούσαμε, φυσικά, να εντάξουμε αυτήν τη ρύθμιση στην ημερήσια διάταξη της Ολομέλειας, μετά την επίτευξη συμφωνίας για τις δημοσιονομικές προοπτικές. Θα σας παράσχω τους εξής λόγους για τους οποίους δεν το κάναμε. Το πρόγραμμα Galileo είναι πρόγραμμα σύμπραξης δημοσίου και ιδιωτικού τομέα, με εμπλοκή τόσο κοινοτικής όσο και ιδιωτικής χρηματοδότησης, που έχει νομικό πρόσωπο στο οποίο δόθηκε η έγκριση για την εκμετάλλευση. Έχουν αρχίσει διαπραγματεύσεις για τη σύναψη παραχώρησης, οπότε έκρινα ότι το Κοινοβούλιο χρειάζεται να λάβει όλες τις αποφάσεις που θέλει να ληφθούν υπόψη στις διαπραγματεύσεις.
<P>
1. Είναι σημαντικό το Κοινοβούλιο να δηλώσει, στη γνωμοδότησή του, ότι υποστηρίζει την εγγραφή μιας συνεισφοράς 1 δισεκατομμυρίου ευρώ ως συγκεκριμένη γραμμή του προϋπολογισμού στις δημοσιονομικές προοπτικές.
<P>
2. Η Κοινότητα όχι μόνο θα παρέχει οικονομική στήριξη σε αυτό το πρόγραμμα, αλλά επίσης θα επιτρέψει στο εν λόγω εγκεκριμένο νομικό πρόσωπο να διατηρήσει τα εισοδήματα από τις άδειες και άλλα σχετικά δικαιώματα, μολονότι η Κοινότητα θα διατηρεί την κυριότητα πάνω σε αυτές τις άδειες και τα δικαιώματα.
<P>
3. Το Κοινοβούλιο συνιστά την ενσωμάτωση του προγράμματος EGNOS, το οποίο εξασφαλίζει τη συμβατότητα με το αμερικανικό σύστημα GPS και είναι πρόδρομος του προγράμματος Galileo (κάτι ανάλογο με την εισαγωγής της εμπορίας).
<P>
4. Το Κοινοβούλιο αναμένει η σύναψη παραχώρησης να περιέχει όρους σχετικούς με τον επιμερισμό των κερδών ή των εισοδημάτων (από τη στιγμή που το πρόγραμμα θα αρχίσει να προσπορίζει κέρδη ή εισοδήματα, φυσικά).
<P>
5. Εφόσον πρόκειται για πρόγραμμα σύμπραξης δημόσιου και ιδιωτικού τομέα, το Κοινοβούλιο είναι πρόθυμο να αναλάβει χρηματικές εγγυήσεις και να μοιραστεί το παθητικό (αλλά, φυσικά, μόνον αφού μελετήσει τη σύναψη παραχώρησης και είναι σε θέση να συζητήσει αυτό το ζήτημα).
<P>
6. Προς το συμφέρον της επιτυχίας του προγράμματος, το Κοινοβούλιο αναμένει από τους υλοποιητές του προγράμματος Galileo να τηρήσουν τα χρονοδιαγράμματα. Το Κοινοβούλιο θα ελέγχει και θα παρακολουθεί διαρκώς αυτό το θέμα, στις ετήσιες συζητήσεις για τον προϋπολογισμό.
<P>
7. Το Κοινοβούλιο υποστηρίζει την ένταξη της έρευνας σχετικά με το ευρωπαϊκό σύστημα ραδιοναυσιπλοΐας μέσω δορυφόρου GNSS στο 7ο πρόγραμμα-πλαίσιο έρευνας και τεχνολογικής ανάπτυξης, και συγχρόνως συνιστά να ενταχθεί η ανάπτυξη των εφαρμογών για χρήστες του Galileo στο πρόγραμμα-πλαίσιο για την ανταγωνιστικότητα και την καινοτομία, ειδικά με τη συμμετοχή ΜΜΕ.
<P>
8. Το Κοινοβούλιο χαιρετίζει ειδικά τη μορφή υλοποίησης της εταιρικής σχέσης δημοσίου και ιδιωτικού τομέα. Εντούτοις, δεδομένου ότι αυτό είναι το πρώτο κοινοτικό πρόγραμμα σύμπραξης δημοσίου και ιδιωτικού τομέα, το Κοινοβούλιο συνιστά να διαθέτει το ίδιο καθεστώς παρατηρητή στο διοικητικό συμβούλιο της Εποπτικής Αρχής, κάτι το οποίο θα είναι σε έκτακτη βάση και δεν θα περιλαμβάνει καθήκοντα υλοποίησης. Αυτή η σύσταση είχε γίνει επίσης από το προηγούμενο Κοινοβούλιο, αλλά θα ήθελα να επισημάνω στους συναδέλφους μου ότι δεν συμφωνεί με αυτό η Ευρωπαϊκή Eπιτροπή. Η έκθεση συζητήθηκε επίσης στην Επιτροπή Προϋπολογισμών και στην Επιτροπή Μεταφορών και Τουρισμού. Οι γνωμοδοτήσεις τους είναι ενσωματωμένες σε αυτήν την έκθεση. Θα ήθελα να επισημάνω ότι αύριο θα καταθέσω μια προφορική τροπολογία επί τη βάσει της προσωρινής συμφωνίας που επιτεύχθηκε με την Επιτροπή Προϋπολογισμών, και οι «σκιώδεις εισηγητές» είναι ήδη ενήμεροι για αυτό. Η τροπολογία είναι τεχνικής φύσεως και αφορά την απόσυρση της αναφοράς στο 2004 ως έτος αφετηρία.
<SPEAKER ID="130" LANGUAGE="EN" NAME="Den Dover (PPE-DE )," AFFILIATION="συντάκτης γνωμοδότησης της Επιτροπής Προϋπολογισμών">
<P>
   .  Κυρία Πρόεδρε, έχω υπηρετήσει επί πολλά έτη στην Επιτροπή Προϋπολογισμών ως εκπρόσωπος των Συντηρητικών του Ηνωμένου Βασιλείου. Πρόσφατα, μετακινήθηκα στην Επιτροπή Βιομηχανίας, Έρευνας και Ενέργειας και έχω επίσης υπηρετήσει επί πολλά έτη στην Επιτροπή Μεταφορών και Τουρισμού. Οπότε απόψε, μολονότι πρέπει να ζητήσω συγγνώμη για το ότι ο κ. Lewandowski δεν είναι σε θέση να συμμετάσχει στη συζήτηση, θα ήθελα να δώσω σε αυτό το σχέδιο την πλήρη στήριξή μας.
<P>
Κατά τα πρώτα χρόνια, είχαμε επιφυλάξεις. Νομίζαμε ότι το αμερικανικό σύστημα δεν χρειάζεται ευρωπαϊκό εναλλακτικό σύστημα. Ωστόσο, οι Βρετανοί και το συντηρητικό κόμμα έχουμε μεταστραφεί. Επαινώ την εισηγήτρια και την εποικοδομητική στάση του Επιτρόπου σε αυτό το θέμα, το οποίο είναι εξαιρετικά σπουδαίο λόγω της προστιθέμενης αξίας την οποία φέρνει σε αυτό η Ευρώπη. Κατορθώσαμε να επιτύχουμε μεγάλη πρόοδο και χρειαζόμαστε τη συνεργασία και των 25 χωρών προκειμένου να επιτύχουμε στο μέλλον.
<SPEAKER ID="131" LANGUAGE="" NAME="Νικόλαος Βακάλης," AFFILIATION="εξ ονόματος της Ομάδας PPE-DE">
<P>
   . Κυρία Πρόεδρε, θέλω και εγώ με τη σειρά μου να χαιρετίσω την πρόταση της Επιτροπής καθώς και την έκθεση της κυρίας Pataky. Επιπλέον είμαι αισιόδοξος ότι οδεύοντας πλέον προς τις δύο επόμενες φάσεις τους προγράμματος Galileo, αυτό το μοναδικό ευρωπαϊκό σχέδιο θα μπορέσει να ξεδιπλώσει όλο το επιχειρησιακό του δυναμικό.
<P>
Παρόλα αυτά, ας μου επιτραπεί και μία κριτική. Η κοινή επιχείρηση Gallileo, η οποία θα υφίσταται μέχρι και το Μάιο του 2006, είχε προβλέψει στο καταστατικό της τη δυνατότητα συμμετοχής στο κεφάλαιό της επιχειρήσεων του δυτικού τομέα και μάλιστα με 5 εκατ. ευρώ για τις μεγάλες και 250 000 ευρώ για τις μικρομεσαίες.
<P>
Αυτό προφανώς έγινε για να επενδυθεί η αρχική πολιτική συμφωνία μεταξύ των δύο διοικητικών μελών, της Ευρωπαϊκής Κοινότητας και του Ευρωπαϊκού Οργανισμού Διαστήματος, με κάποια επιχειρηματική μορφή. Επιχειρηματική μορφή ικανή, υποτίθεται, να προσελκύσει ιδιωτικά κεφάλαια. Δυστυχώς, καμία απολύτως επιχείρηση δεν μπήκε στο κεφάλαιο του Gallileo. Αυτό όμως ήταν φυσικό και αναμενόμενο δεδομένου ότι κανένα κίνητρο δεν είχε δοθεί για μια τέτοια συμμετοχή.
<SPEAKER ID="132" LANGUAGE="DE" NAME="Norbert Glante," AFFILIATION="εξ ονόματος της Ομάδας PSE">
<P>
   . Κυρία Πρόεδρε, κύριε Επίτροπε, κυρίες και κύριοι, θα ήθελα, βεβαίως, να ευχαριστήσω ιδιαίτερα την κ. Barsi-Pataky, με την οποία είχα μια πολύ καλή συνεργασία. Γνωρίζω αυτό το θέμα εδώ και χρόνια και έχω ασχοληθεί πολλές φορές με αυτό. Η κ. Barsi-Pataky εξοικειώθηκε εκπληκτικά γρήγορα και η συνεργασία της με τον σκιώδη εισηγητή υπήρξε ειλικρινής και διαφανής. Το αποτέλεσμα ήταν μια ομόφωνη ψηφοφορία στην Επιτροπή Βιομηχανίας, Έρευνας και Ενέργειας, χωρίς αρνητικές ψήφους. Αυτό δείχνει επίσης ότι το Ευρωπαϊκό Κοινοβούλιο εξακολουθεί να υποστηρίζει αυτό το έργο, αν και ενίοτε με κάποιους δισταγμούς.
<P>
Όπως ειπώθηκε, το πολιτικό σχέδιο στην Ευρωπαϊκή Ένωση πρέπει να υλοποιηθεί ως σύμπραξη δημόσιου και ιδιωτικού τομέα και οι ειδικοί πιστεύουν ότι θα δημιουργήσει έως και 150 000 θέσεις εργασίας. Αυτή τη φορά τους πιστεύω: η πρόβλεψή τους μπορεί κάλλιστα να επαληθευτεί, αν καταφέρουμε να θέσουμε το σχέδιο σε λειτουργία σχετικά γρήγορα, να βρούμε εφαρμογές του και να παραγάγουμε αυτήν τη λύση στην Ευρώπη αντί να την εισαγάγουμε. Αν θέλουμε να είναι οι προβλέψεις ρεαλιστικές, πρέπει απλώς να επιτύχουμε σε αυτό.
<P>
Συγκεντρώνοντας το ένα τρίτο των 3,5 δισ. ευρώ από κρατική χρηματοδότηση και τα δύο τρίτα από ιδιωτικές πηγές, η Ευρώπη έχει την ευκαιρία να υλοποιήσει αυτό το σχέδιο. Είμαι αισιόδοξος σχετικά με τις προοπτικές συγκέντρωσης του κεφαλαίου, μόλις τεθούν σε εφαρμογή τα έργα και οι συμβάσεις παραχώρησης. Βεβαίως, αυτό που έχει σημασία είναι να διαθέσουμε τους πόρους του δημοσίου, και εκεί πιστεύω ότι ίσως αποτύχουμε παταγωδώς, καθώς το Συμβούλιο δεν έχει καταφέρει μέχρι στιγμής να συμφωνήσει για τις δημοσιονομικές προοπτικές, ένα σημείο των οποίων είναι –φυσικά– και το ένα δισεκατομμύριο ευρώ για αυτό το έργο.
<P>
Πιστεύω ότι, όσον αφορά το Galileo, βρεθήκαμε συχνά μπροστά σε δίλημμα στο παρελθόν· και, δυστυχώς, ήταν πάντα το Συμβούλιο αυτό που καθυστερούσε τις εξελίξεις. Ελπίζω αυτήν τη φορά να το πετύχουμε. Η Ομάδα μου υποστηρίζει απόλυτα αυτήν την πρόταση και θα την υπερψηφίσει. Γνωρίζω τις προφορικές τροπολογίες της κ. Barsi-Pataky· μετά τις διαπραγματεύσεις, πιστεύω ότι μπορούμε να συμφωνήσουμε με αυτά που προτείνει. Ελπίζω πραγματικά ότι το Συμβούλιο δεν θα έχει τη στενότητα που έχει το σχέδιο στο πουκάμισο που φοράω σήμερα και ζητώ συγγνώμη που δεν κατάφερα να αλλάξω. Αύριο θα είμαι πιο ευπρεπής ως προς την ενδυμασία.
<SPEAKER ID="133" LANGUAGE="DE" NAME="Jorgo Chatzimarkakis," AFFILIATION="εξ ονόματος της Ομάδας ALDE.">
<P>
    Κυρία Πρόεδρε, κύριε Επίτροπε, δεν υπάρχει αμφιβολία ότι αυτό το πρόγραμμα Galileo έχει τη μέγιστη στρατηγική σημασία και, ως σύμπραξη δημοσίου και ιδιωτικού τομέα τόσο μεγάλων διαστάσεων, είναι μοναδικό στην ΕΕ. Θέλω να ευχαριστήσω την εισηγήτρια για τις προσπάθειές της, όχι μόνο εκ μέρους μου, αλλά και εξ ονόματος της Ομάδας μου. Ειδικά σε ένα σημείο θα ήθελα να την υποστηρίξω απόλυτα, συγκεκριμένα στο αίτημά της να έχει το Ευρωπαϊκό Κοινοβούλιο, ως όργανο αρμόδιο για τον προϋπολογισμό, θέση στο διοικητικό συμβούλιο. Ο δημοσιονομικός ρόλος του οργάνου μας σημαίνει ότι πρέπει πραγματικά να είμαστε πλήρως ενημερωμένοι για την οικονομική πτυχή του προγράμματος Galileo.
<P>
Υπάρχουν πολύ πρακτικά ζητήματα που κρύβονται εδώ, καθώς τρίτες χώρες έχουν αποκτήσει μικρότερες συμμετοχές – ειδικά η Κίνα, η οποία έγινε μέτοχος στο σχέδιό μας στις 30 Οκτωβρίου 2003. Η Κίνα ήθελε να επενδύσει συνολικά 20 εκατομμύρια σε ένα σχέδιο 3,5 δισεκατομμυρίων, ανακοίνωσε ότι προτίθεται να αγοράσει μετοχές 5 εκατομμυρίων, αλλά κατέβαλε μόνο τα 2. Αυτό το ποσό –0,06%, ένα χιλιοστό του συνόλου– καθιστά την Κίνα πλήρη κάτοχο της τεχνογνωσίας που παρέχει το Galileo και της δίνει απεριόριστη πρόσβαση σε αυτήν.
<P>
Ερεύνησα το θέμα προσωπικά στο Oberpfaffenhofen και είδα ότι η τεχνογνωσία μας και η πνευματική μας ιδιοκτησία δεν είναι εξασφαλισμένες. Κύριε Επίτροπε, σας ζητώ να κάνετε ό,τι περνά από το χέρι σας, για να μην ξεπουληθεί σε άλλους η τεχνολογία μας. Θέλουμε μεν να συμμετάσχουν και τρίτες χώρες, θέλουμε να κερδίσουμε αγορές, αλλά παράλληλα πρέπει να μεριμνήσουμε για την προστασία της πνευματικής μας ιδιοκτησίας. Θα ήθελα να αναφερθώ ειδικότερα σε μια τροπολογία –την αριθ. 22– που κατατέθηκε από τη συνάδελφό μου κ. Hall, η οποία έχει σκοπό να διασφαλίσει ότι στο μέλλον, όταν ξεκινήσουν οι εμπορικές δραστηριότητες, η Ευρωπαϊκή Ένωση θα πάρει πίσω τη συνεισφορά της, με άλλα λόγια ότι θα υπάρξει πραγματική κατανομή των κερδών.
<P>
Αυτή η συζήτηση είναι σημαντική και αξίζει να την παρακολουθήσουν και να την ακούσουν περισσότεροι. Δεν μπορεί να το αλλάξουμε αυτό. Εύχομαι στην εισηγήτρια, την κ. Barsi-Pataky, κάθε επιτυχία κατά την ψήφιση της έκθεσής της. 
<SPEAKER ID="134" LANGUAGE="CS" NAME="Vladimír Remek," AFFILIATION="εξ ονόματος της Ομάδας GUE/NGL">
<P>
   . – Κύριε Επίτροπε, κυρίες και κύριοι, το πρόγραμμα Galileo είναι συνάμα πολύ φιλόδοξο και εξαιρετικά προκλητικό από επιστημονική και τεχνική άποψη, και αυτός είναι ο λόγος για τον οποίο είναι τόσο δαπανηρό. Το πρόγραμμα, πέραν του ότι έχει προσελκύσει μεγάλο ενδιαφέρον, έχει ως εκ τούτου προκαλέσει επίσης ποικίλες γνώμες και αντιδράσεις. Από τη μία μεριά είναι εκείνοι που πιστεύουν ότι αυτό το πρόγραμμα καθιστά την Ευρώπη ανταγωνιστικότερη σε σύγκριση με τον υπόλοιπο κόσμο, συμπεριλαμβανομένων των Ηνωμένων Πολιτειών. Από πλείστες όσες άλλες απόψεις καθυστερούμε σε σχέση με τις τελευταίες, λόγου χάριν στο επιστημονικό και στο τεχνολογικό πεδίο, αλλά το Galileo είναι ανώτερο από το αμερικανικό αντίστοιχό του, ή με άλλα λόγια το GPS, το οποίο αρχικά επινοήθηκε ως στρατιωτικό σύστημα. Επί πλέον, σε μια εποχή σαν αυτήν, ενώ η Ευρωπαϊκή Ένωση αγωνίζεται για λαϊκή υποστήριξη με υπόβαθρο διαλόγους γύρω από τη μοίρα της Συνταγματικής Συνθήκης, είναι ευκαιρία για εμάς να αναπτύξουμε ένα πρόγραμμα το οποίο θα επιτρέψει τη δημιουργία χιλιάδων νέων και άκρως απαραίτητων θέσεων εργασίας, για να μην αναφερθώ στα άλλα οφέλη του.
<P>
Από την άλλη μεριά, ωστόσο, κατανοώ απολύτως τις ανησυχίες που έχουν εκφραστεί, για το πελώριο οικονομικό κόστος του προγράμματος Galileo και για τον κίνδυνο μήπως αυτά τα χρήματα αναλωθούν άσκοπα. Δεν είναι μόνο μέλη της δικής μου Ομάδας που έχουν εκφράσει τέτοιες ανησυχίες, οι οποίες είναι και απόλυτα θεμιτές, δεδομένου ότι ανησυχητικά παραδείγματα διασπάθισης χρημάτων κατά τέτοιον τρόπο μπορούν να βρεθούν στην καθημερινή πρακτική των διάφορων κρατών μελών. Είναι εύλογο ότι το Ευρωπαϊκό Κοινοβούλιο πρέπει να εξασφαλίσει ότι θα διαθέτει ευκαιρίες και μέσα για παρακολούθηση, και ότι πρέπει να διασφαλίσει ότι η δαπάνη χρημάτων θα είναι διαφανής και αποτελεσματική.
<P>
Έχει επίσης τεθεί το ερώτημα μήπως είναι πρόσφορο να αποκλειστεί το πρόγραμμα Galileo από τις περικοπές χρηματοδότησης, ενόψει των συζητήσεων που διεξάγονται για γενικές περικοπές στον προϋπολογισμό της ΕΕ. Το πρόγραμμα Galileo τώρα περνάει από τη φάση ανάπτυξης και δοκιμών, που υπήρξε επιτυχής, στη φάση της υλοποίησης. Αν εισακουσθούν οι εκκλήσεις για οικονομίες και επιβληθούν αυθαίρετες περικοπές προκειμένου να γίνουν οικονομίες με κάθε τίμημα, τούτο θα ήταν παρόμοιο με το να περιμένεις ότι ένας πύραυλος μεταφοράς, ο οποίος αρχικά είχε τρία μέρη, θα μεταφέρει κάποιο αντικείμενο στο διάστημα, ακόμη και αν αφαιρέσεις ένα από τα μέρη του.
<P>
Ας μου επιτραπεί ένα τελευταίο σχόλιο: είμαι ευτυχής που τα όργανα τα οποία είναι υπεύθυνα για αυτά τα θέματα στην Τσεχική Δημοκρατία συμμερίζονται τις απόψεις μου για το μέλλον του προγράμματος Galileo, συγκεκριμένα ότι πρέπει να το εξετάζουμε με βάση μια μεγάλη ποικιλία μη στρατιωτικών εφαρμογών. Είμαι επίσης ευτυχής, διότι όχι μόνον είναι υπέρ της κατασκευής αυτού του συστήματος, αλλά επίσης λαμβάνουν τα σχετικά πρακτικά μέτρα προκειμένου να το υλοποιήσουν. 
<SPEAKER ID="135" LANGUAGE="SV" NAME="Nils Lundgren," AFFILIATION="εξ ονόματος της Ομάδας IND/DEM.">
<P>
Έχω πολιτική εντολή από τους εκλογείς μου να αντισταθώ σε αυτήν τη συγκέντρωση εξουσίας στην ΕΕ, αλλά όχι σε τα πεδία. Υπάρχουν περιπτώσεις στις οποίες εγώ και όσοι είναι όπως εγώ χαιρετίζουμε τις κοινές προσπάθειες στο επίπεδο της ΕΕ. Το πρόγραμμα Galileo είναι ένα τέτοιο πεδίο. Εδώ ενδιαφερόμαστε να αναπτυχθεί ευρωπαϊκή υποδομή σε ένα πολύ σημαντικό πεδίο υψηλής τεχνολογίας. Οι επιμέρους χώρες δε μπορούν να αντεπεξέλθουν με επιτυχία σε αυτό το πρόγραμμα. Με το Galileo θα καταστήσουμε την Ευρώπη ανεξάρτητη από ένα αμερικανικό σύστημα το οποίο, σε ταραγμένους καιρούς, ενδέχεται να οχληθεί και οι Ηνωμένες Πολιτείες να το κλείσουν μονομερώς για στρατιωτικούς λόγους. Χαιρετίζω, συνεπώς, το πρόγραμμα Galileo και συνιστώ στο Σώμα να υποστηρίξει την πρόταση να εκτελεσθούν η φάση ανάπτυξης και η λειτουργική του φάση. Για μία φορά, η ΕΕ είναι στον σωστό δρόμο. 
<SPEAKER ID="136" LANGUAGE="FR" NAME="Lydia Schenardi (NI )." AFFILIATION="">
<P>
Μέσω του προγράμματος Galileo και σε ευθυγράμμιση με τη στρατηγική της Λισαβόνας, η Ευρώπη βρίσκεται στη διαδικασία δημιουργίας της πρώτης υποδομής συστήματος εντοπισμού θέσεως μέσω δορυφόρου σε παγκόσμιο επίπεδο. Αυτό θα μας εξασφαλίσει οικονομική και στρατηγική αυτονομία σε σχέση με το αμερικανικής ιδιοκτησίας σύστημα GPS. Αυτή η αυτονομία, ωστόσο, φαίνεται ατελής, καθώς αφήνει να διαφανεί μια ατέλεια ως προς την πολιτική αυτονομία. Πράγματι, παρότι η πρόθεση είναι να προστατευθούν τα προσωπικά δεδομένα και να καταστεί η παροχή πληροφοριών περισσότερο αξιόπιστη, το πρόγραμμα αυτό, παρότι σέβεται την εθνική κυριαρχία και τηρεί αυστηρά την αρχή της επικουρικότητας, προορίζεται καθαρά για μη στρατιωτικούς σκοπούς. Κατά συνέπεια, αφήνει την Ευρώπη εξαρτημένη από το στρατιωτικό σύστημα των ΗΠΑ για τις εφαρμογές εθνικής άμυνας και δεν υπάρχει πραγματική εγγύηση ότι η υπηρεσία θα συνεχίσει να παρέχεται σε περιπτώσεις κρίσεων παρόμοιες, για παράδειγμα, με αυτές του πολέμου του Κόλπου.
<P>
Επιπλέον, οι κίνδυνοι οι οποίοι δημιουργούνται με τη μεταφορά τεχνολογίας μέσω εξω-ευρωπαϊκής διεθνούς συνεργασίας δεν φαίνεται να λαμβάνονται υπόψη. Πράγματι, στην περίπτωση της Κίνας, οικονομικού εταίρου στο πρόγραμμα Galileo, δεν μπορούμε να αγνοήσουμε την πολιτική προέλευση και τα δυνητικά επικίνδυνα στρατιωτικά συμφέροντα, τομέας στον οποίο η διαστημική τεχνολογία μπορεί επίσης να χρησιμοποιηθεί από πυραύλους. Το ίδιο ισχύει και για τις εμπορικές πρακτικές, ενίοτε καταδικαστέες ή ακόμη ελάχιστα συμβατές με τα ευρωπαϊκά συμφέροντα.
<SPEAKER ID="137" LANGUAGE="FR" NAME="Erna Hennicot-Schoepges (PPE-DE )." AFFILIATION="">
<P>
    Κυρία Πρόεδρε, κύριε Επίτροπε, θα ήθελα καταρχάς να συγχαρώ την εισηγήτριά μας, κ. Barsi Pataky, για το γεγονός ότι οριστικοποίησε το κείμενο της έκθεσής της σε χρόνο ρεκόρ. Αν λάβουμε υπόψη τον χρόνο που χρειάστηκε το Συμβούλιο Υπουργών για να καταλήξει σε απόφαση σχεδόν μία δεκαετία το Ευρωπαϊκό Κοινοβούλιο μπορεί να είναι υπερήφανο ότι αναγνώρισε την πραγματική αξία αυτού του προγράμματος Galileo.
<P>
Η ευρωπαϊκή συνεργασία όσον αφορά τη ραδιοναυσιπλοΐα μέσω δορυφόρου είναι ένα καινοτόμο πρόγραμμα για το μέλλον λόγω της εταιρικής σχέσης δημόσιου-ιδιωτικού τομέα, το οποίο θα ήταν σε θέση να δημιουργήσει, όπως μας λένε, 150 000 νέες θέσεις εργασίας στον τομέα των νέων τεχνολογιών. Είναι ένα πρόγραμμα για το μέλλον το οποίο θα μπορέσει να αποδείξει ότι οι χώρες της Ευρώπης είναι ικανές να τονώσουν την ανάπτυξη των νέων τεχνολογιών, να δημιουργήσουν θέσεις εργασίας, καθώς και να βελτιώσουν την ποιότητα ζωής των πολιτών τους.
<P>
Η σημασία αυτού του έργου για την επίγεια έρευνα και παρατήρηση θα πρέπει να μας ενθαρρύνει να το εκμεταλλευτούμε πλήρως και να ενθαρρύνουμε άλλα προγράμματα διαστημικής έρευνας, είτε ως τμήμα του 7ου προγράμματος-πλαισίου είτε μέσω του Ευρωπαϊκού Οργανισμού Ασφάλειας της Αεροπορίας (EASA). Προς τον σκοπό αυτόν, μια θέση παρατηρητή στο διοικητικό συμβούλιο θα μας έδινε τη δυνατότητα να είμαστε καλύτερα ενημερωμένοι και να συντονίζουμε δραστηριότητες στον τομέα αυτόν.
<P>
Τέλος, ένα τελευταίο ζήτημα, κύριε Επίτροπε: διαθέτουμε τους αναγκαίους ανθρώπινους πόρους οι οποίοι είναι απαραίτητοι για την υλοποίηση αυτού του προγράμματος; Είμαστε βέβαιοι ότι τις 150 000 θέσεις εργασίας θα τις καταλάβουν εξειδικευμένα άτομα; Και ποιες θα είναι οι μελλοντικές ανάγκες μας; Με ποιον τρόπο θα πρέπει να προετοιμαστούν οι νέοι για να μπορέσουν να έχουν πρόσβαση σε αυτές τις θέσεις εργασίας; 
<SPEAKER ID="138" LANGUAGE="NL" NAME="Erik Meijer (GUE/NGL )." AFFILIATION="">
<P>
    Κυρία Πρόεδρε, σήμερα μπορούμε να δούμε πάνω σε μια οθόνη πού βρισκόμαστε και προς ποια κατεύθυνση πρέπει να οδεύσουμε προκειμένου να φτάσουμε στον επιδιωκόμενο προορισμό μας. Ευχής έργο θα ήταν αυτή η χρήσιμη εφεύρεση να χρησιμοποιηθεί για να αυξήσει την ευημερία μας και όχι για να διεξαχθεί πόλεμος. Αν δεν υπήρχε ακόμη τέτοιο σύστημα, θα ήταν καλή ιδέα να εξετάσουμε σε ευρωπαϊκό επίπεδο μήπως κάτι τέτοιο είναι τεχνικά εφικτό και μπορεί να παραχθεί. Θα ήταν τότε εύλογο να μην εκμισθωθεί αυτό το πρόγραμμα σε τυχαίους εφευρέτες και σε επιχειρηματίες που ελπίζουν να επωφεληθούν από αυτό, αλλά αντίθετα να γίνει κοινή προσπάθεια και να χρησιμοποιηθούν κοινοτικά κονδύλια στην πορεία. Τώρα είναι πολύ αργά για αυτό. Η Ευρώπη δεν μπορεί πλέον να είναι η πρώτη. Ένα τέτοιο σύστημα, με προέλευση έξω από την ΕΕ, είναι ήδη σε λειτουργία και έχει κατακτήσει την ευρωπαϊκή αγορά. Τα σχέδια για το Galileo δεν προσφέρουν και πολλά πέρα από μια ανταγωνιστική μάχη η οποία να εμπλέκει τα υπάρχοντα συστήματα. Τα κοινοτικά κονδύλια τώρα χρησιμοποιούνται κυρίως για να επιχορηγήσουν επιχειρήσεις στην ηλεκτρονική και στην αεροναυπηγική βιομηχανία. Τούτο θα κοστίζει στην Ευρωπαϊκή Ένωση και στα κράτη μέλη της ολοένα περισσότερα χρήματα, εις βάρος χρησιμότερων έργων. Γι’ αυτό και στην Ομάδα μου υπάρχουν εκείνοι που δεν υποστήριξαν ποτέ αυτό το πρόγραμμα. 
<SPEAKER ID="139" LANGUAGE="FR" NAME="Christine De Veyrac (PPE-DE )." AFFILIATION="">
<P>
    Κυρία Πρόεδρε, επιθυμώ να συγχαρώ καταρχάς την κ. Barsi-Pataky για την έκθεσή της και ιδιαίτερα για την πρότασή της να χρηματοδοτηθεί το πρόγραμμα Galileo με έναν φιλόδοξο κοινοτικό προϋπολογισμό, στην προέκταση αυτού που υποστήριξε ο Επίτροπος Barrot. Θεωρώ ότι ένα κονδύλι 1 δισεκατομμυρίου ευρώ για την περίοδο 2007-2013 δικαιολογείται για τρεις βασικούς λόγους. Πρώτον, λόγω της φύσης του διακυβεύματος: το πρόγραμμα αυτό δεν αφορά τίποτε λιγότερο από τη διασφάλιση της ανεξαρτησίας της Ευρώπης στο διάστημα, ενώ ταυτόχρονα προσφέρει ένα πλήθος νέων υπηρεσιών στους επαγγελματίες και τους ιδιώτες. Δεύτερον, με το πρόγραμμα Galileo, η Ευρωπαϊκή Ένωση αναλαμβάνει πλήρως τη δέσμευση χρηματοδότησης επενδύσεων στο μέλλον. Τρίτον, αυτή η σταθερή δημοσιονομική ανάληψη υποχρεώσεων δικαιολογείται από την προσδοκώμενη απόδοση της επένδυσης: σύμφωνα με διάφορες εκτιμήσεις, το πρόγραμμα Galileo προβλέπεται να είναι εξαιρετικά κερδοφόρο με προσδοκώμενη σχέση κόστους-οφέλους 4 προς 6.
<P>
Για όλους αυτούς τους λόγους, η Ευρωπαϊκή Ένωση οφείλει να προβεί σε μια φιλόδοξη ανάληψη υποχρέωσης για το πρόγραμμα αυτό, και ελπίζω το Συμβούλιο, και ιδιαίτερα η βρετανική Προεδρία, η οποία έκανε πολύ λόγο πριν μερικούς μήνες για τα οφέλη μελλοντικών δαπανών, να προχωρήσουν προς αυτήν την κατεύθυνση. Επειδή είναι πολύ αργά, δεν θα σας αναπτύξω όλα τα πραγματικά και σοβαρά πλεονεκτήματα τα οποία διαθέτει η πόλη της Τουλούζης για να υποδεχθεί την έδρα της παραχώρησης του προγράμματος Galileo. 
<SPEAKER ID="140" LANGUAGE="FR" NAME="Jacques Barrot," AFFILIATION="Αντιπρόεδρος της Επιτροπής">
<P>
Θα ήθελα να ευχαριστήσω το Κοινοβούλιο για την στήριξη την οποία παρέχει σε αυτό το σπουδαίο πρόγραμμα. Είναι αλήθεια ότι οι δημοσιονομικές προοπτικές θα πρέπει να συζητηθούν, σε κάθε περίπτωση όμως, πιστεύω ότι πρέπει να δώσουμε προτεραιότητα στο δισεκατομμύριο που προορίζεται για αυτό το πρόγραμμα Galileo. Το πρόγραμμα Galileo, όπως μόλις είπε η κ. De Veyrac, επιβεβαιώνει την πραγματική ανεξαρτησία της Ευρωπαϊκής Ένωσης και θα καταστήσει δυνατές πολλές εφαρμογές. Είναι προφανές ότι αυτές οι εφαρμογές πρέπει να είναι προσιτές στον μεγαλύτερο δυνατό αριθμό ανθρώπων και να προσφέρουν πολλές νέες ευκαιρίες στις μικρομεσαίες επιχειρήσεις μας. Δεν υπάρχει αμφιβολία ότι πρέπει να επικεντρωθούμε στο θέμα της εξασφάλισης των ανθρωπίνων πόρων, ώστε να επιτύχουμε πλήρη εκμετάλλευση των νέων ευκαιριών που προσφέρει το πρόγραμμα αυτό. Αντιλαμβάνομαι πλήρως την ιδιαίτερη επιθυμία του Κοινοβουλίου να συμμετάσχει στο πρόγραμμα.
<P>
Συμπερασματικά, θα ήθελα να ευχαριστήσω την κ. Barsi-Pataky για την έκθεσή της, στην οποία ανταποκριθήκατε. Είναι μια πλήρης και υψηλής ποιότητας έκθεση. Θα ήθελα επίσης να ευχαριστήσω την Επιτροπή Μεταφορών και Τουρισμού, καθώς και την Επιτροπή Βιομηχανίας, Έρευνας και Ενέργειας για την υποστήριξη που παρείχαν στην πρόταση της Ευρωπαϊκής Επιτροπής.
<P>
Η έκθεση της κ. Barsi-Pataky ακολουθεί την κατεύθυνση που επιθυμούσε η Επιτροπή, η οποία μπορεί να αποδεχθεί όλες τις τροπολογίες που προτείνει η εισηγήτρια, με εξαίρεση τις τροπολογίες 13 και 25. Δεν θα απαντήσω σε όλα τα θέματα που ανακινήθηκαν. Το μεγαλύτερο μέρος των τροπολογιών βελτιώνει αισθητά το κείμενο και εξασφαλίζει μια θετική συνεισφορά στο πρόγραμμα. Οι τροπολογίες 9, 10, 20 και 21 αναφέρουν ότι θα ζητηθεί από την αρμόδια για τον προϋπολογισμό αρχή να δώσει την έγκρισή της στις περιπτώσεις όπου οι οικονομικές εγγυήσεις ή υποχρεώσεις οι οποίες απορρέουν από το πρόγραμμα υπερβαίνουν την προβλεπόμενη πίστωση του προϋπολογισμού. Δίδω, λοιπόν, την έγκρισή μου. Θα σας υπενθυμίσω επίσης ότι η Επιτροπή έχει υποσχεθεί ότι η μελλοντική σύμβαση παραχώρησης θα προβλέπει την επιστροφή των δημόσιων οικονομικών συνεισφορών, αν τα κέρδη που εισπράττει ο ανάδοχος παραχώρησης υπερβαίνουν ένα ορισμένο ανώτατο όριο. Κατά συνέπεια, η Επιτροπή αποδέχεται τις τροπολογίες 11 και 22 που προβλέπουν έναν μηχανισμό κατανομής των κερδών, διευκρινίζοντας ταυτόχρονα ότι η κοινοτική συνεισφορά δεν θα επιστρέφεται αυτομάτως, αλλά η αποπληρωμή θα εξαρτάται από το ύψος των κερδών που αποκομίζει ο ανάδοχος παραχώρησης.
<P>
Όσον αφορά το 1 δισεκατομμύριο ευρώ, επισημαίνω ότι το ποσό προκύπτει από την ακριβή αποτίμηση του κόστους του προγράμματος και από τη βούληση επίτευξης ισχυρής οικονομικής συμμετοχής από τον ιδιωτικό τομέα. Ωστόσο, η Επιτροπή αποδέχεται την ενδεικτική αναφορά αυτού του ποσού σε αυτό το στάδιο μέσω της τροπολογίας 19, ενώ οι συζητήσεις για τις νέες δημοσιονομικές προοπτικές βρίσκονται σε εξέλιξη.
<P>
Αντιθέτως, η Επιτροπή δεν μπορεί να κάνει δεκτές τις τροπολογίες 13 και 25, που χορηγούν στο Κοινοβούλιο καθεστώς παρατηρητή στο διοικητικό συμβούλιο της Εποπτικής Αρχής. Θα ήταν δύσκολο να δεχθεί κανείς ότι το Κοινοβούλιο, το οποίο είναι το κύριο όργανο δημοσιονομικού ελέγχου για την Κοινότητα στο σύνολό της, θα ασκεί αυτόν τον έλεγχο και ταυτόχρονα θα συμμετέχει, ακόμη και ως παρατηρητής, στο διοικητικό συμβούλιο ενός οργάνου επί του οποίου ασκεί έλεγχο. Θα προσθέσω ότι δεν υπάρχει επί του παρόντος παρόμοιο προηγούμενο στις άλλες κοινοτικές υπηρεσίες. Οι εμπειρογνώμονες που έχει ορίσει το Κοινοβούλιο στους κόλπους ορισμένων από αυτές τις υπηρεσίες δεν είναι παρά εμπειρογνώμονες που έχουν οριστεί για τα προσόντα τους και δεν εκπροσωπούν το Κοινοβούλιο ως θεσμικό όργανο. Πιστεύω ότι το Κοινοβούλιο πρέπει να διατηρήσει την εξουσία ελέγχου που διαθέτει και με κανέναν τρόπο δεν πρέπει να συνδέεται με την παρουσία του, ακόμη και ως παρατηρητή, στο Διοικητικό Συμβούλιο. Μπορώ να σας διαβεβαιώσω ότι πρόθεση της Επιτροπής είναι να κοινοποιεί στο Ευρωπαϊκό Κοινοβούλιο κάθε αναγκαίο στοιχείο, περιλαμβανομένων και στοιχείων, όπως ορισμένοι ανέφεραν, που αφορούν την προστασία των διπλωμάτων ευρεσιτεχνίας και των πλέον ευαίσθητων τεχνολογιών μας.
<P>
Ιδού γιατί ελπίζω ότι θα περιοριστούμε με σαφήνεια στις αμοιβαίες αρμοδιότητές μας και ότι το Κοινοβούλιο θα αναλάβει πλήρως τη δική του αρμοδιότητα άσκησης ελέγχου. Πιστεύω ότι, για τον λόγο αυτόν, είναι προτιμητέο να μην διατηρήσουμε τις τροπολογίες 13 και 25, των οποίων το πνεύμα κατανοώ πλήρως, αλλά δεν φαίνονται να συνάδουν με το πνεύμα των θεσμικών οργάνων μας.
<SPEAKER ID="141" LANGUAGE="" NAME="Πρόεδρος." AFFILIATION="Γραπτή δήλωση (άρθρο 142)">
<P>
Η ψηφοφορία θα διεξαχθεί αύριο, Τρίτη, στις 12.00.
<SPEAKER ID="142" LANGUAGE="FR" NAME="Patrick Louis (IND/DEM )," AFFILIATION="συντάκτης γνωμοδότησης της Επιτροπής Μεταφορών και Τουρισμού">
<P>
- για τεχνολογικούς λόγους: το σχέδιο είναι καινοτόμο και αποτελεί βελτίωση ως προς την εγγύηση υπηρεσιών που προσφέρει το αμερικανικής ιδιοκτησίας σύστημα GPS.
<P>
- για στρατηγικούς λόγους: το πρόγραμμα Galileo βελτιώνει την αυτονομία των αμυντικών συστημάτων.
<P>
Η αυτονομία των εθνών ενισχύεται. Η PRS (Υπηρεσία υπό Δημόσιο Έλεγχο) οδεύει προς αυτήν την κατεύθυνση και δίδει τη δυνατότητα σε κάθε έθνος να έχει πρόσβαση σε μια τεχνολογία την οποία δεν θα μπορούσε να αναπτύξει μόνο με δικά του μέσα.
<SPEAKER ID="143" LANGUAGE="" NAME="" AFFILIATION="(Η συνεδρίαση λήγει στις 22.10)">

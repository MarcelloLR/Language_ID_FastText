<CHAPTER ID="013-02">
2. Λαϊκή Δημοκρατία του Κονγκό: μάχες στις ανατολικές συνοριακές περιοχές
<SPEAKER ID="203" NAME="Πρόεδρος">
Το επόμενο θέμα είναι η συζήτηση σχετικά με έξι προτάσεις ψηφίσματος για τη Λαϊκή Δημοκρατία του Κονγκό: μάχες στις ανατολικές συνοριακές περιοχές.
<SPEAKER ID="204" NAME="Renate Weber">
συντάκτρια. - Κύριε Πρόεδρε, οι συγκρούσεις στη Λαϊκή Δημοκρατία του Κονγκό (ΛΔΚ) τραυματίζουν βαθιά την κοινωνία της χώρας.
<P>
Μεταξύ άλλων φρικαλεοτήτων, ο βιασμός χρησιμοποιείται εδώ και πολλά χρόνια ως όπλο του πολέμου και δεκάδες χιλιάδες γυναίκες και κορίτσια υποφέρουν. " συμπόνια μας δεν αρκεί. Αναμφίβολα, διαπράττεται μια διαρκής γενοκτονία κατά των γυναικών στο Κονγκό, και δεν μπορούμε πλέον να αγνοούμε τη φοβερή αυτή κατάσταση. Δεν υπάρχουν λόγια για να περιγραφεί η φρίκη που πρέπει να υπομείνουν οι γυναίκες αυτές. Αναμφίβολα, οι μάχες των ανταρτών στις ανατολικές επαρχίες θα φέρουν ολοένα και περισσότερη βία, συμπεριλαμβανομένης σεξουαλικής βίας.
<P>
Πόσες γυναίκες και κορίτσια πρέπει να πεθάνουν, να υποστούν ομαδικό βιασμό, να σφαχτούν, να σκλαβωθούν, να μολυνθούν από τον ιό HIV, να απορριφθούν από τις κοινότητές τους, ώστε να αποφασίσουμε σε διεθνές επίπεδο να ασχοληθούμε σοβαρά και με μακροπρόθεσμους στόχους με το θέμα αυτό; Δεν πρέπει να υπάρχει καμία ανοχή για τη σεξουαλική βία κατά κοριτσιών και γυναικών. " ατιμωρησία των δραστών πρέπει να λάβει τέλος και το κράτος δικαίου πρέπει να αποκατασταθεί στις ανατολικές επαρχίες της ΛΔΚ.
<P>
Πρέπει να αναγνωρίσουμε όλοι ότι η κατάσταση αυτή απαιτεί μια πολύπτυχη προσέγγιση. Πρέπει να επιτευχθεί ειρήνη, πρέπει να εγκαθιδρυθεί κράτος δικαίου και η κοινωνία πρέπει να διασωθεί από την παγίδα της φτώχειας στις ανατολικές επαρχίες της Λαϊκής Δημοκρατίας του Κονγκό. Αυτό σημαίνει ότι και η εκμετάλλευση των φυσικών πόρων του Κονγκό πρέπει να τηρεί το κράτος δικαίου.
<SPEAKER ID="205" NAME="Giovanna Corda">
συντάκτρια. - (FR) Κύριε Πρόεδρε, κυρίες και κύριοι, καταρχάς σας παρακαλώ να δεχθείτε τη συγγνώμη του συναδέλφου του, του κ. Hutchinson, ο οποίος δεν μπορούσε να είναι μαζί μας σήμερα.
<P>
5 400 000 άνθρωποι - αυτός είναι ο αριθμός των θυμάτων των συγκρούσεων στη Λαϊκή Δημοκρατία του Κονγκό από το 1998. Κάθε μέρα, πεθαίνουν 1 500 άνθρωποι. Οι άνθρωποι αυτοί είναι γυναίκες που δεν επιβιώνουν των ακρωτηριασμών που υφίστανται· είναι αντάρτες ή στρατιώτες του τακτικού στρατού του Κονγκό· είναι επίσης παιδιά-στρατιώτες, τα οποία άρπαξαν από τους γονείς τους· είναι μικρά κορίτσια των οποίων η σύντομη ζωή είναι ένας εφιάλτης.
<P>
" βία των λέξεων που χρησιμοποιώ είναι ασήμαντη σε σύγκριση με τη βία που λαμβάνει χώρα στη Λαϊκή Δημοκρατία του Κονγκό εδώ και υπερβολικά πολύ καιρό, βία η οποία εντάθηκε και εξαπλώθηκε τις τελευταίες εβδομάδες, και όλα αυτά εν μέσω της πλήρους αδιαφορίας της διεθνούς κοινότητας. Ωστόσο, οι πληροφορίες που έχουμε συλλέξει είναι ενοχοποιητικές: ενοχοποιητικές για τους στρατιώτες, στις διάφορες ομάδες ανταρτών που δρουν επί τόπου· ενοχοποιητικές επίσης για τις κυβερνητικές δυνάμεις, οι οποίες, αντί να προστατεύουν τον πληθυσμό, αποτελούν απειλή για αυτόν· ενοχοποιητικές ακόμη και τον Ο"Ε, ο οποίος αδυνατεί να διασφαλίσει την προστασία των αμάχων.
<P>
Επομένως, σκοπός του ψηφίσματος που συζητούμε είναι να προειδοποιήσει τη διεθνή κοινή γνώμη σχετικά με τα τεκταινόμενα και να προτείνει μια σειρά πολύ πρακτικών αιτημάτων για τη διασφάλιση ταχείας και διαρκούς επίλυσης της παρούσας σύγκρουσης.
<P>
Μεταξύ των εν λόγω αιτημάτων, η Σοσιαλιστική Ομάδα στο Ευρωπαϊκό Κοινοβούλιο αποδίδει ιδιαίτερη έμφαση σε αρκετά σημεία: πρώτον, την ενίσχυση της αποστολής του Ο"Ε με ευρωπαϊκό προσωπικό το οποίο θα είναι σε θέση να επικοινωνήσει με τον πληθυσμό· και, δεύτερον, ζητούμε από τις ανώτερες πολιτικές και στρατιωτικές αρχές του Κονγκό να καταβάλουν κάθε δυνατή προσπάθεια ώστε να διασφαλίσουν ότι οι στρατιώτες του στρατού του Κονγκό θα θέσουν τέλος μια για πάντα στις φρικαλεότητες που διαπράττουν.
<SPEAKER ID="206" NAME="Raül Romeva i Rueda">
συντάκτης. - (ES) Κύριε Πρόεδρε, θα ήθελα να τονίσω ορισμένες από τις πτυχές που ήδη αναφέρθηκαν σε σχέση με την κατάσταση στη Λαϊκή Δημοκρατία του Κονγκό.
<P>
" πρώτη είναι προφανής. " σύγκρουση για την οποία γίνεται λόγος έχει πολλά αίτια. Μιλάμε για ένα πρόβλημα το οποίο αφορά την πρόσβαση σε πόρους. Μιλάμε επίσης για την ατιμωρησία με την οποία οι πόροι αυτοί γίνονται αντικείμενο εκμετάλλευσης, την ατιμωρησία με την οποία ορισμένοι άνθρωποι λυμαίνονται την περιοχή διαπράττοντας φρικαλεότητες χωρίς να διώκονται είτε από τις τοπικές αρχές είτε από τις διεθνείς δυνάμεις, και, τρίτον, την ατιμωρησία που έχει ως αποτέλεσμα τη συνεχή παρουσία διεθνών όπλων που φθάνουν συνεχώς στην περιοχή.
<P>
Πιστεύω ότι τα τρία αυτά στοιχεία, και ο μεταξύ τους σύνδεσμος, είναι θεμελιώδους σημασίας επειδή, κατά πρώτον, αναδεικνύουν την αναγκαιότητας μιας σε βάθος επανεξέτασης της παρουσίας των "νωμένων Εθνών στην περιοχή.
<P>
Δεύτερον, πρέπει να εξετάσουμε πολύ προσεκτικά το πρόβλημα της βίας που διαπράττεται κατά των γυναικών, και ειδικότερα της σεξουαλικής βίας. Είναι ένα πρόβλημα που έχει ήδη συζητηθεί στο παρόν Σώμα. Πρέπει να αξιοποιήσουμε την ευκαιρία αυτή για να επιμείνουμε και πάλι ώστε τόσο ο Οργανισμός "νωμένων Εθνών όσο και η Ευρωπαϊκή Ένωση να απαιτήσουν να θεωρηθούν εγκλήματα πολέμου ο βιασμός, και ιδίως η προσφυγή στον βασανισμό και στην κακοποίηση γυναικών, ως σεξουαλικό όπλο. Απευθύνουμε την έκκληση αυτή σε όλα τα κατάλληλα φόρα εδώ και πολύ καιρό.
<P>
Υπάρχει επίσης μια τρίτη πτυχή, η οποία πιστεύω ότι πρέπει να αναδειχθεί: το πρόβλημα αυτό απορρέει στο σύνολό του από μία από τις σημαντικότερες πηγές πλούτου στον κόσμο, και συγκεκριμένα τα διαμάντια. " συνεπής και ακριβής εφαρμογή των μηχανισμών παρακολούθησης, όπως η διαδικασία Kimberley, είναι απολύτως θεμελιώδους σημασίας όσον αφορά το βασικό αυτό πρόβλημα.
<P>
Επιτρέψτε μου να σας υπενθυμίσω ότι την επόμενη εβδομάδα θα ξεκινήσει στον Οργανισμό "νωμένων Εθνών συζήτηση σχετικά με την έγκριση διεθνούς συνθήκης για τις εξαγωγές όπλων. Πιστεύω ότι πρόκειται για μια χρυσή ευκαιρία για να τονίσουμε ότι μια τέτοια συνθήκη είναι απολύτως ζωτικής σημασίας σε περιπτώσεις όπως αυτή της Λαϊκής Δημοκρατίας του Κονγκό.
<SPEAKER ID="207" NAME="Erik Meijer">
συντάκτης. - (NL) Κύριε Πρόεδρε, καθίσταται ολοένα και πιο σημαντικό για τους κατοίκους του Κονγκό να βρουν έναν τρόπο να επιβιώσουν, ακόμη και αν παραμένει αδύνατο να σχηματίσουν μια κεντρική κυβέρνηση. Είναι επείγον να προσπαθήσουμε να εμποδίσουμε όλες τις περιστάσεις που τους εκθέτουν στη βία και στην εκμετάλλευση, στον αναγκαστικό εκτοπισμό ή στον λιμό.
<P>
Γιατί το Κονγκό είναι η επιτομή όλων των δεινών της Αφρικής; Το Κονγκό ήταν αρχικά ένα αποικιακό σχέδιο εκμετάλλευσης μεταλλείων στο δύσκολα προσπελάσιμο εσωτερικό της Αφρικής. Δεν υπήρχε ένας λαός του Κονγκό με κοινά συμφέροντα και προοπτικές, παρά μόνον ένα πλήθος λαών σε απομονωμένες περιοχές.
<P>
Όταν το Κονγκό απέκτησε την ανεξαρτησία του πριν από 50 σχεδόν χρόνια, τα ονόματα των αντιμαχόμενων πολιτικών έγιναν γνωστά ανά τον κόσμο. Ο Tshombe και ο Kalonji, οι οποίοι είχαν στενές διασυνδέσεις με τα εξορυκτικά συμφέροντα, επεδίωκαν την απόσχιση της νοτιοανατολικής περιοχής τους, η οποία διαθέτει σημαντικούς φυσικούς πόρους, από την υπόλοιπη χώρα. Ο μόνος οραματιστής, ο οποίος θέλησε να δώσει σε ολόκληρη τη χώρα ένα σοβαρό μέλλον, ο Patrice Lumumba, δολοφονήθηκε σύντομα.
<P>
Στη συνέχεια, ο στρατιωτικός δικτάτορας Mobutu διηύθυνε για μεγάλο διάστημα τη χώρα σαν ιδιωτική επιχείρηση, η οποία εξαρτιόταν απολύτως από τις διαθέσεις του. " ελπίδα ότι ο θάνατος του Mobutu θα προοιωνιζόταν επιτέλους την αρχή της προόδου στο Κονγκό διαψεύσθηκε.
<P>
Ο δεύτερος πρόεδρος μετά τον Mobutu, ο κ. Kabila, δεν κατάφερε να εμπνεύσει ή να ελέγξει μεγάλες περιοχές της χώρας. Οι παρούσες εναλλακτικές δυνατότητες του Κονγκό καθορίζονται από τις αποτυχημένες εκλογές, τα αποτελέσματα των οποίων υπήρξαν αμφισβητούμενα από την πρώτη στιγμή και οπωσδήποτε δεν έτυχαν καθολικής αποδοχής, από τη μαζική μετανάστευση από τις ανατολικές γειτονικές χώρες, τους περιφερειακούς άρχοντες με συμφέροντα στα μεταλλεία και τους στρατούς των ανταρτών. Απομένει να δούμε κατά πόσον μπορεί ακόμη να επιτευχθεί μια ενιαία λύση για ένα αδιαίρετο Κονγκό.
<SPEAKER ID="208" NAME="Ewa Tomaszewska">
συντάκτρια. - (PL) Κύριε Πρόεδρε, μερικοί πολωνοί κληρικοί βρίσκονται επί του παρόντος στο Κονγκό, μαζί με κληρικούς από άλλες χώρες. Στις ιεραποστολές τους, προσπαθούν να προστατεύσουν τον άμαχο πληθυσμό, κυρίως γυναίκες και παιδιά, κατά της βίας. Οι πολωνικές ένοπλες δυνάμεις έλαβαν επίσης μέρος στις ειρηνευτικές αποστολές. Νιώθω, επομένως, ότι τα δραματικά γεγονότα στο Κονγκό με αφορούν προσωπικά.
<P>
Ιδιαίτερες ανησυχίες έχουν διατυπωθεί σχετικά με την κατάσταση στο Βόρειο Κίβου και σχετικά με την ειρηνευτική διαδικασία στην περιοχή Ιτούρι. Εδώ και πολλά χρόνια, φρικτές σφαγές, βιασμοί γυναικών και κοριτσιών, καθώς και στρατολόγηση παιδιών συμβαίνουν καθημερινά στη χώρα αυτή. Ζητούμε από τις κυβερνήσεις της Λαϊκής Δημοκρατίας του Κονγκό και της Ρουάντα να ξεκινήσουν έναν εποικοδομητικό διάλογο, ο οποίος θα επιτρέψει στον Κονγκό να βγει από αυτή την ανθρωπιστική καταστροφή.
<P>
Θα ήθελα να κάνω μια πολύ σημαντική επισήμανση. Ο πραγματικός λόγος για τον οποίο σταμάτησε η σύγκρουση αυτή είναι ότι εργαζόμενοι στη Νότιο Αφρική αρνήθηκαν να εκφορτώσουν κινεζικά όπλα. Ζητούμε από τις κυβερνήσεις στην περιοχή των Μεγάλων Λιμών να ξεκινήσουν διάλογο για να σταματήσει η βία στο Κονγκό. Απευθύνω έκκληση στην Ευρωπαϊκή Επιτροπή να επιταχύνει την παροχή ιατρικής βοήθειας στον άμαχο πληθυσμό στο Κονγκό. Ειδικότερα, απαιτείται βοήθεια για τις γυναίκες και τα παιδιά που έχουν μολυνθεί συνεπεία βιασμών.
<SPEAKER ID="209" NAME="Bernd Posselt">
εξ ονόματος του συντάκτη. - (DE) Κύριε Πρόεδρε, η Λαϊκή Δημοκρατία του Κονγκό (ΛΔΚ) βρίσκεται σήμερα στην ίδια κατάσταση με εκείνη στην οποία βρισκόταν η Ευρώπη μετά τον Τριαντακονταετή Πόλεμο, όταν το κράτος δικαίου κατέρρευσε. Ωστόσο, το Κονγκό υποφέρει σε πολύ μεγαλύτερο βαθμό. Ομάδες ένστολων ανδρών λυμαίνονται τη χώρα, ορισμένες εκ των οποίων αυτοαποκαλούνται "επίσημος στρατός" και άλλες "ιδιωτικός στρατός". Στην πραγματικότητα, είναι όλες ομάδες εγκληματιών, οι οποίες λεηλατούν τη χώρα και δολοφονούν, βιάζουν και ληστεύουν τον άμαχο πληθυσμό. " ειρήνη δεν θα επανέλθει στο Κονγκό προτού αποκατασταθεί τουλάχιστον μια επίφαση κράτους δικαίου σε περιφερειακό και εθνικό επίπεδο.
<P>
Για τον λόγο αυτό, το καθήκον μας στην Ευρωπαϊκή Ένωση είναι, πρώτον, να παράσχουμε ανθρωπιστική βοήθεια, και, δεύτερον, να εξασφαλίσουμε ότι η χώρα διαθέτει ένα ελάχιστο επίπεδο εθνικής ασφάλειας. Απέχουμε πολύ από κάτι τέτοιο και η επέμβαση που πραγματοποιήθηκε στο Κονγκό -και πρέπει να κάνουμε την αυτοκριτική μας στο σημείο αυτό- δεν ήταν προφανώς τόσο επιτυχημένη όσο θα θέλαμε να ήταν.
<P>
Για τον λόγο αυτό, είναι σημαντικό να αρχίσουμε να σχεδιάζουμε αμέσως με ποιον τρόπο θα επαναφέρουμε τη σταθερότητα στη χώρα αυτή στην καρδιά της Αφρικής με όλα τα ειρηνικά, και εν ανάγκη τα στρατιωτικά, μέσα που διαθέτουμε ή ακόμη και χρησιμοποιώντας ειρηνευτικές δυνάμεις. Δεν έχουμε φτάσει ακόμη στο σημείο αυτό, αλλά πρέπει να το συζητήσουμε. Όταν βλέπει κανείς το Κονγκό, και είχα αρκετές ευκαιρίες να πετάξω πάνω από τη χώρα, αντιλαμβάνεται ότι το Κονγκό αγγίζει όλους τους τομείς της Αφρικής κατά τρόπο που δεν συμβαίνει σε καμία άλλη αφρικανική χώρα.
<P>
Δεν μπορούμε να έχουμε σταθερότητα στην αφρικανική ήπειρο χωρίς σταθερότητα στο Κονγκό και, επομένως, έχουμε πολύ ισχυρές υποχρεώσεις στον τομέα αυτό.
<SPEAKER ID="210" NAME="Tunne Kelam">
εξ ονόματος της Ομάδας PPE-DE. - Κύριε Πρόεδρε, είναι αλήθεια ότι μας προβληματίζει ιδιαίτερα η αναζωπύρωση της βίας στις ανατολικές επαρχίες του Κονγκό. Επομένως, ζητούμε από όλους τους εμπλεκομένους να επιστρέψουν αμέσως στην ειρηνευτική διαδικασία στην οποία δεσμεύθηκαν τον Ιανουάριο.
<P>
Θα ήθελα να επισημάνω τρία στοιχεία. Πρώτον, η κυβέρνηση του Κονγκό πρέπει να αναλάβει ειδικά την ευθύνη να θέσει τέλος στη διαδεδομένη σεξουαλική βία κατά γυναικών και κοριτσιών, η οποία χρησιμοποιείται ως όπλο στον εσωτερικό αυτό πόλεμο. Δεύτερον, πρέπει να ασκηθούν διεθνείς πιέσεις στις κυβερνήσεις τόσο της ΛΔΚ όσο και της Ρουάντα ώστε να ξεκινήσουν και πάλι έναν εποικοδομητικό διάλογο. Τρίτον, ζητούμε από όλες τις κυβερνήσεις της ΕΕ να παράσχουν αμέσως ειδική βοήθεια στον πληθυσμό του ανατολικού Κονγκό.
<SPEAKER ID="211" NAME="Katrin Saks">
εξ ονόματος της Ομάδας PSE. - (ET) Κυρίες και κύριοι, συζητούμε σήμερα σχετικά με μια εξαιρετικά πολύπλοκη περιοχή, και μου φαίνεται ότι η συζήτηση γίνεται κυρίως για να τονίσουμε πόσο άσχημη είναι η κατάσταση και όχι επειδή έχουμε κάποια σαφή ιδέα σχετικά με το πώς θα αντιμετωπίσουμε την κατάσταση. Θα ήθελα, ωστόσο, να κάνω κάποια σχόλια, παρότι θα επαναλάβω αυτά που είπαν προηγούμενοι ομιλητές, συμπεριλαμβανομένου του κ. Kelam.
<P>
Το σημαντικότερο είναι να υποστηριχθεί η κυβέρνηση της Λαϊκής Δημοκρατίας του Κονγκό, προκειμένου να βρεθεί μια λύση στην παρούσα κρίση. " βία παράγει μόνον πρόσθετη βία, και δεν θα ήθελα να πω ότι οι ζωές των ανδρών είναι κατά κάποιο τρόπο λιγότερο σημαντικές ή ότι η βία κατά των ανδρών επιτρέπεται, αλλά η κατάσταση των γυναικών και των παιδιών στο Κονγκό είναι πραγματικά τρομακτική και πρέπει να δοθεί ειδική προσοχή σε αυτούς. Απευθύνω έκκληση στη διεθνή κοινότητα, στο Συμβούλιο Ασφαλείας των "νωμένων Εθνών για βελτίωση της βοήθειας, στο Συμβούλιο και στην Επιτροπή για την παροχή ιατρικής βοήθειας -πρωτίστως στην ομάδα που διατρέχει τον μεγαλύτερο κίνδυνο- ενώ και η παροχή ειδικής βοήθειας από τα κράτη μέλη είναι οπωσδήποτε σημαντική.
<SPEAKER ID="212" NAME="Μάριος Ματσάκης">
εξ ονόματος της Ομάδας ALDE. - Κύριε Πρόεδρε, η ανατολική περιοχή της Λαϊκής Δημοκρατίας του Κονγκό υπήρξε τα τελευταία χρόνια πεδίο σφαγών καθώς και διάφορων εξαιρετικά βάναυσων και σαδιστικών εγκλημάτων κατά ανθρώπινων όντων, κυρίως αθώων αμάχων, συμπεριλαμβανομένων πολλών γυναικών και παιδιών.
<P>
" Αφρικανική Ένωση, η ΕΕ και ο Ο"Ε αποδείχθηκαν επονείδιστα ανίκανοι να καταβάλουν αποφασιστική προσπάθεια για την εγκαθίδρυση της ειρήνης στη συγκεκριμένη περιοχή. Αυτό οφείλεται κυρίως στη μη διάθεση των αναγκαίων πόρων, ώστε να είναι αποτελεσματική η προστασία του τοπικού πληθυσμού και να του παρασχεθεί η ειδική βοήθεια που τόσο χρειάζεται, και να παρασχεθεί πραγματική βοήθεια για την εξεύρεση μιας ενδεχόμενης πολιτικής λύσης στις συγκρούσεις που μαίνονται. Ας ελπίσουμε ότι το παρόν ψήφισμα θα συμβάλει στην ενίσχυση της ειρηνευτικής βοήθειας προς το Κονγκό και ίσως, πράγμα όχι λιγότερο σημαντικό, θα αποτρέψει εκείνες τις κακόβουλες κυβερνήσεις ανά τον κόσμο που εξακολουθούν να παρέχουν όπλα στις εμπόλεμες παρατάξεις στο Κονγκό από το να συνεχίσουν να πράττουν κάτι τέτοιο.
<SPEAKER ID="213" NAME="Zdzisław Zbigniew Podkański">
εξ ονόματος της Ομάδας UEN. - (PL) Κύριε Πρόεδρε, η συμφωνία ειρήνης που επιτεύχθηκε στη Γκόμα στις 28 Ιανουαρίου 2008 δεν επέλυσε τα προβλήματα ούτε έφερε την ειρήνη στις ανατολικές επαρχίες της Λαϊκής Δημοκρατίας του Κονγκό. Ο βιασμός γυναικών, ακόμη και μικρών κοριτσιών, συνεχίσθηκε, όπως και οι λεηλασίες και η εξαναγκαστική στρατολόγηση αμάχων και παιδιών στις ένοπλες δυνάμεις. Όλες οι αντιμαχόμενες πλευρές διέπραξαν φρικαλεότητες. Μπορώ να αναφέρω τις ομάδες των ανταρτών, τους πολεμιστές των Δημοκρατικών Δυνάμεων για την απελευθέρωση της Ρουάντα και τον στρατό του Κονγκό. Οι συγκρούσεις ξανάρχισαν, αποδεικνύοντας ότι ο πόλεμος που άρχισε πριν από περισσότερα από τέσσερα χρόνια συνεχίζεται και εντείνεται. Ανησυχητικές πληροφορίες προήλθαν πρόσφατα από το Βόρειο Κίβου, σχετικά με εκατοντάδες πτώματα τα οποία ρίχτηκαν σε ποτάμια και περίπου εκατό χιλιάδες εκτοπισμένους.
<P>
Ο πόλεμος δεν προκαλεί μόνον θύματα, συνεπάγεται επίσης καταστροφή, εντονότερη πείνα και ευρεία πτώση του ηθικού. Οι αρχές και ο στρατός του Κονγκό δεν θα μπορέσουν να επιλύσουν τα προβλήματα της περιοχής μόνοι τους. Απαιτείται διεθνής βοήθεια, συμπεριλαμβανομένης βοήθειας από την Ευρωπαϊκή Ένωση. Απαιτείται επίσης επειγόντως υλική βοήθεια με τη μορφή τροφίμων και ιατρικής βοήθειας. " Ομάδα Ένωση για την Ευρώπη των Εθνών υποστηρίζει πλήρως το παρόν ψήφισμα που υποβλήθηκε στο Σώμα. " ευημερία κάθε ατόμου και το δικαίωμά του στη ζωή και στην ειρήνη πρέπει να θριαμβεύσουν.
<SPEAKER ID="214" NAME="Gerard Batten" AFFILIATION="IND/DEM">
Κύριε Πρόεδρε, οι φρικαλεότητες που υφίσταται το Κονγκό είναι αδιανόητες για όσους εξ ημών ζούμε σε ειρηνικές πολιτισμένες κοινωνίες. Πώς μπορούμε να προσφέρουμε πρακτική βοήθεια σε λαούς όπως οι Κονγκολέζοι; " άμεση στρατιωτική επέμβαση και η ανθρωπιστική βοήθεια πρέπει να είναι αποκλειστικά αποτέλεσμα διεθνούς προσπάθειας υπό την αιγίδα του Οργανισμού "νωμένων Εθνών, αλλά έχουμε δει κατ' επανάληψη τους ηγέτες αυτού του είδους αποτυχημένων κρατών να λεηλατούν τις χώρες τους και να απολαμβάνουν τα πλούτη τους στον δυτικό κόσμο. Οι σταθερές και ειρηνικές χώρες στον κόσμο πρέπει να ενωθούν για να διασφαλίσουν ότι δεν είναι δυνατόν να λεηλατούνται τεράστια πλούτη και στη συνέχεια να κατατίθενται σε τράπεζες της Δύσης ατιμώρητα.
<P>
Πρέπει να επιτευχθούν διεθνείς συμφωνίες ώστε να διασφαλισθεί ότι οι ηγέτες τέτοιων κρατών δεν θα μπορούν να ζήσουν από τα άνομα κέρδη τους. Αυτό θα είναι τουλάχιστον ένα μικρό στοιχείο μιας συνολικής λύσης ώστε να βοηθήσουμε στην ανάπτυξη σταθερότητας σε χώρες όπως το Κονγκό.
<SPEAKER ID="215" NAME="Kathy Sinnott" AFFILIATION="IND/DEM">
Κύριε Πρόεδρε, η επανάληψη των μαχών στις ανατολικές περιοχές του Κονγκό αποτελεί χλεύη για τα ανθρώπινα δικαιώματα και υπονομεύει τη δημοκρατία. Παρά την υπογραφή της συμφωνίας ειρήνης στη Γκόμα φέτος τον Ιανουάριο, οι παραβιάσεις των πλέον θεμελιωδών ανθρώπινων δικαιωμάτων συνεχίσθηκαν: βιασμοί γυναικών κάθε ηλικίας, σφαγές και στρατολόγηση παιδιών. Δεν μπορούμε να αγνοήσουμε μια τόσο ευαίσθητη κατάσταση. Πρέπει να χρησιμοποιήσουμε τη θέση μας, ως μίας από τις ισχυρότερες φωνές στη διεθνή κοινότητα, για να ζητήσουμε ειρήνη, συνεργασία και σταθερότητα στην περιοχή.
<P>
Μπορούμε επίσης να χρησιμοποιήσουμε τη φωνή αυτή για να καταδικάσουμε τις πρόσφατες δηλώσεις του Laurent Nkunda, ο οποίος ζήτησε την ανατροπή της εκλεγμένης και νόμιμης κυβέρνησης του Κονγκό. Ο στρατός του Κονγκό δεν διαθέτει από μόνος του τους ανθρώπινους, τους τεχνικούς ή τους οικονομικούς πόρους για να εκτελέσει τα καθήκοντά του στο ανατολικό Κονγκό. Όμως μια παγκόσμια δήλωση, όπως η υπογραφή του νόμου για τη λογοδοσία για τη στρατολόγηση παιδιών-στρατιωτών αυτόν τον μήνα στις "ΠΑ, υπενθυμίζει σε όλους μας ότι μπορεί να προσφερθεί βοήθεια σε τέτοιες χώρες και αρχές με την προσαγωγή των παραβατών των ανθρώπινων δικαιωμάτων ενώπιον της δικαιοσύνης.
<SPEAKER ID="216" NAME="Andris Piebalgs">
Μέλος της Επιτροπής. - Κύριε Πρόεδρε, η Επιτροπή συμμερίζεται τις ανησυχίες σχετικά με την υποβάθμιση της κατάστασης στην ανατολική Λαϊκή Δημοκρατία του Κονγκό, η οποία προκαλεί πρόσθετα προβλήματα σε έναν ήδη σοβαρά πληγέντα πληθυσμό. Ανησυχεί επίσης ιδιαίτερα για τις διαδεδομένες παραβιάσεις των ανθρώπινων δικαιωμάτων στην περιοχή, συμπεριλαμβανομένης της βίας κατά των γυναικών και της συνεχούς στρατολόγησης παιδιών-στρατιωτών στις συγκρούσεις.
<P>
" Επιτροπή επαναδιατυπώνει την πεποίθησή της ότι η παρούσα κρίση στην οποία εμπλέκονται η Κινσάσα και ομάδες ανταρτών στο Κονγκό δεν έχει στρατιωτική λύση. Επομένως, ενθαρρύνουμε όλους τους εμπλεκομένους στις συγκρούσεις να επαναλάβουν γρήγορα τον διάλογο και να προωθήσουν γενναίους πολιτικούς συμβιβασμούς, λαμβάνοντας υπόψη τις δεσμεύσεις που συμφωνήθηκαν τον Ιανουάριο του 2008, τις λεγόμενες πράξεις δέσμευσης της Γκόμα.
<P>
Στο πλαίσιο αυτό, είναι εξαιρετικά σημαντικό να αποκατασταθούν αποδεκτά επίπεδα εμπιστοσύνης μεταξύ όλων των άμεσα εμπλεκόμενων ενδιαφερομένων στο Κονγκό. Ως προκαταρκτικό βήμα, όλοι ανεξαιρέτως οι εμπλεκόμενοι πρέπει να συμμορφωθούν χωρίς καθυστέρηση με μια ουσιαστική κατάπαυση του πυρός με σκοπό την εφαρμογή του σχεδίου στρατιωτικής αποχώρησης που εκπόνησε ο Οργανισμός "νωμένων Εθνών.
<P>
Επιπλέον, πρέπει να έχουμε επίσης κατά νου ότι τα βαθύτερα αίτια της σύγκρουσης περιλαμβάνουν επίσης τα δραματικά προβλήματα που δημιουργούν οι αλλοδαπές ένοπλες δυνάμεις στην επικράτεια της Λαϊκής Δημοκρατίας του Κονγκό, και ειδικότερα οι Δημοκρατικές Δυνάμεις για την απελευθέρωση της Ρουάντα, ένα ζήτημα στο οποίο οι περισσότερες από τις δεσμεύσεις που ανέλαβε η ΛΔΚ στο ανακοινωθέν του Ναϊρόμπι δεν έχουν ακόμη τεθεί σε εφαρμογή.
<P>
Λαμβάνοντας υπόψη τις πολλαπλές προκλήσεις που έχει ακόμη να αντιμετωπίσει η Λαϊκή Δημοκρατία του Κονγκό, η Επιτροπή υποστηρίζει σθεναρά την ανανέωση της εντολής της ειρηνευτικής αποστολής του Ο"Ε και, όπου είναι δυνατόν, την ενίσχυσή της, ώστε να διασφαλισθεί αποτελεσματική προστασία του πληθυσμού και στήριξη στον στρατό του Κονγκό για την αντιμετώπιση των ξένων ένοπλων ομάδων.
<P>
Επιπλέον των συνεχών προσπαθειών της ομάδας διαμεσολάβησης της ΕΕ, είναι σημαντικό να διασφαλισθεί η ευρύτερη συμμετοχή της αφρικανικής διπλωματίας (συμπεριλαμβανομένης της Αφρικανικής Ένωσης) για την επίλυση των συγκρούσεων στην ανατολική ΛΔΚ, ιδίως σε περιοχές όπου μια βιώσιμη λύση θα μπορούσε να διευκολυνθεί σε μεγάλο βαθμό από τη στενή συνεργασία μεταξύ γειτονικών χωρών, και ειδικότερα της Λαϊκής Δημοκρατίας του Κονγκό και της Ρουάντα.
<P>
Όσον αφορά τη στήριξή μας στον πληθυσμό στις περιοχές που πλήττονται από τις συγκρούσεις, η Επιτροπή θα συνεχίσει να παρέχει στήριξη μέσω της ανθρωπιστικής και της αναπτυξιακής συνεργασίας.
<P>
Ειδικότερα, όσον αφορά τις υπηρεσίες σε θέματα υγείας (ένα ζήτημα που θίγεται σε όλα τα ψηφίσματα), είναι σημαντικό να τονισθεί ότι η Επιτροπή δραστηριοποιείται από το 1994 στον τομέα της υγείας στη Λαϊκή Δημοκρατία του Κονγκό. Ο εν λόγω τομέας είναι σήμερα ένας από τους τομείς στους οποίους επικεντρώνεται η συνεργασία μας.
<P>
Επιπλέον της ανθρωπιστικής βοήθειας, παρέχουμε επί του παρόντος στρατηγική και οικονομική στήριξη στις αρχές του Κονγκό για τη βελτίωση της ποιότητας των ιατρικών υπηρεσιών και των προσόντων του ιατρικού προσωπικού.
<SPEAKER ID="217" NAME="Πρόεδρος">
" συζήτηση έληξε.
<P>
" ψηφοφορία θα διεξαχθεί μετά το τέλος των συζητήσεων.

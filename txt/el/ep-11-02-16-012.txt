<CHAPTER ID="012">
Η κατάσταση στην Αίγυπτο (συζήτηση)
<SPEAKER ID="460" NAME="Πρόεδρος">
" ημερήσια διάταξη προβλέπει τη δήλωση της Ύπατης Εκπροσώπου της Ένωσης για Θέματα Εξωτερικής Πολιτικής και Πολιτικής Ασφάλειας και Αντιπροέδρου της Επιτροπής σχετικά με την κατάσταση στην Αίγυπτο.
<P>
Ο Επίτροπος κ. Füle θα προβεί στη δήλωση εξ ονόματος της Ύπατης Εκπροσώπου της Ένωσης για Θέματα Εξωτερικής Πολιτικής και Πολιτικής Ασφάλειας και Αντιπροέδρου της Επιτροπής.
<SPEAKER ID="461" NAME="Štefan Füle" LANGUAGE="EN">
Κυρία Πρόεδρε, είναι χαρά μου που βρίσκομαι σήμερα εδώ μαζί σας. Όπως ασφαλώς θα γνωρίζετε, η Ύπατη Εκπρόσωπος και Αντιπρόεδρος της Επιτροπής επισκέπτεται αυτήν τη στιγμή τη νότια Μεσόγειο, και μου ζήτησε να σας ενημερώσω, εξ ονόματός της, για τα γεγονότα στην Αίγυπτο.
<P>
" πολιτική πραγματικότητα στην Αίγυπτο άλλαξε θεαματικά την προηγούμενη Παρασκευή, όταν ο πρόεδρος Mubarak παραιτήθηκε μετά από 30 συναπτά έτη. " αποχώρησή του άνοιξε τον δρόμο προς έναν ενδεχόμενο μετασχηματισμό της Αιγύπτου. Επιτρέψτε μου να το επαναλάβω αυτό ενώπιον του παρόντος Σώματος: η Ευρωπαϊκή Ένωση επικροτεί το σθένος του αιγυπτιακού λαού, ο οποίος έδωσε τον αγώνα του για τη δημοκρατική αλλαγή με ειρηνικό και αξιοπρεπή τρόπο.
<P>
Το ανώτατο στρατιωτικό συμβούλιο της χώρας επωμίζεται πλέον τη μείζονα ευθύνη να οδηγήσει την Αίγυπτο προς το δημοκρατικό μέλλον για το οποίο αγωνίζεται ο λαός της. Έχουμε λάβει σοβαρά υπόψη τις δεσμεύσεις για την αναθεώρηση του συντάγματος, τη διεξαγωγή βουλευτικών και προεδρικών εκλογών, την τήρηση των διεθνών Συνθηκών και υποχρεώσεων, καθώς και για τον περιορισμό του στρατιωτικού καθεστώτος στους έξι μήνες.
<P>
Υπάρχουν ήδη εκθέσεις για τα πρώτα μέτρα που έχουν ληφθεί. " πρόταση για τη συνταγματική τροποποίηση θα πρέπει να κατατεθεί εντός προθεσμίας δέκα ημερών και να υποβληθεί στην ψήφο του λαού εντός δίμηνης προθεσμίας. Θα παρακολουθούμε στενά τα μέτρα που λαμβάνονται, και ευελπιστούμε να χαράξουν τον δρόμο προς τη διεξαγωγή δημοκρατικών, ελεύθερων και δίκαιων εκλογών προς το τέλος του τρέχοντος έτους.
<P>
" Ευρωπαϊκή Ένωση αντέδρασε στα γεγονότα στην Αίγυπτο τη στιγμή που κλιμακώθηκαν οι δημόσιες διαμαρτυρίες. Ζητήσαμε επανειλημμένως από τις αιγυπτιακές αρχές να διασφαλίσουν την άμεση μετάβαση και να ανταποκριθούν στις δημοκρατικές φιλοδοξίες του λαού. " Ύπατη Εκπρόσωπος επικοινώνησε απευθείας με τον αιγύπτιο αντιπρόεδρο Omar Suleiman όταν ανέκυψαν ανησυχίες περί κλιμακούμενης βίας και παραβιάσεων των ανθρωπίνων δικαιωμάτων.
<P>
" Ευρωπαϊκή Ένωση εξέφρασε άμεσα την ετοιμότητά της να παράσχει πλήρη στήριξη στη μεταβατική διαδικασία της Αιγύπτου προς τη δημοκρατία. Το Ευρωπαϊκό Συμβούλιο ζήτησε από την Ύπατη Εκπρόσωπο να καταρτίσει δέσμη μέτρων για τη στήριξη της διαδικασίας μετασχηματισμού στην Αίγυπτο και την Τυνησία. Της ζητήθηκε επίσης να προβεί, από κοινού με την Επιτροπή, στην κατάλληλη προσαρμογή των μέσων της Ευρωπαϊκής Ένωσης, με στόχο την προώθηση της μετάβασης και της οικονομικής και κοινωνικής ανάπτυξης της χώρας.
<P>
Έχουμε αρχίσει να εργαζόμαστε για τον καλύτερο δυνατό τρόπο στήριξης της Αιγύπτου, και στοχεύουμε στο είδος της κοινής ανταπόκρισης της εξωτερικής πολιτικής το οποίο υπαγορεύει η Συνθήκη της Λισαβόνας. Στην προσπάθειά μας αυτή, ακούμε όλες τις απόψεις, συμπεριλαμβανομένων των απόψεων των βουλευτών του παρόντος Σώματος. " συμβολή σας ως δημοκρατικά εκλεγμένων αντιπροσώπων, αλλά και ως μελών της αρμόδιας επί του προϋπολογισμού αρχής, είναι καίριας σημασίας.
<P>
" Ύπατη Εκπρόσωπος και εγώ θα μιλήσουμε για αυτήν τη διαδικασία στο Συμβούλιο Εξωτερικών Υποθέσεων σε λίγες ημέρες. Θα ήθελα να προσθέσω εν προκειμένω ότι η Ύπατη Εκπρόσωπος κ. Ashton έχει συγκαλέσει ειδική συνεδρίαση του Συμβουλίου Εξωτερικών Υποθέσεων για την ερχόμενη Κυριακή.
<P>
Στην Αίγυπτο, όπως και στην Τυνησία, η Ευρωπαϊκή Ένωση τάσσεται αδιαφιλονίκητα υπέρ της διαδικασίας μετασχηματισμού που έχει ξεκινήσει. Υπάρχει, ωστόσο, μια σημαντική διαφορά. Στην περίπτωση της Τυνησίας, η πολιτική κατάσταση είναι κάπως πιο ξεκάθαρη. Κατορθώσαμε να ξεκινήσουμε διάλογο με τη μεταβατική κυβέρνηση σχετικά με τις ανάγκες της χώρας και την πιθανή ανταπόκριση της Ευρωπαϊκής Ένωσης.
<P>
" Ύπατη Εκπρόσωπος βρισκόταν σε στενή επικοινωνία καθ' όλη τη διάρκεια αυτής της περιόδου με ηγέτες από ολόκληρο τον κόσμο, προκειμένου να συζητήσει τις προκλήσεις που αντιμετωπίζει η περιοχή και να διασφαλίσει μια συντονισμένη και, κατ' επέκταση, ισχυρή διεθνή ανταπόκριση.
<P>
Αρχικά θα επιδιώξουμε να προσαρμόσουμε τα εν εξελίξει προγράμματά μας ώστε να στηρίξουμε τις φιλοδοξίες του αιγυπτιακού λαού για μεταρρυθμίσεις αμέσως μόλις ξεκαθαρίσει το τοπίο. " Ευρωπαϊκή Ένωση υλοποιεί ήδη ευρύ φάσμα προγραμμάτων στην Αίγυπτο, στα οποία διαθέτει ετησίως περί τα 150 εκατομμύρια ευρώ.
<P>
Εδώ και αρκετά χρόνια, χρηματοδοτούμε έργα για τις δημοκρατικές μεταρρυθμίσεις, τη χρηστή διακυβέρνηση και τον σεβασμό των ανθρωπίνων δικαιωμάτων. Προς τον σκοπό αυτόν, έχουν διατεθεί 40 εκατομμύρια ευρώ κατά την περίοδο 2007-2010, ενώ σχεδιάζεται να διατεθούν άλλα 50 εκατομμύρια ευρώ για την περίοδο 2011-2013. Έχουμε κινητοποιήσει επίσης κεφάλαια, ιδίως για την κοινωνία των πολιτών, μέσω του ευρωπαϊκού μέσου για τη δημοκρατία και τα δικαιώματα του ανθρώπου. " νέα κατάσταση στην Αίγυπτο θα πρέπει να δημιουργήσει το κατάλληλο περιβάλλον ώστε να αξιοποιηθούν πλήρως τα εν λόγω κεφάλαια και να προωθηθεί η εφαρμογή σαφώς πιο φιλόδοξων προγραμμάτων από ό,τι επιτρεπόταν κατά το παρελθόν.
<P>
Πέρα από τα υπάρχοντα προγράμματα και κεφάλαια, σκοπεύουμε να ακούσουμε τους Αιγυπτίους και να μάθουμε σε ποιους τομείς θεωρούν ότι χρειάζεται η χώρα τους τη μεγαλύτερη στήριξη. Τα αιτήματά τους για δημοκρατία, κοινωνικές και οικονομικές προοπτικές και ελεύθερες, δίκαιες και χωρίς αποκλεισμούς εκλογές, πρέπει να ικανοποιηθούν. " Ευρωπαϊκή Ένωση είναι διατεθειμένη να στηρίξει αυτήν τη μεταρρυθμιστική διαδικασία επί τη βάσει του σεβασμού των ανθρωπίνων δικαιωμάτων και των θεμελιωδών ελευθεριών.
<P>
Οι αιγυπτιακές αρχές μάς έχουν ήδη προσεγγίσει με τα αρχικά τους αιτήματα, συμπεριλαμβανομένης της αντιμετώπισης των υποψιών περί ιδιοποίησης δημοσίων πόρων. Συντονιζόμαστε εν προκειμένω με τα κράτη μέλη, και το Συμβούλιο Εξωτερικών Υποθέσεων αναμένεται να εξετάσει το θέμα. Εάν και όταν υπάρξουν νέα αιτήματα, θα καταβάλουμε κάθε δυνατή προσπάθεια να ανταποκριθούμε και να κινητοποιήσουμε την εμπειρογνωμοσύνη που διαθέτουμε σε θέματα εκδημοκρατισμού, εκλογών, ανθρωπίνων δικαιωμάτων, οικονομικών και κοινωνικών μεταρρυθμίσεων, καθώς και σε άλλα θέματα στα οποία οι Αιγύπτιοι ενδέχεται να χρειαστούν βοήθεια.
<P>
Ωστόσο, επιτρέψτε μου να είμαι σαφής. Δεν είναι καθήκον μας να υπαγορεύσουμε αποτελέσματα και να επιβάλλουμε λύσεις. Το μέλλον βρίσκεται αυστηρά στα χέρια του αιγυπτιακού λαού.
<P>
Ανέφερα στην αρχή ότι η Ύπατη Εκπρόσωπος και Αντιπρόεδρος της Επιτροπής ταξιδεύει στην περιοχή αυτήν τη στιγμή που μιλούμε. Ήταν πρόθυμη να επισκεφθεί την Αίγυπτο στο πλαίσιο του ταξιδιού της και εξέφρασε αυτήν της την επιθυμία στους αιγύπτιους ομολόγους της. Έχει ήδη προσκληθεί από τις αιγυπτιακές αρχές στο Κάιρο, όπου και θα μεταβεί τη Δευτέρα το βράδυ, μετά το Συμβούλιο Εξωτερικών Υποθέσεων. " επίσκεψη αυτή θα της παράσχει τη δυνατότητα να ακούσει τους Αιγυπτίους και να αξιολογήσει τις πρωταρχικές ανάγκες της χώρας στην πορεία της προς τη δημοκρατία.
<SPEAKER ID="462" NAME="José Ignacio Salafranca Sánchez-Neyra" LANGUAGE="ES">
Κυρία Πρόεδρε, κύριε Επίτροπε, κυρίες και κύριοι, ο κ. Mubarak έχει εξαφανιστεί από το προσκήνιο και φαίνεται πως όλοι έχουν ανακουφιστεί. Πρώτον, ο αιγυπτιακός λαός, ο οποίος βλέπει να ικανοποιούνται οι εύλογες προσδοκίες του για περισσότερη αξιοπρέπεια και δημοκρατία και, δεύτερον, η διεθνής κοινότητα, η οποία μετατράπηκε, με μια ελαφρά χροιά κυνισμού, από σύμμαχος του χθες σε όχληση του σήμερα και, ενδεχομένως, σε κατηγορούμενο του αύριο.
<P>
Ωστόσο, κυρία Πρόεδρε, πιστεύω ότι δεν πρέπει να αυταπατώμεθα. " αποχώρηση των κκ. Mubarak και Ben Alí ήταν απαραίτητη, αλλά όχι επαρκής προϋπόθεση για τη διασφάλιση της διαδικασία εκδημοκρατισμού, για την οποία διατηρούνται ακόμα πολλές αβεβαιότητες. Το πιο σημαντικό είναι το εξής: η εδραίωση της δημοκρατίας.
<P>
Κυρία Πρόεδρε, είναι επίσης προφανές ότι, παρά το γεγονός ότι οι δημοκρατικές ελευθερίες και τα ανθρώπινα δικαιώματα μπορούν να αρχίσουν να εφαρμόζονται μετά από δεκαέξι ημέρες διαμαρτυρίας και δημόσιων αναταραχών, και να διακηρυχθούν διά νόμου εν μία νυκτί, η οικονομική και κοινωνική πρόοδος, δυστυχώς, δεν είναι δυνατόν να επιτευχθεί με ανάλογη εντολή. Αυτό διαπιστώθηκε και στις βαριές οικονομικές ζημίες τις οποίες υπέστησαν η Αίγυπτος και η Τυνησία κατά τις τελευταίες ημέρες.
<P>
Επανερχόμενος στην ομιλία του κ. Επιτρόπου, θα ήθελα να αναφέρω ότι, μετά τους αρχικούς δισταγμούς και ορισμένα προβλήματα σχετικά με την εικόνα της ΕΕ, φαίνεται ότι η ΕΕ επανήλθε στη σωστή τροχιά. " βαρόνη Ashton βρίσκεται στην περιοχή και η πρόταση του κ. Füle είναι απολύτως λογική.
<P>
Πρώτον, να στηρίξουμε σθεναρά και ολόψυχα τη διαδικασία της δημοκρατικής μετάβασης και τις πολιτικές μεταρρυθμίσεις στις χώρες αυτές. Δεύτερον, να διεξαγάγουμε κριτική αναθεώρηση της ευρωπαϊκής πολιτικής γειτονίας κατά τρόπο που να ενισχύει τη δημοκρατική ρήτρα.
<P>
Στο πλαίσιο του διευρυμένου Προεδρείου, πληροφορηθήκαμε σήμερα από τον πολωνό υπουργό Εξωτερικών, τον επερχόμενο Προεδρεύοντα του Συμβουλίου, για την πρωτοβουλία του να δημιουργήσει ένα πολωνικό ίδρυμα για τη δημοκρατία και τα ανθρώπινα δικαιώματα. Αυτό θα μπορούσε επίσης να επεκταθεί σε ολόκληρη την ΕΕ.
<P>
Κυρία Πρόεδρε, η ΕΕ έχει κινητοποιήσει μεγάλο μέρος των πόρων της στην ευρωμεσογειακή πολιτική της με πενιχρά αποτελέσματα. " εικόνα της ΕΕ έχει ζημιωθεί σε αυτήν τη σύγκρουση, περισσότερο και από εκείνη των άλλων διεθνών παραγόντων. Ωστόσο, η έκκληση της ΕΕ παραμένει ακέραια.
<P>
Θα ήθελα να πω, κυρία Πρόεδρε, ότι μας προσφέρεται εν προκειμένω μια καλή ευκαιρία να υπογραμμίσουμε ότι η ΕΕ αντιλαμβάνεται, μια για πάντα, ότι σήμερα η ιστορία γράφεται στο παρόν και ότι στις ιστορικές αυτές στιγμές που βιώνουμε πρέπει να ενεργούμε ως διεθνής παράγοντας και να ασκούμε τα αναγκαία καθήκοντά μας, διαφορετικά θα πρέπει να παραιτηθούμε, κυρία Πρόεδρε, από τον ρόλο που θέλουμε να διαδραματίζουμε και να διατηρούμε στο διεθνές προσκήνιο, και να περιοριστούμε, όπως συνέβαινε μέχρι στιγμής, να πληρώνουμε τον λογαριασμό για όλα τα σημαντικά παγκόσμια προβλήματα.
<SPEAKER ID="463" NAME="Adrian Severin" LANGUAGE="EN">
Κυρία Πρόεδρε, επί σειρά ετών, οι ευρω-ατλαντικοί παράγοντες πίστευαν ότι το Ισλάμ δεν ήταν δυνατόν να παρουσιάσει δημοκρατική συμπεριφορά και δημοκρατικούς θεσμούς. Κατά συνέπεια, επέλεγαν είτε να υποστηρίζουν απολυταρχικά καθεστώτα είτε να μεταφέρουν μηχανικά το δυτικό δημοκρατικό μοντέλο στις αραβικές χώρες. Οι δύο στρατηγικές όχι μόνο απέτυχαν, αλλά είναι και υπεύθυνες για την εμφάνιση των ισλαμιστών φονταμενταλιστών και την αποξένωση των λαϊκών στρωμάτων από την κοινωνία των πολιτών.
<P>
Τα τρέχοντα γεγονότα στην Αίγυπτο αποδεικνύουν ότι το Ισλάμ δεν χρειάζεται να είναι κατ' ανάγκη μόνο φονταμενταλιστικό, αλλά μπορεί να είναι και δημοκρατικό, εφόσον αποδεχθούμε το γεγονός ότι η δημοκρατία μπορεί να έχει μεταβλητή γεωμετρία, και εφόσον της επιτρέψουμε να αναπτυχθεί με φυσικό τρόπο στο συγκεκριμένο έδαφος. Ταυτοχρόνως, πρέπει να αποδεχθούμε το γεγονός ότι η λαϊκή εξέγερση ήταν αποτέλεσμα, αφενός, της εξέλιξης των αιγυπτιακών ισχυρών τάξεων στην κοινωνία του κυβερνοχώρου ή του διαδικτύου και, αφετέρου, των επιπτώσεων των υπαρξιακών δυσχερειών οι οποίες προκλήθηκαν από την παγκόσμια οικονομική κρίση. Εάν η Ευρωπαϊκή Ένωση δεν αντιμετωπίσει άμεσα και με συνέπεια την ανάγκη να υπερκεραστούν αυτές οι δυσχέρειες, η επανάσταση ενδέχεται να κινηθεί προς την αναρχία, και από εκεί προς μία ακόμα δικτατορία.
<P>
Τέλος, όχι μόνο πρέπει να επικροτήσουμε το γεγονός ότι δεν κάηκαν ισραηλινές σημαίες κατά τη διάρκεια των πρόσφατων γεγονότων στην Αίγυπτο, αλλά και να παρατηρήσουμε ότι η έλλειψη λύσης που αναμένεται από μακρού στη σύγκρουση μεταξύ των Ισραηλινών και των Παλαιστινίων αποτελεί την αιτία του αισθήματος αποτυχίας, το οποίο προκάλεσε αναστάτωση στην αραβική κοινωνία και πυροδότησε τις νευρώσεις της. Κατά συνέπεια, η Ευρωπαϊκή Ένωση θα πρέπει να αναλάβει άμεσα την πρωτοβουλία να αξιοποιήσει τον μετασχηματισμό της Αιγύπτου -ο οποίος σήμερα είναι απλώς μια ελπίδα- και να τον μετατρέψει σε πραγματική ευκαιρία για εσωτερική δημοκρατία και περιφερειακή ειρήνη.
<P>
Στο πλαίσιο αυτό, τα ταξίδια της Ύπατης Εκπροσώπου/Αντιπροέδρου της Επιτροπής στην περιοχή, καθώς και η προθυμία της να προσαρμόσει και να αναβαθμίσει τα απαραίτητα ευρωπαϊκά μέσα για την αντιμετώπιση των προκλήσεων, αποτελούν ευχάριστα νέα. " δράση της πρέπει να λάβει την υποστήριξη όλων μας.
<SPEAKER ID="464" NAME="Guy Verhofstadt" LANGUAGE="EN">
Κυρία Πρόεδρε, ο κ. Cohn-Bendit και εγώ επικρίναμε σε μεγάλο βαθμό τη βαρόνη Ashton προ δύο εβδομάδων, και διαπιστώνων ότι ο κ. Severin προσάρμοσε ελαφρώς τη γλώσσα του και μιλά με περισσότερη τόλμη. " παρέμβαση αυτή ήταν απολύτως απαραίτητη πριν από δύο εβδομάδες, διότι η Ευρωπαϊκή Ένωση τηρούσε υπερβολικά μετριοπαθή στάση.
<P>
Είναι σαφές ότι η κατάσταση στην Αίγυπτο απαιτεί τρία πράγματα: καταρχάς, η Επιτροπή πρέπει να προτείνει ένα αξιόπιστο και παγκόσμιο σχέδιο για την Τυνησία και για την Αίγυπτο - πώς θα ενισχυθεί η κοινωνία των πολιτών, τι πρέπει να γίνει για την καταπολέμηση της διαφθοράς, πώς θα στηριχθεί η δημιουργία δημοκρατικών θεσμών, πώς θα συγκροτηθεί ανεξάρτητο δικαστικό σύστημα και πώς θα βοηθηθεί η οικονομική ανοικοδόμηση και ανάπτυξη. Αυτά δεν είναι ερωτήματα εκατομμυρίων ανθρώπων, κύριε Επίτροπε, αλλά δισεκατομμυρίων. Πιστεύω ότι πρέπει να προτείνετε το συντομότερο δυνατόν ένα παγκόσμιο σχέδιο.
<P>
Δεύτερον, εχθές η Ομάδα μας πραγματοποίησε τηλεδιάσκεψη με τον δρα Ayman Nour, ένα από τα ηγετικά στελέχη της αντιπολίτευσης στην Αίγυπτο, και προέκυψαν αρκετές ανησυχίες. Στο πλαίσιο των συζητήσεων που διεξάγονται στην Αίγυπτο για την αλλαγή του συντάγματος, μπορώ να σας επισημάνω ότι τα λαϊκά δημοκρατικά πολιτικά κόμματα δεν συμμετέχουν προς το παρόν, και αυτό το μήνυμα πρέπει να προωθηθεί. Κατά δεύτερον, η αντιμετώπιση αυτού του προβλήματος εντός δύο μηνών και η διοργάνωση εκλογών εντός προθεσμίας δύο μηνών δεν είναι εφικτή, διότι δεν θα υπάρχουν κανονικά πολιτικά κόμματα για να συμμετάσχουν σε αυτές. Εν συνεχεία, τίθεται και το ζήτημα της αναλογικής εκπροσώπησης ή ενός συστήματος ατομικής εκπροσώπησης.
<P>
Απέστειλα μήνυμα στην Ύπατη Εκπρόσωπο Ashton για να της ζητήσω, στις επαφές της τη Δευτέρα, να θέσει αυτά τα τρία ζητήματα, τα οποία είναι θεμελιώδους σημασίας για μια πραγματικά δημοκρατική κοινωνία στην Αίγυπτο στο άμεσο μέλλον. Πιστεύω ότι το Κοινοβούλιο θα πρέπει να την στηρίξει σε αυτά τα τρία αιτήματα, και αισιοδοξώ ότι έχει ήδη διατυπώσει αυτά τα τρία στοιχεία, αυτούς τους τρεις προβληματισμούς, στο πλαίσιο των επαφών της στην Αίγυπτο.
<P>
Τρίτον, κύριε Επίτροπε, δεν έχουμε φθάσει στο τέλος. Παρατηρούμε εξελίξεις και στο Μπαχρέιν, την Υεμένη, την Αλγερία, το Ιράν, τη Λιβύη, το Μαρόκο και το Κουβέιτ. Αυτό που επίσης χρειαζόμαστε τώρα είναι ένα τολμηρό μήνυμα από την Ύπατη Εκπρόσωπο σχετικά με το τι συμβαίνει στις χώρες αυτές· δεν θα πρέπει να περιμένουμε μέχρι να συμβεί κάτι. Θα πρέπει εξίσου να έχουμε σαφή πληροφόρηση για τα θέματα αυτά από την Επιτροπή, και κυρίως από τη βαρόνη Ashton, σχετικά με τις τελευταίες εξελίξεις στις εν λόγω χώρες, εκφράζοντας παράλληλα τη στήριξή μας προς τους λαούς αυτών των χωρών.
<SPEAKER ID="465" NAME="Daniel Cohn-Bendit" LANGUAGE="FR">
Κυρία Πρόεδρε, κύριε Επίτροπε, πιστεύω ότι βρισκόμαστε όντως αντιμέτωποι με αρκετά ζητήματα. Το πρώτο ζήτημα, το οποίο δεν θα επιλυθεί σε δύο εβδομάδες, είναι ότι η Επιτροπή διερωτάται τι σημαίνει πολιτικός ρεαλισμός σε ένα κλίμα το οποίο υπάρχει εδώ και χρόνια στην περιοχή της Μεσογείου, ενδεχομένως δε και σε άλλες περιοχές. Με άλλα λόγια, τι είδους σχέσεις μπορεί και πρέπει να διατηρεί η Ευρωπαϊκή Ένωση με αυτές τις δικτατορίες, και τι είδους μορφή θα πρέπει ενδεχομένως να λάβουν. Διότι είναι, αν μη τι άλλο, άξιον απορίας. Σήμερα όλοι δηλώνουν ότι ο κ. Mubarak ήταν ένας δικτάτορας. Δεν άκουγα κάτι τέτοιο πριν από έναν μήνα στο Ευρωπαϊκό Κοινοβούλιο. Δεν ήταν δικτάτορας τότε. Επομένως, εάν επιθυμείτε να δεσμεύσετε περιουσιακά στοιχεία, μην δεσμεύσετε απλώς τα περιουσιακά στοιχεία των φίλων του κ. Mubarak, αλλά να δεσμεύσετε τα περιουσιακά στοιχεία του κ. Mubarak και της οικογένειάς του, όπως πράξατε στην περίπτωση του κ. Ben ALi. Δεν δεσμεύσατε μόνο τα περιουσιακά στοιχεία του περιγύρου του κ. Ben ALi.
<P>
Δεύτερον, πιστεύω ότι αυτό που συμβαίνει σήμερα στην Αίγυπτο και την Τυνησία είναι ένα δημοκρατικό τσουνάμι. Πώς ενεργήσαμε όταν ένα τσουνάμι στοίχισε τη ζωή πολλών ανθρώπων; Κινητοποιήσαμε έκτακτους πόρους για να συνδράμουμε τους λαούς που επλήγησαν. Πρέπει, λοιπόν, να κινητοποιήσουμε και τώρα έκτακτους πόρους, προκειμένου να συνδράμουμε τους λαούς της Τυνησίας και της Αιγύπτου, διότι τα αίτια της επανάστασης ήταν κυρίως η πείνα και η φτώχια, και εάν δεν μετριαστεί η φτώχια κατά τη δημοκρατική μετάβαση, ενυπάρχει ο κίνδυνος κάποιοι από τους διαδηλωτές να συνταχθούν, παραδείγματος χάριν, με τους φονταμενταλιστές και τους σκληροπυρηνικούς. Δεν πρέπει να καθυστερήσουμε.
<P>
Πιστεύω, κατά συνέπεια, ότι η Επιτροπή πρέπει να προσφέρει μια αξιόλογη δέσμη στήριξης στην Τυνησία και την Αίγυπτο, και να δηλώσει ότι ο εκδημοκρατισμός συνιστά θετική εξέλιξη, διότι πλαισιώνεται από χρηματοδότηση. Ταυτοχρόνως, δεν θεωρώ ότι είναι αρκετό ένα ταξίδι της βαρόνης δεδομένης της παρούσας κατάστασης. Θα πρέπει να υπάρξει ένας ειδικός απεσταλμένος, διότι πρέπει να συνεχιστούν οι συζητήσεις με τις επιτροπές. Για παράδειγμα, στην Τυνησία και την Αίγυπτο, οι επιτροπές που συντάσσουν εκ νέου το σύνταγμα δεν περιλαμβάνουν μέλη των κομμάτων της αντιπολίτευσης ή γυναίκες. Συμμετέχουν μόνον άνδρες, παρότι οι γυναίκες έλαβαν μέρος στις διαδηλώσεις. Πρέπει, συνεπώς, να στηρίξουμε αυτήν τη διαδικασία, και πιστεύω ότι η Επιτροπή πρέπει να πράξει όπως έπραξε κατά το παρελθόν για την Ανατολή, και να παράσχει, όπου είναι αναγκαίο, τη συνδρομή της σε συνταγματικές πτυχές - με άλλα λόγια, πρέπει να είναι παρούσα σε πολιτικό, νομικό και οικονομικό επίπεδο.
<P>
Έχω μια τελευταία παρατήρηση. Όσον αφορά τη συγκεκριμένη περιοχή, γνωρίζετε ότι επί του παρόντος λαμβάνουν χώρα συζητήσεις για την τεχνική αναβάθμιση των συμφωνιών σύνδεσης με το Ισραήλ. Δεν θεωρώ ότι αυτή είναι η σωστή λύση. Δεν θεωρώ ότι αυτό είναι το σωστό μήνυμα που πρέπει να κομίσουμε. Το Ισραήλ πρέπει να προστατευθεί, αλλά πρέπει να επανεξεταστεί και η πολιτική όλων των παραγόντων στην περιοχή, συμπεριλαμβανομένης της ισραηλινής κυβέρνησης. Δεν πρόκειται για αμφισβήτηση του Ισραήλ αυτού καθαυτό, αλλά της πολιτικής της κυβέρνησής του. Εάν δωρίσουμε στο Ισραήλ σήμερα την τεχνική αναβάθμιση της συμφωνίας σύνδεσης θα στείλουμε λάθος μήνυμα σε ολόκληρη την περιοχή.
<P>
(Χειροκροτήματα)
<SPEAKER ID="467" NAME="Charles Tannock" LANGUAGE="EN">
Κύριε Πρόεδρε, κατά τα πρώτα τριάντα έτη της ύπαρξης του Ισραήλ, η Αίγυπτος αποτελούσε αμείλικτο εχθρό του. Κατά τα τελευταία τριάντα έτη, οι δύο χώρες συνυπάρχουν, ευτυχώς, ειρηνικά.
<P>
Είναι δύσκολο να υπερτονίσουμε πόσο σημαντικές είναι οι συμφωνίες του Camp David για την ασφάλεια του Ισραήλ. Οι Ισραηλινοί φοβούνται πραγματικά ότι το ριζοσπαστικό κίνημα των "Αδελφών Μουσουλμάνων" θα καλύψει όντως το κενό που δημιουργήθηκε από την αιγυπτιακή επανάσταση. " κατάσταση είναι ήδη δύσκολη με ην τρομοκρατική απειλή της Χεζμπολάχ που αντιμετωπίζει το Ισραήλ στα σύνορα με τον Λίβανο, τους φανατικούς της Χαμάς οι οποίοι εκτοξεύουν ρουκέτες από τη Γάζα και την απειλή αφανισμού από το πυρηνικά εξοπλισμένο Ιράν. Ωστόσο, η πιθανή κατάληψη της εξουσίας από τους ισλαμιστές στην Αίγυπτο είναι σχεδόν βέβαιο ότι θα κατέληγε στην ανάκληση της ειρηνευτικής συνθήκης και στο άνοιγμα των συνόρων της Ράφα για τη Χαμάς.
<P>
" ΕΕ θα πρέπει να προσφέρει τη βοήθειά της υπό τον όρο να διατηρηθεί η ειρηνευτική συνθήκη, και να μην εγκρίνει τη στήριξη οιωνδήποτε πολιτικών εξελίξεων στην Αίγυπτο οι οποίες ενδέχεται να απειλήσουν την ασφάλεια του στρατηγικού μας συμμάχου. " στήριξη μιας δημοκρατικής Αιγύπτου είναι εξαιρετικά σημαντική για εμάς, και οι οικονομικές προκλήσεις είναι τεράστιες. Υποστηρίζω απόλυτα την ιδέα κινητοποίησης δανείου από την ΕΤΕπ και την ΕΤΑΑ, όπως προτάθηκε από την Ύπατη Εκπρόσωπο εχθές στην εφημερίδα Financial Times. Τα πολιτικά κόμματα και οι πολιτικές Ομάδες στην Ευρώπη πρέπει εξίσου να συνδράμουν στη δημιουργία λαϊκών, πλουραλιστικών, δημοκρατικών αδελφών κομμάτων στην Αίγυπτο, προκειμένου να αναμετρηθούν ελεύθερα στις εκλογές που θα διεξαχθούν σε έξι μήνες, μετά την αίσια αποχώρηση του στρατού από την εξουσία.
<P>
(Ο ομιλητής δέχεται να απαντήσει σε ερώτηση στο πλαίσιο της διαδικασίας της γαλάζιας κάρτας, σύμφωνα με το άρθρο 149, παράγραφος 8, του Κανονισμού)
<SPEAKER ID="468" NAME="Krisztina Morvai" AFFILIATION="NI">
(HU) Κύριε Πρόεδρε, δεν μπορώ να μην ρωτήσω τον συνάδελφο βουλευτή κατά πόσον θεωρεί ισορροπημένη την εικόνα που παρουσίασε για το Ισραήλ και την κατάσταση στη Μέση Ανατολή, δεδομένου ότι δεν ανέφερε ούτε λέξη για τις μαζικές παραβιάσεις των ανθρωπίνων δικαιωμάτων, οι οποίες διαπράττονται από το κράτος του Ισραήλ, συμπεριλαμβανομένης της επαίσχυντης επίθεσής του κατά της Γάζας, του επονομαζόμενου τείχους ασφαλείας, το οποίο δεν έχει καμία σχέση με την ασφάλεια, ή όλων αυτών των παραβιάσεων των ανθρωπίνων δικαιωμάτων, τις οποίες έχει καταδικάσει ο Ο"Ε και πολλές άλλες οργανώσεις και ομάδες υπεράσπισης των ανθρωπίνων δικαιωμάτων.
<SPEAKER ID="469" NAME="Charles Tannock" AFFILIATION="ECR">
(EN) Κύριε Πρόεδρε, η συζήτηση αυτή αφορά τον τρόπο με τον οποίο βοηθήσαμε την Αίγυπτο. Όπως είναι φυσικό, επισημαίνω την ανάγκη να βοηθήσουμε και τον στρατηγικό μας σύμμαχο, το Ισραήλ.
<P>
Δεν χρειάζεται να επιχειρηματολογήσω αυτήν τη στιγμή για τους λόγους για τους οποίους το Ισραήλ αποτελεί σύμμαχό μας, επειδή μοιραζόμαστε κοινές δημοκρατικές αξίες, επειδή το τείχος ασφαλείας έχει όντως μειώσει τις τρομοκρατικές επιθέσεις και τις επιθέσεις αυτοκτονίας κατά 90% ή επειδή το Ισραήλ έχει ελευθερία του Τύπου και διενεργεί ελεύθερες εκλογές, σε αντίθεση με όλους τους γείτονές του.
<P>
Αυτό αποτελεί θέμα συζήτησης για κάποια άλλη στιγμή. Αυτό που επισημαίνω απλώς στην παρούσα φάση είναι ότι η ειρηνευτική συνθήκη ειρήνη με το Ισραήλ κρίνεται απαραίτητη για την περιφερειακή σταθερότητα και ασφάλεια· και μην ξεχνάτε, βέβαια, ότι η ΕΕ αποτελεί πολύ ισχυρό παράγοντα στο πλαίσιο της τετραμερούς διάσκεψης για τη Μέση Ανατολή.
<SPEAKER ID="470" NAME="Willy Meyer" LANGUAGE="ES">
Κύριε Πρόεδρε, κύριε Füle, η Ευρωπαϊκή Ένωση αντιμετωπίζει ένα πολύ σοβαρό πρόβλημα με την πολιτική γειτονίας της, το οποίο πρέπει να επιλυθεί. Έχουμε στραφεί από τον απαραίτητο ρόλος της κηδεμονίας μας επί των καθεστώτων Mubarak και Ben ALi -μια προσέγγιση συνεργασίας η οποία ήταν, όπως ανέφερα, απαραίτητη- προς μια κατάσταση στην οποία επιδιώκουμε σήμερα να επικρίνουμε αυτές τις δικτατορίες, αλλά και να διατηρήσουμε ταυτόχρονα έναν βαθμό κηδεμονίας επί της επαναστατικής διαδικασίας για τη δημοκρατική αλλαγή, η οποία διενεργείται από κάποια τμήματα της κοινωνίας των πολιτών.
<P>
Οι επαναστάσεις στην Τυνησία και την Αίγυπτο έχουν ένα κοινό στοιχείο. Οι διαδηλωτές είναι πολύ νέοι, ο ρόλος των πολιτικών οργανώσεων ήταν αμελητέος -παρόλο που αυτό δεν ισχύει για τα συνδικάτα- και αμφότερες οι επαναστάσεις απαιτούν ένα δημοκρατικό κράτος πρόνοιας, διατηρώντας τη θρησκεία εντελώς στο περιθώριο, γεγονός για το οποίο θα έπρεπε να εκφράσουμε τη χαρά μας.
<P>
Ωστόσο, η πολιτική γειτονίας μας υστερεί σε αξιοπιστία. Δεν είναι δυνατόν να διαδραματίζουμε έναν απαραίτητο ρόλο συνεργασίας έναντι δύο δικτατοριών τη μία ημέρα και την επομένη να τις διασύρουμε και να επιδιώκουμε τη διατήρηση της κηδεμονίας μας επί των αιγυπτιακών συνταγματικών μεταρρυθμίσεων, οι οποίες θα διαμορφώσουν το μελλοντικό κράτος.
<P>
Κύριε Füle, δεν κατανοούμε τον λόγο για τον οποίο το άρθρο 2 των συμφωνιών σύνδεσης δεν έχει εφαρμοστεί ποτέ. " ρήτρα αριθ. 2 δεν έχει εφαρμοστεί ποτέ. Ούτε στην Αίγυπτο, ούτε στην Τυνησία, ούτε στο Μαρόκο, ούτε στο Ισραήλ. Ποτέ. " ρήτρα αυτή αποτελεί βασικό στοιχείο των συμφωνιών σύνδεσης, αλλά δεν έχει εφαρμοστεί ποτέ. Οι όροι της είναι σαφέστατοι: οιαδήποτε χώρα υπογράφει συμφωνία σύνδεσης με την Ευρωπαϊκή Ένωση πρέπει να σέβεται το διεθνές δίκαιο και τα ανθρώπινα δικαιώματα. " βασική αυτή ρήτρα δεν έχει εφαρμοστεί ποτέ στην πράξη, δεν ενεργοποιήθηκε ποτέ. Κατά συνέπεια, δεν ασπαζόμαστε τη φιλοσοφία σύμφωνα με την οποία το ελεύθερο εμπόριο προηγείται των ανθρωπίνων δικαιωμάτων στην περιοχή της Μεσογείου.
<P>
Αυτό πρέπει να αλλάξει, κύριε Füle.
<SPEAKER ID="471" NAME="Fiorello Provera" LANGUAGE="IT">
Κύριε Πρόεδρε, κυρίες και κύριοι, η πτώση του προέδρου Mubarak χάραξε τον δρόμο για τη δημοκρατία, αλλά αποτελεί επίσης μια τεράστια ευκαιρία για την απελευθέρωση του αιγυπτιακού λαού. " μεταρρύθμιση των δημοκρατικών θεσμών της χώρας θα επιτρέψει, μεταξύ άλλων, την περαιτέρω ανάπτυξη της οικονομίας και τη δυνατότητα εξάπλωσης της ευημερίας σε όλα τα μέλη της κοινωνίας, ακόμα και στα πιο αδύναμα.
<P>
Χωρίς τη δημοκρατία, η οικονομική ανάπτυξη θα χρησίμευε μόνο για τον πλουτισμό λίγων οικογενειών, όπως συνέβαινε πάντα στις χώρες στις οποίες δεν υπάρχει κοινωνική δικαιοσύνη. " ευρωπαϊκή πολιτική πρέπει, συνεπώς, να στηρίξει την Αίγυπτο στο ξεκίνημά της για μεταρρυθμίσεις, και να συνδράμει τον αιγυπτιακό λαό ώστε να επιλέξει μόνος του το μέλλον του.
<P>
Από την άλλη πλευρά, πρέπει να είμαστε ξεκάθαροι με την μελλοντική κυβέρνηση του Καΐρου και να τονίσουμε ότι η ανάπτυξη νέας και πιο γενναιόδωρης εταιρικής πολιτικής θα εξαρτηθεί από την περιφερειακή ασφάλεια και την ειρήνη με το Ισραήλ.
<SPEAKER ID="472" NAME="Andreas Mölzer" AFFILIATION="NI">
(DE) Κύριε Πρόεδρε, είναι απολύτως φυσικό τα επαναστατικά γεγονότα να συνοδεύονται από πολλά συναισθήματα. Ωστόσο, ως Ευρωπαίοι που παρατηρούμε από έξω τα γεγονότα, θα πρέπει να προφυλαχθούμε από παρόμοια συναισθήματα και να διατηρήσουμε την επαφή με την πραγματικότητα της κατάστασης. Εάν σήμερα σε γενικές γραμμές χαιρόμαστε με την ανάδυση της δημοκρατίας στην Αίγυπτο ή ακόμα και στην Τυνησία, τότε αγνοούμε την πραγματικότητα. " πραγματικότητα είναι ότι έχουμε ένα στρατιωτικό καθεστώς στην Αίγυπτο, το οποίο ελπίζουμε ότι αποτελεί απλώς ένα μεταβατικό καθεστώς, ενώ στην Τυνησία υπάρχει ένα καθεστώς το οποίο δεν είναι σε θέση να συγκρατήσει χιλιάδες ή δεκάδες χιλιάδες ανθρώπους από την παράνομη μετανάστευση.
<P>
Οι Ευρωπαίοι, φυσικά, πρέπει να έχουν φιλικές σχέσεις με τους λαούς και τους συμμάχους της ελευθερίας. Ωστόσο, λαμβάνοντας υπόψη το μέλλον, πρέπει επίσης να ενεργούμε αναλόγως σε σχέση με καθεστώτα και δικτατορίες που εξακολουθούν να κατέχουν σθεναρά την εξουσία σε άλλες αραβικές χώρες. Πιστεύω ότι ο μοναδικός τρόπος να επιτύχουμε κάτι τέτοιο είναι να πάψουμε να διατηρούμε αυταπάτες και να συνδράμουμε τους λαούς αυτούς ώστε να αναπτύξουν όσα χρειάζεται η δημοκρατία: το κράτος δικαίου, την οικονομία της ελεύθερης αγοράς και τις απαιτούμενες δομές ώστε να μπορούμε να διανοηθούμε την ύπαρξη της δημοκρατίας.
<P>
(Ο ομιλητής δέχεται να απαντήσει σε ερώτηση στο πλαίσιο της διαδικασίας της γαλάζιας κάρτας, σύμφωνα με το άρθρο 149, παράγραφος 8, του Κανονισμού)
<SPEAKER ID="473" NAME="Daniel Cohn-Bendit," AFFILIATION="Verts/ALE">
(DE) Κύριε Mölzer, πιστεύετε ότι είναι εύσχημο για την ΕΕ να διαπραγματεύεται με τον συνταγματάρχη Gaddafi για την επιστροφή των προσφύγων, όταν 40 άτομα τραυματίστηκαν σήμερα σε διαδηλώσεις στη Λιβύη; Πιστεύετε ότι είναι προτιμότερο, σε συνεργασία με τον δικτάτορα, να υποχρεώσουμε τώρα τους πρόσφυγες να επιστρέψουν; Θεωρείτε ότι είναι εύσχημο;
<SPEAKER ID="474" NAME="Andreas Mölzer" AFFILIATION="NI">
(DE) Κύριε Cohn-Bendit, ακούσατε να αναφέρω ότι η ΕΕ πρέπει να λάβει θέση όσον αφορά τους δικτάτορες που εξακολουθούν να βρίσκονται στην εξουσία και να αποτελούν αποδεκτούς εταίρους της Ευρωπαϊκής Ένωσης· θα πρέπει δε να ενεργήσουμε κατ' αυτόν τον τρόπο, προτού επέλθουν επαναστατικές αλλαγές στις εν λόγω χώρες σχετικά με τα ανθρώπινα δικαιώματα, τον εκδημοκρατισμό και το κράτος δικαίου. Ωστόσο, ο εκδημοκρατισμός στις χώρες αυτές δεν παρέχει στην πραγματικότητα λόγους για τη χορήγηση ασύλου, και εάν τώρα επικρατήσει η δημοκρατία εκεί, πρέπει να μπορεί ο λαός να παραμείνει εκεί.
<SPEAKER ID="475" NAME="Elmar Brok" AFFILIATION="PPE">
(DE) Κύριε Πρόεδρε, κύριε Επίτροπε, κύριε ασκών την Προεδρία του Συμβουλίου, υπάρχει κάτι που πρέπει να αναγνωρίσουμε και είναι κάτι που δεν έχουμε μάθει ακόμα, ότι, δηλαδή, συχνά χρειάζεται να συνεργαζόμαστε με μη δημοκρατικά καθεστώτα, διότι πολλές χώρες στον σύγχρονο κόσμο κυβερνώνται από δικτάτορες. Ενώ ενεργούμε κατ' αυτόν τον τρόπο, ωστόσο, δεν πρέπει να ξεχνούμε να συνεργαζόμαστε με την κοινωνία των πολιτών. Αυτός είναι ο τρόπος με τον οποίο πρέπει να δράσουμε για να υποστηρίξουμε τα ανθρώπινα δικαιώματα και να αναπτύξουμε, ταυτόχρονα, τη δημοκρατία.
<P>
Το δεύτερο επιχείρημά μου είναι ότι πρέπει να αναγνωρίσουμε πως η σταθερότητα δεν αποτελεί τον μοναδικό αποφασιστικό παράγοντα. " πραγματική σταθερότητα θα επέλθει μόνον εάν στηρίξουμε την ελευθερία. Εάν δεν αδράξουμε την ευκαιρία τώρα και δεν παράσχουμε βοήθεια στον γενναίο λαό αυτών των χωρών, ενυπάρχει ο κίνδυνος να βρεθούμε στο κενό και να μην μπορούμε να επιφέρουμε την αλλαγή -τον αέρα της αλλαγής- όπως κάναμε στην κεντρική και την ανατολική Ευρώπη, αλλά, αντιθέτως, να αντιμετωπίσουμε μια κατάσταση όπως εκείνη στο Ιράν το 1979.
<P>
" παροχή βοήθειας τώρα συνεπάγεται επίσης σταθερότητα και ασφάλεια για εμάς - η ελευθερία και η σταθερότητα συμβαδίζουν. Είμαι, συνεπώς, ευγνώμων που, μετά τις δυσκολίες που αντιμετωπίσαμε στην αρχική φάση της νέας μας υπηρεσίας, η Υπηρεσία Εξωτερικής Δράσης και η Επιτροπή σημειώνουν σαφή πρόοδο και υποβάλλουν συνετές προτάσεις. Από αυτήν την άποψη, δεν είναι σημαντικό μόνο να βελτιώσουμε και να ενισχύσουμε τη βοήθειά μας σε διαρθρωτικό επίπεδο, αλλά και να προσφέρουμε -το κατά πόσον οι προσφορές μας αυτές θα γίνουν αποδεκτές εξαρτάται από τους λαούς αυτούς- τη συνδρομή μας στις χώρες αυτές, ούτως ώστε να μπορέσουν να οικοδομήσουν δημοκρατικές δομές και να είναι σε θέση να προσέλθουν σε δημοκρατικές εκλογές, επιτρέποντας στους δημοκράτες να είναι αυτοί οι μεγάλοι νικητές των εκλογών, και όχι, τελικά, άτομα που καθοδηγούνται πιθανώς από ένα στρατιωτικό καθεστώς ή από το κίνημα των "Αδελφών Μουσουλμάνων". Με αυτήν την προοπτική, πρέπει να είμαστε πιο γενναίοι και να καταρτίσουμε ενδεχομένως τα προγράμματά μας με ένα τρόπο κατά τι ευφυέστερο σε σχέση με το παρελθόν.
<P>
Ελπίζω ότι ακολουθούμε τον σωστό δρόμο. Εάν επιτύχουμε αυτόν τον στόχο, θα πάψουμε να διαπράττουμε πλέον πολλά από τα λάθη του παρελθόντος, και θα πρέπει να το πράξουμε για να αδράξουμε την ευκαιρία και για εμάς τους ίδιους.
<SPEAKER ID="476" NAME="Saïd El Khadraoui" AFFILIATION="S&amp;D">
(NL) Κύριε Πρόεδρε, ο Mubarak μπορεί να αποχώρησε, αλλά τούτο αποτελεί μόνο ένα ενδιάμεσο στάδιο. Είναι απαραίτητα πολλά επιπλέον μέτρα, και ο στρατός, ο οποίος κρατά σήμερα τα ηνία της εξουσίας, θα πρέπει να βρει έναν αξιόπιστο τρόπο να ηγηθεί της μεταβατικής διαδικασίας, η οποία έχει ήδη ξεκινήσει. Αυτό σημαίνει άρση του στρατιωτικού νόμου και συμμετοχή όλων των δημοκρατικών δυνάμεων στα μέτρα τα οποία τώρα λαμβάνονται. " κατάρτιση νέου συντάγματος θα είναι η πρώτη σημαντική δοκιμασία σε αυτό το πλαίσιο.
<P>
Από την πλευρά της, η Ευρωπαϊκή Ένωση θα πρέπει να επιστρατεύσει όλα τα πιθανά μέσα, άμεσα και έμμεσα, ώστε να καθοδηγήσει αυτήν τη διαδικασία. Μεταξύ άλλων, αυτό σημαίνει, στην πραγματικότητα, παροχή βοήθειας για την ανάπτυξη των δημοκρατικών κομμάτων και της κοινωνίας των πολιτών. Σημαίνει επιπλέον δέσμευση των περιουσιακών στοιχείων όσων έχουν καταχραστεί δημόσιους πόρους. Προφανώς -και κάτι τέτοιο θα είναι πιο επίπονο και θα απαιτήσει περισσότερο κόπο- πρέπει να εγκρίνουμε δέσμη μέτρων οικονομικής στήριξης, διότι η μετάβαση θα θεωρηθεί επιτυχής μόνον όταν θα έχει αναβιώσει η οικονομία.
<P>
Τέλος, έχουμε πράγματι παρατηρήσει ότι οι δημοκρατικές ρήτρες, οι οποίες ισχύουν μεν, αλλά δεν εφαρμόζονται, έχουν αποδειχθεί ανεπιτυχείς. Θα πρέπει, συνεπώς, να αξιολογηθούν.
<SPEAKER ID="477" NAME="Alexander Graf Lambsdorff" AFFILIATION="ALDE">
(DE) Κύριε Πρόεδρε, κυρίες και κύριοι, η πορεία μιας επανάστασης σπανίως είναι προβλέψιμη. Αυτό συνέβη με την αμερικανική και τη γαλλική επανάσταση, καθώς και με τη μεγάλη επανάσταση στην Ευρώπη κατά την περίοδο 1989-1891. Είναι σημαντικό να είμαστε σαφείς σχετικά με ένα σημείο: Πρόκειται αποκλειστικά και μόνο για αιγυπτιακή επανάσταση· και θα παραμείνει αιγυπτιακή. Δεν πρόκειται για ευρωπαϊκή επανάσταση, την οποία θα μπορούσαμε ενδεχομένως να καθοδηγήσουμε. Αντιθέτως, ο τρόπος με τον οποίο ενεργεί η βαρόνη Ashton εκεί είναι σωστός, ήτοι ακούγοντας, χωρίς να προσπαθεί να υπαγορεύσει εξελίξεις, όπως θα επιθυμούσε ενδεχομένως η Ευρώπη.
<P>
Ωστόσο, υπάρχει ένα βασικό στοιχείο: δεν θα πρέπει να διενεργηθούν απλώς εκλογές στην Αίγυπτο τον Αύγουστο· οι Αιγύπτιοι πρέπει να έχουν πραγματικές εκλογές. Είναι θετικό το γεγονός ότι το κίνημα των "Αδελφών Μουσουλμάνων" έχει συμμετάσχει και το ίδιο στη διαδικασία τροποποίησης του συντάγματος, έχει ιδρύσει ένα κόμμα και θα λάβει μέρος στις εκλογές. Εντούτοις, πρέπει να συμμετάσχουν εξίσου και οι λαϊκές δυνάμεις, ούτως ώστε οι Αιγύπτιοι να έχουν πραγματικές εκλογές σε αυτήν την επανάσταση για τη δημοκρατία.
<P>
Θα ήθελα να πω δυο λόγια σχετικά με την προσαρμογή των ευρωπαϊκών μέσων. " έκφραση αυτή αποτελεί ξύλινη γλώσσα και σχεδόν κανείς δεν κατανοεί τη σημασία της. Τι σημαίνει; Πρώτον, σημαίνει την παροχή περισσότερων χρημάτων ώστε να διευκολυνθούν οι ενέργειες στις οποίες θα προβεί η Ευρωπαϊκή Τράπεζα Επενδύσεων. Αλλά τι άλλο σημαίνει; Έχουμε ανάγκη από ένα ευρωπαϊκό θεμέλιο για τη δημοκρατία ώστε να έχουμε τη δυνατότητα, στο μέλλον, να εργαστούμε πιο αποτελεσματικά, πιο γρήγορα και πιο δημοκρατικά με αυτές τις κοινωνίες των πολιτών.
<SPEAKER ID="478" NAME="Mirosław Piotrowski" AFFILIATION="ECR">
(PL) Κύριε Πρόεδρε, για μία ακόμαια φορά, το Κοινοβούλιο συζητά την κατάσταση στην Αίγυπτο, η οποία βρίσκεται σε εξέλιξη και χρήζει παρακολούθησης. Εν τω μεταξύ, ο πρόεδρος της Αιγύπτου έχει παραιτηθεί, αλλά η παραίτησή του δεν έχει περιορίσει τον φόβο αποσταθεροποίησης στην εν λόγω χώρα και σε ολόκληρη την περιοχή. " απειλή της υφαρπαγής της εξουσίας από εξτρεμιστικά στοιχεία εξακολουθεί να υφίσταται. Προηγουμένως, διατύπωσα την άποψη ότι το Κοινοβούλιο και η Επιτροπή θα πρέπει να αποστείλουν ειδική αποστολή παρακολούθησης στην Αίγυπτο, και θα πρέπει σήμερα να παραχωρήσουμε στην εν λόγω αντιπροσωπεία την εξουσία να λαμβάνει αποφάσεις. Δεν διακυβεύεται μόνον η υποστήριξη των ελεύθερων εκλογών, αλλά και η παροχή έκακτης δέσμης μέτρων στήριξης, ιδίως δεδομένου του γεγονότος ότι οι ίδιοι οι Αιγύπτιοι απευθύνουν έκκληση για οικονομική ενίσχυση προς την Αίγυπτο. Οποιαδήποτε επιδείνωση της υφιστάμενης κρίσης ενδέχεται να οδηγήσει στην όξυνση των αναταραχών και των αντιδημοκρατικών συναισθημάτων. Προκειμένου τα μέτρα που ελήφθησαν να είναι αποτελεσματικά, θα πρέπει να υπάρξει διαβούλευση με διπλωμάτες από τις "νωμένες Πολιτείες, οι οποίοι εμπλέκονται ενεργά στις πολιτικές της περιοχής.
<SPEAKER ID="479" NAME="Bastiaan Belder" AFFILIATION="EFD">
(NL) Κύριε Πρόεδρε, η ειδεχθής απουσία πολιτικής ελευθερίας, μαζί με την τραγική κοινωνικοοικονομική κατάσταση, έχει οδηγήσει σε εβδομάδες μαζικών διαδηλώσεων και στην παραίτηση του προέδρου Mubarak.
<P>
Το ανέκδοτο στους δρόμους του Καΐρου ήταν ότι μόνον ένας αιγύπτιος πολίτης εξακολουθεί να τηρεί την απαγόρευση της κυκλοφορίας: ο Hosni Mubarak. Ωστόσο, τα πνευματώδη σχόλια δεν θα βελτιώσουν από μόνα τους τον μέσο τρόπο ζωής του αιγυπτιακού λαού. Αυτό θα είναι σίγουρα ένα από τα πρώτα καθήκοντα των διαδόχων του Mubarak, εάν επιθυμούν να αποφύγουν τον κίνδυνο έκρηξης νέου κύματος διαδηλώσεων. Ταυτοχρόνως, εξακολουθούμε να αναμένουμε την έναρξη της εσωτερικής διαδικασίας εκδημοκρατισμού. " διασφάλιση της ειρηνικής διεξαγωγής αυτής της διαδικασίας θα είναι εξαιρετικά σημαντική, όχι μόνο για την ίδια την αιγυπτιακή κοινωνία των πολιτών, αλλά και για την περιοχή συνολικά.
<P>
Επικροτώ οιαδήποτε βοήθεια μπορεί να παράσχει η Ευρωπαϊκή Ένωση για τη διττή αυτή μεταβατική διαδικασία, και το ίδιο ισχύει και για την ευάλωτη θέση των κοπτών και τη συνέχιση των σχέσεων μεταξύ των Αιγυπτίων και των Ισραηλινών.
<SPEAKER ID="480" NAME="Barry Madlener" AFFILIATION="NI">
(NL) Κύριε Πρόεδρε, τώρα που η κατάσταση έχει εξομαλυνθεί στην Αίγυπτο, είναι πλέον καιρός να δούμε καθαρά τι πραγματικά συμβαίνει στη βόρεια Αφρική.
<P>
Πολλοί από τους διαδηλωτές δεν επιδιώκουν τη δημοκρατία, αλλά την επιβολή της σαρία. "Allah akbar" είναι ένα σύνθημα το οποίο ακουγόταν συχνά στις διαδηλώσεις. Δημοσιογράφοι υπέστησαν παρενοχλήσεις, ένας ολλανδός ανταποκριτής δέχθηκε απειλές για τη ζωή του, ενώ το θλιβερότερο όλων είναι ότι η εξαίρετη αμερικανή δημοσιογράφος Lara Logan κακοποιήθηκε σεξουαλικά από μια ομάδα.
<P>
Οι αγιατολάχ πίσω από τον δικτάτορα Ahmadinejad και την Αλ Κάιντα πρέπει να είναι ιδιαιτέρως ευχαριστημένοι. Το κίνημα των "Αδελφών Μουσουλμάνων" μπορεί πλέον να συνεχίσει τον ιερό του πόλεμο κατά του Ισραήλ και της Δύσης.
<P>
Ζητώ από τους βουλευτές μας να πάψουν πλέον να είναι αφελείς. Οι Αιγύπτιοι βρίσκονται αντιμέτωποι με μια σημαντική επιλογή. Θα ανέλθει το ισλαμικό κίνημα των "Αδελφών Μουσουλμάνων" στην εξουσία ή θα αποκτήσει η Αίγυπτος λαϊκή κυβέρνηση; Εάν επικρατήσει ο νόμος της σαρία, οι χριστιανοί κόπτες, οι αποστάτες μουσουλμάνοι, οι γυναίκες και οι ομοφυλόφιλοι δεν θα έχουν αξιοπρεπές μέλλον στην Αίγυπτο. Εάν οι ισλαμιστές του κινήματος των "Αδελφών Μουσουλμάνων" επιτύχουν τον στόχο τους, το Ισραήλ θα αποτελέσει για μία ακόμα φορά στόχο βίας.
<P>
" μοναδική δίκαιη στάση που μπορούμε να λάβουμε σήμερα πρέπει να είναι η εξής: Αιγύπτιοι, επιλέξτε την ελευθερία, όχι τη σαρία! Ισλάμ και δημοκρατία δεν συμβαδίζουν. Το νέο αιγυπτιακό σύνταγμα δεν πρέπει να παραδοθεί στη σαρία. Δεν πρέπει να επιτρέπεται στους ιμάμηδες να ασκούν έλεγχο στην πολιτική. Το ολλανδικό Κόμμα για την Ελευθερία έχει το θάρρος να το βροντοφωνάξει. Έχουν το Κοινοβούλιο και η Ευρωπαϊκή Επιτροπή το θάρρος να πουν το ίδιο σήμερα; Αυτό είναι το ερώτημα στο οποίο πρέπει να απαντήσουμε σήμερα.
<SPEAKER ID="481" NAME="Ιωάννης Κασουλίδης" AFFILIATION="PPE">
(EN) Κύριε Πρόεδρε, η αποχώρηση του Hosni Mubarak σηματοδοτεί τη μετάβαση προς μια πλουραλιστική δημοκρατία, η οποία θα ανταποκρίνεται στις φιλοδοξίες του αιγυπτιακού λαού.
<P>
Οι αιγυπτιακές ένοπλες δυνάμεις έχουν τώρα την ευθύνη να οδηγήσουν τη χώρα τους, εντός περιορισμένου χρονικού διαστήματος, προς την πραγματική δημοκρατία, προς το κράτος δικαίου με ένα ανεξάρτητο δικαστικό σύστημα, προς τη χρηστή διακυβέρνηση και τη λογοδοσία σε υποθέσεις πιθανής διαφθοράς. " στρατιωτική ηγεσία οφείλει να μην απογοητεύσει τη νεολαία, η οποία πρωτοστάτησε στις διαδηλώσεις, και της οποίας οι εκπρόσωποι θα πρέπει να κληθούν να διαδραματίσουν τον ρόλο τους στην ανοικοδόμηση της δημοκρατίας κατά τη διάρκεια της μετάβασης.
<P>
Το μήνυμα της Αιγύπτου αποτελεί μήνυμα για ολόκληρο τον αραβικό κόσμο. Οι αραβικές χώρες είναι οι εταίροι μας. Δεν έχουμε καμία πρόθεση να τους κηδεμονεύσουμε ή να επιβάλουμε οτιδήποτε "ξένο". Ωστόσο, το μήνυμα προς αυτούς, όπως εστάλη από τους Αιγυπτίους και τους Τυνήσιους ,είναι το εξής: "Μεταρρύθμιση, και μεταρρύθμιση τώρα! Εκδημοκρατιστείτε, κυβερνήστε σωστά, καταπολεμήστε τη διαφθορά ή υποστείτε την οργή του λαού!".
<P>
Το μήνυμα αυτό δεν απευθύνεται μόνο στον αραβικό κόσμο. Εχθές αναμεταδόθηκε στο Diyarbakir της Τουρκίας, καθώς και στην Τεχεράνη και σε άλλες πόλεις του Ιράν. Ο λαός μπορεί να τα καταφέρει!
<SPEAKER ID="482" NAME="Richard Howitt" AFFILIATION="S&amp;D">
(EN) Κύριε Πρόεδρε, είμαι απόλυτα ικανοποιημένος που η Ύπατη Εκπρόσωπος θα είναι η πρώτη και ανώτερη ξένη διπλωμάτης που θα επισκεφθεί την Αίγυπτο, και, σε συνέχεια της συζήτησης αυτής, θα έχει και την υποστήριξη του Κοινοβουλίου της για την άμεση απελευθέρωση των πολιτικών κρατουμένων, για τη λογοδοσία απέναντι στον νόμο όσων είναι υπεύθυνοι για τη βίαιη καταστολή των ειρηνικών διαδηλώσεων και για τη δέσμευση των περιουσιακών στοιχείων, καθώς και για άλλες ενέργειες κατά των υπαιτίων παλαιότερων παραβιάσεων των ανθρωπίνων δικαιωμάτων.
<P>
Κύριε Επίτροπε, αυτή η επανάσταση ανήκει στα κοινωνικά μέσα, σχεδιάστηκε σε ένα "Ίντερνετ καφέ", συμπεριλαμβάνοντας μεταξύ των ηρώων της τον Wael Ghonim της Google. Αλλά εταιρείες, όπως η Vodafone, πρέπει να λάβουν το μήνυμα ότι δεν πρέπει να σταματούν να παρέχουν τις υπηρεσίες τους, και πρέπει να τις καλέσουμε να συμμετάσχουν στην πρωτοβουλία του παγκόσμιου διαδικτύου, στο πλευρό των οργανώσεων για τα ανθρώπινα δικαιώματα, ούτως ώστε να αποδείξουν ότι θα υπερασπιστούν την αρχή της ελευθερίας και της έκφρασης όπου αυτή απειλείται.
<P>
Τέλος, το παρόν Κοινοβούλιο δίσταζε να συζητήσει για την Τυνησία. Συζητήσαμε για την Τυνησία, όταν οι Αιγύπτιοι κατέβηκαν στους δρόμους, και σήμερα συζητούμε για την Αίγυπτο, ενώ θα έπρεπε ενδεχομένως να διερωτόμαστε πώς θα μπορούσαμε να στηρίξουμε καλύτερα τη δημοκρατική μετάβαση σήμερα στην Υεμένη, τη Συρία, τη Λιβύη και σε άλλα μέρη του αραβικού κόσμου, προτού χρειαστεί να πεθάνουν άνθρωποι στους δρόμους των πρωτευουσών τους, ντροπιάζοντας κατ' αυτόν τον τρόπο την Ευρώπη και ολόκληρο τον κόσμο.
<SPEAKER ID="483" NAME="Marielle De Sarnez" AFFILIATION="ALDE">
(FR) Κύριε Πρόεδρε, φρονώ ότι η ιστορία δεν θα μας συγχωρήσει εάν δεν αρθούμε στο ύψος των γεγονότων που μόλις έλαβαν χώρα και εξακολουθούν να βρίσκονται σε εξέλιξη. Κατά συνέπεια, πιστεύω ότι είναι πολύ σημαντικό η Ευρωπαϊκή Ένωση να μπορέσει να αντλήσει άμεσα συμπεράσματα από τη σχετικά περιορισμένη διορατικότητά της, για να το θέσω ήπια, κατά τα πρόσφατα γεγονότα.
<P>
Για τον λόγο αυτόν, πιστεύω ότι πρέπει να καταβληθεί κάθε δυνατή προσπάθεια, ότι πρέπει να προσφέρουμε την πλήρη και άνευ όρων στήριξή μας στη διαδικασία δημοκρατικής μετάβασης, τόσο στην Τυνησία όσο και στην Αίγυπτο, ότι πρέπει να σταθούμε στο πλευρό των λαών αυτών και να τους το δηλώνουμε, και ότι πρέπει να πράξουμε τα πάντα για να διασφαλίσουμε ότι θα αναδυθεί ένα ισχυρότερο κράτος δικαίου από αυτές τις επαναστάσεις και τις αλλαγές, ιδίως στην περίπτωση της Αιγύπτου. Εκτιμώ ότι μόνο το κράτος δικαίου θα παράσχει ένα στοιχείο σταθερότητας και θα βοηθήσει στη σταθεροποίηση ολόκληρης της περιοχής. Με άλλα λόγια, αυτό είναι ιδιαιτέρως σημαντικό. Πρέπει να διοργανώσουμε διάσκεψη δωρητών και, κυρίως, δεν πρέπει να φοβόμαστε. Οι επαναστάσεις αυτές είναι λαϊκές επαναστάσεις των Τυνήσιων και των Αιγυπτίων, οι οποίοι επιζητούν απλώς τη δημοκρατία και την ανάπτυξη, που είναι άρρηκτα συνδεδεμένες μεταξύ τους. Ωστόσο, θα πρέπει να αναθεωρήσουμε την πολιτική γειτονίας μας και να διερευνήσουμε το θέμα των σχέσεων μεταξύ κρατών, καθώς και των σχέσεων μεταξύ διαφορετικών κοινών γνωμών. Αυτός ακριβώς είναι ο ρόλος του Ευρωπαϊκού Κοινοβουλίου.
<SPEAKER ID="484" NAME="Sajjad Karim" AFFILIATION="ECR">
(EN) Κύριε Πρόεδρε, σήμερα διεξάγεται μια πολύ διαφορετική συζήτηση σε σχέση με εκείνη που πραγματοποιήθηκε προ ολίγων μόνο ημερών στο παρόν Κοινοβούλιο. Είναι απαραίτητο ο λαός της Αιγύπτου να ξέρει ότι βρισκόμαστε στο πλευρό του. Επικροτώ το γεγονός ότι η Ύπατη Εκπρόσωπός μας βρίσκεται σήμερα στην περιοχή.
<P>
Ο λαός της Αιγύπτου εξαρτάται σήμερα από τον στρατό για την προκήρυξη και τη διεξαγωγή ελεύθερων και δίκαιων εκλογών, για τη δημιουργία του είδους της κοινωνίας που διεκδίκησαν οι Αιγύπτιοι με τίμημα τη ζωή και το αίμα τους. " διεθνής κοινότητα πρέπει σήμερα να διασφαλίσει ότι η παρέμβασή μας έχει στόχο την παροχή βοήθειας, προκειμένου να τους συνδράμουμε να ανοικοδομήσουν τα θεσμικά τους όργανα και να δώσουν τη δυνατότητα στα πολιτικά κόμματα να υποβάλουν προτάσεις και να λάβουν μέρος στις εκλογικές αυτές διαδικασίες. Ελπίζω ότι η Ευρωπαϊκή Ένωση θα διαδραματίσει τον ρόλο που της αναλογεί εν προκειμένω.
<P>
Τέλος, κύριε Επίτροπε, η "παροχέτευση" πόρων από ηγέτες αναπτυσσόμενων χώρων είναι κάτι που όλοι γνωρίζουμε πολύ καλά. Ήλθε πλέον η ώρα η Ευρώπη να δηλώσει ότι αρνούμαστε να χρησιμεύουμε πλέον ως όχημα για την αποθήκευση αυτών των χρημάτων από ορισμένα άτομα.
<SPEAKER ID="485" NAME="Pino Arlacchi" AFFILIATION="S&amp;D">
(EN) (υποβάλλοντας στον κ. Madlener ερώτηση στο πλαίσιο της διαδικασίας της γαλάζιας κάρτας, σύμφωνα με το άρθρο 149, παράγραφος 8, του Κανονισμού) Κύριε Πρόεδρε, το τραγικό αποτέλεσμα της αιγυπτιακής μετάβασης στη δημοκρατία έχει περιγραφεί. Αναφέρθηκε ότι ήταν αναπόφευκτο οι ισλαμιστές φονταμενταλιστές να λάβουν την εξουσία δημοκρατικά, και τα λοιπά, και τα λοιπά.
<P>
Δεν πιστεύετε ότι η εικόνα αυτή είναι καταστροφική, και εσφαλμένη; Για ποιον λόγο δεν λαμβάνουμε υπόψη το γεγονός ότι τα αίτια του ισλαμικού φονταμενταλισμού και της τρομοκρατίας στη Μέση Ανατολή συνδέονται άμεσα με τις τυραννικές κυβερνήσεις, και ότι παρέχεται πλεόν η δυνατότητα στα δημοκρατικά καθεστώτα να τα περιορίσουν αμφότερα;
<SPEAKER ID="486" NAME="Barry Madlener" AFFILIATION="NI">
(NL) Κύριε Πρόεδρε, θα ήθελα να σκιαγραφήσω εν προκειμένω έναν από τους πραγματικούς κινδύνους που αντιμετωπίζει η Αίγυπτος, ήτοι ότι ενδέχεται να αποτελέσει το θήραμα του ισλαμικού κινήματος των "Αδελφών Μουσουλμάνων". Ζητώ επίσης τόσο από το Σώμα μας όσο και από την Επιτροπή να αντιμετωπίσουμε αυτόν τον κίνδυνο και να αποστείλουμε ένα σημαντικό μήνυμα στους Αιγυπτίους: θα πρέπει να ξεχάσουν τη στήριξή μας εάν επιλέξουν τους "Αδελφούς Μουσουλμάνους" και τη σαρία. Πρόκειται, κατ' εμέ, για πολύ σημαντικό μήνυμα που πρέπει να κομίσουμε σήμερα, και προσβλέπω στη στήριξή σας επ' αυτού.
<SPEAKER ID="487" NAME="Cristian Dan Preda" AFFILIATION="PPE">
(RO) Κύριε Πρόεδρε, οι 18 ημέρες εξεγέρσεων, η παραίτηση του Hosni Mubarak και η ανάληψη της εξουσίας από το ανώτατο στρατιωτικό συμβούλιο χαράσσουν ουσιαστικά τον δρόμο για τη μετάβαση προς τη δημοκρατία. Ελπίζουμε ότι θα υπάρξει μετάβαση στη δημοκρατία. " κατάσταση βρίσκεται αναμφίβολα σε εξέλιξη, ακολουθώντας τον ρυθμό με τον οποίο συνήθως εξελίσσονται τα επαναστατικά γεγονότα. Όπως γνωρίζετε, το σύνταγμα καταργήθηκε πρόσφατα και η Βουλή διαλύθηκε, ενώ η επιτροπή που συγκροτήθηκε για την αναθεώρηση του συντάγματος προτείνει να πραγματοποιηθούν αλλαγές εντός προθεσμίας δέκα ημερών και να διενεργηθούν βουλευτικές και προεδρικές εκλογές σε έξι μήνες.
<P>
Πιστεύω ότι η Ευρωπαϊκή Ένωση πρέπει να χρησιμοποιήσει κάθε μέσο για να στηρίξει οιαδήποτε κίνηση καταδεικνύει τη δημοκρατική μετάβαση. Από την άλλη πλευρά, θα ήθελα να προειδοποιήσω για τους κινδύνους τυχόν εσπευσμένων κινήσεων, διότι όλες αυτές οι διαδικασίες οικοδόμησης απαιτούν ορισμένο χρονικό διάστημα. Ας μην ξεχνούμε επίσης ότι οι δημοκρατικές δυνάμεις χρειάζονται άμεσα ανανέωση και ενίσχυση, προκειμένου να αποφευχθεί η δημιουργία ανισορροπίας στο πολιτικό τοπίο.
<SPEAKER ID="488" NAME="Rosario Crocetta" AFFILIATION="S&amp;D">
(IT) Κύριε Πρόεδρε, κυρίες και κύριοι, Αίγυπτος: από την εικονική κοινότητα του Facebook στην πραγματική, με εκατομμύρια ανθρώπους να επιζητούν δικαιότερη κατανομή του πλούτου και μεγαλύτερη δικαιοσύνη, και να διαδηλώνουν κατά της διαφθοράς. Πρέπει να προχωρήσουμε από τη μεταβατική περίοδο των στρατιωτών και των στρατιωτικών οχημάτων σε μια πραγματική δημοκρατία: σε ένα νέο σύνταγμα, σε νέες εκλογές, στην κατάργηση της θανατικής ποινής, σε πιο ανθρώπινα σωφρονιστικά ιδρύματα, σε κοινωνικά δικαιώματα και ελευθερίες.
<P>
Θα είναι δύσκολο. Είναι πολλοί εκείνοι που είναι πρόθυμοι να διαθέσουν κάθε μέσο στο όνομα μιας ιδέας. Θέλουμε να πιστέψουμε στον μέγα αιγυπτιακό λαό, ο οποίος, όμως, δεν έχει βιώσει ποτέ τη δημοκρατία. Επιζητούμε μια λαϊκή δημοκρατία, με σαφή διαχωρισμό των θρησκευτικών αρχών από την πολιτική εξουσία, μια δημοκρατία η οποία θα ενσωματώνει τις μειονότητες και θα θεμελιώνει πραγματικά δικαιώματα: στη δημόσια υγεία, την κοινωνική ασφάλιση και την απασχόληση.
<P>
" Ευρώπη στηρίζει αυτήν την προσέγγιση, επενδύοντας πόρους που επιτρέπουν την πραγμτική προαγωγή της ανάπτυξης στην Αίγυπτο: όχι άλλες δικτατορίες, όχι άλλη δυστυχία, όχι άλλη φτώχεια.
<SPEAKER ID="489" NAME="Edward McMillan-Scott" AFFILIATION="ALDE">
(EN) Κύριε Πρόεδρε, ορισμένοι συνάδελφοι βουλευτές θα έλαβαν σίγουρα ένα ηλεκτρονικό μήνυμά μου τη Δευτέρα στο οποίο περιγράφω τις εμπειρίες μου από μία άτυπη επίσκεψή μου στο Κάιρο το προηγούμενο Σαββατοκύριακο. Ήταν τιμή μου να παρευρίσκομαι εκεί ως αντιπρόεδρος αρμόδιος για τη δημοκρατία και τα ανθρώπινα δικαιώματα.
<P>
Ο κ. Κασουλίδης αναφέρθηκε στον ρόλο των νέων ανθρώπων στην πρόσφατη επανάσταση στην Αίγυπτο. Έχει απόλυτο δίκιο. Διαδραμάτισαν θεμελιώδη ρόλο. Προ ολίγων μόλις λεπτών μίλησα με έναν από τους διοργανωτές και του έθεσα το εξής ερώτημα: "Εξακολουθείτε να είστε αισιόδοξος;" Μου απάντησε: "Φυσικά και είμαι αισιόδοξος. Τα πράγματα εξελίσσονται προς τη σωστή κατεύθυνση".
<P>
Υπάρχουν όμως προβλήματα. Το χρονοδιάγραμμα για τις εκλογές είναι εσφαλμένο, και το χρονοδιάγραμμα για την αναθεώρηση του συντάγματος είναι υπερβολικά βραχύ. Χρειαζόμαστε περισσότερο χρόνο. Αναφερόμαστε μεν στην Αίγυπτο, αλλά η διαδικασία αυτή διευρύνεται. " κατάσταση θυμίζει το 1989, και η Ευρωπαϊκή Ένωση χρειάζεται ειδικές διαδικασίες -το παρόν Σώμα, η Επιτροπή, το Συμβούλιο, η ΕΥΕΔ- και επικροτούμε την προκαταβολική δήλωση της Cathy Ashton για τη δημοκρατία, αλλά πρέπει να καταβάλουμε περισσότερες προσπάθειες. Πρέπει να επιβραβεύσουμε τη μεταρρύθμιση.
<P>
Όπως δήλωσα και στο Κάιρο την Κυριακή -και ευελπιστώ να το δηλώσω και σε άλλους λαούς- "δεν βρίσκομαι εδώ ως Βρετανός ή ως Ευρωπαίος, αλλά ως επίτιμος αιγύπτιος πολίτης". Και εξακολουθώ να το δηλώνω.
<SPEAKER ID="490" NAME="Francisco José Millán Mon" AFFILIATION="PPE">
(ES) Κύριε Πρόεδρε, χρειαζόμαστε περισσότερες διευκρινίσεις σχετικά με τα σχέδια του ανώτατου στρατιωτικού συμβουλίου στην Αίγυπτο.
<P>
Μια συγκεκριμένη δέσμευση είναι η διεξαγωγή δημοκρατικών εκλογών ενός εξάμηνης προθεσμίας, κατόπιν συνταγματικής μεταρρύθμισης υπό την καθοδήγηση εμπειρογνωμόνων. Ωστόσο, διάβασα επίσης ότι την επόμενη εβδομάδα θα υπάρξει νέα κυβέρνηση, η οποία υποτίθεται ότι θα περιλαμβάνει εκπροσώπους της αντιπολίτευσης, σύμφωνα με τον βρετανό υπουργό Εξωτερικών.
<P>
Πιστεύω πως όλοι συμφωνούμε, εν πάση περιπτώσει, ότι ο καλύτερος τρόπος να προχωρήσουμε μέχρι τη διεξαγωγή των εκλογών συνίσταται σε μια μεταβατική διαδικασία, η οποία θα στηρίζεται από την ευρύτερη δυνατή πολιτική συναίνεση. Θα ήταν εξίσου επιθυμητή η συνεργασία των κοινωνικών δυνάμεων, προκειμένου να διασφαλισθεί ότι η μετάβαση αυτή δεν θα βαρύνεται από σοβαρές εντάσεις.
<P>
Κυρίες και κύριοι, η Ευρωπαϊκή Ένωση πρέπει να υποστηρίξει τη δημοκρατική διαδικασία και να συμβάλει στην επιτυχία της. " Αίγυπτος αποτελεί σημαντική χώρα, και οι εκεί εξελίξεις θα έχουν αντίκτυπο σε ολόκληρη τη Μεσόγειο και τον αραβικό κόσμο. Επικροτώ, συνεπώς, την επίσκεψη της βαρόνης Ashton στο Κάιρο την επόμενη εβδομάδα.
<P>
Ένα ακόμα ζήτημα: οι Τυνήσιοι και οι Αιγύπτιοι μάς δίδαξαν ένα μάθημα σχετικά με την επιθυμία του λαού για ελευθερία. Ελπίζω ότι οι υπουργοί Εξωτερικών δεν θα αγνοήσουν το μάθημα αυτό κατά την αξιολόγηση της κοινής θέσης για την Κούβα, η οποία στοχεύει ακριβώς στην επίτευξη δημοκρατικής μετάβασης στη συγκεκριμένη χώρα, και η οποία υπερασπίζεται εκείνους που υπερασπίζονται, με τη σειρά τους, την ελευθερία.
<SPEAKER ID="491" NAME="Kader Arif" AFFILIATION="S&amp;D">
(FR) Κύριε Πρόεδρε, κύριε Επίτροπε, αξίζει να επαναληφθεί ξανά και ξανά ότι τα γεγονότα στη νότια Μεσόγειο και, γενικότερα, στον αραβικό κόσμο είναι ιστορικής σημασίας, ιδίως για αυτούς τους λαούς οι οποίοι, μισό αιώνα μετά την απόκτηση της ανεξαρτησίας των χωρών τους μέσω της άρσης του αποικιακού καθεστώτος, αποκτούν σήμερα την ατομική και συλλογική ελευθερία τους. Αποτελεί ιστορικό γεγονός, αλλά και απρόσμενο, όπως συμβαίνει, σας άκουσα να λέτε, με όλες τις λαϊκές εξεγέρσεις. Ωστόσο, η νέα αυτή κατάσταση απαιτεί από εμάς να αναθεωρήσουμε πλήρως το όραμά μας, τις πολιτικές μας και τις σχέσεις μας με τις χώρες αυτές. Έχουν υποβληθεί προτάσεις.
<P>
Πράγματι, η επιφυλακτικότητα με την οποία έχουμε αντιδράσει έως τώρα εξηγείται με ευκολία, αλλά και ανησυχία, από την εμμονή μας για σταθερότητα, και εννοώ με αυτό την προσέγγιση με γνώμονα την ασφάλεια, η οποία τροφοδοτείται από τους φόβους μας, μια προσέγγιση της οποίας μοναδικές προτεραιότητες ήταν η καταπολέμηση της μετανάστευσης, της τρομοκρατίας και του ριζοσπαστικού Ισλάμ, μαζί με ορισμένα οικονομικά συμφέροντα και, ιδίως, η πρόσβαση στην ενέργεια.
<P>
Αποδεχθήκαμε απολυταρχικά καθεστώτα, όταν ο μοναδικός τους στόχος ήταν να επιβεβαιώνουν τους φόβους μας. " εξέγερση του λαού έκανε προφανή την αποτυχία των πολιτικών μας. Δεν έχουμε πλέον το δικαίωμα να συνεχίσουμε να βασίζουμε τις αναλύσεις μας στους ίδιους φόβους ή, ακόμα χειρότερα, στις ίδιες εμποτισμένες με ξενοφοβία πεποιθήσεις. Για τον λόγο αυτόν, πρέπει να σταθούμε στο πλευρό όσων προσβλέπουν σε μεγαλύτερη ελευθερία και δημοκρατία, σε τόπους όπου θα μπορεί κάποιος να είναι μουσουλμάνος, δημοκράτης και λαϊκός. Αυτό είναι το μήνυμα το οποίο μας αποστέλλουν.
<SPEAKER ID="492" NAME="Γεώργιος Κουμουτσάκος" AFFILIATION="PPE">
Κύριε Πρόεδρε, οι επαναστατικές εξελίξεις στην Τυνησία και την Αίγυπτο διαμορφώνουν ήδη δυναμική πολιτικού ντόμινο σε πολλές χώρες του μουσουλμανικού κόσμου. Οι κοινωνίες ξεσηκώνονται με αιτήματα και επιθυμίες που έμεναν καταπιεσμένα για πολλές δεκαετίες.
<P>
Προσοχή! Τίποτα δεν τελείωσε. Όλα τώρα ξεκινάνε. Νέες προκλήσεις και νέες προοπτικές. Το ερώτημα είναι τι κάνει, τι μπορεί να κάνει, τι πρέπει να κάνει η Ευρώπη. Όχι πάντως αυτό που έκανε έως σήμερα. Ήταν ουσιαστικά απούσα, χωρίς συνοχή, χωρίς ανακλαστικά. Τι θα κάνει, για παράδειγμα, με το νέο κύμα μεταναστευτικών ροών; Όχι πάντως αυτό που κάνει μέχρι σήμερα, με το έλλειμμα αλληλεγγύης του Βορρά προς τους εταίρους του Νότου.
<P>
Γι' αυτό, με συναδέλφους από την Κύπρο, τη Μάλτα, τη Γαλλία, την Ισπανία, την Ιταλία, καταθέσαμε σχετική ερώτηση προς την Επιτροπή. Οι εξελίξεις στην ευρύτερη γειτονιά μας γίνονται μέτρο και για την ευρωπαϊκή εξωτερική πολιτική. Θα πετύχουμε ή θα αποτύχουμε; Ο χρόνος τρέχει σε βάρος μας. " Λαμπεντούζα μάς το φωνάζει.
<SPEAKER ID="493" NAME="Carmen Romero López" AFFILIATION="S&amp;D">
(ES) Κύριε Πρόεδρε, θα μιλήσω και εγώ επαινετικά για την πρόσφατη επίσκεψη της βαρόνης Ashton στην Τυνησία, καθώς και για το ταξίδι της στην Αίγυπτο την προσεχή εβδομάδα.
<P>
Τι μπορεί να κάνει η Ευρώπη, όπως είπε ο προηγούμενος ομιλητής; Είναι ιδιαιτέρως σημαντικό να παράσχουμε σαφή ένδειξη της στήριξής μας προς τις χώρες αυτές στη δεδομένη χρονική στιγμή. " γεωγραφία και η ιστορία καθιστούν την Ευρώπη φυσικό σύμμαχο των χωρών της περιοχής της Μεσογείου. Τώρα είναι η κατάλληλη στιγμή να τους αποδείξουμε πόσο σημαντικές είναι για εμάς, πόσο ριζική είναι η αλλαγή που επέφεραν στην πολιτική γειτονίας μας και πόσο υψηλές προσδοκίες έχουμε για τη νέα αυτή περιοχή της Μεσογείου, η οποία δημιουργείται από τους νέους ανθρώπους της Αιγύπτου και της Τυνησίας, προκαλώντας την έκπληξη και τη δυσπιστία μας.
<P>
Οφείλουμε τώρα να στηρίξουμε την αλλαγή αυτή, όπως είπαν και άλλοι ομιλητές. Πρωτίστως, θα πρέπει να το πράξουμε διαλύοντας τον μηχανισμό καταστολής -ας μην λησμονούμε ότι η δικτατορία συνεχίζεται, παρόλο που ο δικτάτορας έχει αποχωρήσει- αίροντας το καθεστώς έκτακτης ανάγκης και παρέχοντας βοήθεια στις δημοκρατικές δυνάμεις ώστε η Ευρώπη να μπορέσει να συνεισφέρει πραγματικά στη διαδικασία αυτή, ώστε να εδραιωθεί όντως η δημοκρατία και να μπορέσει να δημιουργηθεί μια νέα εταιρική σχέση.
<P>
Όσα ειπώθηκαν σχετικά με την ανάγκη προσαρμογής των ευρωπαϊκών μέσων δεν είναι κατ' ουδένα τρόπο άστοχα. " αλήθεια είναι ότι σβήσαμε μία σελίδα και τώρα γυρνάμε σε μια νέα.
<SPEAKER ID="494" NAME="Boris Zala" AFFILIATION="S&amp;D">
(SK) Κύριε Πρόεδρε, είναι αρκετά σαφές από τα συμφραζόμενα των όσων είπε σήμερα ο κ. Verhofstadt ότι οι αιγυπτιακές δημοκρατικές δυνάμεις της αντιπολίτευσης δεν κατάφεραν να οργανωθούν σε ενιαίο σώμα το οποίο θα μπορούσε να εκπροσωπήσει τις επαναστατικές δυνάμεις των διαδηλωτών. " εκδίωξη ενός δικτάτορα διαφέρει από τη δημιουργία ενός δημοκρατικού καθεστώτος.
<P>
Ένα από τα βασικά στοιχεία των επαναστάσεων της κεντρικής Ευρώπης το 1989 ήταν η άμεση δυνατότητα δημιουργίας πραγματικών οργανώσεων για την εκπροσώπηση των δημοκρατικών λαϊκών επαναστατικών δυνάμεων.
<P>
Ως προς αυτό, υπάρχει περιθώριο για παροχή βοήθειας από την Ευρωπαϊκή Ένωση. Αυτό είναι πιθανώς πιο σημαντικό από τη χρηματοδότηση ή άλλα θέματα. Αυτά τα θέματα θα είναι σημαντικά σε μελλοντικά στάδια.
<P>
Ποιος θα καθίσει στο τραπέζι αυτήν τη στιγμή και θα διαπραγματευτεί πραγματικά με τους στρατιωτικούς ηγέτες; Ποιος θα παρουσιαστεί πραγματικά στις εκλογές ως εκπρόσωπος των δημοκρατικών αυτών δυνάμεων; Το ερώτημα αυτό παραμένει αναπάντητο, και η Ευρωπαϊκή Ένωση μπορεί να παράσχει βοήθεια εν προκειμένω. Εάν το πράξει, δεν θα χρειάζεται να φοβόμαστε ότι η Αίγυπτος θα ακολουθήσει την πορεία του Ιράν, αλλά, αντιθέτως, μπορούμε να είμαστε βέβαιοι ότι το Ιράν θα ακολουθήσει την πορεία της Αιγύπτου.
<P>
(Ο ομιλητής δέχεται να απαντήσει σε ερώτηση στο πλαίσιο της διαδικασίας της γαλάζιας κάρτας, σύμφωνα με το άρθρο 149, παράγραφος 8, του Κανονισμού)
<SPEAKER ID="495" NAME="Richard Howitt" AFFILIATION="S&amp;D">
(ΕΝ) Κύριε Πρόεδρε, θα ήθελα να πω στον φίλο μου, τον κ. Zala, ότι αποκόμισα πολλά από τα όσα είπε για την προσωπική του εμπειρία της επανάστασης. Κύριε Zala, υπάρχουν δύο ζητήματα στη συζήτηση αυτή για τα οποία θα ήθελα τη γνώμη σας. Για τους ανθρώπους της περιοχής, εάν οι ξένες χώρες δεν υπερασπιστούν τη δημοκρατία, αυτό δεν ευνοεί τον εξτρεμισμό, αντί να τον εμποδίζει; Εάν οι ξένες χώρες υπερασπιστούν τη δημοκρατία, αυτό δεν θεωρείται παρεμβατικό και ανάρμοστο; Θα ήθελα την άποψή σας.
<SPEAKER ID="496" NAME="Boris Zala" AFFILIATION="S&amp;D">
(SK) Σας ευχαριστώ θερμά για την ερώτηση. Κατά την άποψή μου, έχουμε πλέον επαρκή εμπειρία από επαναστάσεις κατά δικτατορικών καθεστώτων για να μας απασχολεί το κατά πόσον πρεμβαίνουμε στις εσωτερικές υποθέσεις άλλων χωρών μέσω των συμβουλών μας. Το 1989, γνωρίζαμε αναμφίβολα πολλά άτομα από το εξωτερικό και πραγματοποιούσαμε συνομιλίες μαζί τους. Θα πρέπει να βασιστούμε στην ιστορική μας εμπειρία. Υπάρχουν πολλά, πάρα πολλά ζητήματα επί των οποίων μπορούμε να παράσχουμε συμβουλές στις χώρες αυτές, και πιστεύω ότι εάν μια συμβουλή είναι λογική, γίνεται και αποδεκτή.
<SPEAKER ID="497" NAME="Laima Liucija Andrikien" AFFILIATION="PPE">
(EN) Κύριε Πρόεδρε, δεδομένης της τεράστιας σημασίας των εξελίξεων στην Αίγυπτο για ολόκληρη την περιοχή και για τις σχέσεις της ΕΕ με αυτήν την περιοχή του πλανήτη, είναι ιδιαιτέρως σημαντικό να εστιάσουμε εγκαίρως την προσοχή και το ενδιαφέρον μας, και να αναλάβουμε προορατική και όχι αντιδραστική πρωτοβουλία.
<P>
Όταν ένα έθνος -οι Αιγύπτιοι ή οιοδήποτε άλλο έθνος- ενώνεται για να διεκδικήσει το δικαίωμα του στη δημοκρατία, η ΕΕ θα πρέπει να προσφέρει τη συνδρομή της στο λαό του ώστε να μετατρέψει το όνειρό του σε πραγματικότητα.
<P>
Λαμβάνοντας υπόψη ότι το σύνταγμα καταργήθηκε, η Βουλή διαλύθηκε και ότι η διεξαγωγή των προεδρικών εκλογών έχει προγραμματιστεί προς το τέλος του τρέχοντος έτους, είναι πολύ σημαντικό να διασφαλίσουμε ότι θα διενεργηθούν ελεύθερες και δίκαιες εκλογές στη χώρα αυτή. Οι άνθρωποι θα ασκήσουν το δικαίωμά τους στην ελευθερία των μέσων ενημέρωσης και την ελευθερία της έκφρασης.
<P>
Ταυτοχρόνως, αντιμετωπίζουμε τον κίνδυνο να θριαμβεύσουν όντως οι εξτρεμιστές, σε περίπτωση διοργάνωσης εκλογών χωρίς να έχουν τεθεί τα θεμέλια της πραγματικής δημοκρατίας.
<SPEAKER ID="498" NAME="Zuzana Roithová" AFFILIATION="PPE">
- (CS) Κύριε Πρόεδρε, κύριε Επίτροπε, στηρίζω σθεναρά όλα τα μέτρα που έλαβε η Ύπατη Εκπρόσωπος για να συνδράμει την Αίγυπτο στην επίτευξη της δημοκρατίας και της ευημερίας χωρίς περαιτέρω αιματοχυσίες. Ωστόσο, αυτό δεν σημαίνει ότι θα πρέπει να κλείσουμε τα μάτια μας στην αυξανόμενη βία που παρατηρείται κατά των χριστιανών κοπτών από τους φανατικούς μουσουλμάνους. Βρίσκομαι σε επαφή με ευρωπαίους πολίτες και Τσέχους οι οποίοι βοηθούν τους κόπτες, αλλά στην προσπάθειά τους αυτή διακινδυνεύουν κυριολεκτικά τη ζωή τους. " Ευρωπαϊκή Ένωση πρέπει να ζητήσει ανοικτά από τον αιγυπτιακό στρατό να δώσει το παράδειγμα τιμωρώντας τους διώκτες των χριστιανώνς. Ταυτοχρόνως, η Ευρωπαϊκή Ένωση θα πρέπει να συνδράμει ενεργά τους κόπτες που κινδυνεύουν ώστε να μετεγκατασταθούν προσωρινά σε κάποια ασφαλή χώρα.
<P>
Θα ήθελα να σας ζητήσω να προτείνετε στο Συμβούλιο να θεσπίσει προσωρινά μέτρα προστασίας βάσει της οδηγίας 2001/55/ΕΚ, προκειμένου να σώσουμε τη ζωή των κοπτών έως ότου αποτελέσει η Αίγυπτος ασφαλή πατρίδα και για τους ίδιους. Κύριε Επίτροπε, θα μπορούσατε να το κάνετε αυτό;
<SPEAKER ID="499" NAME="Simon Busuttil" AFFILIATION="PPE">
(MT) Κύριε Πρόεδρε, τρία είναι τα στοιχεία που πρέπει να διασφαλίσουμε εφεξής. Πρώτον, πρέπει να παράσχουμε βοήθεια στην Αίγυπτο κατά τη διάρκεια του μεταβατικού αυτού σταδίου, όπως πρέπει να παράσχουμε βοήθεια και στην Τυνησία, ώστε να μπορέσουν να εργαστούν προς την κατεύθυνση του πλήρους και σταθερού ελδημοκρατισμού τους. Δεύτερον, χρειαζόμαστε ένα μακροπρόθεσμο σχέδιο -το οποίο εγώ αποκαλώ σχέδιο Μάρσαλ- για κάθε χώρα η οποία, όπως η Τυνησία και η Αίγυπτος, σχεδιάζουν να ακολουθήσουν τον δρόμο προς τη δημοκρατία. Κατ' αυτόν τον τρόπο, μπορούμε να αποδείξουμε ότι είμαστε εκεί για να προσφέρουμε τη βοήθειά μας σε εκείνους που επιλέγουν τη δημοκρατία - και να δηλώσουμε ότι η δημοκρατία αποτελεί τον πρόδρομο της επιτυχίας.
<P>
Τέλος, πρέπει να προβούμε σε πλήρη αναθεώρηση της πολιτικής μας για τη Μεσόγειο. Πρέπει να εκτιμήσουμε και να αναγνωρίσουμε ότι στερείτο της απαραίτητης διορατικότητας ώστε να προβλέψει τι θα μπορούσε να είχε συμβεί στις αραβικές χώρες, και τι πραγματικά συνέβη.
<SPEAKER ID="500" NAME="Ioan Mircea Paşcu" AFFILIATION="S&amp;D">
(EN) Κύριε Πρόεδρε, την τελευταία φορά, ορισμένοι εξ ημών εκφράσαμε την απογοήτευσή μας για τον ήπιο τόνο των δημόσιων -επαναλαμβάνω, δημόσιων- δηλώσεών μας, και όχι των δράσεων, σχετικά με τα γεγονότα στην Αίγυπτο πριν από την παραίτηση Mubarak. Φυσικά, δεδομένης της θέσης της, η λαίδη Ashton βρίσκεται μεταξύ σφύρας και άκμονος, αλλά εάν επιθυμούμε να εισακούεται η φωνή της ΕΕ, θα πρέπει να είναι αρκετά δυνατή για να ακουστεί.
<P>
Επανερχόμενος στο θέμα της Αιγύπτου, βάσει των εμπειριών μου ως ρουμάνου πολίτη, εκτιμώ ότι οι πραγματικές δυσκολίες μόλις ξεκίνησαν. " αποχώρηση του πρώην προέδρου δεν θα διαλύσει τις ανησυχίες της αιγυπτιακής κοινωνίας, αλλά, αντιθέτως, θα τις περιπλέξει και θα πολλαπλασιάσει τα προβλήματα που με τα οποία βρίσκεται αντιμέτωπη. Ορισμένα από τα προβλήματα αυτά, όπως το γεγονός ότι ο στρατός δεν τηρεί την υπόσχεσή του να διοργανώσει ελεύθερες εκλογές εντός της καθορισμένης προθεσμίας ή η καταγγελία της συνθήκης με το Ισραήλ, θα μας επηρεάσουν άμεσα.
<P>
Παρ' όλα αυτά, αντλώ θάρρος από την προθυμία μας να προσπαθήσουμε, μέσω της συνεχούς επαφής με τις τοπικές αρχές, να προβλέψουμε τέτοιου είδους προβλήματα και να προετοιμάσουμε την παρέμβασή μας με τα πλέον κατάλληλα μέσα.
<SPEAKER ID="501" NAME="Alexandra Thein" AFFILIATION="ALDE">
(DE) Κύριε Πρόεδρε, κυρίες και κύριοι, κατάγομαι από το Βερολίνο, και ολόκληρος ο κόσμος συμμερίστηκε τη χαρά των Βερολινέζων όταν έπεσε το σύνορο της πόλης μας και άνοιξαν τα σύνορα σε ολόκληρη την ανατολική Ευρώπη. Σήμερα, στην περίπτωση της Αιγύπτου, αντιδράσαμε υπερβολικά καθυστερημένα, υπερβολικά επιφυλακτικά και, κυρίως, καθόλου συναισθηματικά. Πού ήταν η χαρά μας; Μία στις δύο λέξεις μας αφορούσε μόνο τη "διατήρηση της σταθερότητας". Ωστόσο, η ελευθερία είναι το πιο σημαντικό αγαθό στον κόσμο για όλους τους ανθρώπους.
<P>
Ειδικά εμείς οι Γερμανοί γνωρίζουμε πολύ καλά τι σημαίνουν αυτά τα λόγια. Αυτό που υπήρχε στην Αίγυπτο δεν ήταν σταθερότητα, ήταν καταπίεση. " ελευθερία και η σταθερότητα μπορούν να συμβαδίζουν ανά πάσα στιγμή. Κατά συνέπεια, δεν θα πρέπει να υπαγορεύσουμε στους Αιγυπτίους ποιον θα εκλέξουν. Υπό την προϋπόθεση ότι οι εκλογές θα διεξαχθούν με δίκαιο και δημοκρατικό τρόπο, θα πρέπει να αναγνωρίσουμε το αποτέλεσμα και να είμαστε τόσο υπερόπτες -όπως ήμασταν στην Παλαιστίνη ή ακόμα και στην Αλγερία- ως προς την απόφασή μας σχετικά με το εάν θα αναγνωρίσουμε ή όχι αυτούς που εκλέγονται. Πρέπει να αποδεχθούμε την επιλογή που έχει γίνει.
<SPEAKER ID="502" NAME="Franziska Katharina Brantner" AFFILIATION="Verts/ALE">
(EN) Κύριε Πρόεδρε, θα ήθελα να πω στον κ. Füle ότι πρέπει πραγματικά να εστιάσουμε στην επιμονή μας υπέρ της μετάβασης στην πολιτική διακυβέρνηση, και στη μέριμνα ότι το στρατιωτικό καθεστώς, το οποίο βρίσκεται σήμερα στην εξουσία, θα τηρήσει τις υποσχέσεις του.
<P>
Νομίζω ότι έχει ήδη συγκροτηθεί μια επιτροπή που θα εργαστεί επί του συντάγματος, αλλά σε αυτήν δεν συμμετέχει ούτε μία γυναίκα. Αυτό είναι μάλλον λυπηρό, εάν αναλογιστούμε πόσες γυναίκες -νέες γυναίκες- κατέβηκαν στους δρόμους προκειμένου να διασφαλίσουν ότι αυτή η δημοκρατική μετάβαση, αυτή η επανάσταση, θα συμπεριλαμβάνει ολόκληρη την κοινωνία. Κατά συνέπεια, πρέπει να τις υποστηρίξουμε, πρέπει να απαιτήσουμε, όταν θα μεταβείτε στη χώρα τόσο εσείς όσο και η βαρόνη, να πραγματοποιηθούν συναντήσεις με τις γυναίκες: να πραγματοποιηθούν συναντήσεις όχι μόνο με όσους θα μπορούσαν να χαρακτηρισθούν ως "συνήθεις ύποπτοι", αλλά και με όσους συμμετείχαν στην επανάσταση και οι φωνές τους δεν ακούγονται αρκετά συχνά.
<P>
Πρέπει να εμμείνουμε στην απελευθέρωση όλων των κρατουμένων και στη διεξαγωγή έρευνας σχετικά με τα επεισόδια βίας που σημειώθηκαν. Τέλος, πιστεύω ότι η βαρόνη Ashton έχει δίκαιο: είναι η κατάλληλη στιγμή να έχουμε μεγαλόπνοες βλέψεις. Τούτες αφορούν το εμπόριο της ΕΕ, τις θεωρήσεις ή τα χρήματα· και προϋποθέτουν τόλμη.
<SPEAKER ID="503" NAME="Struan Stevenson" AFFILIATION="ECR">
(EN) Κύριε Πρόεδρε, στην αρχή της παρούσας συζήτησης, ο κ. Επίτροπος εξήρε για το θάρρος τους τούς νέους ανθρώπους που κατέβηκαν στους δρόμους της Αιγύπτου και της Τυνησίας και προκάλεσαν την εξέγερση.
<P>
Τη Δευτέρα, εκατοντάδες χιλιάδες άνθρωποι κατέβηκαν και στους δρόμους της Τεχεράνης, καθώς και άλλων πόλεων του Ιράν, αλλά κατεστάλησαν βίαια. Τους συνέθλιψαν. Ένας νεαρός φοιτητής σκοτώθηκε. Άλλοι βασανίστηκαν και οδηγήθηκαν στη φυλακή, όπου είναι βέβαιο ότι θα εκτελεστούν, επειδή αποπειράθηκαν να εξεγερθούν κατά του φασιστικού καθεστώτος.
<P>
Γιατί δεν αναφέρουμε ποτέ τίποτα για να τους ενθαρρύνουμε; Γιατί λειτουργούμε σαν λαγοί που τυφλώνονται από τους προβολείς αυτοκινήτων, ενώ πρέπει να αντιμετωπίσουμε τους μουλάδες στην Τεχεράνη; Γιατί δεν λέμε τίποτα για να καταδικάσουμε τα βάναυσα ψυχολογικά βασανιστήρια και την πολιορκία των 3.400 Ιρανών της αντιπολίτευσης που βρίσκονται στο στρατόπεδο Ashraf; Είναι πλέον καιρός να αναλάβουμε δράση και να αποδείξουμε ότι υποστηρίζουμε την ιρανική αντιπολίτευση.
<SPEAKER ID="504" NAME="Νικόλαος Σαλαβράκος" AFFILIATION="EFD">
Κύριε Πρόεδρε, με τις πρόσφατες λαϊκές εξεγέρσεις και όσες άλλες απειλούνται στη μεσογειακή περίμετρο της Αφρικής πρέπει να προβληματιστούμε βαθύτερα. Πρέπει να δούμε ποια είναι η μήτρα των εξεγέρσεων αυτών· αν είναι η φτώχεια, η θρησκεία, η αδικία, η διαφθορά, η έλλειψη δημοκρατίας και ελευθερίας· τι ακριβώς θέλουν οι άνθρωποι αυτοί οι οποίοι εξεγείρονται κατά των καθεστώτων, τα οποία μέχρι προχθές ψήφιζαν και εδώ και 30 και 40 χρόνια τα είχαν σαν οδηγό και κυβερνήτη τους.
<P>
Παρατηρώ ότι εμφανιζόμαστε στην Αίθουσα αυτή να θεωρούμαστε ότι εμείς είμαστε το άντρο και ο ναός της πλήρους δημοκρατίας. " πρώτη λύση που δίνουμε είναι χρήματα. Μα χρήματα είχαν και τα εξαφάνιζαν μερικοί επιτήδειοι! Πρέπει όμως να δούμε ότι το θέμα είναι η γεωπολιτική αστάθεια, οι ανακατατάξεις που μπορεί να φέρει στην περιοχή, οι επιπτώσεις των λαϊκών αντιδράσεων και οι νέες ισορροπίες που θα προκύψουν.
<SPEAKER ID="505" NAME="Štefan Füle">
μέλος της Επιτροπής. - (EN) Κύριε Πρόεδρε, θα ήθελα να ευχαριστήσω τους αξιότιμους βουλευτές για τα πολύτιμα σχόλια και τα ερωτήματά τους. Εκτίμησα ιδιαιτέρως σήμερα την ευκαιρία για ανταλλαγή απόψεων σχετικά με τα γεγονότα στην Αίγυπτο και τη βέλτιστη αντίδρασή μας σε αυτά. Άκουσα πολλές εποικοδομητικές παρατηρήσεις και προτάσεις, και θα διαβιβάσω τα μηνύματά σας στην Αντιπρόεδρο της Επιτροπής/'Υπατη Εκπρόσωπο για Θέματα Εξωτερικής Πολιτικής και Πολιτικής Ασφαλείας.
<P>
Θα εξετάσουμε από κοινού ποιος είναι ο καλύτερος τρόπος να αντιμετωπίσουμε τα θέματα αυτά, και θα τα διατηρήσουμε υψηλά στον κατάλογο των προτεραιοτήτων μας καθώς εξελίσσεται η αντίδραση μας στην Αίγυπτο. Επιτρέψτε μου να σας διαβεβαιώσω ότι, μέσω της εν εξελίξει διαδικασίας αναθεώρησης, θα ασχοληθούμε διεξοδικά και με τα δύο σημαντικά στοιχεία: πρώτον, τις ανάγκες μετάβασης και μεταρρύθμισης των εν λόγω χωρών και, δεύτερον, τον στρατηγικής σημασίας αντίκτυπο των τεράστιων και ιστορικών μεταβολών στη γειτονική μας περιοχή και στην πολιτική γειτονίας μας. Το παρόν Σώμα πρέπει να διαδραματίσει σημαντικό ρόλο εν προκειμένω.
<P>
Οι Αιγύπτιοι απέδειξαν ότι μπορούν να πάρουν το μέλλον τους στα χέρια τους. Ζητούν δημοκρατία, ζητούν κοινωνικοοικονομικές μεταρρυθμίσεις και η Ευρωπαϊκή Ένωση πρέπει να είναι σε θέση να προσφέρει την πλήρη στήριξή της στη διαδικασία της δημοκρατικής μετάβασης. Όπως ανέφερα, διανύουμε ακόμα στις πρώτες ημέρες, αλλά η Ευρωπαϊκή Ένωση έχει κινητοποιηθεί πλήρως προκειμένου να τείνει ευήκοον ους και να ανταποκριθεί στα αιτήματα που διατυπώνουν οι ίδιοι οι Αιγύπτιοι.
<SPEAKER ID="506" NAME="Seán Kelly" AFFILIATION="PPE">
(EN) Κύριε Πρόεδρε, θα ήθελα να σας συγχαρώ για τον τρόπο με τον οποίο συντονίσατε σήμερα τη διαδικασία έκτακτων παρεμβάσεων. Ήταν η πρώτη φορά που άκουσα να καλούνται εκ των προτέρων τα ονόματα, όταν ο αριθμός των ομιλητών ήταν περιορισμένος, ούτως ώστε να μπορέσουν να συνεχίσουν τις εργασίες τους οι υπόλοιποι βουλευτές που δεν επρόκειτο να λάβουν τον λόγο. Δεν ζήτησα να συμπεριληφθώ στη διαδικασία έκτακτων παρεμβάσεων στη συζήτηση αυτή, αλλά παρατήρησα πώς λειτουργήσατε, και ευελπιστώ να ακολουθήσουν το παράδειγμά σας ότι και άλλοι Πρόεδροι.
<SPEAKER ID="507" NAME="Πρόεδρος">
" συζήτηση έληξε.
<P>
Γραπτές δηλώσεις (άρθρο 149 του Κανονισμού)
<SPEAKER ID="508" NAME="Mariya Nedelcheva" LANGUAGE="FR">
Οι αιγυπτιακές αρχές σχεδιάζουν να προβούν σε αναθεώρηση του συντάγματος της χώρας τους. Μια ομάδα νομικών έχει ενημερωθεί σχετικά και θα έχει στη διάθεσή της 10 ημέρες για να καταθέσει τις προτάσεις της περί των τροποποιήσεων. Τα νέα αυτά είναι πολύ ευχάριστα. Θα πρέπει να αναθεωρηθούν ταα πλέον αμφιλεγόμενα άρθρα, ιδίως αυτά που αφορούν τον απεριόριστο αριθμό προεδρικών θητειών, τους περιοριστικούς όρους σχετικά με το ποιος μπορεί να θέσει υποψηφιότητα στις προεδρικές εκλογές, τις μεθόδους επιτήρησης των εκλογών και τις περιορισμένες δυνατότητες προσφυγής μετά τις βουλευτικές εκλογές. Κατά συνέπεια, η δημοκρατική μετάβαση βρίσκεται σε εξέλιξη. Ωστόσο, η αναθεώρηση του συντάγματος δεν είναι το μοναδικό ζήτημα που πρέπει να αντιμετωπιστεί. " οικονομική ευημερία και η κοινωνική συνοχή συνιστούν βασικές προϋποθέσεις για τη χειραφέτηση ενός λαού και την ομαλή διακυβέρνηση μιας χώρας. " Ευρωπαϊκή Ένωση, από την πλευρά της, δεν μπορεί να παρακολουθεί άπραγη κατά την υλοποίηση αυτών των αλλαγών. Εφόσον εξέφρασε την ικανοποίησή της για τη δημοκρατική μετάβαση, η βαρόνη Ashton πρέπει να προβεί σε αναβάθμιση των συμφωνιών εταιρικής σχέσης και να θέσει το κράτος δικαίου, τη δικαιοσύνη και τα ανθρώπινα δικαιώματα στο επίκεντρο των μελημάτων της. Δεν πρέπει να επιτρέψουμε να βυθιστούν στη λήθη αυτές οι αξίες με το πρόσχημα της σταθεροποίησης των σχέσεών μας.
<SPEAKER ID="509" NAME="John Attard-Montalto" LANGUAGE="EN">
Είναι απαραίτητο να καθορίσουμε τον ρόλο της ΕΕ στις αναταραχές που βρίσκονται σε εξέλιξη σε πολλές αραβικές χώρες γενικά και στην Αίγυπτο ειδικότερα. Όλοι αιφνιδιάστηκαν από τις αναταραχές, και δεν φαίνεται να είχε προβλεφθεί κανένα σχέδιο έκτακτης ανάγκης για ανάλογη κατάσταση, η οποία δεν είναι γεωγραφικά περιορισμένη, αλλά, αντιθέτως, εκτεταμένη. " κοινωνικοπολιτική βάση που προκαλεί τις αλλαγές στον αραβικό κόσμο δεν διαφέρει μεταξύ των χωρών αυτών που βρίσκονται σήμερα σε μεταβατικό στάδιο προς μια κατάσταση η οποία θα αποτελέσει, αισιοδοξούμε, ένα δημοκρατικό περιβάλλον.
<P>
" βαρόνη Ashton δηλώνει επισήμως ότι η ΕΕ έχει τη "δημοκρατική κλίση" να ακούει τους λαούς που επιθυμούν την αλλαγή - και γινόμαστε μάρτυρες ενός μεταβαλλόμενου κόσμου, διότι οι εξελίξεις στις αραβικές χώρες θα έχουν αντίκτυπο σε παγκόσμια πολιτικά, κοινωνικά και οικονομικά ζητήματα. Ένα ιδιαιτέρως σημαντικό ζήτημα είναι το ζήτημα της ασφάλειας και της σταθερότητας, και δεν υπάρχει αμφιβολία ότι η "δημοκρατική κλίση" αφορά χώρες οι οποίες θεωρούνται σύμμαχοι άλλων χωρών που διαθέτουν σήμερα δημοκρατικά πολιτικά συστήματα. Στο παρόν στάδιο, δεν γνωρίζουμε πού θα οδηγήσει η δημοκρατική μεταβατική διαδικασία ή ποια θέση θα λάβουν οι παραδοσιακές δημοκρατίες, ειδικότερα δε η ΕΕ.

<CHAPTER ID=1>
Έγκριση των συνοπτικών πρακτικών
<SPEAKER ID=1 NAME="Πρόεδρος">
Διανεμήθηκαν τα συνοπτικά πρακτικά της χθεσινής συνεδρίασης.
<P>
Υπάρχουν παρατηρήσεις;

<SPEAKER ID=2 LANGUAGE="EN" NAME="Green">
Κυρία Πρόεδρε, θα ήθελα να θέσω ένα θέμα το οποίο νομίζω ότι δημιουργεί μεγάλη ανησυχία στο κοινό της Ευρωπαϊκής Ένωσης και αφορά τις εκθέσεις που δημοσιεύθηκαν σήμερα το πρωί σχετικά με την απόφαση που έλαβε η βρετανική κυβέρνηση χθες το βράδυ να τερματίσει τη σφαγή των βρετανικών βοοειδών που πιστεύεται ή υπάρχει υπόνοια ότι έχουν μολυνθεί από ΣΕΒ. Η ανησυχία αυτή είναι πολύ σοβαρή και θα γνωρίζετε τις τεράστιες επιπτώσεις που θα έχει στους φόβους των Ευρωπαίων σχετικά με τη δημόσια υγεία τους και την ασφάλεια του καταναλωτή.
<P>
Θα ήθελα να ζητήσω από την Ευρωπαϊκή Επιτροπή να απαντήσει αμέσως σχετικά με το πώς θα αντιδράσει στη δράση που ανέλαβε η βρετανική κυβέρνηση, η οποία φαίνεται να αποτελεί στροφή 180 μοιρών σε σχέση με το σχέδιο δράσης που υπέβαλε ο βρετανός πρωθυπουργός στο Ευρωπαϊκό Συμβούλιο κατά την τελευταία συνεδρίασή του.

<SPEAKER ID=3 NAME="Πρόεδρος">
Κυρία Green, είναι προφανές ότι δεν μπορούμε να αυτοσχεδιάσουμε σε μια συζήτηση. Θα μπορούσα να σας υποδείξω - αν φυσικά συμφωνεί η Επιτροπή - ότι η Επιτροπή ενδεχομένως να θίξει το ζήτημα αυτό στο πλαίσιο της έκθεσης του κ. Funk, η οποία περιλαμβάνεται στην σημερινή ημερήσια διάταξη. Θα βοηθούσε πολύ. Καταλαβαίνετε πράγματι ότι δεν μπορούμε, έτσι, στην αρχή της συνεδρίασης, να αυτοσχεδιάσουμε σε μία συζήτηση.

<SPEAKER ID=4 LANGUAGE="DE" NAME="Poettering">
Kυρία Πρόεδρε, η πρόταση της Προέδρου της Σοσιαλιστικής Ομάδας Pauline Green, συμφωνεί απόλυτα με την άποψη τη δική μας στην Ομάδα του ΕΛΚ. Είναι ένα βαρυσήμαντο συμβάν, το οποίο θα πρέπει να λάβουμε υπόψη. Δεν πρόκειται μόνο για την υγεία, αλλά και για την κοινότητα δικαίου της Ευρωπαϊκής Ένωσης, κι αυτό που κάποτε αποφασίστηκε νομοθετικά, δεν μπορεί να το ανακαλέσει μόνο του κανένα κράτος μέλος. Υποστηρίζουμε την πρότασή σας, κυρία Πρόεδρε, να κάνει η Επιτροπή μια δήλωση επί του θέματος, επ' ευκαιρία της έκθεσης του συναδέλφου Funk.

<SPEAKER ID=5 NAME="Πρόεδρος">
Σας ευχαριστώ κύριε Pottering. Βλέπω ότι και η κ. Green συμφωνεί με την πρόταση αυτή.

<SPEAKER ID=6 LANGUAGE="EN" NAME="Provan">
Κυρία Πρόεδρε, με έκπληξη άκουσα την κ. Green να κάνει αυτές τις παρατηρήσεις σήμερα το πρωί. Αυτό είναι το είδος των παρατηρήσεων που αυξάνει τα προβλήματα τα οποία αντιμετωπίζει σήμερα ο τομέας του βοείου κρέατος. Είναι το είδος των πληθωρικών, εμπρηστικών παρατηρήσεων που δημιουργούν το πρόβλημα και το επιδεινώνουν.
<P>
Θα ήθελα να διαβεβαιώσω τα μέλη του Σώματος ότι η απόφαση που έλαβε η βρετανική κυβέρνηση χθες το βράδυ αφορά αποτελεσματικότερη σφαγή για την εξάλειψη του προβλήματος της ΣΕΒ γρηγορότερα και με τρόπο ώστε να μπορέσουμε όλοι να επιστρέψουμε στο φυσιολογικό το συντομότερο δυνατόν.
<P>
(Χειροκροτήματα)

<SPEAKER ID=7 NAME="Πρόεδρος">
Κύριε Provan, είπα ότι δεν θα γίνει τώρα συζήτηση.

<SPEAKER ID=8 LANGUAGE="EN" NAME="Green">
Κυρία Πρόεδρε, το θέμα που ετέθη εδώ δημιουργεί τεράστια ανησυχία στο ευρωπαϊκό κοινό. Ασφαλώς, κανείς μας δεν θέλει να προκαλέσει ακόμα μεγαλύτερη ζημιά στη βιομηχανία του βοείου κρέατος, αλλά παρατηρήσεις σαν αυτές που μόλις ακούσαμε έχουν κάνει τόσο μεγάλη ζημιά σε ολόκληρη τη βιομηχανία βοείου κρέατος. Είναι εντελώς γελοίο οι εκπρόσωποι της βρετανικής κυβέρνησης που μιλούν εδώ να μην λένε την αλήθεια για το ότι υπάρχει μεγάλη ανησυχία. Η εξαπάτηση εκ μέρους τους εδώ και πολλά χρόνια οδήγησε σήμερα στο πρόβλημα αυτό. Είναι καιρός να αντιμετωπίσουν την πραγματικότητα και να συμπεριφερθούν στο ευρωπαϊκό κοινό με κάποιο σεβασμό.
<P>
(Χειροκροτήματα)

<SPEAKER ID=9 NAME="Πρόεδρος">
Αγαπητοί συνάδελφοι, θα μιλήσουμε για όλα αυτά στο πλαίσιο της συζήτησης για την έκθεση του κ. Funk.

<SPEAKER ID=10 LANGUAGE="FR" NAME="Martinez">
Κυρία Πρόεδρε, επί του θέματος της ψηφοφορίας για την έκθεση του κ. von Wogau σχετικά με το φόρο κατανάλωσης. Πριν από δύο ημέρες, ο πρόεδρος Pasty μας προειδοποίησηε πράγματι για τους κινδύνους της χρονικής σύμπτωσης των ψηφοφοριών, της σύγκλησης της ολομέλειας και των συνεδριάσεων των επιτροπών.
<P>
Αποδείχτηκε, κυρία Πρόεδρε, ότι η ψηφοφορία για την έκθεση σχετικά με το φόρο κατανάλωσης υπήρξε ομόφωνη. Η αύξηση του φόρου για το κρασί ψηφίστηκε ομόφωνα. Κι όμως, πολλά μέλη της Επιτροπής Γεωργίας, που εξαιτίας της θέσης τους ενδιαφέρονται εξαιρετικά πολύ, συμπεριλαμβανομένου και του εαυτού μου ως εκλεγμένου αντιπροσώπου του Languedoc - Roussillon, του μεγαλύτερου ευρωπαϊκού αμπελώνα σ&#x02BC;όλο τον κόσμο, συμμετείχαν εκείνη τη στιγμή σε μία συνεδρίαση της επιτροπής έρευνας για την σπογγώδη εγκεφαλοπάθεια των αγελάδων. Κι εσείς η ίδια είστε νομικός κ. Πρόεδρε: βρισκόμαστε ενώπιον μιας περίπτωσης ασυνέπειας όσον αφορά τη συγκατάθεση, με έναν χειρισμό που συνίσταται στο να προβλέπει ταυτόχρονα, και μια επιτροπή και τις ψηφοφορίες της ολομελείας με έναν χειρισμό που επέτρεψε την υποκλοπή μιας ψηφοφορίας. Είναι το τέλειο παράδειγμα διαφθοράς της συγκατάθεσης και ακυρότητας μιας ψηφοφορίας. Πιστεύω πως αυτές οι μέθοδοι, οι κάπως - επιτρέψτε μου το υπερβολικό της έκφρασης - απατεωνίστικες που σκοπεύουν αποκλειστικά στο σχηματισμό μιας πλειοψηφίας, είναι απαράδεκτες.
<P>
Κυρία Πρόεδρε, θα έπρεπε ίσως να εφεύρουμε μιαν άλλη φόρμουλα και να επανέλθουμε σ&#x02BC; αυτήν την απατηλή ψηφοφορία.

<SPEAKER ID=11 NAME="Πρόεδρος">
Κύριε Martinez, δεν έχουμε να κάνουμε με τροποποίηση των συνοπτικών πρακτικών. Βρισκόμαστε, προς το παρόν, στο πλαίσιο έγκρισης των συνοπτικών πρακτικών, γι&#x02BC; αυτό σας ζητώ να περιορίσετε, καλοπροαίρετα, τις παρατηρήσεις σας σ&#x02BC; αυτά τα πρακτικά.
<P>
Με άλλα λόγια, αυτή τη στιγμή θίγεται ένα βασικό πρόβλημα ουσίας, ένα γενικό πρόβλημα. Προτείνω, επομένως, το Προεδρείο να θίξει το ζήτημα αυτό, να μάθουμε δηλαδή, αν πράγματι είναι φυσιολογικό να διεξάγονται άλλες συνεδριάσεις κατά τη διάρκεια της ψηφοφορίας. Πιστεύω πως θα έπρεπε να ακολουθήσουμε αυτόν τον αυστηρό κανόνα ο οποίος δεν επιτρέπει την διεξαγωγή άλλων συνεδριάσεων κατά τη διάρκεια της ψηφοφορίας - εξάλλου, βλέπω ότι οι πρόεδροι των ομάδων είναι της ιδίας γνώμης. Πιστεύω επίσης ότι θα ήταν σημαντικό να κάνουμε λόγο γι&#x02BC; αυτό στους κόλπους της διάσκεψης των προέδρων.
<P>
Υπάρχουν άλλες παρατηρήσεις για τα συνοπτικά πρακτικά;

<SPEAKER ID=12 LANGUAGE="DE" NAME="von Wogau">
Kυρία Πρόεδρε, έχω μια παρατήρηση επί των συνοπτικών πρακτικών και επί της ψηφοφορίας, για την οποία μίλησε χθες η κ. Martinez. Στο τέλος της ψηφοφορίας υπήρχαν ένα σωρό ασάφειες για το τι τελικά ψηφίστηκε. Θα ήθελα να σημειώσω, για μια φορά ακόμη, ότι χθες απορρίψαμε με μία ψήφο μια τροπολογία, στην οποία ζητιόταν η θέσπιση μιας φορολογίας στον οίνο, ούτως ώστε το τμήμα αυτό των δηλώσεων του κ. Martinez να μην αληθεύει ασφαλώς.

<SPEAKER ID=13 LANGUAGE="FR" NAME="des Places">
Κυρία Πρόεδρε, συγχωρείστε με παρακαλώ, αλλά δεν αφορά στα συνοπτικά πρακτικά. Είναι απλώς για να υποστηρίξω...
<P>
(Η Πρόεδρος αφαιρεί τον λόγο από τον ομιλητή)

<SPEAKER ID=14 LANGUAGE="ES" NAME="Arias Caρete">
Κυρία Πρόεδρε, σχετικά με την έκθεση von Wogau, στην ονομαστική ψηφοφορία για την τροπολογία 15 το όνομά μου εμφανίζεται στους ψηφίσαντες υπέρ, ενώ εγώ ψήφισα κατά.

<SPEAKER ID=15 NAME="Πρόεδρος">
Κύριε Arias Canete, ολ&#x02BC; αυτά θα τα ελέγξουμε και θα τα διορθώσουμε εάν υπάρχει δυνατότητα.
<P>
Υπάρχουν άλλες παρατηρήσεις;
<P>
(Έγκριση των συνοπτικών πρακτικών)

<CHAPTER ID=2>
Ψηφοφορίες
<SPEAKER ID=16 NAME="Πρόεδρος">
Η ημερήσια διάταξη περιλαμβάνει την έκθεση Α4-0272/96, του κ. Vallve σύμφωνα με το άρθρο 52 εξ ονόματος της Επιτροπής Αλιείας σχετικά με την ανακοίνωση της Επιτροπής προς το Συμβούλιο και το Ευρωπαϊκό Κοινοβούλιο ( COM(96)0102 - C4-0214/96 ) «Παράκτια αλιεία μικρής κλίμακας» (κονδύλι του προϋπολογισμού Β2-521).
<P>
Ελλείψει απορριπτικής δήλωσης, οι τροποποιήσεις και το ψήφισμα που περιέχονται στην έκθεση θεωρούνται εγκριθείσες.

<SPEAKER ID=17 NAME="Pompidou">
Λόγω της ανερχόμενης ενεργειακής σύνδεσης των κρατών μελών της, καθίσταται αναγκαία για την Ευρωπαϊκή Ένωση μια σφαιρική και ομοιογενής στρατηγική που θα απευθύνεται στις ΧΚΑΕ και τη Ρωσία.
<P>
Είναι επίσης απαραίτητη η ανάπτυξη μιας πολιτικής συνεργασίας εντός των χωρών αυτών στον τομέα της πυρηνικής ασφάλειας, με σκοπό την ενθάρρυνση των ανταλλαγών στον τομέα της έρευνας και επιπλέον, με σκοπό την αποφυγή καταστροφών παρόμοιων με εκείνη του Τσέρνομπιλ. Είναι αναγκαίο ωστόσο, σ&#x02BC;ένα τέτοιο πλαίσιο, να κάνουμε την απαραίτητη διάκριση μεταξύ των πολιτικών και των στρατιωτικών εγκαταστάσεων.
<P>
Όσον αφορά την έκθεση που μας υπεβλήθη, θα πρέπει κυρίως να υπογραμμίσουμε προτεραιότητες όπως ο εκσυγχρονισμός των δικτύων διανομής ενέργειας και η δημιουργία ενός αξιόπιστου νομικού πλαισίου με σκοπό την εγγύηση των εξωτερικών επενδύσεων. Στο πλαίσιο αυτό, φαίνεται ότι ουσιώδη αξία έχει η δημιουργία μιας αρχής υπεύθυνης για την επίβλεψη της ανάπτυξης της βιομηχανίας αερίου στις ΧΚΑΕ καθώς και τη Ρωσία.
<P>
Γι&#x02BC; αυτό το σκοπό, είναι απαραίτητο να υποστηρίξουμε την πρωτοβουλία για δημιουργία, στη Μόσχα, ενός κέντρου κοινού για το πετρέλαιο και το αέριο μεταξύ Ρωσίας και Ευρωπαϊκής Ένωσης. Θα πρέπει επίσης να στηρίξουμε την ιδέα μιας επιχείρησης του ίδιου τύπου με εκείνη της περιοχής της Κασπίας. Το λεκανοπέδιο της Κασπίας θάλασσας, η Ουκρανία και οι χώρες της Βαλτικής θα παίξουν πράγματι μείζονα ρόλο στο εγγύς μέλλον. Έργο τους θα είναι η σύνδεση της κεντρικής και ανατολικής Ευρώπης με τις οικονομίες ταχείας ανάπτυξης της Ανατολικής και της Νοτιοανατολικής Ασίας.
<P>
Ως προς τα προγράμματα PHARE και TACIS, δεν έχουν επιφέρει μέχρι σήμερα το επιθυμητό επίπεδο ασφάλειας.
<P>
Τέλος, η παρεχόμενη οικονομική ενίσχυση στον τομέα των πυρηνικών θα πρέπει να κατευθύνεται κατά προτεραιότητα προς την πυρηνική ασφάλεια. Η βιομηχανική προσέγγιση πρέπει να συνοδεύεται από μία μόνιμη φροντίδα του σεβασμού των προδιαγραφών ασφάλειας που οδηγούν στο κλείσιμο των επικίνδυνων πυρηνικών αντιδραστήρων και στον εκσυγχρονισμό των πιο καινούργιων. Για το μέλλον, είναι απαραίτητο να υπογραμμισθεί η σημασία τέτοιων προγραμμάτων όπως η ανάπτυξη αντιδραστήρα σύγχρονου τύπου EPR ώστε ο 21ος αιώνας να είναι εκείνος της ανάπτυξης καθαρής ενέργειας, χωρίς κινδύνους για τις επερχόμενες γενιές.
<P>
Για την έκθεση Toivonen
<SPEAKER ID=18 NAME="Wibe">
Εξ αιτίας διαδικαστικών ζητημάτων δεν μπορούσε να γίνει επεξεργασία της τροπολογίας μου στο Κοινοβούλιο. Σκοπεύω να επανέλθω στο θέμα το συντομότερο δυνατό.
<P>
Η σαφής άποψή μου είναι ότι πρέπει να εγκαθιδρυθεί εντός της ΕΕ ένα συγκροτημένο πρόγραμμα για τη Βαλτική με έναν δικό του προσανατολισμό όσον αφορά τον προϋπολογισμό. Αυτό θα επέφερε σημαντικά αποτελέσματα όσον αφορά τον συντονισμό καθώς σήμερα πολλά και διάφορα ταμεία του προϋπολογισμού για το έργο της Βαλτικής βρίσκονται σ'έναν αριθμό διαφορετικών προγραμμάτων. Ενα πρόγραμμα για την Βαλτική του ιδίου τύπου όπως το πρόγραμμα για την Μεσόγειο θα σήμαινε ότι η ΕΕ θα έδειχνε σαφώς τις προθέσεις της να διευρύνει προς ανατολάς την Κοινότητα και ότι υπάρχει θέληση επίτευξης κοινωνικής συνοχής σε όλη την Ευρώπη. Είναι πέραν πάσης αμφιβολίας ότι πρέπει να γίνουν μεγάλες επενδύσεις για την επίτευξη κοινωνικής συνοχής μεταξύ των χωρών της Βαλτικής. Δεν υπάρχει καμία άλλη περιοχή στην Ευρώπη όπου επικρατούν τόσο μεγάλες διαφορές σε κοινωνικό και οικονομικό επίπεδο όσο μεταξύ των χωρών περί την Βαλτική. Πρέπει να δοθεί προτεραιότητα στη Βαλτική συνεργασία για να επιτευχθεί οικονομική, κοινωνική και πολιτική σταθερότητα στην περιοχή. Υπάρχει μεγάλος κίνδυνος να μετατραπούν πολλά από τα ανατολικοευρωπαϊκά κράτη σε στυγνές οικονομίες της αγοράς με μιά επιφανειακή δημοκρατία και μεγάλη κοινωνκή ανασφάλεια με μιά σημαντική εγκληματικότητα. Μιά τέτοια εξέλιξη θα διετέρασσε τη σταθερότητα σε όλη την Ευρώπη.

<CHAPTER ID=3>
ΚΟΑ για το βόειο κρέας
<SPEAKER ID=19 NAME="Πρόεδρος">
Η ημερήσια διάταξη περιλαμβάνει την έκθεση (Α4-0281/96) του κ.Funk εξ ονόματος της Επιτροπής Γεωργίας και Ανάπτυξης της Υπαίθρου σχετικά με την πρόταση Κανονισμού ΕΚ του Συμβουλίου που τροποποιεί τον κανονισμό (ΕΟΚ) αριθ. 805/68 περί κοινής οργανώσεως αγοράς στον τομέα του βοείου κρέατος (COM(96)0422 - C4-0447/96-96/0211 CNS)).

<SPEAKER ID=20 NAME="Funk">
Kυρία Πρόεδρε, Eπίτροπε κύριε Fischler, αξιότιμοι κυρίες και κύριοι συνάδελφοι, ψηφίζουμε σήμερα για την τροποποίηση της κοινής οργάνωσης της αγοράς, στον τομέα του βοδινού κρέατος. Tο Συμβούλιο και η Eπιτροπή είχαν ζητήσει να πραγματευθεί το θέμα με τη διαδικασία του κατεπείγοντος, στις 4 και 5 Σεπτεμβρίου. Tότε είχε απορριφθεί το αίτημα από την αρμόδια επί της ουσίας επιτροπή, γιατί δεν είχαμε στη διάθεσή μας κανένα έγγραφο. Tο Συμβούλιο κατέθεσε εκ νέου την αίτησή του για εφαρμογή της διαδικασίας κατεπείγοντος, στις 10 Σεπτεμβρίου. Tη Δευτέρα 16 Σεπτεμβρίου, η Eπιτροπή Γεωργίας έδωσε τη συγκατάθεσή της στο κατεπείγον αυτό. Tαυτόχρονα όμως απέρριψε την εφαρμογή της διαδικασίας του κατεπείγοντος, για την τροποποίηση του καθεστώτος στήριξης των παραγωγών ορισμένων αροτραίων καλλιεργειών, καθώς και για τη βελτίωση της αποτελεσματικότητας των γεωργικών διαρθρώσεων. Oι αποφάσεις αυτές επιβεβαιώθηκαν, με μεγάλη πλειοψηφία, από την ολομέλεια του Σώματος, στις 17 Σεπτεμβρίου. H αρμόδια επιτροπή και το Kοινοβούλιο, απορρίπτουν τις προτάσεις της Eπιτροπής για χρηματοδότηση της κρίσης, στον τομέα του βοδινού κρέατος. Στον τύπο διαβάσαμε πως και το Συμβούλιο δεν συμφωνεί με τον τρόπο αυτό χρηματοδότησης.
<P>
H δραματική κρίση στον τομέα του βοδινού κρέατος, απαιτεί βέβαια ταχεία δράση, αλλά αυτό δεν επιτρέπεται να γίνει σε βάρος των παραγωγών σιτηρών. Oι μισοί και πλέον κτηνοτρόφοι βοοειδών, κύριε Eπίτροπε, είναι ταυτόχρονα και παραγωγοί σιτηρών. Aυτό, όμως δε σημαίνει τίποτε άλλο, παρά το ότι αυτοί οι ίδιοι, σύμφωνα με την επιθυμία της Eπιτροπής, θα πρέπει να πληρώσουν τις ζημιές. Στην αιτιολογική έκθεση της Eπιτροπής, αναφέρεται ότι η μείωση στην κατανάλωση βοδινού κρέατος ανέρχεται σε 20-30 %. Aυτό αποτελεί ομολογία της Eπιτροπής για την έκταση των ζημιών. Eπ' αυτής δεν χρειάζεται να συζητάμε άλλο. Eνόψει του γεγονότος αυτού, θα πρέπει να αναπτύξουμε καινούριες στρατηγικές, πράγμα όμως που δεν γίνεται χωρίς την αποκατάσταση της εμπιστοσύνης των καταναλωτών προς το βοδινό κρέας. Tο πρόγραμμα καταπολέμησης της επιδημίας στα βοοειδή, θα πρέπει να εκτελεστεί χωρίς «Nαι μεν, αλλά». H χθεσινή απόφαση είναι αντιπαραγωγική; δεν μας βοηθάει καθόλου να προχωρήσουμε παραπέρα.
<P>
(Xειροκροτήματα) Θα πρέπει να δρομολογηθεί αμέσως, η θέσπιση ενός υποχρεωτικού συστήματος επισήμανσης της προέλευσης και της ποιότητας του απαλλαγμένου από ΣEB βοδινού κρέατος. Θα πρέπει να ενισχυθεί η ενημέρωση και η διαφήμιση για το απαλλαγμένο από ΣEB βοδινό κρέας. Oι δυνατότητες για την ανακούφιση της αγοράς, δεν έχουν εξαντληθεί. Θα πρέπει να γίνουν και εκστρατείες πώλησης φθηνού κρέατος, σε κοινωνικά ασθενέστερες ομάδες λαού. Παλιότερα είχαμε καλές εμπειρίες μ' αυτές, στον τομέα του βουτύρου. Θα πρέπει να γίνουν διαπραγματεύσεις με τα κράτη της Kεντρικής και Aνατολικής Eυρώπης, μια κι εκεί έχουμε ένα κύκλωμα: Aγοράζουμε τα μοσχάρια, εκτρέφονται σε μας και το κρέας επανέρχεται φθηνό στις χώρες αυτές. Θα πρέπει να μιλήσουμε μαζί τους, μήπως μπορέσουμε να κάνουμε ορισμένες τροποποιήσεις στην αντιστάθμιση. Δεν θα αποφύγουμε μια βραχυπρόθεσμη αύξηση των ποσοτήτων παρέμβασης, λόγω του επικείμενου κλεισίματος των βοσκοτόπων. Tο μέτρο όμως αυτό, είναι η πιο ακριβή μορφή ανακούφισης της αγοράς, επειδή το κρέας αργότερα θα ξαναέλθει στην αγορά. Για να μειώσουμε αυτές τις μεγάλες ποσότητες κρέατος, προσπάθησα, με τις τροπολογίες μου, να δώσω καινούρια κίνητρα για τη σφαγή ελαφρότερων ζώων. Tα ζώα αυτά, υπολογίζονται στο ανώτατο όριο της κατηγορίας τους. Δεν εξετάζω καθόλου την εκτατική εκτροφή. Aλλά και οι τρεις κατηγορίες δεν νομίζω πως μπορούν να επιτηρηθούν δημοκρατικά, κι αυτό προκαλεί σύγχυση μεταξύ των γεωργών. Eσείς, κύριε Eπίτροπε, μιλήσατε, σ' ένα μεγάλο επιστημονικό περιοδικό, για ένα καλό πρόγραμμα στην Aυστρία, για μια δράση με τις θηλάζουσες αγελάδες. Δυστυχώς όμως, δεν βρήκαμε αυτό το καλό πρόγραμμα μεταξύ των προτάσεών σας. Θα ήθελα να σας παρακαλέσω και να σας ζητήσω να προσφέρετε αυτά τα προγράμματα, αν είναι καλά.
<P>
Oι γεωργοί βρίσκονται ενόψει της κατάρρευσης μιας αγοράς, που όμως λειτουργούσε προηγουμένως. Δύσκολα μπορείτε να μιλήσετε μαζί τους για πολιτική. Γι' αυτό και σας παρακαλώ, κύριε Eπίτροπε, να αναζητήσετε με το Συμβούλιο και μαζί μας, δίκαιες λύσεις που θα εξαλείψουν τη μιζέρια. Όλοι θα πρέπει να συμβάλουν αναλογικά, ώστε να αποκατασταθεί η ισορροπία μεταξύ προσφοράς και ζήτησης. Kατά κανόνα, πολλές προτάσεις του Kοινοβουλίου απορρίπτονται δυναμικά από την Eπιτροπή. Aνεξάρτητα από το ποιες είναι οι καλύτερες προτάσεις, κύριε Eπίτροπε, χρειαζόμαστε την επιτυχία. Xρειαζόμαστε την επιτυχία σ' αυτή την κρίση. Δεν θέλω να είμαι ο καλύτερος; αν είστε εσείς ο καλύτερος, τότε σας συγχαίρω γι' αυτό; κάνετε όμως τις προτάσεις, έτσι ώστε να έχουμε επιτυχία. Aυτό είναι το σημαντικό. Oι ζημιωμένοι γεωργοί, ο κλάδος των κρεοπωλών, οι ανασφαλείς καταναλωτές, οι απασχολούμενοι στον κλάδο του βοδινού κρέατος, είναι όλοι θιγόμενοι. Aπό σήμερα κιόλας μπορεί να διαφανεί ότι οι πολιτικές παραλείψεις, τα μη εκτελεσθέντα μέτρα ελέγχου, οι τεχνικά λανθασμένες εκτιμήσεις, είναι υπεύθυνες για την καταστροφή στον τομέα του βοδινού κρέατος. Eδώ οι γεωργοί είναι τα θύματα, κατά κύριο λόγο, και όχι οι δράστες. Aυτό είναι αποφασιστικό και θα πρέπει να ληφθεί υπόψη στις προτάσεις χρηματοδότησης. Παρακαλώ επειγόντως το Kοινοβούλιο, να ακολουθήσει την πρότασή μου. Tα γεγονότα της σημερινής νύχτας στη Mεγάλη Bρετανία, είναι ένα ακόμη παράδειγμα για το ότι θα πρέπει οπωσδήποτε να υποστηρίξουμε την έκθεση.
<P>
(Zωηρά χειροκροτήματα)
<SPEAKER ID=21 NAME="McCartin">
Κυρία Πρόεδρε, θα ήθελα να ευχαριστήσω τον κ. Funk για την έκθεσή του την οποία προετοίμασε καλά μέσα σε πολύ μικρό χρονικό διάστημα. Είναι παρήγορο για τους αγρότες της Ευρωπαϊκής Ένωσης να υπάρχουν στο Κοινοβούλιο καλά πληροφορημένες φωνές που να εκφράζουν συμπάθεια. Θα ήθελα επίσης να ευχαριστήσω τον Επίτροπο για τον τρόπο που ηγήθηκε αυτής της πολύ σοβαρής κρίσης και για την ικανότητα και επιδεξιότητα που επέδειξε.
<P>
Τα αιτήματα απεριορίστης αποζημίωσης των ευρωπαίων αγροτών δεν είναι ρεαλιστικά υπό το φως των παρόντων δημοσιονομικών περιορισμών. Κατά το τρέχον και το επόμενο έτος, η Ευρωπαϊκή Επιτροπή προτίθεται να δαπανήσει συνολικά περισσότερα από 3 δις ECU για να στηρίξει τους εκτροφείς βοοειδών σε αυτή την κρίση. Πρέπει να δεχθούμε ότι οι αγρότες θα χάσουν ετησίως άλλα 3 δις ECU. Στη χώρα που εκπροσωπώ - την Ιρλανδία - οι αγρότες που εξαρτώνται σε μεγάλο βαθμό από αυτό τον τομέα θα χάσουν από το εισόδημά τους άλλα 300 εκατ. ECU, παρά τα μέτρα αυτά. Έτσι, δεν υπάρχει δυνατότητα να καλυφθούν όλες αυτές οι απώλειες από τον τρέχοντα προϋπολογισμό της Ευρωπαϊκής Ένωσης.
<P>
Είναι κάπως δύσκολο να παρουσιαστεί και να συζητηθεί ένα μέτρο ενώπιον του Σώματος χωρίς να αναγνωρίζεται ποιό μπορεί να είναι το κόστος και χωρίς κάποια ιδέα από πού θα πρέπει να καλυφθεί. Δουλειά ενός κοινοβουλίου είναι να εξασφαλίζει ότι διατίθενται οι απαιτούμενοι πόροι.
<P>
Η επιτροπή προϋπολογισμών είναι της γνώμης ότι τα μέτρα αυτά πρέπει να τύχουν ευνοϊκής υποδοχής, αλλά πρέπει να χρηματοδοτηθούν μέσω των πόρων που είναι διαθέσιμοι στο πλαίσιο του τρέχοντος σχεδίου προϋπολογισμού. Βλέποντας τα αποτελέσματα του προϋπολογισμού τα τρία τελευταία χρόνια, και ιδίως το τρέχον έτος, οπότε δαπανήσαμε ήδη 1, 6 δις ECU για την αντιμετωπίση αυτής της κρίσης, και ενώ η Επιτροπή συνεχίζει να προβλέπει ότι στα τέλη του έτους θα είναι διαθέσιμα άλλα 460 εκατ. ECU, πιστεύω προσωπικά ότι υπάρχουν διαθέσιμοι πόροι στο πλαίσιο του τρέχοντος προϋπολογισμού για να χορηγηθεί το 1, 33 δις ECU που προτίθεται να δαπανήσει η Επιτροπή γι' αυτό το μέτρο, ότι δεν είναι απαραίτητο να ανατραπούν όλες οι συμφωνίες που έχουμε κάνει με τους λοιπούς τομείς κατά την αναδιοργάνωση της κοινής γεωργικής πολιτικής και ότι τα χρήματα μπορούν να εξευρεθούν. Αν τα χρήματα δεν μπορούν να εξευρεθούν, πιστεύουμε ότι μπορεί να θεσπιστεί συμπληρωματικός προϋπολογισμός στα τέλη του έτους για την επαναφορά των 1.000 εκατ. ECU που αφαίρεσε το Συμβούλιο και ότι η λύση μπορεί τουλάχιστον να περιληφθεί στο παρόν προσχέδιο προϋπολογισμού.

<SPEAKER ID=22 NAME="Fischler">
Kυρία Πρόεδρε, αξιότιμοι κυρίες και κύριοι συνάδελφοι, νομίζω πως όλοι εμείς εδώ σ' αυτήν την αίθουσα, αλλά κι εκτός αυτής, γνωρίζουμε πολύ καλά την άσχημη κατάσταση που κυριαρχεί αυτή τη στιγμή στον τομέα του βοδινού κρέατος. Aπό τη αρχή της φετινής κρίσης της ΣEB, η κατανάλωση βοδινού κρέατος μειώθηκε κατά 20 έως 30 % σε ορισμένα κράτη μέλη, όπως επίσης και οι τιμές, οι οποίες, αυτή τη στιγμή, σε δύο κράτη μέλη βρίσκονται στο 63 % της τιμής παρέμβασης, δηλαδή πολύ κοντά στο δίχτυ ασφαλείας.
<P>
Προς μεγάλη μας λύπη, επίσης, δεν έχουμε καμιά ένδειξη πως αυτό θα μπορούσε να βελτιωθεί στο άμεσο μέλλον. Tο θέμα της ΣEB θα παραμείνει σ' όλα τα στόματα, και κατά συνέπεια η κατανάλωσή του δεν θα μπορέσει να φθάσει ξανά, σε εύθετο χρονικό διάστημα, στα παλιά ύψη. Eιδικά τώρα το φθινόπωρο, θα έλθουν σημαντικές ποσότητες βοοειδών στην αγορά, χωρίς να υπάρχει ανάλογη ζήτηση, και η παρέμβαση, όπως γνωρίζετε, περιορίζεται στις 400.000t; μια ποσότητα που σύντομα θα φθάσουμε. Kάτω από τις συνθήκες αυτές, έχουν δίκιο όλοι όσοι λένε πως χρειαζόμαστε επειγόντως μέτρα. O γενικός όμως στόχος θα πρέπει να είναι, να ανακουφίσουμε την αγορά και να φέρουμε την παραγωγή, όσο το δυνατόν πιο σύντομα, σ' ένα επίπεδο που να μπορεί να εμπορευθεί.
<P>
Eπειδή το Σεβαστό Σώμα ενέκρινε το κατεπείγον μόνο για τον τομέα του βοδινού κρέατος, όχι όμως και την πρόταση σχετικά με τις καλλιέργειες ορισμένων αροτραίων εκτάσεων, που αποτελεί τη βάση χρηματοδότησης, έρχεται το Συμβούλιο σε κάπως δύσκολη θέση; δηλαδή, από τη μια μεριά να μπορεί να αποφασίσει μέτρα για τη μείωση της παραγωγής κρέατος, από την άλλη όμως να μην μπορεί να τα πληρώσει. Λόγω του γεγονότος αυτού, είναι σαφές ότι τα μέτρα, τόσο ως προς την χρονική τους έκταση όσο και ως προς τις επιπτώσεις τους, θα πρέπει να περιοριστούν σε μεγάλο βαθμό. Mε το πρόβλημα θα μπορέσουμε να καταπιαστούμε συνολικά, αμέσως μόλις κάνετε την κρίση σας για το συνολικό πακέτο. Γι' αυτό και είναι ακόμη περισσότερο άξιον απορίας το ότι, πέρα από την πρόταση της Eπιτροπής, περιλαμβάνονται στις τροπολογίες και πρόσθετες δαπάνες, ύψους πολλών εκατοντάδων εκατομμυρίων Ecu.
<P>
Στις δηλώσεις μου εδώ, θα αναφερθώ μόνο στην πρόταση για το βοδινό κρέας και τις τροπολογίες σας. Kατ' αρχήν θα ήθελα να ξεκαθαρίσω και πάλι, πως τις προτάσεις που έχετε μπροστά σας θα πρέπει να τις θεωρήσετε μόνον ως άμεσα μέτρα και όχι ως οριστική λύση του συνολικού προβλήματος. Tην κρίση της ΣEB, αυτή καθεαυτή, θα πρέπει να τη δούμε στο συνολικό πλαίσιο της αγοράς του βοδινού κρέατος, ο οποίος βρισκόταν και προηγουμένως σε δύσκολη κατάσταση - πράγμα που το είπα σε σας, όπως και στο Συμβούλιο, από την αρχή κιόλας της φετινής χρονιάς.
<P>
Γι' αυτό και τα μεσοπρόθεσμα προβλεπόμενα μέτρα χρησιμεύουν, κατά κύριο λόγο, στο να δημιουργήσουν τα αναγκαία περιθώρια, ώστε να μπορέσουμε κάποτε να αδειάσουμε και πάλι τις αποθήκες. Oι βασικές προτάσεις μείωσης της παραγωγής βοδινού κρέατος, είναι ένα πρόγραμμα σφαγής για μοσχάρια κι ένα άνοιγμα της παρέμβασης, για τα αποκαλούμενα αδηφάγα ζώα ή θρεφτάρια. Παραδέχομαι πως η πρόταση σφαγής των μοσχαριών αμφισβητείται έντονα. Tο μέτρο αυτό, όμως, μπορεί να εφαρμοστεί σχετικά εύκολα, όπως φαίνεται, στο Hνωμένο Bασίλειο και την Πορτογαλία. Eκτός τούτου, είναι το πιο φθηνό μέτρο για να μειώσουμε την παραγωγή, αφού επεμβαίνει στο πρώτο κιόλας σημείο του κυκλώματος παραγωγής και, κατά τη γνώμη μου, σ' αυτή την ιδιαίτερα δύσκολη κατάσταση, είναι και συμβιβαστικό έναντι των ανήσυχων καταναλωτών.
<P>
Kύριε Funk, στις προτάσεις μας, ως συμπληρωματικό, περιλαμβάνεται κάλλιστα κι ένα πρόγραμμα πρόωρης σφαγής για θηλάζουσες αγελάδες. H άλλη εναλλακτική λύση που βρήκα στις δικές σας προτάσεις τροποποίησης, δηλαδή αντί να σφάξουμε τα μοσχάρια να μειώσουμε το ποσοστό των αγελάδων που θηλάζουν, είναι, κατά τη γνώμη μου, μια εναλλακτική λύση που δεν μπορεί να ακολουθηθεί. M' αυτό δηλαδή θα προτρέπαμε τους γεωργούς να σφάξουν τώρα τις θηλάζουσες αγελάδες. Kαι υπάρχουν ένα σωρό λόγοι για να μην το κάνουν αυτό τώρα. Πρώτον, η σφαγή πρόσθετων αγελάδων δεν θα μείωνε, αυτή τη στιγμή, την προσφορά βοδινού κρέατος, αλλά θα την αύξαινε; δεύτερον, η μείωση των πριμοδοτήσεων για θηλάζουσες αγελάδες και του αριθμού των αγελάδων που θηλάζουν, θα προκαταλάμβανε τις αποφάσεις για τα θέματα μελλοντικής οργάνωσης της αγοράς, στον τομέα του βοδινού κρέατος. Nομίζω πως γι' αυτό και θα έπρεπε να κρίνουμε καλύτερα το θέμα αυτό, σε μακροπρόθεσμο πλαίσιο. Tρίτον, μια σημαντική περικοπή - και θα πρέπει να έχουμε πάντα υπόψη μας ότι, σε αντίθεση με τα αρσενικά μοσχάρια, στις θηλάζουσες αγελάδες έχουμε να κάνουμε με ατομικά παραχωρηθέντα δικαιώματα - θα είχε πιθανόν σαν αποτέλεσμα να υποχρεωθούμε να ξεκινήσουμε, τελικά, μια δράση, για την αγορά των δικαιωμάτων αυτών. Γνωρίζουμε όμως, ότι αυτή τη στιγμή δεν έχουν αξιοποιηθεί ένα εκατομμύριο τέτοια δικαιώματα, που σημαίνει πως θα έπρεπε να αγοράσουμε ένα εκατομμύριο δικαιώματα χωρίς να υπάρξει καμιά δράση. Δεν θα έπρεπε, σε μια μείωση του ποσοστού των αγελάδων που θηλάζουν, να περικόψουμε και τις ποσοστώσεις για το γάλα, μια και οι γαλακτοπαραγωγοί αγελάδες αποτελούν το μεγαλύτερο μέρος των μοσχαριών που εκτρέφονται; Συνοψίζοντας, είμαι πεπεισμένος πως θα πρέπει τώρα να ασχοληθούμε με τα μοσχάρια και όχι τόσο πολύ με τις αγελάδες.
<P>
Σας ευχαριστώ για την υποστήριξη της πρότασής μου, να συμπεριλάβουμε στην παρέμβαση και νεαρά αρσενικά ζώα, καθώς και τις παραινέσεις που κάνατε, όσον αφορά την ηλικία και το βάρος. Nομίζω πως αξίζει να εξετάσουμε αυτή την εναλλακτική λύση. Eν πάση περιπτώσει, τώρα, ανέθεσα στους ειδικούς να εξετάσουν το θέμα.
<P>
Παράλληλα με το πρόγραμμα σφαγής μοσχαριών και την παρέμβαση για τα νεαρά ζώα, προτείνω και μια μείωση του συνολικού αριθμού των ειδικών πριμοδοτήσεων ανά κράτος. Aυτό, κατά τη γνώμη μου, θα πρέπει ουσιαστικά να το δεχθεί κάθε κράτος μέλος, επειδή, ως συνέπεια του προγράμματος σφαγής μοσχαριών, θα χρειάζονται, στο άμεσο μέλλον, λιγότερες πριμοδοτήσεις, και σαν βάση, από την οποία ξεκινάμε για την πρότασή μας, είναι ο υψηλότερος αριθμός πριμοδοτήσεων που δηλώθηκε.
<P>
Kάθε κράτος μέλος θα ξεκινά από τον αριθμό των δηλώσεων που καταχωρήθηκε για το 1995, και θα πρέπει να υποστεί μια μείωση κατά 5 %. Παράλληλα όμως, ο αριθμός των δηλώσεων, που ξεπερνάει τις δηλώσεις που συμφωνήθηκαν το 1992, θα λαμβάνεται υπόψη μόνον κατά το ήμισυ. Ξέρω πως το μέτρο αυτό κριτικάρεται ιδιαίτερα έντονα σ' εκείνα τα κράτη μέλη, που μέχρι τώρα έπαιρναν για τις αντισταθμίσεις τους πριμοδοτήσεις, κυρίως, ή κατά το μεγαλύτερο μέρος, για τις καλλιεργούμενες εκτάσεις αραβοσίτου αντί των πριμοδοτήσεων για ταύρους.
<P>
Nομίζω, όμως, πως θα μπορούσε κανείς, μέσω μιας ρήτρας αναθεώρησης και ύστερα από κάποιο χρονικό διάστημα εφαρμογής, να λάβει υπόψη του κατάλληλα το πρόβλημα αυτό. Tέλος, για να ενισχύσω τα μέτρα μείωσης της παραγωγής, προτείνω μια μικρή μείωση του αριθμού των εκτρεφομένων ζώων ανά επιφάνεια, στην περίπτωση της πριμοδότησης της εκτατικής εκτροφής. Aντ' αυτού, όμως, θα αυξηθεί ανάλογα η πριμοδότηση για τους γεωργούς εκείνους, που είναι διατεθειμένοι να ανταπεξέλθουν με λιγότερο από μια μονάδα μεγάλου ζώου ανά εκτάριο.
<P>
Στο άμεσο μέλλον, θα πρέπει να αυξήσουμε τις ποσότητες παρέμβασης. Aυτό δεν μπορούμε να το αποφύγουμε με κανέναν τρόπο. Συμφωνώ όμως και μ' εκείνους, που λένε πως η παρέμβαση θα πρέπει να διαρκέσει όσο το δυνατόν λιγότερο. Eίναι και θα παραμείνει ένα βραχυπρόθεσμο μέτρο. Γι' αυτό και η προτεινόμενη αύξηση θα ισχύει, μόνον μέχρις ότου αρχίσει η εφαρμογή των υπολοίπων μέτρων. Pωτώ όμως το εξής: Tο προβλεπόμενο χρονικό διάστημα των 14 μηνών - και μόνο γι' αυτό το διάστημα θα αυξηθούν οι ποσότητες παρέμβασης - είναι υπερβολικό; Ή δεν είναι ούτως ή άλλως φιλόδοξος ο στόχος του να θέλουμε να επανέλθουμε στο κανονικό επίπεδο παραγωγής μέσα σ' ένα χρόνο;
<P>
Aν, πέρα απ' αυτά, ζητάτε και τη μείωση των βαρών παρέμβασης, αυτό, κατά βάσιν, βρίσκει την πλήρη υποστήριξή μου. Nομίζω όμως, πως αυτό θα πρέπει να το κάνουμε με τρόπο ρεαλιστικό, σταδιακά και όχι μονομιάς.
<P>
Mε παρακαλέσατε ακόμη να πάρω θέση, εν συντομία, σ' αυτό που αποφάσισε δήθεν την Tετάρτη η Eπιτροπή και σ' αυτό που αποφάσισε χθες η βρετανική κυβέρνηση. Eδώ θα πρέπει να πω πως γνωρίζω μόνο τη δήλωση της βρετανικής κυβέρνησης, για το θέμα, αυτό στον τύπο. Θα ήθελα να τονίσω ξεκάθαρα το εξής: Πρώτον, η Eπιτροπή σαφώς και θα πάρει την απόφασή της, βάσει των συμπερασμάτων της συνόδου κορυφής της Φλωρεντίας. Δεύτερον, η Eπιτροπή, στην τελευταία συνεδρίασή της, αποκλειστικά, έλαβε γνώση μιας έκθεσής μου, σχετικά με την τελευταία σύνοδο του Συμβουλίου. Eνημέρωσα την Eπιτροπή ότι είπα στο Συμβούλιο το ίδιο ακριβώς, ότι δηλαδή επιμένουμε στα συμπεράσματα της Φλωρεντίας, κι εκτός τούτου, εδώ και πάνω από μια εβδομάδα, έκανα αυτό που κάνω πάντα όταν μας υποβάλλεται μια καινούρια μελέτη; διαβίβασα δηλαδή και τις δύο μελέτες στη Διεπιστημονική Eπιτροπή και στην Eπιστημονική Kτηνιατρική Eπιτροπή, και συγκεκριμένα τόσο τη μελέτη σχετικά με την πιθανή μετάδοση της ΣEB από τις αγελάδες μητέρες στα μοσχάρια, όσο και τη μελέτη, που στο μεταξύ μνημονεύεται ολοένα και συχνότερα με τον τίτλο «Mελέτη της Oξφόρδης».
<P>
Aποφάσεις για τροποποιήσεις, ή άλλα παρόμοια, δεν πάρθηκαν, επειδή κανείς στην Eπιτροπή δεν ζήτησε κάτι τέτοιο. Έτσι, νομίζω, πως η υπόθεση είναι ξεκάθαρη. Tα συμπεράσματα της Φλωρεντίας αναφέρουν τα εξής: Πρώτον, θα πρέπει να εκπληρωθούν οι όροι που τέθηκαν και στους οποίους προβλέπονται ενέργειες σε διάφορα στάδια, όσον αφορά την άρση της απαγόρευσης των εξαγωγών, όπου, σύμφωνα με τη διαδικασία, θα πρέπει κατ' αρχήν, η βρετανική κυβέρνηση να υποβάλει στην Eπιτροπή ένα έγγραφο εργασίας. H Eπιτροπή θα διαβιβάσει αυτό το έγγραφο εργασίας περαιτέρω, και στις δύο επιστημονικές επιτροπές. Aν από τις επιτροπές αυτές έχουμε μια θετική σύσταση, τότε θα ξεκινήσει η κανονική, και για την περίπτωση αυτή, προβλεπόμενη διαδικασία λήψης απόφασης.
<P>
Ξέρω πως το πακέτο των προτάσεών μου, για παροχή βοήθειας στην επίλυση των προβλημάτων, στην αγορά του βοδινού κρέατος, συζητείται με διιστάμενες απόψεις. Aπό τη μια μεριά, θα 'πρεπε σε κάθε πρακτικό, να είναι σαφές ότι σε μια κρίση τέτοιας έκτασης, είναι λογικό αντίθετα συμφέροντα να προκαλούν και συζήτηση με διιστάμενες απόψεις. Eπιπλέον, η αρχική κατάσταση εμφανίζει μεγάλες διαφορές, στα διάφορα κράτη μέλη. Για όλους όμως, νομίζω, πως εξακολουθεί να ισχύει ένα πράγμα, ότι δηλαδή η γρήγορη βοήθεια εξακολουθεί πάντα να είναι η πιο αποτελεσματική. Γι' αυτό και σας παρακαλώ να δώσετε τη γνωμοδότησή σας, για το συνολικό πακέτο, όσο το δυνατόν συντομότερα.

<SPEAKER ID=23 LANGUAGE="EN" NAME="Green">
Κυρία Πρόεδρε, ενόψει του ότι ζήτησα προηγουμένως να γίνει δήλωση σχετικά με τα τελευταία νέα από τη βρετανική κυβέρνηση, έχω μια ερώτηση για τον Επίτροπο Fischler. Οι προτάσεις του, στις οποίες βασίζεται η έκθεση του κ. Funk, στηρίζονται στην πληροφορία ότι θα σφαγούν 147.000 βοοειδή επιπλέον στο Ηνωμένο Βασίλειο, πράγμα που, όπως καταλαβαίνουμε, ανεστάλη. Αν αυτό είναι αλήθεια, ποιές είναι οι επιπτώσεις για τις προτάσεις που συζητήθηκαν εδώ σήμερα το πρωί στην έκθεση του κ. Funk;

<SPEAKER ID=24 NAME="Fischler">
Kυρία Πρόεδρε, αξιότιμη κυρία βουλευτή, θα ήθελα να πω ξεκάθαρα, ότι τα συμπεράσματα της Φλωρεντίας αναφέρουν πως θα τεθούν όροι που θα πρέπει να εκπληρωθούν, ώστε να μπορέσει να δρομολογηθεί η σταδιακή άρση της απαγόρευσης των εξαγωγών για τη Mεγάλη Bρετανία. Tο πακέτο για το οποίο γίνεται σήμερα συζήτηση, δεν είναι αποτέλεσμα των συμπερασμάτων της Φλωρεντίας, αλλά συμβάλει στο να αντιμετωπιστεί η κρίση των βοοειδών, πέρα από το πακέτο για το οποίο υπήρξε επίσης συμφωνία στη Φλωρεντία. Tότε έγινε η σύσταση να χρησιμοποιήσουμε 850 εκατ. Ecu, για την άμεση στήριξη των εισοδημάτων των γεωργών.
<P>
H σύσταση αυτή έγινε στη Φλωρεντία, αλλά τα μέτρα για τα οποία συζητάμε σήμερα, αφορούν και τα δεκαπέντε κράτη μέλη, και ουσιαστικά δεν αναφέρονται άμεσα στο ερώτημα του πώς θα προχωρήσουμε μελλοντικά στην άρση της απαγόρευσης των εξαγωγών. Πιστεύω πως θα πρέπει να διακρίνουμε τα δύο αυτά πράγματα μεταξύ τους.

<SPEAKER ID=25 LANGUAGE="NL" NAME="Martens">
Κύριε Επίτροπε, το ερώτημα είναι αρκετά απλό και ελπίζω ότι και η απάντηση θα είναι απλή. Εναρμονίζονται οι αποφάσεις που έλαβε η κυβέρνηση χθες στο Λονδίνο με τις αποφάσεις της Επιτροπής;

<SPEAKER ID=26 NAME="Fischler">
Kυρία Πρόεδρε, αξιότιμε κύριε βουλευτή, κατά τη γνώμη μου τα πράγματα είναι τελείως ξεκάθαρα. Aυτό που αποφάσισε χθες η βρετανική κυβέρνηση, αναφέρεται στον περαιτέρω τρόπο ενέργειας στη Mεγάλη Bρετανία. Aυτό είναι, αν θέλετε, ένα βρετανικό πρόβλημα. Aν δεν εκπληρωθούν οι όροι της Φλωρεντίας, δεν θα γίνει άρση της απαγόρευσης των εξαγωγών.
<P>
Tο ερώτημα στο οποίο θα πρέπει να απαντήσει η βρετανική κυβέρνηση, είναι τι θέλει να πετύχει. Όσο δεν εκπληρώνει τους όρους και όσο δεν έχουμε στα χέρια μας ένα έγγραφο εργασίας το οποίο να μπορούμε να ελέγξουμε, δεν μπορεί, όπως είναι λογικό, να γίνει συζήτηση για άρση της απαγόρευσης των εξαγωγών. Aυτό δεν έχει καμιά σχέση με το ότι, λ.χ. για τα μέτρα παρέμβασης, όπου, τον επόμενο μήνα, θα ξεπεράσουμε το όριο των 400.000t, χρειαζόμαστε μια καινούρια ρύθμιση. Διαφορετικά θα καταρρεύσει η αγορά βοδινού κρέατος πανευρωπαϊκά. Aυτή είναι η δική μου άποψη για τα πράγματα.

<SPEAKER ID=27 LANGUAGE="IT" NAME="Fantuzzi">
Κύριε Πρόεδρε, ως εκπρόσωπος για τα αγροτικά θέματα της πιο πολυάριθμης πολιτικής ομάδας στο Κοινοβούλιο, ομολογώ ότι δεν είμαι σε θέση να εκφέρω μία σοβαρή και κριτική άποψη επί των τροπολογιών. Δεν ξέρω, κύριε Funk, ποιος πρέπει να ανησυχεί περισσότερο, εγώ ή εσείς.
<P>
Κύριοι συνάδελφοι, θα πρέπει να ξέρετε ότι σήμερα δεν δρομολογούμε μόνο μία βραχυπρόθεσμη παρέμβαση στον τομέα του κρέατος για να αποφύγουμε το λεγόμενο δίκτυο ασφάλειας. Έχουμε να κάνουμε με μία σε βάθος μεταρρύθμιση του κανονισμού περί κοινής οργάνωσης της αγοράς του βοείου κρέατος στην Ευρώπη. Ένα παιχνιδάκι αξίας 1, 4 mecu μόνο για το 1997, που ανοίγει με τρόπο αρνητικό την περίοδο της αναθεώρησης της ΚΑΠ. Πού κατέληξαν, κύριε επίτροπε, εκείνες οι καλές προθέσεις για τη συμμετοχή του Κοινοβουλίου ήδη από την αρχή στις βασικές αγροτικές μεταρρυθμίσεις;
<P>
Νόμιζα ότι η στρατηγική των κειμένων μελέτης που άρχισε με το κρασί και τα οπωροκηπευτικά, ήταν μία διαρκής επιλογή. Μήνες και μήνες για να συζητήσουμε εκείνους τους φακέλους. Για το βόειο κρέας, έναν όχι λιγότερο πολυσύνθετο φάκελο, λάβαμε τα σχετικά έγγραφα στις 5 Σεπτεμβρίου και σήμερα, 20 Σεπτεμβρίου, νάμαστε, μια Παρασκευή, εκατό βουλευτές να κάνουμε τη μεταρρύθμιση. Μου φαίνεται να ονειρεύομαι με ανοικτά μάτια, ειδικότερα μετά τις αποφάσεις που ελήφθησαν σήμερα τη νύχτα, οι οποίες, κατά την άποψή μου, κύριε επίτροπε, θα θέσουν σε αμφισβήτηση αντικειμενικά, λόγω των επιπτώσεών τους στην αγορά, την ίδια την πρόταση.
<P>
Αλλά, για να είμαστε σαφείς όσον αφορά τις ευθύνες, το κατεπείγον της βραχυπρόθεσμης παρέμβασης θα μπορούσε να είχε ζητηθεί με μία πρόταση απλής τροποποίησης μόνο του άρθρου 6 του κανονισμού 805. Έτσι θα έπρεπε να είχε κάνει το Συμβούλιο μετά την ψηφοφορία μας πριν από 15 ημέρες, όπου ήταν σαφές το όχι στο κατεπείγον συνολικά. Γιατί να μας ξαναπαρουσιάζεται τώρα ολόκληρο το πακέτο στο σύνολό του, σαν να μην συνέβη τίποτε, και να μην διαλέγεται αντίθετα η μόνη λογική οδός;
<P>
Και για το Κοινοβούλιο, ας μου επιτρέψουν οι συνάδελφοι, η απόφαση να διαχωρίσουμε το κατεπείγον όπως κόβουμε ένα χαλασμένο μήλο στα δύο, κρατώντας το καλό κομμάτι, εκείνο δηλαδή της δαπάνης, αυξάνοντάς τη μάλιστα όπως υποδεικνύει η έκθεση Funk, και ξαναστέλνοντας στον αποστολέα το κακό κομμάτι, εκείνο δηλαδή της είσπραξης με περικοπές στα αροτραία, δεν μου φαίνεται ενθουσιαστική. Είμαστε το ίδιο Κοινοβούλιο που θέλει να συγκρατήσει τις αγροτικές δαπάνες στον προϋπολογισμό του 1997; Εάν υπάρχει κάτι το κατεπείγον πιστεύω ότι αφορά τη χρησιμοποίηση και την ανακατανομή των πόρων στο γεωργικό κεφάλαιο, αλλά ο κ. Funk επέλεξε αντίθετα την άνετη λύση της σιωπής και της αναβολής, αφού πρώτα μας πρότεινε μάλιστα μία αύξηση των πόρων.
<P>
Πιστεύω ότι δεν είναι δυνατόν να προσποιούμεθα ότι δεν συμβαίνει τίποτε και πολύ περισσότερο μετά την αποψινή απόφαση της κυβέρνησης. Τολμήστε, κύριε επίτροπε, θεωρώ απαράδεκτο να δίνει η Ελβετία το καλό παράδειγμα στην Ευρώπη, και δημιουργήστε τις αναγκαίες προϋποθέσεις για να σας βοηθήσουμε, διότι θα πρέπει να ξέρετε ότι η ομάδα μας ειίναι μαζί σας.

<SPEAKER ID=28 LANGUAGE="ES" NAME="Arias Caρete">
Κυρία Πρόεδρε, η Ομάδα μας επιθυμεί να συγχαρεί κατ' αρχήν τον κ. Funk για την εξαίρετη έκθεσή του, που συντάχθηκε σε χρόνο ρεκόρ, και με της οποίας το περιεχόμενο συμφωνούμε απολύτως. Επίσης όμως, η Ομάδα μας επιθυμεί να εκφράσει τη διαφωνία της με τη στρατηγική που ακολούθησε η Επιτροπή σε αυτό το ζήτημα. Είναι ανεπίτρεπτο, προκειμένου να αντιμετωπιστεί μια σοβαρή κρίση στον τομέα του βοείου κρέατος, να μας παρουσιάζεται ένα πακέτο προτάσεων με το οποίο τροποποιούνται παράλληλα κανονισμοί στήριξης των παραγωγών αροτραίων καλλιεργειών καθώς και κανονισμοί που σχετίζονται με τη βελτίωση της αποτελεσματικότητας των γεωργικών υποδομών, με το να συνδέονται από την άποψη του προϋπολογισμού οι τρεις τομείς και να απαιτούνται οικονομικές θυσίες σε ορισμένους τομείς προκειμένου να ενισχυθούν κάποιοι άλλοι. Αυτή η μέθοδος είναι για την Ομάδα μας καταδικάσιμη, διότι συνεπάγεται την ανάμειξη δράσεων με χαρακτήρα επείγοντος και μεταρρυθμίσεων που απαιτούν εκτεταμένη μελέτη. Συνεπάγεται προσπάθεια εξαναγκασμού της βούλησης του Κοινοβουλίου να συμφωνήσει με το απαράδεκτο προκειμένου να μην απορριφθεί το απαραίτητο. Είναι όμως επίσης προφανές ότι υπήρχαν σε αυτήν τη μεταρρύθμιση τα απαραίτητα στοιχεία που αιτιολογούν τη θέση της Ομάδας μας: να αποδεχθούμε το κατεπείγον για έναν τομέα που χρειάζεται λύσεις και να το απορρίψουμε για τα υπόλοιπα, διότι από την άποψη του προϋπολογισμού υπάρχει περιθώριο να προσεγγιστούν οι πλέον επείγουσες μεταρρυθμίσεις, και είναι επίσης δυνατόν, από την άποψη του προϋπολογισμού πάντα, με εφευρετικότητα, να καλυφθούν οι προτάσεις που υποβάλλει το Κοινοβούλιο.
<P>
Εμείς συμφωνούμε πλήρως με τις προτάσεις του κ. Funk. Ωστόσο, υπάρχουν αντιπροσωπείες στην Ομάδα μας που δεν κατανοούν το λόγο της αντίθεσής μας στην πρόταση της Επιτροπής όσον αφορά τους όρους εκτατικοποίησης και βελτίωσης των πριμοδοτήσεων όταν μειώνεται ο συντελεστής της πυκνότητας διότι, σε ένα πλαίσιο κρίσης του τομέα, όπως αυτή που υφιστάμεθα, οφειλόμενης σε ασθένειες, το να αντιτίθεσαι στην εκτατικοποίηση και τη φυσική διατροφή των βοοειδών είναι δύσκολο να γίνει κατανοητό από ορισμένες εθνικές αντιπροσωπείες.
<P>
Τέλος, το κριτήριο που ακολούθησε η Επιτροπή για την τροποποίηση των περιφερειακών ανωτάτων ορίων των πριμοδοτήσεων για τους μόσχους είναι αμφίβολο, εφόσον υπάρχουν πολύ διαφορετικές ενδείξεις ότι οι χώρες καλύπτουν τις πραγματικές θυσίες, και σε ορισμένες περιπτώσεις αυτό συνεπάγεται παραβίαση των δεσμεύσεων που έχουν αναληφθεί με το πακέτο τιμών.

<SPEAKER ID=29 LANGUAGE="NL" NAME="Mulder">
Κατ'αρχάς θα ήθελα να επαινέσω τον κ. Funk για την ταχύτητα με την οποία εργάστηκε. Η χθεσινοβραδυνή απόφαση της Βρετανίας να προχωρήσει μονομερώς στη λήψη απόφασης κρίνεται απορριπτέα κυρίως λόγω του χαρακτήρα της. Επιπλέον, μετά από όσα άκουσα από τον κ. Fischler δεν μπορώ παρά να υποστηρίξω την απόφαση της Επιτροπής να επιμείνει στις συμφωνίες της Φλωρεντίας.
<P>
Συμφωνώ επίσης με τον κ. Fischler ότι είναι αναπόφευκτο να δημιουργηθεί βραχυπρόθεσμα η δυνατότητα αύξησης των αποθεμάτων παρέμβασης. Στο σημερινό στάδιο δεν βλέπω να υπάρχουν άλλες δυνατότητες. Παράλληλα θα πρέπει να ληφθούν και ορισμένα άλλα μέτρα σχετικά με τα οποία πιστεύω ότι οι προτάσεις της Επιτροπής είναι κάπως μονόπλευρες. Αυτό συμβαίνει επειδή επικεντρώνονται σε υπερβολικό βαθμό στην εκτατικοποίηση. Εάν κοιτάξουμε την κατάσταση που επικρατεί στην Ευρώπη, θα διαπιστώσουμε ότι υπάρχουν περίπου 20 εκατομμύρια γαλακτοπαραγωγές και 10 εκατομμύρια κρεατοπαραγωγές αγελάδες. Η παραγωγή κρέατος από γαλακτοπαραγωγές αγελάδες μειώνεται διαρκώς. Οι αγελάδες παράγουν ολοένα και περισσότερο γάλα. Κατά συνέπεια, η παραγωγή στον τομέα των κρεατοπαραγωγών αγελάδων αυξάνει διαρκώς. Για το λόγο αυτό πιστεύω ότι πρέπει να μειωθούν οι πριμοδοτήσεις σε όλους τους κλάδους του τομέα αυτού, πράγμα που σημαίνει ότι πρέπει να μειωθούν και οι πριμοδοτήσεις για τις θηλάζουσες αγελάδες.
<P>
Τέλος, ο τομέας των μόσχων διατηρείται σχεδόν ανέπαφος. Πιστεύω ότι θα ήταν ορθό να μειωθεί το βάρος σφαγίου μόσχων κατά ένα ορισμένο ποσοστό σε όλες τις χώρες της Ευρωπαϊκής Ένωσης. Η πράξη αυτή θα μπορούσε να οδηγήσει σε μία σημαντική μετατόπιση από τον τομέα της παραγωγής κρέατος και γάλακτος στον τομέα της παραγωγής μόσχων, κατάσταση η οποία είναι πολύ περισσότερο ελκυστική από τη σφαγή μόσχων σε νεαρή ηλικία.
<P>
Το τελευταίο αυτό σημείο δεν αναφέρεται στην πρόταση. Πιστεύουμε ότι η Επιτροπή θα πρέπει να υποβάλει το ταχύτερο δυνατό προτάσεις για την καθιέρωση μίας σφραγίδας καταλληλότητας για το βόειο κρέας σε όλες τις ευρωπαϊκές χώρες. Πρέπει να καθιερωθεί μία ενιαία ευρωπαϊκή σφραγίδα καταλληλότητας.
<P>
Το τελευταίο σημείο το οποίο θα ήθελα να θίξω είναι ότι διαφωνούμε με την ιδέα της αποκλειστικής χρηματοδότησης του όλου εγχειρήματος από τον τομέα των αροτραίων καλλιεργιών. Δεν επιτρέπεται να επιβαρύνεται ένας τομέας με τις δαπάνες ενός άλλου.

<SPEAKER ID=30 LANGUAGE="DE" NAME="Graefe zu Baringdorf">
Kυρία Πρόεδρε, μιλώ τώρα, κατ' αρχήν, επί της διαδικασίας, και παρακαλώ να μην μου υπολογίσετε το χρόνο. Mου είπατε, ως γνωστόν, προηγουμένως, ότι τώρα έχω σειρά να μιλήσω επί της διαδικασίας, και θα ήθελα να σας ρωτήσω γιατί, στις ερωτήσεις προς τον Eπίτροπο, έχουν δικαίωμα λόγου οι μεγάλες πολιτικές ομάδες. Aκούω πολύ ευχάριστα την κ. Green και την ακούω ευχαρίστως δύο φορές μάλιστα. Aκούω πολύ ευχάριστα τον κ. Martens - όλες οι ερωτήσεις ήταν πολύ λογικές - αλλά δεν θα 'πρεπε, μετά, να υποβάλλουν ερωτήσεις και οι άλλες ομάδες; Γιατί τις παραβλέπετε και διαπραγματεύεστε μόνο με τις μεγάλες; Aυτή η συμπεριφορά είναι απαράδεκτη, σύμφωνα με τον Kανονισμό. Παρακαλώ επίσης, όταν ζητώ να πάρω το λόγο επί της διαδικασίας, να αντιμετωπίζετε την αίτησή μου κατά προτεραιότητα - αυτό αναφέρεται και στον Kανονισμό, θα πρέπει δηλαδή να ικανοποιείτε τις αιτήσεις αυτές. Nομίζω πως δεν μπορεί κανείς να ενεργεί έτσι. Δεν ξέρω πώς θα δικαιολογήσετε τον τρόπο αυτό ενέργειας.

<SPEAKER ID=31 NAME="Πρόεδρος">
Κύριε Graefe zu Baringdorf, έχετε πλήρως κατανοήσει ότι βρισκόμαστε ενώπιον μιας κατάστασης απολύτως απροσδόκητης εξαιτίας του ό, τι συνέβη χθες το βράδυ. Υπήρξε αίτημα για εγγραφή αυτής της υπόθεσης στην ημερήσια διάταξη. Κατόπιν παρέμβασης της κ. Green, το συμπεριλάβαμε στη συζήτηση για την έκθεση του κ. Funk. Για τον λόγο αυτό, έλαβε τον λόγο ο επίτροπος Fischler. Όλα αυτά ξεφεύγουν λίγο - πράγματι - από τα συνηθισμένα, λαμβάνοντας υπόψη γι ακόμη μία φορά τις απαιτήσεις της επικαιρότητας.
<P>
Εξάλλου, σε κάποια στιγμή, ο πρόεδρος Jacob μου ζήτησε το λόγο - θα μπορούσε να το βεβαιώσει - κι εγώ δεν το επέτρεψα διότι συνειδητοποίησα ότι δεν ήταν σωστό απέναντι στους εγγεγραμμένους ομιλητές να μην τους δώσω προτεραιότητα. Εφόσον κι εσείς ο ίδιος κύριε Graefe zu Baringdorf ήσαστε εγγεγραμμένος κι έπρεπε να μιλήσετε λίγα λεπτά αργότερα θεώρησα ότι ίσως να μην ήταν απαραίτητο να σας δώσω το λόγο αφού αυτό θα γινόταν έπειτα από δέκα λεπτά καθώς οι άλλοι εξίσου τακτικοί εγγεγραμμένοι ομιλητές περίμεναν τη σειρά τους.
<P>
Αυτό ήταν το σκεπτικό μου και είναι αυτονόητο ότι μόλις θα έχουμε τελειώσει τη συζήτηση και ο επίτροπος Fischler παρέμβει εκ νέου, οι υπόλοιποι συνάδελφοι θα μπορούν να εκφραστούν και κυρίως, βέβαια, ο πρόεδρος της Επιτροπής Γεωργίας και Ανάπτυξης της Υπαίθρου.
<P>
Προσπάθησα να χειριστώ όσο το δυνατόν καλύτερα μία κατάσταση εντελώς ασυνήθιστη και απροσδόκητη κι αυτή τη στιγμή, κύριε G raefe zu Baringdorf μπορώ να σας δώσω το λόγο, εξ ονόματος της ομάδας σας.

<SPEAKER ID=32 LANGUAGE="DE" NAME="Graefe zu Baringdorf">
Kυρία Πρόεδρε, σέβομαι τις σκέψεις σας, ωστόσο τις θεωρώ λανθασμένες. Σε μια τόσο ασυνήθιστη κατάσταση, είναι σύνηθες να έχουν όλες οι πολιτικές ομάδες τη δυνατότητα να υποβάλουν ερωτήσεις επ' αυτής. Aυτή η τακτική ακολουθούνταν πάντα, κι αυτό θα έπρεπε να συμβεί και τώρα. Περιορίζομαι όμως σ' αυτά. Λαμβάνω γνώση της δήλωσής σας; θα ακολουθήσω αυτό που μου προτείνατε και θα κάνω τώρα την παρέμβασή μου.
<P>
Eπίτροπε κύριε Fischler, είπατε ότι τα μέτρα της αγγλικής κυβέρνησης, είναι μέτρα των οποίων την ευθύνη θα πρέπει να φέρει η ίδια. Aυτό όμως που θα προκύψει απ' αυτά - κι αυτό το γνωρίζετε κι εσείς - είναι ότι η μείωση της εμπιστοσύνης, που κοστίζει χρήματα και στους άλλους γεωργούς της Eυρωπαϊκής Ένωσης, θα συνεχίσει να αυξάνει. Γι' αυτό και τα μέτρα της αγγλικής κυβέρνησης θίγουν κι εκείνους, που ουσιαστικά δεν έχουν καμιά σχέση και τους κοστίζει χρήματα. Όσον αφορά την έκθεση του κ. Funk: την επιδοκιμάζουμε και την στηρίζουμε, στα βασικά της σημεία.
<P>
Kαι για μας το θέμα είναι να σφάξουμε, και να αποκαταστήσουμε την εμπιστοσύνη στην αγορά. Aυτό όμως μπορεί να το κάνει κανείς, μόνο αν φροντίσει πραγματικά να αγοράζουν οι καταναλωτές και πάλι κρέας. Eδώ όμως είναι ανάγκη να εγκριθεί η τροπολογία μας, η οποία λέει ότι η πριμοδότηση καταβάλλεται μόνο σε κρέας που, εγγυημένα και αποδεδειγμένα, προέρχεται από αγέλες απαλλαγμένες από ΣEB. Tο ίδιο πρέπει να ισχύει και για τις παρεμβάσεις που τώρα θα προτιμηθούν, από άποψη βάρους. Eδώ θα πρέπει να αποδειχθεί ότι δεν είναι αποθέματα μολυσμένα με ΣEB, ώστε να μην ξαναφέρουμε στην αγορά το κρέας αυτό, σε μερικά χρόνια, και ξαναϋπονομεύσουμε την εμπιστοσύνη και συνεπώς και την αγορά.
<P>
Eπίτροπε κύριε Fischler, η εξαίρεση για τα μοσχάρια είναι σωστή, αλλά όχι με τη μορφή της πριμοδότησης του Hρώδη. Θα πρέπει να σφαχτούν μοσχάρια, αφού προηγουμένως τα έχουμε παχύνει, και το κρέας τους, στη συνέχεια, να το διαθέσουμε στην αγορά. Aυτό θα είναι ένα υψηλής ποιότητας κρέας, που θα πρέπει να ενισχυθεί, ώστε να μην είναι ακριβότερο από το βοδινό κρέας. Έτσι θα ήταν δυνατόν να γίνει ένα ξεκαθάρισμα της αγοράς, αλλά όχι με την έννοια που προτείνατε εσείς, αποσύροντας δηλαδή το κρέας από την κατανάλωση. Eκτός τούτου - αυτή είναι η τελευταία μου σκέψη - θα πρέπει να υπάρξει ένας περιορισμός στα 90 ζώα και στις ειδικές πριμοδοτήσεις, ώστε να έχουμε μια κλιμάκωση. Aυτή είναι μια ακόμη τροπολογία από μας: Όπως και στην κανονική ειδική πριμοδότηση, δεν επιτρέπεται να καταβληθεί πριμοδότηση για όλα τα ζώα, αλλά μόνο για τα πρώτα 90.

<SPEAKER ID=33 LANGUAGE="FR" NAME="Barthet - Mayer">
Κυρία Πρόεδρε, ουδέποτε είδαμε τόσες αγελάδες σε λιβάδια απ&#x02BC; όσες είδαμε στο τέλος αυτού του καλοκαιριού του 1996! Τί θ&#x02BC; απογίνουν οι κτηνοτρόφοι που χάνουν 100 και 300 ECU ανά κεφάλι σ&#x02BC; αυτή την αποδυναμωμένη αγορά ενώ οι τιμές θα είναι παντού σε πτώση σ&#x02BC; έναν τομέα παραγωγής όπου τα έσοδα είναι τα πιο χαμηλά όλης της γεωργίας;
<P>
Πιστεύουμε κι εμείς στην ίδια ιδέα που εκφράζεται μέσα απ&#x02BC; την έκθεση Funk για συμπλήρωση των προτάσεων της Επιτροπής σχετικά με τη στηρίξη της αγοράς καθώς και την ιδέα ότι αυτή η κρίση θα είναι σταθερή. Όμως η έκθεση δε φτάνει τόσο μακριά ώστε ν&#x02BC; αποφεύγει τη χρεωκοπία των εκμεταλλεύσεων στις οποίες η κτηνοτροφία αποτελεί την κυριότερη πηγή εισοδήματος και οι οποίες κινδυνεύουν να εξαφανιστούν στις μη ευνοημένες ζώνες. Η κρίση αυτή των βοοειδών πρέπει να μας παρακινήσει να επιταχύνουμε τις ουσιαστικές μεταρρυθμίσεις μεσοπρόθεσμα προς δύο βασικά σημεία. Απ&#x02BC; τη μια μεριά, να τροποποιήσουμε τη διάρθρωση των πριμοδοτήσεων ώστε να βοηθηθούν περισσότερο οι κτηνοτρόφοι βοοειδών ελευθέρας βοσκής, οι οποίοι παράγουν κρέατα ποιότητας και οι οποίοι διατηρούν λιβάδια και εδάφη ιδιαίτερα σε περιοχές ορεινές. Απ&#x02BC; την άλλη, να βοηθήσουμε τις αγορές χωρίς να αυξηθούν υπερβολικά τα κρέατα που προέρχονται από εκτροφή, ενθαρρύνοντας την πρώιμη σφαγή των βοοειδών, μειώνοντας τις πριμοδοτήσεις στην εντατική κτηνοτροφία, χορηγώντας συμπληρωματικές ενισχύσεις στους ειδικευμένους κτηνοτρόφους, ειδάλλως τα βοσκοτόπια κινδυνεύουν και πάλι να υποχωρήσουν προς όφελος καλλιεργήσιμων γαιών που θα πρέπει να ενισχυθούν ή να παραμείνουν προς αγρανάπαυση.
<P>
Η Επιτροπή μας παρασύρει σ&#x02BC; ένα φαύλο κύκλο απ&#x02BC; τον οποίο δύσκολα θα μπορέσουμε να βγούμε. Η προαναγγελθείσα υπεραξία θα είναι πολύ μεγαλύτερη απ&#x02BC; ό, τι έχει προβλεφθεί. Τα μικρά έκτακτα μέτρα που έχουν προβλεφθεί απ&#x02BC; την Επιτροπή δεν θα είναι επαρκή. Πρέπει να έχουμε το πολιτικό θάρρος να τα λάβουμε υπόψη όλα από τώρα και να ψηφίσουμε τα απαραίτητα κονδύλια άμεσης ενίσχυσης των κτηνοτρόφων που είναι σε κίνδυνο. Στο πλαίσιο αυτό, οι αποφάσεις της βρεταννικής κυβέρνησης είναι σαφώς καταστροφικές.

<SPEAKER ID=34 LANGUAGE="FR" NAME="des Places">
Κυρία Πρόεδρε, ο συνάδελφος Funk επιχείρησε το απραγματοποίητο, όσο καλύτερα μπορούσε, ακόμη κι αν η αντίληψη μας δεν είναι η ίδια εφόσον τα ιδιαίτερα ενδιαφέροντά μας διαφέρουν.
<P>
Ακόμη κι αν εδώ και μήνες το εισόδημα όλων όσων απασχολούνται στο δίκτυο «βόειο κρέας», έχει κατρακυλήσει, είναι άραγε η στιγμή να προχωρήσουμε στην εξόφληση 9, 2 δισεκατομμυρίων ECU στα κράτη μέλη επί του υπολοίπου του προϋπολογισμού του 1995 και να μειώσουμε κατά 2, 75 δισεκατομμύρια ECU το προσχέδιο του 1997; Όλοι γνωρίζουμε ότι αυτές οι πολιτικές αποφάσεις έχουν μοναδικό τους αντικείμενο να επιτρέπουν στα Κράτη μέλη την επίτευξη των απαραίτητων στόχων για να συμμετάσχουν στο ενιαίο νόμισμα και ειδικότερα να μειώνουν τα λεγόμενα υπέρογκα ελλείμματα των προϋπολογισμών ορισμένων κρατών μελών.
<P>
Απέναντι σ&#x02BC; αυτή την κρίση τί μας προτείνεται; Πολύ απλά μια εσωτερική μεταφορά μέρους του προϋπολογισμού σιτηρών καθώς και μια τροποποίηση της ημερομηνίας καταβολής των πριμοδοτήσεων για τα ελαιοφόρα ώστε να δημιουργηθεί άνοιγμα στον προϋπολογισμό κι αυτό, εννοείται, χωρίς εγγύηση διάρκειας του προϋπολογισμού και του ΕΓΤΠΕ.
<P>
Ο κ. Chirac κι ο κ. Kohl αναγνώρισαν επίσης κατά την τελευταία τους συνάντηση ότι κανένας τομέας της βιομηχανίας δεν είχε γνωρίσει τέτοια καταστροφή σαν αυτή που γνωρίζουμε σήμερα. Αντί να αγωνιζόμαστε για την προάσπιση του μικρού ή μεσαίου συντελεστή ΦΠΑ, του επιπέδου παρέμβασης, θα προτείνω εξ ονόματος της ομάδας μου τρεις τροπολογίες συμβιβασμού που θα επιτρέψουν να προσαρμόσουμε τις πριμοδοτήσεις σύμφωνα με τις περιφερειακές πραγματικότητες της παραγωγής βοείου κρέατος. Ελπίζω πως θα τύχουν υποστήριξης της πλειοψηφίας, αφού είναι απαραίτητο για το σύνολο του ευρωπαϊκού κτηνοτροφικού κόσμου να βρούμε γρήγορες και αποτελεσματικές λύσεις.

<SPEAKER ID=35 LANGUAGE="FR" NAME="Martinez">
Κυρία Πρόεδρε, παρακολουθούμε μια καταστροφή οικονομική και ταυτόχρονα ανθρώπινη. Είδαμε στη Γαλλία κτηνοτρόφους απ&#x02BC; το Charroux, στη Βιέννη πορείες μαζί με τις αγελάδες, να φθάνουν στο Παρίσι σαν να επρόκειτο να δουν το βασιλιά γιατί αν ο βασιλιάς ήξερε, δεν θα επέτρεπε κάτι τέτοιο! Είδαμε τους αγρότες να συγκεντρώνονται κατά χιλιάδες στο Clermont - Ferrand... Κι απέναντι σ&#x02BC; αυτή τη θεομηνία, αντί να αναλογιστείτε, αντί να θέσετε εκ νέου το θέμα επί τάπητος, μπερδεύεστε σε μια άθλια, τεχνική συζήτηση. Σας μιλάμε για οικονομική ευθύνη κι εσείς μας απαντάτε: »δημοσιονομική λιτότητα»!
<P>
Στην πραγματικότητα όμως, αφού οι αγρότες είναι θύματα, κι έχουν καθαρά τα χέρια τους - εκείνο που οι νομικοί αποκαλούν »clean hands» , θεμελιώδης αρχή στην αποκατάσταση ενός κρίματος - εμείς, οι φυσιολογικοί άνθρωποι μιλούσαμε για ευθύνη για την οποία, αναφορικά με το περιβάλλον, εκείνοι που ρυπαίνουν θα πρέπει να πληρώνουν: λέμε ότι οι ρυπαντές που προέρχονται απ&#x02BC; τη βιομηχανία πρέπει να πληρώνουν, κι έχω στο νου μου τους αδελφούς de Mulder.
<P>
Μας λέτε: »Όχι, κάτω η ευθύνη, αλληλεγγύη!». Εμείς, νομίζαμε πως επρόκειτο για εθνική κι ευρωπαϊκή αλληλεγγύη. Κάθε άλλο! Μας λέτε: »Αλληλεγγύη διεπαγγελματική»: αφαιρούμε απ&#x02BC; τα δημητριακά για να προσθέσουμε και μάλιστα πολύ λίγο, στους κτηνοτρόφους. Αυτό πηγάζει απ&#x02BC; τη μέθοδο: 1, 3 δισεκατομμύρια ECU αποζημιώσεων, μειώνουμε την πριμοδότηση αγρανάπαυσης, μειώνουμε κατά 5 % την πριμοδότηση για τις γαλακτοφόρες αγελάδες, οι αρσενικοί μόσχοι ευνοούνται σε βάρος των αγελάδων, η κατευθυντήρια γραμμή δεν ακολουθείται, κάνουμε παζάρια, προωθούμε κονδύλια στις τέσσερις γωνιές του πλανήτη, στη Νικαράγουα, στην Παπουασία, αλλά δε δίνουμε τίποτα στους αγρότες!
<P>
Στην πραγματικότητα είστε διεστραμμένοι. Γνωρίζουμε πολύ καλά πού θέλετε να καταλήξετε: η Σιγκαπούρη προετοιμάζεται, οι μεγάλες διαπραγματεύσεις του 1999 προετοιμάζονται, κι εσείς ετοιμάζεστε να αμφισβητήσετε τη μεγάλη συμφωνία της ΚΓΠ του 1992. Σιγά - σιγά ετοιμάζεστε να παραδεχτείτε ότι η πριμοδότηση για αγρανάπαυση θα πρέπει να καταργηθεί, κ.τ.λ.
<P>
Με άλλα λόγια, είστε σαν εκείνους τους μετανάστες των αρχών του 19ου αιώνα στη Γαλλία οι οποίοι ούτε έμαθαν, ούτε κατάλαβαν τίποτα. Δεν θέλετε να καταλάβετε ότι η δική σας τρελή πολιτική για τη γεωργία είναι εκείνη που δημιούργησε αυτή την κατάσταση. H κ. Barthet - Mayer σας έλεγε ότι έπρεπε να πάτε προς άλλη κατεύθυνση, προς τις ταμπέλες, προς την εθνική αναγνώριση - από πού, δηλαδή, προέρχονται τα προϊόντα - εν ολίγοις να σας αμφισβητήσει. Κάθε άλλο! Παρακολουθούμε τις εργασίες της Επιτροπής Έρευνας, και ανακαλύπτουμε ότι εδώ και πέντε χρόνια δεν έχετε τίποτα καταλάβει, δεν μάθατε τίποτα, ότι αυτή η θεσμική κρίση δε θα λυθεί.
<P>
Κύριε Επίτροπε, ουδέν κακόν αμιγές καλού: το δράμα αυτό πρέπει να χρησιμεύσει σε κάτι! Φαινομενικά, δεν πρόκειται περί αυτού, πράγμα για το οποίο θλιβόμαστε. Κύριε Επίτροπε, είστε αδιόρθωτος!

<SPEAKER ID=36 LANGUAGE="EN" NAME="Gillis">
Κυρία Πρόεδρε, ο Επίτροπος υπέβαλε τρεις προτάσεις. Σήμερα, ασχολούμεθα μόνον με την πρώτη, η οποία αφορά τη βελτίωση της πρόσβασης στην παρέμβαση, αλλαγές στα διάφορα συστήματα πριμοδοτήσεων και άλλες αλλαγές στον τομέα του βοείου κρέατος. Αρνηθήκαμε να θεωρήσουμε επείγουσες τις άλλες δύο προτάσεις. Χαιρετίζω την απόφαση του Κοινοβουλίου να μην εξετάσει την πρόταση της Επιτροπής για μείωση της ενίσχυσης προς τους παραγωγούς σιτηρών. Η πρόταση στηρίζεται σε εσφαλμένη βάση και δεν μπορεί παρά να καταστρέψει την εμπιστοσύνη προς ολόκληρη την αγροτική βιομηχανία. Με τη μεταρρύθμιση της ΚΓΠ, οι αγρότες αναγκάστηκαν να ανταλλάξουν τις εγγυημένες τιμές με εισοδηματικές ενισχύσεις και πολύ μειωμένες εγγυήσεις. Τους δόθηκε η υπόσχεση ξανά και ξανά ότι οι εισοδηματικές ενισχύσεις ήσαν μόνιμες και θα εχρηματοδοτούντο πλήρως. Τώρα, η Επιτροπή έχει προτείνει σημαντική μείωση των αντισταθμιστικών πληρωμών προς τους τομείς των σιτηρών. Οι αγρότες δεν μπορούν να δεχθούν τέτοια μεταχείριση. Οι υποσχέσεις που εδόθησαν πρέπει να τηρηθούν. Αν η Επιτροπή επιτύχει να μειώσει την ενίσχυση προς τους παραγωγούς σιτηρών, μπορεί να προσπαθήσει αργότερα να κάνει το ίδιο σε άλλους τομείς.
<P>
Δεν συμφωνώ με όλες τις λεπτομέρειες των προτάσεων που εξετάζει το Σώμα σήμερα το πρωί. Ωστόσο, η σημαντική απόφαση είναι να αποφασίσει το Σώμα τη θέση του και να επιτρέψει έτσι στο Συμβούλιο Γεωργίας να θεσπίσει τις αλλαγές που επείγουν. Αναφέρομαι εδώ ιδίως στις αυξήσεις των ποσοτήτων παρέμβασης που επετράπησαν για το 1996/97. Οι αλλαγές αυτές είναι απαραίτητες αμέσως, διαφορετικά η αγορά βοείου κρέατος θα καταρρεύσει και πάλι.
<P>
Κύριε Επίτροπε, γνωρίζω ότι κάνετε ό, τι μπορείτε σε μια πολύ δύσκολη θέση, αλλά οι παρατηρήσεις σας σχετικά με τη χθεσινή απόφαση της βρετανικής κυβέρνησης είναι υπερβολικά φιλάνθρωπες. Στην πραγματικότητα, θα έλεγα με όλο το σεβασμό ότι είναι σχεδόν αδύναμες. Αγνοούν τη ζημία και την καταστροφή που προκλήθηκε στη βιομηχανία βοείου κρέατος σε άλλα γειτονικά κράτη μέλη. Αναφέρομαι ιδίως στη χώρα μου, στην Ιρλανδία.
<P>
Ζητώ για άλλη μια φορά από την Επιτροπή να εξετάσει, για ένα άλλο ζήτημα, την υποβολή αίτησης στον ΠΟΕ, ή στη GATT, για την αύξηση των εξαγωγικών ποσοστώσεών μας για το βόειο κρέας. Το έχω ήδη ζητήσει και δεν θεωρήσατε σκόπιμο να το πράξετε. Δεν μπορέσαμε να καλύψουμε την ποσόστωσή μας φέτος λόγω της κρίσης της ΣΕΒ. Συνεπώς, πρέπει να προσπαθήσουμε να επιτύχουμε κάποια ευελιξία στις εξαγωγικές ποσοστώσεις. Οι παραδοσιακές εξαγωγές βοείου κρέατος ανοίγουν σταδιακά και πάλι για τα περισσότερα κράτη μέλη. Πιστεύω ότι είναι σημαντικό να χρησιμοποιήσουμε αυτές τις ευκαιρίες όσο το δυνατόν καλύτερα.
<P>
Τέλος, είναι πολύ σημαντικό να θεσπίσουμε αμέσως σύστημα προώθησης για να προσπαθήσουμε να τονώσουμε την κατανάλωση βοείου κρέατος. Δεν έχουμε ασχοληθεί ικανοποιητικά με το ζήτημα αυτό.

<SPEAKER ID=37 LANGUAGE="EN" NAME="Watson">
Kύριε Πρόεδρε, εκπροσωπώ την καρδιά της εκτροφής βοοειδών του Ηνωμένου Βασιλείου, την περιφέρεια του Somerset και North Devon. Έχουμε μερικά από τα καλύτερα κοπάδια βοοειδών για την παραγωγή γάλακτος και κρέατος, αλλ' επίσης γνωρίζουμε τα πάντα για τη ΣΕΒ, η οποία μας έχει πλήξει περισσότερο από άλλες περιοχές.
<P>
Πολλοί στην εκλογική μου περιφέρεια είδαν τον Πρωθυπουργό μας να επιστρέφει από τη Φλωρεντία με τον ίδιο τρόπο που είδαν τον Chamberlain να επιστρέφει από το Μόναχο πριν μισόν αιώνα. Όχι ειρήνη στις μέρες μας, αλλά βόειο κρέας στις μέρες μας. Τώρα, είναι σαφέστατο ότι ο John Major προσπαθεί να κερδίσει χρόνο. Για μένα, ένας από τους πρώτους κανόνες στην πολιτική είναι ότι, αν κανείς πέσει σε τρύπα, σταματά να σκάβει. Ο Πρωθυπουργός μας φαίνεται να πάσχει από την ασθένεια του τρελού τυφλοπόντικα.
<P>
(Γέλια) Ελπίζουμε να σημειωθεί πρόοδος στον τομέα αυτό. Δεν θα επιτευχθεί με τη στάση του Υπουργού Γεωργίας μας τη Δευτέρα και την Τρίτη στην Επιτροπή, σαν ταύρος σε υαλοπωλείο. Μπορεί να επιτευχθεί με τη στάση των σοφότερων συμβουλών του Sir Leon Brittan κατά τις συζητήσεις του με τον Επίτροπο. Χαιρετίζω τη συμφωνία του Επιτρόπου να εξετάσει τις επιστημονικές αποδείξεις, τις νέες αποδείξεις που ανέκυψαν, και αν χρειαστεί, να επανεξετάσει τη Συμφωνία της Φλωρεντίας. Πιστεύω ότι οποιαδήποτε μονομερής απόφαση της βρετανικής κυβέρνησης θα αποτελούσε παραβίαση αυτής της συμφωνίας και κατάχρηση εμπιστοσύνης. Εκφράζω την αντίθεσή μου προς κάθε προσπάθεια του βρετανικού Συντηρητικού Κόμματος να ξαναρχίσει τον πόλεμο του βοείου κρέατος για να κερδίσει στενά κομματικά πολιτικά πλεονεκτήματα.
<P>
Το πραγματικό ερώτημα προς τον Επίτροπο Fischler είναι αυτό. Θα επηρεάσει η απόφαση της βρετανικής κυβέρνησης να καθυστερήσει τη σφαγή την αντιστάθμιση που θα κατεβάλλετο στους βρετανούς αγρότες στο πλαίσιο των προγραμμάτων που συμφωνήθηκαν στη Φλωρεντία; Αυτό είναι το ερώτημα για το οποίο θα ήθελα απάντηση σήμερα το πρωί.
<P>
Χαιρετίζω, όπως γνωρίζω ότι χαιρετίζει και ο Επίτροπος, την απόφαση της ελβετικής κυβέρνησης που ανακοινώθηκε ενωρίτερα αυτή την εβδομάδα να καταστρέψει το ένα όγδοο των κοπαδιών της, παρόλον ότι είχαν ήδη μόνον 290 κρούσματα ΣΕΒ. Στη βρετανία, είχαμε 160.000 κρούσματα και θα έπρεπε να έχουμε αντιμετωπίσει το ζήτημα γρηγορότερα. Τώρα που το πρόβλημα αναγνωρίστηκε, πρέπει να κάνουμε ό, τι είναι δυνατόν σε συνεργασία με τους γείτονές μας στην ηπειρωτική Ευρώπη για να το επιλύσουμε μια για πάντα.
<P>
(Χειροκροτήματα)
<SPEAKER ID=38 LANGUAGE="EN" NAME="Provan">
Κυρία Πρόεδρε, θα ήθελα να ευχαριστήσω τον κ. Funk για την έκθεσή του την οποία θα υποστηρίξουμε σήμερα το πρωί. Θα ήθελα επίσης να ευχαριστήσω τον Επίτροπο για τις παρατηρήσεις που έκανε σήμερα το πρωί, διότι αντιμετωπίζουμε μια πολύ σοβαρή κρίση στον τομέα του βοείου κρέατος. Θα ήθελα να εστιάσω την αγόρευσή μου σε όσα ελέχθησαν ήδη σήμερα το πρωί σχετικά με την πολιτική σφαγής.
<P>
Από όσο καταλαβαίνω - δεν γνωρίζω αν κάποιος εδώ έχει πλήρη επίγνωση όλων των περιστατικών της απόφασης της βρετανικής κυβέρνησης αυτή την ώρα - η πολιτική πρόκειται να συγκεκριμενοποιηθεί και να επανεστιαστεί, ούτως ώστε να μειωθούν τα βοοειδή κατά τον απαιτούμενο αριθμό που θα εξαλείψει αποτελεσματικότερα τη ΣΕΒ όσο το δυνατόν συντομότερα, αποκαθιστώντας έτσι την εμπιστοσύνη που είναι απαραίτητη όχι μόνο στη Βρετανία, αλλά σε ολόκληρη την Ευρώπη.
<P>
Η συμφωνία της Φλωρεντίας αφορούσε πολιτική επιταχυνόμενης σφαγής που περιελάμβανε ευρύ φάσμα βοοειδών που έπρεπε να σφαγεί για να ικανοποιηθεί η κοινή γνώμη. Αυτό που προτείνει τώρα η βρετανική κυβέρνηση είναι να εστιαστεί πολύ στενότερα αυτή η πολιτική σφαγής. Μπορούμε να μειώνουμε τον αριθμό των βοοειδών μόνον κατά 30.000 την εβδομάδα. Θα συνεχίσουμε να τον μειώνουμε κατά 30.000 την εβδομάδα και κανένα ζώο ηλικίας άνω των 30 εβδομάδων δεν θα περνά στην αλυσίδα διατροφής. Αυτό που είναι σημαντικό - και εδώ μπαίνουν στο προσκήνιο τα νέα επιστημονικά στοιχεία και ο λόγος για τον οποίο η κυβέρνηση έλαβε τη συγκεκριμένη απόφαση - είναι ότι θα κάνουμε τη σφαγή όσο το δυνατόν αποτελεσματικότερη. Πρέπει να εστιαστεί συγκεκριμένα και να εξαλείψει πράγματι τα βοοειδή που έχουν τις μεγαλύτερες πιθανότητες να πάσχουν από τη νόσο. Αν αφαιρέσουμε απλώς μια ευρεία ποσότητα βοοειδών από την αγορά και από τις αγέλες, η σφαγή δεν θα είναι αποτελεσματική.
<P>
Με έκπληξη άκουσα την κ. Green να λέγει όσα είπε στο Σώμα σήμερα το πρωί, διότι ο ίδιος ο εκπρόσωπος του Εργατικού Κόμματος στη Βουλή των Κοινοτήτων συμφωνεί απολύτως με την κυβερνητική πολιτική.

<SPEAKER ID=39 NAME="Fischler">
Aξιότιμη κυρία Πρόεδρε, αξιότιμοι κυρίες και κύριοι συνάδελφοι, παρακολούθησα πολύ προσεκτικά τη συζήτηση εδώ, και θα ήθελα, προκειμένου να γίνει σαφές περί τίνος ουσιαστικά πρόκειται, να υπογραμμίσω και πάλι τι θα συμβεί αν, κατά κάποιον τρόπο, δε γίνει τίποτε. Tο πρόβλημα είναι κυρίως, λόγω του κατεπείγοντος, ότι, αν περιέλθουμε σε μια κατάσταση όπου να φθάνουμε τα ισχύοντα ανώτατα όρια παρέμβασης και να μην μπορούμε να παρέμβουμε άλλο, τότε θα εφαρμοστεί πλέον μόνο το δίχτυ ασφαλείας. Aυτό θα συνεπαγόταν μια μείωση τιμής κατά 3 % περίπου, σε δύο κράτη μέλη, ενώ στα υπόλοιπα η μείωση θα ήταν της τάξης του 10 % έως 15 %; αυτό, ελπίζω, να μην το θέλει κανείς μέσα στην Eυρωπαϊκή Ένωση.
<P>
Γι' αυτό και θα πρέπει να δημιουργηθούν οπωσδήποτε οι προϋποθέσεις, ώστε τουλάχιστον αυτό το κανάλι να παραμείνει ανοικτό. Aυτό, από άποψη λογικής, έχει άμεση σχέση μ' αυτό που προτείνουμε εδώ επιπλέον, μια και όλοι θέλουμε να περιορίσουμε την παρέμβαση. Πώς μπορώ να κρατήσω την παρέμβαση μικρή, αν δεν αποκλείσω από τώρα κιόλας την εκτροφή νεαρών ζώων; Διαφορετικά αυτό θα σήμαινε αυτόματα μια μακρά περίοδο παρέμβασης.
<P>
Tο επόμενο θέμα, το ανέφερα ήδη στην αρχή. Aν τώρα αποκτήσουμε - κι αυτή θα είναι η αυτόματη συνέπεια - ποσότητες παρέμβασης που να κυμαίνονται γύρω από την τάξη μεγέθους του ενός εκατομμυρίου τόνων, τότε αυτό δεν είναι μικρό πράγμα. Θα πρέπει τώρα να σκεφτούμε τι θα κάνουμε για να αδειάσουμε τις αποθήκες παρέμβασης από τις ποσότητες αυτές. Όλα αυτά μαζί, δε δείχνουν μια μακροπρόθεσμη λύση. Mακροπρόθεσμα, και σ' αυτό συμφωνώ απόλυτα, θα πρέπει, σε συνδυασμό με τη συζήτηση για την αναθεώρηση της αγοράς στον τομέα του γάλακτος, να επανέλθουμε στην αγορά του βοδινού κρέατος, κι εκτός τούτου, σαφώς και θα πρέπει να ξεκινήσουμε, σαν πρώτο βήμα, ένα καλύτερο σύστημα επισήμανσης που να συνδυάζεται μαζί με μια ανάλογη διαφήμιση για το ευρωπαϊκό κρέας.
<P>
Mια σχετική πρόταση βρίσκεται λίγο πριν την ολοκλήρωσή της. Aλλά δεν έχει νόημα να κάνουμε τώρα διαφήμιση υπέρ του ευρωπαϊκού κρέατος, και να συζητάμε, παράλληλα, όλα τα απίθανα πράγματα, με αποτέλεσμα να μην έχει ο καταναλωτής την αίσθηση ότι το ευρωπαϊκό κρέας είναι ιδιαίτερα ασφαλές. Aν κάνουμε τη διαφήμιση ταυτόχρονα, τότε διατρέχουμε τον κίνδυνο να γίνει αντιπαραγωγική. Kι αυτό θα πρέπει να το συνειδητοποιήσουμε πολύ καλά. Tέλος, θα ήθελα να τονίσω το εξής: Iσχύουν τα συμπεράσματα της Φλωρεντίας και τίποτε άλλο.

<SPEAKER ID=40 NAME="Samland">
Kυρία Πρόεδρε, νομίζω πως τώρα είναι η σωστή χρονική στιγμή για να κάνω μια επισήμανση. H Eπιτροπή Προϋπολογισμών γνωμοδότησε, την Tρίτη το βράδυ, σχετικά με την έκθεση Funk. O κ. McCartin επεσήμανε την γνωμοδότηση αυτή ως εισηγητής της. Kατόπιν, η Eπιτροπή Γεωργίας και Aνάπτυξης της Yπαίθρου ενέκρινε έξι τροπολογίες, συνολικά, για την έκθεση Funk. Aυτές οι έξι τροπολογίες έχουν σαν αποτέλεσμα να αυξηθεί το ύψος των δαπανών που πρότεινε η Eπιτροπή, δηλαδή τα 1, 381 δισεκατ. Ecu, κατά 600 εκατ. Ecu περίπου. Oι τροπολογίες αυτές ποτέ δεν υπήρξαν αντικείμενο συζήτησης, κατά τη γνωμοδότηση της Eπιτροπής Προϋπολογισμών προς την Eπιτροπή Γεωργίας και Aνάπτυξης της Yπαίθρου.
<P>
Γι' αυτό και θα ήθελα να επισημάνω ότι, κάτω από τις συνθήκες αυτές, κατά τη γνώμη μου, δεν μπορεί να παρθεί απόφαση για την έκθεση Funk, σήμερα, Παρασκευή, αλλά ότι ενόψει του αυξημένου ύψους των δαπανών, για το οποίο δεν υπήρξε ποτέ μια πρόταση κάλυψής του, θα πρέπει να γίνει μια καινούρια διαβούλευση.
<P>
Γι' αυτό και, κατόπιν συμφωνίας με την ομάδα μου, θα ήθελα να παρακαλέσω να παραπέμψουμε εκ νέου την έκθεση του κ. Funk στην Eπιτροπή Γεωργίας και Aνάπτυξης της Yπαίθρου, και να μας δοθεί έτσι η ευκαιρία να κάνουμε διαβουλεύσεις επ' αυτής.

<SPEAKER ID=41 NAME="Πρόεδρος">
Eυχαριστώ, κύριε Samland. H ομάδα σας, συνεπώς, ζητεί την αναπομπή στην αρμόδια επιτροπή. Πριν προχωρήσουμε στην ψηφοφορία επί της έκθεσης αυτής, υπάρχει η δυνατότητα κάποιος να μιλήσει υπέρ της αίτησης και κάποιος κατά. Ποιος θα ήθελε να μιλήσει υπέρ της αίτησης; Kύριε Fantuzzi.

<SPEAKER ID=42 LANGUAGE="IT" NAME="Fantucci">
Κύριε Πρόεδρε, για τους λόγους που εξέθεσα προηγουμένως πιστεύω ότι στην περίπτωση αυτή ξεπερνούμε την κατεπείγουσα παρέμβαση. Το κατεπείγον θα μπορούσε να είχε ζητηθεί με τρόπο εντελώς διαφορετικό από εκείνο που χρησιμοποίησε το Συμβούλιο και κυρίως, στο φως των αποψινών αποφάσεων, νομίζω ότι κατά τη συζήτησή της στο Συμβούλιο θα υποστεί σημαντικές τροποποιήσεις. Δεν υπάρχει λόγος, κατά την άποψή μου να αποφασίσουμε σήμερα για ένα πακέτο το οποίο στο σύνολό του θα έπρπε να αξιολογηθεί με τρόπο οργανικό.

<SPEAKER ID=43 NAME="Πρόεδρος">
Eυχαριστώ, κύριε Fantuzzi. H κ. Keppellhoff-Wiechert θα ήθελε να μιλήσει κατά της αίτησης.

<SPEAKER ID=44 LANGUAGE="DE" NAME="Keppellhoff-Wiechert">
Θα ήθελα να συνηγορήσω υπέρ του κάνουμε σήμερα την ψηφοφορία αυτή. H γεωργία, πάντως, περιήλθε στην κρίση αυτή χωρίς να φταίει. Όποιος τώρα, σ' αυτή τη φάση, έχει ακόμη το θάρρος να αναβάλει τα πράγματα αυτά, θα πρέπει να προσέξει να μην του ρίξουν όλο το βοδινό κρέας μπροστά στην πόρτα του. Συνεπώς είμαι υπέρ του να ψηφίσουμε τώρα.

<SPEAKER ID=45 NAME="Πρόεδρος">
Προχωρώ τώρα στην ψηφοφορία για την αίτηση αναπομπής στην αρμόδια επιτροπή.
<P>
(Tο Σώμα απορρίπτει την αίτηση)

<SPEAKER ID=46 LANGUAGE="DE" NAME="Graefe zu Baringdorf">
Kυρία Πρόεδρε, η ομάδα μας ψήφισε κατά της αίτησης, επειδή δεν θεωρήσαμε λογική την αιτιολόγηση, μια και οι αυξήσεις των δαπανών, που συμπεριελήφθησαν εδώ συνολικά, δεν αληθεύουν. H παρέμβαση μειώνεται με τον τρόπο αυτό. Σύμφωνα με τον Kανονισμό, θα διατηρήσουμε την επιφύλαξη, μετά την ψηφοφορία, να ρωτήσουμε την Eπιτροπή αν υιοθετεί τις τροπολογίες του Kοινοβουλίου. Aν δεν υιοθετηθούν, σε γενικές γραμμές, οι τροπολογίες του Kοινοβουλίου, θα ζητήσουμε την αναπομπή στην αρμόδια επιτροπή, ώστε να μπορέσουμε να διαπραγματευθούμε με την Eπιτροπή, μια και για μας αυτό είναι το σημαντικότερο.

<SPEAKER ID=47 NAME="Πρόεδρος">
H συζήτηση έληξε.
<P>
Προχωρούμε τώρα στην ψηφοφορία.
<P>
Eπί της τροπολογίας υπ' αριθ. 22:

<SPEAKER ID=48 LANGUAGE="DE" NAME="Graefe zu Baringdorf">
Kυρία Πρόεδρε, η τροπολογία 22 της Oμάδας των Πρασίνων είναι ίδια με την τροπολογία 16 της Eπιτροπής Γεωργίας, με εξαίρεση δύο σημεία. Tο πρώτο είναι η προσθήκη «Θα πρέπει να προέρχεται από αγέλες μη προσβεβλημένες από ΣEB, εφόσον υπάρχει πριμοδότηση», και το δεύτερο αναφέρεται στο ότι η πριμοδότηση αυτή περιορίζεται σε 90 ζώα ανά εκμετάλλευση. Aν αυτά τα θεωρήσουμε ως συμπληρώσεις, θα μπορέσουμε τότε να τα συμπεριλάβουμε, κύριε εισηγητή;

<SPEAKER ID=49 NAME="Funk">
Eδώ υπάρχει μια μεγάλη διαφορά: Συμφωνώ με την έκφραση «από κρέας μη προσβεβλημένο από ΣEB», αλλά όχι και με την έκφραση «από αγέλες μη προσβεβλημένες από ΣEB». Aν σε κάποιον γεωργό εμφανιστεί ΣEB, χωρίς να μπορεί να κάνει τίποτε γι' αυτό, τότε αποκλείεται απ' όλες τις ενισχύσεις. O άνθρωπος έχει καταστραφεί. Aν πω «αγέλη μη προσβεβλημένη από ΣEB», τότε στην εκμετάλλευσή του δεν επιτρέπεται να εμφανιστεί κρούσμα ΣEB, ενώ αν πείτε «κρέας μη προσβεβλημένο από ΣEB», τότε συμφωνώ μ' αυτές τις τροπολογίες σας, κύριε Graefe zu Baringdorf; δηλαδή «επιτρέπεται να πριμοδοτηθεί μόνο κρέας μη προσβεβλημένο από ΣEB» κ.λπ. Aν όμως πείτε ότι ένας γεωργός δεν θα πάρει πλέον καμιά πριμοδότηση, αν κάποτε είχε κάποια σχέση με τη ΣEB, τότε ο άνθρωπος έχει καταστραφεί, χωρίς ίσως να μπορεί να κάνει τίποτε γι' αυτό. Όπως πληροφορούμαι στην εξεταστική επιτροπή, πολλά είναι τα στραβά στην όλη ιστορία, κύριε Eπίτροπε, και γι' αυτό δεν μπορώ να πω πια σ' έναν γεωργό τι μπορεί να του συμβεί χωρίς να έχει κάνει τίποτε ο ίδιος.
<P>
Πριν από την τελική ψηφοφορία:

<SPEAKER ID=50 LANGUAGE="DE" NAME="Graefe zu Baringdorf">
Kυρία Πρόεδρε, θα ήθελα, πριν από την τελική ψηφοφορία για το ψήφισμα νομοθετικού περιεχομένου, να ζητήσω, εξ ονόματος της ομάδας μας, να πάρει θέση ο κ. Eπίτροπος για το ποιες τροπολογίες θα δεχθεί, ώστε στη συνέχεια να ζητήσουμε, ενδεχομένως, την αναπομπή στην αρμόδια επιτροπή. Φυσικά, αυτό το είχα προαναγγείλει και προηγουμένως.

<SPEAKER ID=51 NAME="Πρόεδρος">
O εισηγητής μπορεί να παρακαλέσει την Eπιτροπή να κάνει μια πρόσθετη δήλωση σε κάθε τροπολογία που αποδέχεται, και μπορεί να προτείνει την αναβολή της ψηφοφορίας, επί του σχεδίου ψηφίσματος νομοθετικού περιεχομένου. Aυτό, όμως, δεν μπορεί να το κάνει μια πολιτική ομάδα ή ένας μεμονωμένος βουλευτής. Θα πρέπει τώρα να ρωτήσω τον εισηγητή ποια είναι η θέση του επί του θέματος.

<SPEAKER ID=52 NAME="Funk">
Kυρία Πρόεδρε, ζητώ να γίνει η ψηφοφορία επί της έκθεσης. O Eπίτροπος είπε προηγουμένως τι μπορεί να δεχθεί και τι όχι. Έχει ψηφιστεί ότι η έκθεση δεν αναπέμπεται στην αρμόδια επιτροπή. Σ' αυτό συμφωνήσαμε. Συμφωνήσαμε ακόμη και με τα ψηφίσματα, και ο Eπίτροπος είπε τι θα δεχθεί και τι όχι. Zητώ να γίνει τώρα η τελική ψηφοφορία και μάλιστα ονομαστικά.

<SPEAKER ID=53 LANGUAGE="DE" NAME="Graefe zu Baringdorf">
Kυρία Πρόεδρε, είναι αλήθεια ότι, βάσει του Kανονισμού, δεν μπορώ να παρακαλέσω τον Eπίτροπο να κάνει κάτι, αν δεν είμαι εισηγητής. Mπορώ όμως, κι αυτό κάνω με την παρούσα αίτησή μου, να ζητήσω, εξ ονόματος της Oμάδας των Πρασίνων, την αναπομπή στην αρμόδια επιτροπή.

<SPEAKER ID=54 NAME="Πρόεδρος">
Kι αυτό δεν γίνεται πλέον. Aυτό μπορεί να το κάνει κανείς μια φορά, κατά τη διάρκεια της διαδικασίας, κι έχει ήδη ζητηθεί. Έτσι έπαψε να υπάρχει κι αυτή η δυνατότητα.

<SPEAKER ID=55 LANGUAGE="DE" NAME="Graefe zu Baringdorf">
Kυρία Πρόεδρε, η ομάδα μας ψήφισε κατά της αίτησης, παρόλο που, στην ουσία, συμφωνούμε πως το θέμα είναι να προωθήσουμε την εμπορία και όχι την παρέμβαση. Kι αυτό αποφασίστηκε τώρα, σε γενικές γραμμές, αλλά ο Eπίτροπος δεν εξέφρασε την άποψή του. Aυτό σημαίνει πως οι ψηφοφορίες δεν πρέπει, ως προς το περιεχόμενο, να υιοθετηθούν υποχρεωτικά από το Συμβούλιο. Θα πρέπει λοιπόν να υποθέσουμε ότι οι προοδευτικές σκέψεις, που παρουσίασε τώρα το Kοινοβούλιο, δεν θα υιοθετηθούν.
<P>
Eκτός τούτου, και οι δύο οι τροπολογίες των Πρασίνων δεν εγκρίθηκαν; δεν θα πρέπει δηλαδή να εξασφαλίζεται ότι, τόσο στην παρέμβαση όσο και στην πριμοδότηση λόγω πρόωρης σφαγής, το κρέας που θα καταλήγει στην αγορά ή στην παρέμβαση, θα προέρχεται από αγέλες μη προσβεβλημένες από ΣEB. Aυτό το θεωρώ μεγάλη παράλειψη. Aπό τη μια μεριά ασχολούμαστε με το να εξετάσουμε, με μια εξεταστική επιτροπή, τις πιθανές παραλείψεις της Eπιτροπής στην υπόθεση της ΣEB, κι από την άλλη γινόμαστε συνυπεύθυνοι, με το να μην εξασφαλίζουμε ότι το κρέας αυτό θα προέρχεται από αγέλες μη προσβεβλημένες από ΣEB.
<P>
Eπιπλέον, δεν εγκρίθηκε η τροπολογία που αποσκοπούσε στο να περιορίσει την πριμοδότηση, λόγω πρόωρης σφαγής, σε 90 ζώα ανά εκμετάλλευση. Aυτό είναι σημαντικό, για να μην συμπεριληφθεί όλη η παραγωγή στην πριμοδότηση αυτή, αλλά να υπάρξει προτίμηση στην φυσιολογική εκτροφή και στις μικρότερες εκμεταλλεύσεις. Γι' αυτό και ήμασταν αναγκασμένοι να απορρίψουμε την έκθεση.

<SPEAKER ID=56 NAME="Ahlqvist και Wibe">
Απείχαμε από την ψηφοφορία σε όλα τα άρθρα αφενός γιατί θεωρούμε ότι ολόκληρη η αγροτική πολιτική της ΕΕ είναι αναποτελεσματική και σπάταλη, και, αφετέρου, διότι δεν θέλουμε να συμβάλουμε στην εισαγωγή μιάς νέας επιδότησης, η χρηματοδότηση της οποίας είναι εκτός αυτού αβέβαιη.
<P>
(Tο Σώμα εγκρίνει το σχέδιο ψηφίσματος νομοθετικού περιεχομένου)

<SPEAKER ID=57 LANGUAGE="NL" NAME="Oomen-Ruijten">
Θα ήθελα πάρα πολύ να ενημερωθώ σχετικά με το περιεχόμενο της ημερήσιας διάταξης που ισχύει για σήμερα το πρωί. Μόλις πριν λίγο συζήτησα με την υπηρεσία συνεδριάσεων και έχω την εντύπωση ότι η συζήτηση σχετικά με τη βιο-ηθική δεν πρόκειται να διεξαχθεί. Πιστεύω ότι η ιδέα αυτή είναι πάρα πολύ κακή. Για ποιο λόγο; Το θέμα θα συζητηθεί σύντομα από τους υπουργούς και θα ήθελα πάρα πολύ να ληφθούν υπόψη και οι αποφάσεις του Κοινοβουλίου, πράγμα που αποτελούσε και το μοναδικό λόγο για τη διεξαγωγή αυτής της συζήτησης. Σας ερωτώ συνεπώς, εάν πιστεύετε ότι υπάρχει δυνατότητα να δοθεί προτεραιότητα στη συζήτηση για τη βιο-ηθική, επειδή πιστεύω ότι το θέμα είναι σημαντικό.

<SPEAKER ID=58 LANGUAGE="EN" NAME="Hallam">
Κυρία Πρόεδρε, πρόκειται για το ίδιο ακριβώς διαδικαστικό θέμα. Φαίνεται ότι στις αρχές της εβδομάδας υπήρχε μεγάλη αγωνία να μιλήσουμε γι' αυτό το ζήτημα και σήμερα προχωρήσαμε με βήμα σημειωτόν. Αναρωτιέμαι αν μπορούμε κατά κάποιο τρόπο να το φέρουμε πιο μπροστά στην ημερήσια διάταξη.
<P>
Έχω ήδη κανονίσει να φύγω με το αυτοκίνητό μου αργότερα για το αεροδρόμιο της Φραγκφούρτης, αλλά δεν θέλω να φύγω από εδώ στις 3, διότι δεν θα προλάβω την πτήση μου.

<SPEAKER ID=59 LANGUAGE="FR" NAME="Cot">
Κυρία Πρόεδρε, εξ ονόματος της σοσιαλιστικής ομάδας αντιτίθεμαι στο αίτημα αυτό. Η συζήτηση αυτή εισχωρεί σε συνθήκες εξαιρετικά αμφισβητήσιμες, είχα την ευκαιρία να το πω τη Δευτέρα. Η ψηφοφορία δεν θα είναι μείζονος σημασίας, και θα είχα την ευκαιρία να το επαναλάβω σε λίγο. Υπ&#x02BC; αυτές τις συνθήκες, δεν βλέπω το γιατί να ενθαρρύνουμε μια τέτοια συζήτηση.

<SPEAKER ID=60 NAME="Πρόεδρος">
H συζήτηση, ως γνωστόν, είναι εγγεγραμμένη στην ημερήσια διάταξη. Eπρόκειτο μόνο για την αίτηση, να προτάξουμε τα θέματα υπ' αριθ. 361 και 362 της ημερήσιας διάταξης. Eίναι έτσι, κυρία Oοmen-Ruijten;

<SPEAKER ID=61 LANGUAGE="NL" NAME="Oomen-Ruijten">
Μάλιστα, κυρία Πρόεδρε. Κατ'αρχάς θα ήθελα να επισημάνω στο συνάδελφο Cot ότι πρέπει να σέβεται τις επιθυμίες του Σώματος. Από τη στιγμή που το Σώμα εξέφρασε την περασμένη Δευτέρα σε ψηφοφορία που διεξήγαγε την επιθυμία να διεξαχθεί σήμερα η συζήτηση αυτή, η επιθυμία αυτή θα πρέπει να γίνει σεβαστή από όλους. Κατά δεύτερον, έχω ορισμένες επιφυλάξεις σχετικά με το κατά πόσο ο κ. Cot ομιλεί εξ ονόματος του συνόλου της σοσιαλιστικής παράταξης, επειδή έχω την εντύπωση - εκτός άλλων με βάση τα όσα ανέφεραν ομιλητές που έλαβαν το λόγο - ότι οι προτάσεις του δεν υποστηρίζονται από το σύνολο των μελών της. Κυρία Πρόεδρε, σας καλώ για άλλη μία φορά, από σεβασμό προς την απόφαση του Σώματος, να προτείνετε να διεξαχθεί τώρα η συζήτηση αυτή, η οποία σε διαφορετική περίπτωση δεν θα είχε κανένα νόημα. Ο κ. Cot έχει πάντα τη δυνατότητα να πει ότι διαφωνεί.

<SPEAKER ID=62 LANGUAGE="FR" NAME="Lulling">
Kυρία Πρόεδρε, συμφωνώ στο να γίνει η συζήτηση περί βιοηθικής, θα ήθελα όμως πολύ απλά να πω πως έχω μια έκθεση στην ημερήσια διάταξη για την οποία το Συμβούλιο έχει κάνει αίτηση καταπείγοντος, που έγινε δεκτή ομοφώνως. Η εξέταση της έκθεσης θα πάρει πέντε λεπτά και πρέπει οπωσδήποτε να παρθεί μια απόφαση για ν&#x02BC; αποφύγουμε την αναστάτωση στο σύστημα Edicom.
<P>
Επομένως, εάν το επιθυμείτε, μπορείτε να περάσετε στη συζήτηση περί βιοηθικής αφού όμως εξετάσουμε την έκθεσή μου.

<SPEAKER ID=63 LANGUAGE="FR" NAME="Cot">
Κυρία Πρόεδρε, απλώς λυπούμαι για τα λόγια της κ.Oomen - Ruijten. Απ&#x02BC; τη στιγμή που λέω ότι μιλώ εξ ονόματος της ομάδας, μιλώ εξ ονόματος της ομάδας.

<SPEAKER ID=64 LANGUAGE="ES" NAME="Carnero Gonzαlez">
Κυρία Πρόεδρε, η αλήθεια είναι ότι σε αυτό το ζήτημα ενέχονται αρκετοί βουλευτές. Και εγώ είμαι ένας από αυτούς. Για παράδειγμα, είχε προγραμματιστεί η συζήτηση σχετικά με μια έκθεση της οποίας είμαι εισηγητής ως πρώτο σημείο για σήμερα το πρωί. Ακόμη είμαι εδώ και περιμένω. Δεν συμφωνώ με την πρόταση της κ. Oomen-Ruijten και θα ήθελα εν πάση περιπτώσει να ξέρω αν πρόκειται να συζητηθούν οι εκθέσεις ή όχι. Όλες όμως. Να μας πείτε απερίφραστα ποιά είναι η ημερήσια διάταξη της συζήτησης που θα ακολουθήσουμε σήμερα.

<SPEAKER ID=65 LANGUAGE="FI" NAME="Pelttari">
Αξιότιμη κυρία Πρόεδρε, κατά τη γνώμη μου ολόκληρη η επανεξέταση αυτή του θέματος της βιοδεοντολογίας, αποτελεί κατάφωρη παραβίαση των διατάξεων εν σχέσει με τις διαδικασίες. Η έκθεσή μου είχε τεθεί σε ψηφοφορία τον Ιούλιο. Σήμερα, όμως, με αφορμή την υποβολή ερωτήσεων, η εν λόγω έκθεση επανέρχεται στην αίθουσα αυτή. Κατά τη γνώμη μου ο κύριος Κότ έχει απόλυτο δίκαιο εν σχέσει με το θέμα αυτό.

<SPEAKER ID=66 LANGUAGE="NL" NAME="Oomen-Ruijten">
Κυρία Πρόεδρε, το Σώμα φήφισε και εγώ διαπίστωσα, πράγμα που είναι γεγονός και θα το επαναλάβω για άλλη μία φορά στους συναδέλφους της σοσιαλιστικής παράταξης, ότι η πλειοψηφία των μελών υποστήριξε τη διεξαγωγή της συζήτησης αυτής, πράγμα που εξακολουθεί να έχει νόημα. Σας καλώ να κηρύξετε την έναρξη της συζήτησης αυτής. Κυρία Πρόεδρε, μπορείτε να υποβάλετε την πρόταση αυτή.

<SPEAKER ID=67 LANGUAGE="DE" NAME="Breyer">
Θα 'πρεπε να υποστηρίξουμε την κ. Oοmen-Ruijten. Eπειδή την επόμενη εβδομάδα συνεδριάζει η Kοινοβουλευτική Συνέλευση του Συμβουλίου της Eυρώπης, θα πρέπει οπωσδήποτε την εβδομάδα αυτή, που σημαίνει τώρα, όσο το δυνατόν πιο σύντομα, να ψηφίσουμε επί του θέματος. Θεωρώ ντροπή το ότι δεν καταφέραμε τον Iούνιο να εγκρίνουμε την έκθεση Pelttari, αλλά ακόμη πιο άσχημο είναι το ότι προβλέπουμε ως τελευταίο θέμα της ημερήσιας διάταξης, ένα τόσο σημαντικό θέμα που καίει πραγματικά την ευρωπαϊκή κοινή γνώμη κι έχει πολυσυζητηθεί, και το οποίο ενδεχομένως να μην το πραγματευθούμε τελικά ή να μην το ολοκληρώσουμε. Γι' αυτό παρακαλώ και πάλι να προχωρήσουμε τώρα αμέσως στη συζήτηση για τη σύμβαση βιοδεοντολογίας.

<SPEAKER ID=68 NAME="Πρόεδρος">
Kαλώς. Έχουμε 9 θέματα στην ημερήσια διάταξη και ζητήθηκε να προταχθεί το τελευταίο. Θέτω σε ψηφοφορία την αίτηση.
<P>
(Tο Σώμα απορρίπτει την αίτηση)

<SPEAKER ID=69 NAME="Πρόεδρος">
Παραμένουμε συνεπώς στην ημερήσια διάταξη ως έχει.

<CHAPTER ID=4>
Προστασία των μόσχων
<SPEAKER ID=70 NAME="Πρόεδρος">
H ημερήσια διάταξη προβλέπει τη συζήτηση της έκθεσης του κ. Rosado Fernandes, εξ ονόματος της Eπιτροπής Γεωργίας και Aνάπτυξης της Yπαίθρου (A4-0261/96), σχετικά με την πρόταση οδηγίας του Συμβουλίου (COM(96)0021 - C4-0133/96-96/0029(CNS)), για την τροποποίηση της οδηγίας 91/629/EOK, που αφορά τη θέσπιση στοιχειωδών κανόνων για την προστασία των μόσχων.

<SPEAKER ID=71 NAME="Rosado Fernandes">
Κυρία Πρόεδρε, θέλω να εντάξω αυτή την έκθεσή μου στην χρονική στιγμή που ζούμε όσον αφορά το βόειο κρέας. Από φιλοσοφική άποψη, είναι μία σημαντική έκθεση στο βαθμό που υπάρχουν ρεύματα σκέψης και συμπεριφοράς τα οποία έρχονται αντιμέτωπα στην εξέταση του προβλήματος αυτού. Πιστεύω προφανώς ότι οποιαδήποτε προσπάθεια γίνεται για να βελτιωθεί η κατάσταση των ζώων είναι αξιέπαινη, και γνωρίζω επίσης, φυσικά, ότι οποιαδήποτε προσπάθεια γίνεται προκειμένου να μην προκληθείται μία ακόμη πιο σοβαρή κρίση στον τομέα των βοοειδών είναι επίσης αξιέπαινη. Ειναι δύσκολο να συμβιβάσουμε τα δύο αυτά πράγματα.
<P>
Πιστεύω, ωστόσο, ότι όλα όσα μαθαίνουμε και ακούμε στις εξεταστικές επιτροπές για τη ΣΕΒ σχετικά με την μη εφαρμογή ορθών προτάσεων που διατύπωσε το Κοινοβούλιο αυτό μου συνιστούν να είμαι προσεκτικός. Πιστεύω ότι εξαφανίζεται γρήγορα ο τομέας του λευκού μοσχαρίσιου κρέατος, επισπεύδονται οι προθεσμίες που είχε θεσπίσει η Επιτροπή στην πρώτη οδηγία της το 1991, περιφρονείται η επενδυτική προσπάθεια που κατέβαλαν οι εκτροφείς μόσχων τα τελευταία χρόνια εφόσον δεν έχουν τη δυνατότητα να αποσβέσουν την επένδυση που έκαναν και έτσι, φυσικά, η κρίση θα επιταχυνθεί. Η κρίση μπορεί να είναι μεγάλη στο βαθμό που διακυβεύονται 840.000 τόνοι μοσχαρίσιου κρέατος, που αποτελούν λευκό κρέας στην Ευρώπη. Μόνο ένα μικρό ποσοστό είναι κρέας ρόδινου χρώματος και το ίδιο θα συμβεί και σε αυτό τον τομέα εάν η κρίση προχωρήσει και οι 40 χιλιάδες οικογένειες που απασχολούνται σε αυτόν εγκαταλειφθούν στην πτώχευση και την ανεργία. Δεν υπάρχει αμφιβολία ότι το γάλα σε σκόνη που χρησιμοποιείται μέχρι τώρα στην προμηρυκαστική φάση για τη διατροφή των ζώων δεν θα πωλείται πια, όπως δε θα πωλείται και ο ορός γάλακτο και, αντίθετα, θα αποτελέσει ένα παράγοντα ρύπανσης.
<P>
'Ολοι γνωρίζουμε ότι τα μέτρα αυτά χρειάζονται χρόνο για να εφαρμοστούν. Προτείνουμε να υπάρξει μία περίοδος αναμονής ώστε οι εκμεταλλεύσεις να μπορέσουν να προσαρμοστούν στους νέους κανόνες. Η Επιτροπή συνηθίζει, για να υπάρχει αιτιοόγηση για ορισμένα πολύ γρήγορα μέτρα, να συγκαλεί κτηνιατρικές επιτροπές. Εγώ τρέφω μεγάλο σεβασμό για την επιστήμη αλλά, όπως έλεγαν οι άνθρωποι στο μεσαίωνα, είμαι φίλος του Πλάτωνος αλλά είμαι περισσότερο φίλος της αλήθειας. Και η αλήθεια είναι ότι η ίδια η επιστήμη δεν είναι πάντοτε αμερόληπτη. Η ίδια η επιστήμη υποχωρεί πολλές φορές σε πιέσεις εκείνων που τη χρηματοδοτούν, κυρίως όσταν οι επιστήμονες - και εγώ είμουν επίσης επιστήμονας -είναι δημόσιοι υπάλληλοι, πράγμα που δε σημαίνει ότι δεν εργάζονται καλόπιστα. Η αλήθεια είναι ότι υπήρξαν αντιφατικές εκθέσεις όσον αφορά την καλή διαβίωση των μόσχων, όσον αφορά την αιμοσφαιρίνη, όσον αφορά τη διατροφή των μόσχων.
<P>
Είναι προφανές ότι αν μιλουσα απλώς για τις συνθήκες διαβίωσης των ζώων θα έβλεπα το πρόβλημα με έναν αποσπασματικό τρόπο και χωρίς οποιοδήποτε ενδιαφέρον. Επομένως, βγάζοντας το θέμα αυτό από μία διαλεκτική την οποία θεωρώ απατηλή, πρότεινα - και πιστεύω ότι το κατάφερα - οι συνάδελφοι να προχωρήσουν σε τροπολογίες που εμπλουτίζουν κατά πολύ την πρόταση της Επιτροπής. Τους ευχαριστώ γι'αυτό ακόμη κι αν η γνώμη τους είναι αντίθετη από τη δική μου. 'Εχουμε επομένως ενώπιόν μας ένα κοινωνικό πρόβλημα, εφόσον μπορεί να επιδεινωθεί ακόμη περισσότερο η κατάσταση του βόειου κρέατος στην Ευρώπη. 'Ολοι γνωρίζουμε ότι τα ζώα πρέπει να θανατώνονται σε πιο τρυφερή ηλικία από αυτήν που θανατώνονται τώρα, και δεν έχω καμία αμφιβολία ότι ένας τρόπος επίλυσης του προβλήματος της καλής διαβίωσης των μόσχων είναι ίσως να σφάζονται σε μικρότερη ηλικία και με μικρότερο βάρος ώστε να αισθάνονται πιο άνετα και να μην παραμένουν σε αναμονή για υπερβολικό χρονικό διάστημα. 'Οσον αφορά την κοινωνικοποίηση, είμαι εν μέρει σύμφωνος και έτσι, με μία στάση την οποία θεωρώ ορθή, αποδέχθηκα πολλές τροπολογίες και είμαι τώρα διατεθειμένος να αναλάβω τις συνέπειες των όσων έγραψα.

<SPEAKER ID=72 NAME="Olsson">
Κυρία Πρόεδρε, κατά την διάρκεια των τελευταίων δέκα ετών η κατανάλωση του βοείου κρέατος μειώνεται διαρκώς. Μιά πιθανή αιτία γι' αυτό μπορεί να είναι η συζήτηση για το περιβάλλον διαβίωσης των μόσχων της Ευρώπης. Ο σημερινός συνειδητοποιημένος καταναλωτής κρίνει όχι μόνον από την γεύση και την όψη του κρέατος, αλλά φυσικά κάποιον ρόλο παίζουν επίσης οι μέθοδοι παραγωγής και οι ηθικές πτυχές. Απαιτείται μιά αποτελεσματική και αξιόπιστη νομοθεσία εντός της ΕΕ για να καταστεί δυνατόν να κατακτηθεί ξανά η εμπιστοσύνη των καταναλωτών.
<P>
Ως εισηγητής της Επιτροπής Περιβάλλοντος προτείνω μιά σειρά μέτρων με στόχο την βελτίωση του περιβάλλοντος διαβίωσης των μόσχων. Οι σταύλοι των μόσχων πρέπει να είναι διαμορφωμένοι έτσι ώστε να υπάρχει ένας στεγνός χώρος που να μπορούν να ξαπλώνουν. Το μέγεθος του σταύλου πρέπει να ρυθμιστεί νομοθετικά κατά τέτοιον τρόπο ώστε η συμμόρφωση πρός αυτήν να μπορεί να ελεγχθεί. Εκτός αυτού οι μόσχοι πρέπει να διαβιούν μετά την όγδοη εβδομάδα της ηλικίας τους σε μεγαλύτερο σταύλο ώστε να τονώνεται η φυσιολογική συμπεριφορά τους ως ζώα κοπαδιού.
<P>
Οι προτάσεις μου περί βελτιωμένων συνθηκών διαβίωσης στοχεύουν πρωτίστως στην επίτευξη μιάς καλύτερης μέριμνας για τα ζώα, αλλά επίσης στην ενίσχυση της εμπιστοσύνης των καταναλωτών πρός το ευρωπαϊκό βόειο κρέας. Ως το μοναδικό άμεσα εκλεγμένο όργανο της ΕΕ το Ευρωκοινοβούλιο έχει φυσικά μιά ιδιαίτερη ευθύνη. Πρέπει να ληφθούν σοβαρά υπόψη οι απαιτήσεις των καταναλωτών για καλό φαγητό το οποίο έχει παραχθεί με μεγάλη φροντίδα για τα ζώα και την φύση. Οι κοινές αυστηρές ελάχιστες προϋποθέσεις του Ευρωκοινοβουλίου για την εκτροφή των μόσχων της Ευρώπης είναι ένα σημαντικό βήμα για την επίτευξη αυτού του στόχου.

<SPEAKER ID=73 LANGUAGE="EN" NAME="Hardstaff">
Κυρία Πρόεδρε, φοβούμαι ότι πρέπει να διαφωνήσω με τον εισηγητή ο οποίος φαίνεται να πιστεύει ότι είναι σημαντικότερο να έχουμε λευκό κρέας, παρά να εκτρέφουμε τα ζώα με τον ανθρωπιστικότερο δυνατό τρόπο. Στην πραγματικότητα, είναι δυνατόν να έχουμε λευκό κρέας μόσχου χωρίς αυτές τις πολύ απάνθρωπες μεθόδους που αποτελούν από παλιά την πρακτική της Ευρωπαϊκής Ένωσης, ή, ακριβέστερα, ορισμένων χωρών της Ένωσης.
<P>
Χάρη σε ένα συνάδελφό μας, τον κ. Sonneveld, εγώ και δύο συνάδελφοί μου από τη Βρετανία είχαμε την ευκαιρία να επισκεφθούμε πριν λίγο καιρό φέτος, μια μονάδα εκτροφής μόσχων στις Κάτω Χώρες. Εκεί είδαμε να εκτρέφονται νεαρά ζώα σε μαντριά και όχι σε ατομικούς κλωβούς. Η τροφή τους ήταν αραβόσιτος, αλλά και γάλα, και συνεπώς δεν ήσαν αναιμικοί, ενώ μας δόθηκε η διαβεβαίωση ότι το κρέας που έδιναν ήταν αρίστης ποιότητας λευκό κρέας για το οποίο υπήρχε πολύ καλή αγορά στην Ευρώπη.
<P>
Είναι σαφές ότι μπορεί να υπάρξουν προβλήματα για μερικούς παραγωγούς που πρέπει να επενδύσουν σε νέα μαντριά από τους υφιστάμενους κλωβούς τους και συνεπώς περιλάβαμε τροπολογία που προβλέπει ενίσχυση. Σας ζητώ να την υποστηρίξετε. Ζητώ από το Σώμα να υπερψηφίσει όλες τις τροπολογίες που ζητούν την έγκριση αυτών των προτάσεων και να καταψηφίσει όλες τις τροπολογίες που είτε προτείνουν την ακόμα μεγαλύτερη αναβολή αυτών των βελτιώσεων για τα ζώα, είτε ακόμα αφήνουν παράθυρα, ούτως ώστε να συνεχιστούν επ' άπειρον.
<P>
Δεν θα πρέπει να συνεχίζουμε στην Ευρωπαϊκή Ένωση μια πρακτική εκτροφής ζώων με πολύ απάνθρωπο τρόπο για τον οποίο θα έπρεπε να ντρεπόμαστε. Ζητώ την υποστήριξή σας για τις τροπολογίες που ανέφερα.

<SPEAKER ID=74 LANGUAGE="EN" NAME="Provan">
Κυρία Πρόεδρε, ευχαριστώ τον εισηγητή για την έκθεσή του. Παρόλο που δεν συμφωνώ απολύτως με τον εισηγητή για το ζήτημα αυτό, μπορώ να πω ότι γενικά συμφωνώ με την πρόταση της Επιτροπής, αν και, όπως και η κ. Hardstaff, θα ήθελα να υλοποιηθούν τα πράγματα ταχύτερα.
<P>
Από την έκθεση της Επιστημονικής Κτηνιατρικής Επιτροπής, καθίσταται σαφές ότι η εκτροφή μόσχων σε ατομικούς κλωβούς δημιουργεί σημαντικά προβλήματα στην καλή τους διαβίωση και συνεπώς πιστεύω ότι η περίοδος σταδιακής κατάργησης δεν πρέπει να είναι μεγαλύτερη της πενταετίας. Οι περισσότεροι άνθρωποι δεν έχουν ίσως επίγνωση του ότι οι μόσχοι ηλικίας μιας έως τριών εβδομάδων ταξιδεύουν σε ειδικούς κλωβούς από διάφορα μέρη ολόκληρης ίσως της Κοινότητας προς ένα αγρόκτημα. Τρεις εβδομάδες είναι επαρκής περίοδος για να εγκατασταθούν οι μόσχοι και να αναγνωρισθούν και να θεραπευθούν ενδεχόμενα προβλήματα υγείας. Συνεπώς, είναι προτιμότερο σε αυτό το στάδιο να συγκεντρώνονται όλοι οι μόσχοι σε ομάδες το συντομότερο δυνατόν. Ένας νεαρός μόσχος είναι αγελαίο ζώο και ακολουθεί το ένστικτο της αγέλης το συντομότερο δυνατόν. Πιστεύω ότι το να του αρνηθούμε αυτή τη δυνατότητα, δημιουργεί κίνδυνο για το μέλλον.
<P>
Νομίζω ότι έχει υποβληθεί στο Σώμα μια έκθεση και μερικές τροπολογίες τις οποίες μπορούμε όλοι να δεχθούμε. Το ζήτημα δεν είναι τόσο ζωτικά επείγον όσο κάποια άλλα ζητήματα που συζητήσαμε σήμερα το πρωί. Οι ανησυχίες αυτές υπήρχαν εδώ και πολύ καιρό και πρέπει να λάβουμε τις αποφάσεις εδώ και τώρα. Πιστεύω επίσης ότι πρέπει να κάνουμε κάτι για να προσπαθήσουμε να ενθαρρύνουμε το μέλλον της παραγωγής μόσχων και ότι πρέπει να κάνουμε κάτι για να ενθαρρύνουμε τον καταναλωτή να αναγνωρίσει ότι το κρέας μόσχου θα παράγεται με υγιεινό και ωφέλιμο τρόπο, με τήρηση των προϋποθέσεων καλής διαβίωσης των ζώων.

<SPEAKER ID=75 LANGUAGE="SV" NAME="Sjφstedt">
Κυρία Πρόεδρε, για εμένα αυτό το θέμα αφορά το κατά πόσον βλέπει κανείς τα ζώα ως ζωντανά όντα που αισθάνονται ή σαν νεκρά πράγματα. Εννοώ ότι θα πρέπει να τα βλέπουμε σαν ζωντανά όντα. Τότε θα πρέπει το υπόβαθρο να είναι ότι θα πρέπει να ληφθεί υπόψη η φυσική τους συμπεριφορά, η ανάγκη χώρου και το να μπορούν να είναι ζώα κοπαδιού. Εκτός αυτού πρέπει να ληφθεί υπόψη η φυσική τους διατροφή.
<P>
Οι αντιρρήσεις επ' αυτού είναι στην πράξη κυνικά οικονομικές, ενώ εμείς επιχειρηματολογούμε από μια ηθική σκοπιά. Θα ήθελα όμως να ζητήσω από αυτούς που έχουν αυτά τα οικονομικά επιχειρήματα να το ξανασκεφτούν. Τι είναι συγκεκριμένα αυτό που κάνει σήμερα τους ανθρώπους να μην θέλουν να φάνε αυτό το κρέας; Μεταξύ άλλων, είναι βεβαίως οι βάρβαρες μέθοδοι εκτροφής, αφύσικα διατροφικά προσθετικά και μεγάλης διαρκείας, περιττές μεταφορές ζώων. Αυτό είναι η απειλή εναντίον ενός καλά λειτουργούντος τομέα κρέατος στην Ευρώπη, όχι το ότι δεν μπορούν να μένουν οι μόσχοι περισσότερο στους σταύλους ή ότι δεν επιτρέπονται άλλες βάρβαρες μέθοδοι εκτροφής. Γι' αυτό θα ψηφίσουμε υπέρ των τροπολογιών που είναι υπέρ του να γίνουν αυστηρότεροι οι κανόνες, και εναντίον αυτών που θέλουν να κάνουν την πρόταση της Επιτροπής χειρότερη.

<SPEAKER ID=76 LANGUAGE="FR" NAME="Barthet - Mayer">
Προχθές βράδυ, βρέθηκα εδώ κοντά, στα όρη Βοζ, σ&#x02BC; έναν κτηνοτρόφο απ&#x02BC; την κοιλάδα του Munster. Τα μοσχάρια στέκονταν ήσυχα σε σειρά μέσα στο βουστάσιο μαζί με τη μητέρα τους, άλλα ανά δύο σε σταύλους εμβαδού 6m2 περίπου. Ήταν υγιή, όμορφα και χωρίς αμφιβολία, πιθανόν νοστιμότατα.
<P>
Το νεαρό ζώο που υποφέρει δεν βγάζει κρέας ποιότητας. Το παρόν σύστημα κτηνοτροφίας των εκτρεφομένων μόσχων σε ατομικούς χώρους πρέπει να μεταρρυθμιστεί χωρίς να περιπέσει σε συναισθηματισμούς. Πρέπει να δώσουμε στους κτηνοτρόφους ένα λογικό χρόνο για να προσαρμοστούν και θα πρέπει να τους ενισχύσουμε οικονομικά για να επιτύχουμε τις αλλαγές αυτές, χωρίς να τους τιμωρούμε άδικα.
<P>
Κατέθεσα εξ ονόματος της ομάδας μου αρκετές τροπολογίες προς αυτή την κετεύθυνση, εκ των οποίων η πρώτη αφορά προσδιορισμό των ειδών των μόσχων - για να ξεκαθαριστούν οι ασάφειες - και η άλλη, ένα όριο στο βάρος των ζώων - μέχρι 110 κιλά -, για ευκολότερο έλεγχο από εκείνον που παρέχει η ηλικία του ζώου ή άλλοι παράγοντες. Εύχομαι στο εγγύς μέλλον όλα τα βοοειδή να εκτρέφονται όπως ακριβώς στο παράδειγμα που μόλις σας έδωσα, στο όνομα μιας εντελώς νέας νοοτροπίας παραγωγής και προστασίας των καταναλωτών, ενθαρρύνοντας την παραδοσιακή εκτροφή μόσχων κοντά στη μητέρα τους.

<SPEAKER ID=77 NAME="Fischler">
Aξιότιμη κυρία Πρόεδρε, αξιότιμοι κυρίες και κύριοι, η προστασία των ζώων, όπως γνωρίζετε, είναι μια υπόθεση που αποκτά ολοένα και μεγαλύτερη πολιτική σημασία. Tο Kοινοβούλιο, όπως και πολυάριθμες φιλοζωικές οργανώσεις, εξέφρασαν επανειλημμένα την επιθυμία να εκδώσει η Kοινότητα αποτελεσματικά μέτρα στον τομέα αυτό. H Eπιτροπή συμμερίζεται την άποψή σας, πως σε θέματα προστασίας των ζώων χρειάζονται αποτελεσματικές κοινοτικές διατάξεις.
<P>
H κοινή γνώμη στην Eυρωπαϊκή Ένωση, και ιδιαίτερα οι καταναλωτές, παρακολουθούν αυτό το λεπτό θέμα με μεγάλη προσοχή. H Eπιτροπή κατανοεί πλήρως τις ανησυχίες αυτές και, όπως μπορεί να σας διαβεβαιώσει, θα δώσει πρώτη προτεραιότητα στην προστασία των ζώων. H προκειμένη οδηγία για την προστασία των μόσχων, που εκπονήθηκε με βάση τις διαθέσιμες επιστημονικές και εμπειρικές πραγματογνωμοσύνες, θα βελτιώσει σημαντικά τις απαιτήσεις διαβίωσης των μόσχων. Γι' αυτό και θα ήθελα να ευχαριστήσω θερμά τους βουλευτές, και ιδιαίτερα τον εισηγητή κ. Rosado Fernandes, εξ ονόματος της Eπιτροπής Γεωργίας και Aνάπτυξης της Yπαίθρου, καθώς και τον κ. Olsson, εξ ονόματος της Eπιτροπής Περιβάλλοντος, Δημόσιας Yγείας και Προστασίας των Kαταναλωτών, για τη διεξοδική και θετική αντιμετώπιση της πρότασης.
<P>
Kατά τη γνώμη μου, οι τροπολογίες υπ' αριθ. 2, το δεύτερο μέρος της τροπολογίας υπ' αριθ. 7 και η τροπολογία υπ' αριθ. 25, αποτελούν πραγματική βελτίωση και ενδυνάμωση του κειμένου, και συνεπώς τις τροπολογίες αυτές τις δέχομαι ευχαρίστως. Προς μεγάλη μου λύπη, όμως, δεν μπορώ να δεχθώ τις υπόλοιπες τροπολογίες για τους ακόλουθους λόγους: Oι τροπολογίες υπ' αριθ. 1, 4, 9, 10, 11, 23, 24 και 26 δεν μπορούν να γίνουν αποδεκτές, επειδή έτσι θα χαλάρωνε η απαγόρευση που προτείνουμε για τη διαβίωση των μόσχων σε ατομικούς κλωβούς. Kατά την άποψη της Eπιτροπής, η διαβίωση σε ατομικούς κλωβούς είναι επιζήμια για την καλή διαβίωση των ζώων και όχι αναγκαία, από άποψη υγείας, εκτός αν πρόκειται για πολύ νεαρούς μόσχους, ή αν ο κτηνίατρος αποφάσισε ότι το ζώο θα πρέπει να απομονωθεί, λόγω υγείας ή λόγω συμπεριφοράς, ώστε να μπορέσει να του εφαρμοστεί κατάλληλη αγωγή.
<P>
H τροπολογία υπ' αριθ. 4, θα περιόριζε το πεδίο εφαρμογής της οδηγίας σε αγέλες άνω των 10 μόσχων. Kατά τη γνώμη μας, όμως, η οδηγία είναι σημαντική για όλους τους μόσχους, και όχι μόνον για εκείνους σε αγέλες άνω των 10 ζώων. Oι τροπολογίες υπ' αριθ. 3, 21, 28 και 33 δεν είναι αποδεκτές από την Eπιτροπή, επειδή θα αποφασίζει το Συμβούλιο ποια μέρη της οδηγίας θα μπορεί να τροποποιήσει η Eπιτροπή. Tις τροπολογίες 5, 7 (πρώτο μέρος), 2 και 31, δεν μπορώ να τις δεχθώ, επειδή γι' αυτές ισχύουν οι διατάξεις του παραρτήματος της οδηγίας, οι οποίες μπορούν να τροποποιηθούν από την Eπιτροπή μόνο με μια διαδικασία της Mόνιμης Kτηνιατρικής Eπιτροπής.
<P>
Όσον αφορά την τροπολογία υπ' αριθ. 6, οι διατάξεις για τις εγκαταστάσεις εκμεταλλεύσεων, που κατασκευάσθηκαν ή ανακαινίσθηκαν μεταξύ 1994 και 1998, καταγράφονται ήδη στην παρούσα οδηγία. Σύμφωνα μ' αυτές, η χρήση των εγκαταστάσεων αυτών δεν μπορεί να συνεχιστεί πέραν της 31ης Δεκεμβρίου 2010. Kατά τη γνώμη μου, δεν υπάρχει κανένας λόγος να παρεκκλίνουμε απ' αυτή τη δεκαετή μεταβατική περίοδο και να την παρατείνουμε περαιτέρω.
<P>
H τροπολογία υπ' αριθ. 8, κατά τη γνώμη μου, καλύπτεται ήδη με την παρούσα οδηγία και επαναλαμβάνει απλώς τις διατάξεις του άρθρου 7. H τροπολογία υπ' αριθ. 13 δεν μπορεί να γίνει αποδεκτή, επειδή οι επιπτώσεις της πρότασης της Eπιτροπής, στο κόστος διαβίωσης των μόσχων, είναι, κατά τη γνώμη μας, ανεκτές. H τροπολογία υπ' αριθ. 18 δεν μπορεί να γίνει αποδεκτή, επειδή στο προτεινόμενο άρθρο υπάρχει για μια στάνταρτ διατύπωση που δεν χρειάζεται.
<P>
H τροπολογία υπ' αριθ. 27 δεν μπορεί να γίνει αποδεκτή, επειδή η πρόταση, όσον αφορά το χώρο, δεν βασίζεται στην έκθεση της Eπιστημονικής Kτηνιατρικής Eπιτροπής. Tις τροπολογίες 12, 14, 15, 16, 17, 19, 20, 32 και 34, με τις οποίες θα τροποποιηθεί η χρονική εφαρμογή της οδηγίας, δεν μπορούμε επίσης να τις δεχθούμε. H Eπιτροπή αποφάσισε μια δεκαετή φάση για δύο λόγους: Πρώτον, η νέα πρόταση ανταποκρίνεται στην ημερομηνία του 2008 της παρούσας οδηγίας, στην οποία προβλέπεται η ίδια χρονική περίοδος, και δεύτερον, η δεκαετής αυτή μεταβατική φάση επιλέχθηκε, για να μην προκύψει για τους γεωργούς κανένα πρόσθετο κόστος, λόγω πρόσθετων επενδύσεων που θα έπρεπε να γίνουν νωρίτερα.

<SPEAKER ID=78 NAME="Πρόεδρος">
Eυχαριστώ πολύ, κύριε Eπίτροπε.
<P>
H συζήτηση έληξε.
<P>
Προχωρούμε τώρα στην ψηφοφορία.

<SPEAKER ID=79 LANGUAGE="FR" NAME="Martinez">
Κυρία Πρόεδρε, σ&#x02BC; αυτή την υπόθεση μόσχων σε σταύλους, όπως στην πλειοψηφία των αγροτικών υποθέσεων, όλος ο κόσμος είναι θύμα: τα μοσχάρια είναι θύματα, οι γεωργοί καταδικασμένοι σε μια τρελλή υπερπαραγωγικότητα για την οποία η περίπτωση της τρελής αγελάδας δείχνει μέχρι που μπορεί να φτάσει, και δεν είμαι σίγουρος αν οι καταναλωτές κερδίζουν απ&#x02BC; αυτό.
<P>
Κατανοώ τα επιχειρήματα του κ. Rosado - Fernandes που αφορούν τους 100.000 τόνους γαλακτοορού που θα δηλητηριάσουν τον πλανήτη, τους 800.000 τόνους κρέατος που θα αποσταθεροποιήσουν λιγάκι παραπάνω την αγορά, τις 42.000 οικογένειες που θα πληγούν από την ανεργία, την αιμογλοβίνη, το σίδηρο, κ.τ.λ.
<P>
Ωστόσο, στην πραγματικότητα, η επιλογή δεν τοποθετείται μεταξύ παραγωγικότητας και συναισθηματισμών αλλά μεταξύ μιας φυσικής τάξης πραγμάτων και μιας τάξης που δεν είναι φυσική. Η προτεραιότητα επανέρχεται στη φυσική τάξη των πραγμάτων η οποία δεν επιτρέπει την εκτροφή μόσχων σε στρατόπεδα συγκέντρωσης.
<P>
Τα πράγματα είναι ξεκάθαρα: ένα πρόβλημα προϋπολογισμού εμποδίζει την προσαρμογή των σταύλων, το οποίο πρέπει να ρυθμιστεί για να μπει ένα τέλος αρχίζοντας απ&#x02BC; τα μοσχάρια - σ&#x02BC; αυτή την παράλογη γεωργία που οδήγησε στην περίπτωση της τρελής αγελάδας. Αυτά είχα να πω κυρία Πρόεδρε.

<SPEAKER ID=80 NAME="Van der Waal">
Ένα μεγάλο μέρος των προβλημάτων που αφορούν την ευημερία των ζώων οφείλεται στη γενική τάση εντατικοποίησης και κλιμάκωσης που παρατηρείται στη γεωργία. Πρόκειται για μία εξέλιξη η οποία έχει προαχθεί σε σημαντικό βαθμό από την πολιτική που εφαρμόστηκε τις τελευταίες δεκαετίες. Για το λόγο αυτό θα ήταν άδικο να αποδοθούν μονομερώς στον τομέα αυτό τα προβλήματα που αφορούν την ευημερία των μόσχων. Οι κοινωνικοοικονομικές επιπτώσεις της νέας ρύθμισης πρέπει να ληφθούν σοβαρώς υπόψη.
<P>
Πρέπει να περιοριστεί ο ατομικός σταυλισμός μόσχων. Αυτή η μέθοδος παραγωγής δεν καλύπτει επαρκώς τις στοιχειώδεις απαιτήσεις που θα μπορούσαν να τεθούν όσον αφορά την ελευθερία κίνησης, τη βοσκή, κλπ. Για το λόγο αυτό συμφωνώ σε γενικές γραμμές με τις προτάσεις της Επιτροπής. Με την καταρχήν απόφαση να τεθούν σε ισχύ οι οδηγίες από το 2008 επιλέγεται μία ρεαλιστική μέθοδος, η οποία προσφέρει στις επιχειρήσεις επαρκή χρόνο προσαρμογής.
<P>
Υπάρχουν όμως αμφιβολίες όσον αφορά τη δυνατότητα των επιχειρήσεων να προβούν στις απαραίτητες επενδύσεις. Παρά την κοινωνική αντίθεση προς τον ατομικό σταυλισμό, είναι αμφίβολο κατά πόσο οι καταναλωτές είναι διατεθειμένοι να πληρώσουν υψηλότερες τιμές για την αγορά κρέατος που έχει παραχθεί με μεθόδους φιλικές προς τα ζώα. Για το λόγο αυτό καλώ την Επιτροπή να μελετήσει περαιτέρω τα χρηματοδοτικά προβλήματα και, εν ανάγκη, να υποβάλει προτάσεις για τη χορήγηση προσωρινών ενισχύσεων που θα προάγουν τη μεταστροφή προς τον ομαδικό σταυλισμό. Περαιτέρω διακατέχομαι από ανησυχίες όσον αφορά τις επιχειρήσεις που έχουν ήδη προχωρήσει εθελουσίως στον ομαδικό σταυλισμό. Οι επιχειρήσεις αυτές, λόγω των σημαντικών επενδύσεων που πραγματοποίησαν, για παράδειγμα για την αναδιαρρύθμιση των σταύλων, βρίσκονται σήμερα σε ευάλωτη οικονομική κατάσταση. Πολλά από αυτά τα εκτροφεία δεν καλύπτουν ακόμη τις προτεινόμενες προδιαγραφές. Σε περίπτωση που αυτές οι πρωτοποριακές επιχειρήσεις θα υποχρεωθούν το 2008 να καλύψουν και τα νέα πρότυπα όσον αφορά την ευημερία των ζώων, θα διαπιστώσουν ότι τα μέτρα που εφάρμοσαν ήδη με στόχο την προστασία των ζώων ήταν πρόωρα. Κατ'αυτό τον τρόπο θα τιμωρηθούν για την καλή συμπεριφορά τους. Για το λόγο αυτό, η πρόταση του εισηγητή για την παράταση έως το 2013 της προθεσμίας που θα χορηγηθεί στις επιχειρήσεις που εφαρμόζουν ήδη τον ομαδικό σταυλισμό ζώων πρέπει να υποστηριχθεί.
<P>
Τέλος, διακατέχομαι από αμφιβολίες όσον αφορά τη δυνατότητα ελέγχου της εφαρμογής των νέων κανόνων. Η Επιτροπή προτείνει τον προσδιορισμό των ελαχίστων διαστάσεων των σταύλων σύμφωνα με το μέγεθος του μόσχου. Έτσι, οι διαστάσεις αυξάνονται κατά κάποιο τρόπο με την ανάπτυξη των μόσχων, πράγμα το οποίο δυσχεραίνει την επίβλεψη της εφαρμογής των σχετικών κανόνων. Ο έλεγχος θα μπορούσε να διευκολυνθεί με την καθιέρωση κανόνων στους οποίους οι διαστάσεις των σταύλων θα αναφέρονται σε εκατοστά του μέτρου. Με την απόρριψη της σχετικής τροπολογίας που κατέθεσε η Επιτροπή Περιβάλλοντος χάθηκε μία ευκαιρία.
<P>
(Tο Σώμα εγκρίνει το σχέδιο ψηφίσματος νομοθετικού περιεχομένου)

<SPEAKER ID=81 LANGUAGE="DE" NAME="Breyer">
Eπειδή, κατά τη γνώμη μου, ενδιαφερόμαστε επειγόντως να πραγματευθεί οπωσδήποτε σήμερα το θέμα της βιοδεοντολογίας και ίσως προηγουμένως, κατά την ψηφοφορία, να μην κατέστη σαφές ότι η υπηρεσία διερμηνείας τελειώνει στις 13.30 και να νόμιζαν πως οι διερμηνείς θα δούλευαν περισσότερο, ούτως ώστε να υπάρχει κίνδυνος, για δεύτερη φορά, να μην μπορέσουμε να εγκρίνουμε ένα ψήφισμα, θα ήθελα να σας παρακαλέσω θερμότατα να ψηφίσουμε ακόμη μόνο για την έκθεση Lulling, χωρίς συζήτηση - επειδή είναι κατεπείγον - και οι υπόλοιπες εκθέσεις να αναβληθούν ή εναλλακτικά να ψηφιστούν χωρίς συζήτηση. Θα ήθελα να σας παρακαλέσω θερμά να συνειδητοποιήσουμε πολύ καλά την εξέλιξη της συνεδρίασης χρονικά, διότι διατρέχουμε τον κίνδυνο να διαγραφεί από την ημερήσια διάταξη το θέμα της βιοδεοντολογίας.
<P>
Για το λόγο αυτό απευθύνω και πάλι έκκληση σε σας - ξέρω πως θα μπορούσαμε να ξεκινήσουμε τώρα μια συζήτηση επί της διαδικασίας - να θεωρήσετε την υπόθεση αυτή ως κατεπείγον, και να προσπαθήσετε να προτάξετε την έκθεση χωρίς συζήτηση και στη συνέχεια να πραγματευθούμε το θέμα της βιοδεοντολογίας.

<SPEAKER ID=82 LANGUAGE="DE" NAME="Lulling">
Kυρία Πρόεδρε, είμαι απόλυτα σύμφωνη μ' αυτό, μια και για την έκθεσή μου χρειάζεται να πω μόνο μια πρόταση. Θα πρέπει δηλαδή να κάνω μια προφορική διόρθωση στην τροπολογία μας. Aυτό είναι όλο. Θα πρέπει όμως να το κάνω αυτό, διότι, διαφορετικά, το Σώμα δεν θα ξέρει περί τίνος πρόκειται. Θα συμφωνούσα με την πρόταση.

<SPEAKER ID=83 NAME="Πρόεδρος">
Eίναι ήδη πολύ δύσκολο. Έχουμε μια πολύ γεμάτη ημερήσια διάταξη. Λυπάμαι, αλλά το Σώμα την αποφάσισε, κατόπιν συμφωνίας των Προέδρων των πολιτικών ομάδων. Έχω ακόμη οκτώ θέματα στην ημερήσια διάταξη και δεν μπορώ να πάω και να προτάξω απλώς το ένα. Δε γίνεται δυνατόν να δουλεύουμε έτσι. Όταν θα αναγγελθεί το θέμα αυτό της ημερήσιας διάταξης και μας απομείνει χρόνος, τότε όλοι θα πρέπει να είμαστε επιφυλακτικοί και να δουλέψουμε γρήγορα. Mπορούμε πρακτικά να παραιτηθούμε από μια συζήτηση, αν συμφωνήσουν οι ομιλητές, αλλά τώρα δεν μπορώ να κάνω καμιά αλλαγή στην ημερήσια διάταξη, διότι, ως γνωστόν, ψηφίσαμε προηγουμένως επί του θέματος αυτού. Συνεπώς δεν πρέπει να χάνουμε χρόνο. Aν δουλέψουμε γρήγορα, θα μπορέσουμε να ψηφίσουμε και επ' αυτού του θέματος. Δεν βλέπω προς στιγμήν καμιά άλλη δυνατότητα.

<SPEAKER ID=84 LANGUAGE="DE" NAME="Liese">
Mόνο δύο λόγια. Nομίζω πως θα πρέπει να διευκρινιστεί τώρα, αν συμφωνεί το Σώμα να πραγματευθούν οι υπόλοιπες εκθέσεις χωρίς συζήτηση. Tότε θα μπορέσουμε να τις περάσουμε πολύ γρήγορα. Όποιος, όμως, δεν θα ήθελε κάτι τέτοιο, θα πρέπει να γνωρίζει ότι θα φέρει την ευθύνη για το ότι το Eυρωπαϊκό Kοινοβούλιο δεν θα εκφράσει άποψη γι' αυτό το ευαίσθητο θέμα της αξιοπρέπειας του ανθρώπου και της βιοδεοντολογίας.

<SPEAKER ID=85 NAME="Πρόεδρος">
Δόκτορα κύριε Liese, αυτή βέβαια είναι μια πολύ ωραία πρόταση, αλλά θα πρέπει να πω πως οι εκθέσεις προετοιμάσθηκαν από τις επιτροπές, και οι άνθρωποι έχουν εδώ τη δυνατότητα να μιλήσουν. Mπορώ να κάνω ένα πράγμα: Όταν θα αναγγελθεί η έκθεση, θα ρωτήσω κατά πόσον οι ομιλητές παραιτούνται από τις παρεμβάσεις τους. Aυτό είναι το μόνο που μπορώ να κάνω.

<SPEAKER ID=86 LANGUAGE="FR" NAME="Martinez">
Κυρία Πρόεδρε, μόλις προηγουμένως ο συνάδελφος Jean - Pierre Cot, εξοργισμένος, έκανε μια παρέμβαση λογικότατη. Εάν ένα θέμα όπως η βιοηθική είναι τόσο κεφαλαιώδους σημασίας όσο λέγεται - και είναι πράγματι - είναι βέβαιο ότι δεν μπορούμε να το υποβιβάσουμε ανάμεσα στα άλλα σοβαρότερα προβλήματα. Κύριε Liese, είμαι τόσο σύμφωνος για το ότι το θέμα είναι ουσιώδες ώστε διαφωνώ με την αποφυγή του. Αυτός είναι κι ο λόγος για τον οποίο είναι ανόητο να στερούμε οι μεν από τους δε το χρόνο ομιλίας μας για να αποφεύγουμε μια συζήτηση ουσίας.

<CHAPTER ID=5>
Προστασία από ορισμένες ζωονόσους
<SPEAKER ID=87 NAME="Πρόεδρος">
H ημερήσια διάταξη προβλέπει τη συζήτηση της έκθεσης του κ. Martinez, εξ ονόματος της Eπιτροπής Γεωργίας και Aνάπτυξης της Yπαίθρου (A4-0237/96), σχετικά με την πρόταση οδηγίας του Συμβουλίου (COM(95)0491 - C4-0527/95-95/0255(CNS)), για την τροποποίηση της οδηγίας 92/117 EOK που αφορά τα μέτρα προστασίας από ορισμένες ζωονόσους και ορισμένους ζωονοσογόνους παράγοντες στα ζώα και στα προϊόντα ζωικής προέλευσης, με σκοπό την πρόληψη της εκδήλωσης κρουσμάτων λοιμώξεων και δηλητηριάσεων τροφικής προέλευσης.

<SPEAKER ID=88 NAME="Martinez">
Κυρία Πρόεδρε, το ζήτημα είναι, φαινομενικά, πολύ πιο ταπεινό απ&#x02BC; τη βιοηθική: μας ζητείται να τροποποιήσουμε κάποιες λεπτομέρειες στο πλαίσιο μιας οδηγίας του 1992. Αρα, ένα κείμενο ασήμαντο μέσα σε πλαίσιο αγχωτικό.
<P>
Στην αρχή δεν επρόκειτο για συνηθισμένες ζωονόσους, για ασθένειες δηλαδή, μεταδοτικές απ&#x02BC; τα ζώα στον άνθρωπο, είτε μέσω του ιού, είτε μέσω των παρασίτων, είτε μέσω βακτηριδίων, το πλέον σημαντικό ζήτημα ήταν εκείνο της σαλμονέλωσης ή της λιστερίωσης, αυτές οι ασθένειες του 38, 5 στον άνθρωπο που εμφανίζονται τακτικά σε χώρους μαζικής ή άλλης εστίασης.
<P>
Συμβαίνει όμως σ&#x02BC; αυτό το ταπεινό, αλλά καθόλου αμελητέο, πλαίσιο να έχει εμφανιστεί η υπόθεση της ESB, της σπογγώδους εγκεφαλοπάθειας των βοδινών, η οποία άλλαξε τα πάντα. Νομίζω πως η Επιτροπή Γεωργίας με πολή σοφία σκέφτηκε πως έπρεπε να υπακούσουμε στην αρχή της σωφροσύνης. Δεν γνωρίζαμε αν η ESB ήταν ή δεν ήταν μεταδοτική στον άνθρωπο, μέσα όμως στην αμφιβολία έπρεπε να λάβουμε υπόψη την πιο σοβαρή υποθετική περίπτωση για την προστασία των καταναλωτών, να πράξουμε δηλαδή σαν να ήταν μεταδοτική.
<P>
Και υπήρχαν λογικά επιχειρήματα για κάτι τέτοιο. Το σύνορο μεταξύ των ειδών είχε ξεπεραστεί για τις γάτες, τις στρουθοκαμήλους - συμπεριλαμβανομένων κι αυτών της Ευρωπαϊκής Επιτροπής -, για τις αντιλόπες, για καμιά σαρανταριά είδη ζώων. Δεν καταλαβαίναμε πώς δεν είχε ξεπεραστεί το σύνορο που αφορά τον άνθρωπο. Η Επιτροπή Γεωργίας είχε πάρει τη γνώμη κυρίως του Heino Diringer διευθυντή του Ινστιτούτου Robert Koch του Βερολίνου και ο Heino Diringer έλεγε, τον περασμένο Φεβρουάριο, ενώπιον της Επιτροπής Γεωργίας:
<P>
»Κρούω τον κώδωνα κινδύνου στις υγειονομικές αρχές της Ευρώπης: τα πάντα μας κάνουν να σκεφτούμε ότι ο ιός ή virino ή prion προσβάλλουν και τον ανθρώπινο οργανισμό».
<P>
Απ&#x02BC; τη μια πλευρά λοιπόν: επιπολαιότητα των υγειονομικών αρχών της ηπείρου. Απ&#x02BC; την άλλη πλευρά, για να μας κάνουν να ξεχάσουμε την επιπολαιότητά τους, πέρασαν από τη Σκύλλα στη Χάρυβδη φτάνοντας να ζητήσουν την εξάλειψη όλων των κοπαδιών βοοειδών απ&#x02BC; τη Βρετανία, πράγμα ανόητο αφού γνωρίζαμε ότι η μετάδοση γίνεται είτε από στόματος, είτε απ&#x02BC; τους γονείς, όμως όχι οριζόντια. Η ασθένεια αυτή δεν είναι βουκολική, δεν μεταδίδεται από ένα βοοειδές σ&#x02BC; ένα άλλο, ακόμη κι αν υπάρξει συγχρωτισμός μεταξύ τους. Κατά συνέπεια, καταλαβαίνω απολύτως τη θέση της βρετανικής κυβέρνησης για το επιστημονικό επίπεδο.
<P>
Έτσι κι αλλιώς έπρεπε να πάρουμε το μάθημά μας. Και πρώτ&#x02BC; απ&#x02BC; όλα μάθημα νομικής. Υπάρχει μια αρχή του διεθνούς δικαίου, αλλά και του εθνικού δικαίου πλέον, η οποία πηγάζει από μια ολόκληρη σειρά συνθηκών, μια αρχή του περιβαλλοντικού δικαίου: εκείνος που ρυπαίνει οφείλει να πληρώνει. Και φυσικά αν αυτός που ρυπαίνει πρέπει και να πληρώνει, εκείνος που δηλητηριάζει πρέπει επίσης να πληρώνει, τότε κι οι αδελφοί Mulder στο Doncaster του Yorkshire οι οποίοι παρήγαγαν μολυσμένα άλευρα θα πρέπει να πληρώσουν! Αυτή είναι μια απ&#x02BC; τις θεμελιώδεις αρχές.
<P>
Δεύτερο μάθημα, μάθημα πολιτικού τύπου, και πρώτ&#x02BC; απ&#x02BC; όλα υγειονομικής πολιτικής. Βρεθήκαμε αντιμέτωποι με τη σύγχυση των κοινοτικών αρχών οι οποίες προχώρησαν σε λύσεις μαζικές, παράλογες, ένα είδος αποδιοπομπαίου τράγου με σκοπό να προτείνει την εξόντωση 11, 2 εκατομμυρίων βρετανικών αγελάδων μ&#x02BC; άλλα λόγια αν βάλεις τα πτώματά τους το ένα πάνω στο άλλο φτάνεις τα 11 χιλιόμετρα, σε ύψος δηλαδή πιο ψηλά κι απ&#x02BC; τα Ιμαλάια, ή αλλιώς, αν τις βάλεις πλάι - πλάι φτάνεις στο μισό της διαμέτρου του πλανήτη. Αυτό σας δείχνει σε τί επίπεδο σύγχυσης έφτασε η Επιτροπή. Αυτό που πρέπει να κάνουμε είναι να απαλλαγούμε απ&#x02BC; τα άλευρα κι όχι απ&#x02BC; τα βοοειδή!
<P>
Αλλο μάθημα πολιτικό που πρέπει να πάρουμε: ο απατηλός χαρακτήρας των κοινοτικών προστασιών. Χθές ακούσαμε τον διευθυντή υγείας της ΓΔ VI να λέει - ήταν εξωφρενικό ακόμη και για τους φιλευρωπαϊστές: »Δεν γνωρίζαμε τίποτα. Για πέντε χρόνια είμασταν μέσα στην αμφιβολία, νομίζαμε πως η ασθένεια βρισκόταν σε επώαση. Να γιατί δεν κάναμε τίποτα». Και βέβαια ακούσαμε το σύνολο των επιτρόπων να του απαντούν: »Μα επιτέλους, δεν είναι δυνατόν να μην έχετε κάνει τίποτα». Και πάνω σ&#x02BC; αυτό συνέχισε: »Βέβαια, δε γνωρίζαμε, αυτό επωαζόταν, κι έτσι δεν κάναμε τίποτα».
<P>
Κοντά σ&#x02BC; αυτά τα νομικά και πολιτικά μαθήματα, έχουμε να πάρουμε και μαθήματα σε επίπεδο αγροτικής πολιτικής. Η εντατική κτηνοτροφία είναι εκείνη που οδήγησε σ&#x02BC; αυτή την παράλογη κατάσταση. Και ίσως να έπρεπε τώρα να σκεφτούμε όχι με αναχρονισμούς ή αλλόκοτους παραλογισμούς, μια γεωργία πιο βιολογική, με άλλα λόγια μια γεωργία ιδωμένη υπό το πρίσμα των ονομασιών. Ένας κολοσσός όπως η Εθνική Ομοσπονδία Συνδικάτων Γεωργικών Καλλιεργητών της Γαλλίας θεωρεί ότι το να γίνεται λόγος σήμερα για βιολογική γεωργία δεν είναι πλέον αστείο.
<P>
Τέλος, ένα τελευταίο σημείο το οποίο η Επιτροπή Έρευνας μόλις έθιξε με μεγάλη ηπιότητα είναι ένα πρόβλημα στρατηγικής πολιτικής: ποιός είχε οφέλη απ&#x02BC; την υπόθεση της τρελής αγελάδας; Μήπως δε βελτιώθηκε η αγορά αμερικανικής σόγιας; Μήπως η στρατηγική διαμάχη μεταξύ Ευρωπαϊκής και Αμερικανικής ηπείρου σχετικά με το πρόβλημα των κρεάτων με ορμόνες δεν μπορεί να ερμηνεύσει - εν μέρει ίσως - το παράλογο ξέσπασμα αυτής της υπόθεσης στα μέσα μαζικής ενημέρωσης;
<P>
Ορίστε κυρία Πρόεδρε πώς με βάση ένα μετριοπαθές κείμενο ορισμένες σκέψεις μπορούν να οδηγήσουν σε προβλήματα στρατηγικής.

<SPEAKER ID=89 LANGUAGE="DE" NAME="Glase">
Λόγω του λιγοστού χρόνου, θα παραιτηθώ της ομιλίας μου. Παρακαλώ όμως, να δεχθείτε την παρέμβασή μου, ως αιτιολόγηση ψήφου.

<SPEAKER ID=90 LANGUAGE="DE" NAME="Crepaz">
Kυρία Πρόεδρε, κύριε Επίτροπε, και μόνον η υποψία ότι η ασθένεια των βοοειδών ΣEB μπορεί να μεταδίδεται στον άνθρωπο, ήταν αρκετή για να κάνει να καταρρεύσει σχεδόν η ευρωπαϊκή αγορά βοδινού κρέατος. H αποκατάσταση της εμπιστοσύνης των καταναλωτών, κοστίζει στο δημόσιο δισεκατομμύρια Ecu. H ΣEB έριξε την Eυρωπαϊκή Ένωση σε μια βαθιά πολιτική κρίση. Eπί μήνες η βρετανική κυβέρνηση παρέλυσε το Συμβούλιο και θα συνεχίσει να το κάνει. H βρετανική κυβέρνηση, επί πολλά χρόνια υποτίμησε τον κίνδυνο μιας πιθανής μετάδοσης της ΣEB στον άνθρωπο, και όπως αποδεικνύεται τώρα, σ' αυτήν την προσπάθεια απόκρυψης συμμετείχε και η Eπιτροπή.
<P>
Θα μπορούσε λοιπόν κανείς να πιστέψει πως η Eπιτροπή διδάχθηκε απ' αυτό. Aλλά προφανώς τα πράγματα δεν είναι έτσι. Έθεσα σε σας, κύριε Eπίτροπε, μια ερώτηση, όσον αφορά την αποκαλούμενη ασθένεια «Aids των βοοειδών». Πρόκειται εδώ για έναν ιό BIV, o oποίος, όπως και ο ιός HIV, ανήκει στην ομάδα των ρετροϊών. Στην απάντησή σας, κύριε Eπίτροπε, δηλώνετε ότι η ασθένεια αυτή εμφανίσθηκε σε μια εκμετάλλευση στο Hνωμένο Bασίλειο. Aλλά ήδη στην επόμενη παράγραφο της απάντησής σας, μιλάτε για μια παγκόσμια διάδοση του ιού BIV. Mετά μιλάτε - παραθέτω κατά λέξη - για βάσιμες ενδείξεις ότι ο BIV, και οι άλλοι ρετροϊοί που εμφανίζονται στα ζώα, δεν έχουν καμιά επίδραση στην ανθρώπινη υγεία. Aπ' όσο γνωρίζω, υπάρχει η έντονη υποψία ότι οι ιοί HIV μεταδόθηκαν στον άνθρωπο από τους πίθηκους. Eίναι όμως λάθος, έτσι δηλώνετε, κύριε Eπίτροπε, είναι λάθος να μιλάμε για έμφυτη ανοσιολογική ανεπάρκεια, δηλαδή για Aids, μια και η ασθένεια αυτή δεν έχει σαν αποτέλεσμα συμπτώματα παρόμοια με του Aids. Tαυτόχρονα όμως μιλάτε και για άλλες μελέτες που χρειάζονται, ώστε να μπορέσει η Eπιτροπή να εκτιμήσει την σημασία αυτού του ιού BIV.
<P>
Aυτή η επιχειρηματολογία σας μου φαίνεται οικεία. Aκριβώς έτσι επιχειρηματολογούσαν επί χρόνια και στην περίπτωση της ΣEB. Tώρα η Eπιτροπή βρίσκεται ενώπιον ενός σωρού ερειπίων στη γεωργία. H Eπιτροπή θα πρέπει, όσο το δυνατόν πιο γρήγορα, να ταχθεί υπέρ της ισχύουσας «αρχής του υπαιτίου» και στον αγροτικό τομέα. H Eπιτροπή θα πρέπει επίσης να αναγνωρίσει, ότι η επιδημιολογική διάδοση των ζωονόσων ευνοείται από την εντατική γεωργία, που επιδοτείται από την EE με τον μισό προϋπολογισμό της.

<SPEAKER ID=91 LANGUAGE="IT" NAME="Santini">
Κυρία Πρόεδρε, θα ήθελα αμέσως να διευκρινίσω ότι δεν θέλω να προσβάλω τους συναδέλφους που ενδιαφέρονταν περισσότερο για τη βιοηθική, αλλά όπως υπογράμμισε πολύ σωστά ο συνάδελφος, κ. Martinez, αυτή η έκθεση που φαινόταν να ενδιαφέρει αποκλειστικά τους κτηνιάτρους ή και λίγους άλλους, με την έκρηξη των περιστατικών της ΣΕΒ, με την ένταξή της κυρίως στο διάλογο της εξεταστικής επιτροπής, απέκτησε πολύ μεγάλο ενδιαφέρον και είναι κυρίως πολύ επίκαιρο.
<P>
Συνεδριάσαμε εχθές επί τέσσερις ώρες με την εξεταστική επιτροπή συζητώντας το ζήτημα της ΣΕΒ και ακριβώς στη διάρκεια των εργασιών, προέκυψαν κενά, νέες ανησυχίες που δικαιολογούν τη συνέχιση της συζήτησης της έκθεσης, εφόσον μεταξύ των 200 περίπου ζωονόσων που μελετώνται σήμερα στην Ευρώπη, θα έλεγα ότι εκείνη της ΣΕΒ είναι κατά εκπληκτικό τρόπο η λιγότερο γνωστή, αλλά όχι μόνο για τις επιπτώσεις της στον άνθρωπο και για τις πιθανότητες να αποτελεί παράγοντα που προκαλεί την περίφημη νόσο του Creutzfeld-Jacob, αλλά και για τις επιπτώσεις που έχει στα ίδια τα ζώα.
<P>
Γι αυτό το λόγο η παρούσα έκθεση αποτελεί έναν περαιτέρω λόγο εμβάθυνσης σε μία περίοδο μεγάλων ανησυχιών στην Ευρώπη, μετά τα γεγονότα που μας ανακοίνωσε ακόμη και σήμερα ο επίτροπος Fischler. Δεν θα πρέπει συνεπώς να θεωρηθεί σαν μία έκθεση κατώτερη από τις άλλες, δεν θα πρέπει να φανεί ότι με τη συζήτησή της σπαταλάμε το χρόνο μας. Αποτελεί μία περαιτέρω φωνή που μας καλεί να συγκεντρώσουμε περισσότερο τις προσπάθειές μας, να δείξουμε τη βούλησή μας για να αγωνισθούμε με διαφάνεια, σαφήνεια, αλλά κυρίως με τα κατάλληλα μέσα.
<P>
Μάθαμε εχθές ότι η Επιτροπή στη διάρκεια των σκοτεινών χρόνων της λεγόμενης «μαύρης τρύπας» για την καταπολέμηση της ΣΕΒ, όταν μετά την κρούση του κώδωνα κινδύνου δεν έγινε στην ουσία τίποτε ή ελάχιστα για την κατανόηση των αιτιών ή για τη λήψη μέτρων, δεν είχε τα μέσα για να οργανώσει τις ομάδες επιθεωρητών, για να πληρώσει τις μετακινήσεις τους, για να ζητήσει από τους μεγάλης φήμης εμπειρογνώμονες να συμβάλουν στην αποσαφήνιση των επιπτώσεων της επιδημίας. Όλα αυτά είναι πολύ ανησυχητικά! Εάν αυτές ήταν οι επιπτώσεις μιας των 200 ζωονόσων, τι μπορούμε να πούμε για τις άλλες που μέχρι τώρα μόνο εν μέρει έχουν μελετηθεί;
<P>
Θα έλεγα ότι η βασική μας ανησυχία είναι πάντοτε η ίδια: πριν από όλα η υγεία του πολίτη και κατόπιν σε δεύτερο επίπεδο η προστασία της αγοράς. Αλλά ακριβώς για την υγεία μας δημιουργούν ανησυχίες οι πληροφορίες που προέρχονται από τις μελέτες των επιστημόνων. Λέγεται ότι δεν είμαστε βέβαιοι πως η ΣΕΒ ή οι άλλες ζωονόσοι έχουν επιπτώσεις στον άνθρωπο και στη νόσο του Creutzfeld-Jacob. Θα έλεγα, ότι εάν οι εμπειρογνώμονες δεν έχουν το θάρρος ή με φρόνηση κρύπτονται πίσω από από τα στοιχεία που η επιστήμη θέτει στη διάθεσή τους, πιο θαρραλέα χωρίς να το θέλει είναι η στατιστική, εάν αληθεύει ότι κατά τους πρώτους τέσσερις μήνες της εφετινής χρονιάς, -για να μην σας κουράσω με αριθμούς, αναφέρω μόνο μερικούς αριθμούς της παρούσας στιγμής- η νόσος του Creutzfeld-Jacob έπληξε δύο άτομα στη Γαλλία, τρία στην Ιταλία, ένα στη Γερμανία, ένδεκα στο Ηνωμένο Βασίλειο. Ποιος έχει ακόμη το θάρρος να πει ότι ίσως η ΣΕΒ δεν πλήττει τον άνθρωπο, ότι ίσως δεν έχει καμία σχέση με αυτή την ασθένεια; Ποιος μας λέει εξάλλου, κυρία Πρόεδρε, ότι η ΣΕΒ δεν μπορεί να έχει αρνητική παρουσία σε άλλες μορφές ασθενειών που δεν γνωρίζουμε ακόμη;
<P>
Γι αυτό το λόγο δεν είναι αβάσιμες οι ανησυχίες μας, η συζήτηση θα πρέπει να διεξαχθεί και υπόσχομαι, για να μου συγχωρεθεί η στάση μου, να ακούσω και όλη τη συζήτηση για τη βιοτεχνολογία ή τη βιοηθική.

<SPEAKER ID=92 NAME="Fischler">
Aξιότιμη κυρία Πρόεδρε, πραγματικά θα ήθελα να συμβάλω στη συντόμευση της διαδικασίας. Ωστόσο, θα ήθελα να καταστήσω σαφές ένα πράγμα: Όταν η Eπιτροπή απορρίπτει τις τροπολογίες του κ. Martinez, αυτό το κάνει όχι γιατί δεν ενδιαφερόμαστε για όσο το δυνατόν καλύτερα στοιχεία για τη ΣEB, αλλά γιατί η αποδοχή τους θα είχε σαν αποτέλεσμα να επιδεινωθεί ο βαθμός ενημέρωσης. Aυτή τη στιγμή, η συχνότητα και η διεξοδικότητα των πληροφοριών για τη ΣEB είναι μεγαλύτερη απ' ότι προβλέπεται στην οδηγία. Eκτός τούτου, θα ήθελα να πω στην βουλευτή κ. Grepaz, το εξής: Eυχαρίστως είμαι διατεθειμένος να της εξηγήσω, εκτός της αίθουσας της ολομέλειας, πώς είναι τα πράγματα με τον ιό BIV, επειδή από την παρέμβασή της κατάλαβα πως έχει κάποια κενά στην ενημέρωσή της.

<SPEAKER ID=93 NAME="Πρόεδρος">
Eυχαριστώ πολύ.
<P>
H συζήτηση έληξε.
<P>
Προχωρούμε τώρα στην ψηφοφορία.

<SPEAKER ID=94 NAME="Klaί">
H οδηγία 92/117/EOK αποσκοπεί στη δημιουργία ενός αξιόπιστου συστήματος δήλωσης κρουσμάτων ορισμένων ζωονόσων. Mε τον όρο ζωονόσοι, εννοούμε επιδημίες ζώων που, άμεσα ή έμμεσα, μπορούν να μεταδοθούν στον άνθρωπο. H οδηγία αυτή θα εξεταστεί εκ νέου, διότι η πρόληψη και η καταπολέμηση των ζωονόσων απέκτησε ιδιαίτερα μεγάλη σημασία κατά τα τελευταία χρόνια. Mέχρι να ολοκληρωθεί η επανεξέταση αυτή, η Eπιτροπή προτείνει την παράταση των προθεσμιών εφαρμογής που ισχύουν σήμερα.
<P>
H Eπιτροπή Γεωργίας εγκρίνει την παράταση αυτή με την έκθεση Martinez. Eκτός τούτου, ο εισηγητής προτείνει να συμπεριληφθεί η ασθένεια των βοοειδών ΣEB, ως πιθανή ζωονόσος, σ' ένα ιδιαίτερο άρθρο στον κατάλογο των ζωονόσων. Oι προτάσεις αυτές εγκρίθηκαν από την Eπιτροπή Γεωργίας.
<P>
Ως εκπρόσωπος της Oμάδας του EΛK, θα ήθελα να υποστηρίξω την πρόταση αυτή. Όταν το 1986 εμφανίσθηκαν τα πρώτα κρούσματα της ΣEB, γνωρίζαμε ελάχιστα πράγματα για την ασθένεια αυτή. Nομίζαμε πως προερχόταν από την ασθένεια scrapie των προβάτων. Kανείς εκείνη την εποχή δεν σκέφθηκε πως η ασθένεια αυτή θα μπορούσε να αποτελέσει, έμμεσα, κίνδυνο για τον άνθρωπο. Mε τη γνωστοποίηση μιας καινούριας παραλλαγής της ασθένειας του Greutzfeld-Jacob, φέτος το Mάρτιο, ενισχύθηκε η υποψία ότι μπορεί η ΣEB να μεταδοθεί στον άνθρωπο. Ωστόσο, παρά τις έντονες ερευνητικές δραστηριότητες στον τομέα αυτό, δεν μπόρεσε μέχρι τώρα να αποδειχθεί η σχέση αυτή.
<P>
Aπό τότε, η ευρωπαϊκή γεωργία περνά την βαρύτερη μέχρι σήμερα κρίση της. H εμπιστοσύνη των καταναλωτών έχει μετατραπεί σε δυσπιστία. H αγορά βοδινού κρέατος, σε πάρα πολύ μεγάλα τμήματα της Eυρωπαϊκής Ένωσης, έχει, πρακτικά, καταρρεύσει. Πολλοί γεωργοί, αλλά και ιδιοκτήτες σφαγείων και επιχειρήσεων επεξεργασίας κρέατος βρίσκονται στα πρόθυρα της καταστροφής. Tις πιο σοβαρές αντιδράσεις τις είχαν κυρίως οι καταναλωτές των χωρών, όπου δεν εμφανίσθηκε κανένα κρούσμα ΣEB.
<P>
Aυτό που χρειαζόμαστε τώρα, εκτός από την οικονομική στήριξη των γεωργών, είναι να πάρουμε μέτρα αποκατάστασης της εμπιστοσύνης, προκειμένου να αναθερμανθεί πάλι η διάθεση του κρέατος. Xρειαζόμαστε αποτελεσματικούς ελέγχους, καθώς κι ένα υποχρεωτικό σύστημα επισήμανσης του κρέατος για ολόκληρη την Ένωση, ούτως ώστε ο καταναλωτής να μπορεί να διακρίνει την περιφερειακή προέλευση του κρέατος. Xρειαζόμαστε συστήματα εξασφάλισης της προέλευσης, όπως ήδη υπάρχουν στη Γερμανία.
<P>
Συμπεριλαμβάνοντας στην οδηγία 92/117/EOK την ασθένεια ΣEB ως πιθανή ζωονόσο, το Eυρωπαϊκό Kοινοβούλιο ζητεί μια συστηματική κάλυψη της νόσου. Aυτό αποτελεί συμβολή στο να αποκατασταθεί η εμπιστοσύνη των πολιτών της Eυρώπης στο βοδινό κρέας.

<SPEAKER ID=95 NAME="Sjφstedt">
Ψηφίζω υπέρ των τροπολογιών στην έκθεση Martinez, αλλά έχω αντιρρήσεις για τους λαθεμένους ισχυρισμούς που απαντώνται στο βασικό κείμενο.
<P>
Oσον αφορά την λεγόμενη « σκανδιναβική ορθοδοξία της σαλμονέλλας» μπορεί κανείς απλώς να διαπιστώσει ότι πριν γίνει η Σουηδία μέλος της ΕΕ, είχαμε εξαλείψει πλήρως την σαλμονέλλα στην χώρα, ενώ η σκανδιναβική γειτονική μας Δανία είχε μιά σχετικά πλούσια παρουσία της σαλμονέλλας στα κοτόπουλα της. Αμφισβητώ το αν αυτή η διαφορά οφείλονταν σε διαφορετικού βαθμού φόβους για την μετάδοση της ασθένειας ή στην διαφορά του αριθμού των υγειινών μέτρων πρόνοιας και απαιτήσεων όσον αφορά την μέριμνα της υγείας. Ο λόγος ήταν μάλλον ότι εμείς τότε είχαμε την δυνατότητα να ασκούμε αυστηρούς συνοριακούς ελέγχους και ότι είχαμε μιά περιορισμένη χρήση αντιβιωτικών στις ζωϊκές τροφές.

<SPEAKER ID=96 NAME="Wibe">
Δεν πίστευα ποτέ ότι σε μία δημόσια έκθεση του Κοινοβουλίου θα χαρακτηριζόταν η μέριμνα της Σουηδίας για την υγεία του πληθυσμού και ο επιτυχημένος αγώνας μας κατά της σαλμονέλλας ως «σκανδιναβική ορθοδοξία της σαλμονέλλας». Εκτός αυτού ο εισηγητής κατηγορεί, λιγότερο ή περισσότερο, τον κόσμο στην Βόρεια Ευρώπη ότι είναι υποχόνδριοι όσον αφορά την σαλμονέλλα.
<P>
Μπορεί να έχει κανείς πολλές θεωρίες στο γιατί αυξάνονται οι περιπτώσεις της μόλυνσης από σαλμονέλλα όταν μετακινείται κάποιος από την περιοχή της Μεσογείου πρός την Σκανδιναβία. Από πλευράς μου θεωρώ ότι ο λόγος γι' αυτό είναι οι περισσότερο διεξοδικές εξετάσεις υγείας και μιά περίθαλψη που λειτουργεί πολύ καλά η οποία έχει ως αποτέλεσμα ότι αντιμετωπίζονται όλες οι περιπτώσεις της μόλυνσης από σαλμονέλλα στην Σκανδιναβία. Δεν πιστεύω ότι οι εξετάσεις υγείας και η περίθαλψη λειτουργούν το ίδιο καλά στην περιοχή της Μεσογείου.
<P>
Ο εισηγητής, στην έκθεση του υπό την επικεφαλίδα « Διάφορες πολιτιστικές στάσεις ως πρός τις ζωονόσους «, έχει διατυπώσει άμεσες αναίδειες, κάτι από το οποίο τα μέλη του Ευρωκοινοβουλίου πρέπει φυσικά να απέχουν, ιδιαίτερα σε δημόσιες εκθέσεις.
<P>
(Tο Σώμα εγκρίνει το σχέδιο ψηφίσματος νομοθετικού περιεχομένου)

<CHAPTER ID=6>
Σεβασμός των δημοκρατικών αρχών στις συμφωνίες
μεταξύ EE και τρίτων χωρών
<SPEAKER ID=97 NAME="Πρόεδρος">
H ημερήσια διάταξη προβλέπει τη συζήτηση της έκθεσης του κ. Carnero Gonzαlez, εξ ονόματος της Eπιτροπής Eξωτερικών Yποθέσεων, Aσφάλειας και Aμυντικής Πολιτικής (A4-0212/96), σχετικά με την ανακοίνωση της Eπιτροπής που αφορά το να συμπεριληφθεί ο σεβασμός των δικαιωμάτων του ανθρώπου στις συμφωνίες μεταξύ της Kοινότητας και των τρίτων χωρών (COM(95)0216 - C4-0197/95).

<SPEAKER ID=98 NAME="Carnero Gonzαlez">
Κυρία Πρόεδρε, πρόκειται να παρέμβω με τον συνοπτικότερο δυνατό τρόπο για να διευκολύνω τη συζήτηση όλων των θεμάτων της ημερήσιας διάταξης. Μιλάμε για ένα ζήτημα αναμφισβήτητα πολύ σημαντικό για τη συντριπτική πλειοψηφία των πολιτών της Ένωσης, οι οποίοι θεωρούν ότι η διαδικασία της ευρωπαϊκής οικοδόμησης δεν πρέπει να αφορά αποκλειστικά και μόνο τον οικονομικό και νομισματικό τομέα. Αν θέλουμε να επιτύχουμε μια διαδικασία πολιτικής οικοδόμησης, είναι προφανές ότι πρέπει να τη στηρίξουμε στην προάσπιση και την ανάπτυξη ορισμένων δημοκρατικών αρχών και ορισμένων απαραβίαστων ανθρωπίνων δικαιωμάτων.
<P>
Το Ευρωπαϊκό Κοινοβούλιο ήταν πάντοτε στην πρώτη γραμμή όταν επρόκειτο να αξιώσει η Ένωση να θεσπίσει μια πραγματική πολιτική προαγωγής των ανθρωπίνων δικαιωμάτων και των δημοκρατικών αρχών σε διεθνές επίπεδο.
<P>
Η κοινές πιέσεις που ασκήθηκαν από την κοινωνία των πολιτών και από αυτό το Σώμα χρησίμεψαν ώστε σιγά σιγά, με μεγαλύτερη ή μικρότερη αντίσταση, το Συμβούλιο να αποδεχτεί την αρχή ότι οι συμφωνίες που συνάπτονται με τρίτες χώρες θα πρέπει να εξετάζουν παράλληλα ένα πολιτικό πλαίσιο προαγωγής των δημοκρατικών αρχών και των ανθρωπίνων δικαιωμάτων. Κατ' αυτήν την έννοια, και με θετικό τρόπο, κατανοούμε το περιεχόμενο της ανακοίνωσης που παρουσίασε η Επιτροπή προς το Συμβούλιο.
<P>
Προκειμένου αυτή η πολιτική προαγωγής των ανθρωπίνων δικαιωμάτων και των δημοκρατικών αρχών να καταστεί δυνατή, είναι απαραίτητα τουλάχιστον τρία στοιχεία: πρώτον, να υπακούει σε μια στρατηγική· δεύτερον, να εφαρμόζεται πάντοτε και σε όλες τις περιπτώσεις, και τρίτον, να καθορίζεται και να προωθείται με τη συμμετοχή μιας πλειονότητας παραγόντων.
<P>
Το ζήτημα είναι η Ένωση να χρησιμοποιεί, με τρόπο σταθερό και παράλληλο, καθώς και μελετημένο, το μέσον που αντιπροσωπεύουν οι συμφωνίες με τρίτες χώρες, προκειμένου να προάγει τη δημοκρατία και τα ανθρώπινα δικαιώματα. Προφανώς, ο ορίζοντας αυτού του πεδίου θα πρέπει να συνίσταται στην εξάλειψη των δύο μέτρων και δύο σταθμών, καθώς και των εξαιρέσεων που εξαρτώνται από την οικονομική σημασία που έχει για την Ένωση το άλλο συμβαλλόμενο μέρος. Και γι' αυτό είναι πρωταρχική μια συστηματικοποίηση της πολιτικής που θα πρέπει να περνά από διάφορους άξονες: να καθοριστεί με τον σαφέστερο δυνατό τρόπο τι σημαίνουν οι δημοκρατικές αρχές και τα ανθρώπινα δικαιώματα τα οποία, κατά την άποψή μου, πρέπει να βασίζονται στις έννοιες της οικουμενικότητας, του αδιαιρέτου και της αλληλεξάρτησης· να προάγεται και να προασπίζεται η δημοκρατία και τα ανθρώπινα δικαιώματα, είτε μέσω θετικών μέτρων, είτε μέσω της επιβολής κυρώσεων, και να περιοριστεί κατά το μέγιστο, στη διαδικασία λήψης αποφάσεων, η διακριτική εξουσία του Συμβουλίου κατά την εφαρμογή αυτού που θα μπορούσαμε γενικώς να αποκαλέσουμε «δημοκρατική ρήτρα», εφόσον τώρα πλέον η επιτυχία έγκειται επίσης στο ότι οι δράσεις σε αυτό το πεδίο πρέπει να διεξάγονται μέσα στα πλαίσια μιας πραγματικής κοινής εξωτερικής πολιτικής και πολιτικής ασφάλειας που να εμπλέκει όλους τους παράγοντες της κοινωνίας μας.
<P>
Το καθήκον του Κοινοβουλίου συνίσταται στο να ασκήσει τις μέγιστες πιέσεις προς την κατεύθυνση αυτή, λαμβάνοντας υπόψη την ανεξαρτησία κριτηρίων που απολαμβάνει και την οποία, για αντικειμενικούς λόγους, δεν απολαμβάνουν οι κυβερνήσεις. Πρέπει να καταφέρουμε να φτάσουμε όσο το δυνατόν μακρύτερα, όπως αξιώνει η κοινή γνώμη. Και η έκθεση που παρουσιάζω, με την ομόφωνη υποστήριξη της Επιτροπής Εξωτερικών Υποθέσεων, βαίνει προς αυτήν την κατεύθυνση, προτείνοντας να περιληφθεί στη νέα Συνθήκη για την Ευρωπαϊκή Ένωση μια ρήτρα που να συνεπάγεται τη συμπερίληψη του σεβασμού των ανθρωπίνων δικαιωμάτων με τρόπο κανονιστικό και γενικό, ενθαρρύνοντας τη χρησιμοποίηση μιας πιο προηγμένης μορφής της ρήτρας, ζητώντας επιτακτικά από το Συμβούλιο και την Επιτροπή να λαμβάνουν υπόψη την άποψη του Κοινοβουλίου και το Κοινοβούλιο να μπορεί να κάνει συστάσεις προς την κατεύθυνση αυτή, καλώντας επίσης το Συμβούλιο να λαμβάνει υπόψη κατά τον καθορισμό της δράσης του τα κριτήρια του Συμβουλίου της Ευρώπης, του ΟΗΕ, της ΔΟΕ και των κυριοτέρων ΜΚΟ, και τέλος, ζητώντας από το Συμβούλιο να δρα σε αυτό το πεδίο με ειδική πλειοψηφία και όχι με ομοφωνία.
<P>
Κυρία Πρόεδρε, η αξιοπιστία της Ένωσης εξαρτάται από την ικανότητά της να φανεί συνεπής, στις καθημερινές της ενέργειες σε όλα τα επίπεδα, απέναντι στις αρχές που αποτελούν το θεμέλιο της δημοκρατικής μας συνύπαρξης. Το ζήτημα δεν είναι να επιβάλλουμε κάτι που δε μας ανήκει στους φίλους μας ανά τον κόσμο. Το ζήτημα είναι η πεποίθησή μας να προασπίσουμε τα ανθρώπινα δικαιώματα να μη σχετικοποιείται ποτέ και να τεθεί ως προμετωπίδα της καθημερινής πολιτικής μας δράσης.

<SPEAKER ID=99 NAME="Aelvoet">
Κυρία Πρόεδρε, θα είμαι σύντομος. Η Επιτροπή Ανάπτυξης και Συνεργασίας ενέκρινε μία έξοχη γνωμοδότηση και παραπέμπω στο γραπτό κείμενο.

<SPEAKER ID=100 LANGUAGE="NL" NAME="Bertens">
Τη Δευτέρα δήλωσα ήδη στην ομάδα μου ότι βρίσκω εντελώς απαράδεκτη την αναβολή της συζήτησης σχετικά με την έκθεση Carnero για την Παρασκευή. Ωστόσο, επιθυμώ να συμμετάσχω σε κάθε προσπάθεια που αυξάνει την αποτελεσματικότητα του Σώματος. Θα σας διαβιβάσω το γραπτό κείμενό μου και επί τη ευκαιρία θα ήθελα να ευχαριστήσω τον κ. Carnero για την έξοχη έκθεση που κατάρτισε.

<SPEAKER ID=101 NAME="Marνn">
Με φέρνετε σε δύσκολη θέση, κυρία Πρόεδρε, διότι αυτό το θέμα είναι πραγματικά πολύ σημαντικό και, καθώς υπάρχουν ζητήματα που άπτονται της Διακυβερνητικής Διάσκεψης, όπου υποστηρίζουμε κατά ένα μεγάλο μέρος την πρόταση που διατυπώνεται στην έκθεση του κ. Carnero, θα ήθελα να εξηγήσω γιατί δεν συμφωνούμε σε άλλα ζητήματα, και συγχρόνως, θα ήθελα να μπορέσω να πληροφορήσω το Κοινοβούλιο σχετικά με το ποιές είναι οι θέσεις που διατηρεί η Επιτροπή όσον αφορά την τροποποίηση του άρθρου 228 της Συνθήκης. Λαμβάνοντας όμως υπόψη ότι η πλειοψηφία των αγορητών αποποιήθηκαν το δικαίωμα χρήσης του λόγου, αν ο κ. Carnero δεν το θεωρεί από πλευράς μου ως έλλειψη προσοχής απέναντι στην έκθεσή του, δεν έχω καμία αντίρρηση να παραδώσω γραπτώς το έγγραφο της Επιτροπής που ακολουθεί μεν τις γενικές γραμμές της έκθεσης του κ. Carnero, αλλά σε ορισμένα συγκεκριμένα ζητήματα που σχετίζονται με τη Διακυβερνητική Διάσκεψη, με τον τρόπο αντιμετώπισης όχι μόνον του προβλήματος των ανθρωπίνων δικαιωμάτων στο σύνολό του, αλλά και του προβλήματος των κοινωνικών δικαιωμάτων, της προστασίας του παιδιού, της αναγκαστικής εργασίας, κλπ., έχουμε τις δικές μας ιδέες για το πώς να προχωρήσουμε στο μέλλον όσον αφορά το σύνολο των διεθνών συμφωνιών.

<SPEAKER ID=102 LANGUAGE="ES" NAME="Gutiιrrez Dνaz">
Κυρία Πρόεδρε, σας παρακαλώ, με την ιδιότητά σας ως Προεδρεύουσας της συνόδου, να υποβάλετε μια έκθεση στο Προεδρείο ώστε να πληροφορηθεί τις συνθήκες υποβάθμισης κάτω από τις οποίες διεξήχθησαν οι εργασίες σήμερα το πρωί.
<P>
(Χειροκροτήματα)

<SPEAKER ID=103 NAME="Πρόεδρος">
H συζήτηση έληξε.
<P>
Προχωρούμε τώρα στην ψηφοφορία.

<SPEAKER ID=104 LANGUAGE="IT" NAME="Dell'Alba">
Κυρία Πρόεδρε, δεν προτίθεμαι να παραιτηθώ από το χρόνο ομιλίας μου, αντίθετα μάλιστα σας ζητώ να μην υπολογήσετε το χρόνο που θα χρησιμοποιήσω για να σχολιάσω την ερμηνεία σας που θεωρεί δυνατό να δίδονται γραπτά κείμενα τη στιγμή που πρόκειται για παρεμβάσεις κατά τη συζήτηση. Μου φαίνεται ιδιαίτερα σοβαρό το ότι εσείς εφαρμόζετε αυτή την πρακτική. Οι αιτιολογήσεις ψήφου μπορούν να παραδίδονται και γραπτώς, αλλά όχι βεβαίως οι παρεμβάσεις κατά τη συζήτηση.
<P>
Έρχομαι τώρα στην αιτιολόγηση ψήφου για να δηλώσω ότι είναι πράγματι σιβαρό και αξιοθρήνητο ότι βρισκόμαστε μόνο τριάντα βουλευτές εμπρός στον Αντιπρόεδρο Marin για να συζητήσουμε ένα τόσο σημαντικό θέμα. Αποτελεί μία θεμελιώδη κατάκτηση η ένταξη της ρήτρας περί ανθρωπίνων δικαιωμάτων στις συμφωνίες με τρίτες χώρες. υπήρξε μία κατάκτηση που ήταν καθήκον αλλά και δικαίωμα στην παρέμβαση που με επιμονή το Ευρωπαϊκό Κοινοβούλιο, επί πολλά χρόνια, τουλάχιστον από την εποχή του επιτρόπου Natali και κατόπιν, προσπάθησε να προωθήσει. Με μεγάλη συνεπώς ικανοποίηση θα πρέπει να ευχαριστήσουμε την Επιτροπή και τον επίτροπο Marin ειδικότερα που συνεχιζει αυτή την πολιτική και προσπαθεί να την ενισχύσει με τον καλύτερο τρόπο.
<P>
Εχθές ψηφίσαμε για τη θέσπιση ενός διεθνούς ποινικού δικαστηρίου. Η αντίληψη που εξέθεσα εχθές και που πολλοί συνάδελφοι δέχθηκαν είναι ότι, στο μέλλον, και η ρήτρα «ανθρώπινα δικαιώματα» θα μπορούσε να ενταχθεί μεταξύ των αρμοδιοτήτων του Διεθνούς Δικαστηρίου ως προϋπόθεση των συμφωνιών της Κοινότητας με τις τρίτες χώρες.
<P>
Μου φαίνεται ότι πρόκειται για ένα πολύ σημαντικό θέμα: θεωρώ σοβαρό το ότι το συζητούμε ένας τόσο μικρός αριθμός βουλευτών και θα πρέπει η Επιτροπή, την οποία και ευχαριστούμε, να προχωρήσει επιδιώκοντας να εντάξει, εάν είναι δυνατό, τη ρήτρα αυτή στις μελλοντικές συμφωνίες για την αναθεώρηση της Συμφωνίας.

<SPEAKER ID=105 NAME="Πρόεδρος">
Θα ήθελα να δηλώσω και πάλι το εξής: Σε κανέναν δεν επιβάλλεται να μην μιλήσει εδώ, αλλά όλοι δηλώνουν από μόνοι τους πως παραιτούνται από μια παρέμβαση, ή ότι θα κάνουν την παρέμβασή τους υπό μορφήν μιας αιτιολόγησης ψήφου, γραπτώς. Mια παρέμβαση διαφέρει από μια αιτιολόγηση ψήφου.

<SPEAKER ID=106 NAME="Barros Moura">
'Οπως και το προτεινόμενο ψήφισμα, θα ήθελα να εκφράσω την υποστήριξή μου στην ανακοίνωση της Επιτροπής, η οποία κατευθύνεται προς μία επιθυμητή πρόοδο στο σύστημα προώθησης των δικαιωμάτων του ανθρώπου στην εξωτερική δράση της Ευρωπαϊκής 'Ενωσης.
<P>
Το σύστημα αυτό γνώρισε σημαντικές προόδους, κυρίως μετά το τέλος του κομμουνιστικού συστήματος, όταν η προστασία των δικαιωμάτων του ανθρώπου μπόρεσε να αποσυνδεθεί από την ιδεολογική και γεωστρατηγική σύγκρουση και η υπό όρους συνεργασία να εννοηθεί ως κάτι που πρέπει να ενδιαφέρει πρωτίστως τους λαούς των τρίτων χωρών.
<P>
Πραγματικά, η υπεράσπιση της δημοκρατίας και των δικαιωμάτων του ανθρώπου σε διεθνές επίπεδο δεν μπορεί να νοείται - και δεν πρέπει να ασκείται - ως ένας τρόπος επιβολής ενός πολιτικού συστήματος, δυτικού ή ευρωπαϊκού, ξένου προς τις κοινωνιολογικές πραγματικότητες ή τις αυτόχθονες παραδόσεις, αλλά ως ένας τρόπος πρόωθησης οικουμενικών αξιών και, ασφαλώς, ως τρόπος να εξασφαλισθεί η προστασία των λαών και των ατόμων από δεσποτικά καθεστώτα και η πρόσβαση, ο έλεγχος και επιροή στην εξουσία, πράγμα απαραίτητο για να μπορούν όλοι να καρπούνται τα αποτελέσματα της ανάπτυξης.
<P>
'Ετσι, η υποστήριξη προς τις προτάσεις της Επιτροπής προϋποθέτει την εγγύηση, από την Ευρωπαϊκή 'Ενωση και τα κράτη μέλη της, του σεβασμού των θεμελιωδών αρχών:
<P>
της οικουμενικότητας , ανεξάρτητα από τις γεωγραφικές, θρησκευτικές, πολιτισμικές ή πολιτικές διαφορές·-του αδιαίρετου μεταξύ των προσωπικών, αστικών και πολιτικών δικαιωμάτων και των οικονομικών, κοινωνικών και πολιτιστικών δικαιωμάτων·-της αλληλεξάρτησης μεταξύ των δικαιωμάτων του ανθρώπου, της δημοκρατίας και της ανάπτυξης.Γι'αυτό είναι απαράδεκτο η Ευρωπαϊκή 'Ενωση ή τα κράτη μέλη της να εμφανίζονται ορισμένες φορές πιο απαιτητικά απέναντι στην κατάσταση σε τρίτες χώρες από ό, τι σε σχέση με αυτά που συμβαίνουν σε διάφορες από τις χώρες μας. Αρκεί να προσέξουμε το πρόσφατο κύμα απελάσεων μεταναστών «χωρίς χαρτιά» για να συμπεράνουμε ότι δεν είναι όλα καλά ακόμη και στις χώρες που, δικαιολογημένα, διεκδικούν μία πολύτιμη κληρονομιά των δικαιωμάτων του ανθρώπου.
<P>
Δεν μπορούμε να επιτρέψουμε να υπάρχουν δύο μέτρα και δύο σταθμά, είτε μεταξύ της Ευρώπης και των χωρών του Τρίτου Κόσμου, είτε μεταξύ τρίτων χωρών για λόγους που παραβιάζουν την αρχή της οικουμενικότητας.
<P>
Το τέλος του ψυχρού πολέμου δεν επιτρέπει άλλο πια η Σαουδική Αραβία να συνεχίζει να αντιμετωπίζεται χωρίς την αυστηρότητα που εφαρμόζεται στο Ιράκ, ή να εφαρμόζονται πάντα για την Κούβα απαιτήσεις οι οποίες δεν εφαρμόζονται στην Κολομβία.
<P>
Τα ευρωπαϊκά οικονομικά συμφέροντα δεν είναι δυνατό να νομιμοποιούν τη συνεχιζόμενη υποστήριξη προς την Ινδονησία του Σουχάρτο ή το Ζαϊρ του Μομπούτου.
<P>
Δεν υπάρχει καμία εκλογική φάρσα που μπορεί να νομιμοποιήσει πρόσωπα όπως ο Μομπούτου - μεταξύ άλλων δικαιούχων μίας μακρόχρονης συνενοχής διαφόρων ευρωπαϊκών χωρών.
<P>
Οι προαναφερθείσες οικουμενικές αρχές δεν επιτρέπουν επίσης να εφαρμόζεται ο μεγαλύτερος βαθμός απαιτητικότητας στις αδύνατες χώρες μίας Αφρικής σε κρίση, σε αντίθεση με τη σκανδαλώδη ανοχή που απολαμβάνουν ορισμένοι «τίγρεις» της Νοτιοανατολικής Ασίας, απλώς και μόνο επειδή κάποια ισχυρά συμφέροντα μίας διεθνοποιημένης και απορυθμισμένης αγοράς υποχρεώνουν κάποιους πολιτικούς ιθύνοντες να κλείνουν τα μάτια.
<P>
Η διεθνοποίηση απαιτεί επίσης διεθνείς επιταγές εγγύησης της δημοκρατίας και των δικαιωμάτων του ανθρώπου. Δεν θα μπορούσαμε να αποδεχθούμε, επιπλέον, ο σεβασμός των θεμελιωδών κοινωνικών δικαιωμάτων να συνεχίζει να μην τίθεται ως απαίτηση στις οικονομικές και εμπορικές σχέσεις. Ενώ τασσόμαστε εναντίον του καλυμένου προστατευτισμού, ο οποίος διαιωνίζει μία άδικη διεθνή οικονομική τάξη, υποστηρίζουμε τη συμπερίληψη της κοινωνικής ρήτρας στις δεθνείς εμπορικές συμφωνίες.
<P>
Υποστηρίζουμε, τέλος, τις προτάσεις της έκθεσης με σκοπό την ενίσχυση των μέσων ελέγχου και τεχνικής βοήθειας, όπως επίσης και «των θετικών μέτρων» που μπορεί να χρησιμοποιήσει η Ευρωπαϊκή 'Ενωση. Τέλος, θα πρέπει να ενισχυθεί η γνωμοδοτική παρέμβαση του Ευρωπαϊκού Κοινοβουλίου, τόσο στις διεθνείς διαπραγματεύσεις της Ευρωπαϊκής 'Ενωσης όσο και στον έλεγχο και τις κυρώσεις όσον αφορά τους κανόνες των διεθνών συνθηκών σε σχέση με τα δικαιώματα του ανθρώπου.

<SPEAKER ID=107 NAME="Bertens">
Θα ήθελα να συγχαρώ τον εισηγητή για την ποιότητα της έκθεσή του, με την οποία προσθέτει στην ανακοίνωση της Επιτροπής ορισμένες ενδιαφέρουσες προτάσεις για την ενίσχυση της πολιτικής που εφαρμόζει η Ευρωπαϊκή Ένωση στον τομέα των ανθρωπίνων δικαιωμάτων στις σχέσεις της με τρίτες χώρες. Η Ευρωπαϊκή Ένωση πρέπει να διαφυλάξει την καλή φήμη που έχει στο χώρο της πολιτικής για τα ανθρώπινα δικαιώματα και πρέπει να καταβάλει κάθε δυνατή προσπάθεια για να αυξήσει κατά το δυνατό την αποδοτικότητα και την αποτελεσματικότητα της πολιτικής αυτής.
<P>
Οι ρήτρες για τα ανθρώπινα δικαιώματα που περιλαμβάνονται στις διεθνείς συμβάσεις της Ευρωπαϊκής Ένωσης είναι πολύ χρήσιμες, παρόλα αυτά όμως πρέπει να ασκείται και επαρκής έλεγχος για την τήρηση των σχετικών διατάξεων. Για το λόγο αυτό θα πρέπει κατ'αρχάς να καταβληθούν προσπάθειες για την ανάπτυξη κριτηρίων που είναι δυνατό να ελέγχονται. Επιπλέον, τα κριτήρια αυτά πρέπει να εφαρμόζονται με αυστηρότητα. Για το σκοπό αυτό είναι απαραίτητο να υπάρχει η ενδεδειγμένη ανταλλαγή πληροφοριών μεταξύ θεσμικών οργάνων και κρατών μελών. Έτσι, η μονάδα για την ανάλυση της ΚΕΠΠΑ πρέπει οπωσδήποτε να διαθέτει και ένα τμήμα ανθρωπίνων δικαιωμάτων. Στην προσπάθεια αυτή συγκαταλέγεται και η ετήσια κατάρτιση εκθέσεων για την κατάσταση των ανθρωπίνων δικαιωμάτων στις χώρες με τις οποίες η Ευρωπαϊκή Ένωση έχει συμβατικές σχέσεις. Διερωτώμαι ωστόσο εάν αυτό θα πρέπει να συμβαίνει κάθε χρόνο για όλες τις χώρες. Αληθεύει ότι αυτό το «χαρτομάνι» είναι ο περισσότερο αποτελεσματικός μηχανισμός ελέγχου;
<P>
Αποδίδω ιδιαίτερη σημασία στον αποτελεσματικό έλεγχο των κυρώσεων και των εμπάργκο που έχει επιβάλει η Ένωση σε τρίτες χώρες. Όμως, η επιβολή τόσο αυστηρών μέτρων δεν πρέπει να παραμείνει στα χαρτιά. Αυτό που χρειάζεται είναι αποτελεσματικός έλεγχος. Η δραστική μείωση των κονδυλίων για τον έλεγχο της τήρησης των εμπάργκο η οποία προτείνεται στα πλαίσια της δημοσιονομικής διαδικασίας εκ μέρους της Επιτροπής και του Συμβουλίου είναι αντίθετη προς την προσπάθεια αυτή και πρέπει, συνεπώς, να απορριφθεί.
<P>
Βεβαίως και θα ήταν σκόπιμο να ευρεθεί η κατάλληλη ισορροπία μεταξύ των μέτρων προτροπής και αποτροπής που σχετίζονται με την κατάσταση των ανθρωπίνων δικαιωμάτων σε τρίτες χώρες. Πολλά μπορούν να επιτευχθούν όχι μόνο με την επιβολή κυρώσεων, αλλά και με την ενίσχυση των δημοκρατικών δυνάμεων και την εποπτεία των εκλογών.
<P>
Τέλος, θα ήθελα να ευχαριστήσω την Επιτροπή για τη σημασία που δίνει στην ανακοίνωσή της στη βελτίωση της συνοχής, της διαφάνειας και της δυνατότητας ελέγχου της κοινοτικής πολιτικής.

<SPEAKER ID=108 NAME="Schroedter">
Tο θέμα των ανθρωπίνων δικαιωμάτων δεν επιτρέπεται να μπει σε δεύτερη μοίρα, έναντι των οικονομικών συμφερόντων. Γι' αυτό και θα πρέπει να σταματήσουμε τις λανθάνουσες τάσεις του Συμβουλίου.
<P>
Eνώ στις συμβάσεις σύνδεσης η παραβίαση σοβαρών ανθρωπίνων δικαιωμάτων θα μπορούσε να έχει σαν αποτέλεσμα τη μερική αναστολή της σύμβασης, αυτό, στην αποκαλούμενη «βουλγαρική ρήτρα», προβλέπεται μόνον σε εξαιρετικά επείγουσες περιπτώσεις, και τώρα υπάρχουν σκέψεις να εκμεταλλευθούμε τη μορφή της προσωρινής συμφωνίας, για να διαγράψουμε τελείως τέτοιες επιφυλάξεις στις οικονομικές συμβάσεις.
<P>
Γι' αυτό και είναι επειγόντως ανάγκη να ζητήσει το Kοινοβούλιο, με την έκθεση Carnero Gonzαles, το σταμάτημα τέτοιων τάσεων.
<P>
Tο επόμενο απαραίτητο βήμα θα ήταν να βγάλει επιτέλους η Eπιτροπή, από τα συρτάρια της, τις διαπραγματευτικές ντιρεκτίβες εφαρμογής για τις ρήτρες αυτές, και τόσο στις συμβάσεις με την αποκαλούμενη «βουλγαρική ρήτρα» όσο και στις μελλοντικές συμβάσεις, να κατοχυρώσει απευθείας την εφαρμογή της ρήτρας των ανθρωπίνων δικαιωμάτων. H ένταξη στη Συνθήκη του Mάαστριχτ II των διεθνών ρητρών για τα ανθρώπινα δικαιώματα, θα ήταν ένα ακόμη βήμα, για να ρυθμίσουμε δεσμευτικά την προϋπόθεση τήρησης των ανθρωπίνων δικαιωμάτων για τις οικονομικές δραστηριότητες της EE.

<SPEAKER ID=109 NAME="Vaz da Silva">
Η έννοια των ανθρωπίνων δικαιωμάτων είναι η αρχή που στηρίζει τη δημοκρατία μας. Δεν πρέπει να υπονομε αυτή η θεμελιώδης βάση των κοινωνιών μας επιδιώκοντας να της προσθέσουμε όλες τις «μόδες» της εποχής.
<P>
Αλλά πρέπει να υπογραμμίσουμε, αφετέρου, ότι αυτή η έννοια είναι μία εξελικτική έννοια. Αυτό θα συμβαίνει στο βαθμό που η κοινωνία θα ξεκαθαρίζει την κοινωνική συνείδησή της, στο βαθμό που θα εμφανίζονται νέες μορφές «δικτυωμένης» εγκληματικότητας, αποτρόπαιο παράδειγμα της οποίας αποτελεί η πρόσφατη περίπτωση της παιδοφιλίας. Αυτό θα συμβαίνει στο βαθμό που η κοινωνία θα ξεκαθαρίζει την ηθική συνείδησή της, στο βαθμό που θα έρχεται αντιμέτωπη με νέα προβλήματα τα οποία προκύπτουν από τις προόδους της επιστήμης των οποίων παραδείγματα, ανησυχητικά αλλά όχι κυνικά, αποτελούν οι περιπτώσεις γενετικής και πληροφορικής χειραγώγησης.
<P>
Η άρνηση να εμπλουτίσουμε την έννοια των ανθρωπίνων δικαιωμάτων σημαίνει ότι καταδικάζουμε, στο μέλλον, την ίδια τη δημοκρατία, αυτή ακριβώς που θέλουμε να δώσουμε ως παράδειγμα στις τρίτες χώρες με τις οποίες συνάπτουμε συμφωνίες.
<P>
(Tο Σώμα εγκρίνει την πρόταση ψηφίσματος)

<SPEAKER ID=110 LANGUAGE="FR" NAME="Dury">
Κυρία Πρόεδρε, θα ήθελα ν&#x02BC; απευθυνθώ ευθέως στον κ.Marin και να του πω, κατ&#x02BC; αρχάς, ότι είμαι πραγματικά απογοητευμένος από την τροπή που έχει πάρει αυτό το κομμάτι της συνεδρίασης. Εκτιμούμε ιδιαιτέρως το έργο του και θα επιθυμούσαμε, η ποιότητα που χαρακτηρίζει αυτό αλλά και το έργο του εισηγητή να είχε πολύ μεγαλύτερη απήχηση εντός του Κοινοβουλίου.
<P>
Η σοσιαλιστική ομάδα επιθυμεί να τονίσει εδώ, έχοντας να κάνει με αυτό το δυστυχώς σημαντικό ζήτημα, ότι επιθυμούσε σφοδρώς να διεξαχθεί κι άλλη συζήτηση στο χώρο του Κοινοβουλίου σχετικά με το θέμα αυτό το οποίο, πραγματικά, απασχολεί το σύνολο της Ευρώπης και των αξιών που τη διέπουν.
<P>
Δεύτερον, νομίζω ότι υπάρχει συγκεκριμένος αριθμός συναδέλφων οι οποίοι δεν μίλησαν επειδή θέλησαν να διαμαρτυρηθούν για το γεγονός ότι βρισκόμαστε, πράγματι, πρω Παρασκευής. Ξέρουμε πολύ καλά ότι παραμένουν τελευταίοι όσοι είναι σκληραγωγημένοι και αντέχουν ή όσοι η πτήση τους είναι αργά, αλλά και όσοι ενδιαφέρονται. Ας θεωρήσουμε ότι ήταν μια διαμαρτυρία θετική, και θα ήθελα να ζητήσω απ&#x02BC; τον κ. Marin να την εκλάβει ως τέτοια.
<P>
Επιπλέον, υπάρχει κι η δεύτερη άποψη που εκφράζεται από ορισμένους συναδέλφους οι οποίοι θα ήθελαν να αναβάλουν τις συζητήσεις, ακόμη και τις σημαντικότερες, όπως αυτή εδώ. Ποιός είναι ο λόγος; Λόγος καθαρά τακτικής: διότι θα προτιμούσαν να καταλήξουν σε ψήφο εσπευσμένα και εν κρυπτώ για ένα σημαντικό ζήτημα όπως της βιοηθικής. Αρα, προφανώς για να δημιουργήσουν θέμα περί βιοηθικής, συγκαλύπτουν τη συζήτηση γι&#x02BC; αυτήν την εξαιρετικά σημαντική έκθεση. Προσωπικά δεν το εγκρίνω καθόλου. Επαναλαμβάνω πως εκτιμήσαμε πραγματικά τις εργασίες του εισηγητή μας καθώς και το ότι έχουμε σε μεγάλη εκτίμηση τις απόψεις σας κ. Marin, ακόμη κι αν δεν είμαστε πάντοτε απόλυτα σύμφωνοι μ&#x02BC; αυτές.

<SPEAKER ID=111 NAME="Marνn">
Κυρία Πρόεδρε, η Επιτροπή συμφωνεί σε γενικές γραμμές με την άποψη του Ευρωπαϊκού Κοινοβουλίου. Πιστεύουμε ότι πράγματι πρέπει να μεταρρυθμιστεί το άρθρο 228. Πρεσβεύουμε ότι πρέπει να υπάρχει, ει δυνατόν, μία μόνο ρήτρα για τα ανθρώπινα δικαιώματα και θεωρούμε ότι το πρότυπο που βρίσκεται στη Συμφωνία Συνεργασίας με τη Βουλγαρία, συμπεριλαμβανομένου και του συστήματος αναστολής της συμφωνίας, είναι το πλέον σωστό. Θα ήθελα όμως να κάνω την εξής διευκρίνιση: η Επιτροπή δε συμφωνεί με το Ευρωπαϊκό Κοινοβούλιο να περιλαμβάνεται η ρήτρα για τα ανθρώπινα δικαιώματα σε όλες τις διεθνείς συμφωνίες της Ευρωπαϊκής Ένωσης. Θεωρούμε ότι αυτό θα πρέπει να γίνεται στις συμφωνίες οικονομικής συνεργασίας, τις συμφωνίες χρηματοδοτικής συνεργασίας και τις συμφωνίες συνεργασίας στην ανάπτυξη. Και εξηγούμαι: Συνάπτουμε διεθνείς συμφωνίες στον ναυτιλιακό τομέα, για παράδειγμα. Δεν έχει και πολύ νόημα να περιλαμβάνεται η ρήτρα για τα ανθρώπινα δικαιώματα σε μια συμφωνία στον ναυτιλιακό τομέα. Συνάπτουμε συμφωνίες πολύ τεχνικού χαρακτήρα σχετικά με τη διπλή φορολόγηση. Δεν φαίνεται να έχει και πολύ νόημα να περιλαμβάνεται η ρήτρα για τα ανθρώπινα δικαιώματα σε μια συμφωνία για τη διπλή φορολόγηση. Συνάπτουμε συμφωνίες σχετικά με την εναρμόνιση της τυποποίησης στα πλαίσια της εσωτερικής αγοράς, όσον αφορά για παράδειγμα την τυποποίηση πλυντηρίων, ψυγείων, τηλεοράσεων, αυτοκινήτων. Δεν φαίνεται να έχει νόημα να περιλαμβάνεται η ρήτρα για τα ανθρώπινα δικαιώματα σε μια συμφωνία εναρμόνισης της τυποποίησης στην εσωτερική αγορά.

<CHAPTER ID=7>
Τηλεπληροφορική για τις στατιστικές των συναλλαγών αγαθών (EDICOM)
<SPEAKER ID=112 NAME="Πρόεδρος">
H ημερήσια διάταξη προβλέπει τη συζήτηση της έκθεσης της κ. Lulling, εξ ονόματος της Eπιτροπής Oικονομικής, Nομισματικής και Bιομηχανικής Πολιτικής (A4-0274/96), σχετικά με την τροποποιημένη πρόταση απόφασης του Συμβουλίου (COM(96)0319 - C4-0420/96 - C4-0421/96-96/0173(SYN)), όσον αφορά τα δίκτυα τηλεπληροφορικής μεταξύ διοικήσεων, για τις στατιστικές των συναλλαγών αγαθών μεταξύ κρατών μελών (EDICOM).

<SPEAKER ID=113 NAME="Lulling">
Κυρία Πρόεδρε, η έκθεση αυτή δεν αμφισβητείται λόγω χρόνου. Ματαιώνω να την παρουσιάσω αφού όλοι συμφώνησαν με την αίτηση κατεπείγοντος του Συμβουλίου για να αποφύγω οιαδήποτε διακοπή των εργασιών Edicom. Μπορούμε επομένως να ψηφίσουμε.
<P>
Πρέπει όμως να κάνω μια διευκρίνιση. Παρουσιάσαμε μια μικρή τροπολογία υπό μορφήν αιτιολογικής έκθεσης για να τοποθετήσουμε αυτή την απόφαση Edicom στο πλαίσιο των γενικών κατευθύνσεων όσον αφορά τα διευρωπαϊκά δίκτυα τηλεπικοινωνίας. Καθώς η απόφαση του Συμβουλίου σχετικά μ&#x02BC; αυτά τα δίκτυα δεν έχει ακόμα παρεμβληθεί, πρέπει να διαγράψουμε από την τροπολογία μας την αναφορά στην ημερομηνία αυτής της απόφασης, δηλαδή να απαλείψουμε το κείμενο μετά απ&#x02BC; τη λέξη «τηλεπικοινωνία».
<P>
Ως προς τα υπόλοιπα εγκαταλείπω και θα καταθέσω ως αιτιολογήσεις ψήφου την εισαγωγή που ήθελα να κάνω για την έκθεσή μου.
<P>
Επιτρέψτε μου όμως δυο λέξεις Κυρία Πρόεδρε. Εάν το Κοινοβούλιο συμφωνεί να εγκριθεί το κατεπείγον κατά πλειοψηφία για ένα κείμενο το οποίο επείγει, δεν καταλαβαίνω για ποιό λόγο δεν εγγράφεται στην αρχή μιας συνεδρίασης ακόμη κι αν είναι Παρασκευή πρωί! Κάτι τέτοιο δεν απαιτεί παραπάνω από τρία - τέσσερα λεπτά! Αναρωτιέμαι πως καταρτίζονται οι ημερήσιες διατάξεις σ&#x02BC; αυτό το Κοινοβούλιο. Ζητώ να περάσουμε στην ψηφοφορία. Είμαι βέβαιος ότι ο κ. Επίτροπος είναι κι εκείνος σύμφωνος μ&#x02BC; εμένα ώστε να δεχθεί αυτήν την προφορική τροπολογία στη δική μας τροπολογία.

<SPEAKER ID=114 NAME="Marνn">
Κυρία Lulling, η Επιτροπή σημείωσε την τροποποιημένη τροπολογία που προτείνατε, και αποδέχεται να ενσωματώσει στην έκθεσή της αυτήν την αιτιολογική σκέψη με τη νέα διατύπωση που παρουσιάσατε.

<SPEAKER ID=115 NAME="Πρόεδρος">
H συζήτηση έληξε.
<P>
Προχωρούμε τώρα στην ψηφοφορία.

<SPEAKER ID=116 NAME="Lulling">
Μη μπορώντας, για λόγους χρόνου, να παρουσιάσω προφορικά την έκθεσή μου, θα ήθελα να σημειώσω τους λόγους για τους οποίους η έκθεση αυτή έπρεπε να εξετασθεί επειγόντως.
<P>
Δεν θ&#x02BC; ασχολούμασταν εκ νέου με το φάκελλο αυτό, του οποίου η αρχική πρόταση χρονολογείται απ&#x02BC; το 1993, εάν το Συμβούλιο μας είχε ακούσει πριν από δύο χρόνια και πλέον, εφόσον αμφισβητήσαμε την επιλογή του άρθρου 235 ως νομικής βάσης του, επιλογή επίσης αντίθετη στην πρόταση της Επιτροπής.
<P>
Εμείς είχαμε φυσικά κάνει προσφυγή ακυρώσεως κατά της απόφασης του Συμβουλίου το οποίο επιμένει να στηρίζει την απόφαση Edicom στο άρθρο 235. Η Επιτροπή υποστήριξε τα συμπεράσματά μας. Το Δικαστήριο μας δικαίωσε βέβαια ακυρώνοντας την απόφαση του Συμβουλίου του 1994. Στο μεταξύ με την έναρξη της ισχύος της Συνθήκης του Μάαστριχτ, η πιο κατάλληλη νομική βάση είναι πια το άρθρο 129 Β σχετικά με τα διευρωπαϊκά δίκτυα, και ειδικότερα η δεύτερη παράγραφός του που συγκεκριμένα στοχεύει σε πράξεις που θα αποβλέπουν στη διασφάλιση της διαλειτουργικότητας των δικτύων, η οποία αναβαθμίζει τη διαδικασία συνεργασίας.
<P>
Έχουμε δίκιο λοιπόν να είμαστε ικανοποιημένοι ως προς τη νομική βάση. Επίσης, δικαιολογούμαστε να είμαστε ικανοποιημένοι από συγκεκριμένες ενέργειες που έγιναν στο πλαίσιο της Edicom έως τώρα. Είναι πολύ χρήσιμες για τις ενδιαφερόμενες ιδιωτικές επιχειρήσεις που επωφελούνται χάρη στην Edicom, από διαδικασίες πιο γρήγορες και λιγότερο γραφειοκρατικές για την πραγματοποίηση υποχρεωτικών στατιστικών δηλώσεων οι οποίες μας επιτρέπουν να γνωρίζουμε ποιά εμπορεύματα ανταλάσσονται μεταξύ των Κρατών μελών, στοιχείο χρήσιμο κι ενδιαφέρον και για τις ίδιες τις επιχειρήσεις.
<P>
Προκειμένου ν&#x02BC; αποφευχθεί η διακοπή των πράξεων αυτών, πρέπει να ενεργήσουμε ταχύτατα για να πάρουμε μια νέα απόφαση Edicom που θα βασίζεται αυτή τη φορά στην ορθή νομική βάση, χωρίς ν&#x02BC; αλλάξουμε ούτε ένα και στο περιεχόμενο της Edicom το οποίο ικανοποιούσε όλους.
<P>
Αυτός είναι και ο λόγος για τον οποίο η Επιτροπή μας υπέβαλε εσπευσμένα πρόταση για τροποποίηση της απόφασης, και για τον οποίο η Επιτροπή Οικονομικής, Νομισματικής και Βιομηχανικής Πολιτικής ψήφισε την έκθεσή μου χωρίς καθυστέρηση και για το ότι το Κοινοβούλιό μας δέχθηκε το κατεπείγον για να ψηφίσει σήμερα και να επιτρέψει έτσι στο Συμβούλιο να επανορθώσει το σφάλμα που είχε διαπράξει.
<P>
Ελπίζω ότι αυτή η μεμονωμένη περίπτωση, θα γίνει μάθημα για το Συμβούλιο ώστε να μην εξακολουθήσει πλέον να επιλέγει ακατάλληλες νομικές βάσεις ρισκάροντας έτσι να θέσει σε κίνδυνο πράξεις με τις οποίες συμφωνούν όλοι και οι οποίες δεν αποτελούν αντικείμενο ουδεμίας ιδεολογικής η άλλου είδους αντιπαράθεσης.

<SPEAKER ID=117 LANGUAGE="IT" NAME="Dell'Alba">
Κυρία Πρόεδρε, επιθυμώ να μιλήσω για την εξεταζόμενη έκθεση, πριν από όλα για να διαμαρτυρηθώ, όπως έκανε και η συνάδελφος Dury, για τον τρόπο με τον οποίο εργαζόμαστε. Μου φαίνεται αρκετά περίεργο το ότι η εισηγήτρια ενός θέματος όπως αυτό, που πολύ σωστά θεωρείται κατεπείγον και σημαντικό και το οποίο η ομάδα που υποστηρίζει πλήρως, αρνείται να παρουσιάσει ένα σημείο που αφορά ένα τόσο σπουδαίο ζήτημα όπως είναι τα διευρωπαϊκά δίκτυα και το οποίο το Ευρωπαϊκό Κοινοβούλιο αντιμετωπίζει με μεγάλη προσοχή.
<P>
Θέλω όμως να λάβω το λόγο και για να διαμαρτυρηθώ για τον τρόπο με τον οποίο, εξαιτίας της κακής λειτουργίας του Κοινοβουλίου, καταλήξαμε να συζητούμε στην Ολομέλεια αυτή την τόσο σημαντική έκθεση. Είχα ορισθεί ως εισηγητής για τη γνωμοδότηση της Επιτροπής Προϋπολογισμών για το δίκτυο EDICOM. Είχα ορισθεί εισηγητής και ενώ ετοιμαζόμουν να παρουσιάσω την έκθεσή μου, ανακαλύψαμε στην Επιτροπή Προϋπολογισμών ότι, στο μεταξύ, η αρμόδια επί της ουσίας επιτροπή είχε ήδη ψηφίσει την έκθεση. Επιθυμώ να καταγραφεί στα πρακτικά, μαζί με την αιτιολόγηση της ψήφου μου και η διαμαρτυρία μου εξ ονόματος της Επιτροπής Προϋπολογισμών, ότι δηλαδή δεν κατέστη δυνατό για τον εισηγητή γνωμοδότησης να ολοκληρώσει την εργασία του. Επιμένω να γραφεί στα πρακτικά.

<SPEAKER ID=118 NAME="Lulling">
Κυρία Πρόεδρε, θα ήθελα μόνο να πω στον κ. Dell&#x02BC; Alba ότι αν η Επιτροπή Προϋπολογισμών είχε συντάξει αυτή την έκθεση, θα την είχαμε επισυνάψει, υπήρχε όμως το «βιαστικό» αν μου επιτρέπεται να πω. Να ποιός ήταν ο λόγος για τον οποίο ασκήσαμε τα καθήκοντά μας βιαστικά. Θα το είχα εξηγήσει εάν μου δινόταν ο χρόνος να το κάνω.
<P>
(Tο Σώμα εγκρίνει το σχέδιο ψηφίσματος νομοθετικού περιεχομένου)

<SPEAKER ID=119 LANGUAGE="IT" NAME="Dell'Alba">
Κυρία Πρόεδρε, θέλω να σας συγχαρώ διότι η ψηφοφορία επί της εκθέσεως Lulling έγινε μετά τις αιτιολογήσεις ψήφου, όπως θα έπρεπε να γίνεται σε κάθε συνεδρίαση και όχι μόνο την Παρασκευή. Σας συγχαίρω με όλη μου την καρδιά.

<SPEAKER ID=120 NAME="Πρόεδρος">
Eδώ υπάρχει μια μεγάλη παρεξήγηση. Ψηφίσαμε μόνο για το ψήφισμα νομοθετικού περιεχομένου. Tο άλλο προηγήθηκε.

<CHAPTER ID=8>
Eνισχύσεις στην ναυπηγική βιομηχανία
<SPEAKER ID=121 NAME="Πρόεδρος">
H ημερήσια διάταξη προβλέπει τη συζήτηση της έκθεσης του κ. Moretti, εξ ονόματος της Eπιτροπής Oικονομικής, Nομισματικής και Bιομηχανικής Πολιτικής (A4-0273/96), σχετικά με την πρόταση κανονισμού του Συμβουλίου που αφορά τις ενισχύσεις στη ναυπηγική βιομηχανία (COM(96)0309 - C4-0387/96-96/0165(CNS)).

<SPEAKER ID=122 NAME="Moretti">
Κυρία Πρόεδρε, η εργασία που μου ανέθεσε η Επιτροπή Οικονομικής και Νομισματικής Πολιτικής, στις 8 του περασμένου Ιουλίου, σχετικά με την πρόταση κανονισμού του Συμβουλίου για τις ενισχύσεις στη ναυπηγική βιομηχανία, περατώθηκε σε λίγες εβδομάδες, χάρη και στη συνεργασία ικανοτάτων υπαλλήλων. Όπως είναι γνωστό, η έκθεση εξετάζει τη δύσκολη κατάσταση της αγοράς στην οποία βρίσκεται η ναυπηγική βιομηχανία. Για τη βελτίωση των συνθηκών με στόχο την εξασφάλιση ομαλών προϋποθέσεων ανταγωνισμού, υπεγράφη μία συμφωνία στα πλαίσια του ΟΟΣΑ που θα έπρεπε να αρχίσει να ισχύει από την 1η Ιανουαρίου 1996. Η εν λόγω συμφωνία που προβλέπει την απαγόρευση των αμέσων και εμμέσων ενισχύσεων στη ναυπηγική βιομηχανία, με εξαίρεση τις ενισχύσεις στην έρευνα και τη βοήθεια κοινωνικού χαρακτήρα, έχει ήδη επικυρωθεί από την Ευρωπαϊκή Ένωση, την Κορέα, τη Νορβηγία, την Ιαπωνία, δεν έγινε ακόμη η επικύρωση από τις ΗΠΑ, που επρόκειτο να υπογραφεί μέχρι τις 15 Ιουλίου 1996 και δεν πραγματοποιήθηκε εξαιτίας καθυστερήσεων κατά την υιοθέτηση της αναγκαίας νομοθεσίας.
<P>
Εμπρός σε μία τέτοια αβεβαιότητα θα εξακολουθήσει να ισχύει, μέχρι την 1η Ιανουαρίου 1997, η έβδομη οδηγία του Συμβουλίου, το οποίο θα πρέπει να λάβει μία απόφαση, εντός της 1ης Οκτωβρίου 1996, σχετικά με τη μελλοντική πολιτική των ενισχύσεων. Εάν δεν επικυρωθεί η συμφωνία από όλες τις πλευρές, θα εξακολουθήσει να ισχύει το σύστημα χορηγήσεν και των άλλων στρεβλωτικών μέτρων της αγοράς και το Συμβούλιο θα πρέπει να υποστηρίξει ένα μέτρο προστασίας των ναυπηγείων από έναν αθέμιτο ανταγωνισμό.

<SPEAKER ID=123 LANGUAGE="FR" NAME="Dury">
Κυρία Πρόεδρε, θα ήθελα να επιβεβαιώσω τις ανησυχίες του κ. Moretti σχετικά με το μέλλον των ναυπηγείων. Ήδη γνωρίζουμε ότι σε κάποιες απ&#x02BC; τις χώρες μας τίθεται μια μεγάλη πρόκληση για την αποσχόληση. Και δε μιλώ μόνο για το Βέλγιο, αλλά και για τις χώρες όπως η Γερμανία - νομίζω πως όλοι οι γερμανοί συνάδελφοι ενδιαφέρονται σίγουρα για το μέλλον του Βορρά και των ναυπηγείων - καθώς και η Γαλλία κι η Ιταλία. Τονίσαμε πως το πρόβλημα της απασχόλησης δε θίχτηκε στη συμφωνία του ΟΟΣΑ και δεν κατέχει πλέον τη θέση που θα έπρεπε να έχει στο σύνολο των διεθνών αρχών.
<P>
Έχουμε προβλήματα αναδιάρθρωσης και κλεισίματος των ναυπηγείων, φαινόμενο που κινδυνεύει να διαιωνιστεί. Απ&#x02BC; το 1976, η Ευρωπαϊκή Ένωση έχασε σχεδόν 200.000 θέσεις εργασίας και τα τέσσερα τελευταία χρόνια 14.500. Αντίθετα, τα κορεάτικα ναυπηγεία κέρδισαν 9.000.
<P>
Δεν εννοώ ότι δεν χαίρομαι που οι κορεάτες εργάτες βρήκαν δουλειά, θέλω όμως να πω πως δεν είμαστε σε ευνοϊκή θέση σε σχέση με τους ξένους ανταγωνιστές μας.
<P>
Εκείνο για το οποίο επιμένουμε είναι πρωτ&#x02BC; απ&#x02BC; όλα να προσέξουμε το πρόβλημα της απασχόλησης στα ναυπηγεία, κι έχω στο νου μου για παράδειγμα τις μελέτες, που άλλωστε υπογραμμίζονται εδώ στο Κοινοβούλιο, που αφορούν στη μείωση του ωραρίου εργασίας. Αυτό όμως το είδος μέτρου πρέπει να συνοδεύεται και να υποστηρίζεται οικονομικά.
<P>
Επιπλέον, απαιτούμε μια προσπάθεια σοβαρής έρευνας στον τομέα αυτό. Γνωρίζουμε πως αν οι άλλοι έχουν μεγάλες επιδόσεις είναι γιατί μετράει το υψηλό επίπεδο τους στον τεχνικό τομέα. Ο κ. Moretti πολύ σωστά το τόνισε αφού ζητά να κάνουμε μελέτες για να δώσουμε στα ναυπηγεία μας τη δυνατότητα να είναι ανταγωνιστικά εκεί που πρέπει, δηλαδή στον τομέα της ποιότητας.

<SPEAKER ID=124 LANGUAGE="SV" NAME="Stenmarck">
Κυρία Πρόεδρε, αρχίζοντας θέλω μόνον να πώ ότι νομίζω ότι είναι λυπηρό που οι αποφάσεις για μεγάλα και σημαντικά ζητήματα λαμβάνονται σε μιά χρονική στιγμή, όπου μόνον κάποια δεκάδα βουλευτών είναι παρόντες στο Κοινοβούλιο. Ας μου επιτραπεί λοιπόν με μερικές σύντομες λέξεις μόνον να αρχίσω με την διαπίστωση ότι όλοι έχουν συνειδητοποιήσει ότι ο ναυπηγικός κλάδος της Ευρώπης έχει ιδιαίτερα μεγάλα προβλήματα. Αλλά το πιστεύει κανείς ότι η κρατική ενίσχυση είναι η λύση αυτού του προβλήματος, είναι κατά πάσα πιθανότητα το ίδιο με το να δαγκώσει την ίδια του την ουρά.
<P>
Το ζήτημα σήμερα είναι να ενεργήσουμε δυναμικά ώστε όλοι να υπογράψουν την συμφωνία του ΟΟΣΑ για την παύση της ενίσχυσης πρός την ναυπηγική βιομηχανία. Είναι λυπηρό ότι η διαδικασία επικύρωσης στις ΗΠΑ δεν έχει ολοκληρωθεί, και ότι η Επιτροπή εν αναμονή αυτής προτείνει να συνεχίσει και η ΕΕ επίσης την ενίσχυση των ναυπηγείων, με μέγιστη διάρκεια όμως ως τα τέλη του έτους 1998. Εν τούτοις αυτή είναι επίσης μιά λύση που κινδυνεύει να έχει συνέπειες, καθόσον σήμερα είναι μόνον λίγες χώρες στην ΕΕ που έχουν καταργήσει την ενίσχυση πρός τα ναυπηγεία, π. χ. η Σουηδία και η Μεγάλη Βρεταννία. Οι υπόλοιπες χώρες έχουν διατηρήσει μιά κρατική ενίσχυση της τάξης του 9 % της συνολικής τιμής. Φυσικά αυτή η ενίσχυση πρέπει να καταργηθεί, διότι στρεβλώνει τον ανταγωνισμό.
<P>
Αν τώρα οι επιπτώσεις αυτής της στρέβλωσης του ανταγωνισμού είναι να επαναφέρει η Σουηδία και η Μεγάλη Βρεταννία τις κρατικές επιδοτήσεις, κάτι που ο σουηδός Υπουργός Εμπορίου έχει καταστήσει επίκαιρο ως την τελευταία διέξοδο, τότε αυτό είναι εντελώς σαφώς μιά εξέλιξη πρός λάθος κατεύθυνση. Ως εκ τούτου πρέπει να υπάρχει ένας σαφής στόχος να καταργηθούν οι ενισχύσεις και οι επιδοτήσεις πρός την ναυπηγική βιομηχανία, ακόμη και αν αυτό, μετά από την αμερικανική αργοπορία, πρέπει να γίνει σε μιά διάρκεια κάποιων ετών. Οπως εγώ το βλέπω πρέπει το ελεύθερο εμπόριο και ο ελεύθερος ανταγωνισμός να είναι ένας εντελώς αυτονόητος στόχος.

<SPEAKER ID=125 LANGUAGE="PT" NAME="Novo">
Κυρία Πρόεδρε, κύριοι βουλευτές, μέσα σε λιγότερο από ένα χρόνο, είναι η τρίτη φορά που παρεμβαίνω εδώ σχετικά με τις συνέπειες της Συμφωνίας του ΟΟΣΑ.
<P>
Η σημερινή κατάσταση και η εξέλιξή της επιβεβαιώνουν ότι είχαμε δίκαιο στην αντίθεση που της προβάλαμε. Αποδεχόμενη αυτή τη συμφωνία, η Επιτροπή εφάρμοσε περιορισμούς στις παραγωγικές δημόσιες επενδύσεις, επηρέασε τη συγκέντρωση αυτής της βιομηχανίας στα χέρια λίγων ιδιωτικών ομίλων και συνέβαλε αποφασιστικά στην εξαφάνιση σχεδόν του τομέα αυτού σε ορισμένα κράτη μέλη, όπως συνέβη στην Πορτογαλία. Ταυτόχρονα, δημιουργήθηκε η εντύπωση ότι τρίτες χώρες θα επικύρωναν τη συμφωνία του ΟΟΣΑ και θα τηρούσαν έπειτα αυτούς τους κανόνες του λεγόμενου «θεμιτού» ανταγωνισμού, οι οποίοι ασφαλώς έγιναν υποχρεωτικοί για τα κράτη μέλη με την έγκριση των αντίστοιχων κυβερνήσεων. Σήμερα διαπιστώνεται ότι δεν συνέβη τίποτα από όλα αυτά ούτε υπάρχει η απόλυτη βεβαιότητα ότι θα συμβούν κάποια μέρα, όπως αναφέρεται στην έκθεση.
<P>
Εν τω μεταξύ, χάθηκαν περισσότερες από διακόσιες χιλιάδες θέσεις εργασίας από τη βιομηχανία αυτή στην Ευρωπαϊκή 'Ενωση, εκ των οποίων πάνω από δέκα τέσσερις χιλιάδες τα τελευταία τέσσερα χρόνια. Γι'αυτό οι προτάσεις για παράταση της προθεσμίας για τις ελάχιστες ενισχύσεις προς την ναυπηγική βιομηχανία που υπάρχουν ακόμη και που περιέχονται στον κανονισμό και την έκθεση που εγκρίνουμε τώρα - ή που θα εγκρίνουμε - αποτελούν μία πράξη ελάχιστης ευθυδικίας και δικαιοσύνης για τον τομέα και τους εργαζομένούς του.
<P>
'Ομως, σε περίπτωση που η συμφωνία αυτή δεν εγκριθεί και δεν επικυρωθεί ποτέ, και δεν υπάρξει ποτέ ένα πλαίσιο αυξανόμενης ζήτησης για τη ναυπήγηση και την επιδιόρθωση πλοίων, καθίσταται αρκετά πιο σημαντικό η Επιτροπή να αλλάξει επιλογές και να καθορίσει προσανατολισμούς και κίνητρα με κατεύθυνση επίσης τον δημόσιο τομέα - και όχι μόνο τον ιδιωτικό ή τον ιδιωτικοποιημένο τομέα -, με σκοπό την οικονομική και κοινωνική σταθεροποίηση και την αύξηση της παραγωγικής ικανότητας της βιομηχανίας αυτής στην Ευρωπαϊκή 'Ενωση, κυρίως στα κράτη μέλη όπου η σπουδαιότητά της συνεχίζει να είναι σημαντική.

<SPEAKER ID=126 NAME="Marνn">
Κυρία Πρόεδρε, ευχαριστώ τον κ. Moretti για την έκθεσή του, η οποία θεωρούμε ότι σε γενικές γραμμές ακολουθεί την άποψη της Επιτροπής. Λαμβάνοντας υπόψη τις δυσκολίες που έχουμε σήμερα όσον αφορά το χρόνο, θα με συγχωρήσει τόσο ο κ. Moretti όσο και οι κύριοι βουλευτές, διότι θα περιοριστώ στο να διευκρινίσω την άποψη της Επιτροπής όσον αφορά τις τροποποιήσεις του κειμένου.
<P>
Προτάθηκαν τρεις τροποποιήσεις στο κείμενο. Η πρώτη συνεπάγεται την επανεξέταση της διατύπωσης του άρθρου 1, παράγραφος 2, της πρότασης της Επιτροπής, και η συνέπεια αυτής της τροποποίησης θα ήταν η σημερινή οδηγία να παραταθεί επ' αόριστον έως ότου τεθεί σε ισχύ η συμφωνία του ΟΟΣΑ. Η Επιτροπή δεν μπορεί να αποδεχθεί αυτήν την τροποποίηση για δύο λόγους: πρώτον, διότι οι νομικές διατάξεις αυτού του είδους θεσπίζονται πάντοτε αναφορικά με μια περιορισμένη χρονική περίοδο, και δεύτερον, και σημαντικότερο, το γεγονός ότι θα αποφασιζόταν μια παράταση επ' αόριστον θα μπορούσε να ερμηνευθεί ως χαλάρωση της δέσμευσής μας να επιτύχουμε μια συμφωνία, αποστέλλοντας έτσι ένα λανθασμένο μήνυμα τη στιγμή που, τόσο εμείς όσο και οι εταίροι μας, ασκούμε πιέσεις ώστε να καταφέρουμε οι Ηνωμένες Πολιτείες να επικυρώσουν τις συμφωνίες το συντομότερο δυνατόν. Γι' αυτό, αν προτείναμε έναν αόριστο χρόνο, οι Ηνωμένες Πολιτείες θα μπορούσαν να θεωρήσουν ότι η Ευρωπαϊκή Ένωση προσαρμόζεται στη βορειοαμερικανική θέση, αντί να συνεχίζει να διατηρεί την απαίτηση, απέναντι στις Ηνωμένες Πολιτείες, η χώρα αυτή να επικυρώσει τη συμφωνία του ΟΟΣΑ.
<P>
Επιπλέον, παρατείνοντας την οδηγία ως την 31η Δεκεμβρίου 1998, όπως προτείνει η Επιτροπή, η Ευρωπαϊκή Ένωση θα διατηρούσε ανοιχτές όλες τις επιλογές της, συμπεριλαμβανομένης και της δυνατότητας να παρατείνει εκ νέου την οδηγία μετά από αυτήν την ημερομηνία, αν είναι απαραίτητο.
<P>
Η δεύτερη τροποποίηση προσεγγίζει περισσότερο το κριτήριο που ακολουθεί η Επιτροπή, εισάγοντας τη δυνατότητα μιας αξιολογικής μελέτης σχετικά με τις συνέπειες που μπορεί να συνεπάγεται η απουσία μιας συμφωνίας, καθώς και τις πιθανές πολιτικές δράσης που η Ένωση θα πρέπει να εξετάσει στο μέλλον. Η Επιτροπή αναγνωρίζει πλήρως την ανησυχία που αιτιολογεί την εν λόγω πρόταση τροποποίησης και συμφωνεί απολύτως όσον αφορά την ουσία της.
<P>
Προτείνοντας μια παράταση της οδηγίας σχετικά μακρόχρονη, η Επιτροπή θεώρησε ότι, στην υποθετική περίπτωση μιας συνεχούς καθυστέρησης της θέσης σε ισχύ της συμφωνίας του ΟΟΣΑ ή κάποιας περιπλοκής στη συμφωνία αυτή, θα ήταν απαραίτητο και εύστοχο να προβούμε σε μια εκ βαθέων αναθεώρηση της πολιτικής της Ευρωπαϊκής Ένωσης σε αυτόν τον τομέα. Σας βεβαιώ ότι μια τέτοια ενέργεια, η οποία οπωσδήποτε προϋποθέτει διαβούλευση με το Κοινοβούλιο, θα πραγματοποιηθεί αρκετά νωρίς ώστε να εξασφαλιστεί ότι οι απαραίτητες αποφάσεις θα ληφθούν πριν την ημερομηνία εκπνοής της οδηγίας της οποίας τώρα προτείνεται η παράταση.
<P>
Η Επιτροπή δε μπορεί ωστόσο να αποδεχθεί τη μορφή με την οποία προτείνεται η τροποποίηση, δηλαδή την προσθήκη ενός νέου άρθρου 1 Α. Εφόσον είναι απαραίτητο το Συμβούλιο να λάβει μιαν απόφαση πριν την 1η Οκτωβρίου -πρέπει να είμαστε ρεαλιστές- δεν υπάρχει χρόνος στην πράξη για κάτι τέτοιο από σήμερα ως την 1η Οκτωβρίου, στην περίπτωση που η Επιτροπή θα δεχόταν να παρουσιάσει μιαν αναθεωρημένη πρόταση στο Συμβούλιο. Κύριοι βουλευτές, γνωρίζετε ότι στη διαδικασία νομοθετικής συνεργασίας κάτι τέτοιο είναι αδύνατον.
<P>
Όσον αφορά την τροπολογία Αριθ. 3, στόχος της είναι να καθοριστεί το πεδίο μελέτης της αναθεώρησης της πολιτικής, και κατ' αυτήν την έννοια, μπορώ να σας διαβεβαιώσω ότι η Επιτροπή θα προχωρήσει σε μια αναθεώρηση επί της ουσίας που θα μπορούσε να περιλαμβάνει τη ανάθεση των κρατικών ενισχύσεων στα Κράτη μέλη. Ωστόσο, όσον αφορά επίσης αυτό το ζήτημα, η Επιτροπή εκπονεί μια ετήσια έκθεση της οποίας το πεδίο είναι ακόμη ευρύτερο από αυτό που προτείνει το Ευρωπαϊκό Κοινοβούλιο. Και βεβαίως, η Επιτροπή δεν έχει καμία αντίρρηση η έκθεση αυτή να διαβιβάζεται συστηματικά σε αυτό το Σώμα.

<SPEAKER ID=127 NAME="Πρόεδρος">
H συζήτηση έληξε.
<P>
Προχωρούμε τώρα στην ψηφοφορία.

<SPEAKER ID=128 LANGUAGE="IT" NAME="Dell'Alba">
Κυρία Πρόεδρε, προβαίνω εξ ονόματος της ομάδας μου στην παρούσα αιτιολόγηση ψήφου και για να μείνει στα πρακτικά η διαμαρτυρία μου διότι ένα τόσο σοβαρό θέμα συζητήθηκε από έναν ισχνό αριθμό βουλευτών. Το γεγονός αυτό δεν τιμά το Κοινοβούλιο, δεν τιμά τη σταθερή και ακριβή παρουσία του αντιπροέδρου Marin: γι αυτό ακριβώς το λόγο θέλω να γραφεί στα πρακτικά η αιτιολόγηση ψήφου.
<P>
Εκτός όμως από τη διαμαρτυρία μου θέλω να σημειώσω ότι προέρχομαι από μία πόλη που είναι ένα σημαντικό λιμάνι, το Λιβόρνο, όπου το πρόβλημα των επιχορηγήσεων στα ναυπηγεία έχει μεγάλη απήχηση. Από αυτή την άποψη η έκθεση Moretti είναι σημαντική διότι, παρά τις διαφορετικές μας θέσεις από εκείνες του επιτρόπου Marin, τις οποίες επιτρέψετέμου προσωπικά να αμφισβητήσω, πιστεύω αντίθετα ότι είναι βάσιμες -οι συνάδελφοι εξάλλου έδειξαν ότι συμμερίζονται τη σημασία της έκθεσης Moretti- οι επιλογές που έχει κάνει: επιλογές, οι οποίες αποτελούν και ένα τρόπο για να υποδειχθεί στην Επιτροπή η ανάγκη μεγαλυτέρων προσπαθειών, αναγκαίων σε αυτό τον τομέα, όπως σωστά έλεγε η κ. Dury, όσον αφορά το πρόβλημα της απασχόλησης, πρόβλημα που ίσως στο κείμενο δεν εξειδικεύεται επαρκώς, δεν αναπτύσσεται επαρκώς, αλλά που εντάσσεται στο διαρκές αίτημά μας, δηλαδή κάθε πρότασή μας να έχει ως σημείο αναφοράς το ζήτημα της απασχόλησης.
<P>
Η ομάδα μας θα υπερψηφίσει, όπως έχει ήδη ανακοινώσει, την έκθεση Moretti και εύχεται η Επιτροπή να μπορέσει να επανεξετάσει τη στάση της και να δεχθεί τις δύο προταθείσες τροπολογίες.
<P>
(Tο Σώμα εγκρίνει το σχέδιο ψηφίσματος νομοθετικού περιεχομένου)

<CHAPTER ID=9>
Yπόδειγμα χρησιμότητας στην εσωτερική αγορά
<SPEAKER ID=129 NAME="Πρόεδρος">
H ημερήσια διάταξη προβλέπει τη συζήτηση της έκθεσης του κ. Aρoveros Trias de Bes, εξ ονόματος της Eπιτροπής Nομικών Θεμάτων και Δικαιωμάτων των Πολιτών (A4-0216/96), σχετικά με την Πράσινη Bίβλο που υπεβλήθη από την Eπιτροπή, όσον αφορά την προστασία με υπόδειγμα χρησιμότητας στην εσωτερική αγορά (COM(95)0370 - C4-0353/95).

<SPEAKER ID=130 LANGUAGE="DE" NAME="Schulz">
Kυρία Πρόεδρε, σύμφωνα με το άρθρο 131, παράγραφος 1 του Kανονισμού, ζητώ την αναβολή, για τη Δευτέρα της επόμενης συνόδου της ολομέλειας εδώ στο Στρασβούργο, των εκθέσεων που ακολουθούν, και συγκεκριμένα της έκθεσης του κ. Aρoveros Trias de Bes και της έκθεσης του κ. Kouchner, καθώς και της προφορικής ερώτησης του κ. Houghes. Παρακαλώ να προχωρήσετε στην ψηφοφορία επί της αίτησής μου και να διαπιστώσετε αν 29 συνάδελφοι την υποστηρίζουν - πιστεύω πως κάτι τέτοιο συμβαίνει - και στη συνέχεια να αναγγείλετε την προφορική ερώτηση της κ. Oomen-Ruijten και της κ. Roth.

<SPEAKER ID=131 NAME="Πρόεδρος">
Kύριε Schulz, κατ' αρχήν τέτοιες αιτήσεις μπορούν να υποβληθούν μόνον για ένα θέμα της ημερήσιας διάταξης, κάθε φορά. Δεύτερον, μια τέτοια αίτηση μπορεί να υποβάλει μόνον μια πολιτική ομάδα, ή τουλάχιστον 29 βουλευτές. Πριν προχωρήσουμε σ' αυτό, η κ. Dury ζήτησε το λόγο επί της διαδικασίας.

<SPEAKER ID=132 LANGUAGE="FR" NAME="Dury">
Θα ήθελα να πω στο συνάδελφο ότι υπάρχει ωστόσο προφορική ερώτηση του κ. Hughes. Πρόκειται για σημαντική ερώτηση, η οποία θα πρέπει να εξεταστεί τώρα καθώς αφορά τη διάσκεψη του Διεθνούς Οργανισμού Εργασίας που ξεκινά τις εργασίες του στις 8 Οκτωβρίου. Ο λόγος για τον οποίο ο συνάδελφος Hughes θέλησε να θέσει το ερώτημά του σ&#x02BC; αυτή τη συνεδρίαση είναι ότι η διάσκεψη θα γίνει σύντομα και γιατί πρόκειται για ωράριο εργασίας στο θαλάσσιο τομέα, ένα από τα θέματα προτεραιότητας για τη σοσιαλιστική ομάδα.

<SPEAKER ID=133 NAME="Πρόεδρος">
Παρακαλώ, ακούστε προσεκτικά. Aυτή τη στιγμή πρόκειται μόνο για το επόμενο θέμα της ημερήσιας διάταξης; την έκθεση δηλαδή του κ. Aρoveros Trias de Bes. O κ. Schulz υπέβαλε εδώ μια αίτηση. Ήταν εξ ονόματος της ομάδας;

<SPEAKER ID=134 LANGUAGE="DE" NAME="Schulz">
Γι' αυτό σας παρακάλεσα, κυρία συνάδελφε, να διαπιστώσετε αν 29 συνάδελφοι υποστηρίζουν την αίτησή μου.

<SPEAKER ID=135 NAME="Πρόεδρος">
Aκόμη μια φορά: H αίτηση αυτή μπορεί να υποβληθεί είτε από μία πολιτική ομάδα είτε από 29 βουλευτές. Θα δω αν 29 βουλευτές υποστηρίζουν την αίτηση. Tώρα ζητήθηκε μόνο να ψηφίσουμε επί της αίτησης. Προχωρούμε λοιπόν στην ψηφοφορία, για το κατά πόσον το θέμα αυτό της ημερήσιας διάταξης, η έκθεση Aρoveros Trias, θα αναβληθεί. O κ. Dell' Alba επί της διαδικασίας.

<SPEAKER ID=136 LANGUAGE="IT" NAME="Dell'Alba">
Κυρία Πρόεδρε, πριν από όλα θα ήθελα να σας ρωτήσω εάν δεχθήκατε το αίτημα για μία έκθεση, όπως προβλέπει ο Κανονισμός, ή για δύο. Εμένα μου φαίνεται για μία.

<SPEAKER ID=137 NAME="Πρόεδρος">
Kύριε Dell' Alba, είπα πολύ ξεκάθαρα ότι πρόκειται για το επόμενο θέμα της ημερήσιας διάταξης, για την έκθεση Aρoveros Trias de Bes. H αίτηση για την ψηφοφορία εγκρίθηκε. Aκολουθεί τώρα η ψηφοφορία. Kύριε Dell' Alba, θέλετε να μιλήσετε υπέρ της αίτησης;

<SPEAKER ID=138 LANGUAGE="IT" NAME="Dell'Alba">
Αγαπητοί συνάδελφοι, δέχομαι ότι κάποιοι θέλουν να περάσει ένα σημαντικότατο ζήτημα με είκοσι πέντε βουλευτές, αλλά χρειάζεται να σεβόμαστε και τον Κανονισμό! Σύμφωνα με το άρθρο 126 έχω ένα λεπτό για να μιλήσω εναντίον της πρότασης επί της διαδικασίας. Θεωρώ την έκθεση Aρoveros Trias πολύ σημαντική. Το θέμα της Πράσινης Βίβλου για την προστασία με υπόδειγμα χρησιμότητας στην εσωτερική αγορά αποτελεί μία έκθεση που έχει εγγραφεί στην ημερήσια διάταξη: όλες οι ομάδες είχαν συμφωνήσει για τη σημασία της. Στη Διάσκεψη των Προέδρων των Ομάδων...
<P>
(Ο Πρόεδρος αφαιρεί το λόγο από τον ομιλητή)

<SPEAKER ID=139 NAME="Πρόεδρος">
Kύριε Dell' Alba, υπάρχει κάποια παρεξήγηση. Yποβλήθηκε μια αίτηση βάσει του άρθρου 131 του Kανονισμού και όχι βάσει του άρθρου που εσείς αναφέρατε. Προχωρούμε τώρα στην ψηφοφορία για την αίτηση. Kύριε Kellett-Bowman.

<SPEAKER ID=140 LANGUAGE="EN" NAME="Kellett-Bowman">
Κυρία Πρόεδρε, από τη Δευτέρα είχε καταστεί σαφές ότι σήμερα θα γινόταν χάος. Γιατί δεν βρέθηκε κάποια καλύτερη οργάνωση για τη σημερινή ημερήσια διάταξη;

<SPEAKER ID=141 NAME="Πρόεδρος">
Συνεπώς, προχωρούμε τώρα στην ψηφοφορία που ζητήθηκε και, σύμφωνα με το άρθρο 131, επιτρέπεται. Kύριε Dell' Alba.

<SPEAKER ID=142 LANGUAGE="IT" NAME="Dell'Alba">
Κυρία Πρόεδρε, ομιλώ κατά του αιτήματος των συναδέλφων που ζητούν την αναβολή της συζήτησης της εν λόγω έκθεσης. Είναι σαφές προφανώς ότι θέλω να υπερασπίσω τη θέση μου να παραμείνει η έκθεση στην ημερήσια διάταξη. Η αιτιολόγηση ψήφου αφορούσε το γεγονός ότι είχαμε αποφασίσει -και ο πρόεδρος Martens ήταν παρών- να εντάξουμε το θέμα αυτό στην ημερήσια διάταξη. Με εκπλήσσει συνεπώς ότι σήμερα ορισμένοι συνάδελφοι θέλουν να την απαλείψουν και επαναλαμβάνω τη σημασία της καταψήφισης του αιτήματος του κ. Schulz.

<SPEAKER ID=143 NAME="Πρόεδρος">
Προχωρούμε τώρα στην ψηφοφορία.
<P>
(Tο Σώμα εγκρίνει την αίτηση αναβολής)

<SPEAKER ID=144 LANGUAGE="DE" NAME="Schulz">
Kυρία Πρόεδρε, αναφέρομαι στο άρθρο 19, παράγραφος 2 του Kανονισμού, σύμφωνα με το οποίο ο Πρόεδρος διευθύνει τη συνεδρίαση και κηρύσσει την έναρξη και τη λήξη των συνεδριάσεων. Eπειδή στις 13.00 τελειώνει κανονικά η συζήτηση, σας παρακαλώ, ως ασκούσα την προεδρία Πρόεδρος, να έλθετε σε επαφή με την υπηρεσία διερμηνείας, ώστε να παραταθεί η συνεδρίαση κατά μισή ώρα.

<SPEAKER ID=145 NAME="Πρόεδρος">
Θα προχωρήσω στην ψηφοφορία επί της αίτησης. Mέχρις ότου ξεκαθαρίσει το θέμα, θα συνεχίσουμε με την ημερήσια διάταξη, που σημαίνει ότι θα αναγγείλω τώρα την έκθεση του κ. Kouchner.

<CHAPTER ID=10>
Ένατη σύμβαση EK-UNRWA
<SPEAKER ID=146 NAME="Πρόεδρος">
H ημερήσια διάταξη προβλέπει τη συζήτηση της έκθεσης του κ. Kouchner, εξ ονόματος της Eπιτροπής Aνάπτυξης και Συνεργασίας (A4-0280/96), σχετικά με την πρόταση απόφασης του Συμβουλίου για την έγκριση του κειμένου της ένατης σύμβασης EK-UNRWA για το διάστημα 1996-98, πριν από την υπογραφή της σύμβασης από την Eπιτροπή και την Yπηρεσία Aρωγής και Έργων των Hνωμένων Eθνών για τους πρόσφυγες της Παλαιστίνης (COM(95)0257 - C4-0422/96-96/0154(CNS)).

<SPEAKER ID=147 LANGUAGE="DE" NAME="Liese">
Zητώ, εξ ονόματος της Oμάδας του Eυρωπαϊκού Λαϊκού Kόμματος, να μην πραγματευθούμε σήμερα και αυτήν την έκθεση, και να προχωρήσουμε στο επόμενο θέμα της ημερήσιας διάταξης.

<SPEAKER ID=148 NAME="Πρόεδρος">
Tην αίτηση την υπέβαλε μια ομάδα. Συνεπώς μπορούμε να ψηφίσουμε επί της αίτησης. Ποιος συμφωνεί με την αίτηση;

<SPEAKER ID=149 LANGUAGE="FR" NAME="Dury">
Κυρία Πρόεδρε, πρέπει τουλάχιστον να είμαστε σοβαροί! Γνωρίζω πολύ καλά πως ο κ. Liese είναι μανιακός. Προφανώς, από σήμερα το πρωί τον τάραξε αυτή η Βουλή. Έτσι κι αλλιώς το θέμα που θίγει η έκθεσή του κ. Kouchner είναι σημαντικό. Προτείνω λοιπόν να ματαιώσουμε τη συζήτηση και να ψηφίσουμε αμέσως, αντιτίθεμαι όμως στο να καταργήσουμε μια έκθεση που αφορά την Παλαιστίνη, θέμα προτεραιότητας, και πάλι, για τη σοσιαλιστική ομάδα, και ζητώ απ&#x02BC; όλους τους συναδέλφους να είναι προσεκτικοί με κάθε σημαντικό θέμα.

<SPEAKER ID=150 NAME="Πρόεδρος">
Kυρία Dury, αν διαβάσετε το άρθρο 131 του Kανονισμού, θα δείτε ότι δεν γίνεται καμιά συζήτηση μετά την υποβολή της αίτησης, ούτε υπέρ, ούτε κατά. H Eπιτροπή θα ήθελε να εκφράσει και πάλι άποψη επί του θέματος.

<SPEAKER ID=151 NAME="Marνn">
Κυρία Πρόεδρε, κατανοώ ότι σήμερα το πρωί η κατάσταση δεν είναι πολύ ήρεμη, θα ήθελα όμως να πω στους αξιότιμους κυρίους βουλευτές ότι η Επιτροπή χρειάζεται μιαν απόφαση σχετικά με αυτήν την έκθεση σήμερα , εφόσον η σχετική απόφαση πρέπει να ληφθεί πριν την 21η Σεπτεμβρίου.
<P>
Το πρόβλημα είναι το εξής: Πρώτον: η UNRWA βρίσκεται σε πολύ δυσχερή οικονομική κατάσταση, όπως είναι ευρέως γνωστό. Δεύτερον: η Ευρωπαϊκή Ένωση και τα Κράτη μέλη αποτελούν τον κύριο χρηματοδότη της UNRWA, δηλαδή η UNRWA εξαρτάται άμεσα από τον κοινοτικό προϋπολογισμό. Τρίτον: αυτήν τη στιγμή, το Συμβούλιο αναμένει την απόφαση του Κοινοβουλίου για να εξουσιοδοτήσει την Επιτροπή να υπογράψει τη νέα σύμβαση χρηματοδότησης με την UNRWA.
<P>
Καταλαβαίνετε ότι, αν ληφθεί υπόψη η πολιτική κατάσταση και ότι η UNRWA χρειάζεται αυτά τα χρήματα που προέρχονται από τον κοινοτικό προϋπολογισμό, δε μπορούμε να καθυστερήσουμε περισσότερο την έγκριση αυτής της σύμφωνης γνώμης. Σας προειδοποιώ όλους, για να δείτε ότι η θέση της Επιτροπής είναι ουδέτερη, ότι η Επιτροπή δεν θα αποδεχθεί τις τροπολογίες που προτείνει ο κ. Kouchner. Ωστόσο όμως, χρειαζόμαστε το νομικό εργαλείο για να μπορέσει να υπογραφεί η συμφωνία συνεργασίας. Σας παρακαλώ να συνεργασθείτε, αν και καταλαβαίνω ότι η στιγμή είναι πολύ δύσκολη.

<SPEAKER ID=152 NAME="Πρόεδρος">
Προχωρούμε τώρα στην ψηφοφορία για την αίτηση που υποβλήθηκε τώρα, για τη διαγραφή δηλαδή του θέματος 359 από την ημερήσια διάταξη. Δεν υπάρχει καμιά συζήτηση επ' αυτής. Ποιος συμφωνεί με την αίτηση;
<P>
(Tο Σώμα αποφασίζει την αναβολή της έκθεσης)

<SPEAKER ID=153 LANGUAGE="IT" NAME="Dell'Alba">
Κυρία Πρόεδρε, προβήκατε σε μία πολύ σοβαρή ενέργεια. Ελπίζω το συμβούλιο του Προεδρείου να μπορέσει να σας φωτίσει σχετικά. Το άρθρο 126 του Κανονισμού παραθέτει τα άρθρα σύμφωνα με τα οποία μπορεί να αλλάξει η ημερήσια διάταξη και -ακούστε με, σας παρακαλώ, κύριε Schulzαναφέρει επί λέξει: »Σε ό, τι αφορά τις αιτήσεις αυτές μπορούν να λάβουν το λόγο, εκτός από τον αιτούντα, μόνο ένας αγορητής υπέρ και ένας αγορητής κατά καθώς επίσης και ο πρόεδρος ή ο εισηγητής της αρμόδιας επί της ουσίας επιτροπής». Είχα συνεπώς το δικαίωμα να μιλήσω υπέρ ή κατά της αιτήσεως που είχε παρουσιάσει ο συνάδελφος της χριστιανοδημοκρατικής ομάδας. Προβήκατε σε μία πολύ σοβαρή ενέργεια και σας παρακαλώ να επανορθώσετε, διότι παραβιάσθηκε το άρθρο 126 σε συνδιασμό με το άρθρο 131. Δεν είναι δικό μου το σφάλμα, αγαπητέ συνάδελφε, εάν παραβιάσαμε αυτή τη στιγμή τον Κανονισμό!

<CHAPTER ID=11>
Ωράριο εργασίας στη θαλάσσια ναυσιπλοΐα
<SPEAKER ID=154 NAME="Πρόεδρος">
H ημερήσια διάταξη προβλέπει την προφορική ερώτηση του κ. Hughes, εξ ονόματος της Eπιτροπής Kοινωνικών Yποθέσεων και Aπασχόλησης προς την Eπιτροπή (B4-0851/96-0-0194/96), σχετικά με το ωράριο εργασίας στον τομέα της θαλάσσιας ναυσιπλοΐας.

<SPEAKER ID=155 LANGUAGE="DE" NAME="Liese">
Θα ήθελα να προτείνω και πάλι την αναβολή του θέματος αυτού της ημερήσιας διάταξης, ή ενδεχομένως να το πραγματευθούμε όσο το δυνατόν γρηγορότερα, χωρίς συζήτηση. Zητώ, εξ ονόματος της ομάδας μου, να πραγματευθούμε το θέμα αυτό χωρίς συζήτηση, όσο πιο γρήγορα γίνεται.

<SPEAKER ID=156 LANGUAGE="FR" NAME="Dury">
Κυρία Πρόεδρε, δεν γνωρίζω αν ο κ. Liese αποφάσισε να μποϋκοτάρει τη συνεδρίασή μας, δεν έκανε όμως καλά αν αυτή ήταν η πρόθεσή του. Εκθέτει σε κίνδυνο ακόμη και την αξιοπιστία του θέματος που υπερασπίζει. Κανείς από μας δε ζήτησε να μη συζητηθεί το θέμα της βιοηθικής. Θα ήθελα να επισημανθεί στα συνοπτικά πρακτικά. Δέχομαι τους χειρισμούς τακτικής για την υπεράσπιση των προβλημάτων ουσίας, ζητώ όμως τη συνεργασία σας κ. Liese.
<P>
Το ερώτημα του κ. Hughes για το ωράριο εργασίας στο θαλάσσιο τομέα μας κίνησε το ενδιαφέρον γιατί η διάσκεψη του ΔΟΕ θα γίνει στις 8 Οκτωβρίου. Γνωρίζω επίσης τον λόγο για τον οποίο επιθυμείτε να ψηφίσετε σήμερα το ψήφισμα, προσπαθείστε όμως να λάβετε υπόψη τα συμφέροντα των άλλων ομάδων. Θεωρώ την άποψή σας σκανδαλώδη, αντικοινοβουλευτική κι αντιδημοκρατική και εκτιμώ ότι, μερικές φορές, τα μέσα που χρησιμοποιούνται για την υπεράσπιση ενός θέματος στερούν την αξιοπιστία του εν λόγω θέματος.

<SPEAKER ID=157 LANGUAGE="NL" NAME="Oomen-Ruijten">
Αισθάνομαι πολύ δυσαρεστημένη με όλα αυτά που συμβαίνουν. Θα ήθελα όμως να πω ένα πράγμα στην κ. Dury. Αμέσως μετά την ψηφοφορία που αφορούσε το σημαντικότερο κείμενο, την έκθεση του κ. Funk, ζητήσαμε να υπάρξει ανταπόκριση στην επιθυμία που εξέφρασε η ολομέλεια τη Δευτέρα. Πρόκειται για μία δημοκρατική απόφαση στην οποία διαπίστωσα ότι αντιτίθενται διαρκώς η κ. Dury, ο κ. Cot και ορισμένοι άλλοι. Κάθε φορά χρησιμοποιούνται άλλα επιχειρήματα και σας λέγω ότι θα ήταν καλό εάν είμασταν σε θέση να δηλώσουμε στο Ευρωπαϊκό Συμβούλιο και την Επιτροπή με ποιο τρόπο σκέφτεται το Κοινοβούλιο ότι θα πρέπει να ληφθεί απόφαση σχετικά με αυτή την εξαιρετικά σημαντική υπόθεση. Πρόεδρε, υποστηρίζω συνεπώς την πρόταση του κ. Liese.

<SPEAKER ID=158 LANGUAGE="DE" NAME="Schulz">
Kυρία Πρόεδρε, για να αποφύγουμε αυτό που γίνεται τώρα εδώ, σας είχα παρακαλέσει να ρωτήσετε τους διερμηνείς αν θα μείνουν μέχρι τις 13.30, ούτως ώστε να μπορέσουμε να συζητήσουμε την έκθεση του κ. Kouchner, του κ. Hughes, καθώς και την ερώτηση για τη βιοδεοντολογία. Aκούσαμε από την Eπιτροπή ότι για το θέμα της Παλαιστίνης πρέπει να γίνει μόνο μια ψηφοφορία; μπορούμε να την κάνουμε κι αυτή. Kαι στην έκθεση του κ. Hughes θα γίνει επίσης μόνο μια ψηφοφορία, αν ακολουθήσουμε την τακτική που ακολουθήσαμε και στις άλλες εκθέσεις. Tότε θα έχουμε χρόνο μέχρι τις 13.30 να συζητήσουμε. Γι' αυτό και σας ερωτώ, κυρία Πρόεδρε, θα μείνουν οι διερμηνείς μέχρι τις 13.30, ναι ή όχι; Aν ναι, τότε αφήστε μας να ψηφίσουμε για την έκθεση του κ. Kouchner, του κ. Hughes και, στη συνέχεια, να μιλήσουμε για τη βιοδεοντολογία. Eίναι τόσο απλό!

<SPEAKER ID=159 NAME="Πρόεδρος">
Eίμαι υπεύθυνη για την κανονική διεξαγωγή της συνεδρίασης και είναι επίσης σημαντικό να προχωρήσουν τα θέματα. Θα πρότεινα το εξής: Nα μην υπάρξει καμιά συζήτηση πλέον, αλλά να ψηφίσουμε για τις τρεις εκθέσεις. Συμφωνείτε μ' αυτό;

<SPEAKER ID=160 LANGUAGE="FR" NAME="Dury">
Κυρία Πρόεδρε, συμφωνούμε να ψηφιστεί αμέσως η έκθεση για την UNRWA και, όπως έλεγε ο συνάδελφος, τα πράγματα βαίνουν καλώς για την ερώτηση Hughes και την προφορική ερώτηση περί βιοηθικής. Νομίζω πως έχουμε χρόνο μέχρι τις 1.30 μ.μ.

<SPEAKER ID=161 LANGUAGE="NL" NAME="Oomen-Ruijten">
Κοιτάζοντας τα μέλη που παρευρίσκονται στην αίθουσα πιστεύω ότι όλοι συμφωνούν ότι θα πρέπει να προχωρήσουμε πολύ γρήγορα στις ψηφοφορίες, να σταματήσουμε να φλυαρούμε και να αρχίσουμε τη συζήτηση.

<SPEAKER ID=162 LANGUAGE="DE" NAME="Menrad">
O κ. Hughes με παρεκάλεσε να καταθέσω την ερώτηση αυτή. Nομίζω πως θα ήταν λογικό, για λόγους έλλειψης χρόνου, αν ενεργούσαμε έτσι και προχωρούσαμε αμέσως στην ψηφοφορία. Ως γνωστόν, το αντικείμενο της οδηγίας αυτής είναι να επεκτείνουμε την ευρωπαϊκή οδηγία, για το ωράριο εργασίας, και στη θαλάσσια ναυσιπλοΐα. Tον Oκτώβριο θα γίνει εδώ μια διεθνής διάσκεψη της Διεθνούς Oργάνωσης Eργασίας, που θέλει ένα ανάλογο ωράριο εργασίας και για τη ναυσιπλοΐα. Aυτό είναι το περιεχόμενο της πρότασης ψηφίσματός μας και παρακαλώ να ψηφίσουμε τώρα επ' αυτού.

<SPEAKER ID=163 LANGUAGE="FR" NAME="Dury">
Θα ήθελα ν&#x02BC; ακούσω την απάντηση του κ. Επιτρόπου, όμως εν πάση περιπτώσει, εκείνο που επιθυμούμε είναι μια δέσμευση σε ό, τι αφορά τη στήριξη των διαφορετικών συμβάσεων του ΔΟΕ για το ωράριο εργασίας στο θαλάσσιο τομέα.
<P>
Θα ήθελα απλώς να καταλήξω λέγοντας ότι η ομάδα μου λυπάται πολύ για την ψηφοφορία που μόλις έλαβε χώρα σχετικά με την έκθεση Kouchner. Πιστεύω πως θα συναντήσουμε μεγάλη δυσκολία στο να εξηγήσουμε στις παλαιστινιακές αρχές την άποψη ορισμένων συναδέλφων αυτού του Σώματος.

<SPEAKER ID=164 LANGUAGE="NL" NAME="Martens">
Κυρία Πρόεδρε, ζητώ να διεξαχθεί ψηφοφορία και να γίνει σεβαστή η επιθυμία που εξέφρασε το Κοινοβούλιο την περασμένη Δευτέρα να εξετασθεί η προφορική ερώτηση του κ. Liese.

<SPEAKER ID=165 NAME="Wolf">
Oι συνθήκες εργασίας στη ναυσιπλοΐα δεν αποτελούν μόνο σκάνδαλο, αλλά είναι κι ένα καρκίνωμα που απειλεί να προσβάλει το σύνολο των συνθηκών εργασίας. Kαλώ τις κυρίες και τους κυρίους συναδέλφους σ' ένα θεωρητικό πείραμα; τι θα συνέβαινε αν έπρεπε να διευθύνουμε αυτό το EK, με την ποικιλία των γλωσσών και των συνθηκών απασχόλησής του, σε ανοικτή θάλασσα - και μάλιστα χωρίς τη βοήθεια κανενός είδους διερμηνέων;
<P>
Eίναι καιρός πλέον να αναζητήσουμε εδώ ευρωπαϊκές λύσεις - ακόμη και μέσω της υπηρεσίας ελέγχου στους λιμένες, αφού δεν μπορέσαμε να εμποδίσουμε την επιλογή άλλων σημαιών και το διπλό νηολόγιο - και να αποκαταστήσουμε αξιοπρεπείς συνθήκες εργασίας κι επικοινωνίας στα πλοία, που θα σέβονται τα δικαιώματα προστασίας της εργασίας και θα προωθούν την ασφάλεια.
<P>
(Tο Σώμα εγκρίνει την πρόταση ψηφίσματος)

<SPEAKER ID=166 LANGUAGE="IT" NAME="Dell'Alba">
Κυρία Πρόεδρε, δεν μπορώ να μη ζητήσω να γραφούν στα πρακτικά οι εργασίες της συνεδρίασης, που ίσως κατόπιν το Προεδείο θα θελήσει να εξετάσει στην κατάλληλη ευκαιρία. Για πρώτη φορά, νομίζω, στην ιστορία του Ευρωπαϊκού Κοινοβουλίου, σε μία προφορική ερώτηση προς την Επιτροπή -δεν ήταν μία έκθεση, κυρία Πρόεδρε, ήταν μία προφορική ερώτηση του συναδέλφου Hughes- η Επιτροπή θεώρησε σκόπιμο να μην απαντήσει. Μου φαίνεται ότι πρόκειται για το παραλήρημα που χαρακτηρίζει αυτή τη στιγμή τις εργασίες μας.

<SPEAKER ID=167 NAME="Πρόεδρος">
Λάβαμε γνώση αυτού.

<SPEAKER ID=168 NAME="Marνn">
Κύριε Dell'Αlba, η Επιτροπή θα επιθυμούσε να συμμετέχει σε όλα τα σημεία, ειλικρινά όμως, αυτήν τη στιγμή, με όλους τους φακέλους που έχω πάνω στο τραπέζι -που είναι ακριβώς οκτώ- δεν ξέρω πώς να το καταφέρω. Σας το ομολογώ: δεν ξέρω πώς να το καταφέρω. Μη μου ζητάτε να κάνω θαύματα όταν εδώ οι θέσεις αλλάζουν κάθε 30 δευτερόλεπτα. Δε μπορώ να κάνω τίποτε περισσότερο. Είμαι αρκετά απογοητευμένος.

<CHAPTER ID=12>
Βιολογία και ιατρική
<SPEAKER ID=169 NAME="Πρόεδρος">
Δεν θα επιτρέψω καμιά συζήτηση πλέον. Προχωρούμε τώρα στο επόμενο θέμα της ημερήσιας διάταξης, που είναι η κοινή συζήτηση για την προφορική ερώτηση προς την Eπιτροπή, της κ. Oοmen-Ruijten, του κ. Tindemans και του κ. Liese, εξ ονόματος της Oμάδας του Eυρωπαϊκού Λαϊκού Kόμματος, και της κ. Roth, εξ ονόματος της Oμάδας των Πρασίνων στο Eυρωπαϊκό Kοινοβούλιο, σχετικά με τη σύμβαση του Συμβουλίου της Eυρώπης για τα ανθρώπινα δικαιώματα και τη βιοϊατρική. Kατάλαβα ότι οι αιτούντες παραιτούνται από τη συζήτηση του θέματος.

<SPEAKER ID=170 LANGUAGE="FR" NAME="Dury">
Κυρία Πρόεδρε, άκουσα τον κ. Martens να λέει πως επιθυμούσαμε την ψηφοφορία της έκθεσης του κ. Kouchner. Θα μπορούσατε να θέσετε σε ψηφοφορία την έκθεση αυτή, για την οποία είμαστε όλοι σύμφωνοι; Δε ζητούμε συζήτηση, κάθε άλλο. Να τη θέσετε αμέσως σε ψηφοφορία!

<SPEAKER ID=171 NAME="Πρόεδρος">
Kαλώς! Tότε θα ψηφίσουμε πρώτα για το θέμα της κ. Oοmen-Ruijten και, στη συνέχεια, για το θέμα του κ. Kouchner.
<P>
Προς περάτωση της συζήτησης, έλαβα, σύμφωνα με το άρθρο 37, παράγραφος 2 του Kανονισμού, επτά προτάσεις ψηφίσματος.
<P>
Aκολουθεί τώρα η ψηφοφορία γι' αυτές τις επτά προτάσεις ψηφίσματος, σχετικά με τη βιοδεοντολογία.

<SPEAKER ID=172 LANGUAGE="FR" NAME="Cot">
Κυρία Πρόεδρε, το ζήτημα αυτό είναι σπουδαίο. Θα κάνουμε επομένως μια συζήτηση, ελπίζω, γιατί θα ήταν τρομερά σκανδαλώδες ν&#x02BC; αλλάξουμε, στα κρυφά και χωρίς την παραμικρή εξήγηση, με καμιά πενηνταριά ψήφους, αυτό που είχε αποφασιστεί τον Ιούλιο με 400 ψήφους!
<P>
Ζητώ επομένως να γίνει η συζήτηση. Πιστεύω πως μπορούμε ακόμη να τη διεξάγουμε. Εν πάσει περιπτώσει, η σοσιαλιστική ομάδα δεν μπορεί να συμμετάσχει σε μια τέτοια παρωδία.

<SPEAKER ID=173 LANGUAGE="NL" NAME="Oomen-Ruijten">
Πρόεδρε, αυτό που με λυπεί πάρα πολύ και που μου προξενεί μεγάλη θλίψη είναι η στάση του κ. Cot απέναντι στους κανόνες της δημοκρατίας. Μία ολόκληρη εβδομάδα καταβάλλεται προσπάθεια να εμποδισθεί η διεξαγωγή της συζήτησης αυτής. Πρόεδρε, τα μέλη του Σώματος που προσήλθαν το έκαναν αυτό για τη συζήτηση που επρόκειτο να διεξαχθεί. Θα ήθελα λοιπόν να σας καλέσω και πάλι επειγόντως να θέσετε σε ψηφοφορία αυτό το πολυσυζητημένο σχέδιο ψηφίσματος.

<SPEAKER ID=174 NAME="Πρόεδρος">
Kυρίες και κύριοι, παρακαλώ λογικευθείτε λίγο. Παρακαλέσαμε τους διερμηνείς να παρατείνουμε τη συνεδρίαση, με τον όρο ότι μόνο θα ψηφίσουμε, διότι διαφορετικά η συνεδρίαση θα είχε λήξει εδώ και πολλή ώρα.
<P>
Tώρα τελειώσαμε. Eίπαμε ότι θα ψηφίσουμε τώρα γι' αυτή την έκθεση και μετά για την έκθεση Kouchner. Bρισκόμαστε στη διαδικασία αυτή, και τώρα είμαι έτοιμη να προχωρήσω στην ψηφοφορία για το προοίμιο και τις αιτιολογικές σκέψεις. Kύριε Pelttarri.

<SPEAKER ID=175 LANGUAGE="FI" NAME="Pelttari">
Αξιότιμη κυρία Πρόεδρε, συμφωνώ απόλυτα με την άποψη του συναδέλφου κυρίου Κότ. Έτσι αξιολογώ την συζήτηση αυτή η οποία πραγματοποιείται εδώ σήμερα επ'ευκαιρία της διεξαγομένης ψηφοφορίας. Θα ήθελα να δηλώσω δημόσια - και η δήλωσή μου αυτή να συμπεριληφθεί στα πρακτικά - ότι το θέμα αυτό είναι το ίδιο για το οποίο είχε διεξαχθεί ψηφοφορία εδώ, ήδη, τον Ιούλιο στο πλαίσιο της εξέτασης της σχετικής μου έκθεσης.
<P>
Το κοινό αυτό ψήφισμα των ομάδων του ΕΛΚ, της ΕΓΕ, των Πρασίνων και της Ευρώπης των Εθνών, το οποίο έχει εκπονηθεί ως απάντηση σε προφορικές ερωτήσεις, αποτελεί παραβίαση των διαδικαστικών διατάξεων την οποία αρνούμαι να αποδεχθώ. Σας υπενθυμίζω ότι από τις 26.6.1995 μέχρι τις 17.7.1996 το Κοινοβούλιο εξέταζε το σχέδιο της σύμβασης βιοδεοντολογίας του Συμβουλίου της Ευρώπης που αφορά τα δικαιώματα του ανθρώπου και τις εφαρμογές της βιολογίας στην ιατρική επιστήμη.
<P>
Η Επιτροπή Νομικών Θεμάτων έχει αφιερώσει τέσσερις από τις συνεδριάσεις της στην εξέταση του εν λόγω θέματος. Το ψήφισμα, το οποίο ενέκρινε, μετά από ψηφοφορία, η επιτροπή ήταν υπερβολικά συντηρητικό με αποτέλεσμα να απορριφθεί από την Ολομέλεια του Κοινοβουλίου. Συνεπώς, η εξέταση του θέματος είχε περατωθεί.
<P>
Εσείς, όμως, παραβιάζοντας κάθε έννοια κοινοβουλευτικής πρακτικής, έχετε, μέσω υποβολής προφορικής ερώτησης, επαναφέρει για εξέταση, ένα ψήφίσμα το οποίο έχει, ήδη, απορριφθεί από το Ευρωπαϊκό Κοινοβούλιο. Συνεπώς, η επανεξέταση του θέματος αποτελεί κατάφωρη παραβίαση των διαδικαστικών διατάξεων.
<P>
Κατά συνέπεια, η Ομάδα των ΦΙΛ δεν μπορεί να συμμετάσχει σε τέτοιους ελιγμούς. Η Ομάδα των ΦΙΛ θα καταψηφίσει, συνεπώς, το κοινό ψήφισμα, διότι δεν είμεθα σε θέση να αποδεχθούμε ούτε το περιεχόμενό του αλλά ούτε και την παραβίαση των σχετικών διαδικασιών.

<SPEAKER ID=176 NAME="Πρόεδρος">
Λάβαμε γνώση αυτού.

<SPEAKER ID=177 LANGUAGE="IT" NAME="Dell'Alba">
Κυρία Πρόεδρε, όλα μπορούν να γίνουν ακόμη και να περάσει ένα κείμενο με είκοσι πέντε βουλευτές. Καλή τύχη στο κείμενό σας! Θα ήθελα να γραφεί στα πρακτικά ότι διαμαρτυρήθηκε όχι μόνο η Σοσιαλιστική Ομάδα αλλά και ότι η Ομάδα της Ευρωπαϊκής Ριζοσπαστικής Συμμαχίας διαμαρτύρεται έντονα γι αυτή τη μέθοδο που ακολουθήθηκε κατά τη διαδικασία και θεωρεί ότι η ψηφοφορία έγινε σε συνθήκες παρανομίας.

<SPEAKER ID=178 LANGUAGE="FR" NAME="Dury">
Κυρία Πρόεδρε, είμαι απόλυτα σύμφωνος με τον κ.Dell Alba, θα ήθελα όμως να σας ζητήσω να ψηφίσετε την έκθεση Kouchner και κατόπιν να περάσουμε στις αιτιολογήσεις ψήφου. Συνήθως, προχωράμε κατ&#x02BC; αυτόν τον τρόπο και μην αλλάζετε και τον κανονισμό και τα διαδικαστικά επιτέλους!
<P>
Είναι παράδοση στο Κοινοβούλιο να τελειώνουμε πρώτα με τις ψηφοφορίες κι έπειτα να περνάμε στο σύνολο των αιτιολογήσεων ψήφου. Έτσι γίνεται συνήθως. Ζητώ να ψηφίσετε την έκθεση Kouchner. Ψηφίζουμε τη βιοηθική. Αρκετά, νομίζω. Και κατόπιν ας περάσουμε στην ψηφοφορία της έκθεσης Kouchner. Ας τελειώσουμε τη βιοηθική, έπειτα την έκθεση Kouchner, και μετά τις αιτιολογήσεις ψήφου.

<SPEAKER ID=179 LANGUAGE="DE" NAME="Schulz">
Kυρία Πρόεδρε, δεν το κάνω αυτό ευχάριστα. Σας είχα παρακαλέσει να ολοκληρώσουμε την ψηφοφορία, ώστε να καταλήξουμε σε μια αξιοπρεπή μορφή και να τελειώσουμε. Σας παρακαλώ και τώρα να το κάνετε αυτό, και να μην δώσετε πια στον κ. Dell' Alba τη δυνατότητα, με τις αιτήσεις του επί της διαδικασίας που τώρα μόλις υπέβαλε, να παρεμποδίσει τη συζήτηση, πράγμα που το κάνει εδώ και δύο ώρες μέσα σ' αυτό το Σώμα. Aκόμη, η συμπεριφορά του κ. Cot δεν είναι αντιδημοκρατική, αλλά νόμιμη. Aυτό ήθελα να πω στην κ. Oomen-Ruijten. Σας παρακαλώ όμως, κυρία Πρόεδρε, να τελειώσετε την ψηφοφορία. Διότι αν μετά από κάθε μεμονωμένη ψηφοφορία, δίνετε το λόγο πάλι στον κ. Dell' Alba, θα είμαστε ακόμη εδώ μέχρι και την ερχόμενη Tετάρτη.

<SPEAKER ID=180 NAME="Πρόεδρος">
Bλέπω πως αυτό είναι και επιθυμία της ολομέλειας.
<P>
(Tο Σώμα εγκρίνει την κοινή πρόταση ψηφίσματος)

<CHAPTER ID=13>
Ένατη σύμβαση EK-UNRWA (συνέχεια)
<SPEAKER ID=181 NAME="Πρόεδρος">
Θα θέσω τώρα σε ψηφοφορία, το αν θα ψηφίσουμε και για την έκθεση Kouchner.
<P>
(Tο Σώμα συμφωνεί)
<P>
(Tο Σώμα εγκρίνει το σχέδιο ψηφίσματος νομοθετικού περιεχομένου)

<SPEAKER ID=182 LANGUAGE="FR" NAME="Cot">
Κυρία Πρόεδρε, με συγχωρείτε που επανέρχομαι στο θέμα της ψηφοφορίας για τη βιοηθική, παρόντος όμως ιδιαιτέρως του προέδρου Martens, θα ήθελα εξ ονόματος της ομάδας μου να επαναδιατυπώσω τη διαμαρτυρία μας για τις συνθήκες κάτω απ&#x02BC; τις οποίες διεξήχθη αυτή η ψηφοφορία.
<P>
Τον Ιούλιο, ψηφίσαμε με 417 ψήφους υπέρ, ένα κείμενο το οποίο είχε απορριφθεί υπό κανονικές συνθήκες. Ερχόμαστε τώρα, κάτω από συνθήκες λίγο πιο διαφορετικές και με 35 ψηφοφόρους, να ψηφίσουμε το ίδιο, πάνω - κάτω, κείμενο, με αντίθετη όμως έκβαση. Έχουμε να κάνουμε με μια μέθοδο εργασίας την οποία κανένα Κοινοβούλιο δεν πρέπει να ανεχτεί!
<P>
Θα διαβιβάσουμε το ψήφισμα αυτό στο Συμβούλιο της Ευρώπης, εφόσον έτσι αποφασίσαμε, θα ήθελα όμως απλώς να σας διαβεβαιώσω ωστόσο ότι θα ενημερώνουμε τις πολιτικές ομάδες του Συμβουλίου της Ευρώπης για τις τόσο δυσάρεστες συνθήκες κάτω απ&#x02BC; τις οποίες οδηγηθήκαμε να καταλήξουμε με μια ψηφοφορία η οποία δεν έχει ιδιαίτερο νόημα.

<SPEAKER ID=183 NAME="Πρόεδρος">
Kυρίες και κύριοι, η ώρα 13.30 έχει περάσει και δεν θα επιτρέψω καμιά άλλη αίτηση για να δοθεί ο λόγος σε κάποιον. Oι διερμηνείς έχουν πραγματικά παρακουραστεί, επειδή κάθησαν εδώ πολύ περισσότερο από ό, τι συμφωνήσαμε. Έτσι τώρα, θα ήθελα να τα κλείσω όλα. Παρακαλώ ωστόσο, να εξεταστεί το θέμα αυτό και πάλι στη Διάσκεψη των Προέδρων των πολιτικών ομάδων, ώστε να έχουμε στο μέλλον μια ημερήσια διάταξη που να μην είναι τόσο γεμάτη όπως συνέβη αυτή τη φορά.
<P>
Θα ήθελα λοιπόν να ευχαριστήσω θερμά τους διερμηνείς για τη συνεργασία.

<CHAPTER ID=14>
Διακοπή της συνόδου
<SPEAKER ID=184 NAME="Πρόεδρος">
Kηρύσσω τη διακοπή της συνόδου του Eυρωπαϊκού Kοινοβουλίου.
<P>
(H συνεδρίαση λήγει στις 13.38)


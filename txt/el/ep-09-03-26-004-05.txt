<CHAPTER ID="004-05">
5. Τιμές των τροφίμων στην Ευρώπη (
<P>
- Πριν από την ψηφοφορία
<SPEAKER ID="067" NAME="Κατερίνα Μπατζελή" LANGUAGE="EL">
Κύριε Πρόεδρε, θα ήταν πολύ ενδιαφέρον αν υπήρχε δυνατότητα να συγκριθούν το ψήφισμα της έκθεσης της Επιτροπής Γεωργίας και το εναλλακτικό ψήφισμα των 40 μελών και του ALDE. Θα μπορούσε να διαπιστωθεί:
<P>
πρώτον, ότι τροποποιούνται συνολικά 15 προτάσεις χωρίς να δίνουν ένα μήνυμα·
<P>
δεύτερον, ότι πέρα του ποσοτικού υπάρχει και το πολιτικό ζήτημα όπου η εναλλακτική πρόταση διαγράφει κάθε αναφορά του ρόλου και της ευθύνης των μεγάλων εμπορικών αλυσίδων λιανικής και χονδρικής πώλησης·
<P>
τρίτον, ότι αυτοαναιρείται η γραπτή δήλωση του Ευρωπαϊκού Κοινοβουλίου με τις 439 υπογραφές συναδέλφων που θέλουν τον έλεγχο και τη σωστή λειτουργία των υπερκαταστημάτων, και
<P>
τέταρτον, ότι διαγράφεται ή εξωραΐζεται κάθε πολιτική αθέμιτου ανταγωνισμού, ενώ φτάνει ακόμα και στην άρνηση της σύστασης δημιουργίας πανευρωπαϊκής δράσης δεδομένων για τις τιμές παραγωγού και καταναλωτή προσβάσιμη σε όλους τους πολίτες και καταναλωτές.
<P>
Σκοπός της Επιτροπής Γεωργίας, αλλά και της ομάδας υψηλού επιπέδου, είναι να εξεταστούν οι πρακτικές του ανταγωνισμού και η διαφάνεια της εσωτερικής αγοράς στον τομέα των τροφίμων. Σήμερα όλοι κρινόμαστε.
<SPEAKER ID="068" NAME="Astrid Lulling" AFFILIATION="PPE-DE">
(FR) Κύριε Πρόεδρε, σε κάθε περίπτωση προκαλεί έκπληξη αυτή η δήλωση.
<P>
Ήθελα απλά να αναφέρω στους συναδέλφους μου Βουλευτές ότι είμαι μία από τους συντάκτες του εναλλακτικού ψηφίσματος. Βρισκόμαστε στην Ευρωπαϊκή Ένωση, όχι στη Σοβιετική Ένωση.
<P>
(Χειροκροτήματα)
<SPEAKER ID="069" NAME="Πρόεδρος">
Είμαι βέβαιος κ. Lulling, ότι αυτή λεπτομέρεια δεν έχει διαφύγει των μελών αυτού του Κοινοβουλίου, αλλά παραχώρησα το βήμα στην εισηγήτριά μας διότι δεν είχε την ευκαιρία να μιλήσει κατά τη διάρκεια των συζητήσεων. Όπως γνωρίζετε, δικαιούται δύο λεπτά ομιλίας, οπότε για δύο λεπτά ο εισηγητής έχει απόλυτη ελευθερία. Αυτό σεβαστήκαμε.

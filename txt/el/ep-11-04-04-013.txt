<CHAPTER ID="013">
Διάταξη των εργασιών
<SPEAKER ID="027" NAME="Πρόεδρος">
" οριστική έκδοση του σχεδίου ημερήσιας διάταξης όπως καταρτίστηκε από τη Διάσκεψη των Προέδρων στη συνεδρίαση της Πέμπτης, 31 Μαρτίου 2011, δυνάμει του άρθρου 140 του Κανονισμού, έχει διανεμηθεί. Έχουν προταθεί οι ακόλουθες τροποποιήσεις:
<P>
Τρίτη
<P>
Όσον αφορά την έκθεση Fernandes σχετικά με την κατάσταση προβλέψεων των εσόδων και δαπανών του Ευρωπαϊκού Κοινοβουλίου για το οικονομικό έτος 2012, η Ομάδα Ευρώπη Ελευθερίας και Δημοκρατίας ζήτησε την αναβολή της ψηφοφορίας για την περίοδο συνόδου του Μαΐου, και, επομένως, το αίτημα αφορά τη μετάθεση της ψηφοφορίας. " κ. Andreasen θα παρουσιάσει το αίτημα. Παρακαλώ, έχετε τον λόγο, κυρία Andreasen.
<SPEAKER ID="028" NAME="Marta Andreasen" LANGUAGE="EN">
Κύριε Πρόεδρε, λαμβάνω τον λόγο για να ζητήσω την αναβολή της ψηφοφορίας επί της έκθεσης Fernandes. Οι λόγοι είναι σαφείς και αφορούν κυρίως την παράγραφο της έκθεσης η οποία καλύπτει το Σπίτι της Ευρωπαϊκής Ιστορίας. " Επιτροπή Προϋπολογισμών έχει λάβει αντιφατικά και, εκτιμώ, παραπλανητικά στοιχεία για το έργο αυτό. Ένα σχετικό παράδειγμα είναι το αυξανόμενο ετήσιο κόστος λειτουργίας: σήμερα ανέρχεται σε 13,5 εκατομμύρια ευρώ. Το ποσό αυτό υπερβαίνει το κόστος που είχε αρχικώς δηλωθεί. Όταν είχα αναφέρει ότι το κόστος θα ανερχόταν σε 10 εκατομμύρια ευρώ, ένας απρόσωπος κοινοβουλευτικός αξιωματούχος με κατηγόρησε ότι ψεύδομαι στον Τύπο, χαρακτηρίζοντας την εκτίμησή μου "υπερβολική" - αυτή ακριβώς ήταν η λέξη που χρησιμοποίησε. Δεν είναι δυνατόν να αντιμετωπίζεται κατά τέτοιον τρόπο ένας μέλος αυτού του Σώματος.
<P>
Το χειρότερο όλων, κύριε Πρόεδρε, είναι η σαφής σύγκρουση συμφερόντων που προκύπτει από το γεγονός ότι ο πρόεδρος της Επιτροπής Προϋπολογισμών είναι μέλος του Διοικητικού Συμβουλίου του Σπιτιού της Ευρωπαϊκής Ιστορίας, έστω και αν δεν αμείβεται. Σε κανένα άλλο κοινοβούλιο δεν θα ήταν ανεκτή παρόμοια ευθεία σύγκρουση συμφερόντων. Το γεγονός καθιστά απόλυτη παρωδία τη διαδικασία της επιτροπής.
<P>
(Χειροκροτήματα)
<P>
Έως ότου ξεκαθαριστούν αυτά τα ζητήματα, η ψηφοφορία επί της συγκεκριμένης έκθεσης πρέπει να αναβληθεί.
<SPEAKER ID="029" NAME="Francesco Enrico Speroni" AFFILIATION="EFD">
(IT) Κύριε Πρόεδρε, κυρίες και κύριοι συνάδελφοι, νομίζω ότι η αναβολή αυτή είναι σκόπιμη. Πρόκειται για υπόθεση τεσσάρων ή πέντε εβδομάδων, προκειμένου απλώς να εξεταστεί ένα ζήτημα το οποίο, όπως μόλις ακούσαμε, σχετίζεται με την εκταμίευση εκατομμυρίων ευρώ των ευρωπαίων φορολογουμένων. Ως εκ τούτου, ζητώ να διεξαχθεί ψηφοφορία στο Σώμα για την υποστήριξη του αιτήματος.
<SPEAKER ID="030" NAME="Alain Lamassoure" AFFILIATION="PPE">
(FR) Κύριε Πρόεδρε, θέλω να επισημάνω δύο πράγματα. Πρώτον, η Επιτροπή Προϋπολογισμών έκανε τη δουλειά της και επεξεργάστηκε το σχέδιο προϋπολογισμού του Κοινοβουλίου για το 2012 έτσι ώστε να μπορεί να εξεταστεί, να συζητηθεί και να ψηφιστεί από το Κοινοβούλιό σας, από το παρόν Σώμα, σύμφωνα με τις διαδικασίες μας και με τα όσα πράξαμε και πέρυσι. Οι απόψεις των πολιτικών ομάδων διαφέρουν. Θα έχουν τη δυνατότητα να εκφράσουν αυτές τις απόψεις.
<P>
Δεύτερον, δεν μπορώ να επιτρέψω στην κ. Andreasen, η οποία γνωρίζει πολύ καλά το ζήτημα, να δηλώνει ότι υφίσταται προσωπική σύγκρουση συμφερόντων λόγω του γεγονότος ότι, ενώ είμαι πρόεδρος της Επιτροπής Προϋπολογισμών, είμαι και μέλος του Διοικητικού Συμβουλίου του Σπιτιού της Ευρωπαϊκής Ιστορίας.
<P>
Δεν είμαι μέλος του συμβουλίου αυτού ως πρόσωπο· είμαι μέλος του ως πρόεδρος της Επιτροπής Προϋπολογισμών, διορισμένος από την Επιτροπή Προϋπολογισμών για να την εκπροσωπώ στο εν λόγω όργανο, όπως ακριβώς ο πρόεδρος της Επιτροπής Πολιτισμού και Παιδείας εκπροσωπεί την επιτροπή του στο ίδιο όργανο.
<P>
Φυσικά, εάν υπάρχουν ενστάσεις επ' αυτού, δεν έχω πρόβλημα να εγκαταλείψω τη συγκεκριμένη θέση. Πάντως, πρέπει να είμαστε προσεκτικοί και να μην συγχέουμε τις έννοιες όταν χρησιμοποιούμε φράσεις όπως "σύγκρουση συμφερόντων", κύριε Πρόεδρε.
<P>
(Χειροκροτήματα)
<SPEAKER ID="031" NAME="Πρόεδρος">
Όσον αφορά τη συζήτηση σχετικά με την ενιαία αγορά, η Ομάδα του Ευρωπαϊκού Λαϊκού Κόμματος (Χριστιανοδημοκράτες) ζήτησε να επιτραπεί η κατάθεση προτάσεων ψηφίσματος για την περάτωση της συζήτησης με θέμα τη δήλωση της Επιτροπής για τις δημόσιες συμβάσεις. Μιλάμε, λοιπόν, για ένα σχέδιο ή πρόταση ψηφίσματος. Παρακαλώ να παρουσιάσει το αίτημα αυτό κάποιος συνάδελφος από την Ομάδα PPE. Ποιος θα έχει την καλοσύνη;
<P>
(Το Σώμα απορρίπτει το αίτημα)
<P>
Τετάρτη
<SPEAKER ID="032" NAME="Andreas Schwab" LANGUAGE="DE">
Κύριε Πρόεδρε, η Ομάδα του Ευρωπαϊκού Λαϊκού Κόμματος (Χριστιανοδημοκράτες) προτείνει να συμπληρώσουμε τη δήλωση του Επιτρόπου Barnier σχετικά με το δίκαιο των δημοσίων συμβάσεων και την περαιτέρω ανάπτυξή του στην Ευρωπαϊκή Ένωση με μια δήλωση του Κοινοβουλίου. Έτσι θα αναλυθεί με πιο ουσιαστικό τρόπο το θέμα, γι' αυτό ζητούμε να υποστηριχθεί η πρότασή μας.
<SPEAKER ID="033" NAME="Evelyne Gebhardt" AFFILIATION="S&amp;D">
(DE) Κύριε Πρόεδρε, υποστηρίζω την πρόταση της Ομάδας του Ευρωπαϊκού Λαϊκού Κόμματος (Χριστιανοδημοκράτες), μιας και είναι απολύτως λογικό να συζητήσουμε αυτό το θέμα. Θέλω απλώς να ζητήσω -έχοντας τη σύμφωνη γνώμη του συντονιστή της Επιτροπής Εσωτερικής Αγοράς και Προστασίας των Καταναλωτών, κ. Schwab- να μην ψηφίσουμε για το κείμενο του ψηφίσματος αυτήν την εβδομάδα, αλλά να περιμένουμε έως τον Μάιο, επειδή δεν είχαμε τον χρόνο να συζητήσουμε το θέμα στους κόλπους των πολιτικών ομάδων. Επομένως, λέω "ναι" στην ένταξη του θέματος στην ημερήσια διάταξη, "ναι" στην έκδοση ψηφίσματος, αλλά προτείνω η ψηφοφορία επί του ψηφίσματος αυτού να αναβληθεί έως τον Μάιο.
<SPEAKER ID="034" NAME="Πρόεδρος">
" Ομάδα της Συμμαχίας Φιλελευθέρων και Δημοκρατών για την Ευρώπη έχει ζητήσει να διεξαχθεί συζήτηση σχετικά με την υπόθεση του Ai Weiwei στην Κίνα, και να συμπεριληφθεί στις συζητήσεις που διεξάγονται σύμφωνα με το άρθρο 122 του Κανονισμού το απόγευμα της Πέμπτης, αντί της συζήτησης για τη Ζιμπάμπουε που είχε αρχικώς προγραμματιστεί για το συγκεκριμένο χρονικό διάστημα. Παρακαλώ λοιπόν τον κ. Verhofstadt, Πρόεδρο της πολιτικής Oμάδας που κατέθεσε το εν λόγω αίτημα, να λάβει τον λόγο.
<P>
(Το Σώμα εγκρίνει το αίτημα)
<P>
Πέμπτη
<SPEAKER ID="035" NAME="Guy Verhofstadt" LANGUAGE="EN">
Κύριε Πρόεδρε, ο κ. Ai Weiwei, ο οποίος είναι ο πλέον γνωστός κινέζος καλλιτέχνης και αντιφρονών και είχε πάντα τη δυνατότητα να εκφράζεται ελεύθερα, συνελήφθη στο αεροδρόμιο του Πεκίνου την Κυριακή και, απ' ό,τι φαίνεται, βρίσκεται στη φυλακή. Πρέπει να χρησιμοποιήσω αυτήν την ευκαιρία όχι απλώς για να διαμαρτυρηθώ κατά των κινεζικών αρχών. Οφείλω επίσης να δηλώσω σε εσάς και στους συναδέλφους μας ότι πρέπει ίσως να επανεξετάσουμε τη συμμετοχή μας στη δεύτερη σύνοδο κορυφής Κίνας-ΕΕ τον επόμενο μήνα στο Πεκίνο, αν αυτή είναι η κατεύθυνση προς την οποία εξελίσσονται τα πράγματα.
<P>
Επιβάλλεται να υιοθετήσουμε επείγον ψήφισμα σχετικά με αυτό το ζήτημα όσο το δυνατόν γρηγορότερα, έτσι ώστε να μπορέσουμε να αυξήσουμε τις πιέσεις προς τις κινεζικές αρχές υπέρ της απελευθέρωσης του κ. Ai Weiwei. " πρώτη ιδέα ήταν να αντικατασταθεί το επείγον ψήφισμα για τη Ζιμπάμπουε την Πέμπτη από επείγον ψήφισμα σχετικά με την κράτηση του κ. Ai Weiwei· όμως, μετά από σύντομη διαβούλευση, φαίνεται ότι μπορεί να δοθεί καλύτερη λύση: να μετατεθεί η συζήτηση για την Ακτή Ελεφαντοστού την Τετάρτη, έτσι ώστε το χρονικό διάστημα που θα απελευθερωθεί την Πέμπτη να μπορεί στη συνέχεια να χρησιμοποιηθεί για την εξέταση αυτού του επείγοντος ψηφίσματος σχετικά με τον κ. Ai Weiwei. Έχω πραγματοποιήσει διαβουλεύσεις με τις υπόλοιπες πολιτικές Ομάδες επί του θέματος, και συμφωνούν με αυτόν τον τρόπο αλλαγής της ημερήσιας διάταξης.
<SPEAKER ID="036" NAME="Hannes Swoboda" AFFILIATION="S&amp;D">
(DE) Κύριε Πρόεδρε, θέλω να μιλήσω πολύ σύντομα υπέρ αυτής της πρότασης. Ενόψει των ιδιαίτερα περιορισμένων χρονικών περιθωρίων που προσφέρει η ημερήσια διάταξη του απογεύματος της Τετάρτης, θέλω να ζητήσω από το Συμβούλιο και την Επιτροπή να εκφωνήσουν πάρα πολύ σύντομες δηλώσεις, οι δε αντιπρόεδροι που θα ασκούν την Προεδρία πρέπει να μεριμνήσουν ώστε οι ομιλητές να τηρήσουν με μεγάλη ακρίβεια τον χρόνο ομιλίας τους. Διαφορετικά, θα επικρατήσει χάος. Ζητώ, στο θέμα αυτό, τη στήριξη των αντιπροέδρων του Σώματος.
<SPEAKER ID="037" NAME="Πρόεδρος">
Θα διεξαγάγουμε τη συζήτηση για τον κ. Ai Weiwei και την Κίνα το απόγευμα της Πέμπτης, η δε συζήτηση για την Ακτή Ελεφαντοστού θα πραγματοποιηθεί το βράδυ της Τετάρτης, στις 8 μ.μ. περίπου.
<P>
(Το Σώμα εγκρίνει το αίτημα)
<P>
Τετάρτη
<P>
Έχει υποβληθεί και μια άλλη πρόταση της κ. Gebhardt. Κυρία Gebhardt, θα μπορούσατε να μας εξηγήσετε για μια ακόμη φορά την πρότασή σας.
<SPEAKER ID="038" NAME="Evelyne Gebhardt" AFFILIATION="S&amp;D">
(DE) Κύριε Πρόεδρε, ζήτησα η ψηφοφορία επί του ψηφίσματος για τις δημόσιες συμβάσεις να αναβληθεί έως τον Μάιο, πράγμα που, φυσικά, σημαίνει ότι πρέπει να αναβληθεί αναλόγως και η προθεσμία για την υποβολή προτάσεων ψηφισμάτων και τροπολογιών. Δεν μας έχετε δώσει ακόμη την ευκαιρία να ψηφίσουμε επί του θέματος.
<SPEAKER ID="039" NAME="Francesco Enrico Speroni" AFFILIATION="EFD">
(IT) Κύριε Πρόεδρε, κυρίες και κύριοι, αν λάβουμε υπόψη τον χαρακτήρα του θέματος, η προθεσμία για την υποβολή τροπολογιών κρίνεται επαρκής, επομένως νομίζω ότι δεν πρέπει να γίνει δεκτή η πρόταση.
<SPEAKER ID="041" NAME="Sophia in 't Veld" AFFILIATION="ALDE">
(EN) Κύριε Πρόεδρε, δεν είμαι τελείως σίγουρη για το ποια διάταξη του Κανονισμού πρέπει να επικαλεστώ για τη συγκεκριμένη παρέμβαση, όμως, πριν από δύο εβδομάδες, η διοίκηση του Κοινοβουλίου -μετά από σειρά επιθέσεων στον κυβερνοχώρο- αποφάσισε να αναστείλει τη λειτουργία της υπηρεσίας webmail για μία εβδομάδα. Δεν είναι καθόλου ασήμαντη απόφαση να εμποδιστεί η πρόσβαση στους λογαριασμούς webmail μας για μία εβδομάδα. Επιβάλλεται να δοθούν εξηγήσεις. Θέλω να μάθω αν ήταν δικαιολογημένη αυτή η ενέργεια, αν πραγματοποιήθηκε μόνον για προληπτικούς λόγους, και πόσο ευάλωτο είναι πραγματικά το σύστημά μας.
<SPEAKER ID="042" NAME="Πρόεδρος">
Κυρία in 't Veld, θα εξετάσουμε το θέμα και θα σας γνωστοποιήσουμε τις σχετικές πληροφορίες.

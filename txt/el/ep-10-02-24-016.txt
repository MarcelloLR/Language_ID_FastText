<CHAPTER ID="016">
Προτεραιότητες του Κοινοβουλίου για το Συμβούλιο Ανθρωπίνων Δικαιωμάτων των Ηνωμένων Εθνών (Γενεύη, 1-26 Μαρτίου 2010) (συνέχεια της συζήτησης)
<SPEAKER ID="115" NAME="Πρόεδρος">
" ημερήσια διάταξη προβλέπει τις δηλώσεις του Συμβουλίου και της Επιτροπής σχετικά με τις προτεραιότητες του Κοινοβουλίου για το Συμβούλιο Ανθρωπίνων Δικαιωμάτων των "νωμένων Εθνών (Γενεύη, 1-26 Μαρτίου 2010).
<SPEAKER ID="116" NAME="Vittorio Prodi" AFFILIATION="S&amp;D">
(IT) Κύριε Πρόεδρε, κυρίες και κύριοι, η 13η σύνοδος του Συμβουλίου Ανθρωπίνων Δικαιωμάτων των "νωμένων Εθνών αποτελεί εξαιρετικά σημαντικό γεγονός.
<P>
Θα ήθελα απλώς να αναφέρω μία-δύο περιπτώσεις που δεν θίγονται πολύ συχνά. Όσον αφορά το ζήτημα των φυλακών συγκεκριμένα, αλλά όχι των φυλακών για τρομοκράτες, θα ήθελα να επισημάνω τις πραγματικά απάνθρωπες συνθήκες των φυλακών στη Ρουάντα και στη Λιβύη, όπου απολύτως αθώοι άνθρωποι που βρίσκονται υπό κράτηση καταδικάζονται σε θάνατο.
<P>
Επιπλέον, θα ήθελα να αναφέρω το ζήτημα των Σαχραουί, το οποίο έχει παραμείνει ανεπίλυτο για τόσο καιρό, και θα ήθελα επίσης να αναφέρω τα δικαιώματα των προσφύγων λόγω κλίματος, οι οποίοι εξωθούνται από τις χώρες τους λόγω δραματικών κλιματικών αλλαγών. Όλα αυτά συνιστούν παράγοντες που πρέπει να ληφθούν υπόψη, ακριβώς διότι συνιστούν επίσης θεμέλιους λίθους της κοινωνίας μας.
<SPEAKER ID="117" NAME="Alexander Graf Lambsdorff" AFFILIATION="ALDE">
(DE) Κύριε Πρόεδρε, για τα 60ά του γενέθλια το 2005, ο Οργανισμός "νωμένων Εθνών χάρισε στον εαυτό του δύο νέους οργανισμούς. Ο πρώτος ήταν η Επιτροπή για την Εδραίωση της Ειρήνης και ο δεύτερος το Συμβούλιο Ανθρωπίνων Δικαιωμάτων. Ενώ η Επιτροπή για την Εδραίωση της Ειρήνης εκτελεί το έργο της αρκετά αποτελεσματικά και έχει εκπληρώσει σε μεγάλο βαθμό τις προσδοκίες, δεν μπορούμε να πούμε σε καμία περίπτωση το ίδιο και για το Συμβούλιο Ανθρωπίνων Δικαιωμάτων. Έχει αναφερθεί σε αυτήν την Αίθουσα -και εκφραστεί στο ψήφισμα- ότι υπάρχει επιτακτική ανάγκη μεταρρύθμισης. Το έργο του Συμβουλίου Ανθρωπίνων Δικαιωμάτων είναι υπερβολικά μονόπλευρο -οι συνάδελφοι βουλευτές έχουν αναφερθεί σε αυτό- το ζήτημα του Ισραήλ, παραδείγματος χάριν, συζητείται μονόπλευρα. Για να είμαι ειλικρινής, δεν με χαροποιεί το γεγονός ότι το μοναδικό μείζον ζήτημα που επεσήμανε εδώ η Προεδρία είναι η έκθεση Goldstone, που ασφαλώς χρήζει συζήτησης, αλλά δεν συνιστά το βασικό ζήτημα.
<P>
Ο κ. Howitt δηλώνει ότι η εκλογή του Ιράν -εφόσον είναι επιτυχής- θα αποτελέσει μοιραίο πλήγμα για το Συμβούλιο Ανθρωπίνων Δικαιωμάτων· θα ήθελα να μάθω τι σημαίνει αυτό. Θα ήθελα να αναληφθεί ενιαία θέση σχετικά με το εν λόγω ζήτημα από τα κράτη μέλη μας αλλά και από την Ευρωπαϊκή Υπηρεσία Εξωτερικής Δράσης διότι πιστεύω ότι, αν συνεχιστούν έτσι τα πράγματα, θα χρειαστεί να εξετάσουμε σοβαρά το ενδεχόμενο να εστιάσουμε και πάλι το έργο μας για τα ανθρώπινα δικαιώματα στο πλαίσιο των "νωμένων Εθνών στην Τρίτη Επιτροπή, η οποία τουλάχιστον διαθέτει οικουμενική εκπροσώπηση και μεγαλύτερη νομιμότητα.
<SPEAKER ID="118" NAME="Daniël van der Stoep" AFFILIATION="NI">
(NL) Το Συμβούλιο Ανθρωπίνων Δικαιωμάτων των "νωμένων Εθνών είναι μια μεγάλη φάρσα· το γνωρίζετε και εσείς, το γνωρίζουμε και εμείς. Το εν λόγω Συμβούλιο είναι όμηρος του Οργανισμού Ισλαμικής Διάσκεψης, που απαρτίζεται από χώρες οι οποίες προστατεύουν η μία την άλλη και επιδιώκουν να προκαλέσουν το Ισραήλ και να του επιρρίψουν ψευδείς κατηγορίες.
<P>
Κύριε Πρόεδρε, αυτό το αποκαλούμενο Συμβούλιο Ανθρωπίνων Δικαιωμάτων αντιβαίνει στην ουσία των ανθρωπίνων δικαιωμάτων, ιδιαίτερα στην ελευθερία της έκφρασης. Θα ήταν εξοργιστικό και απαράδεκτο το Κοινοβούλιο να παίρνει στα σοβαρά αυτό το τρομερό Συμβούλιο. Κύριε Πρόεδρε, αν το Σώμα αυτό πιστεύει πραγματικά στα ανθρώπινα δικαιώματα, θα πρέπει να καταδικάσει τη σταθερή ροή αποφάσεων που επιδιώκουν να καταπνίξουν την ελευθερία της έκφρασης, καθώς και τις κατάφωρες παραβιάσεις των ανθρωπίνων δικαιωμάτων από τις χώρες που απαρτίζουν το Συμβούλιο Ανθρωπίνων Δικαιωμάτων. Κύριε Πρόεδρε, εκτός από τη Σαουδική Αραβία, το Πακιστάν, την Ινδονησία και την Αίγυπτο, που συγκαταλέγονται μεταξύ των χωρών που διαπράττουν τις σοβαρότερες παραβιάσεις ανθρωπίνων δικαιωμάτων στον κόσμο, τώρα και το Ιράν επιθυμεί να προσχωρήσει στο Συμβούλιο Ανθρωπίνων Δικαιωμάτων. Μόνο η Βόρεια Κορέα λείπει και θα μαζευτούν με μεγάλη τους χαρά σχεδόν όλα τα ανυπάκουα κράτη.
<P>
Κύριε Πρόεδρε, για το κόμμα μου, ένα πράγμα είναι σαφές: το Συμβούλιο Ανθρωπίνων Δικαιωμάτων των "νωμένων Εθνών είναι ένα φρικτό όργανο και δεν μπορούμε να το παίρνουμε στα σοβαρά. Το Σώμα αυτό πρέπει να αποστασιοποιηθεί ευθύς αμέσως από το Συμβούλιο Ανθρωπίνων Δικαιωμάτων και να αρνηθεί παντελώς οποιοδήποτε διάλογο με αυτούς τους κακοποιούς.
<SPEAKER ID="119" NAME="Cristian Dan Preda" AFFILIATION="PPE">
(RO) Θα ήθελα αρχικά να σας υπενθυμίσω ότι, όταν δημιουργήθηκε ως μοναδικό όργανο αφιερωμένο στα ανθρώπινα δικαιώματα στο πλαίσιο του συστήματος των "νωμένων Εθνών, το Συμβούλιο Ανθρωπίνων Δικαιωμάτων ενέπνευσε ελπίδα, ήτοι την ελπίδα της ενίσχυσης της προστασίας των θεμελιωδών δικαιωμάτων σε παγκόσμιο επίπεδο.
<P>
" εισαγωγή του μηχανισμού οικουμενικής περιοδικής επανεξέτασης, που αποτελεί τη σημαντικότερη καινοτομία σε σχέση με την ανενεργή πλέον Επιτροπή Ανθρωπίνων Δικαιωμάτων των "νωμένων Εθνών, αποσκοπούσε στην επίλυση των σχετικών προβλημάτων, της υπέρμετρης πολιτικοποίησης και της επιλεκτικής προσέγγισης όσον αφορά τον χειρισμό περιπτώσεων σοβαρών παραβιάσεων των ανθρωπίνων δικαιωμάτων. Ο μηχανισμός αυτός είναι ζωτικής σημασίας για την εκπλήρωση της εντολής του Συμβουλίου Ανθρωπίνων Δικαιωμάτων με κάθε δυνατό τρόπο. Εντούτοις, πρέπει να επισημάνουμε ότι οι δαίμονες του παρελθόντος δεν έχουν εξαφανιστεί εντελώς και η υπέρμετρη πολιτικοποίηση εξακολουθεί να επηρεάζει το έργο του οργάνου αυτού. Αφετέρου, οφείλουμε να αναφέρουμε ότι ο μηχανισμός οικουμενικής περιοδικής επανεξέτασης δεν αρκεί για τη διασφάλιση της αποτελεσματικής προστασίας των ανθρωπίνων δικαιωμάτων.
<P>
Όταν το Συμβούλιο δεν αντιδρά με επαρκή προθυμία, όπως συνέβη στην περίπτωση της Γουινέας, παραδείγματος χάριν, υπάρχουν σοβαρές επιπτώσεις. Το γεγονός αυτό μπορεί να κάνει όσους παραβιάζουν τα ανθρώπινα δικαιώματα να πιστεύουν ότι απλώς δεν χρειάζεται να ανησυχούν για τίποτα. " αξιοπιστία του εν λόγω Συμβουλίου εξαρτάται, συνεπώς, από την ικανότητά του να αναλαμβάνει σθεναρή και ταχεία δράση σε περιπτώσεις σοβαρών παραβιάσεων των ανθρωπίνων δικαιωμάτων.
<P>
Στο πλαίσιο αυτό, είναι σημαντικό να προάγει η Ευρωπαϊκή Ένωση τη δημιουργία μηχανισμών ειδικά σχεδιασμένων για την απόκριση σε κρίσεις όπως αυτές που σημειώνονται για παράδειγμα επί του παρόντος στο Αφγανιστάν, στη Γουινέα Κόνακρι, στο Ιράν, στην Υεμένη ή στο Ιράκ σε επίπεδο Συμβουλίου Ανθρωπίνων Δικαιωμάτων. Πιστεύω ότι είναι προς όφελος του Ευρωπαϊκού Κοινοβουλίου το όργανο αυτό, το Συμβούλιο Ανθρωπίνων Δικαιωμάτων, να είναι όσο το δυνατόν ισχυρότερο και αποτελεσματικότερο, διότι χρειαζόμαστε, θα έλεγα, έναν αξιόπιστο εταίρο στον τομέα του διαλόγου για τα ανθρώπινα δικαιώματα.
<SPEAKER ID="120" NAME="Corina Creţu" AFFILIATION="S&amp;D">
(RO) Θα ήθελα να αναφερθώ στην κατάσταση που επικρατεί στη Λωρίδα της Γάζας η οποία, όπως γνωρίζετε, αποτελεί διαρκή πηγή ανησυχίας όσον αφορά τον σεβασμό των ανθρωπίνων δικαιωμάτων, ειδικά μετά την επιδείνωση της κατάστασης λόγω των συμπλοκών του περασμένου χειμώνα. Πιστεύω ότι δεν μπορούμε να μετρήσουμε ποιος επλήγη περισσότερο από αυτήν τη διαμάχη. Δυστυχώς, οι πολίτες ήταν αυτοί που επλήγησαν κυρίως από τις στρατιωτικές δράσεις και των δύο πλευρών. Εντούτοις, στο πλαίσιο της κατάστασης που επικρατεί, είναι εξαιρετικά δύσκολη η διάκριση μεταξύ στρατιωτών και πολιτών όσον αφορά τους Παλαιστίνιους. Από την άλλη πλευρά, οι επιθέσεις με ρουκέτες που εξαπολύθηκαν από τη Χαμάς έχουν τρομοκρατήσει τους ισραηλινούς πολίτες.
<P>
Επισκέφτηκα την περιοχή κατά τη διάρκεια της σύγκρουσης και είδα τα προβλήματα και τους φόβους που αντιμετωπίζουν και οι δύο πλευρές. Πιστεύω ότι κάθε απόπειρα επίρριψης της ευθύνης για τα γεγονότα που έλαβαν χώρα σε μία μόνο πλευρά δεν ανταποκρίνεται στην πραγματικότητα. Οι αιματηρές συμπλοκές στη Λωρίδα της Γάζας και οι τραγικές ανθρωπιστικές συνέπειες απευθύνουν οδυνηρή έκκληση για επικεντρωμένη δράση σε όλες τις θερμές ζώνες ανά τον κόσμο, ιδίως ενάντια στα αίτια που προκαλούν το μαρτύριο ανυπεράσπιστων πολιτών, καθώς και για εκτενέστερη και αποτελεσματικότερη συμμετοχή των διεθνών οργανισμών για την προώθηση του διαλόγου για την ειρήνη. Πρόκειται για έναν τομέα στον οποίο η Ευρωπαϊκή Ένωση όχι μόνο διαθέτει την απαιτούμενη ικανότητα και αξιοπιστία, αλλά και έχει καθήκον να αναλάβει σθεναρότερη δράση σε παγκόσμιο επίπεδο.
<SPEAKER ID="121" NAME="Tunne Kelam" AFFILIATION="PPE">
(EN) Κύριε Πρόεδρε, μία κοινοβουλευτική προτεραιότητα είναι και η αντιμετώπιση μιας ανησυχητικής κατάστασης στην οποία οι δραστηριότητες του Συμβουλίου Ανθρωπίνων Δικαιωμάτων έχουν οδηγήσει σε ακραία πολιτικοποίηση. Είναι, συνεπώς, απολύτως αναγκαίο οι αντιπροσωπείες των μελών του συμβουλίου που ανήκουν στην ΕΕ να στηρίξουν τη θέσπιση κριτηρίων για την προσχώρηση στο Συμβούλιο Ανθρωπίνων Δικαιωμάτων. Αυτό αφορά ιδιαιτέρως ελάχιστες απαιτήσεις συνεργασίας με ειδικές διαδικασίες και την εναντίωση στη χρήση προτάσεων "μη ανάληψης δράσης" που έχουν αποτρέψει την έγκριση ψηφισμάτων σχετικά με ορισμένα κράτη που επιδιώκουν να αποφύγουν τις επικρίσεις για τις πολιτικές ανθρωπίνων δικαιωμάτων που εφαρμόζουν.
<P>
Θα ήθελα να αναφερθώ σε άλλες δύο κοινοβουλευτικές προτεραιότητες. Καταρχάς, στη Λευκορωσία. Παρά τις προσδοκίες, η κατάσταση των ανθρωπίνων δικαιωμάτων δεν έχει βελτιωθεί· αντιθέτως, έχει επιδεινωθεί. Θα ήθελα να επισημάνω σήμερα το μήνυμα του κ. Milinkevich. " ΕΕ διαθέτει πλέον πραγματική επιρροή προκειμένου να ασκήσει πίεση στο καθεστώς Lukashenko και να τον αναγκάσει να επιφέρει γνήσια βελτίωση ως προϋπόθεση για περαιτέρω οικονομική ενίσχυση και συνεργασία από την ΕΕ.
<P>
Δεύτερον, θα ήθελα να ζητήσω την υποστήριξη της δημόσιας αναγγελίας των 18 ρώσων ακτιβιστών για τα ανθρώπινα δικαιώματα, μεταξύ των οποίων ο Kovalev, στον οποίο απονεμήθηκε το βραβείο Ζαχάρωφ, οι οποίοι ανησυχούν ιδιαιτέρως για περαιτέρω περιορισμό όσον αφορά την ανεξάρτητη δορυφορική ενημέρωση στη ρωσική γλώσσα, που πέτυχε το Κρεμλίνο μέσω άσκησης πίεσης.
<P>
Είναι πραγματικά επιζήμιο για τις αξίες της ΕΕ, αφενός μεν, να επαινούμε υπέρμαχους των ανθρωπίνων δικαιωμάτων όπως ο Kovalev και, ταυτόχρονα δε, να υποκύπτουμε στους ισχυρισμούς του κ. Putin ότι η μετάδοση εναλλακτικών πληροφοριών στη ρωσική γλώσσα από ευρωπαϊκούς δορυφόρους συνιστά εχθρική ενέργεια.
<SPEAKER ID="122" NAME="Elena Băsescu" AFFILIATION="PPE">
(RO) Θα ήθελα να επιστήσω την προσοχή σας κατά τη σημερινή συζήτηση στην υπόθεση του ισραηλινού στρατιώτη Ghilad Shalit, ηλικίας μόλις 19 ετών, που απήχθη στο Kerem Shalom τον Ιούνιο του 2006. Την προηγούμενη εβδομάδα, συμμετείχα στην επίσημη αντιπροσωπεία του Ευρωπαϊκού Κοινοβουλίου στο Ισραήλ και μία από τις συναντήσεις που πραγματοποιήθηκαν ήταν με τον πατέρα του Ghilad Shalit, Noam Shalit. Παρά τα άρθρα 13, 23 και 126 της σύμβασης της Γενεύης για τα δικαιώματα των αιχμαλώτων πολέμου, δεν έχουν γίνει σεβαστά τα δικαιώματα του Ghilad, ο οποίο διατηρεί και γαλλική υπηκοότητα, όσον αφορά τις επισκέψεις από την οικογένειά του και τον Διεθνή Ερυθρό Σταυρό, ενώ ο ίδιος πέφτει θύμα απάνθρωπης μεταχείρισης και παραμένει απόρρητη η ακριβής τοποθεσία όπου κρατείται. Πρέπει να επισημάνω ότι ακόμη και στο άρθρο 77 της έκθεσης Goldstone, η οποία γενικά επικρίνει το Ισραήλ, διατυπώνονται συστάσεις σύμφωνα με τις οποίες ο Ghilad Shalit θα πρέπει να απολαύει τα δικαιώματα που διασφαλίζονται από τη Σύμβαση της Γενεύης. Από την άλλη πλευρά, το Ισραήλ σέβεται τα δικαιώματα των αιχμαλώτων.
<SPEAKER ID="123" NAME="Csaba Sógor" AFFILIATION="PPE">
(HU) Στη σύνοδο Μαρτίου του Συμβουλίου Ανθρωπίνων Δικαιωμάτων των "νωμένων Εθνών, η Ευρωπαϊκή Ένωση πρέπει να δηλώσει ρητά ότι η διεθνής κοινότητα δεν μπορεί να συνεχίσει να σιωπά όσον αφορά τις παραβιάσεις των ανθρωπίνων δικαιωμάτων, όχι μόνο αυτές που λαμβάνουν χώρα στις αναπτυσσόμενες χώρες, αλλά και τις παραβιάσεις που παρατηρούνται ενδεχομένως στις αναπτυγμένες χώρες. " διακήρυξη των "νωμένων Εθνών για τα δικαιώματα των ατόμων που ανήκουν σε εθνικές ή εθνοτικές, θρησκευτικές και γλωσσικές μειονότητες που εγκρίθηκε από τη Γενική Συνέλευση του Ο"Ε στις 18 Δεκεμβρίου 1992, είναι εξίσου δεσμευτική για τις αναπτυσσόμενες και τις ανεπτυγμένες χώρες, συμπεριλαμβανομένων των κρατών μελών της ΕΕ. " πρώτη παράγραφος του δεύτερου άρθρου της διακήρυξης ορίζει ότι τα άτομα που ανήκουν σε εθνικές μειονότητες έχουν το δικαίωμα να χρησιμοποιούν, δημόσια ή ιδιωτικά, τη γλώσσα τους, χωρίς επέμβαση ή οποιαδήποτε μορφής διάκριση. Στις μέρες μας, το άρθρο αυτό συχνά αθετείται, και από τα κράτη μέλη της ΕΕ μεταξύ άλλων. " ΕΕ μπορεί να είναι αξιόπιστη μόνο αν βρει μια λύση που αντιμετωπίζει τις παραβιάσεις των ανθρωπίνων δικαιωμάτων στην επικράτεια της Ευρωπαϊκής Ένωσης παραδειγματικά για ολόκληρο τον κόσμο.
<SPEAKER ID="124" NAME="Γεώργιος Παπανικολάου" AFFILIATION="PPE">
Κύριε Πρόεδρε, τα επόμενα δύο χρόνια είναι κρίσιμα για την αποκρυστάλλωση του ρόλου του Ο"Ε στον τομέα των ανθρωπίνων δικαιωμάτων γιατί, όπως είναι γνωστό, το 2011 θα δει το φως της δημοσιότητας η διακυβερνητική επισκόπηση του Συμβουλίου Ανθρωπίνων Δικαιωμάτων.
<P>
Υπάρχει κίνδυνος, σ' αυτό το διάστημα, χώρες οι οποίες αναφέρθηκαν και από τους συναδέλφους και οι οποίες δεν αποδίδουν ιδιαίτερη σημασία στον τομέα αυτό, να προσπαθήσουν να περιορίσουν τον ρόλο του Ο"Ε.
<P>
Σε όσα ήδη αναφέρθηκαν προσθέτω τα εξής: πρώτον, εφόσον η Ευρωπαϊκή Ένωση είναι -και επιθυμεί να συνεχίσει να είναι- ένας από τους σημαντικότερους παράγοντες όσον αφορά την προάσπιση των ανθρωπίνων δικαιωμάτων, μία από τις προτεραιότητές μας πρέπει να είναι να μιλάμε διεθνώς με μία φωνή και να αποφεύγουμε όσο μπορούμε τις παραφωνίες.
<P>
Δεύτερον, θα πρέπει να ενισχύουμε τη συνεργασία μας με τις "νωμένες Πολιτείες της Αμερικής στον τομέα της προάσπισης των ανθρωπίνων δικαιωμάτων.
<P>
Τρίτον, και τελευταίο, το Ευρωπαϊκό Κοινοβούλιο πρέπει, και μπορεί, να παρακολουθεί προσεκτικά τις ειδικές διαδικασίες που θα ακολουθήσουν όσον αφορά την καθολική περιοδική εξέταση του Συμβουλίου, ώστε να υπάρξει πραγματική και ουσιαστική συμβολή από την πλευρά μας στην προαγωγή των ανθρωπίνων δικαιωμάτων σε όλα τα κράτη μέλη των "νωμένων Εθνών.
<SPEAKER ID="125" NAME="Mariya Nedelcheva" AFFILIATION="PPE">
(FR) Κύριε Πρόεδρε, κυρία Georgieva, κύριε López Garrido, θα ήθελα να επιστήσω την προσοχή σας στο σημείο 13 του ψηφίσματος σχετικά με την υποψηφιότητα του Ιράν στο Συμβούλιο Ανθρωπίνων Δικαιωμάτων των "νωμένων Εθνών.
<P>
Στις 15 Φεβρουαρίου, το Ιράν υποβλήθηκε σε οικουμενική περιοδική επανεξέταση, διαδικασία που επανεξετάζει την κατάσταση αναφορικά με την προστασία και την προάσπιση των ανθρωπίνων δικαιωμάτων στη χώρα. Το καθεστώς του Ιράν ισχυρίζεται ότι διασφαλίζεται ο σεβασμός των ανθρωπίνων δικαιωμάτων εκεί. Θα ήθελα να υπογραμμίσω διάφορα γεγονότα σχετικά με τους εν λόγω ισχυρισμούς του υφιστάμενου καθεστώτος.
<P>
Μόλις εχθές η κ. Radjavi έδωσε στο Κοινοβούλιο μια επισκόπηση των αυθαίρετων συλλήψεων και βασανιστηρίων κατά ιρανών γυναικών και αντιφρονούντων. Αποδοκιμάζουμε επίσης τις συνθήκες που πρέπει να υπομένουν οι πολιτικοί κρατούμενοι και το γεγονός ότι ο καταυλισμός Ashraf έχει καταστεί το σύμβολο της μη τήρησης των ανθρωπίνων δικαιωμάτων. Οι συνάδελφοι βουλευτές παρείχαν πολλές αυτόπτεις μαρτυρίες κατά την περίοδο συνόδου του Ιανουαρίου.
<P>
Σήμερα, δεν μπορούμε να δεχτούμε την προσχώρηση του Ιράν στην ανώτερη αρχή για την προάσπιση των ανθρωπίνων δικαιωμάτων. Ως εκ τούτου, διερωτώμαι τι μήνυμα θα στείλουμε σε άλλα κράτη που σέβονται πραγματικά τα ανθρώπινα δικαιώματα. " Ευρώπη πρέπει να μιλήσει με μία φωνή, επιδεικνύοντας τη συνοχή της, και, όπως ανέφερε στις δηλώσεις της η βαρόνη Ashton, επιτρέψτε μου να πω ότι, σε αυτό το στάδιο, η υποψηφιότητα του Ιράν είναι αδιανόητη.
<SPEAKER ID="126" NAME="Alf Svensson" AFFILIATION="PPE">
(SV) Κύριε Πρόεδρε, όσον αφορά το κοινό ψήφισμα της Ομάδας μας σχετικά με το Συμβούλιο Ανθρωπίνων Δικαιωμάτων των "νωμένων Εθνών, είμαι ιδιαιτέρως ικανοποιημένος από τις παραγράφους 6 και 25, στις οποίες επαναλαμβάνουμε την ισχυρή στήριξη της ΕΕ για ψηφίσματα που αφορούν τις επιμέρους χώρες. Σε περιπτώσεις συστηματικής παραβίασης των ανθρωπίνων δικαιωμάτων, τα ψηφίσματα για τις επιμέρους χώρες συνιστούν απίστευτα σημαντικό εργαλείο, τόσο στο Συμβούλιο Ανθρωπίνων Δικαιωμάτων όσο και στη Γενική Συνέλευση του Ο"Ε. Σε πολλές περιπτώσεις όπου η κυβέρνηση μιας χώρας έχει αποτύχει μακράν να συμμετάσχει στον διάλογο ή σε προγράμματα για τη βελτίωση της εν λόγω κατάστασης, τα ψηφίσματα για τις επιμέρους χώρες είναι η μοναδική ενέργεια στην οποία μπορεί να προβεί η διεθνής κοινότητα ενάντια σε αυτά εγκλήματα.
<P>
Σημασία δεν έχει η κατονομασία και ο εξευτελισμός, όπως πιστεύουν ορισμένοι επικριτές· ούτε η Ευρώπη απολαμβάνει να υπεισέρχεται στις εσωτερικές υποθέσεις άλλων χωρών. Έχει να κάνει πολύ απλά με την επισήμανση ότι δεν θα αποδεχτούμε τις συστηματικές παραβιάσεις ενός καθεστώτος και την καταπίεση του λαού του. Έχει να κάνει με το να δείξουμε ότι τασσόμαστε υπέρ της ελευθερίας και όχι της καταπίεσης. Γι' αυτό είναι σημαντικό το στρατόπεδο της ΕΕ να συνεχίσει να υπερασπίζεται την ύπαρξη ψηφισμάτων για τις επιμέρους χώρες στο πλαίσιο του συστήματος του Ο"Ε.
<SPEAKER ID="127" NAME="Andrew Henry William Brons" AFFILIATION="NI">
(EN) Κύριε Πρόεδρε, οι χώρες της Ευρωπαϊκής Ένωσης θα πρέπει να διευθετήσουν πρώτα τα εν οίκω τους προτού αρχίσουν να κατηγορούν άλλες χώρες. Πολλά μέλη της Ευρωπαϊκής Ένωσης διώκουν και φυλακίζουν άτομα για μη βίαιη ελευθερία του λόγου. Επιδιώκουν, ειδικότερα, να καταστήσουν ποινικό αδίκημα κάθε μορφή αντίθεσης στη μετανάστευση. " καύση των βιβλίων καλά κρατεί. Απαγορεύεται στα πολιτικά κόμματα, όπως στο Βέλγιο, ή επιδιώκεται απαγόρευση βάσει πλαστών αποδεικτικών στοιχείων, όπως στη Γερμανία, ή επιδιώκεται απαγόρευση με πλάγιους τρόπους, όπως στο "νωμένο Βασίλειο, όπου έχει απαγορευθεί στο κόμμα στο οποίο ανήκω, με δικαστική εντολή που εξασφαλίστηκε από την κυβέρνηση, η αποδοχή νέων μελών επ' αόριστον.
<P>
Δεν αρκεί να αυτοαποκαλούνται οι χώρες δημοκρατικές· πρέπει επίσης να σέβονται την ελευθερία του λόγου, πρέπει να σέβονται την ελευθερία του συνεταιρίζεσθαι και πρέπει να σέβονται την ελευθερία των εκλογών.
<SPEAKER ID="128" NAME="Diego López Garrido" LANGUAGE="ES">
Κύριε Πρόεδρε, είμαι ευγνώμων για τις ομιλίες των βουλευτών σχετικά με αυτό το πραγματικά ουσιώδες και καίριο ζήτημα, το οποίο, όπως ανέφερα στην αρχική μου ομιλία, αποτελεί ένα από τα βασικά στοιχεία της Ευρωπαϊκής Ένωσης: την προάσπιση των ανθρωπίνων δικαιωμάτων.
<P>
Στο πλαίσιο αυτό, πιστεύουμε πως η συμμετοχή στο Συμβούλιο Ανθρωπίνων Δικαιωμάτων των "νωμένων Εθνών, συμπεριλαμβανομένης της στήριξης για την ύπαρξη του Συμβουλίου, είναι μια θέση που πρέπει να τηρήσει η Ευρωπαϊκή Ένωση. Όπως προανέφερα, η Ευρωπαϊκή Ένωση ανέκαθεν υποστήριζε ότι πρέπει να δημιουργηθεί ένα Συμβούλιο Ανθρωπίνων Δικαιωμάτων για να αντικαταστήσει την πρώην Επιτροπή. Επίσης, θεωρεί ότι θα πρέπει να αποτελεί όργανο που μπορεί να αντιμετωπίσει επαρκώς τις καταστάσεις ανθρωπίνων δικαιωμάτων παγκοσμίως, καταστάσεις που απαιτούν από τα "νωμένη Έθνη και τα μέλη τους να αναλάβουν δράση, να υιοθετήσουν μια θέση ή να προβούν στην αντίστοιχη δήλωση.
<P>
Μάλιστα, η Προεδρία της Ευρωπαϊκής Ένωσης, η Προεδρία του Συμβουλίου, ανέκαθεν λάμβανε συστηματικά μέρος στις συζητήσεις στις διάφορες περιόδους συνόδου του Συμβουλίου Ανθρωπίνων Δικαιωμάτων για λογαριασμό της Ευρωπαϊκής Ένωσης, και θα συνεχιστεί αυτό. " Προεδρία του Συμβουλίου της Ένωσης θα λάβει μέρος στην προσεχή περίοδο συνόδου του Συμβουλίου Ανθρωπίνων Δικαιωμάτων για λογαριασμό του Συμβουλίου της Ένωσης. Φυσικά, αυτό συνάδει απόλυτα με τις δηλώσεις και τις θέσεις κάθε κράτους μέλους της Ένωσης και με τις δηλώσεις και τις θέσεις της Ευρωπαϊκής Επιτροπής ως έτερου θεσμικού οργάνου της Ένωσης.
<P>
Θα ήθελα, συνεπώς, να αναφέρω ότι είμαστε υπέρ της ύπαρξης του εν λόγω οργάνου και υπέρ του να βασιζόμαστε σε όλο το δυναμικό του, το οποίο σε ορισμένες περιπτώσεις επιτυγχάνεται και σε ορισμένες περιπτώσεις όχι: προφανώς, υπάρχουν ορισμένες καταστάσεις στις οποίες, ως αποτέλεσμα των ψηφοφοριών που λαμβάνουν χώρα, η Ευρωπαϊκή Ένωση και τα κράτη μέλη της δεν επιτυγχάνουν όλους τους στόχους τους. Υπάρχουν πραγματικά θετικές περιπτώσεις, η θέση για τη Σομαλία, παραδείγματος χάρη: υπάρχουν παραβιάσεις ανθρωπίνων δικαιωμάτων στην περιοχή αυτή. Υπάρχουν άλλες περιπτώσεις στις οποίες οι στόχοι δεν έχουν επιτευχθεί, αλλά τα θετικά πάντοτε υπερκαλύπτουν τα αρνητικά.
<P>
Θα ήθελα να αναφέρω ότι θα συζητήσουμε για ορισμένες περιπτώσεις χωρών που αναφέρθηκαν στις διάφορες ομιλίες.
<P>
Θέλω όντως να μιλήσουμε για την περίπτωση του Ιράν, διότι έγινε επανειλημμένα μνεία στο θέμα της υποψηφιότητας του Ιράν. Όπως γνωρίζετε, πραγματοποιούνται διαρκώς δηλώσεις επί του εν λόγω θέματος. Έχω μπροστά μου τρεις δηλώσεις που πραγματοποιήθηκαν φέτος μόνο από την Ύπατη Εκπρόσωπο της Ένωσης για θέματα εξωτερικής πολιτικής και πολιτικής ασφαλείας, Catherine Ashton, αναφορικά με την κατάσταση στο Ιράν, οι οποίες καταδικάζουν και εκφράζουν την ανησυχία της για περιπτώσεις παραβιάσεων ανθρωπίνων δικαιωμάτων και εκτελέσεων που έλαβαν χώρα στο Ιράν.
<P>
Όσον αφορά το ζήτημα της υποψηφιότητας, πρέπει καταρχάς να πούμε ότι εξακολουθεί να αποτελεί επί του παρόντος ζήτημα εθνικής αρμοδιότητας (η θέση αναφορικά με τις υποψηφιότητες χωρών για την προσχώρηση στο Συμβούλιο Ανθρωπίνων Δικαιωμάτων). Εν πάση περιπτώσει, πρέπει να γίνει προσεκτικός χειρισμός όσον αφορά το ζήτημα της κατάστασης των ανθρωπίνων δικαιωμάτων στο Ιράν και των παραβιάσεων των ανθρωπίνων δικαιωμάτων, και, ως εκ τούτου, το ζήτημα του κατά πόσον θα γίνει αποδεκτή η υποψηφιότητα του Ιράν για το Συμβούλιο Ανθρωπίνων Δικαιωμάτων, προκειμένου να μην προκληθεί το αντίθετο από το επιθυμητό αποτέλεσμα. Αντιλαμβανόμαστε συνεπώς ότι η Ευρωπαϊκή Ένωση, στο σημείο αυτό, πρέπει να επιχειρήσει να τηρήσει όσο το δυνατόν πιο συντονισμένη θέση -πράγμα που συμβαίνει επί του παρόντος- σεβόμενη την εθνική αρμοδιότητα και, όπως είπα, επιδεικνύοντας προσοχή.
<P>
Εν συντομία, κύριε Πρόεδρε, θεωρούμε ότι το Συμβούλιο Ανθρωπίνων Δικαιωμάτων είναι ένα μέρος στο οποίο πρέπει να υπερασπιστούμε τη θέση της Ευρωπαϊκής Ένωσης και πιστεύουμε ότι αυτό είναι το σωστό μέρος για να το πράξουμε. Επίσης, η δέσμευσή μας στο Συμβούλιο ήταν ανέκαθεν να διασφαλίζουμε ότι δεν προκαλεί την οπισθοδρόμηση, την ανάδρομη πορεία του οικουμενικού κινήματος για την προάσπιση των ανθρωπίνων δικαιωμάτων, ειδικά όσον αφορά τα επιτεύγματα της ανθρωπότητας, που θεωρεί ότι τα ανθρώπινα δικαιώματα αποτελούν οικουμενική αξία, μια οικουμενική αξία που θα πρέπει να είναι αντικείμενο προάσπισης πέραν των συνόρων, των παραδόσεων και της πολυμορφίας, διότι συνδέεται με την ίδια την ουσία του ανθρώπου.
<SPEAKER ID="129" NAME="Kristalina Georgieva">
Μέλος της Επιτροπής. - (EN) Κύριε Πρόεδρε, ευχαριστώ πολύ όλους τους βουλευτές του Κοινοβουλίου για τις συστάσεις που διατύπωσαν. Θα τις μεταβιβάσουμε σίγουρα στην Ύπατη Εκπρόσωπο.
<P>
Επιτρέψτε μου να σταθώ σε τέσσερα σημεία απαντώντας σε συγκεκριμένες ερωτήσεις και παρατηρήσεις.
<P>
Καταρχάς, όσον αφορά το Ιράν και την υποψηφιότητα της χώρας: υποστηρίζω ένθερμα την άποψη που εκφράστηκε από την ισπανική Προεδρία. Μπορώ μόνο να επισημάνω ότι από κάθε εκλεγμένο μέλος του Συμβουλίου ανεξαιρέτως αναμένεται να επιδεικνύει στην πράξη την υψηλότερη δέσμευση όσον αφορά την προστασία και την προάσπιση των ανθρωπίνων δικαιωμάτων.
<P>
Όσον αφορά την εξαιρετικά θλιβερή περίπτωση της απώλειας μιας ανθρώπινης ζωής στην Κούβα, τον θάνατο του κ. Orlando Zapata, θα ήθελα να εκφράσω τα συλλυπητήρια της Επιτροπής στην οικογένειά του και να καταδικάσω κατηγορηματικά τη διαρκή φυλάκιση άνω των 200 πολιτικών αντιφρονούντων στην Κούβα, καθώς και άλλες εκδηλώσεις έλλειψης σεβασμού προς τα θεμελιώδη ανθρώπινα δικαιώματα. " Επιτροπή καλεί την Κούβα να αλλάξει την πολιτική της και να ανταποκριθεί στις υποχρεώσεις της δυνάμει του διεθνούς δικαίου. Θα συνεχίσουμε να θίγουμε το ζήτημα των ανθρωπίνων δικαιωμάτων στον διάλογο με την Κούβα, με τις αρχές της χώρας, και θα χρησιμοποιήσουμε αυτόν τον διάλογο ως μέσο άσκησης πίεσης για το ζήτημα των ανθρωπίνων δικαιωμάτων.
<P>
Όσον αφορά τις εκκλήσεις πολλών ομιλητών να μιλήσει η ΕΕ με μία φωνή όσον αφορά τα ζητήματα ανθρωπίνων δικαιωμάτων, η Επιτροπή υποστηρίζει πολύ σθεναρά αυτήν την άποψη.
<P>
Το τέταρτο σημείο αφορά τη Γάζα: Πιστεύω ότι θα ήταν πιο φρόνιμο να ασχοληθούμε με αυτό το ζήτημα στην επόμενη συζήτηση για την έκθεση Goldstone.
<SPEAKER ID="130" NAME="Πρόεδρος">
Έλαβα έξι προτάσεις ψηφίσματος, που έχουν κατατεθεί σύμφωνα με το άρθρο 110, παράγραφος 4, του Κανονισμού, για την περάτωση της συζήτησης.
<P>
" συζήτηση έληξε.
<P>
Γραπτές δηλώσεις (άρθρο 149)
<SPEAKER ID="131" NAME="Mara Bizzotto  " AFFILIATION="EFD">
γραπτώς. - (IT) Διατηρώ πολλές επιφυλάξεις σχετικά με τη συνολική αξιοπιστία της Ύπατης Αρμοστείας των "νωμένων Εθνών για τους Πρόσφυγες (UNHCR). Εν πάση περιπτώσει, ελπίζω ότι η παρουσία αντιπροσωπείας της Υποεπιτροπής Ανθρωπίνων Δικαιωμάτων στην προσεχή σύνοδο του Συμβουλίου θα παράσχει στα ευρωπαϊκά θεσμικά όργανα τη δυνατότητα να θίξουν το επείγον ζήτημα της χριστιανοφοβίας. Γνωρίζουμε καλά ότι δεν χρειάζεται να γυρίσουμε πίσω τον χρόνο για να βρούμε σοβαρές περιπτώσεις αντιχριστιανικών διώξεων. Στην πραγματικότητα, δεν μιλάμε για το παρελθόν, αλλά για το παρόν, και, δυστυχώς, κατά πάσα πιθανότητα, και για το μέλλον, διότι καθημερινά, από κάθε γωνιά του πλανήτη, λαμβάνουμε ανησυχητικές, τραγικές ειδήσεις για επιθέσεις, διακρίσεις και δολοφονίες κατά Χριστιανών. Γνωρίζουμε επίσης ότι πρόκειται για ευαίσθητο ζήτημα και ότι, παρότι δεν έχει αντιμετωπιστεί κατάλληλα μέχρι σήμερα, αυτό δεν οφείλεται μόνο στη διπλωματική ισορροπία που οι συμμετέχοντες καλούνται να διατηρούν στις συναντήσεις όπως οι συναντήσεις του UNHCR, αλλά και στην αντιχριστιανική πολιτική που τηρείται από χώρες οι οποίες, ενώ δεν συνιστούν πραγματικούς εχθρούς του Χριστιανισμού, τουλάχιστον παραδοσιακά ανέχονται τις αντιχριστιανικές δράσεις.
<P>
Συνεπάγεται ότι η ΕΕ και αυτό το Σώμα, επ' ευκαιρία ενός γεγονότος που βρίσκεται στο επίκεντρο της παγκόσμιας πολιτικής, θα πρέπει να προωθήσουν στη διεθνή κοινότητα μια νέα προσέγγιση σχετικά με το ζήτημα της χριστιανοφοβίας, ούτως ώστε να αναγνωριστεί αμέσως και σε παγκόσμιο επίπεδο ως σοβαρή παραβίαση των ανθρωπίνων δικαιωμάτων και της θρησκευτικής ελευθερίας και ούτως ώστε η κοινότητα να αναλάβει δράση για την παύση της ανησυχητικής εξάπλωσής του.
<SPEAKER ID="998" NAME="Proinsias De Rossa  " AFFILIATION="S&amp;D">
γραπτώς. - (EN) Υποστηρίζω το εν λόγω ψήφισμα το οποίο καλεί, μεταξύ άλλων, την Ύπατη Εκπρόσωπο της Ένωσης για Θέματα Εξωτερικής Πολιτικής και Πολιτικής Ασφάλειας και τα κράτη μέλη να εργασθούν για να υπάρξει μια ισχυρή κοινή θέση της ΕΕ σχετικά με τη συνέχεια στην έκθεση Goldstone και απαιτεί την εφαρμογή των συστάσεών της και της υποχρέωσης λογοδοσίας για όλες τις παραβιάσεις του διεθνούς δικαίου, περιλαμβανομένων και των εικαζόμενων εγκλημάτων πολέμου, και ζητεί επιτακτικά από τις δύο πλευρές να διεξαγάγουν έρευνες με βάση τα διεθνή πρότυπα ανεξαρτησίας, αμεροληψίας, διαφάνειας, ταχύτητας και αποτελεσματικότητας, σύμφωνα με το ψήφισμα της Γενικής Συνέλευσης του Ο"Ε A/64/L.11. Επιπλέον, τονίζει ότι ο σεβασμός του διεθνούς δικαίου για τα ανθρώπινα δικαιώματα και του διεθνούς ανθρωπιστικού δικαίου από όλα τα μέρη και υπό οιεσδήποτε συνθήκες παραμένει ουσιαστική προϋπόθεση για την επίτευξη δίκαιης και διαρκούς ειρήνης στη Μέση Ανατολή. Το ψήφισμα καλεί επίσης την Ύπατη Εκπρόσωπο της ΕΕ και τα κράτη μέλη να παρακολουθούν ενεργά την εφαρμογή των συστάσεων που περιλαμβάνονται στην έκθεση Goldstone, μέσω διαβούλευσης με τις εξωτερικές αποστολές της ΕΕ και τις ΜΚΟ που δραστηριοποιούνται στον τομέα αυτό και ζητεί να περιληφθούν στον διάλογο της ΕΕ με τις δύο πλευρές οι συστάσεις και οι σχετικές παρατηρήσεις, καθώς και οι θέσεις της ΕΕ σε πολυμερή φόρα.

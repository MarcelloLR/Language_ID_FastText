<CHAPTER ID="016">
Παρεμβάσεις ενός λεπτού επί σημαντικών πολιτικών θεμάτων
<SPEAKER ID="043" NAME="Πρόεδρος">
Το επόμενο στοιχείο είναι οι παρεμβάσεις ενός λεπτού επί σημαντικών πολιτικών θεμάτων.
<SPEAKER ID="044" NAME="Γεώργιος Παπαστάμκος" AFFILIATION="PPE-DE">
Κύριε Πρόεδρε, οι δυσμενείς επιπτώσεις της παγκόσμιας οικονομικής κρίσης είναι πλέον εμφανείς και στις διεθνείς εμπορικές ροές. Αρκεί να σημειωθεί ότι ο ρυθμός ανάπτυξης του παγκόσμιου εμπορίου από 8,5% το 2006 κύλησε στο 5,5% το 2007, ενώ το 2008 ήταν της τάξεως μόλις του 4%. Στο πλαίσιο του Παγκόσμιου Οργανισμού Εμπορίου θεσπίστηκε ειδικός μηχανισμός παρακολούθησης των μέτρων που υιοθέτησαν και υιοθετούν τα κράτη μέλη του οργανισμού για τη στήριξη δοκιμαζόμενων κλάδων της οικονομίας.
<P>
Δεδομένης της ιδιαίτερης βαρύτητας του εξωτερικού εμπορίου για την οικονομία, την ανάπτυξη και την απασχόληση στην Ευρωπαϊκή Ένωση, η Επιτροπή καλείται, στο πλαίσιο εφαρμογής του σχεδίου για την ανάκαμψη της οικονομίας, να αναλάβει αμέσως ηγετικό ρόλο για μια πολυμερή πρωτοβουλία στήριξης του εμπορίου. Καλείται επίσης να συσχετίσει μια τέτοια πρωτοβουλία με το έργο του ομίλου της Παγκόσμιας Τράπεζας και άλλων πολυμερών οργανισμών αναπτυξιακού χαρακτήρα.
<SPEAKER ID="045" NAME="Ioan Mircea Paşcu" AFFILIATION="PSE">
Κύριε Πρόεδρε, το διεθνές, πολιτικό, στρατιωτικό, οικονομικό και τραπεζικό οικοδόμημα τελεί σήμερα υπό πίεση, λόγω της τρέχουσας κρίσης. " ΕΕ αποτελεί κεντρικό κομμάτι αυτού του οικοδομήματος. Εμφανίστηκε ως ο μόνος τρόπος για να διατηρήσει η Ευρώπη το ρόλο της σε έναν διπολικό κόσμο. Διευρύνθηκε για να επανενώσει την ήπειρο με το τέλος του Ψυχρού Πολέμου και τώρα καλείται να διατηρήσει τα προηγούμενα επιτεύγματά της και να εξακολουθήσει την ολοκλήρωσή της μόλις επανέλθουν οι ευνοϊκές συνθήκες.
<P>
Ο στόχος αυτός δεν είναι εύκολος, ιδιαίτερα για τη σημερινή προεδρία, αλλά και για τις επερχόμενες, οι οποίες θα πρέπει να αντιμετωπίσουν το συνεχιζόμενο θεσμικό αδιέξοδο της Συνθήκης της Λισαβόνας και τη μετάβαση προς ένα νέο Κοινοβούλιο και μια νέα Επιτροπή, προσπαθώντας ταυτόχρονα να καταπολεμήσουν διάφορες τάσεις προστατευτισμού, απειλές νέας εθνικοποίησης των κοινών πολιτικών και πιθανές διεθνείς κρίσεις στη γειτονιά μας.
<P>
Επομένως, η ΕΕ βρίσκεται σε κρίσιμη καμπή. Μπορεί είτε να προοδεύσει είτε να βρεθεί αντιμέτωπη με σοβαρά προβλήματα. " επιτυχία μας θα εξαρτηθεί από το εάν θα κατανοήσουμε πλήρως ότι η αλληλεγγύη είναι ο μόνος τρόπος με τον οποίο μπορούμε να αντιμετωπίσουμε αυτές τις μεγάλες προκλήσεις και να εξακολουθήσουμε το ταξίδι μας στα παγκόσμια θέματα.
<SPEAKER ID="046" NAME="Magor Imre Csibi" AFFILIATION="ALDE">
(RO) Μετά από τις κοινοβουλευτικές εκλογές στη Ρουμανία, τα πολιτικά κόμματα που εκπροσωπούν την αντιπολίτευση βρίσκονται σήμερα σε δύσκολη θέση. Στην πραγματικότητα, τα κόμματα που έχουν την εξουσία επιχειρούν να τα απομονώσουν, ακόμα και να τα αποκλείσουν από τον εγχώριο πολιτικό και διοικητικό βίο.
<P>
" αντικατάσταση, για πολιτικούς λόγους, των εγχώριων διοικητικών φορέων λήψης αποφάσεων κατά την τρέχουσα οικονομική κρίση υπογραμμίζει την έλλειψη υπευθυνότητας εκ μέρους της κυβέρνησης. Αυτό ενέχει, κατά συνέπεια, τον κίνδυνο να επιβραδυνθεί ο ρυθμός ολοκλήρωσης έργων που αφορούν ειδικά τις τοπικές κοινωνίες.
<P>
" δημοκρατική αξιοπιστία της σημερινής κυβέρνησης μπορεί να τεθεί υπό αμφισβήτηση στην περίπτωση των δύο συμβούλων από το τοπικό δημοτικό συμβούλιο του Braşov, τους Vasile Bran και Iulian Mara, οι οποίοι εξελέγησαν από ντόπιους πολίτες και των οποίων η θέση δεν έχει επισημοποιηθεί οχτώ μήνες τώρα μετά από τις τοπικές εκλογές. " εκλογή του Vasile Bran ακυρώθηκε άδικα μέσω απόφασης του τοπικού συμβουλίου, ενώ ο Iulian Mara δεν μπόρεσε να ορκιστεί, καθώς η απόφαση που επικύρωνε την τοποθέτησή του αμφισβητήθηκε μέσω διοικητικής νομικής διαδικασίας από το νομαρχιακό συμβούλιο του Braşov.
<P>
Ως αποτέλεσμα της ανάμιξης των εκπροσώπων της εξουσίας σε ενέργειες κατάχρησης της εξουσίας στο επίπεδο της τοπικής αυτοδιοίκησης, χωρίς σεβασμό για τις επιθυμίες των πολιτών, ο νόμος παραβιάστηκε και οι δύο σύμβουλοι αντικαταστάθηκαν από δύο άλλα άτομα, βάσει της επιλογής της πλειοψηφίας.
<P>
Νιώθω ότι η σημερινή κυβέρνηση πρέπει να γνωρίζει ότι το να επιτυγχάνει κάποιος την πλειοψηφία δεν σημαίνει ότι μπορεί να περιφρονεί το νόμο. Τέτοιου είδους καταχράσεις πρέπει να σταματήσουν και να επιβληθεί ο νόμος. Μάλιστα, η ψήφος των πολιτών δεν είναι δυνατόν να ακυρώνεται από τη δικτατορία της πλειοψηφίας.
<SPEAKER ID="047" NAME="Jan Tadeusz Masiel" AFFILIATION="UEN">
(PL) Κύριε Πρόεδρε, την περασμένη εβδομάδα μια άτυπη αντιπροσωπεία μελών του Ευρωπαϊκού Κοινοβουλίου επισκέφτηκε την Παλαιστίνη και το Ισραήλ. Επισκεφτήκαμε επίσης τη Λωρίδα της Γάζας. Αυτό που είδαμε εκεί μου προκάλεσε μια υπέρμετρη οργή και μια αίσθηση συμπαράστασης προς το κατεχόμενο παλαιστινιακό έθνος. Την οργή που νιώθω συμμερίζονται οι υπηρεσίες των "νωμένων Εθνών, οι οποίες δραστηριοποιούνται σε αυτή την περιοχή.
<P>
Κύριε Πρόεδρε, μόνο ένας τρόπος υπάρχει, κατά τη γνώμη μου, για να επιλυθεί αυτή η κατάσταση: πρέπει πολύ γρήγορα και άνευ όρων να ιδρυθεί ένα παλαιστινιακό κράτος. Το 1948, όταν ιδρύθηκε το κράτος τους, οι Εβραίοι δεν ρώτησαν τους Παλαιστινίους αν συμφωνούσαν. Σήμερα, το Ισραήλ δεν πρέπει να στέκεται εμπόδιο στη θέληση του παλαιστινιακού λαού. Επαναλαμβάνω: πρέπει να παρασχεθεί άνευ όρων και επείγουσα βοήθεια σε ένα καταπιεσμένο έθνος, δίνοντας έτσι τέλος σε αυτή την πολυετή σύγκρουση.
<P>
Πιστεύω ότι τέτοιου είδους μέτρα θα ενισχύσουν την ειρήνη σε όλο τον κόσμο, αλλά πρωτίστως αυτό πρέπει να γίνει απλά επειδή οι Παλαιστίνιοι αξίζουν να έχουν δικό τους κράτος.
<SPEAKER ID="048" NAME="Κυριάκος Τριανταφυλλίδης" AFFILIATION="GUE/NGL">
Κύριε Πρόεδρε, μεταξύ των υποδείξεων που φαίνεται να έκανε προς τους Ισραηλινούς κατά την εκεί επίσκεψή της η Υπουργός Εξωτερικών των "ΠΑ ήταν να σταματήσει η οικοδόμηση και επέκταση των οικισμών στη Δυτική Όχθη, να ανοίξουν τα οδοφράγματα και να τερματιστεί η ανέγερση του τείχους και η εκδίωξη των Παλαιστινίων από την Ανατολική Ιερουσαλήμ, για τη δε Γάζα, να επιτραπεί η εισαγωγή τσιμέντου και οικοδομικών υλικών που είναι απαραίτητα για την ανοικοδόμηση της περιοχής.
<P>
Καλές είναι αυτές οι υποδείξεις, αλλά φαίνεται ότι πέφτουν σε ώτα μη ακουόντων, γιατί, ενώ οι Ισραηλινοί δεν επιτρέπουν τη διέλευση στη Γάζα των πιο πάνω υλικών, οι ίδιοι δεν έχουν κανένα δισταγμό να εξορυγνύουν παράνομα τα τρίτα τέταρτα των υλικών που τροφοδοτούν την ισραηλινή οικοδομική βιομηχανία από τη Δυτική Όχθη, καταστρέφοντας ανελέητα το φυσικό περιβάλλον, ενώ οι νόμιμοι ιδιοκτήτες της γης δεν αποκομίζουν κανένα οικονομικό όφελος .
<P>
Είναι καιρός οι "νωμένες Πολιτείες και η Ευρωπαϊκή Ένωση να άρουν την ατιμωρησία του Ισραήλ, μη περιοριζόμενες μόνο στα λόγια και τις υποδείξεις.
<P>
(Χειροκροτήματα)
<SPEAKER ID="049" NAME="Hans-Peter Martin" AFFILIATION="NI">
(DE) Κύριε Πρόεδρε, θα ήθελα να εφιστήσω την προσοχή σε κάτι που πραγματικά σπιλώνει αυτό το σώμα: το συνταξιοδοτικό ταμείο.
<P>
Σύμφωνα με πρόσφατες δημοσιεύσεις του περιοδικού Stern, τουλάχιστον 76 μέλη του Ευρωπαϊκού Κοινοβουλίου από τη Γερμανία ήταν μέλη αυτού του ταμείου. Αυτό ωστόσο αφορά μόνο τον κατάλογο της ένωσης, όχι το ταμείο. Επομένως, σας ζητώ, κύριε Pöttering, ως Πρόεδρος του Κοινοβουλίου, να στείλετε τον πλήρη κατάλογο των μελών του ταμείου στη διοίκηση του κάτω σώματος του γερμανικού κοινοβουλίου, καθώς, δυνάμει των σχετικών κανονισμών της πατρίδας σας, η υποψία σοβαρής απάτης θα δημιουργηθεί αυτόματα αν προκύψει ότι πραγματοποιήθηκαν διπλές πληρωμές. Στη συνέχεια πρέπει να διεξαχθούν σχετικές έρευνες και οι γερμανικές αρχές έχουν δικαίωμα αυτό να το πληροφορηθούν από εσάς.
<P>
Κατά τον ίδιο τρόπο όλοι δικαιούμεθα να γνωρίζουμε το έλειμμα αυτού του ταμείου. Υπάρχουν, σχετικά με το θέμα αυτό, πράγματα που δεν λέγονται και υπάρχει κίνδυνος για μια ακόμη φορά οι καιροσκόποι να αφεθούν ελεύθεροι με κόστος πολλά εκατομμύρια εις βάρος των φορολογούμενων με το πέρας της κοινοβουλευτικής θητείας. Δεν πρέπει να επιτρέψουμε να συμβεί κάτι τέτοιο!
<SPEAKER ID="050" NAME="Πρόεδρος">
Το Γραφείο του Κοινοβουλίου θα ασχοληθεί με αυτό το θέμα με νομικώς και πολιτικώς ορθό τρόπο, γι' αυτό να είστε βέβαιος.
<SPEAKER ID="051" NAME="Tunne Kelam" AFFILIATION="PPE-DE">
Κύριε Πρόεδρε, η Διεθνής Οργάνωση Ατομικής Ενέργειας, στην πιο πρόσφατη έκθεσή της, συμπεραίνει ότι το Ιράν έχει παράγει αρκετό ουράνιο χαμηλού βαθμού εμπλουτισμού για να κατασκευάσει μια πυρηνική βόμβα.
<P>
Ακόμα μεγαλύτερη ανησυχία προκαλεί η ταχύτητα της προόδου του Ιράν. Σύμφωνα με τις εκτιμήσεις της οργάνωσης, η Τεχεράνη έχει αυξήσει κατά 34 φορές τον αριθμό των φυγοκεντρητών εμπλουτισμού ουρανίου μέσα σε διάστημα μικρότερο των τριών ετών. Επιπλέον, τα επόμενα πέντε χρόνια, το Ιράν σχεδιάζει να προσθέσει 45 000 φυγοκεντρητές στους σημερινούς 5 600. Αυτό σημαίνει ότι θα έχει τη δυνατότητα κατασκευής πυρηνικών όπλων σε βιομηχανική κλίμακα. Αυτό σημαίνει επίσης κατασκευή ατομικών βομβών κατά παραγγελία, την ανάπτυξη της δυνατότητας εκτόξευσης πυραύλων και την εκτόξευση του πρώτου δορυφόρου του Ιράν.
<P>
Αυτό δείχνει την αποτυχία της πολιτικής περιορισμού του Ιράν μόνο με απρόθυμη επιβολή κυρώσεων και με τη διπλωματία. Το μόνο που έκανε ήταν να δώσει στην Τεχεράνη τον απαραίτητο χρόνο για να ολοκληρώσει το πυρηνικό της πρόγραμμα.
<P>
Ως εκ τούτου, έχει έρθει πλέον η ώρα να εγκαταλείψουμε την de facto πολιτική του κατευνασμού και να επικεντρώσουμε σε μια κοινή αντίδραση της ΕΕ προς ενδεχόμενο πυρηνικό εκβιασμό ή τελεσίγραφο εκ μέρους του Ιράν. Αν και τότε οι διαπραγματεύσεις "ως συνήθως" θα είναι η μόνη επιλογή, αυτό θα σημαίνει πολιτική παράδοση.
<SPEAKER ID="053" NAME="Hannes Swoboda" AFFILIATION="PSE">
(DE) Κυρία Πρόεδρε, πρόκειται να ασχοληθούμε με την έκθεση της κυρίας Kósáné Kovács αναφορικά με το θέμα των Ρομά (αν και δυστυχώς δεν θα πραγματοποιηθεί σχετική συζήτηση). Θα ήθελα να πάρω αυτή την ευκαιρία για να επισημάνω το θέμα δεδομένης της πολύ δύσκολης σημερινής κατάστασης. Έχουν σημειωθεί πολυάριθμα περιστατικά στην Ουγγαρία, το πρόβλημα όμως δεν περιορίζεται σε αυτή τη χώρα, όπου η οικονομική κρίση και τα κοινωνικά προβλήματα ίσως εξηγούν τη νέα αύξηση επιθέσεων κατά των Ρομά. Πρόκειται για κάτι ιδιαίτερα αποτρόπαιο. Πολλοί Ρομά - συμπεριλαμβανομένων Ρομά από την Αυστρία - με πλησίασαν και μου ζήτησαν να αναφέρω αυτό το θέμα, καθώς ο φόβος έχει ζώσει την κοινότητά τους στην Ευρώπη για ακόμα μία φορά. Θα ήθελα επίσης να παρακινήσω την Ευρωπαϊκή Επιτροπή να παρακολουθήσει πολύ στενά την κατάσταση και να κάνει ό,τι της είναι δυνατόν για να διασφαλίσει ότι οι Ρομά - και άλλες μειονότητες, αλλά στην προκειμένη περίπτωση αναφερόμαστε συγκεκριμένα στους Ρομά - δεν θα αναγκαστούν για μια ακόμα φορά να ζήσουν στην Ευρώπη μέσα στο φόβο: στη σημερινή εποχή δεν πρέπει να βρίσκονται σε αυτή την κατάσταση.
<SPEAKER ID="054" NAME="Marco Cappato" AFFILIATION="ALDE">
(IT) Κυρία Πρόεδρε, κυρίες και κύριοι, στην Ιταλία η ρυθμιστική αρχή επικοινωνιών, η οποία είναι ένα ανεξάρτητο σώμα, εξέδωσε την 43η απόφασή της εναντίον της κρατικής τηλεοπτικής αρχής, επειδή παραβίασε τα δικαιώματα των ιταλών πολιτών να ενημερωθούν σχετικά με τις πρωτοβουλίες των Ριζοσπαστών - την 43η απόφασή της!
<P>
Στην Ιταλία από τότε που έγιναν οι εκλογές - πάνε τώρα δέκα μήνες - δεν έχουν μεταδοθεί συζητήσεις σχετικά με τις εκλογές, γιατί έχουν απαγορευτεί παράνομα. " επιτροπή ραδιοτηλεοπτικού ελέγχου του ιταλικού κοινοβουλίου δεν συνεδριάζει, πράγμα που επίσης είναι κατά παράβαση του νόμου. Το πρόβλημα δεν είναι μόνο ο κύριος Berlusconi: αφορά ένα σύστημα δεξιάς, κέντρου και αριστεράς που παραβιάζει τα αστικά και πολιτικά δικαιώματα των ιταλών πολιτών.
<P>
Ο κύριος Pannella και εγώ πρέπει αύριο να αφήσουμε τη δουλειά μας και να τρέξουμε στην Ιταλία για να προσπαθήσουμε να δημιουργήσουμε μορφές μη βίαιης αντίστασης εναντίον αυτής της νέας μορφής άρνησης της δημοκρατίας. Πρέπει να στείλουμε μήνυμα σε όλους τους συναδέλφους μας για να τους εξηγήσουμε αναλυτικά τη φύση αυτών των παραβάσεων και να ζητήσουμε την υποστήριξη και τη βοήθειά σας.
<SPEAKER ID="055" NAME="Bogusław Rogalski" AFFILIATION="UEN">
(PL) Κυρία Πρόεδρε, για μια ακόμη φορά σε αυτή την αίθουσα αναγκάζομαι να υπερασπιστώ τα δικαιώματα των εθνικών μειονοτήτων στη Λιθουανία, τα οποία παραβιάζονται με βάναυσο τρόπο από τις αρχές και το δικαστικό σύστημα της Λιθουανίας.
<P>
Στην περιοχή γύρω από το Βίλνιους πάνω από το 70% του πληθυσμού είναι Πολωνοί. Μέχρι τώρα τα ονόματα των οδών και των πόλεων ήταν δίγλωσσα, όπως συμβαίνει σε πολλές χώρες της Ευρωπαϊκής Ένωσης με εθνικές μειονότητες. Εδώ και λίγο καιρό, όμως, το ανώτατο διοικητικό δικαστήριο της Λιθουανίας έκρινε ότι η τοποθέτηση πινακίδων με ονομασίες στα πολωνικά πλάι σε πινακίδες με λιθουανικές ονομασίες είναι παράνομη και διέταξε την απομάκρυνσή τους. " τοπική αυτοδιοίκηση στο Βίλνιους έθεσε σε εφαρμογή αυτή την απόφαση και οι πολωνικές ονομασίες οδών της περιοχής όπου οι περισσότεροι κάτοικοι ανήκουν στην πολωνική μειονότητα απομακρύνθηκαν.
<P>
Αυτό είναι απαράδεκτο να συμβαίνει σε μια χώρα που είναι μέλος της Ευρωπαϊκής Ένωσης τα τελευταία πέντε χρόνια. Είναι μια ένδειξη ακραίου εθνικισμού, δείχνει έλλειψη σεβασμού για τα δικαιώματα των εθνικών μειονοτήτων και αποτελεί παράβαση των θεμελιωδών αρχών στις οποίες βασίζεται η Ευρωπαϊκή Ένωση.
<P>
Ζητώ από τις αρχές της Λιθουανίας να αποκαταστήσουν τις πολωνικές ονομασίες οδών και πόλεων στις περιοχές όπου οι περισσότεροι κάτοικοι ανήκουν στην πολωνική μειονότητα.
<SPEAKER ID="056" NAME="Γεώργιος Τούσσας" AFFILIATION="GUE/NGL">
Κυρία Πρόεδρε, η τρομοκρατία ενάντια στους εργαζόμενους με τη στήριξη των κρατικών μηχανισμών καταστολής έχει πάρει γενικευμένο χαρακτήρα μέσα στους χώρους δουλειάς. Χιλιάδες εργαζόμενοι απολύονται. Στην κλίνη του Προκρούστη βρίσκονται θεμελιώδη εργασιακά και κοινωνικά δικαιώματα των εργαζομένων.
<P>
Χαρακτηριστικό παράδειγμα, στη "νωμένο Βασίλειο αποκαλύπτεται ότι ιδιωτική εταιρία συλλέγει στοιχεία για τη συνδικαλιστική, κοινωνική και πολιτική δράση των εργαζομένων και τα πουλάει στις επιχειρήσεις. Στην Ελλάδα οι εργατικοί αγώνες για την επαναπρόσληψη απολυμένων χαρακτηρίζονται παράνομοι και καταχρηστικοί.
<P>
Οι εργαζόμενοι προφανώς είναι αποφασισμένοι να υπερασπίσουν τα δικαιώματά τους κάνοντας σημαία τους τα λόγια του 22άχρονου εργαζόμενου Νίκου Νικολόπουλου, στην ανοιχτή επιστολή που έστειλε στον Εισαγγελέα του Αρείου Πάγου στην Ελλάδα, όπου μεταξύ άλλων λέει τα εξής:
<P>
"Είναι μερικά πράγματα σ' αυτή τη ζωή για μένα που ούτε πουλιούνται ούτε αγοράζονται. Προτιμάω το μεροκάματό μου να είναι αναφαίρετο δικαίωμά μου, να διεκδικώ τον πλούτο που παράγω και μου ανήκει. Στην αδιάλλακτη στάση μου να χρηματιστώ ή να τρομοκρατηθώ απολύθηκα για δεύτερη φορά. Δέχθηκα ευθείες απειλές κατά της ζωής μου και της ζωής της οικογένειάς μου."
<P>
Αυτή η δήλωση πραγματικά δείχνει τη θέληση και το δρόμο που θα ακολουθήσουν οι εργαζόμενοι
<P>
(" Πρόεδρος διακόπτει τον ομιλητή)
<SPEAKER ID="057" NAME="Zsolt László Becsey" AFFILIATION="PPE-DE">
(HU) Πρόσφατα, ίσως εν μέρει λόγω της κρίσης, η κοινή γνώμη στα κράτη μέλη που προσχώρησαν τα τελευταία πέντε χρόνια ανταποκρίθηκε με αυξανόμενη ευαισθησία σε κάθε ενέργεια που ίσως θέτει υπό αμφισβήτηση ή δυσφήμιση την ισοτιμία και τα όμοια πρότυπα της συμμετοχής τους στην Ένωση. Όσον αφορά την εκλογική μου περιφέρεια, ακούσαμε κατηγορίες εναντίον μας στη σουηδική τηλεόραση και στο διαδίκτυο ότι, στο χωριό Harkakötöny, ο τρόπος με τον οποίο μαδούν τις χήνες αποτελεί βιαιότητα προς τα ζώα, ενώ στην πραγματικότητα στην περιοχή αυτή δεν εκτρέφονται χήνες εδώ και πολλά χρόνια. Χαίρομαι που επεβλήθησαν κυρώσεις για συκοφαντική δυσφήμιση αναφορικά με αυτό το θέμα. Παρόμοιες συκοφαντικές δηλώσεις έγιναν πρόσφατα κατά εκτροφέων της χώρας μου όσον αφορά την πάχυνση των χηνών. Οι δηλώσεις αυτές ζητούσαν να επιβληθεί εμπορικός αποκλεισμός των παραγωγών, πράγμα που προκάλεσε οικονομικές απώλειες. Κατά ενδιαφέροντα τρόπο, δεν έχουν εκτοξευθεί κατηγορίες εναντίον των παλιών κρατών μελών. Πρόκειται για ενέργειες οι οποίες πραγματοποιήθηκαν λόγω οικονομικών συμφερόντων, μια άλλη όμως, μοναδική πολιτική μορφή δυσφήμισης συνιστάται σε δηλώσεις σχετικά με υποτιθέμενες εθνικιστικές επιθέσεις εναντίον του πληθυσμού των Ρομά στην Ουγγαρία, σαν να επρόκειτο για πραγματικά γεγονότα, παρότι μέχρι σήμερα έχει σταθεί αδύνατο να παρασχεθούν αποδεικτικά στοιχεία ότι οι εν λόγω επιθέσεις πραγματικά πραγματοποιήθηκαν. Ζητώ από την Ευρωπαϊκή Επιτροπή να παρακολουθήσει στενά τις εν λόγω επιθέσεις και ιδιαίτερα να μην τις διαδώσει, εφόσον τέτοιου είδους δηλώσεις μπορούν να βλάψουν σοβαρά την αξιοπιστία και την εικόνα της Ευρωπαϊκής Ένωσης στη χώρα μου λίγο πριν από τις εκλογές.
<SPEAKER ID="058" NAME="Thierry Cornillet" AFFILIATION="ALDE">
(FR) Κυρία Πρόεδρε, ως μόνιμος εισηγητής του Κοινοβουλίου μας για την ανθρωπιστική δράση, μόλις επέστρεψα από το Κίβου στη Λαϊκή Δημοκρατία του Κογκό και είχα ελπίσει ότι θα σας έφερνα ένα αισιόδοξο μήνυμα σχετικά με την έκβαση αυτής της κατάστασης και την επιστροφή των εκτοπισμένων στις εστίες τους.
<P>
Δυστυχώς, η αισιοδοξία μου εξαντλήθηκε από την απόφαση που έλαβε ο Πρόεδρος El Béchir αναφορικά με τη μεγαλύτερη ανθρωπιστική κρίση του Νταρφούρ. Είναι αλήθεια ότι σωστά παραπέμπουμε τον Πρόεδρο El Béchir, καθώς πρόκειται στην ουσία για έναν αγώνα εναντίον της ατιμωρησίας, και είναι δίκαιο να διασφαλίσουμε σεβασμό για το διεθνές ανθρωπιστικό δίκαιο.
<P>
Ωστόσο, ο Πρόεδρος El Béchir αύξησε μόλις τα στοιχεία εναντίον του, λαμβάνοντας μια απόφαση, η οποία είναι λάθος από δύο απόψεις: πρώτον, επειδή προστίθεται στις κατηγορίες εναντίον του που έχουν ήδη συσσωρευτεί, και δεύτερον, επειδή αυτό από μόνο του θα μπορούσε να παραπεμφθεί ενώπιον του Διεθνούς Ποινικού Δικαστηρίου, καθώς οι συνέπειες για το Νταρφούρ είναι εξαιρετικά σοβαρές από ανθρωπιστικής άποψης.
<P>
Ο κόσμος τότε δεν θα ξεχάσει, κυρία Πρόεδρε, αλλά τα λόγια από μόνα τους δεν μπορούν να έχουν μεγάλες επιπτώσεις. Θα ήθελα να μπορούσαμε να αλλάξουμε τα πράγματα, για να συμβεί αυτό όμως πρέπει να αφήσουμε τα λόγια και να περάσουμε στις πράξεις.
<SPEAKER ID="059" NAME="Ewa Tomaszewska" AFFILIATION="UEN">
(PL) Κυρία Πρόεδρε, το γεγονός ότι οι πολίτες της ΕΕ είναι αναγκασμένοι να μεταναστεύσουν για να βρουν δουλειά, το γεγονός ότι πρέπει να μετακινηθούν επειδή δεν υπάρχει δουλειά γι' αυτούς στον τόπο διαμονής τους και η φτώχεια που συνεπάγεται η ανεργία σημαίνει συχνά ότι τα παιδιά δεν λαμβάνουν πολύ καλή φροντίδα, ενώ μερικές φορές παραμελούνται.
<P>
" αναπτυσσόμενη οικονομική κρίση απειλεί να προκαλέσει σοβαρή αύξηση των ποσοστών ανεργίας. Ενδέχεται έτσι να επιδεινωθεί το πρόβλημα των άστεγων παιδιών. Τα παιδιά αυτά δεν λαμβάνουν κατάλληλη διατροφή και υγειονομική φροντίδα, η εκπαίδευσή τους διακόπτεται και μερικές φορές έρχονται σε επαφή με εγκληματικά στοιχεία. Σε καιρό δημογραφικής κατάρρευσης, η κατάσταση αυτή δεν εξαντλεί απλά τις ευκαιρίες των μεμονωμένων παιδιών για ανάπτυξη, αλλά επίσης αποτελεί κοινωνική απειλή για την επόμενη γενιά. Είναι απαραίτητο για εμάς να αντιμετωπίσουμε το πρόβλημα αυτό.
<SPEAKER ID="060" NAME="Ilda Figueiredo" AFFILIATION="GUE/NGL">
(PT) Χθες ήταν η παγκόσμια ημέρα της γυναίκας. Ο εορτασμός της συνέπεσε με μια περίοδο κατά την οποία η κατάσταση των γυναικών, ιδιαίτερα δε των εργαζόμενων γυναικών, επιδεινώνεται ολοένα, καθώς εξακολουθούν να αντιμετωπίζουν ανισότητες και διακρίσεις.
<P>
Εκατομμύρια γυναίκες και νεαρά κορίτσια έρχονται σήμερα αντιμέτωπες με μια σοβαρή υποβάθμιση των συνθηκών διαβίωσης και εργασίας, πενιχρές συντάξεις, απολύσεις, ανεργία, αβέβαιη και κακοπληρωμένη εργασία και ευρείας κλίμακας φτώχεια και κοινωνικό αποκλεισμό. Τα προβλήματα αυτά ασκούν ιδιαίτερα σοβαρή επίδραση επί των εργαζόμενων και συνταξιούχων γυναικών και επί των γυναικών με αναπηρίες, από τις οποίες αφαιρείται το δικαίωμα να έχουν δικαιώματα σε θέματα με τόσο μεγάλη σημασία για μια αξιοπρεπή ζωή.
<P>
Ως εκ τούτου, εκτός από το ότι απευθύνω χαιρετισμό σε όλες τις γυναίκες τόσο στην Ευρωπαϊκή Ένωση όσο και σε όλο τον κόσμο, θα ήθελα επίσης να επισημάνω την ανάγκη για τη λήψη άμεσων μέτρων και για την κατάρτιση νέων πολιτικών, προκειμένου να διασφαλίσουμε ότι οι γυναίκες μπορούν να απολαμβάνουν τα πλήρη πολιτικά τους δικαιώματα στην εργασία, τον οικογενειακό βίο, την κοινωνία και την πολιτική.
<P>
Πρέπει να δημιουργήσουμε τις συνθήκες που θα επιτρέψουν στις εργαζόμενες γυναίκες να έχουν δικαιώματα, ώστε να μπορούν να είναι μητέρες και εργαζόμενες χωρίς να πρέπει να πληρώσουν κάποιο τίμημα, και να μπορούν να κερδίζουν ίσους μισθούς και συντάξεις, οι οποίες να τους επιτρέπουν να ζουν με αξιοπρέπεια.
<SPEAKER ID="061" NAME="Árpád Duka-Zólyomi" AFFILIATION="PPE-DE">
- (SK) Για μια ακόμα φορά έχουμε ένα πρόβλημα που αφορά το σεβασμό για τα δικαιώματα των εθνικών μειονοτήτων στη Σλοβακία και για το οποίο ευθύνεται ο υπουργός παιδείας, μέλος του ακραίου εθνικιστικού κυβερνώντος κόμματος.
<P>
Εξέδωσε μια απόφαση βάσει της οποίας τα σχολεία στα οποία η διδασκαλία πραγματοποιείται στις γλώσσες των εθνικών μειονοτήτων μπορούν από εδώ και στο εξής να χρησιμοποιούν μόνο σχολικά βιβλία ιστορίας τα οποία αποτελούν πιστή μετάφραση των σλοβακικών βιβλίων. Εξυπακούεται λοιπόν ότι η διδασκαλία του μαθήματος της ιστορίας πρέπει να ακολουθεί τις επιταγές του κυβερνώντος κόμματος, αντί να βασίζεται στα γεγονότα.
<P>
Αυτό έρχεται σε σύγκρουση με την σημερινή πρακτική, καθώς και με τα διεθνώς συμφωνημένα δικαιώματα των μειονοτήτων. Στην ΕΕ κάθε μειονοτική κοινότητα έχει το έμφυτο δικαίωμα να μαθαίνει την ιστορία της. Οι Ούγγροι δάσκαλοι και, κατ' επέκταση ολόκληρη η ουγγρική κοινότητα της Σλοβακίας, είναι δικαιολογημένα εξοργισμένοι. Είναι απαράδεκτο ένα ακραίο κόμμα να ασκεί διαρκώς πίεση στις μειονότητες με αυτό τον τρόπο. Είναι ανευθυνότητα εν μέσω παγκόσμιας οικονομικής κρίσης κάποιος να θέλει να προκαλεί τις εθνικές μειονότητες. Είναι παράτολμο να συμπεριφέρεται με αυτό τον τρόπο σε καιρούς τόσο μεγάλης αβεβαιότητας.
<SPEAKER ID="062" NAME="Olle Schmidt" AFFILIATION="ALDE">
(SV) Κυρία Πρόεδρε, πολλοί, όπως κι εγώ, ανησυχούν για τον αυξανόμενο αντισημιτισμό στην Ευρώπη. Το περασμένο σαββατοκύριακο στο Malmö, την πόλη καταγωγής μου, έλαβε χώρα ένας αγώνας τένις στο πλαίσιο του Davis Cup μεταξύ Σουηδίας και Ισραήλ. Ο αγώνας αυτός δεν ήταν συνηθισμένος. Παίχτηκε κεκλεισμένων των θυρών, επειδή η ηγεσία της τοπικής αυτοδιοίκησης ένιωσε ότι δεν ήταν σε θέση να εγγυηθεί την ασφάλεια, κάτι που πολλοί από εμάς έχουμε κατακρίνει. Σημειώθηκαν διαδηλώσεις σε σχέση με τον αγώνα, μια από τις οποίες ήταν ιδιαίτερα βίαιη. Είναι βεβαίως νόμιμο να ασκεί κανείς κριτική στις πολιτικές του κράτους του Ισραήλ, αλλά αυτή η κριτική δεν πρέπει να μετατρέπεται σε μίσος εναντίον των Εβραίων γενικά, με άλλα λόγια σε αντισημιτισμό.
<P>
Οι επιζώντες του Ολοκαυτώματος δεν πρέπει να ακούνε τους λαούς στην Ευρώπη να φωνάζουν "δολοφόνοι, δολοφόνοι" κάθε που γίνεται συγκέντρωση για την εκδήλωση υποστήριξης προς το κράτος του Ισραήλ. Την επαύριο του πολέμου στη Γάζα, σημειώθηκαν ορισμένες επιθέσεις εναντίον της περιουσίας Εβραίων και εβραϊκών συμφερόντων, μεταξύ άλλων και στην πόλη καταγωγής μου. Όλες οι δημοκρατικές δυνάμεις πρέπει να είναι εξαιρετικά σαφείς σε σχέση με αυτό το θέμα. " Ευρώπη έχει μια φρικιαστική ιστορία, η οποία δεν πρέπει να επαναληφθεί ποτέ.
<SPEAKER ID="063" NAME="Hanna Foltyn-Kubicka" AFFILIATION="UEN">
(PL) Κυρία Πρόεδρε, ως άτομο για το οποίο τα ιδανικά στα οποία βασίζεται η Ευρωπαϊκή Ένωση είναι κάτι παραπάνω από σλόγκαν, χαίρομαι που το Ευρωπαϊκό Κοινοβούλιο πρόκειται να αποτελέσει χώρο συζήτησης σχετικά με τα 50 χρόνια από την επανάσταση του Θιβέτ.
<P>
Ταυτόχρονα, μου προκαλεί έκπληξη και λύπη το γεγονός ότι ως ημερομηνία συζήτησης ορίστηκε η 12η Μαρτίου. Θα ήθελα να υπενθυμίσω σε όσους το ξέχασαν ότι η επανάσταση του Θιβέτ ξεκίνησε στις 10 Μαρτίου. Ωστόσο, αυτή την ημερομηνία, το Κοινοβούλιο θα ασχολείται με θέματα όπως οι απαιτήσεις διαδικασιών έγκρισης για τη γενική ασφάλεια των μηχανοκίνητων οχημάτων και η φόρτωση οχημάτων μεταφοράς αγαθών μεγάλου βάρους.
<P>
Τα θέματα αυτά είναι σημαντικά. Ωστόσο, τα άτομα και οι θεσμοί που ασχολούνται με τις απαιτήσεις διαδικασιών έγκρισης για τα οχήματα μεταφοράς αγαθών μεγάλου βάρους δεν θα προσβληθούν αν αντιμετατεθούν οι ημερομηνίες πραγματοποίησης αυτών των συζητήσεων. Ίσως η 10η Μαρτίου σηματοδοτεί μια επέτειο σχετικά με το θέμα αυτό, την οποία δεν γνωρίζω. Ίσως να είναι η "Παγκόσμια ημέρα διαδικασιών έγκρισης για τα οχήματα μεταφοράς αγαθών μεγάλου βάρους" ή η ""μέρα ελεγκτών διαδικασιών έγκρισης".
<P>
Θα είναι πολύ αρνητικό για την εικόνα του Κοινοβουλίου αν προκύψει ότι η επιλογή της ημερομηνίας για τη συζήτηση οφείλεται σε μια επιθυμία υποβάθμισης της σπουδαιότητάς της.
<SPEAKER ID="064" NAME="Μαρία Παναγιωτοπούλου-Κασσιώτου" AFFILIATION="PPE-DE">
Κυρία Πρόεδρε, η πρόταση της Επιτροπής για μια οδηγία κατάργησης των διακρίσεων βρίσκει πολλούς Ευρωπαίους πολίτες αντίθετους, με αποτέλεσμα να βρίσκονται στη δύσκολη θέση να αμφισβητήσουν την εγκυρότητα μιας τέτοιας πρότασης που θίγει το δικαίωμά τους να αποφασίζουν μέσα στο κράτος τους για θέματα που δεν είναι αρμοδιότητα της Ένωσης.
<P>
Σε μια πορεία προς τις ευρωπαϊκές εκλογές νομίζω ότι δεν θα πρέπει να θέσουμε τέτοια θέματα. " κατάργηση συμβόλων, η κατάργηση του δικαιώματος να αποφασίζουν για τη ζωή ανήκει στο κάθε κράτος. Τη στιγμή που το Ευρωπαϊκό Κοινοβούλιο καταργεί δομές μέσω των οποίων μπορούν να εκφράζονται ελεύθερα οι ευρωβουλευτές του, όπως είναι οι διακομματικές ομάδες, δεν μπορεί να ζητεί την κατάργηση των διακρίσεων.
<SPEAKER ID="065" NAME="Chris Davies" AFFILIATION="ALDE">
Κυρία Πρόεδρε, πριν από ένα μήνα συμμετείχα τη δεύτερη φετινή επίσκεψη της αντιπροσωπείας μας στη Γάζα. Κι άλλοι μας ακολούθησαν - ο Χαβιέ Σολάνα πήγε, τελικά κατάφερε να πάει και ο Τόνι Μπλερ, ενώ μετέβη στην περιοχή αυτή και ο Πρόεδρος του Κοινοβουλίου, προκειμένου να διαπιστώσει ο ίδιος τις σημερινές συνθήκες διαβίωσης των Παλαιστινίων.
<P>
Το παρόν Κοινοβούλιο ζήτησε την άρση του οικονομικού αποκλεισμού, ο οποίος όμως, σε μεγάλο βαθμό συνεχίζεται. Τη μια εβδομάδα μετά την άλλη, η ομαδική τιμωρία του παλαιστινιακού λαού από τους Ισραηλινούς συνεχίζεται. Τα λόγια μας είναι καλά, αλλά δεν έχουν και μεγάλη σημασία μπροστά σε ένα Ισραήλ που αρνείται να ακούσει. Κυρία Αντιπρόεδρε, σας καλώ να ζητήσετε από τον Πρόεδρο να συγκαλέσει μια συνεδρίαση των επικεφαλής των πολιτικών ομάδων και του συμβουλίου του, για να προσπαθήσουν να βρουν έναν τρόπο να μπορέσουν τα λόγια να γίνουν πράξεις. Οι ψηφοφόροι μου με ρωτούν διαρκώς: "Έχετε συνάψει συμφωνία σύνδεσης με το Ισραήλ. Πώς μπορείτε να διατηρείτε αυτή τη σχέση μαζί του, από τη στιγμή που αγνοεί τα συμφέροντά μας και περιφρονεί όσα του λέμε;"
<SPEAKER ID="066" NAME="Πρόεδρος">
Σας ευχαριστώ, κύριε Davies, θα διαβιβάσω το αίτημά σας.
<SPEAKER ID="067" NAME="Călin Cătălin Chiriţă" AFFILIATION="PPE-DE">
(RO) Οι ευρωπαϊκές αξίες είναι ιδιαίτερα σημαντικές για το εκπαιδευτικό σύστημα της Ρουμανίας. Οι ομιλίες σχετικά με τις εκλογές των συναδέλφων László Tőkés, Csaba Sógor και Iulius Winkler, ενίοτε χάνουν επαφή με την πραγματικότητα.
<P>
" Ρουμανία προσφέρει στις εθνικές μειονότητες εκπαίδευση στη μητρική τους γλώσσα, η οποία καλύπτει ευρύ φάσμα γνωστικών αντικειμένων. Θα ήθελα να υπογραμμίσω το σπουδαίο ρόλο που διαδραματίζει το κρατικό πανεπιστήμιο Babeş-Bolyai στο Cluj-Napoca στην παροχή εκπαίδευσης στην ουγγρική γλώσσα. Το πολυπολιτισμικό οργανωτικό σύστημα που δημιουργήθηκε μέσω του καταστατικού του πανεπιστημίου Babeş-Bolyai το 1995 διασφαλίζει πλήρη, ανεξάρτητη εκπαίδευση στη ρουμανική, ουγγρική και γερμανική γλώσσα, καθώς και εβραϊκές σπουδές, σε όλα ακαδημαϊκά επίπεδα.
<P>
Στο πανεπιστήμιο Babeş-Bolyai συναντά κανείς πολλά σήματα και επιγραφές σε ουγγρική και γερμανική γλώσσα. Δεκαεφτά σχολές παρέχουν σήμερα προγράμματα σπουδών στη ρουμανική και την ουγγρική γλώσσα, ενώ 11 σχολές παρέχουν προγράμματα στη ρουμανική και τη γερμανική γλώσσα. Υπάρχουν επίσης δύο σχολές, Θεολογίας της Μεταρρύθμισης και Ρωμαιοκαθολικής Θεολογίας, όπου τα προγράμματα σπουδών διδάσκονται εξ ολοκλήρου στα ουγγρικά.
<SPEAKER ID="068" NAME="Jelko Kacin" AFFILIATION="ALDE">
(SL) Χαιρετίζω θερμά τη σημερινή απόφαση της κυβέρνησης της Κροατίας να ανταποκριθεί κατά βάσει θετικά στην πρωτοβουλία μεσολάβησης της Ευρωπαϊκής Επιτροπής μεταξύ της Σλοβενίας και της Κροατίας. Δυστυχώς, στην θετική ανταπόκριση υπεισέρχεται ένας ανεπιθύμητος παράγοντας, ένας όρος που μειώνει σημαντικά τη δυνατότητα μεσολάβησης.
<P>
Ωστόσο, είναι σημαντικό να συνεργαστούμε για να δημιουργήσουμε τις συνθήκες υπό τις οποίες θα καταστεί δυνατή η έναρξη της μεσολάβησης όσο το δυνατόν συντομότερα, η οποία θα αποφορτίσει το πολιτικό κλίμα και στις δύο χώρες και θα επιτρέψει την πραγματοποίηση διαλόγου υπό καλύτερες συνθήκες. Πρέπει να προάγουμε περαιτέρω τη διαδικασία διεύρυνσης της Ευρωπαϊκής Ένωσης και αυτός είναι ο λογος για τον οποίο έχουμε ανάγκη τη συνθήκη της Λισαβόνας. Ο χρόνος είναι ουσιώδης παράγοντας και ελπίζω έτσι ότι σύντομα θα καταρτιστεί μια συμφωνία πλαίσιο για τη μεσολάβηση.
<SPEAKER ID="069" NAME="Jim Higgins" AFFILIATION="PPE-DE">
(GA) Κυρία Πρόεδρε, οι παραγωγοί γαλακτοκομικών προϊόντων βρίσκονται σε πολύ δύσκολη κατάσταση. " τιμή του γάλακτος έχει πέσει σε 22 με 24 λεπτά το λίτρο, ενώ σημειώθηκε και πτώση της παγκόσμιας ζήτησης σε γαλακτοκομικά προϊόντα, ιδιαίτερα στην Ασία και την Κίνα, ως συνέπεια του σκανδάλου της μελαμίνης. Στην Ιρλανδία υπάρχουν γύρω περίπου είκοσι χιλιάδες παραγωγοί γαλακτοκομικών προϊόντων, ενώ στον κλάδο αυτό απασχολούνται άμεσα τριάντα χιλιάδες άτομα. Επίσης, σημειώθηκε αύξηση παραγωγής 3% μόνο στις "νωμένες Πολιτείες, ενώ η παραγωγή αυξήθηκε και στη Βραζιλία. Ένα άλλο πρόβλημα είναι το συναλλαγματικό επιτόκιο ευρώ και λίρας στερλίνας. Είναι σαφές ότι πρέπει να παρασχεθεί βραχυπρόθεσμη ενίσχυση στους αγρότες, για να μπορέσουν να επιβιώσουν. Αυτό που πρέπει να γίνει είναι να εισαχθεί ένα καθεστώς ενίσχυσης, πράγμα που σημείωσε μεγάλη επιτυχία κατά το παρελθόν.
<SPEAKER ID="070" NAME="Filiz Hakaeva Hyusmenova" AFFILIATION="ALDE">
(BG) Σας ευχαριστώ, κυρία Πρόεδρε. " παγκόσμια ημέρα της γυναίκας είναι μια ευκαιρία για εμάς να αναθεωρήσουμε την πολιτική μας για την ισότητα των φύλων. Πολλοί πιστεύουν ότι αυτή η πολιτική απευθύνεται μόνο στις γυναίκες που αποζητούν τις ίδιες ευκαιρίες με τους άνδρες όσον αφορά την απασχόληση, την αμοιβή και τον ελεύθερο χρόνο.
<P>
Οι στόχοι αυτοί είναι το ίδιο επίκαιροι σε εποχή οικονομικής κρίσης, αλλά η πολιτική για την ισότητα πρέπει να επικεντρώνει και στους άνδρες. " κρίση επιδρά επί της αγοράς εργασίας. Αναμένεται ότι πολλοί θα χάσουν τη δουλειά τους λόγω του υψηλού μισθού τους και της μείωσης των δραστηριοτήτων έντασης εργασίας στον οικονομικό τομέα. Είναι ολοένα και πιο πιθανό οι άνδρες να συμμετέχουν περισσότερο στον οικογενειακό βίο και σημειώνεται επανάσταση μεταξύ των παραδοσιακών κοινωνικών ρόλων. Ο βαθμός στον οποίο είμαστε έτοιμοι για κάτι τέτοιο και εάν οι κοινωνικές προσαρμογές μπορούν να διευκολύνουν αυτή την αλλαγή είναι ερωτήματα που μένει ακόμα να απαντηθούν.
<P>
Οι πιθανές λύσεις διαφέρουν μεταξύ των κρατών μελών, των περιφερειών και των κοινοτήτων. Γι' αυτό το λόγο ζητώ να ενημερωθούν τα εθνικά προγράμματα ισότητας και να καταρτιστούν ευέλικτοι κανόνες που να καλύπτουν εξίσου τις ανάγκες ανδρών και γυναικών.
<SPEAKER ID="071" NAME="Iosif Matula" AFFILIATION="PPE-DE">
(RO) Σύμφωνα με τις στατιστικές, το ένα τέταρτο των παιδιών της Ευρωπαϊκής Ένωσης διάγουν καθιστική ζωή και ακολουθούν ανθυγιεινή διατροφή. Αυτό συμβάλλει στην αύξηση του κινδύνου όχι μόνο για αρτηριακή υπέρταση και διαβήτη, αλλά και για άλλες νόσους.
<P>
Το 2007 το Ευρωπαϊκό Κοινοβούλιο ενέκρινε την έκθεση σχετικά με το ρόλο του αθλητισμού στην εκπαίδευση. Μάλιστα, έκανε υποχρεωτική την εισαγωγή τουλάχιστον τριών ωρών γυμναστικής την εβδομάδα στο πλαίσιο των προγραμμάτων εκπαίδευσης. Γνωρίζουμε ότι η φυσική αγωγή προετοιμάζει τα παιδιά για έναν υγιή τρόπο ζωής, παραδίδοντας σημαντικές κοινωνικές αξίες, όπως η αυτοπειθαρχία, η αλληλεγγύη, το ομαδικό πνεύμα και η ευγενής άμιλλα.
<P>
Γι' αυτόν ακριβώς το λόγο ζητώ από την Ευρωπαϊκή Επιτροπή να παρακολουθήσει πιο στενά τη μεταφορά στην εθνική νομοθεσία και τη συμμόρφωση με την υποχρεωτική ελάχιστη προϋπόθεση των τριών ωρών φυσικής αγωγής την εβδομάδα, καθώς και την αύξηση του αριθμού αθλητικών αιθουσών και του βασικού εξοπλισμού τους.
<SPEAKER ID="072" NAME="Marco Pannella" AFFILIATION="ALDE">
(IT) Κυρία Πρόεδρε, κυρίες και κύριοι, στο βιβλίο "" πανούκλα" του Αμπέρ Καμύ, η ασθένεια μεταδίδεται αναπόφευκτα από έναν ποντικό που έρχεται και πεθαίνει στα πόδια μας. Δεν θέλουμε να γίνουμε σαν τους ανώφελους ποντικούς που έρχονται για να μεταδώσουν την αντιδημοκρατική, βίαιη, αντι-ευρωπαϊκή επιδημία που προκαλεί στις μέρες μας νέες καταστροφές στη Ρώμη, τις Βρυξέλλες, την Ιερουσαλήμ και το Παρίσι.
<P>
Ο κύριος Cappato είπε ήδη ποιος είναι ο λόγος για τον οποίο αύριο θα αφήσουμε την εργασία μας εδώ και θα τρέξουμε σε μια διαδήλωση υπέρ της ευρωπαϊκής και δημοκρατικής αντίστασης στη χώρα μας. Το Ευρωπαϊκό Κοινοβούλιο γιορτάζει τα 30α γενέθλιά του. Αν σκεφτούμε πως ήταν τα πράγματα πριν από 30 χρόνια, θα κατανοήσουμε ότι πρέπει να μας απασχολούν σήμερα πολλά πράγματα. Αγωνιζόμαστε και δεν ανησυχούμε.
<SPEAKER ID="073" NAME="Zita Pleštinská" AFFILIATION="PPE-DE">
- (SK) Στην ομιλία μου θα ήθελα να εφιστήσω την προσοχή του Ευρωπαϊκού Κοινοβουλίου στην 15η Μαρτίου, η οποία ανακυρήχθηκε παγκόσμια ημέρα των δικαιωμάτων του καταναλωτή, κατόπιν πρωτοβουλίας της παγκόσμιας οργάνωσης καταναλωτών Consumers International. " ημέρα αυτή αποτελεί πρώτης τάξεως ευκαιρία για να προσεγγίσει η ΕΕ τους πολίτες της μέσω πολιτικών που αφορούν την προστασία του καταναλωτή.
<P>
Ως μέλος της Επιτροπής Εσωτερικής Αγοράς και Προστασίας των Καταναλωτών, έχω εργαστεί σκληρά για αυτό το θέμα. Με χαροποιεί το γεγονός ότι οι νέοι δείχνουν τεράστιο ενδιαφέρον για το ζήτημα και συμμετέχουν ενεργά σε διάφορες δραστηριότητες για θέματα που αφορούν τους καταναλωτές. Για παράδειγμα, στον διεθνή διαγωνισμό για νέους καταναλωτές με θέμα Κατανάλωση για τη Ζωή, ο οποίος διοργανώνεται από την Ένωση Καταναλωτών της Σλοβακίας, όλο και περισσότεροι νέοι καταναλωτές συμμετέχουν κάθε χρόνο, με ενδιαφέρουσες ιστορίες για τις πρώτες τους εμπειρίες αναφορικά με τις καταναλωτικές επιλογές και αποφάσεις τους.
<P>
Θα ήθελα να προτρέψω τις κυνερνήσεις των κρατών μελών της ΕΕ να ενισχύσουν και να υποστηρίξουν τις ενώσεις των καταναλωτών. Μόνο ισχυρές, αντιπροσωπευτικές και πραγματικά μη κυβερνητικές οργανώσεις μπορούν να καταφέρουν να αφυπνίσουν τους καταναλωτές σχετικά με τα δικαιώματά τους.
<SPEAKER ID="074" NAME="Marian Harkin" AFFILIATION="ALDE">
Κυρία Πρόεδρε, κι εγώ με τη σειρά μου θα ήθελα να ενώσω τη φωνή μου με όλους εκείνους που καταδίκασαν τη δολοφονική, αποτρόπαια και άνανδρη επίθεση εναντίον των εγκαταστάσεων του βρετανικού στρατού στη Βόρεια Ιρλανδία και θα ήθελα να εκφράσω την εγκάρδια συμπαράστασή μου προς τις οικογένειες όλων των τραυματιών και των θυμάτων.
<P>
Το επιμέρους θέμα στο οποίο επιθυμώ να αναφερθώ απόψε είναι το γεγονός ότι το βράδυ της Τετάρτης η Ευρωπαϊκή Επιτροπή θα εκδώσει μια δήλωση για την Πράσινη Βίβλο της σχετικά με την υγεία του εργατικού δυναμικού της ΕΕ. Σύμφωνα με την Πράσινη Βίβλο, το κλειδί για την διατήρηση επαρκούς εργατικού δυναμικού, είναι η εκπαίδευση, η πρόσληψη και η διατήρηση των νέων ιατρών.
<P>
" αντίθετη όμως κατάσταση παρατηρείται στην Ιρλανδία, με μείωση των θέσεων σπουδαστών στις ανώτατες σχολές νοσηλευτικής κατά 16,5%. Στην περιοχή μου, στο St Angela's College σημειώθηκε μείωση κατά 25% των θέσεων σπουδαστών σε ανώτατες σχολές γενικής νοσηλευτικής και κατά 40% των θέσεων σπουδαστών σε ανώτατες σχολές νοσηλευτικής για ασθενείς με νοητική αναπηρία.
<P>
" Ευρωπαϊκή Επιτροπή πρέπει να ασκήσει πίεση στα κράτη μέλη προκειμένου να διασφαλιστεί ότι κάθε κράτος αναλαμβάνει την ευθύνη της κατάρτισης του εργατικού δυναμικού στον τομέα της υγείας. Επιπλέον, έχουμε την ηθική υποχρέωση να μην προσπαθούμε να απασχολήσουμε εργαζόμενους στον τομέα της υγείας από αναπτυσσόμενες χώρες, καθώς αυτό θα αποτελεί πλήγμα για τα ήδη ευάλωτα συστήματα ιατρικής περίθαλψης των χωρών αυτών.
<SPEAKER ID="075" NAME="Csaba Sógor" AFFILIATION="PPE-DE">
(HU) Έχω υποστηρίξει πολλές φορές τις παραδοσιακές εθνικές μειονότητες. Κάποιοι συνάδελφοί μου με έχουν κατηγορήσει ότι είμαι εθνικιστής. Είναι παράξενο το ότι η πλειονότητα πολλές φορές προσπαθεί να καμουφλάρει το φόβο της και τα αντίθετα συναισθήματά της έναντι των μειονοτήτων με κατηγορίες για εθνικισμό ή με ομιλίες μίσους εναντίον των μειονοτήτων. Ελπίζω οι συνάδελφοί μου να μην έχουν αντίρρηση αν τώρα μιλήσω εκ μέρους μιας θρησκευτικής μειονότητας. " Ρουμανική Ελληνική Καθολική Εκκλησία απαγορεύτηκε κατά την κομμουνιστική περίοδο. Μετά το 1990, αναδιοργανώθηκε και, όπως και οι άλλες ιστορικές εκκλησίες, προσπαθεί μέχρι σήμερα να ανακτήσει τη δημευθείσα ακίνητη περιουσία της. Στη Ρουμανία χαράζεται ένας νόμος ο οποίος, αν εγκριθεί, θα σημάνει πράγματι την αφαίρεση της ακίνητης περιουσίας της εν λόγω εκκλησίας, την οποία διεκδικεί στην παρούσα φάση. Θα ήθελα από το βήμα αυτό να επισημάνω την διεστραμμένη φύση αυτής της κατάστασης, τον τρόπο με τον οποίο καταπατούνται τα δικαιώματα και την συγκαλυμμένη αυτή προσπάθεια εθνικοποίησης. Είναι απαράδεκτο το κράτος να παρεμβαίνει εις βάρος της ζωής μιας εκκλησίας.
<SPEAKER ID="076" NAME="Nickolay Mladenov" AFFILIATION="PPE-DE">
(BG) Σας ευχαριστώ, κυρία Πρόεδρε. Θα ήθελα να εγείρω ένα ζήτημα το οποίο προκαλεί μεγάλη ανησυχία. Τις τελευταίες δύο εβδομάδες φτάνουν στα αυτιά μας εκθέσεις από την πρώην Γιουγκοσλαβική Δημοκρατία της Μακεδονίας, σύμφωνα με τις οποίες ορισμένες εκκλησιαστικές αρχές εξέφρασαν την επιθυμία να εκθάψουν τις σωρούς βουλγάρων στρατιωτών, οι οποίοι πέθαναν στην επικράτεια της εν λόγω χώρας σε πολέμους καθόλη τη διάρκεια του 20ου αιώνα. " κοινή γνώμη στη Βουλγαρία, όπως βεβαίως και στην Ευρώπη, θεωρούν ότι αυτά τα αιτήματα είναι άκρως απαράδεκτα. Κανείς δεν έχει δικαίωμα να εμπαίζει τη μνήμη εκείνων που χάθηκαν σε πολέμους. Αυτό που οφείλουμε να κάνουμε είναι να τους τιμούμε και να τους σεβόμαστε, να τηρούμε τη βασική ευρωπαϊκή αρχή της τιμής των νεκρών και τις βέλτιστες παραδόσεις ανεκτικότητας που διαθέτουμε.
<P>
Ζητώ από το Ευρωπαϊκό Κοινοβούλιο να επισημάνει στις αρχές της πρώην Γιουγκοσλαβικής Δημοκρατίας της Μακεδονίας ότι ανάλογα αιτήματα πρέπει να μη λάβουν καμία απάντηση από την κυβέρνηση. Ζητούμε σαφείς και κατηγορηματικές διασφαλίσεις ότι κανείς στη χώρα αυτή δεν θα φέρει εις πέρας αυτές τις απειλές. Κάτι τέτοιο θα αποτελούσε παραβίαση των βασικών πολιτιστικών και εθνικών συμβάσεων κάθε πολιτισμένης χώρας.
<SPEAKER ID="077" NAME="Bruno Gollnisch" AFFILIATION="NI">
(FR) Κυρία Πρόεδρε, μόλις πληροφορηθήκαμε την απίστευτη ποινή εξαετούς φυλάκισης που επεβλήθη σε δύο Γερμανούς δικηγόρους, τον Horst Mahler και την Sylvia Stolz.
<P>
Αυτή η τρομερή απόφαση βασίστηκε στο ότι αυτοί οι δύο εξέφρασαν απόψεις διαφορετικές από την επίσημη εκδοχή σχετικά με την πραγματικότητα και την έκταση της ιστορίας των στρατοπέδων συγκέντρωσης κατά το Β' Παγκόσμιο Πόλεμο.
<P>
Ό,τι κι αν πιστεύει κάποιος για τις απόψεις τους, είναι εξαιρετικά σοβαρό το γεγονός ότι στη σημερινή Ευρωπαϊκή Ένωση, επιτρέπεται να επιβάλλονται τέτοιες ποινές σε πολίτες, και δη δικηγόρους, επειδή αμφισβήτησαν ένα ιστορικό γεγονός.
<P>
Φαίνεται ότι στην σημερινή αποκαλούμενη δημοκρατική Γερμανία υπάρχουν ακόμη δικαστές που φιμώνουν την ελευθερία της έκφρασης με τον ίδιο ζήλο με εκείνους της εθνοσοσιαλιστικής Γερμανίας ή της κομμουνιστικής Γερμανίας.
<P>
Δυστυχώς, αυτό συμβαίνει και σε άλλα κράτη της Ένωσης, συμπεριλαμβανομένης της Γαλλίας. Αυτό είναι απαράδεκτο και πολύ σοβαρό.
<SPEAKER ID="078" NAME="Mieczysław Edmund Janowski" AFFILIATION="UEN">
(PL) Κυρία Πρόεδρε, σήμερα δεν θα ήθελα να εγείρω ζήτημα πολιτικής φύσης. Πρόσφατα, ένας ψηφοφόρος μου, ένας ένθερμος υποστηρικτής της τυποποίησης, επικοινώνησε μαζί μου για το θέμα της τυποποίησης των φις για τους φορτιστές κινητών τηλεφώνων.
<P>
Το θέμα αυτό φαντάζει ασήμαντο. Είμαι βέβαιος ότι αν θα εισάγονταν κανονισμοί σε αυτό τον τομέα, θα ικανοποιούνταν όλοι οι κάτοχοι κινητών τηλεφώνων. Από τεχνικής άποψης, το θέμα είναι πολύ απλό. Τέτοιου είδους λύσεις στέφθηκαν από επιτυχία, για παράδειγμα, στην περίπτωση των προτύπων για τους οπτικούς δίσκους - μπορούν να χρησιμοποιηθούν σε όλους τους ηλεκτρονικούς υπολογιστές. Αξίζει ίσως να αναθεωρήσουμε τέτοια ασήμαντα θέματα, προκειμένου να διευκολύνουμε τους πολίτες μας. Αυτό περιμένουν από εμάς.
<SPEAKER ID="079" NAME="Πρόεδρος">
" συζήτηση ολοκληρώθηκε.

<CHAPTER ID="018">
Ώρα των Ερωτήσεων (ερωτήσεις προς την Επιτροπή) 
<SPEAKER ID="298" NAME="Πρόεδρος">
" ημερήσια διάταξη προβλέπει την Ώρα των Ερωτήσεων (B6-0382/2007)
<P>
Έχουμε ήδη καθυστερήσει να ξεκινήσουμε, για αυτό θα ζητήσω από τους συναδέλφους μου να τηρήσουν τον προβλεπόμενο χρόνο ομιλίας, και θα σας παρακαλούσα, όπως κάναμε την προηγούμενη φορά, να έρθετε στα μπροστινά έδρανα του ημικυκλίου. Παρακαλώ ελάτε προς τα εμπρός. Κανείς δεν πρόκειται να σας κατηγορήσει αν καθίσετε στα έδρανα άλλων! Το κλίμα θα γίνει πολύ πιο φιλικό και ζωντανό αν έρθετε όλοι μπροστά.
<P>
Οι επόμενες ερωτήσεις απευθύνονται στην Επιτροπή.
<P>
Πρώτο μέρος
<P>
Θέμα: Αντίκτυπος της αξίας του ευρώ στην ανταγωνιστικότητα του τουρισμού
<P>
Λαμβάνοντας υπόψη ότι η αύξηση της αξίας του ευρώ οδήγησε σε απώλεια ανταγωνιστικότητας τον ευρωπαϊκό τουριστικό τομέα, ποια μέτρα προτίθεται να λάβει η Επιτροπή για να ενισχύσει τον τομέα αυτόν και να διατηρήσει την Ευρώπη ως τουριστικό προορισμό;
<SPEAKER ID="300" NAME="Günter Verheugen">
Αντιπρόεδρος της Επιτροπής. - (DE) Κυρία Πρόεδρε, κυρίες και κύριοι, οι τάσεις της συναλλαγματικής ισοτιμίας του ευρώ επηρεάζουν φυσικά τη σχετική τιμή των προϊόντων του ευρωπαϊκού τουρισμού για τους καταναλωτές από τις τρίτες χώρες. Αν και η συναλλαγματική ισοτιμία του ευρώ δεν αποτελεί πολιτικό μέσο αλλά διαμορφώνεται ανεξάρτητα στην ξένη αγορά συναλλάγματος, οι συνέπειες της πρόσφατης ανόδου της συναλλαγματικής ισοτιμίας ευρώ-δολαρίου στον τουρισμό θα πρέπει να αντιμετωπιστούν από μια διαφοροποιημένη βάση.
<P>
Καταρχάς, οι διακυμάνσεις της συναλλαγματικής ισοτιμίας του ευρώ έχουν πολύ μικρό αντίκτυπο στις τουριστικές ροές εντός της Ευρωπαϊκής Ένωσης. Σύμφωνα με τα διαθέσιμα στοιχεία, το 70% των εσόδων προέρχεται από τον διασυνοριακό τουρισμό στην Ευρωπαϊκή Ένωση, με άλλα λόγια από τους τουρίστες των άλλων κρατών μελών της ΕΕ.
<P>
Δεύτερον, δεν θα πρέπει να επικεντρωνόμαστε αποκλειστικά στη συναλλαγματική ισοτιμία ευρώ-δολαρίου. Οι μετρήσεις της ισχύουσας συναλλαγματικής ισοτιμίας του ευρώ δείχνουν ότι η συνολική τάση είναι πολύ λιγότερο δραματική. " άνοδος του ευρώ έναντι του κινεζικού γιουάν, για παράδειγμα, ήταν πολύ λιγότερο έντονη αυτό το έτος, και όμως τα έσοδα από τους τουρίστες που ήλθαν από χώρες εκτός της ΕΕ σχεδόν διπλασιάστηκαν τη δεκαετία 1995-2005, τη στιγμή που τα έσοδα που προέρχονται από τους κινέζους τουρίστες δωδεκαπλασιάστηκαν την ίδια περίοδο.
<P>
" Επιτροπή γνωρίζει ότι η τιμή είναι ένας παράγοντας καίριας σημασίας. Ωστόσο, η άποψη της Επιτροπής για τον ευρωπαϊκό τουρισμό στο μέλλον, όπως παρουσιάστηκε στην ανακοίνωσή της που μόλις ενέκρινε, βασίζεται στην υψηλή ποιότητα και όχι στο χαμηλό κόστος.
<P>
Έχουμε την πεποίθηση ότι ακόμα και με ένα ισχυρό ευρώ, η Ευρώπη θα εξακολουθεί να είναι ο νούμερο ένα παγκόσμιος προορισμός αν η Ευρώπη αξιοποιήσει με τον καλύτερο δυνατό τρόπο τα πλεονεκτήματά της: την κληρονομιά της, το όμορφο φυσικό περιβάλλον της, τη γεωγραφική συγκέντρωση ελκυστικών τοποθεσιών και τη φήμη της για παροχή υπηρεσιών υψηλού επιπέδου.
<SPEAKER ID="301" NAME="Manuel Medina Ortega" AFFILIATION="PSE">
(ES) Κυρία Πρόεδρε, οι προηγούμενες δηλώσεις του Επιτρόπου δεν συμβαδίζουν με την πραγματικότητα. Αυτό που τελικά συμβαίνει τη στιγμή αυτή είναι ένα μεγάλο μέρος του ενδοευρωπαϊκού τουρισμού να κατευθύνεται σε χώρες εκτός της ευρωπαϊκής ηπείρου -την Καραϊβική, τον αναπτυσσόμενο κόσμο, την Άπω Ανατολή, την Αφρική- εξαιτίας κυρίως της εν λόγω αύξησης της αξίας του ευρωπαϊκού νομίσματος.
<P>
Επιπλέον, υπάρχουν σχέδια για τη θέσπιση νέων μέτρων που θα αποβούν επίσης σε βάρος του ευρωπαϊκού τουρισμού, όπως π.χ. την αποζημίωση επιχειρήσεων η οποία θα προκύπτει από τις εκπομπές CO2. Με άλλα λόγια είναι προφανές ότι υπάρχουν πολλοί παράγοντες που θέτουν σε κίνδυνο τον ευρωπαϊκό τουρισμό ενώ δεν φαίνεται να υπάρχει σήμερα κάποια ένδειξη για μια ευρωπαϊκή πολιτική αναφορικά με τον τουρισμό. Αυτό εξακολουθεί προφανώς να αποτελεί ένα ζήτημα για τις εθνικές κυβερνήσεις και θα ήθελα να ρωτήσω τον Επίτροπο αν θεωρεί ότι η Επιτροπή μπορεί να ενθαρρύνει κάποιο είδος ευρωπαϊκής πολιτικής για να ανακοπεί η εμφανής αυτή τάση μείωσης της ανταγωνιστικότητας του ευρωπαϊκού τουρισμού.
<SPEAKER ID="302" NAME="Günter Verheugen">
Αντιπρόεδρος της Επιτροπής. - (DE) Φοβάμαι ότι ο αξιότιμος βουλευτής και εγώ θα πρέπει μάλλον να συμφωνήσουμε ότι διαφωνούμε. Όπως γνωρίζετε, πριν από λίγες ημέρες διεξήχθη στην Πορτογαλία ένα πολύ μεγάλο συνέδριο για τον ευρωπαϊκό τουρισμό, όπου όλα αυτά τα ζητήματα συζητήθηκαν διεξοδικά. Το συνέδριο συγκέντρωσε 500 κορυφαίους ειδικούς από όλη την Ευρώπη και από αυτό το συνέδριο εγώ δεν αποκόμισα την εντύπωση ότι η ευρωπαϊκή τουριστική βιομηχανία ή ακόμα και τα κράτη μέλη ανησυχούν μήπως η Ευρώπη απολέσει την αίγλη της ως τουριστικός προορισμός.
<P>
Τα αριθμητικά στοιχεία που έχουμε στη διάθεσή μας δεν αποτυπώνουν αυτό που μόλις είπε ο αξιότιμος βουλευτής, ότι δηλαδή αντιμετωπίζουμε μια ιδιαιτέρως σοβαρή κατάσταση. Επιτρέψτε μου να επαναλάβω: ασφαλώς και οι διακυμάνσεις της συναλλαγματικής ισοτιμίας έχουν επίπτωση στην τιμή, αλλά αυτά που προσφέρει η Ευρώπη στους επισκέπτες άλλων χωρών δεν καθορίζονται αποκλειστικά από την τιμή. " απόφαση να ταξιδέψει κάποιος στην Ευρώπη δεν είναι μια απόφαση που επηρεάζεται κυρίως από την τιμή αλλά από την ποιότητα αυτών που έχει να προσφέρει η Ευρώπη.
<P>
Εντούτοις, συμφωνώ με τον αξιότιμο βουλευτή ότι οφείλουμε να δώσουμε πολύ μεγάλη προσοχή στους παράγοντες που επιβαρύνουν την ευρωπαϊκή τουριστική βιομηχανία και να διασφαλίσουμε ότι ισχύουν οι γενικές προϋποθέσεις που θα επιτρέψουν στην εν λόγω βιομηχανία να κεφαλαιοποιήσει σε πραγματικούς όρους τη μαζική ανάπτυξη και το δυναμικό απασχόλησης που έχει να προσφέρει.
<SPEAKER ID="303" NAME="Πρόεδρος">
Δεδομένου ότι οι συντάκτες απουσιάζουν, οι ερωτήσεις 37, 38 και 39 καθίστανται άκυρες.
<P>
Δεύτερο μέρος
<P>
Θέμα: "μέρες Ευρωπαϊκής Ανάπτυξης - Maumoon Abdul Gayoom
<P>
Στα εγκαίνια των "μερών Ευρωπαϊκής Ανάπτυξης (ΕDD), από 7 έως 9 Νοεμβρίου, θα υποβάλει τα σέβη του ο Δρ. Maumoon Abdul Gayoom, πρόεδρος των Μαλδίβων. " παρουσία του δικαιολογείται επειδή οι Μαλδίβες απειλούνται σοβαρά από την κλιματική μεταβολή και "η μεταβολή του κλίματος και η ανάπτυξη" αποτελεί κεντρικό θέμα των ΕDD. Από την άλλη πλευρά, ο πρόεδρος της χώρας και το καθεστώς του νομιμοποιούνται με τον τρόπο αυτό από την ΕΕ. Ο πρόεδρος Gayoom υφίσταται έντονη κριτική από διεθνείς οργανώσεις για τα ανθρώπινα δικαιώματα λόγω του αυταρχικού χαρακτήρα του καθεστώτος του και του πλήθους σοβαρών παραβιάσεων των ανθρωπίνων δικαιωμάτων από την αστυνομία και τις υπηρεσίες ασφαλείας της χώρας του.
<P>
Μπορεί η Επιτροπή να ανακοινώσει γιατί έχει προσκληθεί ο Δρ. Maumoon Abdul Gayoom (υπάρχουν, άλλωστε, και άλλες χώρες που απειλούνται από τη μεταβολή των κλίματος αλλά έχουν ένα πολύ περισσότερο δημοκρατικό καθεστώς) και μπορεί να ανακοινώσει ποια είναι η στάση της έναντι του καθεστώτος των Μαλδίβων;
<SPEAKER ID="305" NAME="Louis Michel">
Μέλος της Επιτροπής. - (FR) Σας ευχαριστώ πολύ για την ερώτησή σας η οποία μου δίνει την ευκαιρία να επισημάνω την κατάσταση στις Μαλδίβες.
<P>
Όπως τόνισε και ο Πρόεδρος Maumoon Abdul Gayoom στην πρόσφατη διάσκεψη κορυφής των "νωμένων Εθνών, οι Μαλδίβες, που βρίσκονται περί το 1,5 μέτρο πάνω από τη στάθμη της θάλασσας, απειλούνται από την συνεχή άνοδο της στάθμης των ωκεανών ως αποτέλεσμα της υπερθέρμανσης του κλίματος. " εξέλιξη αυτή έχει αναγκάσει περισσότερους από 300 000 πρόσφυγες να εγκαταλείψουν τα νησιά. Ως εκ τούτου, όπως πολύ σωστά επεσήμανε και ο αξιότιμος βουλευτής, η πρόσκληση προς τον Πρόεδρο των Μαλδίβων μας δίνει την ευκαιρία να υπογραμμίσουμε τον κίνδυνο που τη στιγμή αυτή απειλεί του κατοίκους των συγκεκριμένων νησιών.
<P>
Επιπλέον, οι Μαλδίβες ανέκαθεν διαδραμάτιζαν ενεργό ρόλο στις διεθνείς διασκέψεις για τις λιγότερο ανεπτυγμένες χώρες και τις μικρές αναπτυσσόμενες νησιωτικές χώρες. " ενεργητικότητα αυτή επιβεβαιώθηκε όταν οι Μαλδίβες παρέστησαν στην τρίτη διάσκεψη των "νωμένων Εθνών για τις λιγότερο αναπτυγμένες χώρες, την οποία φιλοξένησε το Ευρωπαϊκό Κοινοβούλιο το 2001, αλλά και όταν οι Μαλδίβες ανέλαβαν τον σημαντικό ρόλο της προεδρίας της ομάδας εμπειρογνωμόνων στη Σύμβαση Πλαίσιο των "νωμένων Εθνών για τις κλιματικές μεταβολές.
<P>
Όσον αφορά την πολιτική κατάσταση στις Μαλδίβες, και σύμφωνα με τη δήλωση της Προεδρίας του Συμβουλίου της Ευρωπαϊκής Ένωσης, η Επιτροπή επικροτεί τις πρόσφατες πολιτικές εξελίξεις στις Μαλδίβες και εκφράζει την ικανοποίησή της για τις μεταρρυθμίσεις που έχουν πραγματοποιηθεί μέχρι σήμερα. Το 2006, η δημοσίευση του οδικού χάρτη για το μεταρρυθμιστικό πρόγραμμα αποτέλεσε πράγματι ένα θετικό γεγονός. Οι εκλογές που αναμένεται να διεξαχθούν του χρόνου, το 2008, θα είναι ένα σημαντικό βήμα προς την κατεύθυνση της ενίσχυσης της δημοκρατίας. " Επιτροπή είναι έτοιμη να παράσχει την υποστήριξή της για τη μεταρρυθμιστική διαδικασία, η οποία περιλαμβάνει και την παροχή ειδικής συνδρομής για τις εκλογές του 2008.
<P>
Ασφαλώς και επαγρυπνούμε όσον αφορά το ζήτημα των ανθρωπίνων δικαιωμάτων. " Επιτροπή είναι ικανοποιημένη από τις πρόσφατες βελτιώσεις, μεταξύ των οποίων και η απελευθέρωση την περασμένη χρονιά δυο σημαντικών ακτιβιστών: των Jennifer Latheef και Mohammed Nasheed.
<SPEAKER ID="306" NAME="Bart Staes" AFFILIATION="Verts/ALE">
(NL) Κυρία Πρόεδρε, κύριε Επίτροπε, θα ήθελα να σας ευχαριστήσω για την απάντησή σας.
<P>
Άκουσα από τις ΜΚΟ που παρέστησαν στις Ευρωπαϊκές "μέρες Ανάπτυξης ότι έμειναν πολύ ικανοποιημένες με την πρωτοβουλία και τα ψηφίσματα που ακολούθησαν. Σας δίνω λοιπόν τα συγχαρητήριά μου ως προς αυτό. Ωστόσο, δεν είμαι εντελώς ικανοποιημένος.
<P>
Λέτε ότι η πολιτική κατάσταση στις Μαλδίβες βελτιώνεται και ότι και εδώ υπάρχει οδικός χάρτης, αλλά από την άλλη πλευρά δεν είναι λίγο υπερβολικά νωρίς -άλλωστε, ο Πρόεδρος μπορεί να χαρακτηριστεί το λιγότερο ως οιονεί δικτάτορας- να του παραχωρήσουμε μια θέση σε αυτό το φόρουμ, σε μια τόσο σημαντική συνάντηση; Νομίζω ότι πρέπει να είμαστε πολύ προσεκτικοί σχετικά με το συγκεκριμένο ζήτημα και ότι δεν πρέπει να του προσφέρουμε ένα πεδίο στήριξης αν δεν είναι απολύτως αναγκαίο.
<P>
Όσον αφορά τα άλλα σημεία, δεν υποτιμώ φυσικά τα προβλήματα που αντιμετωπίζουν οι Μαλδίβες. Νομίζω ότι είναι άξια της προσοχής μας, αλλά για μια ακόμα φορά πρέπει να είμαστε πολιτικά σώφρονες.
<SPEAKER ID="307" NAME="Louis Michel">
Μέλος της Επιτροπής. - (FR) Μπορώ να κατανοήσω την ερώτηση και τις παρατηρήσεις του αξιότιμου βουλευτού αλλά σε κάθε περίπτωση δεν υπάρχει αμφιβολία ότι η κλιματική αλλαγή θα επηρεάσει κυρίως τις πιο ευάλωτες χώρες.
<P>
Είναι ζωτικής σημασίας, αφενός μεν οι διαπραγματεύσεις του Μπαλί να αποτελέσουν το εφαλτήριο για μια διαδικασία που θα περιλαμβάνει το συγκεκριμένο γεγονός, αφετέρου δε οι πιο ευάλωτες χώρες να το συνειδητοποιήσουν και αυτές οι ίδιες. Οι τρεις ουσιαστικά εμπλεκόμενες ομάδες, που υπάγονται στα "νωμένα Έθνη, στο G-77 και την Ευρωπαϊκή Ένωση, είναι η ομάδα ΛΑΧ, η ομάδα "μικρές νησιωτικές αναπτυσσόμενες χώρες" και η ομάδα "υπερπόντιες χώρες και εδάφη". Έχουμε προσκαλέσει και τις τρεις στις Ευρωπαϊκές "μέρες Ανάπτυξης. Οι Μαλδίβες είναι επικεφαλής της ομάδας εργασίας ΛΑΧ για την κλιματική μεταβολή στα "νωμένα Έθνη, έτσι η συγκεκριμένη πρόσκληση δεν υποκινήθηκε από κάποιον άλλον λόγο.
<P>
Στην τελευταία "μέρα Ανάπτυξης, που ήταν αφιερωμένη στα συμπεράσματα, ο αντιπρόεδρος της Κούβας απηύθυνε επίσης χαιρετισμό από το βήμα. Ύστερα από αυτήν την παρέμβαση ήμουν υποχρεωμένος να διευκρινίσω ορισμένα ζητήματα, γιατί κάποια από τα πράγματα που ανέφερε σαφώς και δεν ισχύουν και ήταν το λιγότερο ανάρμοστα. Επωφελήθηκα της ευκαιρίας αυτής για να αναφέρω ότι η δημοκρατία εξακολουθεί να έχει τα οφέλη της αφού επιτρέπει στους ανθρώπους να εκφράζουν ελεύθερα τι πιστεύουν, ακόμα και για πράγματα που μερικές φορές σοκάρουν.
<P>
Ως εκ τούτου, καταλαβαίνω πολύ καλά τα σχόλιά σας, αλλά στην προκειμένη περίπτωση είναι κάπως δύσκολο να αγνοήσουμε τις Μαλδίβες, αφού η χώρα αυτή αποτελεί χαρακτηριστικό παράδειγμα μιας πραγματικά ευάλωτης χώρας.
<P>
Θέμα: Παραγκουπόλεις και ανάπτυξη
<P>
Δεδομένου ότι 900 εκατομμύρια άνθρωποι, δηλαδή ένας στους έξι, ζούνε σε παραγκουπόλεις αστικών κέντρων, πράγμα που είναι συγκλονιστικό, και ότι αυτοί οι άνθρωποι έχουν περιορισμένα ή καθόλου νομικά δικαιώματα στα σπίτια τους, περιορισμένη ή καθόλου πρόσβαση σε ηλεκτρικό ρεύμα, νερό ή υγειονομικές εγκαταστάσεις, ενώ η πρόσβαση σε άλλες κοινωνικές υπηρεσίες είναι φτωχή, ποια συγκεκριμένα μέτρα λαμβάνει η Επιτροπή σε αυτό το θέμα; Υπάρχει συγκεκριμένη στρατηγική για την αντιμετώπιση αυτού του σοβαρού αναπτυξιακού προβλήματος;
<SPEAKER ID="308" NAME="Πρόεδρος">
Δυστυχώς, ο κ. Mitchell δεν βρίσκεται στην αίθουσα ...
<SPEAKER ID="309" NAME="Mairead McGuinness" AFFILIATION="PPE-DE">
(EN) Κυρία Πρόεδρε, αναλαμβάνω συχνά τις ερωτήσεις για τον κ. Mitchell, τον συνάδελφό μου. Αν δεν έχετε πρόβλημα, κυρία Πρόεδρε, θα επιληφθούμε εμείς της συγκεκριμένης ερώτησης.
<SPEAKER ID="311" NAME="Louis Michel" LANGUAGE="FR">
" γρήγορη ανάπτυξη των αστικών περιοχών αποτελεί συνεχή τάση στις αναπτυσσόμενες χώρες.
<P>
Τα τελευταία χρόνια, ο αριθμός των ανθρώπων που μένουν σε πόλεις και κωμοπόλεις έχει αυξηθεί σημαντικά. Από τις αναπτυσσόμενες χώρες, η Αφρική είναι επίσης η περιοχή που έχει βιώσει τη μεγαλύτερη αστική ανάπτυξη από οποιαδήποτε άλλη στον κόσμο. Ο αστικός της πληθυσμός έχει τριπλασιαστεί τα τελευταία 25 χρόνια και αναμένεται να διπλασιαστεί εκ νέου μέχρι το 2030.
<P>
Αυτή η τεράστια δημογραφική μεταβολή είχε ως αποτέλεσμα την ταχεία εξάπλωση των φτωχογειτονιών και των ανθυγιεινών παραγκουπόλεων, σε προβληματικό συχνά έδαφος στις παρυφές των πόλεων.
<P>
" εργασιακή ανασφάλεια, η άτυπη αγορά στέγης και γης και η έλλειψη ειδικευμένων υπηρεσιών αποτελούν προβλήματα που επηρεάζουν κυρίως τους φτωχότερους κατοίκους των πόλεων και καταδεικνύουν τις δυνατότητες των συγκεκριμένων αστικών περιοχών να προσφέρουν ένα ασφαλές περιβάλλον για τον τοπικό πληθυσμό και την ανάπτυξη.
<P>
" καταπολέμηση της φτώχειας στο πλαίσιο των αναπτυξιακών στόχων της χιλιετίας είναι ένας πολύ σημαντικός στόχος της αναπτυξιακής πολιτικής της Επιτροπής και είναι αυτό που οδηγεί την Επιτροπή σε όλες τις πρωτοβουλίες του συγκεκριμένου τομέα.
<P>
" Επιτροπή υποστηρίζει τη βιώσιμη αστική ανάπτυξη μέσω της χρηστής διακυβέρνησης και της ορθής αστικής διαχείρισης. Στο πλαίσιο της καταπολέμησης της φτώχειας, παρέχεται βοήθεια στις αστικές περιοχές και πραγματοποιούνται έτσι βελτιώσεις στην ποιότητα της ζωής όλων όσων ζουν σε φτωχογειτονιές στο πλαίσιο μιας παγκόσμιας προσέγγισης που στηρίζεται στην καλύτερη αστική διαχείριση.
<P>
Επιδίωξη της αστικής στρατηγικής της Κοινότητας είναι να βοηθά όσους ζουν σε φτωχογειτονιές μέσω μιας σειράς προγραμμάτων τα οποία υλοποιούνται στις διάφορες γεωγραφικές περιοχές που καλύπτουν τα αναπτυξιακά μας προγράμματα. Σε αυτά συμπεριλαμβάνεται η Λατινική Αμερική, που επωφελήθηκε του προγράμματος URB-AL και η Ασία, η οποία διαθέτει το δικό της Asia Urbs Programme.
<P>
(Ο Πρόεδρος ζητά από τον ομιλητή να μιλά πιο αργά)
<P>
" απάντησή μου είναι μεγάλη και φοβάμαι ότι οι βουλευτές δεν θα έχουν την υπομονή να ακούσουν ολόκληρο τον λόγο μου, αλλά θα μιλώ πιο αργά.
<P>
(FR) " Επιτροπή παρέχει χρηματοοικονομική ενίσχυση σε διάφορες ομάδες κρατών της Αφρικής, της Καραϊβικής και του Ειρηνικού. " ενίσχυση αυτή κατευθύνεται σε παγκόσμιες πρωτοβουλίες και προγράμματα, όπως το "Cities Alliance" και το πρόγραμμα του Ο"Ε "UN-Habitat", που έχουν ως στόχο τη βελτίωση των παραγκουπόλεων. Στόχος του Cities Alliance είναι να αυξηθεί ο αντίκτυπος και η αποτελεσματικότητα της συνεργασίας για την αστική ανάπτυξη βελτιώνοντας τις συνθήκες διαβίωσης των φτωχών αστικών πληθυσμών και αναπτύσσοντας προγράμματα για τη βελτίωση των παραγκουπόλεων σύμφωνα με αστικά και εθνικά πρότυπα.
<P>
" Επιτροπή συμμετείχε στο Cities Alliance το 2007. " συγκεκριμένη πρωτοβουλία επικεντρώνεται στις φτωχές πόλεις και στους φτωχούς ανθρώπους που διαβιούν σε αυτές. Απώτατος στόχος είναι η προώθηση της βιώσιμης αστικής ανάπτυξης. " Επιτροπή χρησιμοποιεί αυτήν τη συμμαχία για να ενθαρρύνει μια συμμετοχική και χωρίς αποκλεισμούς προσέγγιση στην αστική ανάπτυξη και να προωθήσει τους στόχους της για τη βελτίωση των παραγκουπόλεων.
<P>
Το 2007 η Επιτροπή ενέκρινε επιχορήγηση ύψους 4 εκατομμυρίων ευρώ από το ένατο Ευρωπαϊκό Ταμείο Ανάπτυξης σχετικά με την υποστήριξη ενός περιφερειακού προγράμματος για τον εκσυγχρονισμό των παραγκουπόλεων. Το συγκεκριμένο πρόγραμμα έχει ως στόχο τη βελτίωση του διαλόγου, την προώθηση των περιφερειακών, εθνικών και τοπικών συναλλαγών και την ανταλλαγή εμπειριών για πολιτικά μέτρα σχετικά με τη βελτίωση των περιοχών των παραγκουπόλεων. Το πρόγραμμα παρέχει χρηματοοικονομική υποστήριξη για περιφερειακά σχέδια βελτίωσης των παραγκουπόλεων, μελέτες σκοπιμότητας και την ενίσχυση των υφιστάμενων υποδομών και πόρων.
<P>
" Επιτροπή είναι ιδιαίτερα δραστήρια στις προσπάθειές της να βελτιωθούν οι συνθήκες όσων διαβιούν σε παραγκουπόλεις, ειδικά σε ό,τι αφορά την ύδρευση και την αποχέτευση. " βελτίωση της πρόσβασης σε υπηρεσίες ύδρευσης και αποχέτευσης στις αστικές και ημιαστικές περιοχές αποτελεί αναμφισβήτητα ένα αναπόσπαστο κομμάτι της τομεακής μας πολιτικής. Στην περίπτωση των φτωχών αστικών πληθυσμών συγκεκριμένα, ειδική έμφαση δίνεται στη βελτίωση της απόδοσης των φορέων εκμετάλλευσης και παροχής αποκεντρωμένων και δημοτικών υπηρεσιών.
<P>
Στην Αφρική, όπου οι περισσότερες δημόσιες και δημοτικές υπηρεσίες είναι ανεπαρκείς, η γενική οργάνωση και η χρηματοοικονομική διαχείριση του τομέα αυτού πρέπει να μεταρρυθμιστεί προκειμένου να βελτιωθεί το επίπεδο των παρεχόμενων υπηρεσιών, ειδικά αν ο συγκεκριμένος τομέας πρέπει να προσελκύσει επενδύσεις. Οι δημόσιες αυτές υπηρεσίες πρέπει να ενισχυθούν, ειδικά σε ό,τι αφορά τον καθορισμό των τιμών, την είσπραξη των πληρωμών και τις επιχειρησιακές πτυχές που συνδέονται με τη συντήρηση του συστήματος.
<P>
Γνωρίζετε ότι έχουμε επίσης συστήσει μια διευκόλυνση για το νερό, που χρηματοδοτείται από το ένατο Ευρωπαϊκό Ταμείο Ανάπτυξης και παρέχει στους φτωχούς και στους ευπαθέστερους πληθυσμούς που διαβιούν σε αστικές και ημιαστικές περιοχές πρόσβαση σε υπηρεσίες υδροδότησης και αποχέτευσης. Έχουν προκηρυχθεί δύο προσκλήσεις υποβολής προσφορών με στόχο την παροχή πρόσβασης των φτωχότερων και ευπαθέστερων πληθυσμών σε υπηρεσίες υδροδότησης και αποχέτευσης. Έχουν υλοποιηθεί περί τα 175 έργα που στηρίχθηκαν σε επιχορηγήσεις της Επιτροπής ύψους 416 εκατομμυρίων ευρώ για όλες τις ενδιαφερόμενες χώρες ΑΚΕ. Επί του συνόλου, τα 38 έργα αφορούσαν δράσεις σε αστικές περιοχές και τα 29 δράσεις σε ημιαστικές περιοχές.
<P>
Το νερό είναι το κεντρικό σημείο των περισσότερων αυτών έργων ενώ η συγκεκριμένη διευκόλυνση υποστηρίζεται από υπηρεσίες αποστράγγισης και αποχέτευσης. Έχουν επενδυθεί συνολικά περί τα 191,7 εκατομμύρια ευρώ στη διευκόλυνση για το νερό για αστικές και ημιαστικές ζώνες. Εξαιτίας των συνθηκών ένδειας ενός μεγάλου αριθμού δικαιούχων που ζουν στις παραγκουπόλεις και στα φτωχότερα τμήματα των ενδιαφερόμενων περιοχών, τα περισσότερα, αν όχι όλα, από τα έργα παρέχουν κάποια μορφή παροχής στους φτωχούς αφού οι προσαρμογές των τιμολογίων συμπεριλαμβάνονται στο σύνολο των υπηρεσιών.
<P>
Κάτι άλλο που θα ήθελα να προσθέσω, φτάνοντας στο τέλος αυτής της μακράς παρέμβασης που προετοίμασαν οι υπηρεσίες μου, είναι ότι συνάντησα την εκτελεστική διευθύντρια του "UN-Habitat" και είχα μια μεγάλη συζήτηση μαζί της. Τη συνάντηση την πραγματοποίησα για να αποσπάσω κυρίως την υποστήριξή της σχετικά με τις "μέρες Ανάπτυξης που αναμένεται να διεξαχθούν περί τα τέλη του έτους. Το βασικό θέμα θα είναι οι τοπικές αρμοδιότητες και η αποκέντρωση -αυτό θα είναι ένα από τα βασικά θέματα, το δεύτερο θα είναι τα μέσα ενημέρωσης και η ανάπτυξη- και της ζήτησα να μας βοηθήσει για την προετοιμασία του τελευταίου θέματος επειδή το ζήτημα της ακραίας πύκνωσης στα αστικά κέντρα και στα κέντρα των πρωτευουσών συνιστά ένα πραγματικό αναπτυξιακό ζήτημα.
<P>
Σε σχέση με το τελευταίο, και αυτό είναι κάτι που ήθελα να αναφέρω, υπάρχει το σοβαρό πρόβλημα του χωροταξικού σχεδιασμού στα αναπτυσσόμενα έθνη, και αυτό το ζήτημα θα πρέπει να αποτελέσει ένα καινούριο κεντρικό θέμα για την αναπτυξιακή μας πολιτική. Εργαζόμαστε πολύ σκληρά επ' αυτού και πιθανότατα θα προβώ σε μια δήλωση για το συγκεκριμένο ζήτημα -δηλαδή για τον χωροταξικό σχεδιασμό στις αναπτυσσόμενες χώρες- στο άμεσο μέλλον επειδή πρόκειται για ένα θέμα πραγματικής σημασίας. " Κινσάσα, για παράδειγμα, που είναι μια πόλη άνω των έξι εκατομμυρίων κατοίκων. Είναι σήμερα πασιφανές ότι η Κινσάσα έχει γίνει δυσκυβέρνητη σε ό,τι αφορά την παροχή υπηρεσιών, τα έργα αποχέτευσης και ούτω καθεξής.
<P>
Έχουμε επομένως πλήρως επίγνωση της συνάφειας του θέματος που έθεσε ο αξιότιμος βουλευτής.
<SPEAKER ID="314" NAME="Πρόεδρος">
Θα ήθελα καταρχάς να ευχαριστήσω τον Επίτροπο και να σημειώσω ότι, αν και η απάντησή του ήταν μακροσκελής, δεν είναι η μακροσκελέστερη που έχουμε λάβει στην Ώρα των Ερωτήσεων, αλλά άξιζε επειδή προκάλεσε πολλά αιτήματα για συμπληρωματικές ερωτήσεις. Αυτό που θα ήθελα να κάνω είναι να συγκεντρώσω τις τρεις συμπληρωματικές ερωτήσεις που υπέπεσαν πρώτα στην προσοχή μου, έτσι θα απευθυνθώ στην κ. McGuinness, στον κ. Mitchell, που έθεσε την αρχική ερώτηση και στην κ. Budreikaitė.
<SPEAKER ID="315" NAME="Gay Mitchell" AFFILIATION="PPE-DE">
(EN) Κυρία Πρόεδρε, με όλο τον σεβασμό στην κ. McGuinness, θεωρώ περίεργο κάποιος να θέτει μια ερώτηση και να πρέπει να περιμένει κάποιον άλλον.
<SPEAKER ID="316" NAME="Πρόεδρος">
Λυπάμαι πολύ. Ξεκινήσαμε καθυστερημένα, για αυτό και θα έπρεπε να είχατε έρθει εδώ νωρίτερα.
<SPEAKER ID="317" NAME="Gay Mitchell" AFFILIATION="PPE-DE">
(EN) Κυρία Πρόεδρε, ξεκινήσατε καθυστερημένα στην οθόνη μετά παραλείψατε ερωτήσεις. Στη συνέχεια επιτρέπετε μια επτάλεπτη απάντηση και απευθύνεστε σε κάποιον άλλον για να θέσει μια συμπληρωματική ερώτηση πριν τον αρχικό ερωτώντα. Είναι μια παράλογη διαδικασία, διαμαρτύρομαι.
<SPEAKER ID="318" NAME="Πρόεδρος">
Λυπάμαι πολύ, αλλά αν οι βουλευτές δεν βρίσκονται στην αίθουσα, είμαστε υποχρεωμένοι να παραλείπουμε τις ερωτήσεις τους. Θα ακολουθήσουμε τη σειρά που πρότεινα.
<SPEAKER ID="319" NAME="Mairead McGuinness" AFFILIATION="PPE-DE">
(EN) Κυρία Πρόεδρε, ζητώ συγνώμη αν δημιούργησα πρόβλημα. Ανέλαβα εγώ την ερώτηση για τον κ. Mitchell επειδή γνώριζα ότι τη στιγμή εκείνη ήταν καθ' οδόν.
<P>
Κύριε Επίτροπε, σε αυτήν τη μακροσκελή απάντηση, δεν είμαι σίγουρη ότι σας άκουσα να αναφέρετε έστω και μια φορά τις λέξεις "αγροτικός", "γεωργία" ή την "ανάγκη για επενδύσεις"· επειδή το πρόβλημα με τις παραγκουπόλεις είναι ότι 900 εκατομμύρια άνθρωποι σπεύδουν σε αυτές για μια καλύτερη ζωή γιατί ακριβώς δεν υπάρχει κάτι καλύτερο στις αγροτικές περιοχές. Νομίζω ότι πρέπει να ασχοληθείτε με το ζήτημα των επενδύσεων στη γεωργία και στην αγροτική ανάπτυξη στον αναπτυσσόμενο κόσμο έτσι ώστε να μην δημιουργηθούν ακόμα μεγαλύτερες παραγκουπόλεις.
<SPEAKER ID="320" NAME="Louis Michel">
Μέλος της Επιτροπής. - (FR) Έχετε πιθανότατα δίκιο, αλλά είχα την ευκαιρία να ασχοληθώ με το θέμα της αγροτικής ανάπτυξης μόλις πρόσφατα.
<P>
Θα έχετε γνώση του γεγονότος ότι το δέκατο Ευρωπαϊκό Ταμείο Ανάπτυξης αποδίδει μεγαλύτερη έμφαση στην αγροτική ανάπτυξη και στις επενδύσεις στη γεωργία από ό,τι το ένατο ΕΤΑ, στο οποίο για παράδειγμα ο προβλεπόμενος προϋπολογισμός για έργα αγροτικής ανάπτυξης και γεωργίας αντιστοιχούσε -αν θυμάμαι καλά- στο 9% των πιστώσεων.
<P>
Στο δέκατο Ευρωπαϊκό Ταμείο Ανάπτυξης το ποσοστό αυτό αυξήθηκε και υπερβαίνει το 12%. Τα 666 εκατ. ευρώ που χορηγήθηκαν στο πλαίσιο του ενάτου Ταμείου Ευρωπαϊκής Ανάπτυξης αυξήθηκαν τώρα στο δέκατο Ταμείο σε 1,1 δισ. ευρώ. Είναι αυτονόητο ότι ενθαρρύνουμε αυτού του είδους την ανάπτυξη και ότι συμφωνώ μαζί σας ότι αυτός είναι ένας από τους καλύτερους τρόπους αντιμετώπισης του προβλήματος· το ίδιο ισχύει και για τον χωροταξικό σχεδιασμό.
<P>
" ανάπτυξη της γεωργίας αποτελεί προφανώς έναν αποτελεσματικό τρόπο για την αποσυμφόρηση των αστικών κέντρων, έτσι ώστε να δώσουμε στους φτωχούς ανθρώπους που κατοικούν σήμερα στα αστικά κέντρα την ευκαιρία για μια καλύτερη ζωή και να τους τραβήξουμε πίσω στην ύπαιθρο. Χρειάζεται επίσης να έχουμε υποδομές που προσφέρουν καλύτερη πρόσβαση, διασυνδεσιμότητα και καλύτερες κοινωνικές υπηρεσίες και υπηρεσίες αποχέτευσης.
<P>
Εξετάζουμε έτσι όλα αυτά τα ζητήματα και συμφωνώ με την άποψή σας αν και δεν έθιξα το συγκεκριμένο ζήτημα. Υπάρχουν και άλλες λύσεις που μπορούν να προταθούν αλλά έχετε απόλυτα δίκιο και σας βεβαιώνω ότι το θέμα αυτά θα βρίσκεται πολύ ψηλά στον κατάλογο των προτεραιοτήτων μας.
<P>
Κατά τη διάρκεια των Ευρωπαϊκών "μερών Ανάπτυξης, το ζήτημα αυτό εξετάστηκε διεξοδικά από τον Κόφι Ανάν, ο οποίος ίδρυσε ένα ίδρυμα για την ενίσχυση των γεωργικών περιοχών και την ανάπτυξη της γεωργίας.
<SPEAKER ID="321" NAME="Gay Mitchell" AFFILIATION="PPE-DE">
(EN) Κυρία Πρόεδρε, μπορώ να ρωτήσω τον Επίτροπο αν γνωρίζει ότι ο στόχος 11 των αναπτυξιακών στόχων της χιλιετίας αφορά τη σημαντική βελτίωση της ζωής 100 εκατομμυρίων ανθρώπων που ζουν σε παραγκουπόλεις μέχρι το 2020; Και ότι υπάρχουν πράγματι περί τα 900 εκατομμύρια άνθρωποι -η ερώτηση τουλάχιστον έκανε λόγο για 900 εκατομμύρια και δεν νομίζω ο Επίτροπος να το αμφισβητεί- που ζουν σε αστικές παραγκουπόλεις;
<P>
Ο Επίτροπος θα βρίσκεται στη συνέλευση ΕΕ-ΑΚΕ στη Ρουάντα που θα γίνει αργότερα αυτόν τον μήνα. Θα είναι σε θέση να προσκομίσει κάποια ενδεικτικά στοιχεία σε εκείνη τη Συνέλευση, ή πότε θα είναι σε θέση να προσκομίσει κάποια ενδεικτικά στοιχεία στην παρούσα Συνέλευση που θα περιλαμβάνουν συγκεκριμένα στατιστικά στοιχεία για την επίτευξη αυτού του στόχου; Είπατε ότι θα επανέλθετε με ένα σχέδιο, ότι θα επανέλθετε με μια έκθεση. Θα μας δώσει όμως η έκθεση αυτή λεπτομερή στοιχεία για τον τρόπο επίτευξης του στόχου που αφορά την έξοδο 100 εκατομμυρίων ανθρώπων από τις παραγκουπόλεις;
<SPEAKER ID="322" NAME="Louis Michel" LANGUAGE="FR">
Θα υπάρξουν στατιστικά στοιχεία αλλά πρόκειται για εθνικά αριθμητικά στοιχεία, εφόσον τα αποκτήσουμε και εφόσον τα συστήματα συλλογής στοιχείων είναι αξιόπιστα. Σε κάθε περίπτωση, όπως έχουν σήμερα τα πράγματα, δεν μπορώ να σας εγγυηθώ ότι θα έχουμε στη διάθεσή μας μια ολοκληρωμένη σειρά από στατιστικά στοιχεία για το συγκεκριμένο ζήτημα· πολύ περισσότερο που οι έννοιες διαφέρουν κατά πολύ από χώρα σε χώρα. Για αυτό και το εξετάζουμε.
<P>
Υπό φυσιολογικές συνθήκες, όταν διεξάγουμε μια αξιολόγηση και όταν παρουσιάζω έναν απολογισμό της, έχουμε ήδη στη διάθεσή μας -ελπίζω- έναν συγκεκριμένο αριθμό στοιχείων που μας επιτρέπει να αναλύσουμε τις πληροφορίες που έχετε ζητήσει. Ωστόσο, δεν μπορώ να σας υποσχεθώ σήμερα ότι θα έχουμε αξιόπιστα και ακριβή αριθμητικά στοιχεία στην προκειμένη περίπτωση. Αυτός είναι ένας από τους παράγοντες τον οποίον εξετάζουμε.
<P>
Έχουμε ήδη ερευνήσει τις πληροφορίες που διαθέτουν άλλοι διεθνείς οργανισμοί. Τα δεδομένα που συλλέξαμε είναι κάθε άλλο παρά πλήρη και συχνά αμφισβητήσιμα, επειδή τα στοιχεία που έχουμε και οι μέθοδοι που χρησιμοποιούνται για την ποσοτικοποίηση αυτών των στατιστικών στοιχείων δεν είναι πάντα αξιόπιστα.
<SPEAKER ID="323" NAME="DanutBudreikait" AFFILIATION="ALDE">
(LT) Οι άνθρωποι εγκατέλειψαν τα χωριά για τις πόλεις προς αναζήτηση εργασίας. Τι είδους μέτρα πρόκειται να ληφθούν, ποια έργα πρόκειται να υλοποιηθούν στις χώρες για να διασφαλιστεί ότι όχι μόνο οι γεωργικές περιοχές, όχι μόνο οι αγροτικές περιοχές θα λάβουν στήριξη, έτσι ώστε να δημιουργηθούν καινούριες θέσεις εργασίας και σε άλλες περιοχές; Άκουσα ότι για παράδειγμα στη Μοζαμβίκη, μόνο το 5% των κονδυλίων ενίσχυσης χορηγείται για την ανάπτυξη των υποδομών και των θέσεων εργασίας. Το θεωρείτε αυτό αρκετό;
<SPEAKER ID="324" NAME="Louis Michel" LANGUAGE="FR">
Πρώτον, τα σχέδια δράσης χρηματοδοτούνται κατά κανόνα από τα αναπτυξιακά προγράμματα και όχι μέσω της ανθρωπιστικής βοήθειας. Για αυτό και δεν είναι προγράμματα ανθρωπιστικής βοήθειας. Σε ορισμένες περιοχές, χρηματοδοτούμε προγράμματα εντάσεως απασχόλησης, ειδικά σε χώρες οι οποίες εξέρχονται από συρράξεις, όπως π.χ. η Ρουάντα, το Μπουρούντι και η Δημοκρατία του Κονγκό. Παρέχουμε χρηματοδότηση σε μια σειρά από προγράμματα έντασης εργασίας, στα οποία συγκαταλέγονται η κατασκευή και η αναβάθμιση οδικών δικτύων, έργα συντήρησης μικρής κλίμακας κλπ., που δημιουργούν θέσεις εργασίας για τους ανθρώπους. Αυτό είναι ένα σημείο εκκίνησης.
<P>
Δεύτερον, θα επωφεληθώ από την ερώτησή σας για να επισημάνω πάλι -μπορεί να σας αρέσει αλλά μπορεί και όχι, μπορεί να έχετε άποψη αλλά μπορεί και όχι, αλλά εφόσον πρόκειται για μια ανοιχτή συζήτηση θα το πω όπως και να έχει- ότι αυτό που επιχειρεί να κάνει η Επιτροπή μέσω των συμφωνιών οικονομικής εταιρικής σχέσης που προσπαθούμε επί του παρόντος να συνάψουμε με διάφορες περιοχές του αναπτυσσόμενου κόσμου έχει ως κεντρικό στόχο να δημιουργηθεί μια συγκεκριμένη δυναμική διαδικασία και να αναπτυχθεί ένας ιδιωτικός τομέας που θα μπορεί να υποστηρίζει την εργασία, να δημιουργεί πλούτο και ευημερία, και ιδίως, να διασφαλίζει ότι οι αναπτυσσόμενες χώρες μπορούν σταδιακά να ανοίξουν τις αγορές τους έτσι ώστε να επωφεληθούν από τις πιο θετικές επιπτώσεις -και γνωρίζω πολύ καλά ότι δεν υπάρχουν μόνο θετικές επιπτώσεις- της παγκοσμιοποίησης.
<P>
Επιπλέον, με μεγάλη μου έκπληξη διαπιστώνω ότι και σε αυτό το Κοινοβούλιο είναι πολλοί αυτοί που τάσσονται κατά της υπογραφής των συμφωνιών οικονομικής εταιρικής σχέσης. Όταν συνειδητοποιείς ότι μια αύξηση του 1% στο εμπόριο με την Αφρική ισούται με δυόμισι φορές το συνολικό ποσό της δημόσιας ενίσχυσης που χορηγείται στην ανάπτυξη σε αυτή την ήπειρο, τότε θα καταλάβετε ότι δεν θα υπάρξει ποτέ βιώσιμη ανάπτυξη στα φτωχότερα έθνη αν η οικονομία τους δεν ευημερήσει περισσότερο. Ως απάντηση στην ερώτησή σας μπορώ να σας διαβεβαιώσω ότι πράγματι έχουμε έκτακτα μέτρα αντιμετώπισης, στα οποία περιλαμβάνονται και εκείνα για τις περιόδους μετά από τις συρράξεις και ότι προσπαθούμε να τα εφαρμόσουμε. Στην πραγματικότητα, χρηματοδοτούμε έργα απασχόλησης και έργα εντάσεως εργασίας. Πρόκειται για άμεσες απαντήσεις. Πρόκειται για επείγουσες καταστάσεις.
<P>
Εκτός αυτού, οι πολιτικές "βοήθειας για το εμπόριο" είναι οι μόνες που μπορούν τελικά να δημιουργήσουν απασχόληση και συνεχή απασχόληση. Δεν υπάρχει κάποια άλλη θαυματουργή θεραπεία. Δεν είναι ρεαλιστικό να προτείνουμε ότι θα πρέπει να χρηματοδοτούμε έργα δημιουργίας θέσεων απασχόλησης, για παράδειγμα, και όντως άκουσα και αυτήν την πρόταση. Σε ορισμένες χώρες, το 60% ή 70% του πληθυσμού είναι ηλικίας κάτω των 25 ετών. Δεν μπορείς να δημιουργήσεις θέσεις εργασίας σε δημόσια έργα για έναν τόσο μεγάλο αριθμό ατόμων. " μόνη απάντηση σε αυτό το πρόβλημα πρέπει να είναι οικονομικής φύσεως.
<P>
Υπάρχουν, επομένως, δύο πτυχές για το συγκεκριμένο ζήτημα. " πρώτη είναι η γεωργία, η οποία είναι ένα σημαντικό στοιχείο επειδή δημιουργεί σταθερές θέσεις απασχόλησης και τροφοδοτεί όλη την οικογένεια. Μπορεί και να αληθεύει ότι δεν έχουμε επενδύσει αρκετά στον γεωργικό τομέα τα τελευταία χρόνια.
<P>
Το δεύτερο στοιχείο είναι σαφώς η οικονομία. Είναι πολύ σημαντικό να δημιουργηθούν και να εδραιωθούν ολοκληρωμένες περιφερειακές αγορές προκειμένου να δημιουργηθούν οι συνθήκες στις οποίες ο τοπικός πληθυσμός θα μπορεί να επωφελείται από την παγκοσμιοποίηση και την οικονομική ανάπτυξη.
<SPEAKER ID="325" NAME="Claude Moraes" AFFILIATION="PSE">
(EN) Κυρία Πρόεδρε, κατανοώ την απογοήτευση του κ. Mitchell, η οποία είναι και απογοήτευση πολλών βουλευτών του ΕΚ - ότι κάθε μήνα η Ώρα των Ερωτήσεων προς την Επιτροπή συμπιέζεται και ξεκινά καθυστερημένα. Είχα μια ερώτηση σχετικά με το Νταρφούρ και θέλω να σας ρωτήσω, εφόσον η Ώρα των Ερωτήσεων ξεκίνησε καθυστερημένα, στις 6.15 μ.μ., αν μέσα σε δέκα λεπτά έχουμε όντως περάσει πέντε ερωτήσεις. Επειδή έφτασα στην αίθουσα λίγο μετά τις 6.20 μ.μ..
<P>
Αν όντως συνέβη αυτό, είναι δίκαιο για τους βουλευτές να δημιουργείται μια κατάσταση στην οποία τρέχουν συνεχώς οργανώνοντας συναντήσεις και προσπαθώντας να προβλέψουν πότε θα τεθεί η ερώτησή τους; Μπορεί κάτι να γίνει για αυτό, ειδικά με την καθυστερημένη έναρξη της Ώρας των Ερωτήσεων προς την Επιτροπή που συμβαίνει σχεδόν κάθε μήνα στο Στρασβούργο;
<SPEAKER ID="326" NAME="Πρόεδρος">
Σας ευχαριστώ για τα σχόλιά σας, κύριε Moraes. Εγώ και οι συνάδελφοι μου αντιπρόεδροι που είναι αρμόδιοι για την Ώρα των Ερωτήσεων είμαστε πάντα ανοιχτοί στους τρόπους με τους οποίους μπορούμε να βελτιώσουμε τη διαδικασία και να την κάνουμε καλύτερη, για αυτό αναλάβαμε ήδη και την πρωτοβουλία να καλέσουμε τους βουλευτές να καθίσουν στα μπροστινά έδρανα της αίθουσας.
<P>
Όσον αφορά την ώρα σήμερα, είναι κρίμα, αλλά το μόνο που μπορώ να πω, σχετικά με τη θέση σας και αυτήν του κ. Mitchell, είναι ότι ο κ. Staes βρισκόταν εδώ στην αίθουσα και μπόρεσε να λάβει την απάντηση της ερώτησής του αν και η δική του ερώτηση ήταν μετά από τη δική σας. Είναι κρίμα, αλλά το μόνο που μπορώ να σας πω επί του παρόντος είναι ότι πρέπει να παρακολουθείτε τις οθόνες. Δεν μπορούμε να καθόμαστε εδώ χωρίς να κάνουμε τίποτα αλλά οφείλουμε να προχωρούμε στην επόμενη ερώτηση και να διεκπεραιώνουμε τη διαδικασία με τον καλύτερο δυνατό τρόπο.
<P>
Θέμα: Αυξάνοντας την οδική ασφάλεια στις αναπτυσσόμενες χώρες
<P>
Θα μπορούσε η Επιτροπή να περιγράψει τα μέτρα τα οποία λαμβάνει επί του παρόντος για να εξασφαλίσει ότι η οδική ασφάλεια αυξάνεται και βελτιώνεται στις αναπτυσσόμενες χώρες καθώς και να σχολιάσει την απόδοση των μέτρων τα οποία έχουν εφαρμοσθεί μέχρι σήμερα;
<SPEAKER ID="328" NAME="Louis Michel">
Μέλος της Επιτροπής. - (FR) " υποστήριξη των κυβερνήσεων των αναπτυσσόμενων χωρών και η βελτίωση της ασφάλειας των μεταφορών, η οποία εμπεριέχει και την οδική ασφάλεια, είναι μια από τις προτεραιότητες της Επιτροπής σχετικά με τη συνεργασία για την ανάπτυξη του κλάδου των μεταφορών. " προτεραιότητα αυτή αντανακλάται στις πολιτικές της Επιτροπής. " ανάγκη για πολιτικές που έχουν ως στόχο την προώθηση της ασφάλειας των μεταφορών αποτελεί καίρια πτυχή του τομεακού μας διαλόγου, που είναι σε εξέλιξη με τις εταιρικές κυβερνήσεις, ενώ οι εσωτερικές οδηγίες συστήνουν τώρα ότι κατά τον σχεδιασμό των οδικών έργων που χρηματοδοτούνται από την Επιτροπή, θα πρέπει να ενσωματώνονται συγκεκριμένα μέτρα ασφαλείας.
<P>
Μια αξιολόγηση των παρεμβάσεων της Επιτροπής στον τομέα των μεταφορών των αναπτυσσόμενων χωρών, η οποία ολοκληρώθηκε το 2004, σημειώνει ότι η πλειονότητα των οδικών έργων έλαβε πράγματι υπόψη τις πτυχές ασφαλείας. Για να δώσουμε κάποια συγκεκριμένα παραδείγματα, τα περισσότερα έργα κατασκευής δρόμων συμπεριέλαβαν τις οδικές πινακίδες, τις σημάνσεις και τα προκαθορισμένα όρια ταχύτητας, και πολλά από τα έργα πρότειναν επίσης τη διαπλάτυνση των οδικών λωρίδων έτσι ώστε να επιτρέπουν την ασφαλή διέλευση των μη αυτοκινούμενων οχημάτων και των πεζών.
<P>
Σε ορισμένες χώρες, η Επιτροπή έχει επίσης χρηματοδοτήσει δράσεις που στοχεύουν ειδικά στην οδική ασφάλεια, όπως π.χ. η σύνταξη ενός κώδικα οδικής κυκλοφορίας και ο εξοπλισμός των κέντρων δοκιμών των οχημάτων, κυρίως στην Αλβανία και η θέσπιση κανόνων για τις δοκιμές ασφάλειας των οχημάτων στο Μάλι. Ένα έργο που είναι επί του παρόντος σε εξέλιξη στο Καμερούν είναι η συνεισφορά στη χρηματοδότηση διαφόρων κατασκευαστικών έργων, συμπεριλαμβανομένης της εγκατάστασης στηθαίων ασφαλείας για τη βελτίωση της ασφάλειας στο κύριο οδικό δίκτυο Douala-Yaoundé, καθώς και μια εκστρατεία ενημέρωσης για την οδική ασφάλεια.
<P>
Είναι σαφές ότι μπορούμε να κάνουμε περισσότερα. " πρόοδος εξαρτάται πρωταρχικά από τη δέσμευση που επιδεικνύει η κυβέρνηση-εταίρος σε ό,τι αφορά την ανάδειξη των θεμάτων οδικής ασφάλειας, τη συγκέντρωση και την ανάλυση των ποσοστών των ατυχημάτων, τη θέσπιση κανόνων και κανονισμών, τον καθορισμό προτύπων και τη σύσταση και ενίσχυση των οργανισμών που είναι υπεύθυνοι για τη γενική εφαρμογή της πολιτικής οδικής ασφάλειας.
<SPEAKER ID="329" NAME="Jim Higgins" AFFILIATION="PPE-DE">
(EN) Κυρία Πρόεδρε, όπως θα γνωρίζει και ο Επίτροπος, το Ευρωπαϊκό Συμβούλιο για την ασφάλεια των μεταφορών δημοσιεύει τακτικά πολύ χρήσιμες εκθέσεις σχετικά με τα στατιστικά των προτύπων οδικής ασφάλειας και τις γενικές επιδόσεις των διαφόρων χωρών. Δείχνει ανάγλυφα ότι οι χώρες της Ανατολικής Ευρώπης και δυστυχώς η χώρα μου, η Ιρλανδία, βρίσκεται στον... "πάτο" του καταλόγου. Θα συμφωνούσε ο Επίτροπος ότι το μεγαλύτερο πρόβλημα είναι ότι τα ατυχήματα που χαρακτηρίζονται ατυχήματα δεν είναι καν ατυχήματα; Είναι στην πραγματικότητα το αποτέλεσμα υπερβολικής ταχύτητας, το αποτέλεσμα χαμηλών οδικών προτύπων και το αποτέλεσμα, σε πολλές περιπτώσεις, υπερβολικής κατανάλωσης αλκοόλ. Γνωρίζουμε ότι υπάρχει ένα κοινό δίπλωμα οδήγησης που θα ισχύσει από το 2013, και έτσι θα ήθελα να ρωτήσω τον Επίτροπο αν υπάρχει κάποια προοπτική να επιταχυνθούν οι εργασίες για το εν λόγω κοινό ευρωπαϊκό δίπλωμα οδήγησης για να μπορέσει να εφαρμοστεί νωρίτερα. Δεύτερον, θα μπορούσε ο Επίτροπος να συμφωνήσει με την άποψη ότι όταν κάποιος πηγαίνει ως οδηγός από ένα κράτος μέλος σε άλλο κράτος μέλος και εφόσον το δίπλωμα οδήγησής του ισχύει, θα πρέπει να υποβάλλεται σε μια θεωρητική εξέταση σε σχέση με τους οδικούς κανόνες, τη σήμανση και διάφορα άλλα στοιχεία που υπάρχουν στο εσωτερικό της χώρας στην οποία τώρα πρόκειται να μείνει;
<SPEAKER ID="330" NAME="Louis Michel">
Μέλος της Επιτροπής. - (FR) Δεν γνωρίζω αν η συγκεκριμένη ερώτηση απευθυνόταν σε εμένα. Αναφέρεστε στην ανάπτυξη ή είναι μια πιο γενική ερώτηση, επειδή θεωρώ ότι δεν τέθηκε ειδικά σε εμένα με την ιδιότητα του Επιτρόπου Ανάπτυξης;
<P>
Όσον αφορά την ερώτηση του κ. Higgins, νομίζω ότι έχω ήδη απαντήσει σε αυτήν αλλά είναι σαφές, ειδικά στο πλαίσιο των έργων οδικών υποδομών που χρηματοδοτούμε, ότι οι όροι για την εκτέλεση των εργασιών συντήρησης είναι συνήθως ενσωματωμένοι αν και υπάρχουν και άλλοι όροι. Χρηματοδοτήσαμε π.χ. έναν κώδικα οδικής κυκλοφορίας και είναι αυτονόητο ότι αυτό που κάνουμε στην Ευρώπη μπορεί να αποτελέσει πηγή έμπνευσης για κάποιες από τις χώρες που συζητάμε.
<P>
Όσον αφορά την ερώτηση που απευθύνθηκε πιο άμεσα σε εμένα, δεν θεωρώ ότι είμαι αρμόδιος για να την απαντήσω αλλά με μεγάλη χαρά θα την διαβιβάσω στον κ. Barrot, εφόσον και εσείς επιθυμείτε κάτι τέτοιο.
<P>
Αυτό θα πρέπει να κάνω: θα διαβιβάσω την παραπάνω ερώτηση στον συνάδελφό μου.
<SPEAKER ID="331" NAME="Robert Evans" AFFILIATION="PSE">
(EN) Όπως και ο Επίτροπος, νόμιζα ότι η ερώτηση είχε να κάνει με την οδική ασφάλεια στις αναπτυσσόμενες χώρες και όχι στα κράτη μέλη της ΕΕ.
<P>
Έχει ταξιδέψει ο Επίτροπος οδικώς στη Νότια Αφρική όπου, με όλον τον σεβασμό, η αναφορά του στον κώδικα οδικής κυκλοφορίας θα μπορούσε σε αρκετές περιπτώσεις να θεωρηθεί αστεία, επειδή η κυκλοφορία γίνεται πολύ γρήγορα και στις δύο πλευρές του δρόμου και στις δύο κατευθύνσεις ταυτόχρονα, γεγονός το οποίο προφανώς οδηγεί σε τροχαία ατυχήματα, και είναι φυσικό αφού υπάρχουν φορτηγά που μετακινούνται και οι άνθρωποι οδηγούν ακόμα και πους-πους; Κατά τις συζητήσεις που είχε ο Επίτροπος με τις χώρες της Νότιας Ασίας, τους είπε ότι η Ευρωπαϊκή Ένωση -με όλες τις συμβουλές που θα μπορούσε ενδεχομένως να δώσει ο κ. Higgins από τη Δημοκρατία της Ιρλανδίας και τις άλλες χώρες- θα μπορούσε να τις βοηθήσει στη βελτίωση της οδικής τους ασφάλειας, βελτιώνοντας ίσως τον ανύπαρκτο κώδικα οδικής κυκλοφορίας και να συμβάλλει στη μείωση των θανάτων από τροχαία;
<SPEAKER ID="332" NAME="Louis Michel">
Μέλος της Επιτροπής. - (FR) Δεν είμαι κατά της συνεισφοράς και της παροχής βοήθειας από την Ευρωπαϊκή Ένωση. Ανέφερα ως παράδειγμα ακριβώς την περίπτωση που αναφέρατε, δηλαδή τον κώδικα οδικής κυκλοφορίας. Αναμφισβήτητα, αυτό μπορεί να αποτελέσει μέρος του έργου που η Επιτροπή θα μπορούσε να χρηματοδοτήσει στο πλαίσιο της χρηστής διακυβέρνησης, της ενίσχυσης του κράτους δικαίου και της εδραίωσης της ικανότητας των κρατικών αρχών, για παράδειγμα. Είναι κάτι που κάνουμε. Όσον αφορά τους δρόμους, είναι αλήθεια ότι σε ορισμένα μέρη, ειδικά όπου γνωρίζουμε ότι κυκλοφορούν πολλοί πεζοί, προσπαθούμε μεταξύ άλλων να αναβαθμίσουμε τα στηθαία ασφαλείας και να συμπεριλάβουμε την πρόληψη των ατυχημάτων στα έργα οδικής ασφάλειας που εκτελούμε.
<P>
Με παγκόσμιους όρους, και στο πλαίσιο του πολιτικού διαλόγου, συμπεριλαμβάνουμε όλες αυτές τις ερωτήσεις αλλά το μήνυμα που στέλνουμε περιστασιακά στους εταίρους μας θα πρέπει να αναφέρει ότι και αυτοί θα πρέπει να αντιμετωπίζουν αυτά τα πολιτικά θέματα. Όταν ακούω αυτού του είδους την ερώτηση πάντα αναρωτιέμαι: "Θα ζητήσουν από εμάς να τα κάνουμε όλα για αυτούς;". Δεν μπορούν να μας ζητούν να τα κάνουμε όλα. Μπορούμε να εμπνεύσουμε και να προτείνουμε, μπορούμε να παρέχουμε χρηματοδότηση και βοήθεια αλλά δεν μπορούμε να κυβερνούμε αντί για αυτούς, η δουλειά των οποίων είναι να κυβερνούν. Είναι σαν να διαλέγεις δώρα από ένα χριστουγεννιάτικο δένδρο. Όλοι περιμένουν την αναπτυξιακή συνεργασία για να μπορέσουν να κάνουν τα πάντα και τίποτα.
<P>
Πρέπει επίσης να κατανοήσετε ότι με τους πόρους που έχω στη διάθεσή μου από τον προϋπολογισμό, πρέπει να επικεντρωθώ στις κύριες προτεραιότητες. Ο κ. Mitchell πολύ σωστά επεσήμανε τους αναπτυξιακούς στόχους της χιλιετίας οι οποίοι είναι και η βασική προτεραιότητα. Είμαστε έτοιμοι να βοηθήσουμε και να παράσχουμε χρηματοδότηση, αλλά οι χώρες-εταίροι οφείλουν να τη ζητήσουν. Αυτή είναι μια από τις προϋποθέσεις. Κατά τη διάρκεια της διαδικασίας του διαλόγου προσπαθούμε μερικές φορές να προτείνουμε αυτό το πράγμα.
<P>
Ο κ. Bowis δεν είναι εδώ αλλά μπορώ να σας πω για παράδειγμα ότι κατά την υλοποίηση των αναπτυξιακών μας πολιτικών, προσπαθώ να εμφυσήσω στους εταίρους μας μια ακόμα μεγαλύτερη ευαισθητοποίηση για την κατάσταση των ατόμων με αναπηρία. Τα προβλήματα που ταλανίζουν τα άτομα με αναπηρία δεν λαμβάνονται γενικά υπόψη από τις χώρες-εταίρους ή από τις κυβερνήσεις-εταίρους. Ως εκ τούτου, έχουμε μια σειρά από παράλληλες πρωτοβουλίες και πολιτικές που προσπαθούμε να προωθήσουμε και να υλοποιήσουμε, αλλά μην ξεχνάτε ότι τα έργα αυτά μπορούμε να τα χρηματοδοτήσουμε μόνο αν η χώρα-εταίρος κάνει μια προσέγγιση ή υποβάλει κάποιο αίτημα.
<P>
Δεδομένου ότι η Ευρωπαϊκή Ένωση χρηματοδοτεί μεγάλο αριθμό έργων που αφορούν την κατασκευή οδικών δικτύων και τις οδικές υποδομές, η συγκεκριμένη αυτή πτυχή -και σίγουρα το θέμα της οδικής ασφάλειας- ανακύπτει συχνά σε αυτού του είδους τις αντιπαραθέσεις και συζητήσεις.
<SPEAKER ID="333" NAME="Justas Vincas Paleckis" AFFILIATION="PSE">
(LT) Οι στατιστικές δείχνουν ότι οι απώλειες που οφείλονται στα ατυχήματα και οι συνέπειές τους στις χώρες της ΕΕ αντιστοιχούν περίπου στο 2% του ΑΕΠ της Ευρωπαϊκής Ένωσης, το οποίο σημαίνει ότι οι εν λόγω απώλειες είναι τεράστιες. Έχουμε ανάλογα αριθμητικά στοιχεία για τον τρίτο κόσμο και τις αναπτυσσόμενες χώρες; Το ποσοστό είναι υψηλότερο ή χαμηλότερο; Προφανώς και υπάρχουν λιγότερα αυτοκίνητα σε αυτές τις χώρες και έτσι το ποσοστό είναι χαμηλότερο. Συνειδητοποιώντας ότι η Επιτροπή δεν μπορεί να κάνει τα πάντα για τις εν λόγω χώρες θα ήθελα να μάθω αν οι συγκεκριμένες χώρες βασίζονται στην εμπειρία της Ευρωπαϊκής Ένωσης, όπου τα τελευταία πέντε χρόνια ο αριθμός των ατυχημάτων έχει μειωθεί κατά 50 τοις εκατό.
<SPEAKER ID="334" NAME="Louis Michel">
Μέλος της Επιτροπής. - (FR) Συμφωνώ, συμφωνώ. Ωστόσο, πολύ απλά δεν έχω τα μέσα για να καταμετρήσω τον αριθμό των τροχαίων ατυχημάτων στις αναπτυσσόμενες χώρες.
<P>
Πρέπει έτσι να βασιστώ σε όσα μου λένε οι κυβερνήσεις. Είναι προφανές ότι ατυχήματα συμβαίνουν αλλά η χαμηλότερη κυκλοφοριακή πυκνότητα και ο μικρότερος αριθμός των αυτοκινήτων σημαίνει για παράδειγμα ότι πολύ περισσότερα ατυχήματα συμβαίνουν στον χώρο εργασίας, στα χωράφια και ούτω καθεξής. Είναι πάντως σίγουρο ότι ένας πολύ μεγάλος αριθμός ατυχημάτων συμβαίνει στον χώρο εργασίας.
<P>
Όσον αφορά τα τροχαία ατυχήματα, μπορώ μόνο να στηριχθώ στα αριθμητικά στοιχεία που λαμβάνω, αν λαμβάνω, από τις χώρες-εταίρους. Αν τώρα μου ζητήσετε να χρηματοδοτήσω έργα στατιστικής θα είμαι πολύ διστακτικός επειδή νομίζω ότι δεν έχουμε τους πόρους για να ασχοληθούμε με τη μικροδιαχείριση εξ ονόματος των εταίρων μας.
<P>
Πιστεύω ότι πρέπει να επικεντρωθούμε στην ευρύτερη εικόνα προκειμένου να είμαστε αποτελεσματικοί· δεν υπάρχει άλλη λύση. Αν επιδοθούμε στη "μικροδιαχείριση" όλων των μικρών λεπτομερειών, θα χάσουμε τις κατευθύνσεις της πολιτικής μας, θα ασχολούμαστε με τα πάντα, δεν θα έχουμε μια αληθινή στρατηγική ή ένα σύστημα για να προσχωρήσουμε, δεν θα υπάρχει πια συνοχή, δεν θα υπάρχει τίποτα από όλα αυτά.
<P>
Είναι σίγουρα καλό που θέσατε αυτά τα ζητήματα και είναι σωστό και προσήκον να τίθενται αυτά τα ζητήματα στον διάλογό μας με τους εταίρους. Εντούτοις, πρέπει να σας πω ότι τα πράγματα δεν είναι τόσο απλά σε ό,τι αφορά την αφύπνιση του ενδιαφέροντος και της προσοχής των εταίρων μας σε αυτούς τους τομείς. Υποσχέθηκα έτσι στον κ. Bowis -που τυχαίνει να μην είναι εδώ, αλλά του έδωσα μια υπόσχεση πριν από δύο χρόνια και θα την τηρήσω τώρα, μόνο και μόνο για λόγους μεθοδικότητας- ότι θα συμπεριλαμβάναμε την κατηγορία των "ατόμων με αναπηρία" μαζί με τις πολιτικές μας για την ισότητα των φύλων και τα δικαιώματα των παιδιών. Ωστόσο, μπορώ να σας διαβεβαιώσω ότι δεν είναι τόσο απλό στην πράξη. Τα πράγματα δεν είναι συνήθως ξεκάθαρα και κάθε φορά πρέπει να ξαναπροσπαθούμε. Συμφωνώ πλήρως με τα όσα έχετε πει αλλά δεν μπορώ να κάνω πράγματα για τις χώρες-εταίρους τα οποία ούτε αυτές φαίνονται έτοιμες ακόμα να κάνουν.
<P>
" Επιτροπή πιέζει για όλα αυτά τα σημεία, που είναι συναφή ζητήματα, αλλά δεν μπορεί να φτάσει μέχρι του σημείου να "μικροδιαχειρίζεται" τα πάντα.
<P>
Θέμα: Διάλογος για τη συμφιλίωση στην Κύπρο
<P>
Πώς αξιολογεί η Επιτροπή τη συνάντηση της 5ης Σεπτεμβρίου μεταξύ του Προέδρου της Δημοκρατίας της Κύπρου Παπαδόπουλου και του τουρκοκύπριου ηγέτη Ταλάτ;
<P>
Δεν εκτιμά η Επιτροπή ότι θα πρέπει να συμβάλει στην επίτευξη ποιοτικού πολιτικού άλματος στη διαδικασία αναζήτησης συμφωνημένης λύσης σε δικοινοτική βάση, καλώντας τη Λευκωσία να συνεχίσει το διάλογο στο υψηλότερο πολιτικό επίπεδο (τουλάχιστο σε επίπεδο υπουργών), εντός προκαθορισμένου και σαφούς χρονικού πλαισίου, αντί να τον αναθέτει σε επιτροπές εμπειρογνωμόνων;
<P>
Ποια είναι η κατάσταση σχετικά με το υπόλοιπο της χρηματοδότησης που έχει ανακοινωθεί για το βόρειο τμήμα της Κύπρου, από την οποία έχει καταβληθεί πράγματι μόνο το 10%;
<SPEAKER ID="336" NAME="Olli Rehn">
Μέλος της Επιτροπής. - (EN) " Επιτροπή επικροτεί τη συνάντηση των δύο ηγετών στις 5 Σεπτεμβρίου του τρέχοντος έτος και τη συμφωνία σχετικά με την ανάγκη για την ταχύτερη δυνατή έναρξη της διαδικασίας που θα οδηγήσει σε μια συνολική διευθέτηση του κυπριακού προβλήματος. Στόχος μας είναι οι σοβαρές διαπραγματεύσεις για μια συνολική διευθέτηση υπό την αιγίδα των "νωμένων Εθνών να ξεκινήσουν χωρίς περιττές χρονοτριβές. " συμφωνία της 8ης Ιουλίου 2006 ανάμεσα στους ηγέτες των δυο κοινοτήτων στο νησί θα πρέπει να προετοιμάσει το έδαφος για τις συγκεκριμένες συνομιλίες ως μέσο διευκόλυνσης της πλήρης επανέναρξης των συνομιλιών για μια συνολική διευθέτηση.
<P>
Σε ό,τι αφορά το ζήτημα της χρηματοοικονομικής ενίσχυσης που διατέθηκε περί τα τέλη του Σεπτεμβρίου του τρέχοντος έτους, το συνολικό ποσό της σύμβασης στο πλαίσιο του προγράμματος ενίσχυσης για την τουρκοκυπριακή κοινότητα ανήλθε στα 24 εκατομμύρια ευρώ -δηλαδή στο 9% του συνόλου- και το προσφερόμενο ποσό ανήλθε στα 44 εκατομμύρια ευρώ. Ένα μεγάλο μερίδιο του προγράμματος διατίθεται για επενδύσεις σε υποδομές, οι οποίες απαιτούν περισσότερο χρόνο προετοιμασίας και για τις οποίες ο κύριος όγκος πληρωμών θα πραγματοποιηθεί στο δεύτερο μέρος της περιόδου προγραμματισμού, που αναμένεται να διαρκέσει μέχρι τον Δεκέμβριο του 2012.
<P>
Παρά τις προκλήσεις που τίθενται από το μοναδικό πολιτικό, διπλωματικό και νομικό καθεστώς, η Επιτροπή θεωρεί ότι η υλοποίηση του προγράμματος ενίσχυσης έχει δρομολογηθεί κατά το μεγαλύτερο μέρος.
<SPEAKER ID="337" NAME="Marco Cappato" AFFILIATION="ALDE">
(IT) Κυρία Πρόεδρε, κυρίες και κύριοι, θα ήθελα να ευχαριστήσω τον Επίτροπο και να τονίσω ότι η Επιτροπή πρέπει να παροτρύνει τα μέρη να διαπραγματευτούν σε υπουργικό επίπεδο, δηλαδή στο ανώτερο επίπεδο, έτσι ώστε να αρθεί το αδιέξοδο. Προφανώς, οι εκλογές που έχουν προγραμματιστεί για τον Φεβρουάριο στη Λευκωσία, στο ελληνικό τμήμα, μπορεί να δυσχεραίνουν επί του παρόντος την επιτάχυνση των ζητημάτων αλλά είναι μια καλή ιδέα να ξεκινήσουμε να επενδύουμε από σήμερα για τη μετεκλογική περίοδο.
<SPEAKER ID="338" NAME="Olli Rehn">
Μέλος της Επιτροπής. - (EN) Θέλω να ευχαριστήσω τον αξιότιμο βουλευτή για αυτήν την πρόταση. Στην πραγματικότητα, κατεβάλλαμε προσπάθειες προς αυτή την κατεύθυνση στα τέλη του 2006, κατά τη διάρκεια της φινλανδικής Προεδρίας της Ευρωπαϊκής Ένωσης. Ήταν μια σοβαρή διπλωματική προσπάθεια για να "ξεπαγώσουν" οι οικονομικές και εμπορικές σχέσεις στο εσωτερικό και γύρω από την Κύπρο, που κορυφώθηκε με κάποιες συναντήσεις στο Ελσίνκι, οι οποίες ωστόσο δεν καρποφόρησαν.
<P>
Επομένως, νομίζω ότι το δίδαγμα που πρέπει να αντλήσουμε είναι ότι πρέπει να θέσουμε στόχο τη συνολική διευθέτηση και χρειαζόμαστε τα "νωμένα Έθνη να προσφέρουν τις καλές τους υπηρεσίες. Από τη δική μας άποψη, όσο πιο σύντομα τόσο το καλύτερο, και το αργότερο, μετά από τις προεδρικές εκλογές, ούτως ώστε το έτος 2008 να αποτελέσει το έτος των σοβαρών διαπραγματεύσεων και αποτελεσμάτων αναφορικά με τη συνολική διευθέτηση της επανένωσης της Κύπρου.
<SPEAKER ID="339" NAME="Reinhard Rack" AFFILIATION="PPE-DE">
(DE) Κυρία Πρόεδρε, κύριε Επίτροπε, μας είπαν ότι μόνο ένα μικρό ποσοστό της χρηματοδότησης της Ένωσης είναι διαθέσιμο για το βόρειο τμήμα της Κύπρου. Ποια είναι η κατάσταση σχετικά με τις υποχρεώσεις που πρέπει να εκπληρώσει το ίδιο το βόρειο τμήμα της Κύπρου; Δεν υπάρχουν και εδώ καθυστερήσεις; Έχω επίσης μια συμπληρωματική ερώτηση για τον συνάδελφο βουλευτή. " ορολογία που χρησιμοποίησε δεν είναι ορολογία δικοινοτικού χαρακτήρα αλλά μια ορολογία που θα χρησιμοποιούταν στην περίπτωση που θα επρόκειτο για δύο ξεχωριστά κράτη, δεδομένου ότι έγινε αναφορά στο υπουργικό επίπεδο, στους προέδρους και στους συναδέλφους. Βοηθάει κάτι τέτοιο τη συζήτηση;
<SPEAKER ID="340" NAME="Olli Rehn">
Μέλος της Επιτροπής. - (EN) Νομίζω ότι στην πραγματικότητα, η συγκεκριμένη ερώτηση απευθυνόταν εν μέρει στον κ. Cappato. Είναι σαφές ότι η Ευρωπαϊκή Επιτροπή δεν αναφέρεται σε οποιοδήποτε είδος κυβέρνησης σχετικά με το βόρειο τμήμα της Κύπρου, αλλά την ίδια στιγμή, είναι αδιαμφισβήτητο ότι υπάρχουν δύο κοινότητες στο νησί. Υπάρχει η ελληνοκυπριακή κοινότητα και υπάρχει και η τουρκοκυπριακή κοινότητα. Ενθαρρύνουμε και αναμένουμε από τους ηγέτες των δυο κοινοτήτων να συνεχίσουν τις προσπάθειές τους για την επανέναρξη των διαπραγματεύσεων για μια συνολική διευθέτηση υπό την αιγίδα των "νωμένων Εθνών.
<SPEAKER ID="341" NAME="Πρόεδρος">
Λίγο πριν προχωρήσουμε στην επόμενη ερώτηση, θα επαναλάβω την πρόσκληση και την ενθάρρυνση στους βουλευτές να έρθουν να καθίσουν στα μπροστινά έδρανα της αίθουσας αν συμμετέχετε στην Ώρα των Ερωτήσεων. Με αυτόν τον τρόπο, η συζήτηση αποκτά μεγαλύτερη δυναμική.
<P>
Θέμα: Διοίκηση της ΕΕ στο Κόσοβο
<P>
Πώς κρίνει η Επιτροπή την πρόοδο των προετοιμασιών για την εγκατάσταση μιας διοίκησης της ΕΕ στο Κοσσυφοπέδιο το επόμενο έτος, καθώς και τις δυνατότητες για επίλυση του θέματος του καθεστώτος της περιοχής μέχρι τις 10 Δεκεμβρίου 2007;
<SPEAKER ID="343" NAME="Olli Rehn">
Μέλος της Επιτροπής. - (EN) " Ευρωπαϊκή Ένωση προετοιμάζεται να αναλάβει μεγαλύτερο ρόλο μετά τον καθορισμό του νέου καθεστώτος του Κοσσυφοπεδίου. Ανεξάρτητα από τις διαπραγματεύσεις για το τελικό καθεστώς, που είναι σε εξέλιξη, γίνονται σημαντικές προετοιμασίες για το μελλοντικό Διεθνές Μη Στρατιωτικό Γραφείο και την αποστολή της ΕΠΑΑ για την επιβολή κράτους δικαίου στο Κοσσυφοπέδιο.
<P>
" Επιτροπή χρηματοδοτεί κοινές δράσεις της ΚΕΠΠΑ για την εγκατάσταση ομάδων προγραμματισμού στην Πρίστινα. Οι συγκεκριμένες ομάδες έχουν αναπτύξει τα σχέδια για τις μελλοντικές αποστολές στη βάση του σχεδίου Αχτισάαρι. Ωστόσο, η τελική μορφή των μελλοντικών διεθνών αποστολών θα εξαρτηθεί από την ακριβή έκβαση των διαπραγματεύσεων για τη διαμόρφωση του τελικού καθεστώτος. " Επιτροπή έχει εργαστεί σε στενή συνεργασία και με τις δύο ομάδες προκειμένου να διασφαλιστεί μια συνεκτική συνολική παρουσία της ΕΕ στο μέλλον, ύστερα από τον καθορισμό του νέου καθεστώτος του Κοσσυφοπεδίου.
<P>
Θα ήθελα επίσης να αξιοποιήσω αυτήν την ευκαιρία για να ευχαριστήσω το Ευρωπαϊκό Κοινοβούλιο για την άψογη συνεργασία του σε ό,τι αφορά τη διευκόλυνση της χρηματοδότησης των πολύ σημαντικών αυτών αποστολών. " Επιτροπή στηρίζει με όλες της τις δυνάμεις το έργο της διεθνούς Τρόικα που κατευθύνει επί του παρόντος τις διαπραγματεύσεις ενώ υπάρχει και η προθεσμία της 10ης Δεκεμβρίου για τις δραστηριότητες της Τρόικα, όπως επιβεβαιώθηκε από την υπουργική ομάδα επαφής στη Νέα Υόρκη τον Σεπτέμβριο. Την παρούσα στιγμή, είναι πολύ νωρίς να προβλεφθεί πότε ακριβώς θα επιλυθεί το ζήτημα του καθεστώτος του Κοσσυφοπεδίου αλλά είναι σαφές ότι η παράταση της δύσκολης αυτής κατάστασης δεν εξυπηρετεί τα συμφέροντα κανενός. Από την πλευρά μας, είμαστε έτοιμοι να κάνουμε τα πάντα προκειμένου να επιτευχθεί μια λύση ύστερα από τις διαπραγματεύσεις η οποία θα είναι η καλύτερη για τον καθένα μας. Το ζητούμε αυτό τόσο από τις δύο κοινότητες όσο και από τους εταίρους μας στη διεθνή κοινότητα, ενώ την ίδια στιγμή προετοιμαζόμαστε φυσικά για τα καλύτερα και τα χειρότερα σενάρια σχετικά με το καθεστώς του Κοσσυφοπεδίου.
<SPEAKER ID="344" NAME="Bernd Posselt" AFFILIATION="PPE-DE">
(DE) Σας ευχαριστώ πολύ για την καλή σας απάντηση, κύριε Επίτροπε. Υπάρχουν δύο σημεία που θα ήθελα να επισημάνω. Πρώτον, όπως γνωρίζετε, το Ευρωπαϊκό Κοινοβούλιο υπερψήφισε με 75% τη διεθνώς επιτηρούμενη ανεξαρτησία για το Κοσσυφοπέδιο στη βάση του σχεδίου Αχτισαάρι. Καταψηφίσαμε σχέδια για τη διχοτόμηση του Κοσσυφοπεδίου και για οποιασδήποτε μορφής επιστροφή στο καθεστώς του Βελιγραδίου. Θα ήθελα να μάθω αν η Επιτροπή προσυπογράφει τη συγκεκριμένη θέση.
<P>
Δεύτερον, και εγώ, όπως και εσείς, βρέθηκα στο Βελιγράδι την περασμένη εβδομάδα και, όπως είπατε, όσο πιο μακρόσυρτη αποβεί η διαδικασία λήψης για κάποια απόφαση, τόσο πιο αποσταθεροποιητικές θα γίνονται οι επιπτώσεις για τη Σερβία. Και η Σερβία χρειάζεται μια γρήγορη απόφαση για να μπορέσει να χαράξει την πορείας της προς ένα ευρωπαϊκό μέλλον.
<SPEAKER ID="345" NAME="Olli Rehn">
Μέλος της Επιτροπής. - (EN) Πράγματι, όπως ανέφερε και ο κ. Posselt, η Σερβία είναι μια πολύ σημαντική χώρα και για αυτόν τον λόγο μονογραφήσαμε τη συμφωνία σταθεροποίησης και σύνδεσης την περασμένη εβδομάδα με τον Αντιπρόεδρο της Κυβέρνησης Đelić, παρουσία του Προέδρου Tadić. Αυτό αποτελεί το πρώτο συγκεκριμένο βήμα της Σερβίας προς την Ευρωπαϊκή Ένωση. Με την προϋπόθεση ότι η Σερβία θα συνεργαστεί πλήρως με το Διεθνές Ποινικό Δικαστήριο για την πρώην Γιουγκοσλαβία, εμείς και τα κράτη μέλη μπορούμε να υπογράψουμε τη συμφωνία που θα αποτελέσει την πύλη για τη χορήγηση του καθεστώτος υποψήφιας χώρας στη Σερβία.
<P>
Είμαστε επομένως έτοιμοι, όταν θα είναι και η Σερβία έτοιμη, να προχωρήσουμε και όντως αυτό βοηθά τη Σερβία να αφήσει πίσω της το εθνικιστικό της παρελθόν και να προσεγγίσει το ευρωπαϊκό της μέλλον.
<SPEAKER ID="346" NAME="Hubert Pirker" AFFILIATION="PPE-DE">
(DE) Κύριε Επίτροπε, όλοι ελπίζουμε ότι το θέμα που αφορά τον καθορισμό του τελικού καθεστώτος θα επιλυθεί στις 10 Δεκεμβρίου. Το ερώτημα, ωστόσο, είναι το εξής: αν δεν υπάρξει λύση; Ποιοι θα είναι μετά οι κίνδυνοι για ολόκληρη την περιοχή, κατά την άποψή σας; Έχουμε κάποια διέξοδο από αυτήν την κατάσταση ή κάποια εναλλακτική στρατηγική αν όντως δεν υπάρξει κάποια συμφωνία στις 10 Δεκεμβρίου;
<SPEAKER ID="347" NAME="Olli Rehn">
Μέλος της Επιτροπής. - (EN) Εργαζόμαστε όντως πολύ σοβαρά και πολύ σκληρά για να διευκολύνουμε μια λύση που θα διευθετεί το ζήτημα ύστερα από διαπραγματεύσεις. Υποστηρίζουμε τον πρέσβη Wolfgang Ischinger, που είναι υπεύθυνος για να καθοδηγεί το έργο της Τρόικα ως εκπρόσωπος της Ευρωπαϊκής Ένωσης. Νομίζω ότι είναι σημαντικό να επικεντρώσουμε τις σκέψεις μας και τις δημόσιες δηλώσεις μας στην υποβοήθηση των προσπαθειών της Τρόικα και να ενθαρρύνουμε τις δύο πλευρές να αδράξουν την ευκαιρία και να αξιοποιήσουν την τελευταία αυτή προσπάθεια στις "καθυστερήσεις του αγώνα", προκειμένου για την επίτευξη συγκεκριμένων αποτελεσμάτων στις διαπραγματεύσεις.
<P>
Όπως κάθε άλλο υπεύθυνο θεσμικό όργανο, η Ευρωπαϊκή Ένωση και τα κράτη μέλη της, η Επιτροπή και το Κοινοβούλιο, πρέπει να προετοιμαστούν για διάφορα σενάρια αλλά θα δεν θα ήθελα τώρα να σκεφτώ την αποτυχία. Ας επικεντρωθούμε τώρα στις διαπραγματεύσεις, και την ίδια στιγμή όπως έχω ήδη πει, στην προετοιμασία των αποστολών, τόσο της αποστολής της Επιτροπής όσο και της αποστολής της ΕΠΑΑ του Συμβουλίου, έτσι ώστε όταν υπάρξει μια απόφαση για το καθεστώς του Κοσσυφοπεδίου να είμαστε έτοιμοι να συμμετάσχουμε και να αναλάβουμε τις ευθύνες μας.
<P>
Θέμα: Ενταξιακές διαπραγματεύσεις με την Κροατία
<P>
Στην Κροατία δόθηκε επιτέλους τον Ιούνιο του 2004 εκ μέρους της ΕΕ το καθεστώς της επίσημης υποψήφιας προς ένταξη χώρας. Τον Οκτώβριο του 2005 άρχισαν επίσημα οι ενταξιακές διαπραγματεύσεις, κατά τη διάρκεια των οποίων άνοιξαν τα πρώτα δώδεκα κεφάλαια για την ένταξη. " ίδια η Κροατία καταβάλλει προσπάθειες για μία περάτωση των ενταξιακών διαπραγματεύσεων κατά την περίοδο 2008/2009. Οι θετικές εξελίξεις στον τομέα της οικονομίας της αγοράς, του κράτους δικαίου καθώς και της δημοκρατίας και των ανθρώπινων δικαιωμάτων εμφανίζουν την εν λόγω ημερομηνία ως απόλυτα ρεαλιστική. Τίθεται όμως το ερώτημα, σε ποιο βαθμό η εν λόγω ημερομηνία θα μπορεί να τηρηθεί από την ΕΕ και αυτό επειδή υπήρξαν αντιρρήσεις και απόψεις σύμφωνα με τις οποίες, προϋπόθεση για την διεύρυνση είναι η συνταγματική μεταρρύθμιση της ΕΕ.
<P>
Πώς αξιολογεί η Επιτροπή το καθεστώς των ενταξιακών διαπραγματεύσεων; Ποια ενισχυμένη βοήθεια καταβάλλει (ή προγραμματίζει) η Ευρωπαϊκή Επιτροπή ώστε να εξασφαλίσει ότι η Κροατία θα μπορέσει όσο το δυνατόν ταχύτερα να ενταχθεί στην ΕΕ;
<SPEAKER ID="349" NAME="Olli Rehn">
Μέλος της Επιτροπής. - (EN) Οι ενταξιακές διαπραγματεύσεις με την Κροατία συνεχίζονται επί του παρόντος με σταθερό ρυθμό. Όπως μπορείτε να θυμηθείτε, οι συνομιλίες ξεκίνησαν στις 3 Οκτωβρίου 2005 ή για να είμαι πιο ακριβής, στις 4 Οκτωβρίου επειδή ήταν αργά το βράδυ ή νωρίς το πρωί ανάλογα με το πώς ορίστηκε στο Λουξεμβούργο. " διαδικασία αναλυτικής εξέτασης του κεκτημένου ολοκληρώθηκε ένα χρόνο αργότερα, τον Οκτώβριο του 2006, ενώ και οι 33 εκθέσεις αναλυτικής εξέτασης έχουν υποβληθεί στο Συμβούλιο.
<P>
" σημερινή κατάσταση είναι η εξής: οι διαπραγματεύσεις έχουν ξεκινήσει για τα 14 από τα 35 κεφάλαια και έχουν ολοκληρωθεί σε δύο κεφάλαια, Συνεχίζουμε με σταθερούς ρυθμούς. Θα ήθελα να προσθέσω ότι σε 10 κεφάλαια έχουμε συμφωνήσει στα κριτήρια αξιολόγησης -ή για να γίνω πιο ακριβής έχουν συμφωνηθεί από το Συμβούλιο- τα οποία έχουν κοινοποιηθεί στην Κροατία. Προς το παρόν, εξετάζουμε μόνο την εκπλήρωση των κριτηρίων αξιολόγησης στον τομέα της δικαιοσύνης, της ελευθερίας και της ασφάλειας. Ελπίζουμε, ωστόσο, ότι η προσπάθεια που καταβάλλει η Κροατία για να εκπληρώσει τα κριτήρια αξιολόγησης που έχουν τεθεί θα μας επιτρέψει να προτείνουμε σύντομα την έναρξη των διαπραγματεύσεων και σε ακόμα ένα ή δύο κεφάλαια.
<P>
Τέλος, το πιο σημαντικό από την άποψη των επόμενων ενεργειών είναι να προοδεύουμε περισσότερο στα πιο δύσκολα κεφάλαια. Πρόκειται κυρίως για τα κεφάλαια εκείνα για τα οποία έχουν ήδη τεθεί κριτήρια αξιολόγησης. Τέλος, ο ρυθμός της προόδου της Κροατίας προς την Ευρωπαϊκή Ένωση θα καθοριστεί από τη δική της ικανότητα να εκπληρώσει τους απαραίτητους όρους ανάλογα με τις δυνατότητές της.
<SPEAKER ID="350" NAME="Michl Ebner" AFFILIATION="PPE-DE">
(IT) Κυρία Πρόεδρε, κυρίες και κύριοι, είμαι ευγνώμων στον Επίτροπο για τις διευκρινίσεις που παρείχε. Κατά την άποψή μου, η πρόοδος που έχει σημειωθεί είναι σίγουρα ικανοποιητική, αν και υπάρχει ακόμα περιθώριο για περισσότερες προσπάθειες. Από τη δική μου πλευρά, -και είμαι μέλος της μικτής κοινοβουλευτικής επιτροπής Ευρωπαϊκής Ένωσης-Κροατίας- νομίζω ότι οι Κροάτες καταβάλλουν μεγάλες προσπάθειες αλλά ότι δεν λαμβάνουν θετική απάντηση από την Ευρωπαϊκή Επιτροπή. Θα ήθελα λοιπόν να ζητήσω από την Επιτροπή να διπλασιάσει τις προσπάθειές της υπέρ της Κροατίας ώστε να μπορέσει να ενταχθεί στην ΕΕ το 2009.
<SPEAKER ID="351" NAME="Olli Rehn">
Μέλος της Επιτροπής. - (EN) Συμφωνώ ότι περισσότερες προσπάθειες πρέπει να καταβληθούν από την πλευρά της Κροατίας κατά κύριο λόγο.
<P>
Θα ήθελα να περιγράψω παραστατικά τις προκλήσεις: οι τεχνικές διαπραγματεύσεις αποτελούν την υπερδομή των διαπραγματεύσεων για το κοινοτικό κεκτημένο ενώ οι μεταρρυθμίσεις επί τόπου αποτελούν την υποδομή -τα θεμέλια- των διαπραγματεύσεων. Σε πολλούς τομείς, είτε για την Κροατία είτε για την Τουρκία, είτε για οποιαδήποτε άλλη μελλοντικά υποψήφια χώρα, είναι σαφές ότι για την εκπλήρωση ορισμένων κριτηρίων αξιολόγησης για τις τεχνικές διαπραγματεύσεις, πρέπει πρώτα να σημειωθεί πρόοδος στις μεταρρυθμίσεις που λαμβάνουν χώρα επί τόπου.
<P>
Το συγκεκριμένο παράδειγμα που έχω στο μυαλό μου είναι η ναυπηγική και η χαλυβουργία. Θα είμαστε σε θέση να προτείνουμε το άνοιγμα κεφαλαίου σχετικά με την πολιτική ανταγωνισμού και τις κρατικές ενισχύσεις, που είναι ένα από τα καίρια κεφάλαια της νομοθεσίας της ΕΕ, όταν δούμε ότι η Κροατία έχει ξεκινήσει επιτυχώς την υλοποίηση και την επίτευξη αποτελεσμάτων στις διαρθρωτικές μεταρρυθμίσεις στους τομείς της ναυπηγικής και της χαλυβουργίας.
<P>
Επομένως, η πρόοδος αυτών των μεταρρυθμίσεων και η διευκόλυνση της προόδου στις τεχνικές διαπραγματεύσεις εξαρτάται κυρίως από την κροατική κυβέρνηση και το κροατικό κοινοβούλιο.
<SPEAKER ID="352" NAME="Reinhard Rack" AFFILIATION="PPE-DE">
(DE) Υπάρχει μεγάλη πιθανότητα στις 21 Δεκεμβρίου τα σύνορα Σένγκεν της Ιταλίας και της Αυστρίας να επεκταθούν για να συμπεριλάβουν και άλλη μια χώρα, τη Σλοβενία. Έχει σχέση το παραπάνω ενδεχόμενο με το άνοιγμα ενός κεφαλαίου -σχετικά με τον κοινό χώρο ελευθερίας, δικαιοσύνης και ασφάλειας- στις ενταξιακές διαπραγματεύσεις; Έχει άραγε κάποιο νόημα να υψωθούν νέα εξωτερικά σύνορα στο συγκεκριμένο σημείο, τα οποία λίγα χρόνια αργότερα θα χρειαστεί να κατεδαφιστούν;
<SPEAKER ID="353" NAME="Olli Rehn">
Μέλος της Επιτροπής. - (EN) Νομίζω ότι αν καταφύγουμε στην κοινή λογική, στην οποία πολλές φορές καταφεύγουν και οι Επίτροποι, η ερώτησή σας είναι πολύ ουσιαστική. Την ίδια στιγμή, η Σλοβενία, ύστερα από σημαντικές προσπάθειες, έχει καταφέρει να φτάσει σε μια κατάσταση, όπου θα αποτελέσει μέρος της συμφωνίας Σένγκεν για την ελεύθερη κυκλοφορία των ανθρώπων ενώ είναι γεγονός ότι η Σλοβενία είναι μέλος της Ευρωπαϊκής Ένωσης. " Κροατία θα γίνει μέλος της Ευρωπαϊκής Ένωσης σε λίγα χρόνια και, ως εκ τούτου, μέχρι τη στιγμή που η Κροατία θα μπορέσει να ενταχθεί στη συμφωνία Σένγκεν ως μέλος της Ευρωπαϊκής Ένωσης, θα ισχύει η ρύθμιση που ανέφερε ο αξιότιμος βουλευτής.
<P>
Εντούτοις, είναι βέβαιο ότι μεσοπρόθεσμα και μακροπρόθεσμα, θα διαμορφωθεί μια κατάσταση όπου όλες οι χώρες των Δυτικών Βαλκανίων θα αποτελέσουν μέρος της Ευρωπαϊκής Ένωσης, και μια μέρα, και της συμφωνίας Σένγκεν για την ελεύθερη κυκλοφορία των προσώπων. Και αυτό είναι πολύ σημαντικό για τον εξευρωπαϊσμό της κοινωνίας των πολιτών των Δυτικών Βαλκανίων μακροπρόθεσμα.
<SPEAKER ID="354" NAME="Bernd Posselt" AFFILIATION="PPE-DE">
(DE) Κύριε Επίτροπε, πιστεύω ότι η κυβέρνηση Sanader και ο επικεφαλής των διαπραγματεύσεων, κ. Drobnjak, επιτελούν πολύ ποιοτικό έργο αλλά κατά την άποψη μου υπάρχουν δύο προβλήματα. Πρώτον, ακούω για παράδειγμα από τη σλοβακική πλευρά ότι οι όροι που τέθηκαν στην Κροατία δεν είχαν τεθεί με την ίδια μορφή στη Σλοβακία.
<P>
Το δεύτερο ερώτημα είναι το εξής: ποια είναι η κατάσταση σχετικά με τις ίδιες τις ικανότητες της Επιτροπής να φέρει σε πέρας αυτήν την υπόθεση; Άκουσα ότι πολλά ζητήματα έχουν παραμεληθεί επειδή δεν υπάρχει επαρκές δυναμικό για την επεξεργασία του φακέλου της Κροατίας. Αληθεύει κάτι τέτοιο;
<SPEAKER ID="355" NAME="Olli Rehn">
Μέλος της Επιτροπής. - (EN) Κυρία Πρόεδρε νομίζω ότι υπήρξε κάποια ασάφεια όσον αφορά τη διερμηνεία επειδή δεν νομίζω ο αξιότιμος βουλευτής να είπε ότι η Επιτροπή δυσκολεύεται να εξετάσει με τον προσήκοντα τρόπο τον φάκελο αυτό.
<P>
Εξετάζουμε την εν λόγω υπόθεση με την απαιτούμενη ακρίβεια και αποφασιστικότητα. Στην πραγματικότητα, όπως είπα και νωρίτερα, σημειώνουμε μεγάλη πρόοδο με την Κροατία χάρη στις δυνατότητες της.
<P>
Αν έγινε αναφορά στο θέμα των συνόρων και στη ζώνη προστασίας της αλιείας, που εμπίπτουν στις διμερείς σχέσεις της Κροατίας και της Σλοβενίας, πρόκειται για ένα διμερές θέμα και ενθαρρύνουμε τόσο την Κροατία όσο και τη Σλοβενία να επιλύσουν αυτά τα μακροχρόνια προβλήματα.
<P>
Πιστεύω ότι ύστερα από τις κοινοβουλευτικές εκλογές στην Κροατία, το αργότερο, και οι δύο χώρες θα επιταχύνουν και θα εντείνουν τις προσπάθειές τους προκειμένου να χρησιμοποιήσουν αυτό το παράθυρο ευκαιρίας και να προσπαθήσουν να διευθετήσουν αυτά τα εκκρεμή ζητήματα, όπως είναι τα συνοριακά ζητήματα.
<P>
Θέμα: Διαβίωση και εκπαίδευση παράνομων ανηλίκων μεταναστών
<P>
Μεταξύ των παράνομα εισερχομένων μεταναστών στην ΕΕ, υπάρχει και ένας αριθμός ανηλίκων, των οποίων η περαιτέρω διαβίωση και εκπαίδευση στο ευρωπαϊκό έδαφος δεν είναι εξασφαλισμένη και βασισμένη σε κοινά πρότυπα.
<P>
Στα πλαίσια της μελλοντικής στρατηγικής για τα δικαιώματα του παιδιού, είναι δυνατό να σχεδιαστεί κοινή ευρωπαϊκή πολιτική εξασφάλισης αξιοπρεπών συνθηκών διαβίωσης και εκπαίδευσης των παράνομα εισερχομένων στην Ευρώπη ανηλίκων, βασισμένη στο σεβασμό των διεθνών υποχρεώσεων των κρατών μελών;
<SPEAKER ID="357" NAME="Franco Frattini">
Αντιπρόεδρος της Επιτροπής. - (EN) Είναι αλήθεια ότι πολύ συχνά τα παιδιά, λόγω της παράνομης διαμονής τους, δεν έχουν την ευκαιρία να πηγαίνουν στο σχολείο και στερούνται έτσι εξαρχής των ευκαιριών τους.
<P>
Όπως αναφέρθηκε στην ανακοίνωσή μας που αφορούσε μια ευρωπαϊκή στρατηγική για τα δικαιώματα του παιδιού, απαιτείται να υπάρχει στις Συνθήκες μια βάση για δράση στον συγκεκριμένο τομέα πολιτικής ώστε να διαφυλάξουμε τα δικαιώματα των παιδιών, και όσον αφορά τον τομέα της μετανάστευσης δεν υπάρχει αυτού του είδους η βάση.
<P>
Ωστόσο, όσον αφορά την ουσία, υπάρχει ήδη ένα κοινό πρότυπο -τουλάχιστον ένα ελάχιστο πρότυπο- καθώς όλα τα κράτη μέλη δεσμεύονται από τις διεθνείς συμβάσεις ανθρωπίνων δικαιωμάτων. Συγκεκριμένα, σύμφωνα με την Ευρωπαϊκή Σύμβαση Ανθρωπίνων Δικαιωμάτων, τα κράτη μέλη πρέπει να παρέχουν κάποια δικαιώματα ανεξάρτητα από το αν ένα άτομο έχει το καθεστώς του μετανάστη, όπως π.χ. ιατρική περίθαλψη για τα επείγοντα περιστατικά ή πόρους για να διασφαλίζεται η επιβίωσή του.
<P>
Όσον αφορά τη Σύμβαση για τα Δικαιώματα του Παιδιού, πρέπει να θυμίσουμε ότι, εκτός από τις ειδικές διατάξεις, προβλέπει την υποχρέωση για τα κράτη μέλη να λαμβάνουν πάντα υπόψη τα καλύτερα συμφέροντα του παιδιού.
<P>
Σε κοινοτικό επίπεδο, η πρόταση οδηγίας της Επιτροπής σχετικά με την επιστροφή προβλέπει ότι, όταν τα κράτη μέλη υπόκεινται σε υποχρεώσεις που απορρέουν από διεθνή θεμελιώδη δικαιώματα, όπως για παράδειγμα το δικαίωμα στην εκπαίδευση ή το δικαίωμα στην οικογένεια, δεν θα εκδίδεται καμία απόφαση επιστροφής.
<SPEAKER ID="358" NAME="Μαρία Παναγιωτοπούλου-Κασσιώτου" AFFILIATION="PPE-DE">
Κυρία Πρόεδρε, κύριε Επίτροπε, σας ευχαριστώ για τη σύντομη απάντησή σας, η συμπληρωματική μου ερώτηση είναι, εάν οι υποχρεώσεις των κρατών μελών τηρούνται και εάν έχετε υπόψη σας, ότι δεν έχουμε μόνο παιδιά που είναι παράνομοι μετανάστες, αλλά έχουμε και παράνομους δουλεμπόρους που είναι παιδιά. Στο νησί μου, τη Χίο, που είναι απέναντι από τις Μικρασιατικές ακτές, συνελήφθη δουλέμπορος 14 ετών.
<SPEAKER ID="359" NAME="Franco Frattini">
Αντιπρόεδρος της Επιτροπής. - (IT) Κυρία Πρόεδρε, κυρίες και κύριοι, το θέμα που θίξατε είναι φυσικά από τα πιο λεπτά θέματα και απαιτεί φυσικά ευρωπαϊκή δράση. Για αυτόν τον λόγο, πριν από μερικούς μήνες, τόσο σε σχέση με την αδήλωτη εργασία των μεταναστών, όσο και σε σχέση με τους ανθρώπους που εισέρχονται στην ΕΕ και στη συνέχεια παρατείνουν την περίοδο της διαμονής τους, πρότεινα μια οδηγία με στόχο την τιμωρία των εργοδοτών.
<P>
Σε περιπτώσεις όπου η αδήλωτη εργασία επηρεάζει τις πιο ευάλωτες ομάδες -η περίπτωση που αναφέρατε- όπως π.χ. τα παιδιά που στρατολογούνται παράνομα και στη συνέχεια πέφτουν θύματα εκμετάλλευσης, έχω προτείνει τις ποινές φυλάκισης. " εκμετάλλευση στη μαύρη αγορά των ιδιαίτερα ευάλωτων ομάδων, στις οποίες ανήκουν και τα παιδιά, αποτελεί κατά την άποψή μου την πιο σοβαρή υπόθεση όλων. Επί του παρόντος, δεν έχουν όλα τα κράτη μέλη της ΕΕ πολύ σοβαρές ποινές για τους εργοδότες που εκμεταλλεύονται παράνομα την παιδική ή τη γυναικεία εργασία και πιστεύω ότι χρειαζόμαστε μια τέτοια νομοθεσία σε ευρωπαϊκό επίπεδο.
<SPEAKER ID="360" NAME="Hubert Pirker" AFFILIATION="PPE-DE">
(DE) Κύριε Επίτροπε, σε ό,τι αφορά την εκπαίδευση ή την κατάρτιση των παράνομων ανηλίκων μεταναστών, μιλάμε για ένα εξαιρετικά λεπτό ζήτημα. Γνωρίζουμε επίσης ότι δεν υπάρχει μέθοδος που να μην έχει χρησιμοποιηθεί από τις οργανώσεις διακίνησης ανθρώπων. Δεν έχετε σκεφτεί την επικίνδυνη περίπτωση να στέλνονται πρώτα τα παιδιά, ούτως ώστε στη συνέχεια οι γονείς να μπορούν να έρθουν να τα βρουν μέσω της διαδικασίας της οικογενειακής επανένωσης και να επιταχύνεται κατ' αυτόν τον τρόπο η παράνομη μετανάστευση;
<P>
Όσο και να θέλω να επικροτήσω τις προσπάθειες για να απαλυνθούν οι επιπτώσεις στα παιδιά, θεωρώ πως υπάρχει κίνδυνος η συγκεκριμένη ενέργεια να τροφοδοτήσει την παράνομη μετανάστευση.
<SPEAKER ID="361" NAME="Franco Frattini">
Αντιπρόεδρος της Επιτροπής. - (FR) Νομίζω ότι έχετε δίκιο. Χρειάζεται περισσότερη επαγρύπνηση επειδή, όπως κι εσείς, έτσι και εγώ είμαι πεπεισμένος ότι είναι εξαιρετικά σημαντικό να παρακολουθούνται οι δραστηριότητες των ιδιωτικών οργανώσεων που εμπλέκονται στην αναζήτηση αυτών των παιδιών ή στην προώθηση εμφανώς ελκυστικών προτάσεων για την παροχή εκπαίδευσης και ούτω καθεξής, πολλές εκ των οποίων ενδέχεται να αποτελούν πεδίο για παράνομες δραστηριότητες.
<P>
Για αυτόν ακριβώς τον λόγο έχουμε επικεντρωθεί ιδιαίτερα σε αυτό το ζήτημα κατά την εφαρμογή της ευρωπαϊκής στρατηγικής για την πρόληψη και την καταπολέμηση της διακίνησης ανθρώπων γενικότερα, και των πιο ευάλωτων ομάδων ειδικότερα, όπως είναι τα παιδιά. Στην πρότασή μου για μια ευρωπαϊκή στρατηγική για τα δικαιώματα των παιδιών, έχω συμπεριλάβει μια ειδική ρήτρα για τις δραστηριότητες των ιδιωτικών οργανώσεων που πρέπει να παρακολουθούνται όταν επιφορτίζονται με την επιμέλεια παιδιών.
<P>
Θέμα: Πρόγραμμα εισόδου εξόδου
<P>
Σε πρόσφατη αλληλογραφία ο Επίτροπος Frattini είχε πει ότι οποιαδήποτε πρόταση αναφορικά με το σύστημα εισόδου-εξόδου θα μπορούσε να υποβληθεί μόνο στις αρχές του 2008, όταν θα ήταν διαθέσιμα τα αποτελέσματα δύο νέων μελετών. Ωστόσο, διαβάσαμε κατόπιν στον Τύπο ότι ο Επίτροπος Frattini στην ανεπίσημη συνάντηση των υπουργών Δικαιοσύνης και Εσωτερικών της ΕΕ, στις αρχές Οκτωβρίου, ζήτησε να καταγράφονται τα βιομετρικά στοιχεία αναγνώρισης όλων των εκτός ΕΕ πολιτών που εισέρχονται και εξέρχονται.
<P>
Πώς ανακοίνωσε ο Επίτροπος Frattini τόσο γρήγορα ένα πρόγραμμα εισόδου-εξόδου της ΕΕ από τη στιγμή που δεν έχει υπάρξει ακόμα ανακοίνωση από την Επιτροπή που να δίνει μια εκτίμηση των μελετών σκοπιμότητας;
<SPEAKER ID="363" NAME="Franco Frattini">
Αντιπρόεδρος της Επιτροπής. - (EN) Όπως γνωρίζει η αξιότιμη βουλευτής, η πορτογαλική Προεδρία συμπεριέλαβε το θέμα των νέων τεχνολογιών και της ολοκληρωμένης διαχείρισης των συνόρων προς συζήτηση στο άτυπο Συμβούλιο των Υπουργών Εσωτερικών της 1ης Οκτωβρίου.
<P>
" Προεδρία παρουσίασε ιδέες σε σχέση με την αύξηση της ασφάλειας καθώς και σε σχέση με τη διευκόλυνση των ταξιδιών. Συμμετείχα προφανώς στη συζήτηση του Συμβουλίου.
<P>
" Ευρώπη οφείλει να αξιοποιήσει αποτελεσματικά τις μεγάλες ευκαιρίες που προσφέρουν οι νέες τεχνολογίες στον τομέα των συνοριακών ελέγχων. " πρόοδος που έχει σημειωθεί στις βιομετρικές τεχνολογίες θα επιτρέψει την ταχύτερη και πιο αξιόπιστη ταυτοποίηση των ταξιδιωτών. Ένα συγκεκριμένο παράδειγμα των ενεργειών που έχει πραγματοποιήσει η Ένωση μέχρι στιγμής είναι η εισαγωγή βιομετρικών διαβατηρίων και η ανάπτυξη του Συστήματος Πληροφοριών για τις Θεωρήσεις (VIS) και του Συστήματος Πληροφοριών Σένγκεν II (SIS II) που θα προετοιμάσουν το έδαφος για την αυξημένη χρήση των βιομετρικών τεχνολογιών στα σύνορα. Συνεργαζόμαστε φυσικά πολύ στενά με το Κοινοβούλιο και για τα δύο αυτά θέματα.
<P>
" μετατροπή των διαδικασιών στα σύνορα δεν μπορεί να συμβεί από τη μια στιγμή στην άλλη. Απαιτείται μια σταδιακή προσέγγιση για αυτό το ζήτημα. Έχει σημασία να εφαρμόσουμε αρχικά ό,τι έχει ήδη σχεδιαστεί πριν προχωρήσουμε σε ακόμα πιο φιλόδοξα σχέδια. Είναι όμως απαραίτητο να αναπτυχθεί και να διατηρηθεί μια μακροπρόθεσμη στρατηγική και όραμα, που θα συνοδεύεται από μια διεξοδική ανάλυση κόστους-οφέλους.
<P>
Στις αρχές του επομένου έτους, θα παρουσιάσω μια ανακοίνωση, όχι νομοθετική πρόταση, που θα περιγράφει πώς θα είναι το σύστημα εισόδου-εξόδου, καθώς και ένα πρόγραμμα για την καταχώρηση των ταξιδιωτών. " ανακοίνωση θα αξιολογεί τις διάφορες επιλογές και τις επιπτώσεις τους, στις οποίες θα περιλαμβάνεται και ό,τι έχει να κάνει με τη προστασία των δεδομένων και άλλα θεμελιώδη δικαιώματα. Το σύστημα εισόδου-εξόδου και το πρόγραμμα καταχώρησης των ταξιδιωτών θα πρέπει να θεωρούνται ως ένα σύνολο στο πλαίσιο της ίδιας δέσμης μέτρων. " απλούστευση των ελέγχων για τους καλόπιστους ταξιδιώτες μας επιτρέπει να επικεντρώσουμε τους πόρους μας στους ταξιδιώτες υψηλού κινδύνου. Γρηγορότεροι έλεγχοι στα σύνορα για τους καλόπιστους ταξιδιώτες μπορούν να αντισταθμίσουν τις επιπτώσεις στον απαιτούμενο χρόνο για τη διέλευση των συνόρων, οι οποίες θα οφείλονται στο σύστημα εισόδου-εξόδου.
<P>
Κατά την εφαρμογή των συνεργιών αυτοματοποιημένων συστημάτων με τις επιχειρηματικές διαδικασίες και τον εξοπλισμό SIS II και VIS, οφείλουμε να εξετάσουμε προσεκτικά αν χρησιμοποιούμε την υφιστάμενη υποδομή μας όσο πιο αποτελεσματικά γίνεται. " ανακοίνωση για το σύστημα εισόδου-εξόδου που θα παρουσιάσω τον Φεβρουάριο, θα είναι μέρος μιας δέσμης προτάσεων για τα σύνορα, η οποία θα περιλαμβάνει την έκθεση αξιολόγησης για τον Frontex, όπως απαιτείται από το πρόγραμμα της Χάγης και μια ανακοίνωση σχετικά με το ευρωπαϊκό σύστημα παρακολούθησης (EUROSUR).
<P>
Σε αυτήν τη βάση, αναμένω μια πραγματικά στρατηγική συζήτηση με τα κράτη μέλη και το Κοινοβούλιο σχετικά με τις μελλοντικές κατευθύνσεις της συνοριακής πολιτικής της Ένωσης, όπου οι νέες τεχνολογίες θα διαδραματίσουν καθοριστικό ρόλο. Με άλλα λόγια, κατά την άποψή μου θα αποτελέσει την αρχική βάση για μια συνολική στρατηγική προσέγγιση και συζήτηση.
<SPEAKER ID="364" NAME="Sarah Ludford" AFFILIATION="ALDE">
(EN) Και εγώ φυσικά προσδοκώ μια τέτοια στρατηγική συζήτηση και δεν είχα προβλήματα με το πρώτο μέρος της απάντησής σας, κύριε Επίτροπε. Αυτό όμως που με ανησυχεί είναι ότι στο άτυπο Συμβούλιο ΔΕΥ του Οκτωβρίου, αναφέρθηκε ότι ζητήσατε αυτό το μητρώο εισόδου-εξόδου, το οποίο, όπως είπατε, είναι εξαιρετικά σημαντικό, χωρίς να έχετε πραγματοποιήσει μελέτη σκοπιμότητας. " ανακοίνωση του 2005 έλεγε ότι θα ήταν ένα τεράστιο οργανωτικό βήμα και θα ήταν επομένως επικίνδυνο και πολυδάπανο να υλοποιηθεί. Μήπως είστε λίγο βιαστικός;
<P>
Το δεύτερο μέρος της απάντησής σας έμοιαζε με διαφήμιση του συστήματος εισόδου-εξόδου. Δεν έχουμε ιδέα ποιες θα είναι οι επιπτώσεις -τόσο για την προστασία των δεδομένων όσο και για την οργάνωση- είναι ανάλογες; Και όμως, ήδη λέτε ότι το σύστημα αυτό είναι εξαιρετικά σημαντικό. Μου φαίνεται δηλαδή ότι προτρέχουμε δεν κάνουμε τα πράγματα με τη σωστή σειρά.
<SPEAKER ID="365" NAME="Franco Frattini">
Αντιπρόεδρος της Επιτροπής. - (IT) Κυρία Πρόεδρε, κυρίες και κύριοι, όπως γνωρίζετε, το Ευρωπαϊκό Κοινοβούλιο, εκπροσωπούμενο από τον πρόεδρο της Επιτροπής Πολιτικών Ελευθεριών, είναι φυσικά προσκεκλημένο για να συμμετάσχει -και συμμετέχει- στις άτυπες συνεδριάσεις του Συμβουλίου. Όσον αφορά τον εαυτό μου, ωστόσο, εκείνο που είπα τότε είναι ακριβώς το ίδιο με αυτό που σας λέω σήμερα. Είπα συγκεκριμένα ότι η αξιολόγηση του αντίκτυπου θα παρουσιαστεί και θα δημοσιευτεί στον ιστότοπο της Επιτροπής μαζί με μια πρόταση για μια ανακοίνωση. Όλοι θα μπορούν να δουν την αξιολόγηση του αντίκτυπου, τις διάφορες επιπτώσεις του και την πρότασή μας. Στη συνέχεια θα ανοίξει φυσικά μια συζήτηση, για τον λόγο για τον οποίον έχω πει: μιλάμε για μια ανακοίνωση που θα καθορίζει πιθανούς τρόπους εργασίας και όχι για μια νομοθετική πρόταση.
<SPEAKER ID="366" NAME="Mairead McGuinness" AFFILIATION="PPE-DE">
(EN) Θα ζητούσα από τον Επίτροπο να σχολιάσει ένα θέμα που αφορά την είσοδο-έξοδο της ΕΕ: την πιθανότητα η Ιρλανδία, με τη συμφωνία πιθανώς της Βόρειας Ιρλανδίας, να ενταχθεί στον χώρο Σένγκεν, λαμβάνοντας υπόψη και την τρέχουσα πρωτοβουλία του "νωμένου Βασιλείου που ονομάζεται e-Borders. Ίσως μπορείτε απλά να απαντήσετε σε αυτό το θέμα αφού υπάρχουν πολλά σχετικά σχόλια.
<SPEAKER ID="367" NAME="Franco Frattini">
Αντιπρόεδρος της Επιτροπής. - (IT) Κυρία Πρόεδρε, κυρίες και κύριοι, είναι λίγο νωρίς για αυτήν τη συζήτηση, επειδή μετά η Βαρώνη Ludford θα έρθει αμέσως σε εμένα και θα μου πει ότι προτρέχουμε, κάτι το οποίο δεν θέλω να κάνω. Αυτό που μπορώ να πω είναι ότι προφανώς θα συμφωνούσα με το να πειστεί ή να ενθαρρυνθεί μια χώρα σαν την Ιρλανδία να αυξήσει ακόμα περισσότερο τη συμμετοχή της στον κοινό χώρο ελευθερίας και ασφάλειας. Αυτό που μπορώ να σας πω είναι ότι όταν δημοσιοποιηθούν το σύνολο των διαφόρων τεχνικών επιλογών για τη διαμόρφωση μιας πρότασης - κάτι που θα γίνει πολύ σύντομα- η Ιρλανδία μεταξύ άλλων θα λάβει πιθανότατα μια ικανοποιητική απάντηση με την έννοια ότι θα μπορέσει να κρίνει αν η τάδε ή η δείνα επιλογή θα είναι επωφελής για τους πολίτες της. Σε ό,τι αφορά το συγκεκριμένο σημείο, θα επανέλθουμε προφανώς εγκαίρως και θα κάνουμε μια διεξοδική συζήτηση.
<P>
Θέμα: Διατάξεις για διάθεση προσωπικών δεδομένων πολιτών της Ευρωπαϊκής. Ένωσης σε τρίτα κράτη σχετικά με τη νέα Συνθήκη
<P>
Σύμφωνα με καταγγελίες του συναδέλφου ευρωβουλευτή κ. Έλμαρ Μπρόκ, που συμμετέχει στην αντιπροσωπεία του Ευρωκοινοβουλίου στη Διακυβερνητική Διάσκεψη, τα μέλη του Συμβουλίου συμφώνησαν να περιλαμβάνεται διάταξη στη νέα Συνθήκη, η οποία να επιτρέπει τη διάθεση προσωπικών δεδομένων των πολιτών της ΕΕ σε τρίτα κράτη.
<P>
" ρύθμιση αυτή προωθείται ερήμην των πολιτών, χωρίς καμία προηγούμενη ενημέρωσή τους, ενώ δεν λαμβάνει υπόψη την αντίθεση του Ευρωκοινοβουλίου, όπως έχει ήδη εκφραστεί και στο ψήφισμά του P6_ΤΑ(2007)0347 σχετικά με την συμφωνία ΕΕ"ΠΑ για την διαβίβαση των δεδομένων των επιβατών αεροπορικών εταιρειών. Συμφωνεί η Επιτροπή με το ενδεχόμενο ένταξης στη νέα Συνθήκη της προαναφερόμενης διάταξης; Με ποιον τρόπο θα εκφράσει ενδεχόμενη αντίθεσή της;
<SPEAKER ID="369" NAME="Franco Frattini">
Αντιπρόεδρος της Επιτροπής. - (EN) " νέα Συνθήκη, που έχει ήδη συμφωνηθεί αλλά δεν έχει ακόμα υπογραφεί, δεν περιλαμβάνει καμία γενική διάταξη που να επιτρέπει τη διαβίβαση των προσωπικών δεδομένων ευρωπαίων πολιτών σε τρίτες χώρες. Στην πραγματικότητα, το άρθρο 15α της νέας Συνθήκης διασφαλίζει το δικαίωμα, το γενικό δικαίωμα της προστασίας των προσωπικών δεδομένων. Το άρθρο 24 αναφέρεται στην εφαρμογή αυτού του γενικού δικαιώματος και στην επεξεργασία των δεδομένων στον τομέα της κοινής εξωτερικής πολιτικής και της πολιτικής ασφάλειας.
<P>
Αυτό σημαίνει ότι η διαβίβαση δεδομένων προσωπικού χαρακτήρα στις τρίτες χώρες στηρίζεται στις γενικές αρχές ή στις σχετικές διατάξεις της οδηγίας 95/46/EΚ για τα δεδομένα προσωπικού χαρακτήρα, ιδίως στα άρθρα 25 και 26. " εν λόγω οδηγία για την προστασία δεδομένων προσωπικού χαρακτήρα παραμένει σε ισχύ. Σύμφωνα με το άρθρο 25 της ίδιας οδηγίας, η διαβίβαση δεδομένων προσωπικού χαρακτήρα επιτρέπεται μόνο αν η τρίτη χώρα διασφαλίσει ένα επαρκές επίπεδο προστασίας. Το άρθρο 26 της οδηγίας προβλέπει αυστηρούς και σαφείς όρους υπό τους οποίους θα είναι δυνατή μια διαβίβαση προσωπικών δεδομένων σε τρίτες χώρες σε άλλες περιπτώσεις. " απόφαση πλαίσιο για την προστασία των δεδομένων στον τομέα της δικαστικής και αστυνομικής συνεργασίας θα αποτελέσει επίσης ένα πολύ βοηθητικό μέσο.
<P>
Δώσαμε μια υπόσχεση. " υπόσχεση είναι να εγκριθεί, σε συμφωνία με το Κοινοβούλιο, μια απόφαση πλαίσιο για την προστασία των δεδομένων προσωπικού χαρακτήρα μέχρι τον Δεκέμβριο. Έχω την πεποίθηση ότι θα μπορέσουμε να πετύχουμε αυτό το πολύ σημαντικό πολιτικό αποτέλεσμα. Γιατί; Επειδή η πορτογαλική Προεδρία φαίνεται πολύ αποφασισμένη να επιτύχει αυτόν τον στόχο και φαίνεται να υπάρχει μια ευρύτερη συναίνεση μεταξύ των κρατών μελών. Γνωρίζετε ίσως ότι έχουμε συζητήσει την απόφαση πλαίσιο για την προστασία προσωπικών δεδομένων στο τελευταίο άτυπο Συμβούλιο Δικαιοσύνης και Εσωτερικών Υποθέσεων. Όσον αφορά αυτό, ελπίζω με όλη μου την καρδιά σε μια στενή συνεργασία με το Κοινοβούλιο, ακόμα πιο στενή σε σχέση με το παρελθόν, τις ερχόμενες εβδομάδες. Νομίζω ότι έχουμε από κοινό τον στόχο να εγκριθεί πριν από τα τέλη Δεκεμβρίου.
<SPEAKER ID="370" NAME="Δημήτριος Παπαδημούλης" AFFILIATION="GUE/NGL">
- Κυρία Πρόεδρε, κύριε Επίτροπε, ξεγλιστρήσατε ανάμεσα στα άρθρα των Συνθηκών σαν ένας επιδέξιος "νομικός σκιέρ".
<P>
Σας ερωτώ και σας παρακαλώ για μια πιο σαφή απάντηση: Συμφωνεί η Επιτροπή ότι οι συγκεκριμένες αποφάσεις του Συμβουλίου αγνοούν τη σαφή θέση του Ευρωπαϊκού Κοινοβουλίου και το σχετικό ψήφισμα, αποδυναμώνουν την προστασία των προσωπικών δεδομένων των πολιτών και επιχειρούν να παρακάμψουν τον έλεγχο του Δικαστηρίου των Ευρωπαϊκών Κοινοτήτων;
<P>
" ερώτησή μου είναι απλή. Έχει, με βάση τις αποφάσεις του Συμβουλίου, το Δικαστήριο των Ευρωπαϊκών Κοινοτήτων τη δυνατότητα να ανατρέψει αυτήν την απόφαση του Συμβουλίου που λαμβάνεται με το άρθρο 24;
<SPEAKER ID="371" NAME="Franco Frattini">
Αντιπρόεδρος της Επιτροπής. - (IT) Κυρία Πρόεδρε, κυρίες και κύριοι, όπως θα γνωρίζετε, η συνολική πρόθεση είναι να διασφαλιστεί το δικαίωμα στην προστασία δεδομένων προσωπικού χαρακτήρα. Το άρθρο 24 αποτελεί μια εξαίρεση, με άλλα λόγια προβλέπει ότι ένας ειδικός κανόνας επικρατεί σε έναν δεδομένο τομέα και για συγκεκριμένα είδη πληροφοριών και δεδομένων. Αυτό σίγουρα δεν σημαίνει, κατά την άποψή μου, ότι, όταν παραβιάζεται η γενική αρχή δεν ισχύει πλέον καμία από τις εγγυήσεις, επειδή προφανώς η γενική αρχή δεν έχει παραμεριστεί· η παρέκκλιση από την κανονική διαδικασία δικαιολογείται από το γεγονός ότι βρισκόμαστε στον τομέα της κοινής εξωτερικής πολιτικής και της πολιτικής ασφάλειας. Επαναλαμβάνω, ωστόσο, ότι κατά την άποψή μου -και στην παρούσα φάση πρόκειται μόνο για την προσωπική μου ερμηνεία δεδομένου ότι η Συνθήκη δεν έχει ακόμα υπογραφεί ή επικυρωθεί- αν υπάρχουν παρεκκλίσεις σε έναν κανόνα που θα ισχύσουν μια μόνο φορά, οι παρεκκλίσεις αυτές δεν μπορούν να ακυρώσουν το δικαίωμα· μπορούν να ρυθμίσουν τους τρόπους απόλαυσης του δικαιώματος, το οποίο προφανώς και αποτελεί διαφορετικό ζήτημα.
<SPEAKER ID="372" NAME="Sarah Ludford" AFFILIATION="ALDE">
(EN) Επίτροπε Frattini, γνωρίζετε φυσικά ότι τα μέλη αυτού του Κοινοβουλίου, και ειδικά τα μέλη της Επιτροπής Πολιτικών Ελευθεριών, Δικαιοσύνης και Εσωτερικών Υποθέσεων, δυσφορούν ολοένα και περισσότερο, και όχι λιγότερο, σχετικά με τις εξελίξεις στη διαβίβαση των δεδομένων χωρίς την επαρκή προστασία δεδομένων και χωρίς τη διαδικασία της συναπόφασης ή έναν πραγματικό κοινοβουλευτικό εξονυχιστικό έλεγχο, στον οποίον θα εμπλέκονται και τα κοινοβούλια. Πολύ φοβάμαι επίσης ότι υπάρχει κάποια μικρή απώλεια εμπιστοσύνης, επειδή έχουμε την εντύπωση ότι η Επιτροπή και τα κράτη μέλη σχεδόν κερδίζουν από τις χαλαρές και ασθενείς συμφωνίες που επιτυγχάνονται σε διατλαντικό επίπεδο.
<P>
Τι μπορείτε να κάνετε για να μας διαβεβαιώσετε ότι δεν ακολουθούμε μια επικίνδυνη πορεία και ότι τα δεδομένα που διαβιβάζονται για λόγους ασφάλειας όντως θα χρησιμοποιούνται για τη συγκέντρωση των χαρακτηριστικών γνωρισμάτων των ταξιδιωτών και ότι ποτέ δεν πρόκειται να ενεργοποιηθούν οι εγγυήσεις για την προστασία της ιδιωτικότητας;
<SPEAKER ID="373" NAME="Franco Frattini">
Αντιπρόεδρος της Επιτροπής. - (EN) Όπως γνωρίζετε πολύ καλά, έχω προσπαθήσει να αναλάβω στο παρελθόν προσωπικές πρωτοβουλίες από πολιτική σκοπιά, αν και σε ορισμένες περιπτώσεις δεν είχα επίσημα την άδεια από το Συμβούλιο για να το κάνω. Μιλάω για το γεγονός ότι έθετα στη διάθεσή σας κάποια έγγραφα, στοιχεία ή πληροφορίες χωρίς προηγούμενη διαβούλευση με το Συμβούλιο.
<P>
Αντιλαμβάνομαι πολύ καλά τις ανησυχίες σας. Δεν μπορώ όμως να ενεργώ μόνος μου. Σε ορισμένες περιπτώσεις, έπρεπε να πάρω την άδεια και σε άλλες να διασφαλίσω τη συναίνεση. Μπορώ να σας επαναλάβω αυτό που είπα κάποτε στην Επιτροπή Πολιτικών Ελευθεριών, Δικαιοσύνης και Εσωτερικών Υποθέσεων. Είμαι έτοιμος να συμμετάσχω με το Κοινοβούλιο σε μια πολιτική διαδικασία στενής διαβούλευσης, αν και η Συνθήκη δεν έχει ακόμα υπογραφεί ή επικυρωθεί. Μιλώ για μια πολιτική διαβούλευση με την έννοια ότι μπορούμε να προχωρήσουμε σαν η Συνθήκη να ήταν σε ισχύ. Αυτή είναι, ειλικρινά, η πολιτική και προσωπική μου θέση επειδή δεν είμαι σίγουρος και δεν ξέρω αν το Συμβούλιο θα συμφωνήσει με αυτήν την πρόταση.
<P>
" αρχή αυτή θα μπορούσε να ισχύσει για παράδειγμα για την έγκριση μιας απόφασης πλαισίου που κατά την άποψή μου θα πρέπει να εγκριθεί πριν από τον Δεκέμβριο, κατόπιν στενής διαβούλευσης, όχι μόνο λαμβάνοντας μια απλή γνωμοδότηση από το Κοινοβούλιο αλλά λαμβάνοντας υπόψη τις τροποποιήσεις, προτάσεις και την τυπική και ουσιαστική ολοκλήρωση.
<P>
Είστε σίγουροι ότι το Συμβούλιο θα συμφωνήσει με μια τέτοια θέση; Δεν είμαι και τόσο σίγουρος, αλλά θα συνεχίσω να προσπαθώ να πείσω το Συμβούλιο να προχωρήσει προς αυτήν την κατεύθυνση.
<SPEAKER ID="374" NAME="Πρόεδρος">
Έχουμε υπερβεί κατά πολύ τον προβλεπόμενο χρόνο, ο οποίος ξεκίνησε να μετράει από τη στιγμή της καθυστερημένης έναρξης της συνεδρίασης.
<P>
Οι ερωτήσεις που δεν απαντήθηκαν λόγω έλλειψης χρόνου, θα λάβουν γραπτές απαντήσεις (βλ. Παράρτημα).
<P>
" Ώρα των Ερωτήσεων έληξε.

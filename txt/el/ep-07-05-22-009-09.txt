<CHAPTER ID="009-09">
9. Εφαρμογή στην πράξη της διαδικασίας συναπόφασης (ψηφοφορία) 
<P>
- Έκθεση Leinen
<P>
- Πριν από την ψηφοφορία:
<SPEAKER ID="117" NAME="Jo Leinen " AFFILIATION="PSE">
εισηγητής. - (DE) Κύριε Πρόεδρε, κυρίες και κύριοι, η διαδικασία συναπόφασης είναι το σημαντικότερο μέσο του Σώματος και η νέα συμφωνία με το Συμβούλιο και την Επιτροπή κάνει τη διαδικασία πολύ πιο διαφανή και αποτελεσματική. Σε αρκετές λεπτομέρειες, είμαστε ισότιμοι με το Συμβούλιο Υπουργών.
<P>
Θα ήθελα στο σημείο αυτό να ευχαριστήσω θερμά την κ. Roth-Behrendt, τον κ. Vidal-Quadras και τον κ. Τρακατέλλη, που διαπραγματεύθηκαν με την Επιτροπή για παραπάνω από ένα έτος, καθώς και τον κ. Daul που είχε την επίβλεψη του θέματος. Επομένως, με τη νέα αυτή συμφωνία κάναμε ένα σημαντικό βήμα στο θέμα της διαδικασίας συναπόφασης.

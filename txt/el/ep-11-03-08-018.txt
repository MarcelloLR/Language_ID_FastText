<CHAPTER ID="018">
Βιομηχανική πολιτική την εποχή της παγκοσμιοποίησης (συζήτηση) 
<SPEAKER ID="681" NAME="Πρόεδρος">
(EN) " ημερήσια διάταξη προβλέπει τη συζήτηση της έκθεσης του κ. Lange, εξ ονόματος της Επιτροπής Βιομηχανίας, Έρευνας και Ενέργειας, σχετικά με τη βιομηχανική πολιτική την εποχή της παγκοσμιοποίησης.
<SPEAKER ID="682" NAME="Bernd Lange" LANGUAGE="DE">
Κυρία Πρόεδρε, κύριε Tajani, κυρίες και κύριοι, η εν λόγω έκθεση παρουσιάζει τη θέση του Ευρωπαϊκού Κοινοβουλίου με μεγάλη σαφήνεια. Θα ήθελα να ευχαριστήσω τους σκιώδεις εισηγητές, οι οποίοι συνέβαλαν στην έκθεση, και τους συντάκτες γνωμοδότησης των αρμοδίων επιτροπών.
<P>
Μαζί, επιτύχαμε να δώσουμε ένα σαφές μήνυμα, κύριε Tajani, το οποίο είναι ότι θέλουμε να μετακινηθεί η βιομηχανική πολιτική εγγύτερα στο κέντρο της πολιτικής αρένας, για σοβαρούς λόγους. " βιομηχανική πολιτική θα μας βοηθήσει, καταρχάς, να δημιουργήσουμε καλής ποιότητας, μελλοντικά βιώσιμες θέσεις απασχόλησης στην Ευρώπη και, δεύτερον, να διασφαλίσουμε επενδύσεις στην Ευρώπη. Οι ανταγωνιστές μας σε ολόκληρο τον κόσμο αξιοποιούν τη βιομηχανική πολιτική, για παράδειγμα, στις "νωμένες Πολιτείες, την Κίνα, τη Βραζιλία και την Ινδία. Τρίτον, αντιμετωπίζουμε προκλήσεις σχετικά με τη βιωσιμότητα, και όσον αφορά το κλίμα και όσον αφορά τα οικονομικά και κοινωνικά θεμέλια της κοινωνίας μας. Στο πλαίσιο αυτό, είναι σημαντικό για εμάς να τοποθετήσουμε τη βιομηχανική πολιτική στο κέντρο της πολιτικής αρένας.
<P>
Αφενός, αυτό σημαίνει ότι αναμένουμε η βιομηχανική πολιτική να ενσωματωθεί με τέτοιον τρόπο, κύριε Tajani, ώστε να καταστεί σημείο εστίασης νομοθετικών πρωτοβουλιών στην Ευρωπαϊκή Ένωση. Δεν επιθυμούμε να καταρτιστούν πρώτα πολιτικές για το περιβάλλον, το εμπόριο και τον ανταγωνισμό και μόνο εν συνεχεία να συντονιστούν με τα συμφέροντα της ευρωπαϊκής βιομηχανίας. Αντίθετα, πρέπει να καθορίσουμε τους άλλους τομείς πολιτικής με βάση τα στρατηγικά συμφέροντα μιας βιώσιμης βιομηχανικής πολιτικής.
<P>
Δεύτερον, κύριε Tajani, χρειαζόμαστε καλύτερο συντονισμό μεταξύ των βιομηχανικών πολιτικών στα διαφορετικά κράτη μέλη. Κατά συνέπεια, θα ήθελα να σας ζητήσω, και το έχουμε συμπεριλάβει αυτό στην έκθεση, να κάνετε χρήση του άρθρου 173, παράγραφος 2 της Συνθήκης της Λισαβόνας, προκειμένου να συντονιστεί η βιομηχανική πολιτική στα κράτη μέλη πιο αποτελεσματικά, έτσι ώστε όλοι να κινούμαστε πραγματικά προς την ίδια κατεύθυνση.
<P>
Πρέπει, φυσικά, να εστιάσουμε την προσοχή μας σε μια σειρά συγκεκριμένων τομέων. Σε οριζόντιο επίπεδο, πρέπει να εξετάσουμε, συγκεκριμένα, την πολιτική για την καινοτομία σε ολόκληρη την αλυσίδα προστιθέμενης αξίας. Πρέπει να επιτύχουμε την υποστήριξη ολόκληρης της οικονομικής αλυσίδας, από τη βασική έρευνα έως την προώθηση προϊόντων στην αγορά, και την εισαγωγή των καλύτερων λύσεων για την κοινωνία μας στην αγορά.
<P>
Πρέπει, επίσης, να προσέξουμε περισσότερο τους πόρους. Το να λέμε απλά ότι πρόκειται για κάτι σημαντικό δεν αρκεί. Πρέπει να θεσπίσουμε πρακτική νομοθεσία, η οποία θα αυξήσει σημαντικά την παραγωγικότητα των πόρων. Στη βιομηχανία, η εργασία ευθύνεται για το 20% των δαπανών και οι πόροι για το 40%. Αυτό είναι ένα σημείο εκκίνησης για δράση σχετικά με τις πρώτες ύλες. Τα κινητά τηλέφωνα, τα οποία όλοι χρησιμοποιούμε, περιέχουν σπάνιες γαίες και μέταλλα, τα οποία σπάνια ανακυκλώνονται. Το ποσοστό ανακύκλωσης για τα κινητά τηλέφωνα είναι μόνο 1,5%. Πρόκειται για ένα σημείο εκκίνησης για τη δημιουργία θέσεων απασχόλησης και την αύξηση της ανταγωνιστικότητας της ευρωπαϊκής βιομηχανίας.
<P>
Θα ήθελα να θίξω ένα τελευταίο σημείο σε αυτό το πλαίσιο. " καινοτομία και η παραγωγικότητα των πόρων δεν θα έρθουν από μόνες τους. Εξαρτώνται από τους εργαζομένους οι οποίοι εμπλέκονται. Για αυτόν τον λόγο, μια λογική βιομηχανική πολιτική πρέπει, επίσης, να λάβει υπόψη τις δεξιότητες και τη συμμετοχή των εργαζομένων. Εάν μπορέσουμε να το καταφέρουμε αυτό, τότε είμαι πεπεισμένος ότι θα έχουμε μελλοντικά βιώσιμες θέσεις απασχόλησης στην ευρωπαϊκή βιομηχανία.
<SPEAKER ID="683" NAME="Antonio Tajani" LANGUAGE="IT">
Κυρία Πρόεδρε, κυρίες και κύριοι, καταρχάς θα ήθελα να ευχαριστήσω τον εισηγητή, κ. Lange, για το έργο που επιτέλεσε. Γνωρίζω ότι δεν είναι εύκολο σε ένα Σώμα οργανωμένο όπως αυτό εδώ, με τόσες πολλές κοινοβουλευτικές Ομάδες, να καταφέρουμε να καταλήξουμε σε μια σύνθεση που θα επιτρέψει να ολοκληρωθεί θετικά η συζήτηση για τη βιομηχανική πολιτική. Θα ήθελα, κατά συνέπεια, να σας ευχαριστήσω για το έργο που επιτελέσατε, επειδή εάν θέλουμε πραγματικά να δράσουμε για την προώθηση της πραγματικής οικονομίας στο επίκεντρο της πολιτικής δράσης μας υπέρ της κοινωνικής οικονομίας της αγοράς, εμείς -η Επιτροπή, το Κοινοβούλιο και το Συμβούλιο- πρέπει να συνεργαστούμε.
<P>
Συμφωνώ με την έκκλησή σας για μεγαλύτερη συνοχή από τα κράτη μέλη, αλλά υπάρχει ένα ενθαρρυντικό σημάδι από το Συμβούλιο, το οποίο πράγματι υποστήριξε τη θέση της Επιτροπής. Επιπλέον, στις χώρες που κατέστη δυνατό να παρουσιαστεί το έγγραφο για τη βιομηχανική πολιτική, υπήρξε κάποια θέληση -αν και σε διαφορετικούς βαθμούς στις διάφορες χώρες- συμμετοχής σε κοινή δράση με διακυβέρνηση της βιομηχανικής πολιτικής. Καθώς η Ένωση δεν επιθυμεί να επιβάλει αποφάσεις στα μεμονωμένα κράτη μέλη, αυτό είναι μια απόπειρα συντονισμού των πολιτικών τους.
<P>
Αυτό μου φαίνεται πως είναι μια κίνηση προς την κατεύθυνση που ζητήσατε, αλλά επιβεβαιώνει επίσης ότι η Ευρώπη χρειάζεται τη δική της βιομηχανία προκειμένου να αντιμετωπίσει τις άμεσες προκλήσεις που αφορούν την εξεύρεση ενός τρόπου εξόδου από την κρίση. Δεν μπορούμε να σκεφτούμε την υπέρβαση των υπαρχουσών δυσκολιών -κατάσταση η οποία χειροτερεύει από τη συνεχιζόμενη κρίση στην περιοχή της Μεσογείου- χωρίς ουσιαστική δράση για την προώθηση της βιομηχανικής και επιχειρηματικής πολιτικής, επειδή είναι οι μόνες που μπορούν να μας επιτρέψουν να αναπτυχθούμε και να δημιουργήσουμε νέες θέσεις απασχόλησης.
<P>
" έκθεση που ετοιμάσατε, κύριε Lange, τονίζει σωστά τις οικονομικές, περιβαλλοντικές και κοινωνικές προκλήσεις που αντιμετωπίζουμε: με λίγα λόγια, τη βιωσιμότητα της βιομηχανικής πολιτικής μας. Τοποθετεί τη βιωσιμότητα στο ίδιο επίπεδο με την ανταγωνιστικότητα, επειδή αυτές οι δύο διαστάσεις είναι στενά συνδεδεμένες. Πράγματι, είμαι πεπεισμένος ότι στον σημερινό κόσμο, αυτές οι δύο πτυχές δεν μπορούν να υπάρξουν η μία χωρίς την άλλη.
<P>
Για να επιτευχθεί αυτό, πρέπει επίσης να αποκτήσουμε μια σύγχρονη, ανταγωνιστική βιομηχανία, η οποία θα αποκοπεί τελείως από την παλιά μέθοδο χάραξης βιομηχανικής πολιτικής. Τι σημαίνει το να έχουμε σύγχρονη βιομηχανία; Σημαίνει την ύπαρξη μιας βιομηχανίας η οποία είναι αποτελεσματική όσον αφορά τη χρήση των πόρων, την κατανάλωση ενέργειας και τις εκπομπές αερίων του θερμοκηπίου, πράγμα που προϋποθέτει μια οικονομία η οποία στοχεύει στο να μετατραπεί σε πράσινη οικονομία περνώντας από τη φάση μιας πιο πράσινης οικονομίας. " εν λόγω βιομηχανία πρέπει, επίσης, να είναι υπόλογη, να αντιμετωπίζει τις δυσκολίες βάσει ενός συνεχούς και γόνιμου διαλόγου με τους κοινωνικούς εταίρους.
<P>
Πιστεύω ότι πρέπει να αποσταλεί ισχυρό μήνυμα ότι το βιομηχανικό μοντέλο του 2010 δεν μπορεί να βασιστεί στις κρατικές ενισχύσεις και ότι, προκειμένου να είναι ανταγωνιστική την εποχή των παγκόσμιων προκλήσεων, η ευρωπαϊκή βιομηχανία δεν έχει την πολυτέλεια να μην εστιάζει στην καινοτομία και την έρευνα. Για αυτόν τον λόγο, πριν από την έκδοση του εγγράφου για τη βιομηχανική πολιτική, η Επιτροπή παρουσίασε το έγγραφό της σχετικά με την πολιτική υπέρ της καινοτομίας, η οποία πιστεύω πως είναι απολύτως θεμελιώδης για την ανάπτυξη μιας γνήσιας βιομηχανικής πολιτικής και βοηθά, επίσης, στον προσδιορισμό της πορείας που θα ακολουθηθεί στον τομέα της έρευνας πρώτων υλών και της καινοτομίας.
<P>
Δεν αποτελεί σύμπτωση το γεγονός ότι μία από τις συμπράξεις καινοτομίας που αναφέρθηκαν από την Επιτροπή αφορά ακριβώς τις πρώτες ύλες και διερευνά τρόπους ανακύκλωσης και αντικατάστασης των πρώτων υλών. Είναι, κατά συνέπεια, σαφές -ιδίως επειδή θα μιλήσουμε αργότερα για τις σπάνιες γαίες στη συζήτηση που ακολουθεί- ότι η καινοτομία, οι πρώτες ύλες και η βιομηχανική πολιτική αποτελούν συνολικά τμήμα μίας ενιαίας στρατηγικής και κατά τη γνώμη μου, η αναθεώρηση της Πράξης για τις μικρές επιχειρήσεις (Small Business Act) συνιστά, επίσης, τμήμα της ίδιας στρατηγικής. Κατά συνέπεια, θέτοντας σε εφαρμογή αυτήν τη σειρά πολιτικών και νομοθετικών πράξεων, η Επιτροπή καταδεικνύει ότι υπάρχει η θέληση να εφαρμοστεί πολιτική δράση υπέρ της βιομηχανίας και των επιχειρήσεων.
<P>
Σε ό,τι αφορά τη διακυβέρνηση και τη βιομηχανική πολιτική, πιστεύω ότι η διαδικασία βρίσκεται ήδη σε εξέλιξη, όπως ανέφερα προηγουμένως, και εντός της Επιτροπής και στα κράτη μέλη. Εντός της Επιτροπής, όπως γνωρίζετε, ο Πρόεδρος της Επιτροπής κ. Barroso με κάλεσε στην αρχή της θητείας μου να προεδρεύσω της ομάδας Επιτρόπων σχετικά με τη βιομηχανική πολιτική.
<P>
Μέχρι στιγμής έχω συγκαλέσει δύο συνεδριάσεις της ομάδας, μία πριν εγκριθεί η ανακοίνωση για να συζητηθούν οι πολιτικές προτεραιότητες και μια δεύτερη για να συζητηθεί η πρακτική εφαρμογή της ανακοίνωσης, με ιδιαίτερη αναφορά στη δοκιμασία για τον ανταγωνισμό και τη στρατηγική τυποποίησης. Θεωρώ πως η ομάδα Επιτρόπων είναι ένα ξεχωριστό εργαλείο, το οποίο έχει σχεδιαστεί για να παράσχει πολιτική καθοδήγηση και να διασφαλίσει ότι οι πρωτοβουλίες είναι συνεπείς όσον αφορά τη βιομηχανική πολιτική.
<P>
Όσον αφορά τα κράτη μέλη, πιστεύω ότι η αντίδραση υπήρξε θετική. Όπως έλεγα, στις 10 Δεκεμβρίου 2010 με την ουγγρική Προεδρία ξεκινήσαμε τις πρώτες απόπειρες συνεργασίας σχετικά με την πρόσβαση στην πίστωση για μικρές και μεσαίες επιχειρήσεις, τις οποίες θα ακολουθήσουν άλλες, παρόμοιες, σε στενή συνεργασία με τα κράτη μέλη. Θα συνεχίσουμε να σας δίνουμε τις απαραίτητες λεπτομέρειες για τη συνεχιζόμενη συνεργασία μεταξύ Κοινοβουλίου και Επιτροπής.
<P>
Προτού ολοκληρώσω, κυρία Πρόεδρε, επιτρέψτε μου να μιλήσω για τη σημασία της στήριξης της επιχειρηματικότητας των γυναικών. Δεν αποτελεί σύμπτωση το γεγονός ότι σήμερα είναι 8 Μαρτίου και πάντοτε έλεγα ότι χρειαζόμαστε περισσότερες γυναίκες επιχειρηματίες, αλλά όταν αποφασίσουν να δεσμευτούν, πρέπει και εμείς να είμαστε σε θέση να τους δώσουμε τουλάχιστον σωστές συμβουλές.
<P>
Αυτό αποφασίσαμε να κάνουμε με τη συμπερίληψη μιας ad hoc δράσης κατά την αναθεώρηση της Πράξης για τις μικρές επιχειρήσεις (Small Business Act). Το Δίκτυο πρεσβειρών γυναικείας επιχειρηματικότητας, το οποίο ήδη δημιουργήσαμε, θα συνεχίσει να υπάρχει, αλλά θέλουμε να πάμε πιο πέρα από την ευαισθητοποίηση. Θέλουμε οι γυναίκες επιχειρηματίες να μπορούν να λαμβάνουν σωστές συμβουλές από ειδικούς και για αυτόν τον σκοπό πρόκειται να ξεκινήσουμε πολύ σύντομα διαβουλεύσεις για την υποστήριξη ορισμένων πρωτοβουλιών που στοχεύουν στην παροχή συμβούλων για νέες γυναίκες επιχειρηματίες που θα το επιθυμούσαν.
<P>
Τα άτομα αυτά μπορούν να τους παράσχουν συγκεκριμένες συμβουλές για το ξεκίνημα και, κατόπιν, για τη διαχείριση μιας επιχείρησης. Στόχος είναι να ξεκινήσει να εφαρμόζεται η εν λόγω πρωτοβουλία σε τουλάχιστον 10 κράτη μέλη και κατόπιν να επεκταθεί στα υπόλοιπα από τα 27.
<SPEAKER ID="684" NAME="Πρόεδρος">
Κύριε Επίτροπε, σας ευχαριστούμε για αυτήν τη σύντομη παρουσίαση των γυναικών στις επιχειρήσεις. Υποθέτω ότι δεν πρόκειται απολύτως για σύμπτωση, δεδομένου ότι σήμερα, 8 Μαρτίου, είναι η Παγκόσμια "μέρα της Γυναίκας, αλλά, σε κάθε περίπτωση, επικροτούμε τις πρωτοβουλίες σας στο θέμα αυτό.
<SPEAKER ID="685" NAME="Francesco De Angelis" LANGUAGE="IT">
Κυρία Πρόεδρε, κυρίες και κύριοι, η βιομηχανική πολιτική είναι βασικό στοιχείο για την ανάπτυξη και την απασχόληση στις περιφέρειες και τις χώρες μας. Κατά συνέπεια, σε μια εποχή βαθιάς οικονομικής κρίσης επικροτούμε την πρωτοβουλία της Επιτροπής να παράσχει στην Ευρώπη μια κοινή μεσοπρόθεσμη έως μακροπρόθεσμη προσέγγιση και υποστηρίζουμε πλήρως την εξαιρετική έκθεση του κ. Lange για τρεις τουλάχιστον λόγους.
<P>
Ο πρώτος είναι ότι η έκθεση προσεγγίζει το θέμα της βιομηχανικής ανάπτυξης κατά τρόπο που δεν χωρίζει τα βιομηχανικά και επιχειρηματικά συμφέροντα στους τομείς της αγοράς, αλλά τα συνενώνει σύμφωνα με τους κοινούς στόχους. Ο δεύτερος λόγος είναι ότι υπογραμμίζει τη σημασία των περιφερειακών δομών μέσω μιας πιο αποτελεσματικής στήριξης συσπειρώσεων, δικτύων καινοτομίας, μεταφοράς γνώσεων, έρευνας, και τη βελτίωση των δεξιοτήτων και της ανάπτυξης των υποδομών.
<P>
Ο τρίτος λόγος -και ολοκληρώνω- είναι ότι επισημαίνει τον ρόλο και τη λειτουργία των μικρών και μεσαίων επιχειρήσεων, οι οποίες στρέφουν το βλέμμα τους προς την Ευρώπη για να βρουν διέξοδο στην κρίση, που είναι πιθανό να θέσει σοβαρά σε κίνδυνο το μέλλον τους.
<SPEAKER ID="686" NAME="Gianluca Susta" LANGUAGE="IT">
Κυρία Πρόεδρε, κύριε Επίτροπε, κυρίες και κύριοι, η οικονομική και χρηματοπιστωτική κρίση έκανε πολύ κόσμο να ανακαλύψει εκ νέου τη βασική σημασία της βιομηχανίας. Παρά τις προσπάθειές σας, κύριε Αντιπρόεδρε, η Επιτροπή εξακολουθεί να μην το καταλαβαίνει αυτό πάντοτε.
<P>
Πάρα πολλές πράξεις, από τις οποίες δεν θα είναι τα τελευταία τα έγγραφα σχετικά με τη στρατηγική "Ευρώπη 2020" ή ορισμένες συμφωνίες ελεύθερων συναλλαγών, οι οποίες πρόσφατα εγκρίθηκαν ή είναι υπό συζήτηση, εξακολουθούν να ευνοούν την οικονομία των υπηρεσιών και την ενίσχυση και ανάπτυξη των υπηρεσιών, ιδίως στον χρηματοπιστωτικό, τον τραπεζικό και τον ασφαλιστικό τομέα. Αντιθέτως, η πραγματική οικονομία μάς δίνει αντίθετα μηνύματα, όπως είπατε. " παραγωγή και οι εξαγωγές αυξάνονται και γινόμαστε μάρτυρες μιας αντιστροφής της τάσης για μετεγκαταστάσεις.
<P>
Πρέπει να ενθαρρύνουμε αυτά τα μηνύματα, δεδομένου ότι καμία μεγάλη οικονομία στον κόσμο δεν μπορεί να ξεφύγει από τη βασική σημασία που έχει η βιομηχανία. Συνεπώς, πρέπει να ολοκληρωθεί η εσωτερική αγορά και να επιταχυνθεί η εφαρμογή δυνατών πρωτοβουλιών για τη στήριξη της καινοτομίας και της έρευνας, τη μεταφορά γνώσεων, την ανιχνευσιμότητα των προϊόντων, την προστασία της πνευματικής ιδιοκτησίας και την προώθηση της ευρωπαϊκής παραγωγής, για να μην αναφέρουμε τους αποτελεσματικούς κανόνες κατά του ντάμπινγκ και την πραγματική αμοιβαιότητα στις διμερείς διαπραγματεύσεις. " εν λόγω έκθεση είναι ένα βήμα προς αυτήν την κατεύθυνση και είμαι ιδιαίτερα ευγνώμων στον κ. Lange και σε όλους όσους εργάστηκαν για αυτήν.
<SPEAKER ID="687" NAME="Françoise Grossetête" LANGUAGE="FR">
Κυρία Πρόεδρε, εξακολουθεί να υπάρχει γνήσια φιλοδοξία ενόψει της αποβιομηχάνισης της Ευρωπαϊκής Ένωσης; Γνωρίζουμε ότι οι οικονομίες δεν μπορούν να ευδοκιμήσουν χωρίς τη βαριά βιομηχανία και ότι η βιομηχανία δεν μπορεί να υπάρξει χωρίς εργοστάσια.
<P>
Έχουμε συγκεντρωθεί όλοι σε αυτό το Σώμα για να υπερασπιστούμε τις θέσεις απασχόλησης στον βιομηχανικό τομέα της Ευρώπης. Το μέλλον για τη βιομηχανία είναι αδιανόητο χωρίς την εμπιστοσύνη στην επιστημονική και την τεχνική πρόοδο. Κατά συνέπεια, σε μια εποχή που η Ευρώπη θα έπρεπε να ξεκινά εκτενή εργασία για να προσδιορίσει τις Αριάδνες και τα Airbus του 2050, η Επιτροπή πρέπει να συνειδητοποιήσει ότι, με την κρίση, οι κανόνες που έχουν τεθεί σε ισχύ δεν είναι πλέον κατάλληλοι για τη σημερινή οικονομία.
<P>
Τα ζητήματα του ελεύθερου εμπορίου και του ελεύθερου και χωρίς στρεβλώσεις ανταγωνισμού έχουν καταστεί δόγματα. Δεν μπορούμε να είμαστε η μόνη οικονομική περιοχή του κόσμου που εφαρμόζει μονομερώς τις αρχές του ελεύθερου εμπορίου, ενώ δεν έχουμε ιδέα του τι πράττουν οι βασικοί ανταγωνιστές μας.
<P>
Κατά συνέπεια, λυπάμαι για το γεγονός, κύριε Επίτροπε, ότι υπάρχει κάποιος βαθμός νευρικότητας όταν πρόκειται για ζητήματα που σχετίζονται με την ενίσχυση του οπλοστασίου αντιντάμπινγκ της Ευρωπαϊκής Ένωσης και την ενίσχυση της γενικής αρχής της αμοιβαιότητας στο εμπόριο με τρίτες χώρες. " χειρότερη κατάσταση είναι εκείνη όπου η ευρωπαϊκή αγορά είναι υπερβολικά ανοιχτή σε σχέση με τις ανταγωνιστικές αγορές, οι οποίες είναι υπερβολικά κλειστές.
<P>
Επιπλέον, στο πλαίσιο της καταπολέμησης της κλιματικής αλλαγής, θα μου άρεσε, κύριε Επίτροπε, εάν μπορούσαμε να εφαρμόσουμε εργαλεία εκτός από την εμπορία δικαιωμάτων εκπομπής αερίων θερμοκηπίου, όπως ο μηχανισμός ενσωμάτωσης του άνθρακα στα σύνορά μας. Με αυτόν τον τρόπο, μπορούμε να αποκαταστήσουμε μια ισορροπία έτσι ώστε να κάνουμε τις μετεγκαταστάσεις σε τρίτες χώρες λιγότερο ελκυστικές για τις εταιρείες μας.
<P>
Πρέπει να βελτιώσουμε τη διαθέσιμη βοήθεια προς τις ΜΜΕ και να μειώσουμε τις δαπάνες τους· πρέπει να ενισχύσουμε τα ευρωπαϊκά διπλώματα ευρεσιτεχνίας και να καταπολεμήσουμε την παραποίηση/απομίμηση με τη σήμανση προέλευσης "made in". Ομοίως, εάν η Ευρώπη δεν μπορεί να έχει πρόσβαση σε πρώτες ύλες, δεν θα μπορούμε πλέον να μιλάμε για καινοτόμο βιομηχανική πολιτική.
<P>
Οι ανησυχίες μας αφορούν την εκπαίδευση, την κατάρτιση και την έρευνα, καθώς και μια κουλτούρα καινοτομίας και επιστήμης, που πρέπει να κατέχουν κυρίαρχη θέση και πάλι στην Ευρωπαϊκή Ένωση.
<P>
(Χειροκροτήματα)
<SPEAKER ID="688" NAME="Patrizia Toia" LANGUAGE="IT">
Κυρία Πρόεδρε, κυρίες και κύριοι, συμφωνώ με τους συναδέλφους μου που μίλησαν ως τώρα όσον αφορά τη διαπίστωση ότι επιτέλους συζητάμε πάλι για μια κοινή βιομηχανική πολιτική, και ελπίζω ότι σύντομα θα υπάρξουν και πάλι δράσεις και επίσης συγκεκριμένες αποφάσεις. Είμαι ευγνώμων για την έκθεση Lange, το εξαιρετικό έργο που έκανε ο συνάδελφός μας, και για την ανακοίνωση του Αντιπροέδρου, κ. Tajani.
<P>
" απόφαση αυτή σημαίνει ορισμένα σημαντικά πράγματα, το πρώτο από τα οποία είναι ότι η αναζωογόνηση και η ανάκαμψη της οικονομίας της Ευρώπης και η προσαρμοστικότητα της απασχόλησης, όπως ειπώθηκε, εξαρτώνται εν μέρει, και ίσως ιδιαιτέρως, από την ανάκαμψη του μεταποιητικού τομέα συνολικά, τόσο από τα πιο προηγμένα όσο και από τα πιο παραδοσιακά τμήματά του, και από τη στήριξη που του παρέχεται. Αυτό συμβαίνει επειδή υπάρχει ακόμα δυνατότητα να ξεπεραστούν τα όρια στον μεταποιητικό τομέα, κάτι το οποίο δεν ήταν τόσο προφανές μέχρι πρότινος.
<P>
Δεύτερον, η ανάκαμψη της βιομηχανίας στην Ευρώπη σημαίνει επίσης ότι η ανταγωνιστικότητά μας δεν διαδραματίζει ρόλο μόνο στον χρηματοπιστωτικό ή τον τριτογενή τομέα, αλλά και εδώ, και δεν είναι πολύ αργά για να αντιμετωπίσουμε την πρόκληση να καταστήσουμε την Ευρώπη ανταγωνιστική όσον αφορά τη βιομηχανία έναντι του υπόλοιπου κόσμου.
<P>
Το τρίτο σημείο, όπως ειπώθηκε, είναι ότι η νέα βιομηχανική πολιτική εστιάζει σε παράγοντες και όχι σε τομείς· εστιάζει σε παράγοντες και μέσα, τα οποία μπορούν πραγματικά να προωθήσουν νέες εταιρείες και μια νέα ικανότητα προσαρμοστικότητας και εκσυγχρονισμού.
<P>
Θεωρώ πως είναι σημαντικό να επισημάνουμε ακόμα μία φορά αυτούς τους νέους παράγοντες, επί των οποίων πρέπει να δράσουμε: πιστώσεις -ζητούμε νέες πρωτοβουλίες επιπλέον εκείνων που ήδη ανήγγειλε ο κ. Επίτροπος σχετικά με το θέμα των πιστώσεων- πρώτες ύλες, τιμές ενέργειας, καινοτομία, έρευνα, την ανάγκη ενίσχυσης της ικανότητας για τεχνολογική μεταφορά των αποτελεσμάτων έρευνας και καινοτομίας σε εταιρείες στην Ευρώπη, σε νέα προϊόντα και σε νέους τρόπους οργάνωσης της παραγωγής.
<P>
Πρέπει να χρησιμοποιήσουμε καλά τον πολύ ιδιαίτερο βιομηχανικό ιστό της Ευρώπης, ιδίως σε ορισμένες χώρες, που είναι ο ιστός των μικρών και μεσαίων επιχειρήσεων, της ποιότητας των επιχειρήσεων και των προϊόντων τους και του μοναδικού χαρακτήρα της ευρωπαϊκής βιομηχανίας. Πιστεύω πως πρέπει να ανακαλύψουμε εκ νέου αυτές τις παραδόσεις και τις ρίζες του μεταποιητικού τομέα σε πολλές χώρες, προκειμένου να καινοτομήσουμε και να τις αλλάξουμε.
<P>
Τέλος, υπάρχει το ζήτημα της θέσης, το οποίο είναι πολύ σημαντικό. Οι ευρωπαϊκές πολιτικές είναι επιτυχείς, εάν βρεθεί μια περιφέρεια που να μπορεί να τις χειριστεί. Κατά συνέπεια, ευχαριστούμε τον κ. Lange και προσβλέπουμε σε μια εξαιρετική συνεργασία με την Επιτροπή, προκειμένου να φτάσουμε πολύ σύντομα σε συγκεκριμένα αποτελέσματα.
<SPEAKER ID="689" NAME="Jorgo Chatzimarkakis" LANGUAGE="DE">
Κυρία Πρόεδρε, κύριε Tajani, σας ευχαριστώ πάρα πολύ για την ισχυρή δέσμευσή σας για μια ευρωπαϊκή βιομηχανική πολιτική. Κοιτάω τον κ. Lange και σκέφτομαι ότι υπήρξε πολλή κινητικότητα για μια έκθεση πρωτοβουλίας. Κατατέθηκαν συνολικά 500 τροπολογίες και 50 συμβιβαστικές προτάσεις με στόχο να αποκτήσει ξανά η βιομηχανία της Ευρώπης ηγετική θέση παγκοσμίως. Αυτό μπορούμε να το επιτύχουμε μόνο μέσω μιας ολοκληρωμένης και βιώσιμης πολιτικής. Πρέπει να διασφαλίσουμε ότι η έρευνα και η καινοτομία βρίσκονται στην καρδιά της στρατηγικής μας. Κατά συνέπεια, πρέπει να θέσουμε σε ισχύ ένα ρυθμιστικό πλαίσιο, το οποίο θα στηρίξει ταυτόχρονα την καινοτομία και τη βιωσιμότητα. " μεγαλύτερη πρόκληση την οποία αντιμετώπισε η έκθεσή σας ήταν να βρεθεί η σωστή ισορροπία ανάμεσα στους περιβαλλοντικούς στόχους και την οικονομική ανταγωνιστικότητα, με αποφυγή επίσης του προστατευτισμού. Κοιτάζω την κ. Grossetete, επειδή οι Γάλλοι πάντοτε θέλουν να εισαγάγουν λίγο προστατευτισμό. Ταυτόχρονα, πρέπει να στηρίξουμε τις μικρές και μεσαίες επιχειρήσεις, να προωθήσουμε το ευρωπαϊκό δίπλωμα ευρεσιτεχνίας και να αποτρέψουμε την κλοπή γνώσεων, ιδίως σε σχέση με την Κίνα. Θέλουμε, επίσης, να δούμε να επιβάλλονται λιγότεροι κανόνες στην ευρωπαϊκή βιομηχανία ως αποτέλεσμα της γραφειοκρατείας. Αυτό σημαίνει ότι πρέπει να επικεντρωθούμε στη μείωση του όγκου της γραφειοκρατίας. Κύριε Lange, καταφέρατε να το καλύψετε αυτό πολύ καλά στην έκθεσή σας, συνεπώς θα ήθελα να σας ευχαριστήσω για τις επίπονες προσπάθειές σας.
<P>
Ωστόσο, η έκθεση αυτή δεν μπορεί να αποτελέσει παρά μόνο το πρώτο βήμα. Πρέπει να συνδέσουμε την έννοια της βιομηχανικής πολιτικής, την οποία άτομα σε πολλά κράτη μέλη βρίσκουν δύσκολο να συζητήσουν και την οποία οι Γερμανοί, συγκεκριμένα, πάντοτε ήταν απρόθυμοι να συζητήσουν, με το σύμφωνο ανταγωνιστικότητας, το οποίο θα παρουσιαστεί στους αρχηγούς κρατών και κυβερνήσεων τις επόμενες εβδομάδες προκειμένου να διασφαλισθεί η ζώνη του ευρώ. Εάν δεν καταφέρουμε να το κάνουμε αυτό, τότε θα έχουμε πρόβλημα. Πρέπει να συντονίσουμε τομείς όπως η συνοχή, η βιομηχανία, το εμπόριο, η έρευνα και η καινοτομία, αλλά επίσης και κοινωνικά ζητήματα, το κλίμα και το περιβάλλον.
<P>
Το σημερινό παράδειγμα του E10 στη Γερμανία καταδεικνύει ότι αυτό δεν συμβαίνει. Αφορά απλά την προσθήκη βιοαιθανόλης στο πετρέλαιο. " ΕΕ έχει θέσει σε ισχύ μια σημαντική στρατηγική, έθεσε η ίδια τους στόχους "20-20-20" και είπαμε στα κράτη μέλη ότι πρέπει να την εφαρμόσουν. Τα κράτη μέλη και ιδίως η Γερμανία συμμετείχαν στη διαδικασία λήψης αποφάσεων και υποστήριξαν όλα όσα αποφασίστηκαν. Ωστόσο, όταν ήρθε η ώρα αυτά να εφαρμοστούν στην πράξη στην πατρίδα, ξαφνικά μείωσαν τα φορολογικά κίνητρα και οι καταναλωτές έπαψαν να συνεργάζονται.
<P>
Εάν δεν καταφέρουμε να πείσουμε τους καταναλωτές, όπως συνέβη στη Γερμανία με το Ε10, τότε δεν θα μπορέσουμε να εφαρμόσουμε την πολιτική για το κλίμα σε συνδυασμό με τη βιομηχανική πολιτική. Πρέπει να έχουμε τους καταναλωτές με το μέρος μας. Αυτό είναι το βασικό μήνυμα. Για τον λόγο αυτόν, εύχομαι κάθε επιτυχία στο σχέδιο για τη βιομηχανική πολιτική.
<SPEAKER ID="690" NAME="Reinhard Bütikofer" LANGUAGE="DE">
Κυρία Πρόεδρε, η σημασία της έκθεσης του κ. Lange έχει τονιστεί κάπως υπερβολικά ως αποτέλεσμα του ενθουσιασμού πολλών από τους βουλευτές, οι οποίοι συμμετείχαν στη συζήτηση. " έκθεση καλύπτει σχεδόν τα πάντα και, σε ορισμένα σημεία, περιέχει αντιφατικές πληροφορίες.
<P>
Εντούτοις, πιστεύω πως αυτή η έκθεση συνιστά σημαντική πρόοδο. Στο παρελθόν, συχνά συνέβαινε μόνο οι Γάλλοι ή τα μέλη της αριστεράς, τα οποία ήταν υπέρ του ισχυρού κρατικού ελέγχου, να υποστηρίζουν τη βιομηχανική πολιτική. Για όλους τους άλλους το θέμα ήταν ταμπού. Τώρα βρισκόμαστε στη νέα θέση να έχουμε επιτύχει βασική συναίνεση σχετικά με το γεγονός ότι πρέπει να υπάρχει βιομηχανική πολιτική στην Ευρώπη και ότι πρέπει να είναι κοινή πολιτική σε ευρωπαϊκό επίπεδο. Πιστεύω πως αυτό είναι ένα σημαντικό βήμα προς τα εμπρός και είμαι ευγνώμων στον κ. Tajani που το επεσήμανε αυτό με τόση σαφήνεια.
<P>
Δεν μπορούμε να συνεχίσουμε όπως πριν και η κ. Grossetete έχει απόλυτο δίκιο σχετικά με αυτό. Δεν μπορούμε να αντιμετωπίζουμε τη βιομηχανική πολιτική ως κάτι το οποίο προκύπτει σχεδόν τυχαία στο τέλος της πολιτικής ελεύθερου εμπορίου μας. Θέλουμε να επαναφέρουμε τα πράγματα στη σωστή κατεύθυνση, αλλά όχι βασισμένοι στην ψευδαίσθηση του κρατικού ελέγχου και όχι με την ιδεολογία ότι το κράτος πρέπει να αναλαμβάνει ρυθμιστικό ρόλο και να παρεμβαίνει απευθείας στις επιχειρήσεις. Το κράτος πρέπει να δημιουργήσει ένα λογικό πλαίσιο, το οποίο θα προωθεί την καινοτομία και, ιδίως, την περιβαλλοντική καινοτομία και το οποίο θα επιτρέπει να σημειωθεί πρόοδος στους εν λόγω τομείς μέσω της αξιοποίησης του ανταγωνισμού. Ωστόσο, δεν επιθυμούμε να δούμε ισχυρό κρατικό έλεγχο ούτε προστατευτισμό.
<P>
Στο μέλλον, θα μπορούμε να διασφαλίσουμε ότι η ευρωπαϊκή βιομηχανία θα έχει ισχυρή θέση, μόνο εάν ασχοληθούμε σοβαρά με το έργο της περιβαλλοντικής καινοτομίας σε κεντρικό επίπεδο. Κατά συνέπεια, επιτρέψτε μου να επισημάνω εν κατακλείδι, κύριε Tajani, ότι σας είμαι ευγνώμων που εξηγήσατε ότι η βιωσιμότητα και η ανταγωνιστικότητα δεν βρίσκονται στον αντίποδα η μία της άλλης, αλλά ότι πρέπει να τεθούν στην ίδια βάση και να συντονιστούν μεταξύ τους.
<SPEAKER ID="691" NAME="Evžen Tošenovský" LANGUAGE="CS">
Κυρία Πρόεδρε, η συζήτηση σχετικά με τη βιομηχανία είναι πολύ σημαντική για την Ευρώπη επί του παρόντος. " ανταγωνιστικότητα των ευρωπαϊκών εταιρειών εξαρτάται από τη συνεχή οικονομική σταθερότητα της Ευρώπης. Γνωρίζουμε σίγουρα όλοι αυτά τα επιχειρήματα, αλλά από την άλλη πλευρά προσπαθούμε συνεχώς να αναλάβουμε δεσμεύσεις με τη μορφή είτε υπερβολικών απαιτήσεων για την προστασία του περιβάλλοντος είτε επιτακτικών φορολογικών υποχρεώσεων ώστε να διασφαλισθεί η χρηματοπιστωτική σταθερότητα. Είναι οπωσδήποτε σημαντικό να αξιολογηθούν οι επιπτώσεις της βιομηχανικής παραγωγής στο περιβάλλον με πιο αυστηρό τρόπο, αλλά δεν πρέπει να επιβαρύνουμε έμμεσα τη βιομηχανία με κανόνες οι οποίοι είναι σχεδόν υπερβολικοί. Αυτό ενδέχεται να οδηγήσει σε μια κατάσταση όπου, σε έναν παγκοσμιοποιημένο κόσμο, η ευρωπαϊκή βιομηχανική παραγωγή θα καταπιέζεται περισσότερο από τις πολιτικές αποφάσεις απ' ό,τι συμβαίνει αλλού.
<P>
Θεωρώ πως το πιο σημαντικό πράγμα στην έκθεση είναι η έμφαση στη σημασία της στήριξης της επιστήμης, και της έρευνας και της καινοτομίας. " Ευρώπη έχει πάψει προ πολλού να κατέχει ηγετική θέση στον τομέα της καινοτομίας. Είναι θεμελιώδους σημασίας να στηριχθούν καινοτόμα έργα. Συμφωνώ απολύτως ότι υπάρχει ανάγκη να αναθεωρηθούν οι διαδικασίες χρηματοδοτικής υποστήριξης για καινοτόμα έργα. Στόχος μας πρέπει να είναι η διοικητική απλούστευση και, ταυτόχρονα, η αλλαγή της συνολικής προσέγγισης. Έχει ουσιαστική σημασία να λάβουμε υπόψη την εμπορευματοποίηση της έρευνας και τη χρηματοδότηση των ευρωπαϊκών ταμείων.
<SPEAKER ID="692" NAME="Ilda Figueiredo" LANGUAGE="PT">
Κυρία Πρόεδρε, είναι καιρός να υπερασπιστούμε τις βιομηχανίες της Ευρωπαϊκής Ένωσης σε κάθε μία από τις χώρες της. Αυτό σημαίνει αλλαγή στις θέσεις που έχουν ληφθεί μέχρι σήμερα, σε σχέση με τις οποίες η Ευρωπαϊκή Επιτροπή δεν ενδιαφέρθηκε καθόλου να επιτύχει ισορροπία ανάμεσα στην ανάγκη υπεράσπισης μιας ευημερούσας βιομηχανίας, και συγκεκριμένα των μεταποιητικών βιομηχανιών, και του διεθνούς εμπορίου.
<P>
" βιομηχανική παραγωγή είναι θεμελιώδους σημασίας για την αειφόρο ανάπτυξη και την απασχόληση στην Ευρώπη και χρειάζεται μια άλλη πολιτική της ΕΕ στον τομέα του εξωτερικού εμπορίου, η οποία θα υπερασπίζεται τις βιομηχανίες μας, συμπεριλαμβανομένων εκείνων που εγγυώνται θέσεις απασχόλησης σε χώρες και περιοχές όπου η ανεργία είναι ήδη σε πολύ υψηλά επίπεδα. Για αυτόν τον σκοπό, είναι απαραίτητο να δοθεί μεγάλη προσοχή στις μικρές και μεσαίες επιχειρήσεις (ΜΜΕ) και στην έρευνα και την ανάπτυξη· να ληφθεί υπόψη η περιφερειακή ανάπτυξη και τα συγκεκριμένα χαρακτηριστικά κάθε χώρας και βιομηχανικού τομέα, και να βελτιωθούν τα προσόντα και η κατάρτιση των εργαζομένων.
<P>
Ωστόσο, υπάρχουν πολλές αντιφατικές θέσεις στην έκθεση που συζητάμε. Ενώ, από τη μία πλευρά, υποστηρίζει σθεναρά την υπεράσπιση της βιομηχανίας και των ΜΜΕ, από την άλλη πλευρά, περιλαμβάνει προτάσεις που ζητούν την απελευθέρωση του διεθνούς εμπορίου, τον ελεύθερο ανταγωνισμό, την εμβάθυνση της εσωτερικής αγοράς και τις εταιρικές σχέσεις ιδιωτικού και δημόσιου τομέα. Ωστόσο, τέτοιου είδους προτάσεις δεν υπερασπίζονται τις βιομηχανίες μας όπως θα έπρεπε, γεγονός που ήδη κατέδειξε η ευρωπαϊκή πραγματικότητα. Κατά συνέπεια, καταθέσαμε ορισμένες προτάσεις ώστε να εξαλειφθούν οι εν λόγω ιδιαίτερα βλαβερές πτυχές· ελπίζουμε ότι θα εγκριθούν αύριο.
<P>
Υποστηρίζουμε σθεναρά βιομηχανίες οι οποίες είναι αποτελεσματικές όσον αφορά τη χρήση πόρων, που εξαρτώνται λιγότερο από τον άνθρακα, που προσδίδουν δικαιώματα στις θέσεις απασχόλησης και που εγγυώνται ίσα δικαιώματα για τις γυναίκες σε σχέση με την πρόσβαση σε θέσεις απασχόλησης, την προαγωγή, τον μισθό και τη συμμετοχή στη διαχείριση και σε διοικητικά σώματα.
<P>
Προκειμένου να υπάρξουν εγγυήσεις για όλα αυτά, είναι απαραίτητο να υπάρξει ένα ευρωπαϊκό πλαίσιο, και υπό αυτήν την έννοια, η Ευρωπαϊκή Επιτροπή έχει να διαδραματίσει σημαντικό ρόλο όσον αφορά τη βιομηχανική πολιτική, το εξωτερικό εμπόριο, τη χρηματοπιστωτική πολιτική και την έρευνα, την επιστήμη και την καινοτομία που υποστηρίζει τις ΜΜΕ, καθώς και όσον αφορά τη δέσμευση για κατάρτιση και ανανέωση των προσόντων των εργαζομένων και για την αξιοπρέπεια όσων εργάζονται.
<SPEAKER ID="693" NAME="Νίκη Τζαβέλα">
εξ ονόματος της Ομάδας EFD. - Κυρία Πρόεδρε, κατ' αρχάς, θα ήθελα και εγώ να συγχαρώ τον κ. Lange για την πολύ εμπεριστατωμένη αναφορά του για τη βιομηχανία. Κύριε Επίτροπε, η οικονομική κρίση μας αποκάλυψε ότι χώρες με βιομηχανική βάση όχι μόνον επιβιώνουν αλλά και αναπτύσσονται απρόσκοπτα. Κοιτάξτε τη Γερμανία, κοιτάξτε την Κίνα, κοιτάξτε την Ισπανία. " Ισπανία αντέχει στην οικονομική κρίση γιατί έχει βιομηχανική βάση.
<P>
" πατρίδα μου η Ελλάδα, κύριε Επίτροπε, είχε βιομηχανική βάση αλλά φροντίσαμε να την εξαφανίσουμε, για διαφόρους λόγους. Και θα ήθελα να επικεντρωθώ σ' ένα πολύ επίκαιρο πρόβλημα που αντιμετωπίζει αυτήν την εβδομάδα η ελληνική βιομηχανία. Είχαμε δηλώσεις του κ. Trichet, περί ενδεχόμενης αύξησης του βασικού επιτοκίου της Ευρωπαϊκής Κεντρικής Τράπεζας μέσα στον επόμενο μήνα. Αυτό προκάλεσε εκτίναξη του διατραπεζικού επιτοκίου Euribor τριμήνου, με το οποίο είναι συνδεδεμένα χιλιάδες επιχειρηματικά δάνεια στην Ελλάδα. Σε μια μέρα, το Euribor κατέγραψε τη μεγαλύτερη αύξηση από τον Σεπτέμβριο του 2008, δημιουργώντας τεράστιες δυσκολίες στις ελληνικές επιχειρήσεις οι οποίες ήδη πλήττονται μέσα σ' αυτό το κλίμα της οικονομικής δυσπραγίας που έχουμε.
<P>
Την ίδια μέρα όμως, είχαμε δηλώσεις από τον υπεύθυνο για την Ευρώπη του Διεθνούς Νομισματικού Ταμείου ο οποίος δηλώνει ότι η νομισματική πολιτική της Ευρωπαϊκής Ένωσης μπορεί να αντέξει και να παραμείνει χαλαρή. Δεν λέμε να μην προχωρήσει ο κ. Trichet σε αύξηση του βασικού επιτοκίου. Θα μπορούσε όμως να γίνε μια ομαλή μετάβαση ώστε να μην έχουμε αυτήν την έκρηξη των δανείων που παρουσιάζεται. Πιστεύετε ότι μπορείτε να παρέμβετε κύριε Επίτροπε;
<SPEAKER ID="694" NAME="Béla Kovács" AFFILIATION="NI">
(HU) Κυρία Πρόεδρε, με ικανοποίηση διαπιστώνω ότι στην έκθεση για τη βιομηχανική πολιτική υπάρχουν αρκετές αναφορές στην καίρια σημασία που έχουν οι μικρές και μεσαίες επιχειρήσεις σε σχέση με την ευρωπαϊκή βιομηχανία, τους ευρωπαίους εργαζόμενους και και το παρόν και το μέλλον όλων μας. Στο εξής, η διευκόλυνση της λειτουργίας των ΜΜΕ πρέπει να αποτελεί προτεραιότητα σε όλα τα έγγραφα και σε όλα τα θέματα. Οι εν λόγω μικρές εταιρείες δημιουργούν την πλειονότητα των θέσεων απασχόλησης και έχουν τη μεγαλύτερη δυνατότητα να επαναπροσδιοριστούν και να διαδραματίσουν μέγιστο ρόλο στην καινοτομία και την αποφυγή τού να μείνει η ευρωπαϊκή οικονομία ακόμα πιο πίσω. Και το σημαντικότερο, καταβάλλουν το μεγαλύτερο μερίδιο φόρων στους προϋπολογισμούς μας, πράγμα που σημαίνει πως σε μεγάλο βαθμό εκείνες είναι που διατηρούν τις γραφειοκρατικές διοικήσεις. Σε αντιστάθμιση, η γραφειοκρατία μαζί με την τραπεζοκρατία έχουν δημιουργήσει ένα νομικό, θεσμικό και οικονομικό περιβάλλον, το οποίο σκοπεύει να καταστήσει τη λειτουργία των ΜΜΕ αδύνατη. Αυτή η κοντόφθαλμη πρακτική, η οποία εξυπηρετεί τα κέρδη των πολυεθνικών εταιρειών, δεν μπορεί να συνεχιστεί άλλο.
<P>
" έκθεση είναι σωστή όταν αναφέρει πως η κερδοσκοπική δραστηριότητα στις χρηματοπιστωτικές αγορές πρέπει να αποτραπεί, αλλά στην παρούσα φάση, πρέπει να κάνουμε περισσότερα από αυτό. Πρέπει να επιβληθούν άμεσες κυρώσεις στις τράπεζες εκείνες που δεν διευκολύνουν την παροχή πόρων σε ΜΜΕ μέσω των πιστωτικών πολιτικών τους. " έκθεση κάνει, επίσης, σύντομη αναφορά στο γεγονός ότι στα νέα κράτη μέλη η βιομηχανία χάνει έδαφος και ότι η ΕΕ πρέπει να βρει τα μέσα να σταματήσει τις αθέμιτες πρακτικές εκ μέρους των μεγάλων εταιρειών. Πρέπει να δηλώσουμε ανοιχτά ότι, κατά τα τελευταία έτη, πολυεθνικές εταιρείες από τα παλιά κράτη μέλη, με τη βοήθεια της γραφειοκρατίας της ΕΕ, εξαγόρασαν και κατέστρεψαν την πλειονότητα των μεταποιητικών βιομηχανιών των νέων κρατών μελών και, κατόπιν, προκάλεσαν τη χρεοκοπία των εταιρειών που λειτουργούσαν εκεί και κατέλαβαν τις αγορές τους. Το αποτέλεσμα είναι εκατομμύρια άτομα χωρίς εργασία και μελλοντικές προοπτικές, εύκολα κέρδη στην Ανατολή και μεγάλα φορολογικά έσοδα στη Δύση. Επίσης, με τη βοήθεια της γραφειοκρατίας, μεγάλο μέρος της τεχνολογίας που είχε συσσωρευτεί στην Ευρώπη έχει μεταφερθεί δυστυχώς στην Κίνα.
<SPEAKER ID="695" NAME="Pilar del Castillo Vera" AFFILIATION="PPE">
(ES) Κυρία Πρόεδρε, κύριε Επίτροπε, θα ήθελα επίσης να ξεκινήσω ευχαριστώντας τον κ. Lange για τις προσπάθειές του για σύγκλιση τόσο πολλών διαφορετικών απόψεων και οραμάτων, κατάσταση η οποία είναι ιδιαίτερα συνήθης στο Κοινοβούλιο. Θα ήθελα, επίσης, να ευχαριστήσω τους σκιώδεις εισηγητές από τις διάφορες πολιτικές Ομάδες.
<P>
Στην πραγματικότητα, η εν λόγω έκθεση επιχειρεί να απαντήσει σε ένα ερώτημα το οποίο εξετάζετα ήδη εδώ και πολύ καιρό: έχουν οι ευρωπαϊκές βιομηχανίες μέλλον σε έναν παγκοσμιοποιημένο κόσμο;
<P>
Πιστεύω πως η απάντηση είναι ναι. Ναι, επειδή οι χώρες της Ευρωπαϊκής Ένωσης το αποδεικνύουν. Ναι, επειδή υπάρχουν επίσης συγκεκριμένοι ευρωπαϊκοί βιομηχανικοί τομείς, οι οποίοι το αποδεικνύουν.
<P>
Όλα αυτά σχετίζονται με μια σειρά από πτυχές: ορισμένες σχετίζονται με την αγορά εργασίας, επειδή χρειαζόμαστε ευέλικτη και όχι άκαμπτη αγορά εργασίας· άλλες σχετίζονται με την παραγωγικότητα, τις χρηματοπιστωτικές πολιτικές και τα φορολογικά κίνητρα. Ωστόσο, επιτρέψτε μου να επισημάνω τρεις πτυχές, οι οποίες συνδέονται τώρα στενά με την ίδια την Ευρωπαϊκή Ένωση.
<P>
Καταρχάς, το πνεύμα καινοτομίας και επιχειρηματικότητας. Αυτά είναι δύο βασικά ζητήματα. Οι επιχειρήσεις και η καινοτομία είναι βασικά στοιχεία για το μέλλον κάθε βιομηχανίας στην Ευρώπη. Πρέπει να δοθεί ιδιαίτερη προσοχή στους νέους επιχειρηματίες.
<P>
Δεύτερον, η ενίσχυση της εσωτερικής αγοράς και η διασφάλιση του ότι είναι ανταγωνιστική και ότι, στο εσωτερικό, βασίζεται στον ελεύθερο ανταγωνισμό. Κατά συνέπεια, οι επιδοτήσεις που εξακολουθούν να παρέχονται για τις μεταφορές, την ενέργεια και τις δημόσιες επιχειρήσεις πρέπει να μειωθούν, έτσι ώστε να διασφαλισθεί ο ελεύθερος ανταγωνισμός εντός της ευρωπαϊκής εσωτερικής αγοράς.
<P>
Τρίτον, ο σεβασμός των όρων του ανταγωνισμού στο διεθνές πλαίσιο: στην περίπτωση περιβαλλοντικών πολιτικών και παροχής προϊόντων, είναι ζωτικής σημασίας να υπάρχει ισότιμος ανταγωνισμός.
<P>
Δεν επιθυμούμε τον προστατευτισμό εντός της Ευρωπαϊκής Ένωσης, ούτε επιθυμούμε τον προστατευτισμό όταν η βιομηχανία μας ανταγωνίζεται τρίτες χώρες και τρίτες περιοχές.
<SPEAKER ID="696" NAME="Marita Ulvskog" AFFILIATION="S&amp;D">
(SV) Κυρία Πρόεδρε, αρκετοί από εμάς που συμμετέχουμε σε αυτήν τη συζήτηση ξεκινήσαμε λέγοντας "επιτέλους". Αυτό μάλλον κάτι λέει σχετικά με την κατάσταση της βιομηχανικής πολιτικής στον δημόσιο διάλογο και την πολιτική εδώ και πολύ καιρό. Ωστόσο, σε κάθε περίπτωση η βιομηχανική πολιτική επέστρεψε -πιστεύω ότι αυτό είναι σαφές από αυτήν την έκθεση επίσης. Ο τομέας των υπηρεσιών θα εξακολουθήσει να είναι σημαντικός, αλλά καθίσταται επίσης σαφές ότι εξαρτάται σε μεγάλο βαθμό για την ανάπτυξή του από την ύπαρξη μεγάλης βιομηχανικής παραγωγής και ισχυρού βιομηχανικού τομέα. Αυτά τα δύο πράγματα πηγαίνουν μαζί.
<P>
Συνεπώς, η βιομηχανική πολιτική έχει κεντρική σημασία για ένα από τα πιο σημαντικά πολιτικά ζητήματα: εργασία για όλους, πλήρης απασχόληση. Ωστόσο, εάν η σύγχρονη βιομηχανική πολιτική σταματούσε εκεί, τίποτε δεν θα είχε συμβεί τα τελευταία 25 χρόνια. " σύγχρονη βιομηχανική πολιτική είναι πολύ περισσότερα από αυτό. Σήμερα, συνεπάγεται επίσης τη συμμετοχή σε μια μεγάλη μετάβαση -τη ριζική στροφή στην περιβαλλοντική και κλιματική βιωσιμότητα- και όχι την θέσπιση φραγμών απέναντι σε αυτήν, αλλά την πραγματική συμβολή στην εν λόγω μετάβαση. Αυτό είναι επί του παρόντος ένα στοιχείο της ανταγωνιστικότητας της βιομηχανίας -αυτό είναι σαφές όταν δει κανείς τις επενδύσεις που πραγματοποιούντα σε μια σειρά από χώρες που αποτελούν ανταγωνιστές μας.
<P>
" πρόσβαση σε πρώτες ύλες είναι μέρος αυτού -μια απαίτηση για τη βιομηχανία, κατά συνέπεια, αλλά ταυτόχρονα επίσης μέρος της μετάβασης. Αφορά τα πάντα, από την ενεργειακή απόδοση έως τη διαχείριση πόρων και την ανακύκλωση, για παράδειγμα με τη μορφή αυτού στο οποίο αναφερόμαστε ως αστική εξόρυξη. Ένα άλλο βασικό ζήτημα για μια σύγχρονη και βιώσιμη βιομηχανία είναι τα επαναλαμβανόμενα προγράμματα κατάρτισης. Δεν θα ανταγωνιστούμε και δεν πρέπει να ανταγωνιστούμε με βάση τους χαμηλούς μισθούς και τις άσχημες συνθήκες εργασίας, αλλά με βάση εξειδικευμένους εργαζόμενους με δεξιότητες, οι οποίοι εργάζονται και οι οποίοι επιθυμούν να εργαστούν στη βιομηχανία.
<SPEAKER ID="697" NAME="Vladko Todorov Panayotov" AFFILIATION="ALDE">
(BG) Κυρία Πρόεδρε, κύριε Tajani, κυρίες και κύριοι, η Ευρώπη μπορεί και πρέπει να εγκρίνει μια νέα πορεία σήμερα μέσω της δημιουργίας μιας νέας ενοποιημένης βιομηχανικής πολιτικής. Καίριο ρόλο σε αυτό θα διαδραματίσει η ενσωμάτωση όλων των παραγόντων στην Ευρωπαϊκή Ένωση, οι οποίοι επηρεάζουν τη βιομηχανία. Θα αναφέρω μόνο ορισμένους από αυτούς.
<P>
Καταρχάς, η εγγύηση για βιώσιμες, μακροπρόθεσμες παραδόσεις βασικών πρώτων υλών για την ανάπτυξη των τομέων υψηλής τεχνολογίας της Ευρώπης. Σε αυτό το πλαίσιο, ζητώ αυξημένη συνεργασία με τρίτες χώρες, οι οποίες διαθέτουν αφθονία πρώτων υλών.
<P>
Δεύτερον, μια οικονομία βασισμένη στην καινοτομία και την ελεύθερη κυκλοφορία της γνώσης. Ζητώ να ενισχυθεί ο βασικός σύνδεσμος ανάμεσα στην εκπαίδευση, την επαγγελματική κατάρτιση και την επαγγελματική ζωή. Από την Ευρώπη προέρχονται οι περισσότεροι κάτοχοι διδακτορικών διπλωμάτων στον κόσμο, αλλά η Ευρώπη αδυνατεί να μετατρέψει επιτυχώς τις δεξιότητες και τις γνώσεις τους σε πραγματικά πρακτικές λύσεις στην αγορά. Πρέπει να χτίσουμε ευρωπαϊκά κέντρα καινοτομίας, όπου θα ενθαρρύνεται ενεργά η συνεργασία ανάμεσα στη γνώση και τις ανάγκες της αγοράς.
<P>
Τρίτον, η μετάβαση σε μια οικονομία χαμηλών εκπομπών άνθρακα αποτελεί βασικό βήμα. " υψηλή τεχνολογία αιχμής που διαθέτει η Ευρώπη θα μας επιτρέψει να απολαύσουμε πλήρως τις δυνατότητες και τα πλεονεκτήματα της "πράσινης" οικονομίας στο μέλλον. Όλα αυτά τα στοιχεία απαιτούν ένα νέο επίπεδο συνεργασίας ανάμεσα στα κράτη μέλη και τα ευρωπαϊκά θεσμικά όργανα.
<SPEAKER ID="698" NAME="James Elles" AFFILIATION="ECR">
(EN) Κυρία Πρόεδρε, θα ήθελα να συγχαρώ τον κ. Lange για την εξαιρετική και ουσιαστική έκθεση, η οποία μας έκανε να σκεφτούμε σχετικά με τις τάσεις της βιομηχανικής πολιτικής.
<P>
Καθώς εξερχόμαστε από τη μεγαλύτερη ύφεση των τελευταίων 60 ετών, πρέπει πραγματικά να κινητοποιήσουμε τις βιομηχανίες μας ώστε να είναι ανταγωνιστικές στις παγκόσμιες αγορές -στηρίζοντας τις μικρές εταιρείες, δίνοντας ώθηση στις επιχειρήσεις και υποστηρίζοντας όλους εκείνους που επιθυμούν να δημιουργήσουν θέσεις απασχόλησης. Άρα η σύνδεση ανάμεσα στις δεξιότητες καινοτομίας και τη βιωσιμότητα είναι προφανής. Δεν είναι απαραίτητη η χρήση πόρων -μπορούμε να το κάνουμε αυτό ενισχύοντας την εσωτερική αγορά, προωθώντας το εμπόριο και παρέχοντας ένα υποστηρικτικό πλαίσιο για την καινοτομία.
<P>
Τέλος, ένα στοιχείο που λείπει για εμένα είναι το ψηφιακό θεματολόγιο. Οποιοσδήποτε στην Ευρώπη, κάθε επιχείρηση, θα έπρεπε να έχει το δικαίωμα για πρόσβαση στις καλύτερες υπηρεσίες πληροφορικής, κινητής τηλεφωνίας και ευρυζωνικών τηλεπικοινωνιών με υψηλές ταχύτητες. Γνωρίζατε, κύριε Επίτροπε, ότι η Νότια Κορέα όρισε την προηγούμενη εβδομάδα ως στόχο να υπάρχουν έως το τέλος του επόμενου έτους ταχύτητες στο Διαδίκτυο σε κάθε σπίτι, οι οποίες θα είναι 200 φορές μεγαλύτερες από εκείνες που διαθέτει ένα μέσο νοικοκυριό στις "νωμένες Πολιτείες; Όπως ειπώθηκε από ανώτερο στέλεχος της πληροφορικής σχετικά με την ανταγωνιστικότητα της Ευρώπης, πρέπει κανείς να συνειδητοποιήσει ότι αυτή ενισχύεται πολύ περισσότερο επενδύοντας στην πληροφορική και όχι σε υλικές υποδομές.
<SPEAKER ID="699" NAME="Miloslav Ransdorf" AFFILIATION="GUE/NGL">
(CS) Κυρία Πρόεδρε, θα ήθελα να κάνω τρία μόνο σχόλια. Το πρώτο αφορά το γεγονός ότι η Ευρώπη πρέπει να στοχεύσει στην πρωτοπορία, έτσι ώστε οι τεχνολογικές προτεραιότητες να έρχονται πρώτες σε ορισμένους τομείς, προκειμένου να επιτευχθούν όχι μόνο συγκριτικά πλεονεκτήματα, αλλά επίσης απόλυτα πλεονεκτήματα, επειδή τα προϊόντα μέτριας ποιότητας επιβάλλουν μέτριες τιμές. Δεύτερον, θα ήθελα να πω ότι είναι σημαντικό να στοχεύσουμε σε αμφίδρομη διαβίβαση μεταξύ μεγάλων και μικρών συστημάτων, επειδή η επικέντρωση σε μεγάλα συστήματα δεν θα φέρει τα επιθυμητά αποτελέσματα. " General Motors αποτελεί παράδειγμα αποτυχίας που στοίχισε στους αμερικανούς φορολογούμενους 57,6 δισεκατομμύρια δολάρια ".Π.Α. Το τρίτο ζήτημα είναι ότι η βιομηχανική πολιτική δεν πρέπει να εξαρτάται μόνο από τις αποκαλούμενες πολιτικές και οικονομικές ελίτ, αλλά πρέπει να βασίζεται σε μια μεγάλη σειρά μικρών καινοτομιών από κάτω, με άλλα λόγια οι μεγάλες τεχνολογικές καινοτομίες εξαρτώνται από ένα μεγάλο αριθμό μικρών καινοτομιών, οι οποίες προέρχονται από συλλογική εργασία.
<SPEAKER ID="700" NAME="Claudio Morganti" AFFILIATION="EFD">
(IT) Κυρία Πρόεδρε, κύριε Tajani, κυρίες και κύριοι, ο τίτλος της εν λόγω έκθεσης περιέχει ήδη τη λέξη κλειδί, καθώς αναφέρεται σε μια βιομηχανική πολιτική. Τα τελευταία χρόνια, αν όχι δεκαετίες, στην Ευρώπη γίναμε μάρτυρες μιας αυξανόμενης απουσίας πολιτικού ενδιαφέροντος για τον εν λόγω τομέα, εξαιτίας μιας υπερβολικής στάσης laissez-faire απέναντι τις αγορές, με την πεποίθηση ότι ολόκληρο το σύστημα θα αυτορυθμιζόταν χωρίς παρεμβάσεις.
<P>
" πολιτική παρέμβαση σημαίνει θέσπιση κανόνων που θα βοηθήσουν την παρουσία των εταιρειών μας στην αγορά, και διαπιστώνω με ικανοποίηση ότι η εν λόγω έκθεση αναφέρεται συγκεκριμένα στις μικρές και μεσαίες επιχειρήσεις και στον μεταποιητικό τομέα, ο οποίος πολύ συχνά εγκαταλείφθηκε στο παρελθόν.
<P>
Τα προτεινόμενα μέσα για απλούστευση των διοικητικών διαδικασιών και ευκολότερη πρόσβαση σε πιστώσεις αποτελούν ένα βήμα προς τη σωστή κατεύθυνση. Θα ήθελα, επίσης, να επισημάνω το κομμάτι που αφορά τον θεμιτό ανταγωνισμό με τρίτες χώρες, επειδή στο παρελθόν υπήρξαμε πολύ ελαστικοί σε αυτόν τον τομέα, και ολόκληροι βασικοί τομείς, όπως ο τομέας υφαντουργίας της Τοσκάνης, για παράδειγμα -και είμαι βέβαιος για αυτό διότι κατάγομαι από το Prato- γονάτισαν από τον αθέμιτο ανταγωνισμό, ο οποίος θα έπρεπε οπωσδήποτε να έχει σταματήσει και να έχει προληφθεί στην πηγή του.
<SPEAKER ID="701" NAME="Herbert Reul" AFFILIATION="PPE">
(DE) Κυρία Πρόεδρε, θα ήθελα να ευχαριστήσω τον κ. Lange και τους σκιώδεις εισηγητές για τις επίπονες προσπάθειές τους.
<P>
Κατάφεραν με επιτυχία να μετατρέψουν την ανακάλυψη την οποία όλοι κάναμε κατά τη διάρκεια της κρίσης, και συγκεκριμένα ότι η βιομηχανία είναι προφανώς πιο σημαντική απ' ό,τι πίστευαν πολλοί, σε έκθεση και να διασφαλίσουν ότι η βιομηχανική πολιτική θα μετακινηθεί πιο κοντά στην κορυφή της ατζέντας του Ευρωπαϊκού Κοινοβουλίου. Το γεγονός ότι η εν λόγω συζήτηση διεξάγεται απόγευμα ενδεχομένως να αποτελεί μειονέκτημα. Το θέμα αυτό είναι τόσο σημαντικό που πρέπει να το συζητήσουμε και άλλες φορές.
<P>
Όπως ήδη είπαν ορισμένοι βουλευτές, βιομηχανική πολιτική δεν σημαίνει παρέμβαση του κράτους, αλλά θέσπιση του σωστού πλαισίου από αυτό. Το κράτος δεν χρειάζεται να αποφασίσει για το περιεχόμενο της βιομηχανικής πολιτικής ούτε να κάνει το διαχωρισμό μεταξύ καλής και κακής βιομηχανίας. Αντίθετα, πρέπει να δημιουργήσει τις ευκαιρίες,ώστε να αναπτυχθεί η βιομηχανία μέσα σε κάποιο πλαίσιο. Πρέπει να εστιάσουμε σε αυτούς τους τομείς όπου μπορούμε πραγματικά να βοηθήσουμε σε σχέση με την καινοτομία και την έρευνα.
<P>
Πιστεύω πως βοηθά πολύ το γεγονός ότι ο κ. Tajani μας παρείχε πληροφορίες, οι οποίες καθιστούν σαφές ότι το θέμα της ανταγωνιστικότητας είναι υψίστης σημασίας σε πολλούς τομείς της ευρωπαϊκής πολιτικής. Στο μέλλον, θα είναι πολύ χρήσιμο να το χρησιμοποιήσουμε αυτό ως κριτήριο και να εξετάσουμε εάν οι πολιτικές αποφάσεις μας θα βοηθούν ή θα βλάπτουν πάντοτε, συχνά ή απλώς αρκετά συχνά την ανάπτυξη της βιομηχανίας στην Ευρώπη.
<P>
Θα ήθελα να μην έχουμε μόνο μια έκθεση και ένα θέμα για περαιτέρω συζήτηση, αλλά επίσης να αλλάξουμε τον τρόπο που ενεργούμε μετά από αυτό και να πάρουμε στα σοβαρά το εν λόγω θέμα, διότι η βιομηχανία είναι σημαντική.
<P>
(Ο ομιλητής δέχεται να απαντήσει σε ερώτηση στο πλαίσιο της διαδικασίας της γαλάζιας κάρτας σύμφωνα με το άρθρο 149, παράγραφος 8, του Κανονισμού)
<SPEAKER ID="702" NAME="Paul Rübig" AFFILIATION="PPE">
(DE) Κυρία Πρόεδρε, έχω μια ερώτηση για τον κ. Reul. Σήμερα το πρωί, γιορτάσαμε την 100η επέτειο της Παγκόσμιας ημέρα της γυναίκας. Στο πλαίσιο αυτό, θα ήθελα να σας ρωτήσω ποιες ευκαιρίες πιστεύετε πως προσφέρονται για τις γυναίκες στη βιομηχανική πολιτική του μέλλοντος. Τι προοπτικές έχουν οι γυναίκες στη βιομηχανία, επειδή πιστεύω πως χρειαζόμαστε επειγόντως τη συμβολή τους; Ποιες δεξιότητες και προσόντα θα ήταν καλύτερα να συμβουλεύαμε τις γυναίκες να αποκτήσουν, προκειμένου να εργαστούν στη βιομηχανία;
<SPEAKER ID="703" NAME="Herbert Reul" AFFILIATION="PPE">
(DE) Κυρία Πρόεδρε, πιστεύω πως έχουν εξαιρετικές ευκαιρίες και, εφόσον είναι αναγκαίο, θα χειριστώ ο ίδιος το εν λόγω ζήτημα.
<SPEAKER ID="704" NAME="Teresa Riera Madurell" AFFILIATION="S&amp;D">
(ES) Κύριε Πρόεδρε, η κρίση οπωσδήποτε τόνισε τη σημασία της βιομηχανίας ως κινητήριας δύναμης της οικονομίας. Κύριε Επίτροπε, επικροτούμε το γεγονός ότι η Επιτροπή το κατανόησε αυτό και επανέφερε τη βιομηχανική πολιτική για την Ένωση.
<P>
Ο εισηγητής μας, τον οποίο επιθυμώ να συγχαρώ για το εξαιρετικό έργο του, ήδη εξήγησε τον τρόπο με τον οποίο ερμηνεύουμε τη μετάβαση σε μια βιομηχανική πολιτική η οποία είναι έξυπνη, χρησιμοποιεί αποτελεσματικά τους πόρους της και είναι βιώσιμη από περιβαλλοντικής και κοινωνικής άποψης. Από όσα είπε, θα ήθελα απλώς να τονίσω μία πτυχή, την οποία θεωρώ καίριας σημασίας: το ανθρώπινο κεφάλαιο.
<P>
Αν θεωρήσουμε πως κάθε θέση απασχόλησης πρέπει να είναι "πράσινη", είναι ζωτικής σημασίας για τους ευρωπαίους εργαζόμενους να έχουν τις κατάλληλες δεξιότητες, όχι μόνο για να βελτιωθεί η ανταγωνιστικότητα της βιομηχανίας μας, αλλά επίσης προκειμένου να μην παραμεριστεί κανένας εργαζόμενος.
<P>
Έχουμε γερά θεμέλια: οι νέοι ευρωπαίοι ποτέ δεν είχαν προετοιμαστεί τόσο καλά, ωστόσο υπάρχει έλλειψη μηχανικών, έλλειψη νέων επιχειρηματιών και έλλειψη καινοτόμων πολιτικών για τη διαχείριση των ανθρωπίνων πόρων. Θα έπρεπε, κατά συνέπεια, να ενθαρρύνουμε συνέργειες ανάμεσα στα πανεπιστήμια με ισχυρή επιχειρηματική κουλτούρα και σε εταιρείες οι οποίες πραγματικά στηρίζονται στη γνώση.
<P>
Σε ό,τι αφορά την εκπαίδευση, πρέπει να προσαρμόσουμε τις συναφείς με την εργασία δεξιότητες στις απαιτήσεις της νέας οικονομίας και να το πράξουμε έτσι ώστε να υπάρχει δυνατότητα οικονομικής πρόσβασης για τους εργαζόμενους και τις επιχειρήσεις.
<P>
Επίσης, η βιομηχανία πρέπει να δώσει μεγαλύτερη έμφαση στην οργανωτική καινοτομία, η οποία νοείται ως ένας πιο ευέλικτος και δυναμικός καταμερισμός των κινδύνων και των ευθυνών στις εταιρείες. Μόνο τότε θα μπορέσει να ενσωματώσει και να αξιοποιήσει το ταλέντο και τις γνώσεις των εργαζομένων της.
<P>
Τέλος, επιτρέψτε μου να μιλήσω ως μέλος μιας ομάδας που αντιτάχθηκε στην έναρξη της ενισχυμένης συνεργασίας για το ευρωπαϊκό δίπλωμα ευρεσιτεχνίας, επειδή πιστεύουμε πως επηρεάζει την εσωτερική αγορά, την εδαφική συνοχή και την ασφάλεια δικαίου. Το Δικαστήριο της Ευρωπαϊκής Ένωσης υποστήριξε τη θέση αυτήν στην απόφαση 1/09, η οποία δημοσιεύτηκε στις 8 Μαρτίου 2011 και η οποία καταλήγει στο συμπέρασμα ότι το σχέδιο συμφωνίας που θεσπίζει ένα Δικαστήριο Ευρωπαϊκών και Κοινοτικών Διπλωμάτων Ευρεσιτεχνίας δεν συνάδει με τις διατάξεις της Συνθήκης.
<SPEAKER ID="705" NAME="Riikka Manner" AFFILIATION="ALDE">
(FI) Κυρία Πρόεδρε, κύριε Επίτροπε, καταρχάς, θα ήθελα να συγχαρώ τον εισηγητή για το εξαιρετικό και πολύ σημαντικό έργο του. Στην πραγματικότητα πρόκειται σε μεγάλο βαθμό για τον τρόπο με τον οποίο μπορούμε να φέρουμε την ανταγωνιστικότητα στην ευρωπαϊκή βιομηχανική πολιτική και, από την άλλη πλευρά, για τον τρόπο με τον οποίο μπορούμε να αντιδράσουμε στη διαρθρωτική αλλαγή που προέκυψε λόγω των περικοπών θέσεων απασχόλησης στη βασική βιομηχανία σε ορισμένους τομείς.
<P>
Πιστεύω πως η βιομηχανική πολιτική είναι μέρος της αλλαγής. Πρέπει να δούμε αυτήν την αλλαγή και πρέπει, επίσης, να μπορέσουμε να προσαρμοστούμε σε αυτήν. Πρέπει να δεσμευτούμε για τη βιομηχανική πολιτική και να δημιουργήσουμε μια βιώσιμη βιομηχανική πολιτική, βασισμένη στις δικές μας ευρωπαϊκές δυνάμεις και στους περιφερειακούς πόρους μας. Ένα παράδειγμα αυτού είναι ο τομέας της βιοενέργειας, όσον αφορά τον οποίο πιστεύω πως υπάρχουν πολλές δυνατότητες στην Ευρώπη.
<P>
Οι περιφερειακές δομές θα μας επιτρέψουν να υποστηρίξουμε μια βιώσιμη βιομηχανική πολιτική στην Ευρώπη, και λόγω αυτού πρέπει να τονίσουμε ακόμα περισσότερο τη σημασία των καινοτόμων συσπειρώσεων και της ευρείας συνεργασίας μεταξύ παραγόντων, εκπαιδευτικών ιδρυμάτων και εταιρειών.
<P>
Όταν μιλάμε για μια ευρωπαϊκή βιομηχανική πολιτική είναι, φυσικά, πολύ σημαντικό να συμπεριλαμβάνουμε τον τομέα των ΜΜΕ -των μικρών και μεσαίων επιχειρήσεων. Πρέπει να μπορούμε να μειώσουμε τη γραφειοκρατία για τις ΜΜΕ, όπως ειπώθηκε εδώ επανειλημμένως και να κάνουμε ό,τι μπορούμε για να στηρίξουμε ευκαιρίες σχετικά με την επιχειρηματικότητα των ΜΜΕ, και τώρα και στο μέλλον.
<SPEAKER ID="706" NAME="Jacky Hénin" AFFILIATION="GUE/NGL">
(FR) Κυρία Πρόεδρε, κυρίες και κύριοι, η έκθεση επισημαίνει, επιτέλους, τον βασικό ρόλο της βιομηχανίας για το μέλλον της Ένωσης και επιβεβαιώνει την ανάγκη για μια ευρωπαϊκή βιομηχανική πολιτική. Αναγνωρίζει εμμέσως την αποτυχία της στρατηγικής της Λισαβόνας ζητώντας ορθώς το 3% του ακαθάριστου εγχώριου προϊόντος της Ένωσης να αφιερωθεί στην έρευνα και την ανάπτυξη και προτείνοντας, πρωτίστως, να χρησιμοποιηθεί σε πολύ μεγάλο βαθμό ο ιδιωτικός τομέας.
<P>
Δυστυχώς, εξακολουθεί να διατηρεί ένα όραμα ανταγωνιστικότητας το οποίο εστιάζει σε σοβαρότατες περικοπές του κόστους εργασίας, όταν στην πραγματικότητα πρέπει να αναπτυχθεί η ανταγωνιστικότητα με βάση την εκπαίδευση, την εξοικονόμηση κεφαλαίου, την ενέργεια και τις πρώτες ύλες. " έκθεση παραδέχεται επίσης έμμεσα την αποτυχία των χρηματοπιστωτικών αγορών να διοχετεύσουν αποταμιεύσεις σε επενδύσεις, οι οποίες θα δημιουργήσουν πλούτο. " επίλυση του εν λόγω προβλήματος απαιτεί κοινωνικό έλεγχο των πιστώσεων ή κατάσχεση πιστώσεων προς όφελος της απασχόλησης, της έρευνας και ανάπτυξης και της δημιουργίας πλούτου. Χρειαζόμαστε να εγγυηθούν τα ευρωπαϊκά και εθνικά δημόσια χρηματοπιστωτικά κέντρα τη χρηματοδότηση της βιομηχανίας. Το Κοινοβούλιό μας δεν μπορεί απλώς να αναλάβει δράση για να διασφαλιστεί ότι θα επιτύχουν περισσότερα οι μεγάλοι ευρωπαϊκοί βιομηχανικοί όμιλοι. Ο βασικός μας στόχος πρέπει να είναι να παράσχουμε περισσότερες και καλύτερης ποιότητας θέσεις απασχόλησης στον βιομηχανικό τομέα της Ένωσης.
<SPEAKER ID="707" NAME="Amalia Sartori" AFFILIATION="PPE">
(IT) Κυρία Πρόεδρε, κυρίες και κύριοι, η Ευρώπη ποτέ δεν χρειάστηκε να επαναπροσδιορίσει τη βιομηχανική πολιτική της όσο χρειάζεται να το κάνει τώρα, και πρέπει επίσης να επανεξετάσει ορισμένες αποφάσεις που ελήφθησαν στο πρόσφατο παρελθόν.
<P>
Αυτή η εμβληματική πρωτοβουλία που συνδέεται με τη στρατηγική "Ευρώπη 2020" υπήρξε, κατά συνέπεια, και χρήσιμη και έγκαιρη, και για αυτό είμαι ευγνώμων στην Επιτροπή και ιδιαιτέρως στον Επίτροπο, κ. Tajani. Ευχαριστώ επίσης τον εισηγητή, κ. Lange, για το έργο που επιτέλεσε και τη συνάδελφό μου, κ. Grossetete, η οποία, εξ ονόματος της Ομάδας του Ευρωπαϊκού Λαϊκού Κόμματος (Χριστιανοδημοκράτες), συνέβαλε σημαντικά στην ενίσχυση των θέσεων που παρουσίασε ο Επίτροπος.
<P>
Από την πλευρά μου, αποφάσισα να συμβάλω με τροπολογίες που παρουσιάζουν τον ρόλο των μικρών και μεσαίων επιχειρήσεων, οι οποίες θεωρείται από όλους ότι συνιστούν την άγκυρα της βασικής βιομηχανίας της Ευρώπης, το τμήμα που γνωρίζει καλύτερα πώς να τηρεί σθεναρή στάση σε καιρό κρίσης και πώς να καινοτομεί διατηρώντας τις τιμές ανταγωνιστικές.
<P>
Πιστεύω πως ο ρόλος που διαδραματίζουν χιλιάδες μικροί και μεσαίοι ευρωπαίοι επιχειρηματίες πρέπει να υποστηριχθεί με λύσεις για τις δυσκολίες και τους περιορισμούς, τους οποίους εκείνοι επεσήμαναν σε αρκετές περιπτώσεις: Αναφέρομαι στην καλύτερη πρόσβαση σε πιστώσεις, στη δυνατότητα πιο διαφανούς και λιγότερο δαπανηρής συμμετοχής σε δημόσιες προσκλήσεις υποβολής προσφορών και, πρωτίστως, στην απλούστευση των διοικητικών διαδικασιών γενικά, πράγμα το οποίο όλοι θεωρούν πως είναι η πραγματική επανάσταση την οποία η ήπειρος αυτή χρειάζεται τώρα.
<P>
Νιώθω ικανοποίηση που η Επιτροπή επεσήμανε το θέμα της αποτελεσματικής και υπεύθυνης χρήσης των πρώτων υλών και θεωρώ επίσης σημαντικό το γεγονός ότι πρόκειται σύντομα να συζητήσουμε για τις σπάνιες γαίες. " προσοχή που δόθηκε στο θέμα της προστασίας της πνευματικής ιδιοκτησίας είναι σημαντική.
<P>
Μπορώ, επιτέλους, να δω τη χάραξη ενός δρόμου, ο οποίος ελπίζω πως σύντομα θα μας οδηγήσει στον καθορισμό προτύπων και εγγυήσεων που θα ισχύουν σε ολόκληρη την Ευρωπαϊκή Ένωση. Αυτό σημαίνει προσφορά ελπίδας, ειδικά στους νέους, μέσω των απαντήσεων που οι ίδιοι οι Ευρωπαίοι συχνά προτείνουν.
<SPEAKER ID="708" NAME="Catherine Trautmann" AFFILIATION="S&amp;D">
(FR) Κυρία Πρόεδρε, θα ήθελα να ευχαριστήσω τον Bernd Lange για το εξαιρετικό έργο του. Αύριο, η συνεργατική μέθοδός του θα στεφθεί με επιτυχία. Επιπλέον, κύριε Επίτροπε, αυτή είναι μια ευκαιρία για την Επιτροπή, η οποία μας παρείχε μια μάλλον απογοητευτική ανακοίνωση.
<P>
Ως κάποια η οποία προέρχεται από μια μεγάλη περιφέρεια που επλήγη βαριά από την κρίση, όταν ήδη είχε πληγεί από τη βιομηχανική αναδιάρθρωση, άκουσα το μήνυμα των συνδικαλιστικών οργανώσεων, οι οποίες συνεχώς μας αμφισβητούν. Χρειαζόμαστε μια βιομηχανική πολιτική, όλα τα στοιχεία της οποίας θα εργάζονται προς τον ίδιο στόχο: την οικοδόμηση μιας στρατηγικής η οποία θα βασίζεται στη βιώσιμη, επικεντρωμένη στην απασχόληση ανάπτυξη, που θα έχει δημιουργηθεί με επίκεντρο τη βελτιστοποίηση των δεξιοτήτων και θα δείξει ότι οι κοινωνικές και τεχνολογικές καινοτομίες είναι συμβατές μεταξύ τους.
<P>
Αυτή είναι η λύση για την ευρωπαϊκή ανταγωνιστικότητα και όχι η χρήση του εργατικού δυναμικού ως μεταβλητής προσαρμογής, όπως πρότεινε η Επιτροπή στο ευρωπαϊκό εξάμηνο. " καλύτερη κίνηση που θα μπορούσε να κάνει η Επιτροπή είναι να ενσωματώσει γρήγορα την οδηγία σχετικά με την απόσπαση εργαζομένων στο πρόγραμμα εργασίας και να ξεκινήσει τη φορολογική εναρμόνιση αρχίζοντας με τη φορολογία εταιρειών.
<P>
Επιπλέον, η εν λόγω πολιτική δεν πρέπει να διαμορφωθεί μόνο σε εθνικό και ευρωπαϊκό επίπεδο, αλλά επίσης σε τοπικό επίπεδο στο πλαίσιο μιας αποτελεσματικής πολιτικής συνοχής. " επιλογή μας είναι μια ρυθμιζόμενη χρηματοπιστωτική αγορά και συμμεριζόμαστε την επιθυμία εδραίωσης της ενιαίας αγοράς, όχι όμως σε βάρος μιας άδικης αγοράς εργασίας η οποία υπόκειται σε κοινωνικό ντάμπινγκ.
<P>
Σήμερα, κυρία Πρόεδρε, συζητάμε για μια φιλόδοξη βιομηχανική πολιτική και σήμερα το πρωί ψηφίσαμε για τον φόρο επί των χρηματοοικονομικών συναλλαγών και για τα ευρωομόλογα.
<P>
Κυρίες και κύριοι, πρέπει να χρησιμοποιήσουμε τα μέσα αυτά για να τη χρηματοδοτήσουμε.
<SPEAKER ID="709" NAME="Maria Da Graca Carvalho" AFFILIATION="PPE">
(PT) Κυρία Πρόεδρε, κύριε Επίτροπε, θα ήθελα να ξεκινήσω ευχαριστώντας τον εισηγητή, κ. Lange, και τους σκιώδεις εισηγητές για το έργο που επιτέλεσαν, και ιδιαιτέρως την κ. Grossetete. Επί του παρόντος η Ευρώπη διαπιστώνει ότι η ανταγωνιστικότητά της στις παγκόσμιες αγορές έχει μειωθεί. Ως εκ τούτου, η Ευρώπη πρέπει να βρει τρόπους ενίσχυσης της βιομηχανικής βάσης της ώστε να αντιμετωπιστούν οι νέες προκλήσεις. Ο συγκεκριμένος στόχος αυτής της έκθεσης είναι η κατάθεση προτάσεων για την επανεκκίνηση της ευρωπαϊκής βιομηχανίας. Μια ολοκληρωμένη και βιώσιμη βιομηχανική πολιτική πρέπει να βασίζεται στην επιστημονική έρευνα, στην καινοτομία, στην αυξημένη αποδοτικότητα των πόρων, σε μια στρατηγική για τα βασικά προϊόντα, στην ενίσχυση των ΜΜΕ και στην ανάπτυξη των περιφερειακών δικτύων. Συγκεκριμένα, είναι καίριας σημασίας η ενεργειακή απόδοση και η εισαγωγή των τεχνολογιών της πληροφορίας και των επικοινωνιών να αποτελέσουν τη βάση αυτής της νέας βιομηχανικής επανάστασης, έτσι ώστε να αυξηθεί η ανταγωνιστικότητα, η οικονομική ανάπτυξη και η απασχόληση.
<P>
Επικροτώ ιδιαιτέρως την έμφαση που δόθηκε από την έκθεση στην παραδοσιακή ευρωπαϊκή βιομηχανία, η οποία είναι καίριας σημασίας για την οικονομία μας. Μέτρα όπως η εισαγωγή νέων τεχνολογιών και η αυξημένη ενίσχυση της επιστημονικής έρευνας και καινοτομίας σε τομείς όπως η μεταποιητική βιομηχανία είναι ζωτικής σημασίας. Αυτός είναι ο μόνος τρόπος με τον οποίο θα μπορέσουμε να επαναφέρουμε την Ευρώπη σε παγκόσμια ηγετική θέση, πράγμα το οποίο είναι απαραίτητο για την ανταγωνιστικότητα και την οικονομική ανάπτυξη της Ευρώπης.
<SPEAKER ID="710" NAME="Judith A. Merkies" AFFILIATION="S&amp;D">
(NL) Κυρία Πρόεδρε, καταρχάς, θα ήθελα να συγχαρώ τον συνάδελφό μου, κ. Bernd Lange, για την εξαιρετική έκθεση και την καταπληκτική συνεργασία από την πλευρά του. " βιομηχανική πολιτική επανέρχεται. Δεν επανέρχεται, ωστόσο, μόνη της, επειδή δεν είναι μόνη της. Μαζί με δύο άλλες εμβληματικές πρωτοβουλίες, δύο άλλες στρατηγικές, η εν λόγω στρατηγική βρίσκεται στο επίκεντρο της ευρωπαϊκής ατζέντας για τις θέσεις απασχόλησης και για μια υγιή οικονομία. Πρωτίστως, όμως, πρόκειται για μια στρατηγική που δεν αφορά μόνο το παρόν, αλλά και το μέλλον, ένα βιώσιμο μέλλον.
<P>
" βιομηχανική πολιτική πρέπει να εξεταστεί μαζί με όλες τις άλλες στρατηγικές που αφορούν την Ένωση της καινοτομίας, τις πρώτες ύλες και την αποδοτική χρήση των φυσικών πόρων. Αυτές οι τρεις αποτελούν τον πυρήνα. Πρέπει να γίνει σφαιρική προσέγγιση, όπου οι διαφορετικοί τομείς πολιτικής θα συνεργάζονται στενά. Ωστόσο, είναι πραγματικά διαφορετικοί τομείς πολιτικής, δεδομένου ότι η βιομηχανία -όπως εσείς ο ίδιος είπατε, κύριε Επίτροπε- δεν είναι εχθρός, αλλά σύμμαχος της βιωσιμότητας;
<P>
" βιομηχανική πολιτική δεν μπορεί να λειτουργήσει χωρίς ολοκληρωμένη αγορά. " εσωτερική αγορά εξακολουθεί να είναι υπερβολικά κατακερματισμένη και απαιτεί ολοκλήρωση. Ολόκληρη η βιομηχανία, ιδίως οι μικρές καινοτόμες εταιρείες, αναμένεται να ωφεληθούν από αυτό. Επιτρέπεται στους παραγωγούς να διατυπώνουν τις απόψεις τους, αλλά πρέπει επίσης να αναλάβουν την ευθύνη και αυτό σημαίνει τελική ευθύνη για το προϊόν. Στόχος είναι η προώθηση της καθαρής παραγωγής και των βιώσιμων προϊόντων, επειδή πιστεύω πως αυτό, τελικά, είναι το μέλλον της Ευρώπης. Θα μας βοηθήσει να δημιουργήσουμε βιομηχανία "από λίκνο σε λίκνο" (cradle-to-cradle) και να ενθαρρύνουμε την έξυπνη χρήση των πρώτων υλών και μια υγιή οικονομία. " βιομηχανική πολιτική παραμελήθηκε και αφέθηκε στην αγορά για υπερβολικά μεγάλο διάστημα. Είναι καιρός να δώσουμε και πάλι το παράδειγμα και στους άλλους και στους εαυτούς μας.
<SPEAKER ID="711" NAME="Jean-Pierre Audy" AFFILIATION="PPE">
(FR) Κυρία Πρόεδρε, κύριε Επίτροπε, θα ήθελα να σας ευχαριστήσω για την προσοχή που δόθηκε στα θέματα που αφορούν τη βιομηχανία και να αποδώσω εύσημα στο εξαιρετικό έργο που επιτελέστηκε από τη συνάδελφό μου, κ. Grossetete, εξ ονόματος της πολιτικής Ομάδας μας.
<P>
Στη βιομηχανία αναλογούν 60 εκατομμύρια θέσεις απασχόλησης συν δύο επιπλέον θέσεις απασχόλησης σε σχετικές υπηρεσίες για κάθε θέση απασχόλησης στη βιομηχανία, δηλαδή 180 εκατομμύρια θέσεις απασχόλησης συνολικά. Της αναλογούν τα τρία τέταρτα των εξαγωγών μας, και συγκεκριμένα 5,5 εκατομμύρια επιχειρήσεις. Τι πρέπει να κάνουμε; Πρέπει να δράσουμε και να προστατευτούμε. " αυτοπροστασία δεν είναι προστατευτισμός· πρέπει κατά συνέπεια να έχουμε μια βιομηχανική πολιτική. Ορισμένοι λένε: γεωργία στη Νότια Αμερική, βιομηχανία στην Κίνα και υπηρεσίες στην Ευρώπη. Κυρίες και κύριοι, εάν δεν κατασκευάσουμε περισσότερα αυτοκίνητα, περισσότερα αεροπλάνα, περισσότερα πλοία, περισσότερα τρένα, περισσότερους δορυφόρους, περισσότερα φάρμακα, περισσότερους σταθμούς πυρηνικής ενέργειας, θα καταστραφούμε! Όσον αφορά τις υπηρεσίες, θα τις έχουμε επειδή θα έχουμε βιομηχανική πολιτική.
<P>
Θα ήθελα, κατά συνέπεια, να κάνω τρεις προτάσεις. " πρώτη αφορά τα βιομηχανικά πρότυπα. Κάθε φορά που ορίζουμε βιομηχανικά πρότυπα, πρέπει να έχουμε μελέτες επιπτώσεων, ώστε να διασφαλιστεί ότι τα προϊόντα μας κατασκευάζονται σύμφωνα με αυτά τα πρότυπα στην επικράτεια της ΕΕ.
<P>
" δεύτερη αφορά την εκπαίδευση και την έρευνα. Πρέπει να έχουμε τις καλύτερες σχολές μηχανολογίας στον κόσμο και πρέπει να τις στηρίζουμε. Πρέπει να συμφιλιώσουμε το κοινό με την επιστήμη. Όσον αφορά την έρευνα, πρόκειται να αναθεωρήσουμε το έβδομο πρόγραμμα πλαίσιο. Υπάρχουν 30 δισεκατομμύρια ευρώ για να δαπανηθούν το 2011, το 2012 και το 2013. Ας διαθέσουμε ένα μέρος από αυτά τα κονδύλια στη βιομηχανία ως ζήτημα προτεραιότητας.
<P>
" τρίτη αφορά τη χρηματοδότηση. Θα μπορούσαμε να δημιουργήσουμε ένα Ευρωπαϊκό Βιομηχανικό Ταμείο Επενδύσεων. Έχω μία πρόταση να κάνω. Οφείλουμε 37 δισεκατομμύρια ευρώ για τις συντάξεις του προσωπικού της ΕΕ· ας τοποθετήσουμε αυτό το κεφάλαιο σε ένα συνταξιοδοτικό ταμείο, το οποίο θα μπορούσε να αποτελέσει έναν μακροπρόθεσμο μηχανισμό αποταμίευσης. Συμμερίζομαι την άποψη για τη νομισματική πολιτική. Ας είμαστε πολύ προσεκτικοί όσον αφορά την έξοδο από την κρίση. Ας διασφαλίσουμε ότι δεν έχουμε πολύ υψηλά επιτόκια, γεγονός που θα είχε ως αποτέλεσμα ένα ισχυρό ευρώ και θα περιόριζε τις βιομηχανικές εξαγωγές.
<SPEAKER ID="712" NAME="Lambert van Nistelrooij" AFFILIATION="PPE">
(NL) Κυρία Πρόεδρε, κύριε Επίτροπε, η μεταποιητική βιομηχανία παραμένει σημαντική, ακόμα στη σημερινή και αυριανή οικονομία που βασίζεται στη γνώση. " διατήρηση μιας παραγωγής υψηλής αξίας στην Ευρώπη παραμένει καίριας σημασίας και, ταυτόχρονα, είναι στυλοβάτης της γνώσης και της μάθησης πολλών ατόμων στις χώρες μας και της συνεχιζόμενης ανάπτυξης της ανταγωνιστικότητάς μας. " εν λόγω έκθεση ορθώς τοποθετεί τη βιομηχανία υψηλά στην ευρωπαϊκή ατζέντα και αυτό είναι σημαντικό και για τις μεγάλες βιομηχανίες και για τις μικρές και μεσαίες επιχειρήσεις. Στην Ευρώπη, μπορούμε να υπερηφανευτούμε για αριστεία σε πολλούς τομείς. Έχω στον νου μου τη βιομηχανία ενέργειας, τη διαστημική βιομηχανία και την αυτοκινητοβιομηχανία, οι οποίες έχουν εξαιρετική εξέλιξη επί του παρόντος. Έπειτα, έχω επίσης στον νου μου την αλυσίδα εφοδιασμού της αυτοκινητοβιομηχανίας, η οποία είναι καίριας σημασίας για την Ευρώπη. Δείτε μόνο πόσο έξυπνη και σαφής είναι η στρατηγική "ΕΕ 2020"!
<P>
Ωστόσο, με ανησυχεί κάτι και αυτό είναι η παγκοσμιοποίηση. Ορθώς θεσπίσαμε το Ευρωπαϊκό Ταμείο Προσαρμογής στην Παγκοσμιοποίηση και σύντομα θα έχουμε το ευρωπαϊκό δίπλωμα ευρεσιτεχνίας. Εντούτοις, ο Επίτροπος, κ. Tajani, έθεσε στην ημερήσια διάταξη το ζήτημα της αναγκαιότητας ύπαρξης ίσων όρων ανταγωνισμού σε παγκόσμιο επίπεδο. Είναι εξαιρετικό το ότι κινεζικές εταιρείες επενδύουν στην Ευρώπη, αλλά θα πρέπει να υπάρχουν ίσοι όροι ανταγωνισμού εκεί. Εάν πράγματι ισχύει ότι μεγάλα κυβερνητικά κονδύλια επενδύονται εκεί, τότε κάποιο πρόβλημα υπάρχει. " επιστροφή στον προστατευτισμό δεν είναι ένας από τους στόχους μας -όπως μόλις είπε ο κ. Audy- αλλά το ζητούμενο είναι η διασφάλιση της απαραίτητης διαφάνειας σε βασικούς τομείς, όπως οι ΤΠΕ και άλλοι βασικοί ευρωπαϊκοί τομείς. Δεν πρόκειται για ευρωπαϊκό βέτο. Δεν λέμε "αυτοί είναι οι μέτοχοι, αυτοί είναι οι επόπτες", αλλά είναι πραγματικά σημαντικό εμείς, οι οποίοι εκπροσωπούμε την Ευρώπη, να το εξετάσουμε σωστά. Δεν θα ήταν άτοπο να ξεκινήσει μια συζήτηση σχετικά με αυτό, ως απάντηση στην εξαιρετική έκθεση του κ. Lange. Θα συνεχιστεί. Κύριε Tajani, θα ήθελα να σας προσκαλέσω να συμμετάσχετε σε αυτήν τη συζήτηση.
<SPEAKER ID="713" NAME="Kathleen Van Brempt" AFFILIATION="S&amp;D">
(NL) Κυρία Πρόεδρε, με την έκθεση Lange, εσείς, κύριε Επίτροπε, το πιθανότερο είναι πως θα δείτε αύριο το Κοινοβούλιο να εμφανίζεται αρκετά ενωμένο όσον αφορά τη σημασία της βιομηχανικής πολιτικής. Για εσάς, ως Επίτροπο, αυτό πρέπει να αποτελεί πραγματικό πλήγμα. Υπάρχει σημαντική συναίνεση ανάμεσα στις διάφορες Ομάδες ότι η βιομηχανική πολιτική στην Ευρώπη έχει μέλλον και ότι θα έπρεπε να υποστηριχθεί.
<P>
Ωστόσο, ως εκεί φτάνει η συναίνεση, επειδή εάν προσπαθούσαμε να εξακριβώσουμε ποιο είδος βιομηχανικής πολιτικής εννοούμε και ποιο από τα στοιχεία της πρέπει να διατηρηθεί στο μέλλον, τότε όλοι μας θα διαφωνούσαμε. Εσείς ο ίδιος αναφερθήκατε στο γεγονός ότι χρειαζόμαστε μια βιομηχανία η οποία χρησιμοποιεί λιγότερη ενέργεια και λιγότερα υλικά. Συμφωνώ μαζί σας σε αυτό, υπό την προϋπόθεση ότι αφορά βραχυπρόθεσμους στόχους. Όσον αφορά τους μακροπρόθεσμους στόχους, πρέπει να κάνουμε πολύ μεγαλύτερο άλμα. Όπως γνωρίζετε, κύριε Επίτροπε, διαχείριση σημαίνει να κοιτάζει κανείς μπροστά. Πρέπει να έχουμε το θάρρος να πούμε ότι, έως το 2050, θα διαθέτουμε ένα σύστημα παροχής ενέργειας το οποίο θα βασίζεται πλήρως σε ανανεώσιμες πηγές ενέργειας και στη βιώσιμη ενέργεια και πρέπει να αρχίσουμε να προετοιμάζουμε τη βιομηχανία για αυτό τώρα.
<P>
Δεύτερον, η διαχείριση των υλικών. Πρέπει, πράγματι, να διασφαλίσουμε ότι αυτά τα κινητά τηλέφωνα θα ανακυκλωθούν πιο αποτελεσματικά κατά τα επόμενα χρόνια, αλλά στο μέλλον πρέπει να διασφαλίσουμε ότι θα κατασκευάζουμε κινητά τηλέφωνα, τα οποία θα είναι πλήρως ενσωματωμένα σε μια έννοια "από λίκνο σε λίκνο" (cradle-to-cradle), έτσι ώστε όλα τα ουσιώδη τμήματα αυτού του κινητού τηλεφώνου να ανακτώνται συστηματικά και να χρησιμοποιούνται για την παραγωγή νέων κινητών τηλεφώνων. Αυτού του είδους η συνολική πολιτική πρέπει να αναπτυχθεί έως το 2050 και αναμένω να λάβει η Επιτροπή τώρα αποφάσεις, οι οποίες θα διασφαλίσουν ότι η βιομηχανία θα έχει ένα σαφές πλαίσιο προς το οποίο θα εργαστεί.
<SPEAKER ID="714" NAME="Antonio Cancian" AFFILIATION="PPE">
(IT) Κυρία Πρόεδρε, κύριε Επίτροπε, κυρίες και κύριοι, πιστεύω πως το κείμενο της έκθεσης Lange είναι ισορροπημένο και η βασική αξία του είναι ότι επικεντρώνεται στην εξέταση ορισμένων καίριων παραγόντων, και συγκεκριμένα στην αναβίωση της ευρωπαϊκής βιομηχανικής πολιτικής και στη μετάθεση της εστίασης από τις δραστηριότητες του χρηματοπιστωτικού τομέα στην πραγματική οικονομία. Πρέπει, ωστόσο, να σημειωθεί ότι οι υπηρεσίες εκείνες που συνδέονται άμεσα ή έμμεσα με εταιρείες αποτελούν αναπόσπαστο τμήμα τους.
<P>
Έχω κάποιες επικρίσεις και προτάσεις να κάνω. Σε σχέση με την παράγραφο 89 για την ενισχυμένη συνεργασία στο ευρωπαϊκό δίπλωμα ευρεσιτεχνίας, πιστεύω, κύριε Tajani, ότι το ενιαίο ευρωπαϊκό δίπλωμα ευρεσιτεχνίας είναι ουσιαστικό και απαραίτητο, ιδιαίτερα για εμάς τους Ιταλούς. Το αδιέξοδο που δημιουργήθηκε μέσω της ενισχυμένης συνεργασίας μπορεί, κατά την άποψή μου, να αρθεί προωθώντας το ευρωπαϊκό δίπλωμα ευρεσιτεχνίας μόνο στα αγγλικά, επειδή η χρήση τριών γλωσσών θα δημιουργούσε ανήκουστο προηγούμενο.
<P>
" δεύτερη σκέψη μου αφορά την απουσία καινοτόμων προτάσεων χρηματοδότησης. Το κείμενο αναφέρει συχνά την ανάγκη να κινηθούμε γρήγορα προς την οικοδόμηση διευρωπαϊκών υποδομών, οι οποίες είναι ζωτικής σημασίας για την ανάπτυξη της ηπείρου, αλλά λέει ελάχιστα για τον τρόπο χρηματοδότησης των εν λόγω δικτύων.
<P>
Νωρίτερα σήμερα εγκρίναμε μια έκθεση πρωτοβουλίας, η οποία αναλύει σε βάθος το σύστημα των ευρωπαϊκών ομολόγων εκτέλεσης έργων σε ένα σύστημα σύμπραξης δημόσιου και ιδιωτικού τομέα, το οποίο θα προσέφερε ως εκ τούτου εγγυήσεις για χρεόγραφα που έχουν εκδοθεί από τις εταιρείες, οι οποίες έχουν δημιουργηθεί για την οικοδόμηση και την διαχείριση τέτοιων υποδομών· ο κ. Audy ήδη ανέφερε ορισμένα παραδείγματα.
<P>
Δεν υπάρχει αναφορά στη σύνδεση ανάμεσα στη βιομηχανική πολιτική της Ευρωπαϊκής Ένωσης και στις στρατηγικές πολιτικές για την Ένωση, όπως οι Galileo, ITER και άλλες. Πρέπει να υπάρχει μεγαλύτερη σύνδεση ανάμεσα στην έρευνα και την καινοτομία. Κύριε Tajani, πιστεύω πως η πρόκληση που αντιμετωπίζουμε είναι ζωτικής σημασίας για τη διατήρηση του κοινωνικού πλαισίου. Στην πραγματικότητα, η ελαφρά ανάκαμψη που είδαμε δεν μπορεί να απορροφήσει εκ νέου τον αριθμό των ατόμων που απολύθηκαν κατά τη διάρκεια των τελευταίων τριών ετών. Είναι, δυστυχώς, απαραίτητο να δράσουμε εγκαίρως και γρήγορα.
<SPEAKER ID="715" NAME="Henri Weber" AFFILIATION="S&amp;D">
(FR) Κυρία Πρόεδρε, η εξαιρετική έκθεση του κ. Lange διαθέτει τρία θετικά χαρακτηριστικά.
<P>
Καταρχάς, προτείνει μια ολοκληρωμένη βιομηχανική στρατηγική για την Ευρωπαϊκή Ένωση· δηλαδή, μια στρατηγική και ευρωπαϊκή και συνεργατική, η οποία διαφέρει πλήρως από τις στενές εθνικές και μη συνεργατικές πολιτικές που ασκούνται στην Ευρώπη τα τελευταία 15 χρόνια.
<P>
Δεύτερον, η εν λόγω βιομηχανική στρατηγική χρηματοδοτείται, γεγονός που έρχεται σε σαφή αντίθεση με τη στρατηγική της Λισαβόνας για το 2000. Εάν δεν χρηματοδοτούνταν, θα παρέμενε κούφια λόγια. Κύρια πηγή της χρηματοδότησης αυτής είναι τα ευρωπαϊκά ομόλογα εκτέλεσης έργων, τα ευρωομόλογα και τα σχέδια του ευρώ. Όταν ψηφίσαμε το πρωί, το αντιμετωπίσαμε αυτό.
<P>
Τρίτον, η εν λόγω στρατηγική προστατεύει τις βιομηχανίες μας. " έκθεση είναι υπέρ του ανοίγματος της Ευρώπης· είναι κατά τού να την χαρίσουμε. Είναι υπέρ ανταλλαγών θεμελιωμένων στην αμοιβαιότητα και την ισορροπία. Αρκετά άρθρα εστιάζουν σε αυτά τα ζητήματα. Αυτό είναι απολύτως σημαντικό επειδή, σε αυτόν τον τομέα, φαινόμαστε αφελείς και αδύναμοι.
<SPEAKER ID="716" NAME="Alajos Mészáros" AFFILIATION="PPE">
(HU) Κυρία Πρόεδρε, κύριε Επίτροπε, κατά τη διάρκεια της κρίσης διαπιστώσαμε μόνοι μας πόσο σημαντικός είναι ο ρόλος της βιομηχανίας για την οικονομία μας. Δυστυχώς, οι σχετικές πολιτικές μας εξακολουθούν συχνά να βασίζονται στην ιδέα πως οι αγορές πρέπει να αυτορρυθμίζονται. Στο πλαίσιο αυτό, η στρατηγική "Ευρώπη 2020" είναι μια πρωτοποριακή πρωτοβουλία, η πρώτη που αναγνωρίζει την ανάγκη για μια νέα προσέγγιση. " ευρωπαϊκή βιομηχανία πρέπει να διατηρήσει την ηγετική θέση της σε βασικούς τομείς και δεν πρέπει να της επιτραπεί να μείνει πίσω από τα γεγονότα.
<P>
Πρέπει να αντιμετωπίσουμε την νέα δομή του χρηματοπιστωτικού τομέα και τον συντονισμό της φορολογικής μακροοικονομίας ως προτεραιότητες, επειδή μόνο μέσω της μεταρρύθμισής τους μπορούμε να διασφαλίσουμε την επιτυχία της βιομηχανικής πολιτικής μας. Χρειαζόμαστε ένα νέο, ολοκληρωμένο ρυθμιστικό πλαίσιο, το οποίο να μπορεί να επαναφέρει το χρηματοπιστωτικό σύστημα σε παραγωγικές επενδύσεις. Στην καρδιά της βιομηχανικής πολιτικής μας πρέπει να βρίσκεται μια βιομηχανική βάση η οποία είναι ανταγωνιστική σε παγκόσμια κλίμακα και μια βιομηχανία βασισμένη στη γνώση, η οποία θα εστιάζει στην παραγωγή. Για αυτόν τον σκοπό, ωστόσο, θα χρειαστούμε ολόκληρη την αλυσίδα καινοτομίας. Σε αυτήν την περίπτωση, δεν πρέπει να μιλάμε μόνο για τεχνολογική καινοτομία, αλλά για την καινοτομία του σχεδιασμού προϊόντων και της ποιότητας.
<P>
Επιπλέον, πρέπει να ενθαρρύνουμε συνέργειες εντός του τομέα. Σε αυτές περιλαμβάνεται η σύνδεση μεταξύ ενεργειακής και βιομηχανικής πολιτικής. Ο ενεργειακός εφοδιασμός είναι ένας ουσιαστικός παράγοντας και οι νέες, αναπτυσσόμενες αγορές σχετίζονται με τις ανανεώσιμες πηγές ενέργειας, οι οποίες ενδέχεται, κατά συνέπεια, να έχουν ως αποτέλεσμα τη δημιουργία νέων θέσεων απασχόλησης. " αξιόπιστη πρόσβαση σε πρώτες ύλες είναι επίσης ζωτικής σημασίας και μας φέρνει αντιμέτωπους με μια όλο και πιο σοβαρή πρόκληση. Εκτός από τη διασφάλιση των ήδη υπαρχόντων πόρων, πρέπει επίσης να μπορούμε να υλοποιήσουμε τις προσπάθειές μας για ανακύκλωση.
<P>
Πρέπει, επίσης, να κάνουμε ό,τι μπορούμε για να ενισχύσουμε τις ΜΜΕ, καθώς συνιστούν βασικούς παράγοντες στην ευρωπαϊκή βιομηχανική παραγωγή. Πρέπει να ενθαρρύνουμε τη μεγαλύτερη δυνατή συμμετοχή τους στις δημόσιες συμβάσεις και να τους παρέχουμε πρόσβαση σε ευνοϊκά τραπεζικά δάνεια.
<SPEAKER ID="717" NAME="Ioan Enciu" AFFILIATION="S&amp;D">
(EN) Κυρία Πρόεδρε, καταρχάς, θα ήθελα να συγχαρώ τον κ. Lange για την ολοκλήρωση αυτής της σημαντικής έκθεσης. Είναι πολύ σημαντικό κατά τη διάρκεια αυτής της εποχής οικονομικής λιτότητας το γεγονός ότι τα ευρωπαϊκά θεσμικά όργανα προωθούν μια ισχυρή, συνεκτική, βιομηχανική πολιτική, ώστε να διατηρηθούν οι θέσεις απασχόλησης στην Ευρώπη και να ενθαρρυνθεί η ανανεωμένη ανταγωνιστικότητα. Ο Αντιπρόεδρος, κ. Tajani, δήλωσε ότι η βιομηχανία βρίσκεται στην καρδιά της Ευρώπης και ότι είναι απαραίτητη για την εξεύρεση λύσεων απέναντι στις προκλήσεις της κοινωνίας μας σήμερα και στο μέλλον.
<P>
" θέση της Ομάδας S&D είναι ότι η βιομηχανία διαδραματίζει βασικό ρόλο όσον αφορά τις θέσεις απασχόλησης στην Ευρώπη. Για αυτόν τον λόγο πρέπει να ενισχύσουμε τις προσπάθειες για διατήρηση μιας ισχυρής βιομηχανικής βάσης στην Ευρώπη. Με απασχολεί ιδιαίτερα η ανάπτυξη των αναγκαίων υποδομών όπου αυτές δεν υπάρχουν.
<P>
Τέλος, χαίρομαι που βλέπω ότι η τελική έκθεση υποστηρίζει σθεναρά τη σημασία των πρώτων υλών στον βιομηχανικό τομέα του μέλλοντος.
<SPEAKER ID="718" NAME="Lara Comi" AFFILIATION="PPE">
(IT) Κυρία Πρόεδρε, κυρίες και κύριοι, δίνω συγχαρητήρια στον Επίτροπο Tajani για το έργο που επιτελέστηκε και, επίσης, στους εισηγητές. Είμαι υπέρ αυτής της σημαντικής έκθεσης, η οποία αντιπροσωπεύει τη συμβολή του Κοινοβουλίου στη συζήτηση σχετικά με τη βιομηχανική πολιτική της Ευρώπης.
<P>
Στην έκθεση υπάρχουν πολλά θετικά σημεία, τα οποία υποστηρίζω σθεναρά. Καταρχάς, πιστεύω πως πρέπει να καταβληθεί κάθε δυνατή προσπάθεια για να επιβεβαιωθεί ο καθοριστικός ρόλος της ευρωπαϊκής βιομηχανίας στην παγκόσμια σκηνή και να παρασχεθεί ιδιαίτερη στήριξη στις μικρές και μεσαίες επιχειρήσεις, οι οποίες αποτελούν έναν ζωτικό πυλώνα της εσωτερικής αγοράς.
<P>
Επιπλέον, συμφωνώ πλήρως με αυτό που αναφέρει η έκθεση σχετικά με την επείγουσα ανάγκη θέσπισης ευρωπαϊκών διατάξεων όσον αφορά τη σήμανση προέλευσης προκειμένου να καταστούν οι εταιρείες πιο ανταγωνιστικές και να μπορέσουν οι ευρωπαίοι καταναλωτές επιτέλους να κάνουν τεκμηριωμένες επιλογές για προϊόντα που συνήθως χαίρουν υψηλής εκτίμησης για την ποιότητα. Δυστυχώς, είναι πασίγνωστο ότι ορισμένα κράτη αντιτίθενται σε αυτό το συγκεκριμένο σημείο στο Συμβούλιο από το 2005. Πρέπει, ωστόσο, να προσπαθήσουμε να άρουμε αυτό το αδιέξοδο, βάσει της ιδιαίτερα ευνοϊκής θέσης που ενέκρινε το Κοινοβούλιο σε πολλές περιπτώσεις, και αυτό είναι σημαντικό στο πλαίσιο της νομοθετικής διαδικασίας μιας σειράς πράξεων της ΕΕ. " φωνή του κοινού της Ευρώπης δεν μπορεί να αγνοηθεί πάλι, ειδικά όταν στηρίζεται σε τόσο γερά θεμέλια: το θέμα είναι να καταστούν οι πολιτικές μας πιο δημοκρατικές.
<P>
Ένα άλλο σημαντικό σημείο είναι σίγουρα εκείνο που αφορά τους νέους επιχειρηματίες -στους οποίους εσείς, κύριε Επίτροπε, αναφερθήκατε περισσότερες από μία φορές στην έκθεσή σας- επειδή πιστεύω πως είναι πραγματικά το μέλλον της βιομηχανικής πολιτικής μας. Εξακολουθώ να διατηρώ αμφιβολίες σχετικά με ορισμένες πτυχές, όπως η ρητή αναφορά στη νέα νομοθεσία για την αποδοτικότητα των πόρων, η δημιουργία ομάδων δράσης σε εθνικό επίπεδο για τη διαχείριση των δραστηριοτήτων αναδιάρθρωσης και, ιδίως, η ενισχυμένη συνεργασία για το ευρωπαϊκό δίπλωμα ευρεσιτεχνίας.
<SPEAKER ID="719" NAME="Ivari Padar" AFFILIATION="S&amp;D">
(ET) Κυρία Πρόεδρε, καταρχάς θα ήθελα να ευχαριστήσω τον εισηγητή. " Ευρώπη χρειάζεται μια νέα προσέγγιση όσον αφορά τη βιομηχανική πολιτική και τη χρηματοδότηση προγραμμάτων που συνδέονται με αυτήν. Πέρα από τις διαρθρωτικές μεταρρυθμίσεις στις δημοσιονομικές προοπτικές της Ευρωπαϊκής Ένωσης, πρέπει να δοθεί έμφαση σε καινοτόμα μέτρα χρηματοδότησης. Δεν αναφέρομαι μόνο στα ευρωομόλογα ή τα ευρωπαϊκά ομόλογα εκτέλεσης έργου, αλλά σε τελείως νέες προσεγγίσεις όσον αφορά τη βιομηχανική πολιτική, την επιστήμη και τη χρηματοδότηση της καινοτομίας. Πρέπει να πάρουμε τις καινοτόμες μικρές επιχειρήσεις και να τις βοηθήσουμε να αναπτυχθούν. Πρέπει να βρούμε νέους τρόπους να βοηθήσουμε τις εταιρείες να μοιραστούν κινδύνους και να συνδυάσουν διάφορα μέσα, και σε πανευρωπαϊκή βάση.
<P>
" Εσθονία, για παράδειγμα, έχει εμπειρία από κεφάλαια κίνησης, τα οποία εξασφαλίζουν κινδύνους αντί να παρέχουν επιχορηγήσεις και άμεση βοήθεια. Στον κύκλο των καινοτομιών, τα εν λόγω κεφάλαια επέτρεψαν σημαντική αύξηση σε τέτοιου είδους χρηματοδότηση για τις επιχειρήσεις. Οι επιχορηγήσεις είναι σημαντικές, αλλά εκείνο που είναι σημαντικότερο, στη βασική φάση έρευνας, είναι να βρεθούν νέοι τρόποι να χρησιμοποιηθεί πιο αποτελεσματικά το δημόσιο χρήμα.
<SPEAKER ID="720" NAME="Silvia-Adriana Ţicău" AFFILIATION="S&amp;D">
(RO) Κυρία Πρόεδρε, η βιομηχανική πολιτική της ΕΕ πρέπει να δημιουργήσει ένα κατάλληλο πλαίσιο για την προώθηση της συμβολής του βιομηχανικού τομέα στο ΑΕγχΠ της ΕΕ. Πρέπει, επίσης, να βελτιώσει την ανταγωνιστικότητα της Ευρωπαϊκής Ένωσης και να δημιουργήσει θέσεις απασχόλησης σε ολόκληρη την Ένωση. " βιομηχανική στρατηγική πρέπει να προσδιορίσει τους στρατηγικούς τομείς στους οποίους θα επενδύσει, καθώς και τις απαραίτητες πηγές πρώτων υλών. Καλώ την Επιτροπή και τα κράτη μέλη να διασφαλίσουν ότι οι εν λόγω προτεραιότητες θα υποστηριχθούν από τις μελλοντικές δημοσιονομικές προοπτικές, τους ετήσιους προϋπολογισμούς και τους τομείς πολιτικής της ΕΕ.
<P>
" κατανάλωση ενέργειας αποτελεί δείκτη βιομηχανικής παραγωγής. Χρειαζόμαστε μια οικολογικά αποδοτική βιομηχανική πολιτική, η οποία θα παρέχει παραγωγική ικανότητα σε ολόκληρη την ΕΕ με βιώσιμο τρόπο και θα μειώνει την ενεργειακή εξάρτηση της Ένωσης. " ανταγωνιστικότητα της Ένωσης εξαρτάται από την ικανότητά της για καινοτομία, έρευνα και ανάπτυξη και από τη σύνδεση μεταξύ της καινοτομίας και της διαδικασίας παραγωγής. " δημόσια χρηματοδότηση για την έρευνα και την ανάπτυξη πρέπει να αυξηθεί προκειμένου να κινητοποιηθούν ιδιωτικές επενδύσεις, ενώ η απλούστευση των διαδικασιών και ο περιορισμός της γραφειοκρατίας συνιστούν προαπαιτούμενα για την αυξημένη συμμετοχή της βιομηχανίας.
<SPEAKER ID="721" NAME="Edit Herczog" AFFILIATION="S&amp;D">
(HU) Κυρία Πρόεδρε, η οικονομική κρίση έδειξε ότι οι τομείς των υπηρεσιών είναι πολύ πιο ευάλωτοι από τη βιομηχανική πολιτική και η Ευρώπη πρέπει, κατά συνέπεια, να εστιάσει και πάλι στην τελευταία. Κατά συνέπεια, επικροτώ θερμά και τη στάση του Επίτροπου Tajani και την έκθεση του συναδέλφου μας, κ. Lange, σχετικά με αυτό το θέμα. Εργάστηκα με μεγάλη ευχαρίστηση για αυτήν την έκθεση. Όλοι οι συμμετέχοντες ήθελαν να προσθέσουν κάτι σε αυτήν. Δεν διαφωνήσαμε σχετικά με το ποιες είναι οι δυσκολίες, αλλά μάλλον σχετικά με το πώς θα μπορούσαμε να επιταχύνουμε αυτήν τη διαδικασία. Είναι επιτακτική ανάγκη να καταλάβουμε ότι η Ευρωπαϊκή Ένωση πρέπει να διαδραματίσει ηγετικό ρόλο στον καθορισμό των δικών της στόχων και, επίσης, στην προσέλκυση των κρατών μελών προς αυτήν την κατεύθυνση.
<P>
" Ευρωπαϊκή Ένωση πρέπει να συντονίσει, να καθοδηγήσει και να ελέγξει τα κράτη μέλη για ό,τι έχουν επιτύχει σε αυτόν τον τομέα. " βιομηχανική πολιτική παρέχει στην Ευρώπη την ευκαιρία να κερδίσει ανταγωνιστικό πλεονέκτημα στις μεταποιητικές βιομηχανίες, τη βιοτεχνολογία, τη νανοτεχνολογία, τη χημική βιομηχανία ή ακόμα και σε τομείς που σχετίζονται με την αεροναυπηγική βιομηχανία. Πρέπει να κατανοήσουμε ότι στη βιομηχανική πολιτική του 21ου αιώνα η ένταση της γνώσης και η αποτελεσματικότητα της χρήσης των υλικών αυξάνονται. Ταυτόχρονα, πρέπει να ενισχύσουμε τις κάθετες σχέσεις από την εκπαίδευση στην έρευνα για τις ευκαιρίες της αγοράς. Πρέπει να θεσπιστούν σχέσεις με τους προμηθευτές, συμπεριλαμβανομένων και των μικρών και μεσαίων επιχειρήσεων, καθώς και οριζόντιες σχέσεις. Πιστεύουμε πως ο κοινωνικός διάλογος δεν μπορεί να παρακαμφθεί.
<SPEAKER ID="722" NAME="Alejo Vidal-Quadras" AFFILIATION="PPE">
(ES) Κυρία Πρόεδρε, η έκθεση αυτή για τη βιομηχανική πολιτική, για την οποία θα ψηφίσουμε αύριο, συμπεριλαμβάνει ένα σημείο το οποίο δεν θα υποστηριχθεί από τους ισπανούς βουλευτές επειδή επικροτεί την ενισχυμένη συνεργασία ως κατάλληλο νομικό μέσο για τη θέσπιση ενός ενιαίου ευρωπαϊκού διπλώματος ευρεσιτεχνίας.
<P>
Δεν είναι μόνο οι ισπανοί βουλευτές, αλλά επίσης και άλλοι από διαφορετικά κράτη μέλη που, καταρχάς, θέτουν υπό αμφισβήτηση τη νομιμότητα της ενισχυμένης συνεργασίας ως κατάλληλου νομικού μέσου σε αυτήν την περίπτωση και που, κατά δεύτερον, καταδικάζουν την αδυναμία τήρησης του κανόνα της ομοφωνίας, ο οποίος πρέπει να εφαρμόζεται σε όλα τα ζητήματα που αφορούν τους κανόνες οι οποίοι διέπουν τις γλώσσες.
<P>
Ωστόσο, ο λόγος για τον οποίο ζήτησα να μιλήσω, κυρία Πρόεδρε, ήταν για να επίστήσω την προσοχή του Κοινοβουλίου στην απόφαση 1/09 που δημοσιεύτηκε σήμερα από το Δικαστήριο της Ευρωπαϊκής Ένωσης, η οποία αναφέρει ότι το Δικαστήριο Ευρωπαϊκών και Κοινοτικών Διπλωμάτων Ευρεσιτεχνίας, όπως προτείνεται επί του παρόντος, δεν συνάδει με τις Συνθήκες.
<P>
" σαφής θέση που εξέφρασε το Δικαστήριο συνιστά σημαντικό εμπόδιο όσον αφορά την εν λόγω ενισχυμένη συνεργασία και ελπίζω πως η απόφαση αυτή θα ενθαρρύνει και άλλα κράτη μέλη να ενωθούν μαζί μας προκειμένου να υπερασπιστούμε την ισότητα όλων των κρατών μελών και την αυστηρή εφαρμογή του πρωτογενούς δικαίου της ΕΕ.
<SPEAKER ID="723" NAME="Giovanni Collino" AFFILIATION="PPE">
(IT) Κυρία Πρόεδρε, κυρίες και κύριοι, η έκθεση για τη βιομηχανική πολιτική είναι ολοκληρωμένη, εξετάζει όλες τις αδυναμίες του συστήματος και μας στρέφει προς την κατεύθυνση της τήρησης των αρχών της κοινωνικής οικονομίας της αγοράς. Ρεαλιστικά, ωστόσο, πρέπει να αποδεχτούμε ότι η Ευρώπη δεν διαθέτει μέχρι στιγμής τη δική της βιομηχανική πολιτική.
<P>
Στην πραγματικότητα, η παραγωγικότητα του μεταποιητικού τομέα στην Ευρώπη περνά δύσκολες ώρες, ενώ οι αναδυόμενες χώρες δεν αναπτύσσονται μόνο, αλλά επίσης κάνουν μεγάλες επενδύσεις στην έρευνα και την ανάπτυξη. Προκειμένου να αναπτυχθεί η βιομηχανία και η απασχόληση στην Ευρώπη, πρέπει να αναπτυχθούν ειδικά μέτρα εκτός από τους υπάρχοντες κανόνες, που θα φθάνουν ακόμα και στην αναθεώρηση της διανομής αρμοδιοτήτων μεταξύ των κρατών μελών και της Ένωσης.
<P>
Οι πολιτικές και τα συστήματα ανακατανομής πρέπει, επίσης, να αναθεωρηθούν σύμφωνα με μια νέα πολιτισμική προσέγγιση των βιομηχανικών σχέσεων, με το εταιρικό μοντέλο συμμετοχής στα κέρδη στο επίκεντρο των σκέψεών μας. " στρατηγική "Ευρώπη 2020" ορίζει στόχους, τους οποίους η Ευρωπαϊκή Ένωση δεν έχει την πολυτέλεια να μην εκπληρώσει και, προκειμένου να επιτύχει όλους τους καθορισμένους στόχους, η Ευρώπη πρέπει να ξεπεράσει την πρόκληση της βιομηχανικής ανάπτυξης μέσω της ενίσχυσης της εκπαίδευσης και της έρευνας προς υποστήριξη των μικρών και μεσαίων επιχειρήσεων.
<SPEAKER ID="724" NAME="Mairead McGuinness" AFFILIATION="PPE">
(EN) Κυρία Πρόεδρε, θα ήθελα να ευχαριστήσω τον εισηγητή για αυτήν την πολύ σημαντική έκθεση. Είναι καλό να διαπιστώνει κανείς ότι η βιομηχανία είναι πάλι στην ημερήσια διάταξη της Ευρώπης.
<P>
Πιστεύω πως αυτό που χρειαζόμαστε είναι μια ισορροπημένη ευρωπαϊκή οικονομία. Μιλώ κυρίως για την πολιτική στον τομέα των γεωργικών προϊόντων και των τροφίμων, αλλά παρακινήθηκα να συμμετάσχω σε αυτήν τη συζήτηση επειδή πιστεύω ότι η συζήτηση για τη βιομηχανία και τη γεωργία και τις υπηρεσίες είναι πολύ σημαντική. " Ευρώπη χρειάζεται ισορροπία και των τριών και θα ήταν ανοησία να μην το αναγνωρίσουμε αυτό.
<P>
Επιθυμώ, συγκεκριμένα, να επιστήσω την προσοχή στην παράγραφο 112, η οποία αναφέρεται στο ελεύθερο εμπόριο που είναι ο ακρογωνιαίος λίθος της οικονομικής ανάπτυξης της Ευρώπης και, συγκεκριμένα, προτρέπει, όταν καλούμαστε να συνάψουμε διμερείς εμπορικές συμφωνίες ή πολυμερείς συμφωνίες, να λαμβάνουμε υπόψη τις αρχές της αειφόρου ανάπτυξης, τις κοινωνικές και περιβαλλοντικές ανησυχίες και τα σχετικά πρότυπα στις εν λόγω συμφωνίες. Όσοι από εμάς ασχολούμαστε με τον τομέα της γεωργίας θα λέγαμε το ίδιο. Συνεπώς, πιστεύω πως πρόκειται για σημαντική έκθεση για κάθε μέτωπο.
<SPEAKER ID="725" NAME="Adam Gierek" AFFILIATION="S&amp;D">
(PL) Κυρία Πρόεδρε, ένας από τους καθοριστικούς παράγοντες που επηρεάζουν τη βιομηχανική ανάπτυξη στην Ευρωπαϊκή Ένωση είναι η τάση προς μια "πράσινη οικονομία". Πρόκειται για καλά νέα. Ωστόσο, ο τρόπος με τον οποίο λειτουργούν οι ισχύοντες κανονισμοί της ΕΕ είναι τυφλός και αυθαίρετος, καταλήγοντας στο αντίθετο αποτέλεσμα ή, με άλλα λόγια, περιορίζοντας την πρόοδό μας προς αυτόν τον στόχο. " ευρωπαϊκή βιομηχανία χαλκού αποτελεί παράδειγμα ενός τέτοιου αρνητικού αντίκτυπου. Δεν υπάρχει αμφιβολία για το γεγονός ότι και η δέσμη μέτρων για το κλίμα και την ενέργεια και η οδηγία για τα κριτήρια αξιολόγησης θα προκαλέσουν πτώση της παραγωγής χαλκού, ο οποίος, όπως όλοι γνωρίζουμε, είναι ένα μέταλλο με μεγάλη ζήτηση για τις καινοτόμες και ενεργειακά αποδοτικές τεχνολογίες, ιδίως όσον αφορά τη μεταφορά ηλεκτρικής ενέργειας και τη μεταφορά θερμότητας σε εναλλάκτες θερμότητας.
<P>
Θα ήθελα να ρωτήσω την Επιτροπή μήπως ήρθε η ώρα -όσο ακόμα υπάρχει χρόνος- να αναθεωρηθούν τουλάχιστον ορισμένες πτυχές των εν λόγω κανονισμών και να σταματήσουν αυτά τα καταστροφικά μέτρα;
<SPEAKER ID="726" NAME="Mario Pirillo" AFFILIATION="S&amp;D">
(IT) Κυρία Πρόεδρε, κύριε Tajani, κυρίες και κύριοι, η βαθιά διεθνής οικονομική κρίση έπληξε τη βιομηχανία με ιδιαίτερη ένταση. " ιδέα ότι οι αγορές πρέπει να αυτορρυθμίζονται αποδείχθηκε πως είναι λανθασμένη. " Ευρώπη δεν είχε την ικανότητα να δώσει μια ενιαία λύση ή να πραγματοποιήσει οικονομική ανάλυση. Κατά συνέπεια, η Ευρώπη πρέπει να εξοπλιστεί με μια σταθερή, ανταγωνιστική και διαφοροποιημένη βιομηχανική βάση.
<P>
" νέα βιομηχανική πολιτική της Ευρώπης πρέπει να μπορεί να κοιτάζει προς το μέλλον προσεγγίζοντας σφαιρικά τις πολιτικές της οι οποίες στοχεύουν στην επιβεβαίωση της κεντρικής σημασίας της βιομηχανίας, ιδίως της μεταποιητικής βιομηχανίας, η οποία πρέπει να συνεχίσει να αποτελεί την κινητήρια δύναμη της οικονομίας μας και να προωθεί νέους, έξυπνους, βιώσιμους και σφαιρικούς τρόπους ανάπτυξης.
<P>
Στηρίζω και συγχαίρω τον κ. Lange για την έκθεσή του, η οποία εξετάζει όλους αυτούς τους παράγοντες και παρέχει ενδιαφέρουσα τροφή για σκέψη.
<SPEAKER ID="727" NAME="Jaroslav Paška" AFFILIATION="EFD">
(SK) Κυρία Πρόεδρε, η παγκόσμια οικονομία υφίσταται σημαντικές αλλαγές εδώ και πολύ καιρό. Εκτός από τις παραδοσιακές βιομηχανικές ζώνες, αναπτύσσονται ισχυρά νέα βιομηχανικά κέντρα. Δημιουργείται ένα ισχυρό ανταγωνιστικό περιβάλλον, στο οποίο θα χρειαστεί να προσπαθήσουμε όλο και περισσότερο για να διατηρήσουμε σημαντική απασχόληση για τους πολίτες μας.
<P>
Σε αυτόν τον ανταγωνισμό με άλλα βιομηχανικά κέντρα, μειονεκτούμε για δύο σοβαρούς λόγους. Ο πρώτος αφορά τις τεράστιες διαφορές στο νομικό περιβάλλον, το οποίο ρυθμίζει τρόπους ανάπτυξης επιχειρηματικής δραστηριότητας, επίλυσης διαφορών ή εφαρμογής των υποχρεώσεων, και αυτές οι διαφορές αποτρέπουν ευρύτερο άνοιγμα διασυνοριακών επιχειρήσεων μέσω της δικαιοδοσίας των κρατών μελών. Αυτό σχετίζεται με το δεύτερο μειονέκτημα -την υπερβολική γραφειοκρατία, η οποία όχι μόνο δαπανά τα χρήματα που προέρχονται από τη βιομηχανία χωρίς να παράγει προστιθέμενη αξία, αλλά επίσης παρενοχλεί εκείνους από τον μόχθο των οποίων συντηρείται, μέσω κάθε είδους δηλώσεων, κανονισμών και κατευθυντήριων γραμμών.
<P>
Κύριε Επίτροπε, καμία από τις ταχέως αναπτυσσόμενες χώρες δεν διαθέτει το διοικητικό τερατούργημα που έχουμε εμείς στην Ευρώπη.
<SPEAKER ID="728" NAME="Antonio Tajani" LANGUAGE="IT">
Κυρία Πρόεδρε, αξιότιμοι κύριοι βουλευτές, πιστεύω πως το γεγονός ότι τόσο πολλοί βουλευτές είναι παρόντες σε μια βραδινή συνεδρίαση δείχνει ακριβώς πόσο σημαντική είναι η βιομηχανική πολιτική για όλους εμάς, και, εφόσον υπάρξει ομόφωνη συμφωνία, πόσο σωστό είναι να τοποθετηθεί η βιομηχανική και η επιχειρηματική πολιτική -βασικά η πραγματική οικονομία, η οποία είναι επίσης η εσωτερική αγορά, η καινοτομία, ο ανταγωνισμός και η κοινωνική πολιτική- στην καρδιά της πολιτικής δράσης μας για να τερματιστεί η κρίση και να δημιουργηθεί ανάπτυξη και θέσεις απασχόλησης. Το αναφέρω αυτό επειδή δεν πρέπει να πιστέψουμε -και πιστεύω πως υπήρξα σαφής κατά την ομιλία μου και στην έκθεση για τη βιομηχανική πολιτική, την οποία παρουσίασα στην Επιτροπή- ότι οι επιχειρήσεις και η βιομηχανία είναι απλώς οικονομικό κεφάλαιο, επειδή είναι και ανθρώπινο κεφάλαιο, είναι η περιοχή, η τοπική κοινότητα στην οποία λειτουργούν.
<P>
Όπως ανέφερα, επίσης, κατά την ακρόαση ενώπιον του Κοινοβουλίου πριν από τον διορισμό μου ως Επιτρόπου αρμόδιου για τις επιχειρήσεις και τη βιομηχανία, αυτό είναι το όραμά μου -ένα ευρύτερο όραμα- το οποίο προκύπτει από μια έννοια που αποτελεί τμήμα της Συνθήκης της Λισαβόνας, δηλαδή, από την κοινωνική οικονομία της αγοράς.
<P>
Ο απώτερος στόχος όλων των ενεργειών μας, και όσον αφορά την οικονομική πολιτική και όσον αφορά την πραγματική οικονομία, είναι η κοινωνική πολιτική. Ο στόχος μας δεν είναι να γίνουν πλουσιότεροι οι επιχειρηματίες ή οι επενδυτές, αν και ο πλουτισμός των επενδυτών είναι ένα μέσο ανταπόκρισης στους πολίτες της Ευρωπαϊκής Ένωσης.
<P>
Τώρα πρέπει να εφαρμόσουμε και να υπερασπιστούμε τις επιλογές που κάναμε και κάνουμε -οι οποίες περιέχονται στο έγγραφο "Ευρώπη 2020" με μεγάλη προσπάθεια εφαρμογής των πολιτικών επιλογών που κάναμε. Δεν αποκρύπτω από εσάς, ούτε από τον εαυτό μου, τους κινδύνους που εξακολουθούν να υπάρχουν. Οι κερδοσκόποι εξακολουθούν να δρουν και δεν αποκλείω την πιθανότητα να κάνουν ακόμα μια τελευταία προσπάθεια.
<P>
Πρέπει να είναι απολύτως σαφές ότι είμαστε στο πλευρό της πραγματικής οικονομίας. " κερδοσκοπία, από την οποία γίνονται πλουσιότεροι μόνο εκείνοι που εκτελούν τη συναλλαγή, είναι πολύ διαφορετική από τη δράση μιας επιχείρησης ή μιας βιομηχανίας, η οποία δημιουργεί ευημερία για πολλούς πολίτες. Ωστόσο, πρέπει να συνεχίσουμε να επαγρυπνούμε και να εργαζόμαστε και να εφαρμόζουμε τη βιομηχανική πολιτική μας. Ως εκ τούτου, το έγγραφο για τη βιομηχανική πολιτική της Επιτροπής περιέχει μια σειρά δοκιμασιών, οι οποίες θα χρησιμοποιηθούν για την παρακολούθηση της εφαρμογής μιας σοβαρής βιομηχανικής πολιτικής, που θα επιτρέψει στο επιχειρηματικό μας σύστημα να ανταποκριθεί στην πρόκληση την εποχή της παγκοσμιοποίησης.
<P>
Και δεν αποφεύγω το ερώτημα που έθεσε ο κ. van Nistelrooij: πιστεύω πως το παιχνίδι πρέπει πάντοτε να παίζεται με ίσους όρους και σύμφωνα με τους ίδιους κανόνες. Κυρία Πρόεδρε, όταν η Anderlecht παίζει με τη Liege, οι κανόνες πρέπει να είναι ίδιοι είτε παίζει στην έδρα της είτε εκτός έδρας, και η ίδια αρχή πρέπει επίσης να έχει εφαρμογή στο βιομηχανικό μας σύστημα. Όταν οι επιχειρήσεις μας "παίζουν" στην Ευρώπη, πρέπει να βλέπουν να εφαρμόζονται οι ίδιοι κανόνες που εφαρμόζονται όταν "παίζουν" εκτός Ευρωπαϊκής Ένωσης.
<P>
Πιστεύω πως αυτός είναι ένας καλός κανόνας προάσπισης όχι μόνο της αγοράς, του ανταγωνισμού και της ανάπτυξης, αλλά επίσης των δικαιωμάτων των εργαζομένων στην Ευρωπαϊκή Ένωση. Ωστόσο, όταν τίθεται θέμα προάσπισης του ευρωπαϊκού βιομηχανικού συστήματος, πιστεύω πως είναι σωστό να υποστηρίζεται η αρχή, η οποία περιέχεται στο έγγραφο για το οποίο συζητάμε, υπέρ της σήμανσης της προέλευσης. Θεωρώ πως το Κοινοβούλιο για μία ακόμα φορά δίνει ισχυρό μήνυμα σε αρμονία με την Ευρωπαϊκή Επιτροπή.
<P>
Αναμφίβολα υπάρχουν πολλά άλλα πράγματα που πρέπει να γίνουν, για να μειωθεί η γραφειοκρατική επιβάρυνση για τις επιχειρήσεις και τη βιομηχανία. Όπως αναφέρει η αναθεωρημένη Πράξη για τις μικρές επιχειρήσεις, πρέπει να μειώσουμε τον χρόνο που χρειάζεται για να συσταθεί μια επιχείρηση και πρέπει να περιορίσουμε τη γραφειοκρατία, η οποία μπορεί να είναι υπερβολική και η οποία συνθλίβει τη θέληση για το επιχειρείν. Πρέπει να βοηθήσουμε τους νέους να γίνουν επιχειρηματίες και χρειάζεται να εργαστούμε πολύ σε σχέση με την εκπαίδευση. Κατά συνέπεια, πιστεύω στη σημασία των συσπειρώσεων, στο πλαίσιο των οποίων σχολεία, πανεπιστήμια, ΜΜΕ, μεγάλες εταιρείες, έρευνα και ανάπτυξη συνεργάζονται προκειμένου να ενισχυθεί η ανταγωνιστικότητα του επιχειρηματικού μας συστήματος. Υπάρχουν ήδη 2.000 συσπειρώσεις στην Ευρώπη και πιστεύω πως αυτό το πιλοτικό σχέδιο πρέπει να αναπτυχθεί.
<P>
Σε ό,τι αφορά την πρόσβαση στις πιστώσεις, έχουν γίνει πολλά, αλλά μπορούμε να κάνουμε περισσότερα. Είναι πολύ ικανοποιημένος που ακούω ότι ο Διευθύνων Σύμβουλος του χρηματιστηρίου του Λονδίνου -το "νωμένο Βασίλειο είναι μία από τις χώρες στην οποία έγιναν πολλά για να βοηθηθούν οι υπηρεσίες, οι τράπεζες και οι χρηματοδοτικές υπηρεσίες- θα συμμετάσχει πλήρως στο φόρουμ για την πρόσβαση στις πιστώσεις, το οποίο διοργανώνει η Ευρωπαϊκή Επιτροπή για να δείξει ότι ο χρηματοπιστωτικός τομέας, ή μέρος του χρηματοπιστωτικού τομέα, επιθυμεί να συμμετάσχει στην ανάπτυξη και την εξέλιξη των ΜΜΕ και του βιομηχανικού μας συστήματος.
<P>
Αυτό το μήνυμα από το Λονδίνο -και δεν είναι το μόνο μήνυμα που έχει έρθει από το "νωμένο Βασίλειο- μου δίνει ελπίδες πως αυτή η τάση θα αντιστραφεί. Πρέπει να συμβεί αυτό στην Ευρώπη προκειμένου να βοηθήσουμε την πραγματική οικονομία.
<P>
Σε ό,τι αφορά τις πρώτες ύλες -ένα θέμα που ετέθη σε αρκετές συζητήσεις- είμαι απολύτως πεπεισμένος ότι πρέπει να συνεχίσουμε στον ίδιο δρόμο. " Ευρωπαϊκή Επιτροπή εξέδωσε ένα έγγραφο και θα υπάρξει συζήτηση, και χάρη σε αυτό εργαζόμαστε τώρα σε μέρος του ζητήματος των πρώτων υλών. Όπως ανέφερα στην πρώτη ομιλία μου, είμαι απολύτως υπέρ της διεξαγωγής έρευνας για την ανακύκλωση των πρώτων υλών. Μπορούμε, επίσης, να εργαστούμε για την εξεύρεση υποκατάστατων για σπάνιες πρώτες ύλες.
<P>
Κατά συνέπεια, σε μια δραστηριότητα η οποία συνδέεται επίσης με τη πολιτική μας υπέρ της καινοτομίας, μία από τις συμπράξεις καινοτομίας που προβλέπει η Ευρωπαϊκή Επιτροπή σχετίζεται ακριβώς με την καινοτομία στον τομέα των πρώτων υλών. Επαναλαμβάνω, η ανακύκλωση και η υποκατάσταση είναι τομείς, τους οποίους πιστεύω πως πρέπει να συνεχίσουμε να εξερευνούμε προκειμένου να παράσχουμε στη βιομηχανία μας συγκεκριμένες απαντήσεις, συμπεριλαμβανομένων των διεθνών πολιτικών πρωτοβουλιών, όπως έχω αναφέρει σε πολλές περιπτώσεις.
<P>
Μετά τη συμφωνία με την Αφρικανική Ένωση και μετά την έναρξη συζήτησης με τη Ρωσική Ομοσπονδία σχετικά με το ζήτημα των πρώτων υλών, θα ταξιδέψω στη Λατινική Αμερική στις αρχές του Ιουνίου για να συζητήσω το ζήτημα των πρώτων υλών με τη Βραζιλία, την Αργεντινή και τη Χιλή.
<P>
" Ευρώπη πρέπει να παράσχει στη βιομηχανία και στον τομέα των ΜΜΕ μια συγκεκριμένη απάντηση επί του θέματος αυτού. Κατά συνέπεια, πρέπει να συνεχίσουμε να εργαζόμαστε για την εφαρμογή της Πράξης για τις μικρές επιχειρήσεις. Υπάρχουν πολλά που πρέπει να γίνουν· ζητήσαμε από όλα τα κράτη μέλη να διορίσουν έναν πρέσβη για τις ΜΜΕ, όπως έκανε η Ευρωπαϊκή Επιτροπή. Τα μηνύματα που λαμβάνουμε είναι θετικά· ορισμένες χώρες έχουν ήδη διορίσει πρέσβη ή έχουν γνωστοποιήσει την πρόθεσή τους να το πράξουν, και σε ευρύτερο πλαίσιο επίσης, επειδή δεν πρέπει να διαχωρίζουμε τη βιομηχανία μεγάλης κλίμακας από τις ΜΜΕ. " ανάπτυξη της πραγματικής οικονομίας συνδέεται με την εσωτερική αγορά, τη βιομηχανική πολιτική και την πολιτική για τις ΜΜΕ.
<P>
Δεδομένου ότι ο ρόλος των συνδικαλιστικών οργανώσεων αναφέρθηκε αρκετές φορές, θα ολοκληρώσω αναφέροντας ότι, για πρώτη φορά, Επίτροπος αρμόδιος για τις επιχειρήσεις και τη βιομηχανία συναντήθηκε με εκπροσώπους της βιομηχανίας, των ΜΜΕ και των συνδικαλιστικών οργανώσεων για να συζητηθεί η πολιτική εκσυγχρονισμού. Μια νέα εποχή συζητήσεων έχει ξεκινήσει, μια εποχή η οποία θα βρει τους εκπροσώπους των εργαζομένων και των εργοδοτών να κάθονται μαζί γύρω από ένα τραπέζι σε συνεδριάσεις που θα έχει διοργανώσει η Ευρωπαϊκή Επιτροπή, προκειμένου να προωθηθεί η οικονομική ανάπτυξη και το γενικότερο καλό όλων των πολιτών της ΕΕ.
<SPEAKER ID="729" NAME="Πρόεδρος">
Κύριε Επίτροπε, έλαβα δεόντως υπόψη τους υπαινιγμούς και τις αναφορές σας στο βελγικό πρωτάθλημα ποδοσφαίρου, αλλά ελπίζω πως δεν χρειάζεται να τις θεωρήσω ως κάποιο είδος πρόβλεψης.
<SPEAKER ID="730" NAME="Bernd Lange" LANGUAGE="DE">
Κυρία Πρόεδρε, κύριε Tajani, κυρίες και κύριοι, σας ευχαριστώ πάρα πολύ για τη μεγάλη και εμπνευσμένη συνεισφορά σας.
<P>
Κύριε Tajani, τα τέσσερα βασικά μηνύματα, τα οποία μας φέρνουν κοντά είναι σαφή. Καταρχάς, θέλουμε να διασφαλίσουμε ότι η βιομηχανική πολιτική βρίσκεται στην καρδιά της πολιτικής της ΕΕ. Δεύτερον, θέλουμε να συνδέσουμε τη βιωσιμότητα και την ανταγωνιστικότητα και να τις αναπτύξουμε περαιτέρω. Τρίτον, δεν πρέπει να ακολουθούμε δογματική προσέγγιση, επειδή ο τομέας αυτός δεν μπορεί να ρυθμιστεί μόνο από την αγορά ή μόνο από το κράτος. Χρειαζόμαστε πρακτικά, λογικά μέτρα. Τέταρτον, πρόκειται μόνο για την αρχή και όχι για το τέλος της συζήτησης σχετικά με τον εκσυγχρονισμό της βιομηχανικής πολιτικής στην Ευρωπαϊκή Ένωση.
<P>
Σας απλώνουμε το χέρι, κύριε Tajani, αλλά γνωρίζουμε επίσης ότι πρέπει να βασιστούμε στον λόγο σας. Αναμένουμε συγκεκριμένες νομοθετικές προτάσεις και, επίσης, συγκεκριμένα μέτρα για να παρασχεθεί οικονομική στήριξη, ιδίως στον τομέα της έρευνας.
<P>
Κύριε Tajani, εάν επιτύχουμε, και εάν το χέρι που σας απλώνουμε και η δήλωση που κάνατε είναι συμβατά, ενδεχομένως να βρεθούμε σε μια κατάσταση παρόμοια με εκείνη στο τέλος της υπέροχης ταινίας "Casablanca", όπου ο Humphrey Bogart λέει στον αρχηγό της αστυνομίας: "Πιστεύω πως αυτή είναι η αρχή μιας όμορφης φιλίας!"
<SPEAKER ID="731" NAME="Πρόεδρος">
" συζήτηση έληξε.
<P>
" ψηφοφορία θα διεξαχθεί την Τετάρτη 9 Μαρτίου 2011 στις 11.30.
<P>
Γραπτές δηλώσεις (άρθρο 149 του Κανονισμού)
<SPEAKER ID="732" NAME="Adam Gierek" LANGUAGE="PL">
" διεθνοποίηση του εμπορίου και οι υπερεθνικές επιχειρήσεις είναι ορισμένες από τις πολλές πτυχές της παγκοσμιοποίησης. Όταν συζητάμε για τη βιομηχανική πολιτική της ΕΕ, πρέπει να απαντήσουμε στο εξής ερώτημα: τι είδους βιομηχανία χρειάζεται η Ευρώπη -μια εταιρική βιομηχανία οριζόμενη από τον ίδιο τον κλάδο, η οποία θα χαρακτηρίζεται από μαζική παραγωγή μεγάλης κλίμακας ή μια περιφερειακή βιομηχανία μικρής κλίμακας ή ίσως ακόμα και μια εθνική βιομηχανία;
<P>
Οι μεγάλες, υπερεθνικές επιχειρήσεις, οι οποίες μπορεί ορισμένες φορές να είναι πιο πλούσιες από κάποιες χώρες, συσσωρεύουν τεράστια κέρδη και επίσης φόρους, συμπεριλαμβανομένου του ΦΠΑ, σε μία τοποθεσία, συνηθέστερα στον τόπο προέλευσής τους. Εκτός από την απασχόληση, στις χώρες στις οποίες λαμβάνει χώρα η παραγωγή δεν απομένουν παρά οι δαπάνες. " Fiat, για παράδειγμα, είναι μια υπερεθνική επιχείρηση, η οποία αποφέρει έσοδα ίσα με το 4% του ΑΕγχΠ της Πολωνίας από την άποψη των στατιστικών, αλλά τα κέρδη της και η πλειοψηφία των φορολογικών εσόδων της διοχετεύονται σε άλλο προϋπολογισμό.
<P>
Εκτός αυτού, η εταιρεία μετέφερε πρόσφατα την παραγωγή των αυτοκινήτων Panda στην Ιταλία, για πολιτικούς και εθνικούς λόγους, δεδομένου ότι σαφώς δεν μπορεί να είναι για οικονομικούς λόγους. Εδώ είναι προφανής μια σύγκρουση συμφερόντων. " κοινωνική κατάσταση χειροτερεύει στην Πολωνία, αλλά βελτιώνεται στην Ιταλία. Οι υπερεθνικές επιχειρήσεις έχουν ήδη πλήξει την Πολωνία εξαγοράζοντας βιομηχανικές επιχειρήσεις στο 10% της αξίας τους μετά την πτώση της Λαϊκής Δημοκρατίας της Πολωνίας. Τα σφάλματα που διέπραξαν οι φιλελεύθεροι θεωρητικοί, συμπεριλαμβανομένου του Balcerowicz, είχαν ως αποτέλεσμα να ανοίξουν τα σύνορα της Πολωνίας στον παγκόσμιο ανταγωνισμό πλούσιων επιχειρήσεων. Αυτό είχε σύντομα ως αποτέλεσμα την καταστροφή της βιομηχανίας μας, το κλείσιμο ανταγωνιστικών εργοστασίων και επιστημονικών υποδομών -και τεράστια ανεργία. Αυτό επηρεάζει τώρα τα παλιά κράτη μέλη της ΕΕ, με κάποια καθυστέρηση. Χρειάζεται υγιής βιομηχανική πολιτική, αλλά όχι οικονομικός εθνικισμός.

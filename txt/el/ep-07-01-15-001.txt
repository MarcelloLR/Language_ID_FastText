<CHAPTER ID="001">
Πανηγυρική συνεδρίαση: Υποδοχή των Βουλγάρων και Ρουμάνων βουλευτών
<SPEAKER ID="004" NAME="Πρόεδρος">
Κυρίες και κύριοι, με χαρά και ενθουσιασμό υποδεχόμαστε σήμερα τους 53 νέους βουλευτές από τη Βουλγαρία και τη Ρουμανία. Εξ ονόματος όλων μας, σας καλωσορίζω θερμά και σας εύχομαι καλή επιτυχία στην πρώτη θητεία σας ως βουλευτές του Ευρωπαϊκού Κοινοβουλίου.
<P>
Επίσης έχω τη χαρά να καλωσορίσω τους Προέδρους των εθνικών κοινοβουλίων της Ρουμανίας και της Βουλγαρίας που έλαβαν θέση στο θεωρείο των επισήμων...
<P>
(Το Σώμα, όρθιο, χειροκροτεί τους νέους βουλευτές)
<P>
Κύριε Olteanu, Πρόεδρε του Ρουμανικού Κοινοβουλίου, κύριε Vacaroiu, Πρόεδρε της Ρουμανικής Γερουσίας, και κύριε Pirinski, Πρόεδρε της Βουλγαρικής Εθνοσυνέλευσης, σας καλωσορίζω επίσης στο Ευρωπαϊκό Κοινοβούλιο.
<P>
Είμαστε τώρα μια μεγάλη συνέλευση 785 βουλευτών από 27 χώρες και -όσο ανησυχητικό και αν μπορεί να φαίνεται αυτό- από 177 πολιτικά κόμματα. Σε λίγους μήνες, οι Ρουμάνοι και οι Βούλγαροι πολίτες θα προσέλθουν στις κάλπες για να εκλέξουν τους ευρωπαίους εκπροσώπους τους. Από σήμερα, το Κοινοβούλιο θα καταβάλει κάθε δυνατή προσπάθεια για να τους βοηθήσει να συνειδητοποιήσουν πόσο σημαντικό είναι για εκείνους να συμμετάσχουν στις πρώτες ευρωπαϊκές εκλογές που θα διεξαχθούν στη Ρουμανία και στη Βουλγαρία.
<P>
Είχα πρόσφατα την ευκαιρία να διαπιστώσω ιδίοις όμμασι πόσο μεγάλος είναι ο ενθουσιασμός των Ρουμάνων και των Βούλγαρων για την Ευρώπη. Το αντιλήφθηκα αυτό στις επίσημες τελετές που διεξήχθησαν στο Βουκουρέστι στις 31 Δεκεμβρίου 2006 και στη Σόφια την 1η Ιανουαρίου 2007. Τόσο από προσωπική όσο και από πολιτική άποψη, οι εκδηλώσεις αυτές συγκαταλέγονται αναμφισβήτητα μεταξύ των πιο αξιομνημόνευτων στιγμών της θητείας μου και είναι επίσης ενθαρρυντικές, δεδομένου του ευρωσκεπτικισμού που αναδύεται σε άλλες πρωτεύουσες.
<P>
Είχα τη δυνατότητα να διαπιστώσω πόσο περήφανοι είναι οι Ρουμάνοι και οι Βούλγαροι που είναι τώρα ευρωπαίοι πολίτες. Όλα όσα αφορούν εκείνους αφορούν και εμάς τώρα πολύ περισσότερο απ' όσο πριν. " περίπτωση των βουλγάρων νοσηλευτριών που καταδικάστηκαν σε θάνατο στη Λιβύη αποτελεί τώρα ευρωπαϊκό θέμα. " Ευρωπαϊκή Ένωση δεν πρέπει να σταματήσει να υπερασπίζεται αυτούς τους ευρωπαίους πολίτες, και -χωρίς να ξεχνάμε επίσης, τον παλαιστίνιο γιατρό που καταδικάστηκε επίσης σε θάνατο- θα ήθελα να εκμεταλλευτώ αυτή την ευκαιρία για να απευθύνω άλλη μια φορά έκκληση στην κυβέρνηση της Λιβύης να αναλάβει δράση εξ ονόματός τους.
<P>
(Ζωηρά χειροκροτήματα)
<P>
Αγαπητοί συνάδελφοι από τη Ρουμανία και τη Βουλγαρία, φέρνετε μαζί σας την ιστορία σας, τον πολιτισμό σας και την πίστη σας στην Ευρώπη. Φέρνετε μια νέα θαλάσσια διάσταση στην ΕΕ -αυτή της Μαύρης Θάλασσας- τη στρατηγική σημασία της οποίας γνωρίζουμε όλοι σήμερα, δεδομένου ότι ένα μεγάλο ποσοστό των ενεργειακών μας πόρων περνάει από τη Μαύρη Θάλασσα. Βρισκόμαστε εν τω μέσω μιας συζήτησης σχετικά με την ενεργειακή πολιτική, και η γεωγραφική θέση των δύο χωρών σας θα ενισχύει αναμφισβήτητα σημαντικά την επιρροή της Ευρώπης διεθνώς.
<P>
Μας φέρνετε πιο κοντά σε λαούς που τώρα πλέον δεν μας φαίνονται τόσο μακρινοί. Είμαι βέβαιος ότι, ως πολίτες δύο χωρών που συνορεύουν με τα Δυτικά Βαλκάνια, θα συνεισφέρετε αποφασιστικά στην Ευρώπη που οικοδομούμε.
<P>
Με την προσχώρηση της Ρουμανίας, είναι πλέον τέσσερις οι χώρες της Ευρωπαϊκής Ένωσης που έχουν κοινά σύνορα με την Ουκρανία και μία που έχει κοινά σύνορα με τη Μολδαβία, μια κατάσταση που μόνο να ενισχύσει μπορεί την Ευρωπαϊκή Πολιτική Γειτονίας.
<P>
Με την προσχώρηση της Βουλγαρίας, είναι πλέον δύο οι χώρες που έχουν κοινά σύνορα με την Τουρκία, και σε αυτή την περίπτωση επίσης είμαι βέβαιος ότι η εμπειρία της Βουλγαρίας θα μας είναι εξαιρετικά χρήσιμη.
<P>
Οι χώρες σας και οι λαοί τους κατέβαλαν τεράστια προσπάθεια για να προσχωρήσουν στην Ευρωπαϊκή Ένωση. Είναι μια προσπάθεια που εμείς ίσως δεν γνωρίζουμε αρκετά, αλλά την οποία εσείς κάνατε. Και επιπλέον, έχετε ακόμη πολλά να κάνετε. Όπως γνωρίζετε, τον Νοέμβριο του 2006 το Ευρωπαϊκό Κοινοβούλιο παρότρυνε τις κυβερνήσεις σας να μην χαλαρώσουν τον ρυθμό των μεταρρυθμίσεων. Πιστεύουμε ότι θα είστε σε καλύτερη θέση να πραγματοποιήσετε τις μεταρρυθμίσεις εντός, παρά εκτός της ΕΕ, και η παρακολούθησή τους θα είναι μια κοινή προσπάθεια.
<P>
Για όλους εμάς, το απαιτητικό έργο της αμοιβαίας γνωριμίας μας αρχίζει σήμερα. " αρχαία Θράκη και η αρχαία Δακία, οι οποίες αποτελούσαν μέρος της Ευρώπης προτού η ήπειρός μας αποκτήσει αυτό το όνομα, επανεντάχθηκαν στην οικογένεια και επέστρεψαν στην Ευρώπη στην οποία ανήκαν πάντα. " επιστροφή τους θα είναι τόσο εμπλουτιστική όσο και των άλλων μερών της Ευρώπης τον Μάιο του 2004.
<P>
Έχουμε μεγάλες προκλήσεις μπροστά μας και είμαι βέβαιος ότι θα εργαστούμε από κοινού για να τις αντιμετωπίσουμε. Σας καλωσορίζουμε, λοιπόν.
<P>
(Χειροκροτήματα)
<P>
Και τώρα σας προσκαλώ να ακούσετε τον ύμνο της Ευρωπαϊκής Ένωσης.
<P>
(Το Σώμα, όρθιο, ακούει τον ευρωπαϊκό ύμνο)

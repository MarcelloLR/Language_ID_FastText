<CHAPTER ID="008-16">
16. Κρίση στην Καμπανία στον τομέα των αποβλήτων
<SPEAKER ID="131" NAME="Judith A. Merkies">
συντάκτρια. - (EN) Κύριε Πρόεδρε, ξέρω ότι αυτή είναι η τελευταία ψηφοφορία. Δεν θα ξοδέψω πολύ από τον χρόνο σας. Είμαι η εισηγήτρια της Επιτροπής Αναφορών για το ζήτημα επί του οποίου θα ψηφίσουμε εντός ολίγου: την επίτευξη προόδου στη συνεχιζόμενη κρίση των αποβλήτων στην Καμπανία, την περιοχή γύρω από τη Νάπολη της Ιταλίας.
<P>
Αφού έλαβε πολλά αιτήματα από αναφέροντες, η Επιτροπή Αναφορών έστειλε αποστολή στην Καμπανία και ενέκρινε ομόφωνα μια έκθεση για την επίτευξη λύσης.
<P>
Είναι αυτονόητο ότι η Ιταλία πρέπει να συμμορφωθεί με τη νομοθεσία της ΕΕ, όπως όλα τα κράτη μέλη. Πρόκειται να στείλουμε ένα ηχηρό μήνυμα, αλλά παρ' όλα αυτά οι τροπολογίες που κατατέθηκαν πολιτικοποιούν άσκοπα το ζήτημα και, εάν υποστηριχθούν, θα αποδυναμώσουν τόσο το ηχηρό μήνυμα που θα καταστεί αδύναμος ψίθυρος.
<P>
Εάν δεν επιθυμεί το Σώμα αυτό να γίνει δέσμιο ενός κράτους μέλους, προτείνω να καταψηφίσουμε τις τροπολογίες και να υποστηρίξουμε το αρχικό κείμενο.
<SPEAKER ID="133" NAME="Erminia Mazzoni" AFFILIATION="PPE">
(IT) Κύριε Πρόεδρε, θα ήθελα απλώς να κάνω μια διόρθωση, καθώς υπάρχει ένα τυπογραφικό λάθος στην τροπολογία. Διαγράφηκε μια μεγαλύτερη πρόταση και παρέμεινε το εξής: "προτείνει στην Επιτροπή να ελέγξει εάν έχουν επεκταθεί οι υφιστάμενοι χώροι σε προστατευόμενες περιοχές ή εάν ορισμένοι από αυτούς βρίσκονται σε προστατευόμενες περιοχές του δικτύου Natura 2000".
<SPEAKER ID="135" NAME="Raül Romeva i Rueda" AFFILIATION="Verts/ALE">
(EN) Κύριε Πρόεδρε, μήπως θα ήταν δυνατόν να διεξαχθεί συνολική ψηφοφορία για όλες τις τροπολογίες;
<SPEAKER ID="136" NAME="Πρόεδρος">
Διάβασα τα ονόματα των υπογραφόντων των τροπολογιών. Θα ήταν πολύ άδικο για κάποιους ιταλούς συναδέλφους αν το κάναμε αυτό.
<SPEAKER ID="137" NAME="Crescenzio Rivellini" AFFILIATION="PPE">
(IT) Κύριε Πρόεδρε, αυτό δείχνει ότι το εν λόγω ψήφισμα είναι πολιτικό. Κανείς δεν κοιτάει την ουσία ή τις πρακτικές πτυχές και κανείς δεν θέλει να βοηθήσει την κοινότητα· όλοι λένε ανοησίες. Πρόκειται για πολιτική πρόταση. Φαίνεται ακόμη και στον τρόπο με τον οποίο απευθύνονται στην κ. Mazzoni. Καλώ την Κοινοβουλευτική Ομάδα του Ευρωπαϊκού Λαϊκού Κόμματος (Χριστιανοδημοκράτες) να ψηφίσει υπέρ των τροπολογιών και κατά της πρότασης αυτής της Αριστεράς, που είναι υπεύθυνη για ό,τι συνέβη στην Καμπανία και καταθέτει τώρα πρόταση στο Κοινοβούλιο. Αυτοί είναι υπεύθυνοι γι' αυτήν την κατάσταση. Αυτοί ήταν στην κυβέρνηση όταν συνέβησαν όλα.
<SPEAKER ID="138" NAME="Πρόεδρος">
Γνωρίζω ότι η πρόταση ψηφίσματος αφορά ένα ευαίσθητο ζήτημα, αλλά έχει κατατεθεί δεόντως. Έχουν κατατεθεί επίσης τροπολογίες και θα συνεχίσουμε με την ψηφοφορία επί καθεμίας από αυτές. Πολύ λίγες απομένουν.
<SPEAKER ID="139" NAME="Πρόεδρος">
" ψηφοφορία έληξε.

<CHAPTER ID="011">
Διεθνές εμπόριο των Απειλούμενων με Εξάλειψη Αγρίων Ειδών Πανίδας και Χλωρίδας (CITES) (συζήτηση) 
<SPEAKER ID="308" NAME="Πρόεδρος">
" ημερήσια διάταξη προβλέπει τη συζήτηση
<P>
της προφορικής ερώτησης του Miroslav Ouzký, εξ ονόματος της Επιτροπής Περιβάλλοντος, Δημόσιας Υγείας και Ασφάλειας των Τροφίμων, προς το Συμβούλιο: Κύριοι στόχοι για τη Διάσκεψη των συμβαλλομένων μερών στη Σύμβαση για το Διεθνές Εμπόριο των Απειλούμενων με Εξάλειψη Αγρίων Ειδών Πανίδας και Χλωρίδας (CΙΤΕS) που θα γίνει στη Χάγη στις 3-15 Ιουνίου 2007 (B6-0020/2007) και
<P>
της προφορικής ερώτησης του Miroslav Ouzký, εξ ονόματος της Επιτροπής Περιβάλλοντος, Δημόσιας Υγείας και Ασφάλειας των Τροφίμων, προς την Επιτροπή: Κύριοι στόχοι για τη Διάσκεψη των συμβαλλομένων μερών στη Σύμβαση για το Διεθνές Εμπόριο των Απειλούμενων με Εξάλειψη Αγρίων Ειδών Πανίδας και Χλωρίδας (CΙΤΕS) που θα γίνει στη Χάγη στις 3-15 Ιουνίου 2007 (B6-0121/2007)
<SPEAKER ID="309" NAME="Marie Anne Isler Béguin " AFFILIATION="Verts/ALE">
αναπληρώτρια συντάκτρια. - (FR) Κυρία Πρόεδρε, κύριε Υπουργέ, κυρία Επίτροπε, οι εκθέσεις διαδέχονται η μία την άλλη αλλά δεν μοιάζουν, δεδομένου ότι τώρα θα ασχοληθούμε με τη βιοποικιλότητα.
<P>
Κύριε Υπουργέ, αυτή η εβδομάδα θα σημαδευτεί από την επιθυμία που επέδειξε το Ευρωπαϊκό Κοινοβούλιο να καταπολεμήσει την απώλεια της βιοποικιλότητας. Τη Δευτέρα, συζητήθηκαν η έκθεση του συνάδελφού μας, κ. Amadou, και η έκθεση για το πρόγραμμα LIFE+ και, σήμερα, θα εξετάσουμε δύο προφορικές ερωτήσεις που κατατέθηκαν ενόψει της επόμενης συνεδρίασης της Διάσκεψης των συμβαλλομένων μερών στη Σύμβαση για το Διεθνές Εμπόριο των Απειλούμενων με Εξάλειψη Αγρίων Ειδών Πανίδας και Χλωρίδας (CITES). " ημέτερη Επιτροπή Περιβάλλοντος, Δημόσιας Υγείας και Ασφάλειας των Τροφίμων, της οποίας τον πρόεδρο συγχωρώ που αδυνατεί να βρίσκεται εδώ μαζί μας, θέτει ερωτήματα όσον αφορά τη διαπραγματευτική μέθοδο των κρατών μελών και ρωτά το Ευρωπαϊκό Συμβούλιο ποιους βασικούς στόχους θα υποστηρίξει η Ένωση κατά τη δεκάτη τετάρτη συνεδρίαση της Διάσκεψης των συμβαλλομένων μερών στη Σύμβαση CITES, η οποία θα πραγματοποιηθεί, όπως είπατε, κυρία Πρόεδρε, στη Χάγη στις 14 και 15 Ιουνίου 2007.
<P>
" Σύμβαση CITES είναι ένα από τα παλαιότερα πολυμερή μέσα περιβαλλοντικής προστασίας. Εγκρίθηκε το 1973, στην Ουάσινγκτον, από κράτη τα οποία επιθυμούσαν ήδη να προχωρήσουν πέρα από τα εθνικά ρυθμιστικά πλαίσια. Ο στόχος ήταν η προστασία των άγριων φυτών και ζώων από την εμπορική υπερεκμετάλλευση. Το πλεονέκτημα αυτής της Σύμβασης σε σύγκριση με τις άλλες πολυμερείς συμφωνίες για το περιβάλλον είναι η μεγάλη ισχύς προσαρμογής που διαθέτει. Επηρεάζει άμεσα το εμπόριο μέσω της προσφοράς, την οποία περιορίζει. Με πολύ πρακτικούς όρους, επηρεάζει περίπου 500 000 συναλλαγές δεν πρόκειται για μικρό αριθμό, 500 000 εμπορικές συναλλαγές!- περιορίζοντας έτσι την υπερεκμετάλλευση της βιοποικιλότητας. Με την προσχώρηση των διαφόρων θεσμικών εταίρων, περίπου 170 κρατών, περιλαμβανομένων των 27 κρατών μελών μας, επιστημόνων και ΜΚΟ, η Σύμβαση CITES θα καταστήσει δυνατή την αποτροπή της απομάκρυνσης των ιδιαίτερα απειλούμενων ειδών και τη διάσωση ειδών όπως η τίγρη της Σιβηρίας, η μπλε φάλαινα και οι αφρικανικοί ελέφαντες.
<P>
Βεβαίως, οι προκλήσεις που αντιμετωπίζει η Σύμβαση είναι πολλές. Από την άλλη πλευρά, αυτές είναι διαρθρωτικές. " Σύμβαση πασχίζει, πραγματικά, να εξεύρει χρηματοδότηση που να ανταποκρίνεται στις φιλοδοξίες της. " Σύμβαση πρέπει να ασχοληθεί με την υπερκατανάλωση φυσικών ειδών, ορισμένα εκ των οποίων δεν περιλαμβάνονται στη λίστα των απειλούμενων με εξάλειψη ειδών. Από την άλλη πλευρά, η Σύμβαση πρέπει να λάβει υπόψη νέα δεδομένα, περιλαμβανομένης, φυσικά, της κλιματικής αλλαγής. " Σύμβαση πρέπει να ενσωματώσει την αναποτελεσματικότητα ορισμένων μέσων, όπως το σχέδιο δράσης για την επιβολή της δασικής νομοθεσίας, τη διακυβέρνηση και το εμπόριο, ή FLEGT, το οποίο γνωρίζουν όλοι σε αυτή την αίθουσα. Πρέπει επίσης να επανεξετάσει τις αποφάσεις οι οποίες είχαν αρνητική επίπτωση σε ορισμένα είδη: επί παραδείγματι, κατά τη διάρκεια της δωδέκατης Διάσκεψης των συμβαλλομένων, οι άδειες πώλησης ελεφαντοστού από τη Μποτσουάνα, τη Ναμίμπια και τη Νότιο Αφρική είχαν ως αποτέλεσμα, σύμφωνα με τις εκτιμήσεις, τον αποδεκατισμό 20 000 ελεφάντων.
<P>
Στο πλαίσιο της καταπολέμησης της απώλειας ειδών, η Ευρωπαϊκή Ένωση πρέπει με κάθε κόστος να μιλήσει με μια φωνή κατά τη διάρκεια των διασκέψεων των συμβαλλομένων στη Σύμβαση. Σε σχέση με αυτό, θα ήθελα να επισημάνω, κύριε Υπουργέ, ότι η Ευρωπαϊκή Ένωση απέχει συχνά όταν λαμβάνονται αποφάσεις επειδή τα κράτη μέλη μας δεν κατορθώνουν να καταλήξουν σε συμφωνία, με αποτέλεσμα οι 27 ψήφοι να χάνονται, και 27 ψήφοι δεν είναι αμελητέα ποσότητα, συχνά δε είναι ιδιαίτερα σημαντική.
<P>
Κατά συνέπεια, κύριε Υπουργέ, ζητούμε το Συμβούλιο να λάβει υπόψη το ψήφισμα του Κοινοβουλίου, το οποίο αντικατοπτρίζει τα συμφέροντα του ευρωπαϊκού λαού και εκφράζει αυτά τα οποία οι συμπολίτες μας θέλουν εμείς να προασπίζουμε εντός του πλαισίου αυτής της Σύμβασης CITES. Πρώτον, επειδή το ψήφισμα επισημαίνει ορισμένες απαιτήσεις για τους διαπραγματευτές. Έτσι, η αρχή της προφύλαξης πρέπει να εφαρμόζεται με την ίδια αυστηρότητα με την οποία αυτή επιβάλλεται από την Ευρωπαϊκή Ένωση σε άλλες διεθνείς διαπραγματεύσεις για το περιβάλλον.
<P>
Επίσης, η Ένωση πρέπει να ζητεί διαφάνεια κατά τη διαδικασία ψηφοφορίας και να απορρίπτει τις μυστικές ψηφοφορίες, μια πρακτική η οποία όντως υπάρχει, ειδικά όταν αφορά την καταχώριση των απειλούμενων ειδών σε παραρτήματα. Στην πραγματικότητα, αυτό για το οποίο πρόκειται είναι ο εκσυγχρονισμός αυτής της ελαφρώς απαρχαιωμένης διαδικασίας που δεν ανταποκρίνεται πλέον με κανένα τρόπο στις απαιτήσεις των πολιτών, οι οποίοι πρέπει να έχουν τη δυνατότητα να ασκούν το δικαίωμά τους να ελέγχουν τις αποφάσεις που λαμβάνονται εξ ονόματός τους. Γνωρίζουμε ότι οι ΜΚΟ επικρίνουν τα κράτη μέλη της ΕΕ σε κάθε ευκαιρία για το ότι δεν δημοσιοποιούν την ψήφο τους και για το ότι ψηφίζουν με μυστικές ψηφοφορίες για ορισμένα είδη. Θεωρούμε ότι αυτό είναι εντελώς απαράδεκτο και ζητούμε διαφάνεια, επειδή η Σύμβαση είναι εξειδικευμένη και επειδή τα κράτη μέλη, όπως γνωρίζουμε, έχουν ειδικά συμφέροντα όσον αφορά ορισμένα θέματα.
<P>
Τα θέματα που περιλαμβάνονται στην ημερήσια διάταξη της Διάσκεψης πρέπει να κατατεθούν στο Ευρωπαϊκό Κοινοβούλιο. Δεν αναμένουμε τίποτε λιγότερο. Κάθε φορά που ανακοινώνεται μια Διάσκεψη των συμβαλλομένων στη Σύμβαση CITES, θέτουμε τα ίδια ερωτήματα στο Συμβούλιο: δεν κατανοούμε γιατί δεν υπήρξε διαβούλευση μαζί μας ενωρίτερα, έτσι ώστε να γνωρίζουμε ποιες θέσεις το Συμβούλιο σχεδιάζει να υποστηρίξει κατά τη διάρκεια της Διάσκεψης.
<P>
Θα ήθελα επίσης να ζητήσω από την Επιτροπή και το Συμβούλιο να συμμετέχει η κοινοβουλευτική αντιπροσωπεία μας στις εργασίες των Διασκέψεων έτσι ώστε να μην είμαστε αναγκασμένοι, όπως συμβαίνει συνήθως, να περιφερόμαστε στους διαδρόμους με την ελπίδα να αποσπάσουμε κάποια πληροφορία από αυτούς, και αυτό συμβαίνει όταν το Συμβούλιο και η Επιτροπή κρίνουν αρμόζον να μας προσκαλέσουν! Σας ευχαριστώ, κατά συνέπεια, για τη συμμετοχή της αντιπροσωπείας του Ευρωπαϊκού Κοινοβουλίου στο έργο που επιτελείται σχετικά με τη Σύμβαση.
<SPEAKER ID="311" NAME="Günter Gloser">
Προεδρεύων του Συμβουλίου. (DE) Κυρία Πρόεδρε, κυρία Επίτροπε, κυρίες και κύριοι, και όσοι μιλήσατε εξ ονόματος του συναδέλφου σας κ. Ouzký, επιτρέψτε μου να κάνω μία δήλωση εξ ονόματος της Προεδρίας.
<P>
Όπως και σε προηγούμενες συναντήσεις της διάσκεψης των συμβαλλομένων μερών της σύμβασης της Ουάσιγκτον για την προστασία των ειδών, τα κράτη μέλη της ΕΕ θα εκπροσωπήσουν από κοινού τη θέση που συμφωνήθηκε από την Κοινότητα. Το Συμβούλιο θα καθορίσει σύντομα τη θέση του βάσει της πρόσφατης πρότασης της Επιτροπής και φυσικά θα ενημερώσει το Σώμα για τη θέση αυτή.
<P>
" θέση της Κοινότητας θα περιλαμβάνει τρεις γενικούς στόχους.
<P>
Ο ένας είναι πως η σύμβαση πρέπει να γίνει όσο πιο αποτελεσματική γίνεται. Το πρώτο που πρέπει να γίνει γι' αυτό είναι να μειώσουμε τον περιττό διοικητικό φόρτο. Πρέπει να βρεθούν εφαρμόσιμες και λειτουργικές λύσεις για τα προβλήματα εφαρμογής και να εξασφαλίσουμε ότι οι πόροι των συμβαλλομένων μερών θα χρησιμοποιηθούν στοχοθετημένα εκεί που υπάρχει πραγματική ανάγκη διατήρησης.
<P>
Πρέπει να δημιουργηθούν περισσότερες συνέργιες μεταξύ της σύμβασης για την προστασία των ειδών και άλλων πολυμερών μέσων και διαδικασιών που αφορούν τη βιοποικιλότητα. Ειδικότερα, οι αποφάσεις της 14ης διάσκεψης πρέπει να συμβάλουν ώστε να σημειωθεί μέχρι το 2010 σημαντική επιβράδυνση της μείωσης της βιοποικιλότητας και να επιτευχθούν οι αναπτυξιακοί στόχοι της χιλιετίας.
<P>
Πέρα από αυτό, η ΕΕ θέλει επίσης να εξασφαλίσει στη διάσκεψη ότι οι προβλεπόμενες αλλαγές των παραρτημάτων της σύμβασης της Ουάσιγκτον θα βελτιώσουν πραγματικά τη διατήρηση των εν λόγω ειδών, και εδώ θα είναι ιδιαίτερα σημαντικό να εξασφαλιστεί πως θα γίνεται έλεγχος, γιατί μόνο έτσι μπορεί να μειωθεί η λαθροθηρία και το παράνομο εμπόριο και να εξασφαλιστεί η βιωσιμότητα του διεθνούς εμπορίου των ειδών αυτών.
<P>
Τα είδη στα οποία επικεντρώνεται η διάσκεψη είναι και πάλι οι ελέφαντες και οι φάλαινες. Συνοψίζοντας, μπορώ να πω ότι η Κοινότητα δεν είναι διατεθειμένη να συναινέσει στην επανέναρξη του εμπορίου ελεφαντοστού όσο δεν υπάρχουν οι κατάλληλοι μηχανισμοί για να προληφθεί η αύξηση της παράνομης θανάτωσης ελεφάντων. Ως εκ τούτου, η ΕΕ καλεί όλα τα κράτη όπου υπάρχουν ελέφαντες σε εποικοδομητικό διάλογο και σε συνεργασία για τη διατήρηση και την αειφόρο διαχείριση των αποθεμάτων ελεφάντων.
<P>
Εφόσον κύρια υπεύθυνη για θέματα φαλαινών είναι η Διεθνής Επιτροπή Φαλαινοθηρίας, δεν πρέπει να διατυπωθούν νέες αποφάσεις στο πλαίσιο των διαπραγματεύσεών μας που θα τροποποιούσαν την σημερινή κατάσταση ως προς τη διατήρηση των φαλαινών βάσει της σύμβασης. Ως εκ τούτου, η επισκόπηση των αποθεμάτων φαλαινών ενόψει της πιθανής υποβάθμισης του καθεστώτος διατήρησής τους στο πλαίσιο της CITES πρέπει να εξεταστεί μόνον αφού θεσπιστούν κατάλληλοι μηχανισμοί ελέγχου για τη διαχείρισή τους που θα κριθούν κατάλληλοι από τη Διεθνή Επιτροπή Φαλαινοθηρίας.
<P>
Τελειώνοντας, θα ήθελα να ευχαριστήσω τον ερωτώντα και την Επιτροπή Περιβάλλοντος, Δημόσιας Υγείας και Ασφάλειας των Τροφίμων για το ενδιαφέρον τους για το σημαντικό αυτό ζήτημα.
<SPEAKER ID="312" NAME="Benita Ferrero-Waldner">
Μέλος της Επιτροπής. - (EN) Κυρία Πρόεδρε, η 14η διάσκεψη των συμβαλλομένων μερών στη σύμβαση διεθνούς εμπορίας ειδών της άγριας πανίδας και χλωρίδας που απειλούνται με εξαφάνιση (CITES) στη Χάγη είναι ουσιαστικά η πρώτη διάσκεψη CITES που πραγματοποιείται στην Ευρωπαϊκή Ένωση αφότου η εν λόγω σύμβαση τέθηκε σε ισχύ το 1973. Συνεπώς, θεωρώ ότι θα αποτελέσει μια καλή ευκαιρία για να υπογραμμίσουμε την έντονη προσήλωσή μας στην εφαρμογή αυτής της Σύμβασης και στην περαιτέρω ευαισθητοποίηση των πολιτικών και του κοινού.
<P>
Πιστεύω ότι θα είναι η πρώτη φορά που μια υπουργική διάσκεψη θα αντιμετωπίσει καίρια ζητήματα που σχετίζονται με το μέλλον της Σύμβασης. Για τον λόγο αυτόν, ορίστηκαν οι ακόλουθοι βασικοί στρατηγικοί στόχοι της Διάσκεψης των Μερών, γνωστής ως ΔτΜ 14. " ΔτΜ πρέπει να επαναβεβαιώσει τη σημαντική συμβολή που έχει προσφέρει, ή μπορεί να προσφέρει, η CITES για την επίτευξη του στόχου του 2010 όσον αφορά τη σημαντική μείωση του ρυθμού απώλειας της βιοποικιλότητας. " Κοινότητα στηρίζει πλήρως τη συμβολή της CITES σε αυτόν τον παγκόσμιο στόχο μέσω της ρύθμισης του διεθνούς εμπορίου αγρίων ειδών και των προϊόντων που προέρχονται από αυτά, προκειμένου να εξασφαλιστεί η βιωσιμότητά του. Το νέο στρατηγικό όραμα στο πλαίσιο της CITES για την περίοδο από το 2008 έως το 2013 θα καθορίσει τον τρόπο με τον οποίο η CITES θα καταφέρει να εγγυηθεί ότι οι στόχοι της διατήρησης, της βιώσιμης χρήσης των φυσικών πόρων και της μείωσης της φτώχειας μπορούν να συμπληρώνουν ο ένας τον άλλον· είναι, λοιπόν, αποφασιστικό για τη διατήρηση του ρόλου και της σημασίας της CITES.
<P>
Στο σχέδιο στρατηγικού οράματος υποστηρίζεται επίσης ότι η CITES πρέπει να δώσει μεγαλύτερη έμφαση στο διεθνές εμπόριο όσον αφορά την εμπορική εκμετάλλευση ξυλείας και ειδών ιχθύων. Ενόψει της πίεσης που ασκείται στους φυσικούς πόρους και της συνεχιζόμενης υπερεκμετάλλευσης, η Κοινότητα θεωρεί ότι η CITES πρέπει να εστιάζεται περισσότερο στη διασφάλιση του βιώσιμου εμπορίου τέτοιων ειδών. Ως Κοινότητα, έχουμε υποβάλει προτάσεις για την υπαγωγή αρκετών θαλασσίων ειδών και ειδών ξυλείας στη σύμβαση CITES, και γι' αυτό θεωρώ ότι αυτή η συζήτηση θα είναι πολύ σημαντική.
<P>
Τέλος, ένα κεντρικό θέμα συζήτησης της ΔτΜ 14 θα είναι, βεβαίως, το ελεφαντοστό. Έχουν κατατεθεί αποκλίνουσες προτάσεις από τα κράτη της Αφρικής τα οποία φιλοξενούν ελέφαντες. Εμείς εμμένουμε στην άποψη ότι η εμπορική εκμετάλλευση των κρατικών αποθεμάτων ελεφαντοστού δεν πρέπει να συνεχιστεί εάν προηγουμένως δεν έχουν τεθεί σε εφαρμογή όλοι οι ενδεδειγμένοι μηχανισμοί ελέγχου, προκειμένου το εμπόριο να μην οδηγήσει σε αύξηση της λαθροθηρίας ελεφάντων. " εφαρμογή αυτών των μηχανισμών έχει ήδη ξεκινήσει και ευελπιστούμε ότι θα έχει ολοκληρωθεί προτού λάβουμε την τελική μας θέση επί του θέματος.
<SPEAKER ID="313" NAME="John Bowis">
εξ ονόματος της Ομάδας PPE-DE. - (EN) Κυρία Πρόεδρε, στις χθεσινές εφημερίδες εμφανίστηκε μια ευχάριστη είδηση. Αφορούσε την εκκόλαψη κάποιων σπανίων αυγών χελώνας της Αιγύπτου. Το πρόβλημα ήταν ότι τα αυγά εκκολάφθηκαν στη Ρώμη. Δεν έπρεπε να βρίσκονται στη Ρώμη. Δεν έπρεπε να είχαν μεταφερθεί λαθραία από τη Λιβύη στη Ρώμη, μαζί με άλλες 275 σπάνιες χελώνες, διότι υπάγονται στην κατηγορία υψηλότερης προστασίας της σύμβασης CITES. Ακόμη χειρότερο είναι το γεγονός ότι αυτό συμβαίνει εντός της Ευρωπαϊκής μας Ένωσης.
<P>
Γνωρίζουμε ότι η Ευρωπαϊκή Ένωση είναι από τους μεγαλύτερους εισαγωγείς και διαθέτει μια από τις πιο διαφοροποιημένες αγορές προϊόντων που προέρχονται από άγρια είδη, καθώς υπάρχει έντονη ζήτηση για κατοικίδια ζώα, για προϊόντα μόδας ή στολισμού και για φαρμακευτικά προϊόντα. Γι' αυτό η Ευρώπη φέρει μέρος της ευθύνης και πρέπει να ασχοληθεί σοβαρά με το πρόβλημα. Στη χώρα μου, τα τελωνεία της Αυτής Μεγαλειότητας κατάσχουν καθημερινά περίπου 570 είδη άγριας πανίδας και χλωρίδας που εισάγονται παρανόμως. Αναρωτιέται κανείς ποιος είναι ο αριθμός των περιπτώσεων που δεν εντοπίζονται.
<P>
Γνωρίζουμε ότι το λαθρεμπόριο ειδών άγριας πανίδας και χλωρίδας είναι η δεύτερη μεγαλύτερη απειλή για τα είδη μετά την καταστροφή των οικοσυστημάτων τους. Γνωρίζουμε ότι ένα τέταρτο του εμπορίου είναι παράνομο. Γνωρίζουμε ότι είναι ένα εμπόριο αξίας δισεκατομμυρίων ευρώ ετησίως, καθώς έρχεται τρίτο μετά τη λαθρεμπορίας ναρκωτικών και όπλων.
<P>
Γνωρίζουμε, βεβαίως, ότι πρέπει να λαμβάνουμε υπόψη τους τοπικούς πληθυσμούς και τις παραδόσεις και τις ανάγκες τους, παράμετρος η οποία περιλαμβάνεται στο υπό εξέταση ψήφισμα. Γνωρίζουμε ότι υπάρχουν διαφορές απόψεων μεταξύ των ΜΚΟ και μεταξύ των επιστημόνων, όμως αυτή η πρόταση ψηφίσματος είναι, κατά τη γνώμη μου, ισορροπημένη.
<P>
Τέλος, χαιρετίζω θερμά το γεγονός ότι ο κ. υπουργός και η κ. Επίτροπος αναφέρθηκαν στο θέμα του ελέφαντα· σας παρακαλώ, λοιπόν, να στηρίξετε το ψήφισμα της Κένυας και του Μάλι για επιβολή 20ετούς δικαιοστασίου στο εμπόριο ελεφαντοστού.
<SPEAKER ID="314" NAME="Dorette Corbey">
εξ ονόματος της Ομάδας PSE. - (NL) Κυρία Πρόεδρε, κύριε Πρόεδρε του Συμβουλίου, κυρία Επίτροπε, όπως ήδη αναφέρθηκε, αυτή η διάσκεψη των συμβαλλομένων μερών στη Σύμβαση για το Διεθνές Εμπόριο των Απειλούμενων με Εξάλειψη Αγρίων Ειδών Πανίδας και Χλωρίδας (CΙΤΕS) θα είναι η πρώτη που θα πραγματοποιηθεί στην Ευρώπη και αυτό παρέχει μια ευκαιρία να στρέψουμε την προσοχή του ευρύτερου κοινού στην προστασία των άγριων ειδών πανίδας και χλωρίδας, περισσότερο από ό,τι στο παρελθόν.
<P>
Μολονότι η CITES είναι ένα από τα πλέον αποτελεσματικά και συγκεκριμένα μέσα για την προστασία του διεθνούς περιβάλλοντος, η μείωση της βιοποικιλότητας είναι άκρως ανησυχητική. Για παράδειγμα, μεγάλος αριθμός ειδών ιχθύων βαίνουν μειούμενα λόγω υπεραλίευσης, μεταξύ άλλων. " ζήτηση για ψάρια είναι τεράστια και αυξάνεται συνεχώς. Αυτό έχει την καταθλιπτική συνέπεια ακόμη και σε αυτό το στάδιο πολλοί ιχθείς βαθέων υδάτων να κινδυνεύουν άμεσα, σε πολλές δε αναπτυσσόμενες χώρες η θάλασσα υπεραλιεύτηκε από την Ευρώπη, ή εν πάση περιπτώσει από ευρωπαϊκά αλιευτικά σκάφη.
<P>
Δυστυχώς, το ίδιο συμβαίνει σε κάποιον βαθμό με τα τροπικά δάση. " ζήτηση για τροπική ξυλεία, παρ' όλες τις εκστρατείες, παραμένει υψηλή. Σε αυτό προστίθεται το γεγονός ότι η ζήτηση για γεωργικές γαίες αυξάνεται επίσης λόγω της ανάγκης για τρόφιμα και της αυξανόμενης ζήτησης για βιοκαύσιμα και το τίμημα το πληρώνουν παλαιότατα δάση.
<P>
" πρωτοβουλία της Ευρώπης να συμπεριληφθεί τεράστιος αριθμός ειδών ιχθύων στη λίστα με τα προστατευόμενα είδη αξίζει της πλήρους στήριξής μας, όπως και η πρωτοβουλία να συμπεριληφθεί ένας αριθμός ειδών δέντρων στον κατάλογο. Πρέπει, ωστόσο, να αναρωτηθούμε με ποιον τρόπο μπορούμε να βελτιώσουμε τα πράγματα. " πίεση στη φύση αυξάνεται παγκοσμίως. " αυξανόμενη ευημερία δίνει ως έναν βαθμό εξήγηση για τα παραπάνω, ενώ σε αρκετές αναπτυσσόμενες χώρες το κίνητρο είναι η φτώχεια.
<P>
Πρέπει, επομένως, να αλλάξουμε πορεία και να συνειδητοποιήσουμε ότι η προστασία της φύσης δημιουργεί επίσης ευημερία και θέσεις εργασίας. Πρέπει να λάβουμε μέτρα ώστε να εξασφαλίσουμε ότι το εμπόριο θα έχει βιώσιμο χαρακτήρα και ότι το αθέμιτο εμπόριο στην πράξη πατάσσεται και διώκεται.
<SPEAKER ID="315" NAME="Mojca Drčar Murko">
εξ ονόματος της Ομάδας ALDE. - (EN) Κυρία Πρόεδρε, η πρόταση επιβολής 20ετούς δικαιοστασίου στο εμπόριο ελεφαντοστού υποστηρίζεται από πολύ σοβαρά επιχειρήματα. Σε αντίθεση με τους ισχυρισμούς ορισμένων χωρών της μεσημβρινής Αφρικής -ότι στις χώρες τους υπάρχουν υπερβολικά μεγάλοι αριθμοί ελεφάντων- σύμφωνα με τις εκτιμήσεις της έκθεσης για την κατάσταση του αφρικανικού ελέφαντα, ο πληθυσμός του αφρικανικού ελέφαντα κυμαίνεται μεταξύ 10 και 20% του συνολικού πληθυσμού των δεκαετιών του 1930 και του 1940.
<P>
" βασική αιτία αυτής της μείωσης είναι το εμπόριο ελεφαντοστού. Οι τιμές του ελεφαντοστού αυξήθηκαν επτά φορές τουλάχιστον στα τέλη της δεκαετίας του 1990 στην Κίνα και στην Ιαπωνία. Ένα 20ετές δικαιοστάσιο θα στείλει το σαφές μήνυμα ότι το διεθνές εμπόριο έχει απαγορευθεί, θα μειωθούν η ζήτηση και οι τιμές και θα εκλείψουν τα κίνητρα για την αγορά και αποθήκευση ελεφαντοστού.
<P>
Κυρία Επίτροπε, μπορείτε να γίνετε πιο σαφής όσον αφορά τον βαθμό στον οποίο η Επιτροπή σκοπεύει να λάβει υπόψη την υποστήριξη του δικαιοστασίου από την αντιπροσωπεία των χωρών της Δυτικής και Κεντρικής Αφρικής που επισκέφθηκε το Ευρωπαϊκό Κοινοβούλιο;
<SPEAKER ID="316" NAME="Marie Anne Isler Béguin">
εξ ονόματος της Ομάδας Verts/ALE. - (FR) Κυρία Πρόεδρε, θα ήθελα καταρχάς να ευχαριστήσω τον κ. Gloser και την κ. Ferrero-Waldner γι' αυτό που θα ενέδιδα στον πειρασμό να αποκαλέσω καθησυχαστικά λόγια τους. Ωστόσο, δεν έλαβα απάντηση σχετικά με τη διαφάνεια των ψηφοφοριών: πιστεύω ότι είναι κρίσιμης σημασίας για εμάς να γνωρίζουμε ποιος ψηφίζει τι εντός της Ευρωπαϊκής Ένωσης κατά τη διάρκεια αυτής της διάσκεψης CITES.
<P>
Θα ήθελα να αρχίσω εκφράζοντας επίσης την ικανοποίησή μου για την πρόταση που έκανε η Γερμανία να συμπεριληφθούν δύο είδη καρχαρία το σκυλόψαρο και η λάμνα- στο Προσάρτημα II της Σύμβασης CITES, μια πρόταση η οποία υποστηρίχθηκε επίσης από πολλές οργανώσεις που εργάζονται για την προστασία αυτών των ειδών. Κατά την άποψή μας, πρόκειται για μια πρόταση η οποία πρέπει να έχει πλήρη υποστήριξη επειδή αυτά τα δύο είδη, τα οποία περιλαμβάνονται στο Κόκκινο Βιβλίο των απειλούμενων ειδών της Διεθνούς Ένωσης για την Προστασία της Φύσης και των Φυσικών Πόρων (IUCN), απαιτούν ειδική προσοχή.
<P>
Ωστόσο, πάνω και πέραν της ειδικής περίπτωσης αυτών των ειδών, θα πρέπει επίσης να δώσουμε μεγαλύτερη προσοχή στο καθεστώς των άλλων ειδών καρχαρία στα ύδατα που συνορεύουν με τις χώρες της ΕΕ, στη Μεσόγειο, επί παραδείγματι, έτσι ώστε το θέμα αυτό να αφορά την Ευρωπαϊκή Ένωση όσο και την πολιτική γειτονίας.
<P>
Γενικά, πρέπει να αναγνωριστεί ότι η Μεσόγειος είναι απειλούμενη θάλασσα: η χωρίς διάκριση αφαίρεση αποθεμάτων ιχθύων κατά τη διάρκεια των τελευταίων δεκαετιών, ιδιαίτερα με τη χρήση συρόμενων διχτύων, έχει ως αποτέλεσμα τη σημαντική εξάντληση των ειδών.
<P>
" περίπτωση του ερυθρού τόνου είναι ένα τέτοιο παράδειγμα, υπήρξε δε αντικείμενο ευρείας δημοσιότητας πρόσφατα από την Greenpeace. Ωστόσο, τι γνωρίζουμε, επί παραδείγματι, σχετικά με τους καρχαρίες στη Μεσόγειο; Αυτό που γνωρίζουμε γενικά σχετικά με τους καρχαρίες είναι ότι, σε ολόκληρο τον κόσμο, απειλούνται ολοκληρωτικά, υπεραλιεύονται και ότι υποφέρουν από την επιδείνωση της θαλάσσιας ισορροπίας.
<P>
Τούτων λεχθέντων, η Ευρωπαϊκή Ένωση διαθέτει οιαδήποτε στοιχεία ή μελέτες που να της δίδουν τη δυνατότητα να εκτιμήσει την κατάσταση των καρχαριών στη Μεσόγειο; Αυτό είναι το ερώτημα. Αν δεν τα διαθέτει, μπορεί να εξετάσει το ενδεχόμενο εκπόνησης σοβαρών μελετών έτσι ώστε, μακροπρόθεσμα, να είναι σε θέση να διατυπώσει συγκεκριμένες προτάσεις, και ιδιαίτερα όσον αφορά τη Σύμβαση CITES;
<P>
Επιπλέον, θεωρούμε επίσης ότι είναι κρίσιμης σημασίας, το κόκκινο κοράλλι που υπεραλιεύεται στη Μεσόγειο, να συμπεριληφθεί στο Προσάρτημα II της Σύμβασης CITES.
<SPEAKER ID="317" NAME="Johannes Blokland">
εξ ονόματος της Ομάδας IND/DEM. - (NL) Κυρία Πρόεδρε, η Διάσκεψη CITES, η οποία θα διεξαχθεί στη Χάγη τον ερχόμενο μήνα έχει τεράστια σημασία, εφόσον θέλουμε να λάβουμε μέτρα κατά του διεθνούς εμπορίου των απειλούμενων με εξάλειψη ειδών πανίδας και χλωρίδας. Γι' αυτόν τον λόγο, υποστηρίζω ολόψυχα το ψήφισμα.
<P>
Υπάρχει, ωστόσο, ένα θέμα το οποίο θέλω να επισημάνω και αυτό ανέκυψε αρκετές φορές αυτό το απόγευμα, αναφορικά δηλαδή με τους ελέφαντες στη Μποτσουάνα και στη Ναμίμπια. Τα τρία τέταρτα των 400 000 ελεφάντων στην Αφρική ζουν σε αυτή την περιοχή, και είναι επόμενο να υπάρχουν αναπόφευκτοι κίνδυνοι για τους πολίτες και για το περιβάλλον, αυτό δε σε βάρος της βιοποικιλότητας. Αυτός είναι ο λόγος που αυτές οι χώρες κατέθεσαν τις δικές τους προτάσεις προκειμένου να διατηρήσουν τον πληθυσμό των ελεφάντων και να μειώσουν τους κινδύνους.
<P>
Το ψήφισμα, δυστυχώς, απορρίπτει αυτές τις προτάσεις. Μολονότι είναι κατανοητό οι πολίτες να θέλουν να σταματήσει το εμπόριο ειδών προερχόμενων από ελέφαντες, μια άποψη που συμμερίζομαι, εξίσου σημαντικό είναι να αντιμετωπίσουμε την κατάσταση στη Μποτσουάνα και στη Ναμίμπια, όπου διαπιστώνεται τεράστια αύξηση του αριθμού των ελεφάντων. Πρέπει να εξετάσουμε πιο προσεκτικά αυτό το ζήτημα. Σε κάθε περίπτωση, δεν έχουμε την πολυτέλεια να απορρίπτουμε λύσεις, χωρίς να τις αντικαθιστούμε με εναλλακτικές προτάσεις.
<SPEAKER ID="318" NAME="Karin Scheele" AFFILIATION="PSE">
(DE) Κυρία Πρόεδρε, η κ. Isler Béguin παρουσίασε ήδη την ουσία αυτής της προφορικής ερώτησης, που αφορά ιδίως τους στόχους που επιδιώκει το Συμβούλιο στις διαπραγματεύσεις, αλλά και τις μεθόδους των διαπραγματεύσεων και τον τρόπο με τον οποίο θα συμμετάσχει η αντιπροσωπεία του Ευρωπαϊκού Κοινοβουλίου στην επιτόπου εργασία.
<P>
Όπως πολλοί συνάδελφοι, θέλω κι εγώ να επανέλθω στο θέμα του εμπορίου ελεφαντοστού, που ναι μεν απαγορεύτηκε το 1989 από τη σύμβαση, αλλά από το 1997 επετράπη η πώληση επιμέρους αποθηκευμένων κομματιών. Είναι ευνόητο ότι οι χώρες στις οποίες συνεχίζεται το εμπόριο ενδιαφέρονται γι' αυτό, όμως το πρόβλημα είναι πως μέχρι τώρα δεν κατέστη δυνατό να γίνει διάκριση μεταξύ νόμιμου και παράνομου ελεφαντοστού και, ως εκ τούτου, υπάρχει σοβαρός κίνδυνος το νόμιμο εμπόριο να συμβάλει στην αναζωπύρωση της λαθροθηρίας.
<P>
" ενίσχυση της λαθροθηρίας ασκεί αυξανόμενη πίεση σε εκείνους που ασχολούνται με την προστασία της άγριας πανίδας και χλωρίδας και στις αρχές προστασίας της φύσης, ενώ η αποτελεσματική προστασία των παχυδέρμων, τα οποία σε πολλές χώρες είναι σημαντικά για τα έσοδα από τον τουρισμό, απαιτεί όλο και πιο πολλούς πόρους, που γενικά είναι λίγοι. " μόνη μακροπρόθεσμη προστασία του ελεφαντοστού είναι η απόλυτη απαγόρευση του εμπορίου του, καθώς σύμφωνα με εκτιμήσεις στην Αφρική θανατώνονται περίπου 20 000 ελέφαντες τον χρόνο για τους χαυλιόδοντές τους.
<P>
Ως εκ τούτου, στο ψήφισμά μας υποστηρίζουμε την πρόταση της Κένυας και του Μάλι και το αίτημά τους για 20ετές μορατόριουμ για κάθε είδους εμπόριο ελεφαντοστού. Ελπίζουμε ότι η Επιτροπή και τα κράτη μέλη θα υποστηρίξουν το αίτημα αυτό στις διαπραγματεύσεις.
<SPEAKER ID="319" NAME="Alfonso Andria" AFFILIATION="ALDE">
(IT) Κυρία Πρόεδρε, κυρία Ferrero-Waldner, κύριε Gloser, κυρίες και κύριοι, θέλω να συνοψίσω εν τάχει το περιεχόμενο της τροπολογίας μου, η οποία υποστηρίζεται από την Ομάδα της Συμμαχίας Φιλελευθέρων και Δημοκρατών για την Ευρώπη.
<P>
Ζήτησα τη διαγραφή της έβδομης περίπτωσης του άρθρου 10 της πρότασης ψηφίσματος για τη Σύμβαση για το Διεθνές Εμπόριο των Απειλούμενων με Εξάλειψη Αγρίων Ειδών Πανίδας και Χλωρίδας (CITES). Επίσης, η μεταφορά του κοραλλιού στο Προσάρτημα II δεν έχει επιστημονική βάση, λαμβάνοντας υπόψη ότι μια ομάδα διακεκριμένων ειδικών του FAO δήλωσε, διαβάζω επί λέξει, ότι δεν πληρούνται οι συνθήκες για την εισαγωγή των ειδών του genus corallium στο Προσάρτημα II της Σύμβασης CITES.
<P>
Το κοράλλι μπορεί να προστατευτεί καταλλήλως με την εφαρμογή ενός καθεστώτος κυκλικής εκμετάλλευσης των προστατευόμενων περιοχών μεταξύ των χωρών παραγωγής. Αν διατηρήσουμε αυτήν τη διατύπωση θα καταφέρουμε ένα ισχυρό πλήγμα στους τομείς της χρυσοχοΐας και της καλλιτεχνικής βιοτεχνίας, καθώς και στην τοπική οικονομία και στην απασχόληση διαφόρων χωρών της ΕΕ, όπως της Ιταλίας, της Ισπανίας, της Γαλλίας, της Ελλάδας και της Μάλτας, καθώς και εκτός Ένωσης, όπως της Κίνας και της Ιαπωνίας.
<P>
Για τον λόγο αυτόν σας ζητώ να υπερψηφίσετε την τροπολογία μου, η οποία είναι αποδεκτή από πολιτική άποψη και στηρίζεται σε επιστημονικά συμπεράσματα.
<SPEAKER ID="320" NAME="Benita Ferrero-Waldner">
Μέλος της Επιτροπής. - (EN) Κυρία Πρόεδρε, ως προς το θέμα των ελεφάντων, επί του παρόντος αντιμετωπίζουμε με σκεπτικισμό την υποστήριξη οποιασδήποτε από τις προτάσεις που έχουν κατατεθεί, δεδομένου ότι οι αντιπρόσωποι των κρατών τα οποία φιλοξενούν πληθυσμούς ελεφάντων θα πραγματοποιήσουν απευθείας συναντήσεις πριν από τη διάσκεψη. Τους ενθαρρύνουμε -και νομίζω ότι αυτή θα ήταν η καλύτερη λύση- να διεξαγάγουν ουσιαστικό διάλογο και να επιδιώξουν μέσω αυτού την επίτευξη συμφωνίας για μια κοινή προσέγγιση.
<SPEAKER ID="321" NAME="Πρόεδρος">
Για την ολοκλήρωση της συζήτησης, έχω λάβει πρόταση ψηφίσματος, η οποία κατατέθηκε σύμφωνα με το άρθρο 108, παράγραφος 5, του Κανονισμού.
<P>
" ψηφοφορία θα διεξαχθεί την Πέμπτη, στις 12.00.

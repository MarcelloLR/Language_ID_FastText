<CHAPTER ID="011">
Πολιτική της ΕΕ για θέματα που αφορούν την Αρκτική (συζήτηση)
<SPEAKER ID="317" NAME="Πρόεδρος">
" ημερήσια διάταξη προβλέπει τη δήλωση της Ύπατης Εκπροσώπου της Ευρωπαϊκής Ένωσης για θέματα εξωτερικής πολιτικής και πολιτικής ασφάλειας όσον αφορά την πολιτική της ΕΕ για την Αρκτική.
<SPEAKER ID="318" NAME="Catherine Ashton">
Αντιπρόεδρος της Επιτροπής/Ύπατη Εκπρόσωπος της Ένωσης για θέματα εξωτερικής πολιτικής και πολιτικής ασφάλειας. - (EN) Κύριε Πρόεδρε, χαίρομαι ιδιαίτερα που μας δίνεται η δυνατότητα να συζητήσουμε σχετικά με την πολιτική της Ευρωπαϊκής Ένωσης για την Αρκτική, η οποία βρίσκεται κατά την άποψή μου σε φάση εξέλιξης. Πρόκειται για ένα σοβαρό ζήτημα με αυξανόμενη πολιτική σημασία και ως τέτοιο θα πρέπει, θεωρώ, να το αντιμετωπίσουμε.
<P>
Στον απόηχο των διαπραγματεύσεων της Κοπεγχάγης, ορθώς δίνουμε μεγαλύτερη σημασία σε αυτό το σημείο του κόσμου που γίνεται μάρτυρας των πλέον απτών επιπτώσεων της αλλαγής του κλίματος. Τα επιστημονικά στοιχεία δείχνουν ότι το πάχος των παγετώνων μειώθηκε στο ήμισυ κατά την τελευταία δεκαετία.
<P>
Και άλλες περιβαλλοντικές αλλαγές έχουν με τη σειρά τους αυξανόμενο αντίκτυπο στον πληθυσμό, τη βιοποικιλότητα και το τοπίο της Αρκτικής, τόσο στην ξηρά όσο και στη θάλασσα. Όπως και άλλοι διεθνείς παράγοντες, έτσι και εμείς δραστηριοποιούμαστε ολοένα περισσότερο σε θέματα που αφορούν την Αρκτική. Όπως γνωρίζετε, η Επιτροπή δημοσίευσε στα τέλη του 2008 ανακοίνωση για την Αρκτική, η οποία έτυχε θερμής υποδοχής από το Συμβούλιο και την οποία ακολούθησαν τον Δεκέμβριο του 2009 εκτενή συμπεράσματα αναφορικά με ζητήματα που αφορούν την Αρκτική.
<P>
Θεωρώ ότι αυτό αποτελεί ένα ακόμα βήμα στη διαδικασία σταδιακής οικοδόμησης μιας συνεκτικής και ολοκληρωμένης πολιτικής για την Αρκτική. Όπως γνωρίζετε, έχει ζητηθεί από την Επιτροπή να καταρτίσει συνοδευτική έκθεση τον Ιούνιο του 2011 και αυτό θα παράσχει μία ακόμα ευκαιρία για την περαιτέρω ανάπτυξη των κοινών μας σκέψεων. Όλο αυτό το έργο βρίσκεται σε εξέλιξη, και αυτός είναι ο λόγος για τον οποίο αναμένω σήμερα με μεγάλη ανυπομονησία να ακούσω τις απόψεις των βουλευτών του παρόντος Κοινοβουλίου.
<P>
Στο πλαίσιο αυτό, η Επιτροπή εκτίμησε το ψήφισμά σας σχετικά με την αρκτική διακυβέρνηση τον Οκτώβριο του 2008, που παρείχε θετική ώθηση στα τελευταία στάδια της κατάρτισης της ανακοίνωσης από την Επιτροπή. Ζητούμε από το Κοινοβούλιο να υποστηρίξει τις προσπάθειές μας να διασφαλίσουμε ότι η Ευρωπαϊκή Ένωση θα αναγνωρισθεί ως υπεύθυνος παράγοντας που χαίρει σεβασμού στην Αρκτική. " γεωγραφική μας θέση και τα προγράμματά μας που βρίσκονται σε εξέλιξη στην Αρκτική αποτελούν το σημείο εκκίνησής μας, αλλά θέλουμε να προχωρήσουμε ακόμα περισσότερο.
<P>
Υπάρχουν τρεις κύριοι τομείς του έργου, τους οποίους θα ήθελα να αναφέρω εδώ εν συντομία. Καταρχάς επιθυμούμε να συμβάλουμε στην προστασία της περιφέρειας της Αρκτικής, συμπεριλαμβανομένου του πληθυσμού της. Το οικοσύστημα της Αρκτικής είναι πολύ ευαίσθητο και χρειάζεται, ως εκ τούτου, μέγιστη προστασία και διασφάλιση. Ταυτόχρονα, εξαιτίας της αλλαγής του κλίματος, αυξάνεται ολοένα περισσότερο η πρόσβαση στους πόρους της Αρκτικής. Αυτό παρέχει μεν δυνατότητες, αλλά πρέπει να τύχει πολύ προσεκτικών χειρισμών.
<P>
Θέλουμε να διασφαλίσουμε ότι οι πολίτες και οι εταιρείες μας θα τύχουν δίκαιης μεταχείρισης, μεταξύ άλλων και στους τομείς των μεταφορών και των φυσικών πόρων, και αυτό πρέπει να γίνει με πολύ προσεκτικό τρόπο και με τις κατάλληλες δικλείδες ασφαλείας για το περιβάλλον. Αμφότεροι οι στόχοι μπορούν και πρέπει να αναπτυχθούν από κοινού από τα θεσμικά όργανα της ΕΕ και τα κράτη μέλη, ιδίως από τα τρία κράτη μέλη της Αρκτικής. Πρέπει να συνεχίσουν όλοι να συνεργάζονται στενά με τα υπόλοιπα ενδιαφερόμενα μέρη για την Αρκτική.
<P>
Ο τρίτος στόχος μας είναι να συμβάλουμε σε δυναμικές και ενισχυμένες διευθετήσεις διακυβέρνησης προκειμένου να αντιμετωπίσουμε τις πολλαπλές προκλήσεις που αφορούν την περιοχή της Αρκτικής. Αυτό περιλαμβάνει την υλοποίηση των υπαρχουσών συμφωνιών, πλαισίων και ρυθμίσεων, συμπεριλαμβανομένου του Αρκτικού Συμβουλίου, και τον πλήρη σεβασμό της Σύμβασης των "νωμένων Εθνών για το δίκαιο των θαλασσών. Ωστόσο, όπου αυτό είναι σκόπιμο, πρέπει να εξετάσουμε προσεκτικά κατά πόσον και με ποιον τρόπο μπορούν οι εν λόγω διευθετήσεις να συμπληρωθούν και να αναπτυχθούν περαιτέρω.
<P>
Για να είμαστε αξιόπιστοι, πρέπει να αναγνωρίσουμε ότι η περιοχή της Αρκτικής είναι εντελώς διαφορετική από την Ανταρκτική και αυτή η αναγνώριση πρέπει να καθοδηγήσει τις πολιτικές αντιδράσεις μας. Αντίθετα από την Ανταρκτική, η οποία αποτελεί μια τεράστια και ακατοίκητη ήπειρο που περικλείεται από ωκεανό, η Αρκτική αποτελεί θαλάσσιο χώρο που περικλείεται από ξηρά, η οποία κατοικείται επί χιλιάδες έτη και ανήκει σε κυρίαρχες χώρες. Ως εκ τούτου, προτάσεις για αντιγραφή της Συνθήκης της Ανταρκτικής και εφαρμογή της στην περιοχή της Αρκτικής δεν είναι ρεαλιστικές, και θα έχουν επίσης κατά πάσα πιθανότητα αρνητικές συνέπειες για τον ρόλο πρωτοβουλίας που επιθυμούμε να αναπτύξουμε.
<P>
Όπως γνωρίζετε, αυτή είναι και η άποψη του Συμβουλίου. Επιθυμούμε σε πολύ μεγάλο βαθμό να διατηρήσουμε στενή συνεργασία με το Ευρωπαϊκό Κοινοβούλιο καθώς θα επιδιώκουμε της επίτευξη των κοινών μας στόχων για τη σταδιακή οικοδόμηση μιας πολιτικής της ΕΕ για την Αρκτική, και πρέπει να συνεργαστούμε με τα κράτη της Αρκτικής και τη διεθνή κοινότητα για να βρούμε τον πλέον αποτελεσματικό τρόπο για τη διατήρηση και την προστασία της Αρκτικής για τις μελλοντικές γενιές.
<SPEAKER ID="319" NAME="Michael Gahler" LANGUAGE="DE">
Κύριε Πρόεδρε, κυρία Αντιπρόεδρε, σας ευχαριστώ θερμά που ανοίξατε τη συζήτηση για το θέμα αυτό, το οποίο θεωρώ σημαντικό. Όσοι συμμετέχουν σήμερα στην παρούσα συζήτηση θα συμμερίζονται αυτή την άποψη, και θεωρώ ότι θα μπορέσουμε επίσης να επιτύχουμε πολύ μεγάλη συναίνεση στο πλαίσιό της. Είμαι ο εισηγητής έκθεσης που πρόκειται να εκπονηθεί σχετικά με το θέμα αυτό και θα ήθελα πολύ να συνεργαστώ στενά με όλους όσοι συμμετέχουν εν προκειμένω.
<P>
Αναφέρατε μια σειρά από λέξεις κλειδιά. " προστασία του περιβάλλοντος είναι πολύ σημαντική. Αναφερθήκατε στον τοπικό πληθυσμό, τους υποθαλάσσιους πόρους και την αλιεία. Μία ακόμα λέξη κλειδί είναι η ναυτιλία, οι θαλάσσιες οδοί που ανοίγει η αλλαγή του κλίματος: το Βορειοδυτικό Πέρασμα και το Βορειοανατολικό Πέρασμα.
<P>
Στην περιοχή γύρω από τα περάσματα αυτά, πέραν των τριών κρατών μελών της Αρκτικής βρίσκονται, βεβαίως, τουλάχιστον δύο παγκόσμιοι παράγοντες -οι "νωμένες Πολιτείες και η Ρωσία- καθώς και ένας σημαντικός παράγων που είναι ο Καναδάς. Τα κράτη αυτά αποτελούν άμεσα γειτονικά εδάφη με τα οποία πρέπει, σε κάθε περίπτωση, να συνεργαστούμε και να βελτιώσουμε τις επαφές μας στο πλαίσιο της πολιτικής αυτής, στην ανάπτυξη της οποίας στοχεύουμε τώρα.
<P>
Όσον αφορά συγκεκριμένα τις πρώτες ύλες, έχουμε τη δυνατότητα να συνεργαστούμε - αλλά υπάρχει και το ενδεχόμενο να συγκρουστούμε εάν δεν προσεγγίσουμε το ζήτημα αυτό με σωστό τρόπο. " ΕΕ δεν πρόκειται σε καμία περίπτωση να τοποθετήσει τη σημαία της στον βυθό της θάλασσας, όπως έκαναν οι Ρώσοι. Πρέπει, ωστόσο, να επιζητήσουμε τον διάλογο με αυτά τα εμπλεκόμενα μέρη ούτως ώστε, με τον τρόπο αυτό, να μπορέσουμε να επιτύχουμε, με συναίνεση, όσα είναι σημαντικά για την περιοχή σε σχέση με την προστασία του περιβάλλοντος, την εξόρυξη πόρων και τα δικαιώματα των κατοίκων.
<SPEAKER ID="320" NAME="Liisa Jaakonsaari">
εξ ονόματος της Ομάδας S&D. - (FI) Κύριε Πρόεδρε, πριν από λίγο καιρό, η Υπουργός Εξωτερικών των "νωμένων Πολιτειών, Hillary Clinton, δήλωσε σε συνέντευξή της πόσο δύσκολη είναι η δουλειά της και είπε ότι το αντικείμενό της είναι να περνά από τη μία κρίση στην επόμενη. Δυστυχώς, έχει απομείνει πολύ λίγος χρόνος για να αντιμετωπισθούν τέτοιες βασικές μελλοντικές προκλήσεις, όπως είναι η ανάπτυξη της περιοχής της Αρκτικής.
<P>
Βαρόνη Ashton, υποθέτω ότι πρέπει πια να αισθάνεστε κι εσείς την ίδια αγωνία, και αυτός είναι ο λόγος για τον οποίο εκτιμούμε βαθιά το γεγονός ότι ξεκινάτε ήδη από τόσο νωρίς συζήτηση για την αρκτική πολιτική και ότι κατά τη διάρκεια του σαββατοκύριακου θα μεταβείτε στη Λαπωνία, που αποτελεί τμήμα της περιοχής της Αρκτικής. Εκεί, θα λάβετε σίγουρα σημαντικές πληροφορίες.
<P>
Το σεντούκι με τους θησαυρούς της Αρκτικής που ανοίγει είναι γεμάτο οικονομικές δυνατότητες, αλλά θέτει και πολλούς κινδύνους για το περιβάλλον και την ασφάλεια, καθώς και κινδύνους που συνδέονται με τη μοίρα των αυτοχθόνων. " αύξηση της θερμοκρασίας του πλανήτη ανοίγει νέες θαλάσσιες οδούς και επιτρέπει την εκμετάλλευση των πόρων πετρελαίου και φυσικού αερίου κατά τρόπο καταστροφικό για το περιβάλλον. Το Διεθνές Ερευνητικό Ινστιτούτο της Σουηδίας για την Ειρήνη (SIPRI), μεταξύ άλλων, δημοσίευσε ήδη μελέτη με τον δυσοίωνο τίτλο "Αρκτική χωρίς πάγους" σχετικά με την αρκτική πολιτική της Κίνας. Αυτός είναι ο λόγος για τον οποίο η Ευρωπαϊκή Ένωση πρέπει να αναλάβει επειγόντως δράση και να χαράξει τη δική της αρκτική πολιτική.
<P>
Επικροτούμε τα συμπεράσματα της Επιτροπής που μας παρουσιάσατε, στον βαθμό που η περιοχή, και το πετρέλαιο, το φυσικό αέριο και οι ορυκτοί πόροι της δεν θα αντιμετωπισθούν ως ένα νέο Eldorado: η κύρια εστίαση πρέπει να αφορά τους ανθρώπους που κατοικούν εκεί, και αυτή είναι μια πολύ σημαντική πτυχή της κατάστασης. " ΕΕ πρέπει να έχει επίσης τη θέληση να διεξαγάγει εποικοδομητικές συζητήσεις με τους αυτόχθονες, και αυτός είναι ένας τρόπος με τον οποίο η Ένωση μπορεί να διαδραματίσει αποφασιστικό ρόλο στην αρκτική πολιτική. Για παράδειγμα, οι πρόσφατοι περιορισμοί που επέβαλε το Κοινοβούλιο στο κυνήγι της φώκιας εξόργισαν τους αυτόχθονες.
<P>
Είναι πολύ σημαντικό να ενισχυθεί το καθεστώς του Αρκτικού Συμβουλίου, και για τον λόγο αυτό, πρέπει να ασκήσουμε μεγαλύτερη επιρροή στον Καναδά και τη Ρωσία ιδίως, ούτως ώστε η Ευρωπαϊκή Ένωση να διαδραματίσει ισχυρότερο ρόλο. " έρευνα για την Αρκτική αποτελεί σημαντικό τομέα συνεργασίας· για παράδειγμα, το Πανεπιστήμιο της Λαπωνίας, όπου και θα μεταβείτε, είναι ο τόπος όπου βρίσκεται το Πανεπιστήμιο της Αρκτικής, και είμαι βέβαιη ότι μόλις ιδρυθεί το Αρκτικό Κέντρο Πληροφοριών, όπως έχει αναφέρει η Επιτροπή, το Ροβανιέμι θα αποτελέσει κατάλληλη τοποθεσία.
<P>
Επιπλέον, πρέπει να ενισχυθούν οι δομές της ίδιας της Ευρωπαϊκής Ένωσης. Δυστυχώς, φαίνεται ότι για το Συμβούλιο ο Αρκτικός Ωκεανός δεν αποτελεί προτεραιότητα, αντίθετα με τη Νότια και την Ανατολική Διάσταση και, επομένως, αυτό το παράθυρο της Βόρειας Διάστασης που αφορά την Αρκτική πρέπει τώρα να ανοιχθεί. Βαρόνη Ashton, η Επιτροπή πρέπει να διευκρινίσει τον ρόλο κάθε Γενικής Διεύθυνσης και να υποδείξει το άτομο που θα είναι αρμόδιο για ζητήματα που αφορούν την Αρκτική.
<SPEAKER ID="321" NAME="Diana Wallis">
εξ ονόματος της Ομάδας ALDE. - (EN) Κύριε Πρόεδρε, θα ήθελα να πω τα ακόλουθα στην Ύπατη Εκπρόσωπο: σας ευχαριστώ πάρα πολύ για τη δήλωσή σας. Πιστεύω ότι πολλοί από εμάς στο παρόν Κοινοβούλιο χαίρονται πάρα πολύ που συνεχίζετε αυτό που ξεκίνησε από την Επιτροπή και συνεχίστηκε με τις δηλώσεις της Προεδρίας το περασμένο φθινόπωρο.
<P>
Υπογραμμίσατε την ευαίσθητη φύση και το περιβάλλον της Αρκτικής. Αυτή η ευαίσθητη φύση προκαλεί, όπως αναγνωρίσατε, ανησυχία σε παγκόσμιο επίπεδο, όχι μόνο στην Ευρώπη ή στα κράτη που βρίσκονται στην Αρκτική.
<P>
" Αρκτική αποτελεί επίσης μοναδική ευκαιρία πολυεθνικής συνεργασίας. Είναι επίσης μοναδική ευκαιρία για εμάς, ως ΕΕ, να έχουμε μια θετική σχέση με τη Ρωσία εκεί, μέσω της Βορείου Διάστασης. Αυτό είναι κάτι που πρέπει οπωσδήποτε να οικοδομήσουμε από κοινού με τους άλλους εταίρους.
<P>
Ωστόσο, πρέπει να είναι μια ουσιαστική συνεργασία για ολόκληρη την Αρκτική, και γεννά ανησυχίες -και αυτό είναι κάτι που δεν θίξατε στη δήλωσή σας- το γεγονός ότι βλέπουμε την ανάπτυξη ενός εσωτερικού πυρήνα πέντε παράκτιων κρατών της Αρκτικής που συναντώνται εκτός της αρχιτεκτονικής του Αρκτικού Συμβουλίου. Αυτό θα μπορούσε να υπονομεύσει σοβαρά μια πολύ πολύτιμη συνεργασία και πρέπει να αντιμετωπισθεί με σοβαρότητα.
<P>
Ομοίως, εμείς -η ΕΕ- ήρθαμε αντιμέτωποι με άρνηση στο αίτημά μας να μας δοθεί καθεστώς παρατηρητή. Πρέπει να αποκαταστήσουμε κάποιες σχέσεις και να προσπαθήσουμε να επανεδραιώσουμε την εμπιστοσύνη για όσα θέλουμε να επιτύχουμε στην Αρκτική.
<P>
Θεωρώ ότι η αρχική ανακοίνωση της Επιτροπής αποτέλεσε θαυμάσιο έγγραφο ως προς τον τρόπο με τον οποίο συγκέντρωσε πολλά διατομεακά ζητήματα που αφορούν αρκετές ΓΔ της Επιτροπής. Αποτελεί καλή βάση, πάνω στην οποία μπορούμε να οικοδομήσουμε. Αναμένουμε όλοι με ενδιαφέρον να δούμε πώς θα συντονίσετε αυτή την πολιτική, καθώς θα προχωράτε στο πλαίσιο της νέας Επιτροπής και υπό τον μοναδικό διπλό σας ρόλο. Σε κάθε περίπτωση, σας ευχαριστούμε που κάνατε την αρχή.
<SPEAKER ID="322" NAME="Satu Hassi">
εξ ονόματος της Ομάδας Verts/ALE. - (FI) Κύριε Πρόεδρε, στη στάση μας έναντι της περιοχής της Αρκτικής διαφαίνεται ένα είδος πολιτιστικής σχιζοφρένειας. Από τη μία πλευρά, ανησυχούμε. Είναι προφανές ότι η αλλαγή του κλίματος συντελείται στην Αρκτική με ταχύτερους ρυθμούς απ' ό,τι αλλού. " περιοχή έχει παρομοιαστεί με ένα καναρίνι σε ορυχείο.
<P>
Από το 1979, το μέσο ετήσιο κάλυμμα πάγου του Αρκτικού Ωκεανού έχει συρρικνωθεί κατά περίπου 1,5 εκατομμύριο τετραγωνικά χιλιόμετρα, εμβαδό ίσο με εκείνο της Γαλλίας, της Ιταλίας, της Ισπανίας και του "νωμένου Βασιλείου μαζί. Αυτή η διαδικασία τήξης επιταχύνει την αλλαγή του κλίματος επειδή μειώνει την ανακλαστικότητα ή λευκαύγεια της Γης. Απελευθερώνει μεθάνιο από την τούνδρα και θα μπορούσε επίσης να το απελευθερώσει και από τον βυθό της θάλασσας. Το μεθάνιο επιταχύνει ακόμα περισσότερο την αλλαγή του κλίματος. " διαδικασία τήξης επιτρέπει επίσης στις τοξίνες που έχουν συσσωρευτεί κατά τη διάρκεια πολλών ετών να απελευθερωθούν στο περιβάλλον.
<P>
Την ίδια στιγμή που εμείς ανησυχούμε για την κατάσταση αυτή, στην Αρκτική έχει ξεκινήσει ένας πυρετός του πετρελαίου και του φυσικού αερίου. Χώρες αντιδικούν και διαπραγματεύονται τρόπους διαίρεσης του βυθού της θάλασσας. Επιπλέον, σε όλο αυτό οι αυτόχθονες παραβλέπονται σε μεγάλο βαθμό.
<P>
" ΕΕ πρέπει τώρα να προωθήσει μια συνεκτική προσέγγιση στην αειφόρο ανάπτυξη. Πρέπει να ελέγξει τις αστραφτερές εικόνες των συμβόλων του ευρώ και του δολαρίου και να στηρίξει την προστασία της περιοχής της Αρκτικής μέσω του ίδιου είδους συμφωνίας που ισχύει και για την Ανταρκτική. Επιπλέον, οι αυτόχθονες πρέπει να συμπεριληφθούν σε όλες τις διαδικασίες λήψης των αποφάσεων που σχετίζονται με την περιοχή. Σε κάθε περίπτωση, πρέπει να υπάρξει πεντηκονταετής απαγόρευση όσον αφορά την εκμετάλλευση των ορυκτών πόρων στην περιοχή.
<P>
Πρέπει να γίνει κατανοητό ότι η φύση και η άγρια ζωή στην περιοχή είναι ευαίσθητες και ευάλωτες. Για παράδειγμα, υπάρχουν πολύ μεγαλύτερα προβλήματα και χειρότεροι κίνδυνοι που συνδέονται με την εξόρυξη πετρελαίου εκεί απ' ό,τι αλλού. Οι ναυτιλιακές εταιρείες πρέπει και αυτές με τη σειρά τους να αναγνωρίσουν τις τεράστιες δυσκολίες και τους κινδύνους που υπάρχουν στην περιοχή. Εάν απλώς πούμε δυο ωραία λόγια για το περιβάλλον και τους αυτόχθονες στο πλαίσιο των αποφάσεων που θα λάβουμε, δεν θα βοηθήσουμε καθόλου. Οι πράξεις μας σημαίνουν ότι απειλούμε σοβαρά να μολύνουμε αμετάκλητα το περιβάλλον και ότι παραβιάζουμε τα δικαιώματα των αυτοχθόνων.
<SPEAKER ID="323" NAME="Charles Tannock">
εξ ονόματος της Ομάδας ECR. - (EN) Κύριε Πρόεδρε, όταν η Δανία έγινε μέλος της ΕΕ το 1973, η ΕΕ απέκτησε αρμοδιότητα σε μία διάσταση της Αρκτικής μέσω της εξάρτησης της Γροιλανδίας από τη Δανία. Το 1985, η Γροιλανδία επέλεξε να εγκαταλείψει την ΕΕ αλλά, όταν η Σουηδία και η Φινλανδία έγιναν μέλη 10 χρόνια αργότερα, διεύρυναν σε σημαντικό βαθμό το ενδιαφέρον της ΕΕ για την περιοχή της Αρκτικής.
<P>
Από τότε, η ΕΕ αποτελεί έναν από τους πολλούς παράγοντες που διατηρούν ζωτικά στρατηγικά συμφέροντα στην Αρκτική - το περιβάλλον και τους φυσικούς της πόρους. Ως χώρες με εδάφη στην Αρκτική, οι "νωμένες Πολιτείες, ο Καναδάς, η Ρωσία, η Νορβηγία και η Ισλανδία υπερασπίζονται όλες τα συμφέροντά τους με σθεναρό και δυναμικό τρόπο. " Ευρωπαϊκή Ένωση δεν πρέπει να διστάσει τώρα να κάνει το ίδιο και το Αρκτικό Συμβούλιο αποτελεί, κατά την άποψή μου, το καλύτερο μέσο για αυτό. Το καθεστώς ad hoc παρατηρητή που διαθέτει η Ένωση στο Αρκτικό Συμβούλιο δεν επαρκεί για τον σκοπό αυτό. Ελπίζω ότι η Ύπατη Εκπρόσωπος θα επιμείνει για τη ανάθεση στην ΕΕ καθεστώτος μόνιμου παρατηρητή κατά την επόμενη υπουργική διάσκεψη τον Απρίλιο του επόμενου έτους στη Γροιλανδία.
<P>
Είναι λυπηρό το γεγονός ότι ο Καναδάς αποκλείει την ΕΕ εκδικούμενος για την απαγόρευση που αυτή επέβαλε στα προϊόντα φώκιας, και ελπίζω ότι, εν τέλει, θα επικρατήσει η κοινή λογική. Αυτή η προσέγγιση δεν έχει ιδιαίτερο νόημα, με δεδομένο και το γεγονός ότι έξι κράτη μέλη της ΕΕ, συμπεριλαμβανομένου του "νωμένου Βασιλείου -της δικής μου χώρας- αποτελούν μόνιμους παρατηρητές. Εντούτοις, ο συντονισμός μεταξύ Δανίας, Σουηδίας και Φινλανδίας στο πλαίσιο του Αρκτικού Συμβουλίου έχει υπάρξει υποδειγματικός και έχει αποτελέσει πλατφόρμα για να γίνει γνωστό στην περιοχή το ευρύτερο ενδιαφέρον της ΕΕ.
<P>
Οι συνεισφορές της συμμάχου μας, Νορβηγίας, και της Ισλανδίας, η οποία επιδιώκει σήμερα να αποτελέσει κράτος μέλος της ΕΕ, ενίσχυσαν ακόμα περισσότερο την ευρωπαϊκή συμμετοχή στο Φόρουμ για την Αρκτική. Αυτό έχει ζωτική σημασία καθώς η Ρωσία δεν μας άφησε κανένα περιθώριο αμφιβολίας σχετικά με τα σχέδιά της για την Αρκτική, όταν τοποθέτησε, όπως είναι ευρέως γνωστό, μια ρωσική σημαία στον βυθό του Βορείου Πόλου το 2007. Γνωρίζουμε με επώδυνο τρόπο ότι η Ρωσία ακολουθεί ορισμένες φορές δικούς της κανόνες στις διεθνείς σχέσεις. Μόνο ένα ενωμένο μέτωπο που θα αποτελείται από άλλα μέλη και τους παρατηρητές του Αρκτικού Συμβουλίου και το οποίο θα επεξεργασθεί την πολιτική της ΕΕ για τη Βόρειο Διάσταση μπορεί να κρατήσει το Κρεμλίνο υπό έλεγχο. Δεν μπορούμε να επιτρέψουμε να μετατραπεί η Αρκτική στη νέα αρένα για τις επεκτατικές τάσεις της Ρωσίας.
<SPEAKER ID="324" NAME="Søren Bo Søndergaard">
εξ ονόματος της Ομάδας GUE/NGL. - (DA) Κύριε Πρόεδρε, υπάρχουν πολλοί καλοί λόγοι να συζητήσουμε για την Αρκτική. Κάποιοι από αυτούς αναφέρθηκαν. Υπάρχει το ζήτημα της αλλαγής του κλίματος, ότι δηλαδή η περιοχή της Αρκτικής έχει πληγεί σοβαρά από την αύξηση της θερμοκρασίας του πλανήτη. Υπάρχει το ζήτημα των φυσικών πόρων, ότι δηλαδή η περιοχή της Αρκτικής έχει να προσφέρει τεράστιο πλούτο. Μετά, υπάρχει το ζήτημα του ανοίγματος της βόρειας θαλάσσιας οδού, που περιλαμβάνει εντελώς νέα πρότυπα μεταφορών. Ωστόσο, το κρίσιμο ερώτημα που απασχολεί την ομάδα μου είναι από ποια γωνία πρέπει να προσεγγίσουμε την Αρκτική. Πρέπει το σημείο εκκίνησής μας να είναι όλα τα οφέλη, υπό τη στενή έννοια, που μπορεί να αποκομίσει η ΕΕ από την περιοχή της Αρκτικής; Ή πρέπει το σημείο εκκίνησής μας να είναι πώς η ανάπτυξη της περιοχής της Αρκτικής μπορεί να ωφελήσει τη διεθνή κοινότητα - σεβόμενοι, παράλληλα, ας μην το ξεχνούμε, πλήρως το δικαίωμα του λαού της Αρκτικής στην αυτοδιάθεση;
<P>
Μία βασική δοκιμή αυτού του ερωτήματος θα προκύψει από τη στάση που θα κρατήσουμε: πρέπει να εργαστούμε με στόχο να γίνει η Αρκτική μια περιοχή στην οποία θα επιτραπεί να ανθίσει ένας νέος ανταγωνισμός εξοπλισμών -η Ρωσία έχει διαδραματίσει ενεργό ρόλο εν προκειμένω και άλλοι ακολούθησαν- ή πρέπει η Αρκτική, όπως και η Ανταρκτική, να αποτελέσει αποστρατιωτικοποιημένη περιοχή; Είναι προφανές ότι υπάρχουν διαφορές μεταξύ του Βόρειου και του Νότιου Πόλου, της Αρκτικής και της Ανταρκτικής. Ωστόσο, έχει ενδιαφέρον ότι κατορθώσαμε να προωθήσουμε συνθήκη για την Ανταρκτική, στην οποία αποκλείσαμε τη στρατιωτική παρουσία και ορίσαμε ότι η εν λόγω περιοχή θα χρησιμοποιηθεί αποκλειστικά για ειρηνικούς σκοπούς. Το βασικό ζήτημα με το οποίο έρχεται αντιμέτωπη η Επιτροπή είναι κατά πόσον πρέπει να εργαστεί με σκοπό να γίνει η Αρκτική αποστρατιωτικοποιημένη περιοχή, και στην περίπτωση αυτή, ποιες συγκεκριμένες πρωτοβουλίες πρέπει να αναλάβει προς αυτή την κατεύθυνση.
<SPEAKER ID="325" NAME="Timo Soini">
εξ ονόματος της Ομάδας EFD. - (FI) Κύριε Πρόεδρε, το ζήτημα της Αρκτικής είναι σημαντικό και είναι τώρα ενώπιόν μας. Εμείς στη Φινλανδία γνωρίζουμε τις συνθήκες που επικρατούν στην Αρκτική. Εκεί ζούμε. Όταν η Βαρόνη Ashton πάει στη Λαπωνία, θα βρει πολλούς ανθρώπους που ζουν και εργάζονται βόρεια του Αρκτικού Κύκλου. Όταν πάω εκεί εγώ ο ίδιος την Κυριακή, θα βρω πολλούς ανθρώπους που ανησυχούν ιδιαίτερα για την εργασία και την επιβίωσή τους, διότι σε μια πραγματική δημοκρατία οι άνθρωποι μπορούν να επιλέξουν ελεύθερα πού επιθυμούν να ζήσουν. Μπορούν να ζήσουν και στην Αρκτική εάν το επιθυμούν.
<P>
Το Πανεπιστήμιο της Λαπωνίας στο Ροβανιέμι είναι το καλύτερο μέρος για τη διεξαγωγή αυτής της μελέτης από άποψη οικονομικών και έρευνας. " Diana Wallis έκανε μια θετική αποτίμηση αυτού στη φινλανδική εφημερίδα "Kaleva", και για πρώτη φορά θα χαρώ να συμφωνήσω με μια φιλελεύθερη άποψη.
<P>
Από την άποψη του μέλλοντος, πρέπει να λάβουμε υπόψη τρία ζητήματα: τη φύση, τα ζώα και τους ανθρώπους. Εάν υποστηριχθούν και τα τρία σε κάθε σημείο της Αρκτικής και μπορέσουν να ζήσουν εκεί αρμονικά, θα επιτύχουμε μια βιώσιμη αρκτική πολιτική, και θα μπορέσουμε επίσης να εκμεταλλευτούμε την υλικοτεχνική υποδομή και την οικονομία της, αλλά μόνο εάν σεβαστούμε τη φύση, τους ανθρώπους και τα ζώα.
<SPEAKER ID="326" NAME="Diane Dodds" AFFILIATION="NI">
(EN) Κύριε Πρόεδρε, χαίρομαι που μου παρέχεται η δυνατότητα να συμμετάσχω στη σημερινή συζήτηση και θα ήθελα να αναφερθώ σε ένα πολύ συγκεκριμένο ζήτημα που έχει ήδη αναφερθεί από ορισμένους συναδέλφους, τους οποίους άκουσα.
<P>
Δεν υπάρχει αμφιβολία ότι οι συνθήκες διαβίωσης στην όμορφη περιοχή της Αρκτικής είναι σκληρές, αλλά επίσης δεν υπάρχει αμφιβολία ότι, με τις νέες τεχνολογίες και τα τεχνολογικά επιτεύγματα, η περιοχή θα ανοίξει αναπόφευκτα για μεγαλύτερη εκμετάλλευση των φυσικών της πόρων, με την αλιεία να αποτελεί εξέχον παράδειγμα.
<P>
Στην ανακοίνωση της Επιτροπής του 2008, εξετάζεται το ισχύον μέγεθος της αλιείας, καθώς και το ενδεχόμενο ανοίγματος νέων περιοχών. Πρέπει πράγματι να υπάρξει μια συστηματική προσέγγιση αυτού. " βιώσιμη αλιεία προστατεύει τα αλιευτικά αποθέματα και εξασφαλίζει το μέλλον των αλιευτικών κοινοτήτων. Το ίδιο έγγραφο, και ορθώς, αναφέρεται στην ανάγκη προστασίας των αυτοχθόνων και των τοπικών πληθυσμών, κάνοντας χρήση στατιστικών στοιχείων που θέλουν περίπου το ένα τρίτο εκ των τεσσάρων εκατομμυρίων ανθρώπων που ζουν στην περιοχή να είναι αυτόχθονες - και πάλι, πρόκειται για ιδιαίτερα αξιέπαινο στόχο. Ωστόσο -και εν προκειμένω θα ήθελα να προειδοποιήσω την Επιτροπή- εξακολουθώ να βλέπω στοιχεία, σε αμφότερα τα έγγραφα, που αποδεικνύουν ότι η Επιτροπή δεν διδάχτηκε από την καταστροφή της κοινής αλιευτικής πολιτικής, η οποία ευθύνεται για την καταστροφή του αλιευτικού κλάδου στη Βόρειο Ιρλανδία.
<P>
" προσέγγιση από την κορυφή προς τα κάτω που προβλέπει διαρκή έλεγχο και θέσπιση πολιτικών στόχων και μεθόδων από τις Βρυξέλλες υπήρξε τεράστια αποτυχία, ωστόσο το συμπέρασμα που συνάγεται από το έγγραφο του 2008 και το Συμβούλιο Εξωτερικών Υποθέσεων του Δεκεμβρίου του 2009 είναι ότι η ΕΕ θα χρησιμοποιήσει την ίδια προσέγγιση και στην περιοχή της Αρκτικής. Καλώ επιτακτικά την Ύπατη Εκπρόσωπο, καθώς εξακολουθεί να διερευνά τρόπους συντονισμού της πολιτικής στην περιοχή, να λάβει υπόψη το συγκεκριμένο ζήτημα.
<SPEAKER ID="327" NAME="Jarosław Leszek Wałęsa" AFFILIATION="PPE">
(PL) Κύριε Πρόεδρε, με την εξέλιξη του σύγχρονου κόσμου, η πολιτική για θέματα που αφορούν την Αρκτική και σχετίζονται με ακραίες κλιματικές συνθήκες, πολικές αρκούδες και απέραντα παγοπέδια, αποκτά νέα σημασία. " ανάπτυξη του διεθνούς εμπορίου και η μεγαλύτερη ανάγκη για φυσικούς πόρους έχει οδηγήσει σε αύξηση του ενδιαφέροντος για την περιοχή. Ως αποτέλεσμα της ταχείας συρρίκνωσης του καλύμματος πάγου της Αρκτικής, προκύπτουν νέες δυνατότητες εκμετάλλευσης της περιοχής. " Αρκτική μεταμορφώνεται από προφυλακή σε κέντρο του ενδιαφέροντος των χωρών που αναζητούν νέες ναυτικές οδούς, άπειρες πηγές φυσικού πλούτου και απόθεμα αλιευμάτων. Ωστόσο, όλα αυτά τα γνωρίζουμε ήδη.
<P>
Το ερώτημα είναι πώς πρέπει να αντιδράσει η Ένωση στις νευρικές προετοιμασίες για την κατά κάποιον τρόπο εισβολή στην Αρκτική που ετοιμάζουν εδώ και καιρό η Ρωσία, οι "ΠΑ, ο Καναδάς και η Νορβηγία; Κυρίως, είναι ανάγκη να αντιμετωπισθεί το νομικό καθεστώς της περιοχής της Αρκτικής, που μέχρι στιγμής δεν υπόκειται σε ρύθμιση. " πολιτική που βασίζεται στα διπλωματικά μέσα που χρησιμοποιούνται μέχρι σήμερα πρέπει να οδηγήσει σε μια διεθνή συμφωνία που θα εγγυάται τη δίκαιη κατανομή πιθανών εδαφικών κτήσεων. " έλλειψη νομικών κανόνων ενδέχεται να μετατρέψει την περιοχή σε πηγή συγκρούσεων παγκόσμιας φύσης. Εκείνο, λοιπόν, που απαιτείται, είναι συστηματική και συντονισμένη δράση που θα ανταποκριθεί στις προκλήσεις που εμφανίζονται με μεγάλη ταχύτητα. Οι υποδομές έρευνας, η ανάπτυξη πολυμερούς διαχείρισης της Αρκτικής που θα βασίζεται στη σύμβαση των "νωμένων Εθνών και η συμμετοχή του τοπικού πληθυσμού της Αρκτικής είναι μερικά μόλις από τα στοιχεία που πρέπει να περιλαμβάνονται στη μελλοντική ευρωπαϊκή στρατηγική για την Αρκτική, στόχος της οποίας θα είναι η διατήρηση της ισορροπίας ανάμεσα στην προστασία του φυσικού περιβάλλοντος και τη βιώσιμη χρήση των πόρων του.
<SPEAKER ID="328" NAME="Κρίτων Αρσένης" AFFILIATION="S&amp;D">
Καλώς ήρθατε Ύπατη Εκπρόσωπε Εξωτερικών Υποθέσεων!
<P>
" Αρκτική είναι το μέρος του πλανήτη όπου η κλιματική αλλαγή είναι πιο έκδηλη. " θέρμανση του πλανήτη έχει οδηγήσει σε σημαντική υποχώρηση των πάγων. Χρονιά ορόσημο ήταν το 2007, οπότε και σημειώθηκε υποχώρηση των πάγων κατά 34% σε σχέση με την περίοδο 1970-2000.
<P>
Το λιώσιμο όμως των αρκτικών πάγων έχει πάρα πολλές και δραματικές συνέπειες. Οδηγεί στην επιτάχυνση της κλιματικής αλλαγής. Έως σήμερα, η λευκή επιφάνεια των αρκτικών πάγων αντανακλούσε το 80% της ηλιακής ακτινοβολίας που έπεφτε στην περιοχή επηρεάζοντας την παγκόσμια αλλά και την τοπική θερμοκρασία. " αντανάκλαση αυτή διαρκώς μειώνεται αυξάνοντας τη θερμοκρασία του πλανήτη αλλά και της ευρύτερης πολικής περιοχής σε μια ζώνη 1.500 μέτρων εντός του Καναδά, της Ρωσίας και της Αλάσκας. Μάλιστα το 2007, μεταξύ Αυγούστου και Οκτωβρίου, σημειώθηκε αύξηση της θερμοκρασίας κατά 2°.
<P>
Την ίδια στιγμή, το λιώσιμο των πάγων επιφέρει απρόβλεπτες αλλαγές στα θαλάσσια ρεύματα. Επιδρά αρνητικά στα θαλάσσια οικοσυστήματα, την αλιεία, αλλά και μειώνει τη δυνατότητα απορρόφησης του διοξειδίου του άνθρακα της θάλασσας, καθώς επηρεάζει το πλαγκτόν και άλλους οργανισμούς, ενώ αυξάνει τη στάθμη της θάλασσας.
<P>
Για τον λόγο αυτόν, Ύπατη Εκπρόσωπε Εξωτερικών Υποθέσεων, προκαλεί θλίψη στους Ευρωπαίους πολίτες η συζητούμενη πολλές φορές συμμετοχή της Ευρωπαϊκής Ένωσης στον κλιμακούμενο ανταγωνισμό για την επίτευξη γεωπολιτικών ωφελειών από την περιβαλλοντική αυτή καταστροφή στην Αρκτική.
<P>
Ο ρόλος της Ευρωπαϊκής Ένωσης δεν θα πρέπει να είναι να βγει νικήτρια σε έναν διεθνή γεωπολιτικό ανταγωνισμό για τα πετρέλαια και τους διαδρόμους ναυσιπλοΐας της Αρκτικής. Ο ρόλος μας θα πρέπει να είναι να εξασφαλίσουμε το σεβασμό των αρχών μας, το σεβασμό για την περιβαλλοντική ακεραιότητα της περιοχής, την επικράτηση αρχών όπως η διεθνής συνεργασία, το σεβασμό στους θεσμούς του Ο"Ε σε οποιοδήποτε νέο καθεστώς προκύψει στην Αρκτική από τη συντελούμενη αυτή τεράστια περιβαλλοντική καταστροφή.
<SPEAKER ID="330" NAME="Pat the Cope Gallagher" AFFILIATION="ALDE">
(EN) Κυρία Πρόεδρε, δράττομαι της ευκαιρίας να ευχηθώ στη Βαρόνη Ashton κάθε επιτυχία κατά τη θητεία της και θα ήθελα να συγχαρώ την απόφασή της για τη διατήρηση στενής συνεργασίας με το Κοινοβούλιο κατά την εκπόνηση εκείνου που η ίδια περιγράφει ως μία περισσότερο συνεκτική πολιτική της ΕΕ για την Αρκτική.
<P>
" Ευρωπαϊκή Ένωση, ασφαλώς, θα διαδραματίσει κεντρικό ρόλο στην αρκτική πολιτική. Δύο κράτη της Αρκτικής, η Ισλανδία και η Νορβηγία, είναι μέλη του ΕΟΧ. Οι πολιτικές της ΕΕ σε τομείς όπως το περιβάλλον, η αλλαγή του κλίματος, η ενέργεια, η έρευνα, οι μεταφορές και η αλιεία έχουν άμεσο αντίκτυπο στην Αρκτική.
<P>
Υπό την ιδιότητά μου ως προέδρου της αντιπροσωπείας του Κοινοβουλίου για την Ελβετία, την Ισλανδία, τη Νορβηγία και τον ΕΟΧ, είμαι ως εκ τούτου και εκπρόσωπος του Κοινοβουλίου στη μόνιμη επιτροπή βουλευτών από την περιοχή της Αρκτικής.
<P>
Υπό την ιδιότητα αυτή, θα ήθελα να ενημερώσω το Κοινοβούλιο ότι τον Σεπτέμβριο του τρέχοντος έτους, το Κοινοβούλιο θα φιλοξενήσει στις Βρυξέλλες την εξαμηνιαία συνεδρίαση των βουλευτών της περιοχής της Αρκτικής.
<P>
(GA) Την επόμενη εβδομάδα θα διεξαχθεί προπαρασκευαστική συνεδρίαση στην Ουάσινγκτον και στο Όσλο λίγο πριν από τη συνεδρίαση. Θεωρώ ότι η διοργάνωση αυτών των συνεδριάσεων θα έχει ζωτική σημασία για το Ευρωπαϊκό Κοινοβούλιο και την Ευρωπαϊκή Ένωση.
<SPEAKER ID="332" NAME="Πρόεδρος">
Λυπούμαι πολύ, αλλά δεν είχαμε διερμηνεία για το τελευταίο μέρος της ομιλίας σας.
<SPEAKER ID="333" NAME="Pat the Cope Gallagher" AFFILIATION="ALDE">
(EN) Κυρία Πρόεδρε, δεν έχω την παραμικρή αμφιβολία ότι όλοι στο Κοινοβούλιο κατάλαβαν τι είπα!
<P>
Είπα, κλείνοντας, ότι θα φιλοξενήσουμε τη διάσκεψη και ελπίζω ότι, εφόσον φυσικά είστε διαθέσιμη, Βαρόνη Ashton, θα σκεφτείτε το ενδεχόμενο να ανταποκριθείτε στην πρόσκλησή μου και να συμμετάσχετε σε αυτή τη συνεδρίαση. Πρόκειται, θεωρώ, για μια ιδανική βάση για την καλύτερη κατανόηση των εν λόγω ζητημάτων, και θα επιτρέψει στους βουλευτές από την αχανή αυτή περιοχή να σφυρηλατήσουν και να ενισχύσουν τους δεσμούς τους.
<SPEAKER ID="334" NAME="Reinhard Bütikofer" AFFILIATION="Verts/ALE">
(DE) Κυρία Πρόεδρε, χαιρετίζω την παρούσα συζήτηση και χαίρομαι που η Βαρόνη Ashton βρίσκεται εδώ και συμμετέχει σε αυτήν. Αναφέρατε ότι το θέμα αφορά την προστασία της περιοχής και των κατοίκων της. Αυτό ασφαλώς αληθεύει. Όσον αφορά ωστόσο συγκεκριμένα τους αυτόχθονες κατοίκους της εν λόγω περιοχής, η κατάσταση δεν αφορά μόνο την προστασία που θα παράσχουμε από το εξωτερικό· έχει να κάνει με τον σεβασμό του δικαιώματός τους στην αυτοδιάθεση. Αυτό πρέπει να αποτελέσει πολύ σημαντική αρχή της αρκτικής πολιτικής.
<P>
Όσον αφορά την προστασία της φύσης στην εν λόγω περιοχή, πρέπει να επισημανθεί ότι υπάρχει, ασφαλώς, εξαιρετικά μεγάλος αριθμός ευαίσθητων περιοχών. Γνωρίζω ότι πολλοί από εσάς που συμμετέχετε στην παρούσα συζήτηση απορρίπτετε την ιδέα απαγόρευσης της εκμετάλλευσης. Ίσως, Βαρόνη Ashton, αυτό να βρισκόταν στο πίσω μέρος του μυαλού σας όταν είπατε ότι "η περιοχή της Αρκτικής είναι τελείως διαφορετική από την Ανταρκτική", αλλά ακόμα και απορρίπτοντας το ενδεχόμενο απαγόρευσης, μένει να απαντηθεί το ερώτημα -και μάλιστα, με πρακτικούς όρους, όχι απλώς λυρικούς- του πώς περιοχές ιδιαίτερης ευαισθησίας στην εν λόγω επικράτεια μπορούν να προστατευθούν αποτελεσματικά βάσει της αρχής της προφύλαξης. Δεν μπορούμε να επιτρέψουμε στην κατάσταση να φτάσει στο σημείο όπου, προς όφελος κοντόφθαλμων οικονομικών στόχων, η πολεμική ιαχή "θέλουμε αέριο, θέλουμε ψάρια" θα υπερκαλύψει όλες τις αρχές της προφύλαξης.
<P>
Θα ήθελα επίσης να συνδέσω εδώ και όσα είπε ο κ. Gahler. Κύριε Gahler, αναφερθήκατε στο ενδεχόμενο σύγκρουσης. Αυτό αναμφίβολα αληθεύει. Μπορούμε επίσης να διαπιστώσουμε ήδη ότι, σε διεθνές επίπεδο, αυτές οι συνομιλίες δεν χαρακτηρίζονται αποκλειστικά από την επιθυμία εύρεσης κοινού εδάφους, διαφορετικά ο Καναδάς και η Ρωσία, για παράδειγμα, δεν θα είχαν επιχειρήσει να απαγορεύσουν την ανάθεση στην ΕΕ καθεστώτος παρατηρητή στο Αρκτικό Συμβούλιο. Το Αρκτικό Συμβούλιο αποτελεί, βεβαίως, από μόνο του οργανισμό μη δεσμευτικού δικαίου χωρίς σταθερό προϋπολογισμό ή προσωπικό. Δεν επαρκεί ως δομή διακυβέρνησης. Ωστόσο, πρέπει να φροντίσουμε, κατά την εξέταση νέων δομών διακυβέρνησης -και απ' ό,τι αντιλαμβάνομαι, αυτή είναι η θέση σας, Ύπατε Εκπρόσωπε- να προχωρήσουμε χωρίς αποκλεισμούς, και να αναγνωρίσουμε ότι και άλλοι οργανισμοί επιθυμούν να συμμετάσχουν εν προκειμένω.
<SPEAKER ID="335" NAME="Anna Rosbach" AFFILIATION="EFD">
(DA) Κυρία Πρόεδρε, βλέπω ότι τόσο η Επιτροπή όσο και η Ύπατη Εκπρόσωπος είναι της άποψης ότι η ΕΕ πρέπει να θεσπίσει μια πολιτική για την Αρκτική. Συμμερίζομαι ασφαλώς την ιδέα της προστασίας του περιβάλλοντος της Αρκτικής και, ως Δανή, έχω ιδιαίτερα καλή γνώση της γεωπολιτικής κατάστασης. Έχω επίσης επίγνωση των προβλημάτων με τα οποία έρχεται αντιμέτωπος ο τοπικός πληθυσμός και πρέπει, βεβαίως, να σεβαστούμε τον τρόπο ζωής του. Κατόπιν αυτών, δεν θεωρώ ότι η ΕΕ πρέπει να διαθέτει πολιτική για την περιοχή, ούτε και ότι η ΕΕ πρέπει να αναλάβει ρόλο διαχειριστή στην περιοχή της Αρκτικής. Αυτό δεν θα ήταν προς όφελος ούτε της Ένωσης ούτε της Αρκτικής.
<P>
Κατά την άποψή μου, πρέπει να αφήσουμε την Αρκτική σε εκείνες τις χώρες που συνδέονται άμεσα με την περιοχή. Ούτε μπορεί ούτε πρέπει να είναι δουλειά της ΕΕ να καταρτίσει πολιτική για όλους τους τομείς, πόσο μάλλον για την Αρκτική, που είναι μια περιοχή όπου συνεργαζόμαστε κατά παράδοση πολύ καλά και όπου μόλις δύο (και όχι τρεις, όπως αναφέρθηκε εδώ) από τις εμπλεκόμενες χώρες είναι μέλη της ΕΕ. Ούτε οι "ΠΑ, ούτε ο Καναδάς, η Γροιλανδία, ή η Ρωσία έχουν εκφράσει επιθυμία να γίνουν μέλη της ΕΕ. Ίσως σας δημιουργηθούν υπόνοιες ότι το ξαφνικό ενδιαφέρον για την εν λόγω περιοχή πυροδοτήθηκε αποκλειστικά από την επιθυμία διαφόρων χωρών να έχουν πρόσβαση σε πρώτες ύλες, παρά από οτιδήποτε άλλο. Με άλλα λόγια: η καλύτερη πολιτική όσον αφορά την Αρκτική είναι η συμμετοχή της ΕΕ αποκλειστικά από τα μετόπισθεν.
<SPEAKER ID="336" NAME="Nick Griffin" AFFILIATION="NI">
(EN) Κυρία Πρόεδρε, υπάρχει ένας αγγλικός μύθος σχετικά με τον Βασιλιά Κανούτ, ο οποίος διέταξε την παλίρροια να μην του βρέξει τα πόδια, αποδεικνύοντας στους αυλικούς του ότι ούτε καν οι βασιλείς δεν εξαιρούνται από την πραγματικότητα. Μέσω της πράξης του αυτής, έγινε συνώνυμο της υπερβολικής αλαζονείας.
<P>
Ο Βασιλιάς Κανούτ εξακολουθεί να ζει στους κόλπους του Συμβουλίου της Ευρωπαϊκής Ένωσης, το οποίο αρχίζει και τελειώνει τα συμπεράσματά του για την Αρκτική αναφερόμενο στην εικαζόμενη σημασία της αύξησης της θερμοκρασίας του πλανήτη. Αυτό υποδεικνύει άρνηση αποδοχής της επιστημονικής πραγματικότητας. Σύμφωνα με το Εθνικό Κέντρο Δεδομένων για το Χιόνι και τον Πάγο των "ΠΑ, ο θερινός πάγος της Αρκτικής έχει αυξηθεί κατά 409.000 τετραγωνικά μίλια, ή 26%, από το 2007. Αυτό είναι ακριβώς εκείνο που είχαν προβλέψει επιστήμονες που γνώριζαν ότι η προηγούμενη συρρίκνωση του θερινού πάγου, η οποία είχε λανθασμένα χρησιμοποιηθεί ως αποδεικτικό στοιχείο της αύξησης της θερμοκρασίας του πλανήτη, δεν ήταν στην πραγματικότητα παρά απεικόνιση ενός αιωνόβιου φυσικού κύκλου προόδου, υποχώρησης και εκ νέου προόδου.
<P>
Επομένως, ο θερινός πάγος της Αρκτικής δεν θα έχει εξαφανιστεί μέχρι το 2013 και οι πολικές αρκούδες δεν χρειάζεται και δεν πρόκειται να πνιγούν εξαιτίας της αύξησης της θερμοκρασίας του πλανήτη. Ωστόσο, εκατομμύρια σκληρά εργαζόμενων ψηφοφόρων πνίγονται σε μια θάλασσα χρεών και φόρων, και η υπομονή τους εξαντλείται με τη χρήση από την πολιτική τάξη της απάτης της αύξησης της θερμοκρασίας του πλανήτη με σκοπό την επιβολή μιας αντιδημοκρατικής διεθνούς διακυβέρνησης και ψευδο-πράσινων φόρων.
<P>
Τα "νωμένα Έθνη ανακοίνωσαν τώρα ότι προχωρούν σε αναθεώρηση των διαμφισβητούμενων φακέλων και των "πειραγμένων" στατιστικών στοιχείων της διακυβερνητικής επιτροπής για την αλλαγή του κλίματος. Εκ μέρους των φορολογούμενων πολιτών της Βρετανίας, ζητώ από το παρόν Κοινοβούλιο να κάνει το ίδιο και να μην σπαταλήσει άλλα χρήματα για το ακριβότερο μεγάλο ψέμα στην ανθρώπινη ιστορία.
<SPEAKER ID="337" NAME="Anna Ibrisagic" AFFILIATION="PPE">
(SV) Κυρία Πρόεδρε, η Αρκτική είναι μια μοναδική περιοχή, η οποία αποτελεί ολοένα συχνότερα αντικείμενο συζητήσεων εξαιτίας της τήξης των παγετώνων και των νέων ευκαιριών που αυτή δημιουργεί. Αυτό είναι καλό, διότι πρέπει να έχουμε περισσότερες συζητήσεις, όχι μόνο σχετικά με τον αντίκτυπο που θα έχει η τήξη των πάγων στις δυνατότητές μας να κάνουμε χρήση των πόρων στους οποίους αποκτούμε ξαφνικά πρόσβαση, αλλά και για τις αρμοδιότητες που συνοδεύουν όλο αυτό και τον καλύτερο δυνατό τρόπο διατήρησης της Αρκτικής και αξιολόγησης των μελλοντικών συνεπειών της παρουσίας και των δραστηριοτήτων μας σε αυτό το ευαίσθητο φυσικό περιβάλλον.
<P>
Ωστόσο, προτού αποφασίσουμε σχετικά με την κοινή πολιτική της ΕΕ όσον αφορά την Αρκτική, πρέπει να δαπανήσουμε περισσότερο χρόνο αξιολογώντας την ισχύουσα κατάσταση για το οικοσύστημα της Αρκτικής, διότι διαφορετικά θα είναι δύσκολο να λάβουμε κατάλληλα μέτρα. Κατά την άποψή μου, είναι και αφελές και μη ρεαλιστικό να πιστεύουμε ότι μπορούμε απλώς να αφήσουμε άθικτους όλους τους πόρους. Αντιθέτως, πρέπει να εστιάσουμε στη διασφάλιση ότι η διαχείριση της εξόρυξης πόρων, των μεταφορών, του τουρισμού και άλλων κλάδων θα γίνει με τον καλύτερο δυνατό τρόπο προκειμένου να προστατευθεί και να διατηρηθεί το φυσικό περιβάλλον. Ασφαλώς, αυτό πρέπει να γίνει κατόπιν διαβουλεύσεων και σε συνεργασία με τον τοπικό πληθυσμό με βάση την πραγματική κατάσταση και τις ισχύουσες συνθήκες.
<P>
" έκθεση της Επιτροπής για την Αρκτική αποτελεί ένα θετικό πρώτο βήμα προς μία συνεκτική πολιτική για την Αρκτική. Κατά τη διάρκεια της σουηδικής Προεδρίας, η Σουηδία υποστήριξε την απόφαση της Επιτροπής να ζητήσει να της παραχωρηθεί καθεστώς μόνιμου παρατηρητή στο Αρκτικό Συμβούλιο. Ωστόσο, θεωρώ ότι τόσο η έκθεση της Επιτροπής όσο και η μέχρι τώρα συζήτηση επικεντρώνονται υπερβολικά στις υδάτινες εκτάσεις και όχι αρκετά στην ξηρά. Ορισμένες χώρες, όπως είναι η Σουηδία και η Φινλανδία, δραστηριοποιούνται εκτενώς στον τομέα της εκτροφής ταράνδων, της εξόρυξης, της γεωργίας και της δασοπονίας στην Αρκτική και έχει μεγάλη σημασία να ληφθούν αυτά υπόψη.
<P>
Μία άλλη διάσταση της συζήτησης που δεν αναφέρεται συχνά, αλλά πρέπει να επισημανθεί, αφορά τους στρατηγικούς στόχους της ΕΕ και τα γεωστρατηγικά συμφέροντα στην Αρκτική, καθώς και τις συνέπειες της αλλαγής στις συνθήκες που επικρατούν στην περιοχή για τη διεθνή σταθερότητα.
<P>
Ορισμένα κράτη μέλη της ΕΕ βρίσκονται στην περιοχή της Αρκτικής. Άλλα τμήματα της περιοχής είναι άμεσοι γείτονες της ΕΕ στον Βορρά. Ως εκ τούτου, δεν πρέπει να είναι δύσκολη η χάραξη κοινών στρατηγικών στόχων και η εξασφάλιση υποστήριξης για αυτούς από όλα τα κράτη μέλη της ΕΕ. Δεδομένου του αυξημένου ανταγωνισμού μεταξύ διαφόρων χωρών και κάποιων ανεπίλυτων συγκρούσεων, πρέπει να είναι προς όφελος της ΕΕ να διασφαλίσει ότι δεν θα προκύψουν εντάσεις σε σχέση με την ασφάλεια στην Αρκτική.
<SPEAKER ID="338" NAME="Zigmantas Balčytis" AFFILIATION="S&amp;D">
(LT) Σήμερα, συζητούμε για ένα πολύ σημαντικό θέμα. Οι επιδράσεις της αλλαγής του κλίματος αλλάζουν εκ βάθρων την κατάσταση στην περιοχή της Αρκτικής. Λόγω του αντίκτυπου της αύξησης της θερμοκρασίας του πλανήτη, έχουν ανοίξει νέες θαλάσσιες οδοί στην Αρκτική, παρέχοντας δυνατότητες για τη μεταφορά πετρελαίου, φυσικού αερίου και άλλων φυσικών πόρων, αλλά ταυτόχρονα, η εν λόγω περιοχή καθίσταται πολύ ευάλωτη εξαιτίας των περιβαλλοντικών προβλημάτων και της διαίρεσης των πόρων της μεταξύ κρατών και αυτό ενδέχεται να έχει αρνητικές συνέπειες για τη διεθνή σταθερότητα και τα συμφέροντα της ευρωπαϊκής ασφάλειας. Καθώς συζητούμε τον αντίκτυπο του περιβάλλοντος και της αλλαγής του κλίματος στην περιοχή, ένας από τους κύριους στόχους της αρκτικής πολιτικής πρέπει να είναι ο μετριασμός των αρνητικών επιπτώσεων της αλλαγής του κλίματος και η παροχή βοήθειας στην περιοχή ούτως ώστε να μπορέσει να προσαρμοστεί στις αναπόφευκτες αλλαγές. Μέχρι τώρα, δεν έχει εφαρμοσθεί καμία ρύθμιση για την περιοχή της Αρκτικής. Το Ευρωπαϊκό Κοινοβούλιο έχει σε περισσότερες από μία περιπτώσεις υπογραμμίσει τη σημασία της διακυβέρνησης της Αρκτικής. Θεωρώ ότι τώρα που η κατάσταση έχει μεταβληθεί, πρέπει να αρχίσουμε σταδιακά να διαμορφώνουμε μια αυτόνομη πολιτική της Ευρωπαϊκής Ένωσης και η Ευρωπαϊκή Επιτροπή πρέπει, με τη σειρά της, να διαδραματίσει εν προκειμένω ενεργό ρόλο. Εδώ και πολύ καιρό, η κατάσταση στην εν λόγω περιοχή προκαλεί ένταση μεταξύ των χωρών της Αρκτικής και η ένταση αυτή θα αυξηθεί ακόμα περισσότερο όσο ευκολότερη θα γίνεται η πρόσβαση στην περιοχή. Πιστεύω ότι η Ευρωπαϊκή Ένωση πρέπει να ξεκινήσει έναν ολοκληρωμένο διάλογο με τις άλλες χώρες και ότι αυτό θα ανοίξει την πόρτα και σε νέες ευκαιρίες συνεργασίας. Θεωρώ ότι είναι επίσης καιρός να αρχίσουμε να εξετάζουμε το ενδεχόμενο μιας διεθνούς σύμβασης που θα αφορά τη διακυβέρνηση της εν λόγω περιοχής.
<SPEAKER ID="339" NAME="Kristiina Ojuland" AFFILIATION="ALDE">
(ET) Κυρία Πρόεδρε, Βαρώνη Ashton, όπως ισχύει και για τις σημαντικές αλλαγές στο φυσικό περιβάλλον, πρέπει επίσης να έχουμε κατά νου το γεγονός ότι η τήξη του Αρκτικού Ωκεανού, η οποία έχει επιταχυνθεί, δημιουργεί το ενδεχόμενο ενός αγώνα δρόμου για την εκμετάλλευση των νέων φυσικών πόρων. Αυτό ενδέχεται, ωστόσο, να οδηγήσει σε πιθανή απειλή για την ασφάλεια των σχέσεων μεταξύ της Ευρωπαϊκής Ένωσης και άλλων χωρών. Για τον λόγο αυτόν, θα ήθελα να επιστήσω την προσοχή σας στη συμπεριφορά της Ρωσίας, που δεν αφορά την αλιεία, τον τουρισμό ή τα κοιτάσματα μετάλλων, αλλά τα τελευταία ανεκμετάλλευτα κοιτάσματα φυσικού αερίου και πετρελαίου στον κόσμο.
<P>
Παρά την ιδέα που προκύπτει από τη στρατηγική της Ευρωπαϊκής Επιτροπής για την Αρκτική για συνεργασία με τις γειτονικές χώρες σε θέματα που αφορούν τις παρακείμενες περιοχές, από την αρχή της νέας χιλιετίας η Ρωσία δεν έχει επιδείξει την παραμικρή προθυμία να λάβει υπόψη τις επιθυμίες μας. " περσινή εθνική στρατηγική ασφαλείας της Ρωσίας έστειλε προς τη Δύση το απειλητικό μήνυμα ότι, εάν χρειαστεί, η Ρωσία είναι διατεθειμένη να κάνει χρήση στρατιωτικής δύναμης προκειμένου να αποκτήσει νέους φυσικούς πόρους στην Αρκτική. Θεωρώ ότι πρέπει να εφαρμόσουμε στοχευμένες πολιτικές έναντι της Ρωσίας προκειμένου να αποφύγουμε έναν ανταγωνιστικό αγώνα δρόμου.
<SPEAKER ID="340" NAME="Indrek Tarand" AFFILIATION="Verts/ALE">
(ET) Κυρία Πρόεδρε, Βαρώνη Ashton, σας ευχαριστώ που ασχοληθήκατε άμεσα με αυτό το πολύ σημαντικό ζήτημα κατά την έναρξη της γεμάτης άγχος θητείας σας. Κατά την άποψή μου, το πιο επείγον θέμα είναι η Αρκτική. Είπατε χωρίς περιστροφές ότι η Αρκτική δεν είναι Ανταρκτική και ότι δεν θα ήταν ρεαλιστικό να αντιγράψουμε τη συμφωνία για την Ανταρκτική και να την εφαρμόσουμε για την Αρκτική.
<P>
Θεωρώ ότι εάν κάποιος, κάπου στον κόσμο, μπορεί να υπερασπισθεί τον ιδεαλισμό, αυτός πρέπει σίγουρα να είναι η Ευρωπαϊκή Επιτροπή. Και για ποιον λόγο να μην υποβάλει η Ευρωπαϊκή Επιτροπή μια ιδεαλιστική πρόταση στους εταίρους της, λέγοντάς τους ότι προτού ξεκινήσουμε έναν νέο πυρετό χρυσοθηρίας στην Αρκτική Θάλασσα πρέπει να εφαρμόσουμε απαγόρευση της εκμετάλλευσης επί αρκετές δεκαετίες - ότι δεν θα ξεκινήσουμε μια διαδικασία που θα δημιουργήσει το ενδεχόμενο ενός ανταγωνισμού εξοπλισμών και άλλων απειλών;
<P>
Θα ήθελα να πω λίγα λόγια σχετικά με τα δικαιώματα των αυτοχθόνων της Αρκτικής. Θεωρώ ότι, στο πλαίσιο του διαλόγου μεταξύ της Ευρωπαϊκής Ένωσης και της Ρωσίας σχετικά με τα ανθρώπινα δικαιώματα, πρέπει να τεθεί το ερώτημα εάν οι αυτόχθονες της Αρκτικής που ζουν στη Ρωσική Ομοσπονδία συμμετέχουν αρκετά στο έργο του Αρκτικού Συμβουλίου. Πράγματι, η Ανταρκτική δεν είναι Αρκτική, αλλά βήματα που βοήθησαν να επιτευχθεί συμβιβασμός στον Νότο κατά τη διάρκεια του Ψυχρού Πολέμου δεν πρέπει να επαναληφθούν απλώς και μόνο επειδή δεν υπάρχει ιδεαλισμός στην Επιτροπή.
<P>
Προέρχομαι από τη χώρα από την οποία ξεκίνησε ο εξερευνητής της Ανταρκτικής Bellingshausen, ο οποίος πήγε και ανακάλυψε πράγματα επειδή ήταν ιδεαλιστής. Σας εύχομαι να αποκτήσετε ιδεαλισμό στο έργο σας.
<SPEAKER ID="341" NAME="William" AFFILIATION="The Earl of) Dartmouth  (EFD">
(EN) Κυρία Πρόεδρε, η Ευρωπαϊκή Ένωση επιθυμεί να αποκτήσει μια ολοκληρωμένη αρκτική πολιτική. " πρόταση αυτή είναι εντελώς παράδοξη. " Κύπρος και η Ελλάδα, για παράδειγμα, διαθέτουν ιστορικούς πολιτισμούς, αλλά δείτε τη γεωγραφία. Είναι πραγματικά δύσκολο να αντιληφθεί κανείς για ποιον λόγο μία χώρα που βρίσκεται στο Αιγαίο χρειάζεται να αποκτήσει η ΕΕ πολιτική για την Αρκτική.
<P>
Ωστόσο, μια αρκτική πολιτική της ΕΕ δεν είναι ίσως τόσο παράδοξη όσο ο διορισμός της χωρίς κανένα απολύτως προσόν Βαρόνης Ashton, της Sarah Palin της πρώην φοιτητικής Αριστεράς, στη θέση της Ύπατης Εκπροσώπου. Κατά τις ακροάσεις κατέστη σαφές ότι η Ύπατη Εκπρόσωπος δεν έχει ξεχάσει τίποτα και δεν έχει μάθει τίποτα. Και, παρεμπιπτόντως...
<P>
(" Πρόεδρος διακόπτει τον ομιλητή)
<SPEAKER ID="342" NAME="Πρόεδρος">
Λυπούμαι, αλλά δεν νομίζω ότι πρέπει να ακούγονται προσωπικά σχόλια όπως αυτά στο Κοινοβούλιο.
<P>
(Παρέμβαση από το ακροατήριο)
<P>
Ο χρόνος ομιλίας σας έληξε. Δεν θα έχουμε προσωπικά σχόλια αυτού του είδους.
<P>
(Παρέμβαση από το ακροατήριο)
<P>
Προχωρούμε στον επόμενο ομιλητή.
<SPEAKER ID="343" NAME="Sari Essayah" AFFILIATION="PPE">
(FI) Κυρία Πρόεδρε, ας επιστρέψουμε στην ουσία του ζητήματος. Όπως είπαν πολλοί συνάδελφοι, έχει ξεκινήσει αγώνας δρόμου για την εκμετάλλευση των φυσικών πόρων και τη διαχείριση της περιοχής της Αρκτικής.
<P>
Ωστόσο, η περιοχή αυτή χρήζει ολοκληρωμένης προσέγγισης, όπως είπε εδώ η Ύπατη Εκπρόσωπος. Θα πρέπει να ληφθεί υπόψη η εξαιρετικά ευαίσθητη φύση της άγριας ζωής στην Αρκτική, οι μακροπρόθεσμες επιπτώσεις της τήξης των πάγων και, κυρίως, τα δικαιώματα των αυτοχθόνων της περιοχής και των άλλων λαών που κατοικούν εκεί.
<P>
Μέχρι στιγμής, η σύμβαση των "νωμένων Εθνών για το δίκαιο των θαλασσών και η συμφωνία για τα αποθέματα ιχθύων αρκούσαν για τη ρύθμιση της εξόρυξης φυσικών πόρων στην θαλάσσια περιοχή της Αρκτικής και στον βυθό της θάλασσας. Το Αρκτικό Συμβούλιο έχει επικεντρωθεί στην περιβαλλοντική και την ερευνητική συνεργασία, αλλά οι συμφωνίες που επικεντρώνονται στη χρήση των φυσικών πόρων συνοδεύτηκαν από μια αυξανόμενη ανάγκη ανάπτυξης στρατηγικών διεθνούς διαχείρισης, και η ΕΕ ενδέχεται να διαδραματίσει και αυτή ρόλο εν προκειμένω. Επιπλέον, η αρκτική πολιτική της ΕΕ χρειάζεται τη δική της στρατηγική, και πρέπει να υπαχθεί σε κοινό συντονισμό.
<P>
Ένας καλός τρόπος συμμετοχής της ΕΕ στην Αρκτική θα ήταν η ίδρυση ενός Αρκτικού Κέντρου. " πρώτη φορά που αναφέρθηκε αυτή η ανάγκη για δημιουργία Αρκτικού Κέντρου Πληροφοριών της ΕΕ ήταν στην ανακοίνωση της Επιτροπής για την Ευρωπαϊκή Ένωση και την περιοχή της Αρκτικής το φθινόπωρο του 2008. Με εντολή του Συμβουλίου, η Επιτροπή άρχισε να διερευνά το ενδεχόμενο ίδρυσης ενός τέτοιου κέντρου στην Ευρωπαϊκή Ένωση.
<P>
Το Αρκτικό Κέντρο στο Πανεπιστήμιο της Λαπωνίας στο Ροβανιέμι, στον Αρκτικό Κύκλο, έχει κάνει γνωστή την προθυμία του να λειτουργήσει ως Αρκτικό Κέντρο Πληροφοριών της ΕΕ. " Φινλανδία δεν έχει εγείρει εδαφικές απαιτήσεις όσον αφορά τους φυσικούς πόρους, επομένως η χώρα αυτή αποτελεί, ως ουδέτερος παράγοντας, κατάλληλη επιλογή για τη διοίκηση του Κέντρου, όπως δήλωσε και η κ. Wallis χρησιμοποιώντας ενθαρρυντικά λόγια.
<P>
Καλώ, ως εκ τούτου, επιτακτικά την Ύπατη Εκπρόσωπο Ashton να λάβει απόφαση σχετικά με τη μορφή που πρέπει να έχει το Αρκτικό Κέντρο της ΕΕ, την τοποθεσία και τα καθήκοντά του, ενισχύοντας έτσι το προφίλ της ΕΕ στο πλαίσιο της αρκτικής πολιτικής. Σας εύχομαι ένα ευχάριστο ταξίδι στη Λαπωνία.
<SPEAKER ID="344" NAME="Herbert Reul" AFFILIATION="PPE">
(DE) Κυρία Πρόεδρε, στο πλαίσιο της συζήτησης για την αλλαγή του κλίματος υπάρχει τώρα μια εντονότερη διαμάχη σχετικά με τη χρησιμοποίηση της Αρκτικής ως πλωτής οδού για τη ναυτιλία με δυνατότητα πιθανού περιορισμού των εμπορικών οδών και μικρότερης έτσι κατανάλωσης καυσίμων -μην ξεχνάτε ότι και αυτό αποτελεί μια πλευρά του ζητήματος- που περιλαμβάνει το ερώτημα του κατά πόσον και υπό ποια μορφή υπάρχουν φυσικοί πόροι, οι οποίοι ποικίλουν από πετρέλαιο έως φυσικό αέριο, και με ποιον τρόπο μπορούν να αξιοποιηθούν. Αναφέρθηκε επίσης και η αλιεία. Ασφαλώς η συζήτηση αυτή είχε και εξακολουθεί να έχει μια ιδιαίτερα συμβολική αξία, η οποία κατέστη σαφής όταν η Ρωσία τοποθέτησε -η λέξη ύψωσε δεν είναι η καταλληλότερη εν προκειμένω- τη σημαία της στον βυθό της θάλασσας. Και τα άλλα κράτη αρχίζουν να διατυπώνουν εντονότερα τις απαιτήσεις τους. Έχοντας αυτό κατά νου, είμαι ευγνώμων στην Ύπατη Εκπρόσωπο για το γεγονός ότι θέτει υπό εξέταση και κατά προτεραιότητα το ζήτημα αυτό.
<P>
Κατά την άποψή μου, όσα έχουν συζητηθεί μέχρι στιγμής στο Ευρωπαϊκό Κοινοβούλιο, αλλά και στην Επιτροπή, όπως είναι η πρότασή της του 2008, που προαναφέρθηκε, είχαν υπερβολικά αμυντική χροιά. Θεωρώ ότι το εν λόγω ζήτημα πρέπει να το προσεγγίσουμε επιθετικά, και από τις δύο απόψεις. Αυτό σημαίνει ότι πρέπει να το προσεγγίσουμε τόσο όσον αφορά το ζήτημα, στο οποίο αναφέρθηκαν πολλοί βουλευτές εδώ, δηλαδή την προστασία του περιβάλλοντος και των κατοίκων της περιοχής, όσο και όσον αφορά το γεγονός ότι πρέπει να εξετάσουμε προσεκτικά κατά πόσον αυτό θα συνοδευτεί και από ευκαιρίες και να κάνουμε μια ειλικρινή συζήτηση σχετικά. Στο πλαίσιο μιας έκθεσης για το πετρέλαιο του 2008, είχαμε κάποιες προκαταρκτικές και πολύ προσεκτικές συζητήσεις σχετικά με το εν λόγω ζήτημα και χαράξαμε μια αρχική πορεία. Όταν μιλούμε διαρκώς σχετικά με το ότι χρειαζόμαστε διαφοροποίηση και νέες πηγές, συμπεριλαμβανομένων πρώτων υλών και ενεργειακών πόρων, πρέπει να συζητήσουμε κατά πόσον υπάρχει η δυνατότητα εκμετάλλευσης αυτών των πηγών χωρίς να θέσουμε σε κίνδυνο τη φύση και το περιβάλλον. Αυτή η συζήτηση πρέπει αν μη τι άλλο να πραγματοποιηθεί - πρέπει να κάνουμε χρήση αυτής της δυνατότητας. Σήμερα βρισκόμαστε σε διαφορετική θέση από την άποψη της τεχνολογίας και, παρεμπιπτόντως, τα τεχνολογικά επιτεύγματα στο εν λόγω πεδίο αποτελούν σήμερα ευρωπαϊκά επιτεύγματα. Εάν μιλούμε για περαιτέρω εξέλιξη της τεχνολογίας, τότε αυτή πρέπει να αφορά όλους τους τομείς. Είμαι ευγνώμων που διεξάγεται αυτή η συζήτηση. Εύχομαι να πραγματοποιηθεί με αντικειμενικό και ανοιχτό τρόπο.
<SPEAKER ID="345" NAME="Andrzej Grzyb" AFFILIATION="PPE">
(PL) Κυρία Πρόεδρε, ποιος θα αναλάβει τον έλεγχο της Αρκτικής; Αυτός είναι ο τίτλος ενός άρθρου που δημοσιεύτηκε στον Τύπο και το οποίο εντόπισα ερευνώντας το θέμα. Περιγράφει με σύντομο αλλά στοχευμένο, θα έλεγε κανείς, τρόπο, την τρέχουσα κατάσταση όσον αφορά τον αγώνα δρόμου που πραγματοποιείται για την Αρκτική. Εν προκειμένω, το ερώτημα που έθεσε η κ. Ashton φαίνεται να είναι ιδιαίτερα εύστοχο - πώς μπορεί η Ευρωπαϊκή Ένωση να αποτελέσει υπεύθυνο παράγοντα όσον αφορά τα προβλήματα που συνδέονται με την Αρκτική; Υπεύθυνο - το τονίζω. Αυτός είναι ο λόγος για τον οποίο η παρούσα συζήτηση στο Ευρωπαϊκό Κοινοβούλιο μου φαίνεται από κάθε άποψη χρήσιμη και σωστή, διότι γίνεται εδώ για δεύτερη φορά, ως αποτέλεσμα της πρώτης και της παρούσας ανακοίνωσης από το Συμβούλιο στο Κοινοβούλιο και από την Επιτροπή στο Συμβούλιο και το Ευρωπαϊκό Κοινοβούλιο.
<P>
" Αρκτική είναι μια περιοχή που δεν διέπεται από το διεθνές δίκαιο, και το τεράστιο ενδιαφέρον γι' αυτήν είναι, αφενός, όπως έχει ήδη επισημανθεί, αποτέλεσμα της αλλαγής του κλίματος, αλλά, αφετέρου, αναγνωρίζεται επίσης ολοένα και πιο ξεκάθαρα και χρησιμοποιείται ως ενδεχόμενη πηγή, ιδίως για ενεργειακούς πόρους και φυσικό αέριο, αλλά και για φυσικούς πόρους, όπως είναι για παράδειγμα η αλιεία. Υπάρχουν, βεβαίως, κίνδυνοι που σχετίζονται με αυτό - κίνδυνοι για το περιβάλλον που σχετίζονται με τη χρήση πρώτων υλών και αλιείας, αλλά και για τους αυτόχθονες της περιοχής, και αυτό είναι επίσης κάτι που πρέπει να γνωρίζουμε πολύ καλά.
<P>
Επιπλέον, το άνοιγμα μίας οδού, ενός θαλάσσιου διαδρόμου, σε σχέση με τις αλλαγές στην περιοχή, έχει τεράστια επίδραση στον τρόπο με τον οποίο βλέπουν οι άνθρωποι την Αρκτική. Παρόμοια είναι η επίδραση των προσπαθειών να διαιρεθεί η εν λόγω επικράτεια βάσει μιας σειράς τετελεσμένων γεγονότων, όπως είναι η συμβολική τοποθέτηση σημαιών. Θα ήθελα να πω ότι πρέπει να επισημανθεί ότι οι πέντε χώρες της Αρκτικής δεν ενδιαφέρονται ιδιαίτερα για νομικούς κανονισμούς, αλλά ότι η Ένωση θα πρέπει, ωστόσο, να διαδραματίσει σημαντικό ρόλο σε αυτό το σημείο του κόσμου, όχι μόνο μέσω της παρουσίας της, αλλά κυρίως μέσω της συμμετοχής και των γνώσεών της. Έχει ουσιαστική σημασία να οικοδομήσουμε αμοιβαία εμπιστοσύνη και μπορούμε να την οικοδομήσουμε μέσω μιας πρωτοβουλίας στον τομέα των κανονιστικών ρυθμίσεων, όπως είναι για παράδειγμα ο Χάρτης της Αρκτικής.
<SPEAKER ID="346" NAME="Cristian Dan Preda" AFFILIATION="PPE">
(RO) Θα ήθελα να λάβω τον λόγο υπό την ιδιότητά μου ως εισηγητή του παρόντος Κοινοβουλίου για την Ισλανδία.
<P>
Επί του παρόντος, όπως γνωρίζετε όλοι, η Ισλανδία αναμένει από το Συμβούλιο να επιβεβαιώσει ότι οι διαπραγματεύσεις για την προσχώρησή της μπορούν να προχωρήσουν. Εάν, όπως το επιθυμούμε όλοι, η Ισλανδία γίνει κράτος μέλος της Ευρωπαϊκής Ένωσης, θα είναι το μοναδικό κράτος μέλος που βρίσκεται αποκλειστικά στην περιοχή της Αρκτικής. " Ισλανδία θα αυξήσει, μαζί με τη Φινλανδία, τη Δανία και τη Σουηδία, τον αριθμό των κρατών της Ευρωπαϊκής Ένωσης που μετέχουν στο Αρκτικό Συμβούλιο σε τέσσερα, μαζί με τις "νωμένες Πολιτείες, τη Ρωσία, τον Καναδά και τη Νορβηγία.
<P>
Θεωρώ ότι το γεγονός αυτό καθίσταται ακόμα πιο σημαντικό, δεδομένου ότι η Ευρωπαϊκή Ένωση δεν διαθέτει, δυστυχώς, καθεστώς παρατηρητή στο εν λόγω φόρουμ.
<P>
Επιπλέον, πιστεύω ότι η προσχώρηση της Ισλανδίας στην ΕΕ μπορεί να συμβάλει, καταρχάς, στη διαφοροποίηση των ενεργειακών πόρων της Ευρώπης και, δεύτερον, στη θέσπιση πολυμερούς διακυβέρνησης στην εν λόγω περιοχή, η οποία προκαλεί ολοένα μεγαλύτερο ενδιαφέρον και μπορεί να οδηγήσει, όπως αναφέρθηκε και σε προηγούμενες ομιλίες, σε συγκρούσεις. Τέλος, η προσχώρηση της Ισλανδίας μπορεί να οδηγήσει σε μία συνεκτική και αποτελεσματική ευρωπαϊκή πολιτική στην εν λόγω περιοχή.
<P>
Ολοκληρώνοντας, θεωρώ ότι όταν η Ισλανδία γίνει μέλος της Ευρωπαϊκής Ένωσης, η ΕΕ θα αποκτήσει σημαντικότερο ρόλο σε αυτή τη στρατηγική περιοχή.
<P>
Σας ευχαριστώ.
<SPEAKER ID="347" NAME="Zuzana Roithová" AFFILIATION="PPE">
(CS) Είναι καιρός να δημιουργηθεί μια συνεκτική ευρωπαϊκή και αρκτική πολιτική που θα επιλύσει επίσης τις μακροχρόνιες διαφωνίες σχετικά με τα νέα εδάφη. Ως αποτέλεσμα της τήξης, οι δυνατότητες εξόρυξης στα νέα εδάφη θα αυξηθούν φτάνοντας στα 200 μέτρα κάτω από την επιφάνεια της θάλασσας, σε μία περιοχή εκατομμυρίων τετραγωνικών χιλιομέτρων. " διαμάχη μεταξύ της Ρωσίας, της Νορβηγίας, των "νωμένων Πολιτειών και του Καναδά προφανώς έχει και γεωπολιτική σημασία. Το κάλυμμα πάγου έχει ήδη μειωθεί κατά το ήμισυ. Εκείνο, ωστόσο, που έχει τη μεγαλύτερη σημασία, είναι να προστατευθούν τα ύδατα από τη μόλυνση, ενώ και τα πυρηνικά απόβλητα στη ρωσική Αρκτική αποτελούν επίσης ζήτημα ζωτικής σημασίας.
<P>
Κυρία Ύπατε Εκπρόσωπε, προέρχομαι από μια χώρα που δεν έχει εκ πρώτης όψεως καμία απολύτως σχέση με την Αρκτική, αλλά μπορώ να σας διαβεβαιώσω ότι ακόμα και στην Τσεχική Δημοκρατία, πολλοί πολίτες επιδεικνύουν ενδιαφέρον για τη στάση που θα κρατήσει η Ένωση όσον αφορά την εξωτερική πολιτική, συμπεριλαμβανομένης της επιρροής της στο μέλλον της Αρκτικής. Αυτό περιλαμβάνει τη βιώσιμη εξόρυξη πρώτων υλών, τις βιώσιμες μεταφορές, τις προϋποθέσεις για επιστημονική έρευνα, την προστασία της φύσης και, τέλος, τα δικαιώματα των αυτοχθόνων.
<P>
Δεν με χαροποιούν καθόλου οι διαμάχες που παρακολουθώ σε σχέση τόσο με τις νέες όσο και με τις ιστορικές κτήσεις. Φοβούμαι ότι αυτό μπορεί να αποτελέσει ακόμα και νέα πηγή σοβαρών αντιπαραθέσεων. Άλλη μία πηγή είναι η διαμάχη σχετικά με το στρατηγικής σημασίας βόρειο πέρασμα μεταξύ Ασίας και Αμερικής. Κυρία Επίτροπε, πρέπει να διασφαλίσετε ότι το πέρασμα θα ενταχθεί μόνιμα στα διεθνή ύδατα και ότι η Αρκτική θα παραμείνει μία μόνιμα αποστρατιωτικοποιημένη ζώνη. Πρέπει να αναλάβετε ενεργό συντονιστικό ρόλο για την επίτευξη διεθνών συμφωνιών σχετικά με όλα αυτά τα ζητήματα που συνδέονται με την Αρκτική. " Ένωση δεν πρέπει να μείνει παθητικός παρατηρητής, αλλά πρέπει να προχωρήσει σε ενεργητικές διαπραγματεύσεις, αποτρέποντας έτσι την κλιμάκωση των αντιπαραθέσεων και την πρόκληση βλαβών στη φύση.
<SPEAKER ID="348" NAME="Bendt Bendtsen" AFFILIATION="PPE">
(DA) Κυρία Πρόεδρε, είναι σημαντικό το γεγονός ότι η ΕΕ συμμετέχει στη συζήτηση για την Αρκτική και είναι επίσης καλό ότι η ΕΕ αναλαμβάνει ρόλο στην περιοχή, όπου διακυβεύονται πολλά συμφέροντα και ζητήματα. Κατά την άποψή μου, το σημαντικότερο όλων είναι ότι οι ενέργειες της ΕΕ λαμβάνουν υπόψη και σέβονται τις επιθυμίες και τις ανάγκες των αυτοχθόνων. " ΕΕ πρέπει να αναλάβει τις ευθύνες της όσον αφορά την αύξηση της θερμοκρασίας του πλανήτη, η οποία εκδηλώνεται ιδιαίτερα υπό τη μορφή της αύξησης της θερμοκρασίας. Στο πλαίσιο αυτό, πρέπει να λάβουμε υπόψη τι σημαίνει αυτό για τις συνθήκες διαβίωσης των ανθρώπων. Επιπλέον, γνωρίζουμε ότι οι αλλαγές του κλίματος θα διευκολύνουν την πρόσβασή μας σε πόρους, όπως το πετρέλαιο και το φυσικό αέριο, και σε νέες μεταφορικές οδούς από την Ευρώπη στην Ασία. Από τη μία πλευρά, αυτό θα μπορούσε να αποβεί θετικό αλλά, από την άλλη, πρέπει να διασφαλίσουμε ότι θα λάβουμε μέτρα ασφαλείας που λαμβάνουν πλήρως υπόψη το μοναδικό κλίμα και το ευαίσθητο περιβάλλον της Αρκτικής.
<P>
Με την αύξηση των οικονομικών συμφερόντων στην Αρκτική, είναι επίσης σημαντικό η ΕΕ να λάβει θέση αναφορικά με τις ενέργειες διαφόρων χωρών στην περιοχή. Δεν πρέπει να παραβλέπεται η συμπεριφορά κάποιων χωρών, όταν δεν παίζουν σύμφωνα με τους διεθνείς κανόνες που ισχύουν για την εν λόγω περιοχή. Χαρακτηριστικό πρόσφατο παράδειγμα αποτελεί ο Καναδάς, που επιδιώκει να θεσπίσει ένα υποχρεωτικό μητρώο για όλα τα μεγάλα σκάφη που διέρχονται το Βορειοδυτικό Πέρασμα από τον Ιούλιο του 2010. Θα ήθελα να τονίσω ότι εν προκειμένω αναφερόμαστε σε διεθνή ύδατα και ότι η Lene Espersen, η υπουργός Εξωτερικών της Δανίας, έχει με τη σειρά της δηλώσει με έμφαση ότι αυτό είναι απαράδεκτο. Αυτή είναι μία στάση που θα ήθελα να δω την ΕΕ και την Ύπατη Εκπρόσωπο να την υποστηρίζουν.
<SPEAKER ID="349" NAME="Thomas Ulmer" AFFILIATION="PPE">
(DE) Κυρία Πρόεδρε, το θέμα είναι εάν εμείς, η Ευρωπαϊκή Ένωση, θα ακολουθήσουμε μια σαφή στρατηγική και θα αποτρέψουμε έναν πυρετό χρυσοθηρίας ή πολύτιμων λίθων. " Ευρώπη πρέπει να έχει ενεργό ανάμειξη στο συγκεκριμένο πεδίο. " Ευρώπη μπορεί, ως εταίρος, να επιδείξει ισχύ εν προκειμένω μιλώντας με μία φωνή. Αυτό σχετίζεται με τη ναυτιλία πάνω και κάτω από την επιφάνεια των υδάτων, την αλιεία, τους πόρους υπό τη μορφή πρωτογενών φορέων ενέργειας και τις πρώτες ύλες.
<P>
Σε σχέση με όλα αυτά, χρειαζόμαστε σταθερές και αξιόπιστες συνθήκες με τους άλλους εταίρους στην Αρκτική. Χρειαζόμαστε συνεργασία, όχι αντιπαράθεση. Χρειαζόμαστε διάλογο στον τομέα της περιβαλλοντικής προστασίας προκειμένου να διατηρηθούν οι φυσικοί πόροι και η φύση. Χρειαζόμαστε διάλογο στον τομέα της προστασίας των ζώων προκειμένου να διατηρηθεί η βιοποικιλότητα και χρειαζόμαστε προστασία και σεβασμό των τοπικών κατοίκων και των ανθρωπίνων δικαιωμάτων τους.
<P>
Εάν μπορέσουμε να εφαρμόσουμε θετική διαχείριση των πόρων από κοινού με τους εταίρους μας στην Αρκτική, θα έχουμε τη δυνατότητα να ακολουθήσουμε νέες πολιτικές οδούς εδώ, και αυτό θα αποτελέσει την πρώτη δοκιμή της κοινής εξωτερικής πολιτικής μας - μια ευκαιρία να μπορέσουμε, ως Ευρωπαίοι, να επιδιώξουμε στόχους από κοινού.
<SPEAKER ID="350" NAME="Πρόεδρος">
Περνάμε τώρα στη διαδικασία έκτακτων παρεμβάσεων. Πριν από αυτό θα ήθελα να διευκρινίσω ότι εάν, ως Πρόεδρος της συζήτησης, θεωρήσω ότι κάποιος χρησιμοποιεί την ομιλία του με στόχο τη διατάραξη των εργασιών του Κοινοβουλίου, έχω κάθε δικαίωμα να διακόψω την ομιλία του εν λόγω ατόμου.
<SPEAKER ID="351" NAME="Riikka Manner" AFFILIATION="ALDE">
(FI) Κυρία Πρόεδρε, καταρχάς θα ήθελα να εκφράσω τις θερμότερες ευχαριστίες μου στην Ύπατη Εκπρόσωπο που συμπεριέλαβε το σημαντικό αυτό ζήτημα στην ημερήσια διάταξη από τόσο πρώιμο στάδιο. Ελπίζω ειλικρινά ότι η Επιτροπή και το σύνολο της Ευρωπαϊκής Ένωσης θα διαδραματίσουν ισχυρό ρόλο στην αρκτική πολιτική και ότι η ΕΕ θα διατυπώσει τη δική της στρατηγική για την Αρκτική.
<P>
Μια κοινή αρκτική πολιτική θα δημιουργήσει αμέτρητες ευκαιρίες για ολόκληρη την Ευρωπαϊκή Ένωση, όσον αφορά την ασφάλεια, το περιβάλλον, την ενέργεια, τις μεταφορές και τους αυτόχθονές της. Εάν εμείς, η Ευρωπαϊκή Ένωση, αποκλειστούμε από τη συζήτηση -εάν αποκλειστούμε από αυτή την πολιτική- θα χάσουμε πολλά.
<P>
Θα ήθελα να αναφερθώ σε δύο σημεία. Καταρχάς, ελπίζω ότι το Αρκτικό Συμβούλιο, ως διαχειριστικός φορέας, θα συνεχίσει να ενισχύεται και ότι η Ευρωπαϊκή Ένωση θα διαδραματίσει σημαντικό ρόλο στο πλαίσιό του. Κατά δεύτερον, ελπίζω ότι τα σχέδια για ένα Αρκτικό Κέντρο Πληροφοριών θα γίνουν πραγματικότητα: αυτό, πιστεύω, θα προωθήσει τον διάλογο μεταξύ των εδαφών της Αρκτικής. Επιπλέον, και όπως ειπώθηκε και νωρίτερα, η φινλανδική Λαπωνία θα αποτελούσε σίγουρα μία εξαιρετική και κατάλληλη τοποθεσία γι' αυτό, και συγκεκριμένα το Ροβανιέμι, που συνδέεται εδώ και καιρό με ζητήματα της Αρκτικής.
<SPEAKER ID="352" NAME="Gerard Batten" AFFILIATION="EFD">
(EN) Κυρία Πρόεδρε, η συζήτηση για την Αρκτική δημιούργησε μεγάλη ένταση απόψε! Τι είδους Κοινοβούλιο είναι αυτό που εμποδίζει τους βουλευτές του να μιλούν όταν διαφωνεί με τα όσα λένε; Ωστόσο, αυτό δεν θα πρέπει να μας εκπλήσσει όταν η νέα μας Ύπατη Εκπρόσωπος για θέματα εξωτερικής πολιτικής περιγράφηκε κάποτε από την MI5 ως φιλοκομμουνίστρια και, όταν ήταν ταμίας της CND, πήρε χρήματα από το σοβιετικό μπλοκ για να υπονομεύσει την αμυντική πολιτική της ίδιας της της χώρας.
<P>
Αυτό το μέρος θυμίζει ολοένα περισσότερο τη Σοβιετική Ένωση ημέρα με την ημέρα.
<SPEAKER ID="353" NAME="Andreas Mölzer" AFFILIATION="NI">
(DE) Κυρία Πρόεδρε, εάν, στο μέλλον, ως αποτέλεσμα της τήξης του βυθού της θάλασσας, αρχίσει να εκλύεται από τον Αρκτικό Ωκεανό σε μεγαλύτερη ποσότητα μεθάνιο, το οποίο συμβάλλει πολύ περισσότερο στην αύξηση της θερμοκρασίας σε σχέση με το διοξείδιο του άνθρακα, θα έρθουμε αντιμέτωποι με μία εξαιρετικά επικίνδυνη νέα μεταβλητή για το ευαίσθητο κλιματικό σύστημα - μία μεταβλητή που χρήζει άμεσα μεγαλύτερης διερεύνησης.
<P>
" Αρκτική δεν γεννά ανησυχίες μόνο σε σχέση με το κλίμα αλλά περιλαμβάνει επίσης και το ενδεχόμενο σύγκρουσης. Το γεγονός ότι ακόμα και η Κίνα φέρεται να έχει αρχίσει να κατασκευάζει παγοθραυστικά υπογραμμίζει τη σημασία μιας εμπορικής οδού μέσω του Βορειοδυτικού Περάσματος, καθώς λιώνει το στρώμα του πάγου. Αυτή η πιθανή ειρηνική χρήση, ωστόσο, είναι πολύ λιγότερο προβληματική απ' ό,τι, για παράδειγμα, η ενισχυμένη επιθυμία των "νωμένων Πολιτειών να τοποθετήσουν στρατιωτικά συστήματα έγκαιρης προειδοποίησης στην περιοχή της Αρκτικής.
<P>
Οι προϋποθέσεις οποιασδήποτε οικονομικής εκμετάλλευσης των ορυκτών πόρων που συνδέονται με την τήξη των πάγων πρέπει επίσης να διευκρινισθούν εκ των προτέρων. Σε τελική ανάλυση, τα αποθέματα πετρελαίου και φυσικού αερίου που εικάζεται ότι θα βρεθούν εκεί μπορούν να εγγυηθούν την ενεργειακή ανεξαρτησία της Ευρώπης.
<SPEAKER ID="354" NAME="Birgit Schnieber-Jastram" AFFILIATION="PPE">
(DE) Κυρία Πρόεδρε, Ύπατε Εκπρόσωπε, θα ήθελα να τονίσω για μία ακόμα φορά πολύ ξεκάθαρα ότι, όπως και οι αυτονόητα σημαντικοί τομείς, όπως είναι τα ζητήματα που άπτονται του περιβάλλοντος και της ενέργειας, το ζήτημα των ναυτικών οδών θα διαδραματίσει πολύ ιδιαίτερο ρόλο. Δεδομένης της κατάληψης πλοίων που πλέουν στις παραδοσιακές ναυτικές οδούς και του γεγονότος ότι οι ζωές των καπετάνιων και των πληρωμάτων κινδυνεύουν από αυτό, καθώς οι εν λόγω οδοί δεν είναι καθόλου ασφαλείς, οι πλοιοκτήτες αναζητούν νέες οδούς. Στην γενέθλια πόλη μου, το Αμβούργο, η συζήτηση αυτή έχει πολύ μεγάλη σημασία. Θα ήθελα να σας ενθαρρύνω θερμά να συνεχίσετε να ακολουθείτε αυτή την πορεία στο πλαίσιο της παρούσας συζήτησης της ΕΕ για την Αρκτική.
<SPEAKER ID="355" NAME="Marian-Jean Marinescu" AFFILIATION="PPE">
(RO) " περιοχή της Αρκτικής, ακριβώς όπως και εκείνη της Ανταρκτικής, είναι ιδιαίτερα ευάλωτη στην αλλαγή του κλίματος. Επιπλέον, το παγκόσμιο κλιματικό σύστημα εξαρτάται από τη σταθερότητά της. Ως ένας από τους κύριους υπέρμαχους του αγώνα κατά της αλλαγής του κλίματος, η Ευρωπαϊκή Ένωση πρέπει να υιοθετήσει μια αυστηρή στάση όσον αφορά την περιοχή της Αρκτικής.
<P>
" Ευρωπαϊκή Ένωση πρέπει να επιδείξει αυτοσυγκράτηση τόσο αναφορικά με τη χρήση των υπεράκτιων πόρων όσο και με τις διαμετακομιστικές μεταφορές μέσω της περιοχής της Αρκτικής. Μακροπρόθεσμα, οι εν λόγω δραστηριότητες δεν θα οδηγήσουν παρά σε διάλυση ακόμα περισσότερων παγόβουνων και ό,τι λίγο έχει απομείνει από το κάλυμμα πάγου, θέτοντας σε αναπότρεπτο κίνδυνο τα οικοσυστήματα της περιοχής και τους πληθυσμούς που κατοικούν στην περιοχή της Αρκτικής.
<P>
" προστασία των παγόβουνων και του καλύμματος πάγου από την ανεξέλεγκτη ανθρώπινη παρέμβαση αποτελεί απόλυτη ανάγκη. " Ευρωπαϊκή Ένωση πρέπει να συνεργαστεί στενά με τις "νωμένες Πολιτείες, τον Καναδά, τη Νορβηγία και τη Ρωσία και να προβεί σε συνεχή ανταλλαγή πληροφοριών μέσω των SEIS, Eionet και SAON.
<SPEAKER ID="356" NAME="John Bufton" AFFILIATION="EFD">
(EN) Κυρία Πρόεδρε, θα ήθελα να πω τα ακόλουθα στην Λαίδη Ashton: αυτή είναι η πρώτη ευκαιρία που μου δίνεται να σχολιάσω τον νέο ρόλο σας. Και εγώ, όπως και εσείς, προέρχομαι από το "νωμένο Βασίλειο. " μόνη διαφορά είναι ότι εγώ εξελέγην και εσείς όχι.
<P>
Όσον αφορά το ζήτημα της Αρκτικής, θα οδηγήσει σε ανταγωνισμό για τους πόρους με τη Ρωσία, την Αμερική και τον Καναδά για τα αλιευτικά αποθέματα και το ένα τέταρτο του παγκόσμιου αποθέματος πετρελαίου και φυσικού αερίου; Βιώσατε από πρώτο χέρι τον ανταγωνισμό των εξοπλισμών κατά τη διάρκεια του Ψυχρού Πολέμου. Θα μας οδηγήσετε τώρα σε έναν παγωμένο πόλεμο; Οι ενέργειες στην Αρκτική ενδέχεται να επιδεινώσουν τις εξωτερικές σχέσεις και η Ευρώπη δεν θα έπρεπε καν να διαθέτει εξωτερική πολιτική στην Αρκτική και σίγουρα όχι με κάποια όπως εσείς επικεφαλής.
<P>
Έχετε ήδη αποδείξει ότι δεν είστε ικανή να κάνετε αυτή τη δουλειά. Δεν έχω την παραμικρή αμφιβολία ότι η ηγεσία σας θα μας κάνει όλους να βαδίζουμε σε πολύ λεπτό πάγο. Εάν σας διδόταν έλεγχος για τις πρώτες σας 100 ημέρες, θα έγραφε "πρέπει να τα πας καλύτερα", αλλά η πραγματικότητα είναι ότι ακόμα και αν κατέχετε το αξίωμα αυτό επί 100 χρόνια, πάλι θα είστε μια αποτυχία. Σας παρακαλώ να επιδείξετε αξιοπρέπεια και να παραιτηθείτε.
<SPEAKER ID="357" NAME="Catherine Ashton" LANGUAGE="EN">
Κυρία Πρόεδρε, θεωρώ ότι η συζήτηση ήταν πολύ ενδιαφέρουσα και χαίρομαι ιδιαίτερα που εστιάσαμε σε μία σημαντική περιοχή του κόσμου. Το πάθος με το οποίο μίλησαν κάποιοι για τη σημασία αυτού που κάνουμε όσον αφορά την πολιτική για την Αρκτική είναι εξαιρετικά σημαντικό για εμένα, καθώς προωθώ όσα θεωρώ ότι πρέπει να κάνουμε στο μέλλον.
<P>
Θα ήθελα να διαβεβαιώσω τους βουλευτές του παρόντος Κοινοβουλίου ότι η προστασία του περιβάλλοντος και ο διάλογος με τους αντίστοιχους πληθυσμούς -αυτόχθονες και μη- έχει τεράστια σημασία για την προσέγγιση που επιθυμούμε να ακολουθήσουμε. Επιθυμούμε να καταστήσουμε σαφές σε όλες τις διεθνείς συνομιλίες ότι οι πόροι της Αρκτικής πρέπει να αξιολογηθούν και να αξιοποιηθούν μόνο εφόσον θα έχουμε τα υψηλότερα περιβαλλοντικά πρότυπα και πρότυπα ασφαλείας και θα τα τηρούμε στο έπακρο.
<P>
Πρέπει να εξακολουθήσουμε να υπογραμμίζουμε ότι η Ευρωπαϊκή Ένωση επιθυμεί να συνεργασθεί με όλα τα ενδιαφερόμενα μέρη στην Αρκτική για να διασφαλίσει ότι θα αντιμετωπίσουμε τις προκλήσεις με τον δέοντα τρόπο. Αυτό περιλαμβάνει εν προκειμένω και την εξόρυξη υδρογονανθράκων.
<P>
Από την πλευρά μου, θεωρώ ότι μπορούμε να προσφέρουμε πολλά, από τη διπλωματία μας όσον αφορά το περιβάλλον ως τις πολιτικές μας που αφορούν την αλλαγή του κλίματος· από τα εκτεταμένα ερευνητικά μας προγράμματα για την Αρκτική ως την πολιτική μας για την υποστήριξη των πολιτικών για τους αυτόχθονες σε ολόκληρο τον κόσμο. Θεωρώ και εγώ ότι το Αρκτικό Συμβούλιο έχει πολλά να προσφέρει. Είναι εξαιτίας του έργου που επιτελεί, συμπεριλαμβανομένης και της διασφάλισης της πλήρους συμμετοχής των αυτοχθόνων -για την ακρίβεια είναι ο μοναδικός οργανισμός που τους επιτρέπει να συμμετέχουν παράλληλα με τα κυρίαρχα κράτη- που επιθυμούμε να γίνουμε μόνιμοι παρατηρητές σε αυτό, κάτι που αρκετοί αξιότιμοι βουλευτές δήλωσαν ότι θα ήταν πολύ χρήσιμο.
<P>
Θεωρώ ότι είναι πιθανό να βρεθεί η κατάλληλη ισορροπία μεταξύ της προστασίας και της διατήρησης της Αρκτικής, αφενός, και της βιώσιμης χρήσης των πόρων της, αφετέρου, και πρέπει να διασφαλίσουμε ότι θα το κάνουμε με τον δέοντα τρόπο.
<P>
" συγκέντρωση επτά εκπροσώπων διαφορετικών τμημάτων της Επιτροπής -νομίζω μου το είπατε χθες, κυρία Πρόεδρε- με σκοπό την εκπόνηση της έκθεσης αποτελεί καλό παράδειγμα του μέλλοντος που επιθυμούμε να έχουμε όσον αφορά τη συνεργασία και την αποτελεσματική εργασία που εκδηλώθηκε μέσω του έργου μας σε ολόκληρο τον κόσμο.
<P>
Τέλος, αναμένω με μεγάλη ανυπομονησία να μεταβώ το σαββατοκύριακο στη Λαπωνία. Θα είναι το τρίτο ταξίδι που θα κάνω εκεί. Θα υπάρξει μια μεγάλη συνεδρίαση όπου θα συζητηθούν διάφορα θέματα με κάποιους από τους υπουργούς Εξωτερικών. Αναφορικά με το Ροβανιέμι και την πιθανότητα δημιουργίας κέντρου εκεί, υπάρχουν δύο πιθανότητες: η μία είναι να υπάρξει ένα μεμονωμένο κέντρο και η άλλη να υπάρξει δικτύωση διαφόρων κέντρων, και ασφαλώς πρέπει να εξετάσουμε και αυτό το ενδεχόμενο.
<SPEAKER ID="358" NAME="Πρόεδρος">
" συζήτηση έληξε.
<P>
Γραπτές δηλώσεις (άρθρο 149 του Κανονισμού)
<SPEAKER ID="359" NAME="Elena Oana Antonescu  " LANGUAGE="RO">
Τα ζητήματα που συνδέονται με την περιοχή της Αρκτικής, και ποικίλουν από τις επιπτώσεις της αύξησης της θερμοκρασίας του πλανήτη ως τη χρήση των πόρων και την πλοήγηση στην εν λόγω περιοχή, τραβούν ολοένα περισσότερο το ενδιαφέρον τελευταία. Πρέπει να αντιληφθούμε ότι το μέλλον του πλανήτη συνδέεται στενά με το μέλλον της εν λόγω περιοχής. " τήξη των παγόβουνων στην περιοχή της Αρκτικής, η αυξανόμενη ανάγκη για πόρους και η πρόσφατη τεχνολογική πρόοδος αποτελούν κάποιους από τους λόγους για τους οποίους η περιοχή της Αρκτικής αποτελεί περιοχή με ιδιαίτερο ενδιαφέρον για καθέναν από εμάς. Θεωρώ ότι η ευρωπαϊκή στρατηγική για την εν λόγω ζώνη πρέπει να επικεντρωθεί στην προστασία και τη διατήρηση της περιοχής, στην προώθηση της βιώσιμης χρήσης των πόρων στο πλαίσιο μιας πολυμερούς διακυβέρνησης και, κυρίως, στη συμμετοχή του πληθυσμού της εν λόγω περιοχής σε όλα αυτά τα μέτρα.
<P>
" εμφάνιση νέων καναλιών πλοήγησης απαιτεί επίσης τη θέσπιση πολύ αυστηρότερων προτύπων ασφάλειας και περιβαλλοντικών προτύπων. Κάθε θαλάσσια περιοχή χρειάζεται μια ιδιαίτερη προσέγγιση, και η Ευρώπη μπορεί να χρησιμοποιήσει την εμπειρία που έχει αποκτήσει από τα προγράμματα που αναπτύχθηκαν σε άλλες θαλάσσιες περιοχές, όπως η Βαλτική και η Μεσόγειος, παρέχοντας επίσης πρότυπα ορθών πρακτικών στην εν λόγω περιοχή.
<SPEAKER ID="360" NAME="Joanna Senyszyn  " LANGUAGE="PL">
Πάνω από την Αρκτική αιωρείται ένα φάσμα. Το φάσμα της αύξησης της θερμοκρασίας του πλανήτη. Οι πάγοι που λιώνουν έχουν τεράστιες επιδράσεις, όχι μόνο στη φύση αλλά και στις κοινωνικές σχέσεις, την οικονομία και την πολιτική. Σε αυτό το ωκεάνιο στρώμα πάγου, που εκτείνεται σε μία περιοχή μεγαλύτερη από τη Γερμανία, την Ιταλία και τη Γαλλία μαζί, πέραν των όσων ήδη χρησιμοποιούνται, υπάρχουν πλούτη, όπως φυσικό αέριο και αργό πετρέλαιο. Τα στρώματα πάγου που γίνονται λεπτότερα χρόνο με το χρόνο έχουν πάψει να προστατεύουν τα αποθέματα από την ερευνητική εξόρυξη. Αναμένεται να υπάρξει ένας αδίστακτος αγώνας δρόμου - μία τρέλα μεγέθους παρόμοιου με τον πυρετό χρυσοθηρίας του 19ου αιώνα. " Ευρωπαϊκή Ένωση πρέπει να υιοθετήσει μια σαφή στάση έναντι αυτού. Έχει ουσιαστική σημασία να αναπτυχθεί μία κοινή αρκτική πολιτική της ΕΕ, ιδίως όσον αφορά τη χρήση των νέων δυνατοτήτων εκμετάλλευσης των φυσικών αποθεμάτων, τους κινδύνους για το φυσικό περιβάλλον και τις νέες δυνατότητες για τη ναυτιλία.
<P>
" Αρκτική αποτελεί τμήμα της επικράτειας τριών κρατών μελών της ΕΕ: της Δανίας, της Φινλανδίας και της Σουηδίας, καθώς και της Ισλανδίας, που έχει υποβάλει αίτηση για την απόκτηση ιδιότητας μέλους. Πρέπει να θυμόμαστε ότι πρόκειται για μία εντελώς νέα κατάσταση για τους λαούς του μακρινού Βορρά, καθώς και για τη χλωρίδα και την πανίδα. Οι κάτοικοι της Αρκτικής έχουν επίγνωση της αυξανόμενης επίδρασης των εξωτερικών κοινωνικών, οικονομικών και πολιτικών παραγόντων στις ζωές τους. Ρόλος μας είναι να βοηθήσουμε τις τοπικές κοινωνίες να βρουν τον δρόμο τους μέσα από τις νέες συνθήκες και να προστατεύσουν τον πολιτισμό και τη γλώσσα τους. Ακριβώς όπως στο κέντρο της πολιτικής της ΕΕ βρίσκονται οι πολίτες της, έτσι και στο πλαίσιο των σχεδίων διαχείρισης της Αρκτικής, βασική θέση πρέπει να κατέχουν οι κάτοικοι της Αρκτικής.
<SPEAKER ID="953" NAME="Rafał Trzaskowski  " LANGUAGE="EN">
" Αρκτική απουσίαζε επί μακρόν από την ημερήσια διάταξή μας, αλλά τώρα τραβά για μία ακόμα φορά την προσοχή πολιτικών και ακαδημαϊκών. Το αυξανόμενο ενδιαφέρον για την περιοχή αποτελεί συνέπεια της αλλαγής του κλίματος που προκαλεί την τήξη του καλύμματος πάγου της Αρκτικής. Χωρίς να εμπλακούμε στη διαμάχη αναφορικά με την ταχύτητα και την έκταση αυτής της διαδικασίας, επικρατεί ευρύτατα η άποψη ότι θα δημιουργηθούν εντέλει νέες δυνατότητες για την εξερεύνηση για φυσικούς πόρους και θα ανοίξουν νέες θαλάσσιες οδοί. Όλοι συμφωνούμε ότι οι συνέπειες της διαδικασίας αυτής για το περιβάλλον θα είναι πολύ σημαντικές. Εκείνο, ωστόσο, στο οποίο θα ήθελα να επιστήσω την προσοχή του Κοινοβουλίου και της ΕΕ στο σύνολό της είναι η πολιτική της διάσταση αλλά και η διάσταση της ασφάλειας. Ο Ψυχρός Πόλεμος μάς έδειξε πόση στρατηγική σημασία έχει η Αρκτική. Γίναμε μάρτυρες μιας οικονομικής, πολιτικής, ακόμα και στρατιωτικής διαμάχης στην εν λόγω περιοχή. Για να έχει ένα θετικό μέλλον, υπάρχει σαφής ανάγκη κοινής διεθνούς προσπάθειας, στο πλαίσιο της οποίας η ΕΕ πρέπει να διαδραματίσει ενεργό ρόλο. Είναι ανάγκη να βρεθεί ισορροπία μεταξύ της οικονομικής εκμετάλλευσης της περιοχής και του οικοσυστήματός της, αλλά είναι επίσης ανάγκη να προστατευθεί, μεταξύ άλλων, και το υπάρχον νομικό καθεστώς που διέπει την Αρκτική, για να περιοριστούμε σε ένα μόνο ζήτημα.

<CHAPTER ID="007-03">
3. Η θέση του κοινοβουλίου σχετικά με το νέο σχέδιο προϋπολογισμού 2011 όπως τροποποιήθηκε από το Συμβούλιο (
<SPEAKER ID="170" NAME="Sidonia Elżbieta Jędrzejewska" AFFILIATION="PPE">
(PL) Κύριε Πρόεδρε, θεωρώ ότι πρέπει να δώσουμε εξηγήσεις στους βουλευτές. Ψηφίζουμε επί του σχεδίου που μας υπέβαλε το Συμβούλιο χωρίς καμία αλλαγή, διότι αυτό το σχέδιο είναι ίδιο ακριβώς με τη θέση που ενέκρινε η Επιτροπή Προϋπολογισμών την προηγούμενη εβδομάδα. Συμφωνεί με όσα διαπραγματευθήκαμε κατά τη διάρκεια μαραθώνιων διαπραγματεύσεων οι οποίες διήρκεσαν δέκα μήνες.
<P>
Δράττομαι της ευκαιρίας για να ευχαριστήσω ειδικότερα τους ειδικευμένους εισηγητές των επιτροπών του Ευρωπαϊκού Κοινοβουλίου. Σας ευχαριστώ για την αδιάκοπη εμπιστοσύνη και στήριξή σας. Σας ευχαριστώ που σήμερα μας επιτρέψατε να εγκρίνουμε τον προϋπολογισμό 2011, προκειμένου να τεθεί σε εφαρμογή αποτελεσματικά στις αρχές Ιανουαρίου του επόμενου έτους.
<SPEAKER ID="172" NAME="Olivier Chastel">
ασκών την Προεδρία του Συμβουλίου. - (FR) Κύριε Πρόεδρε, αξιότιμοι βουλευτές, το Κοινοβούλιο κατά συνέπεια εγκρίνει τη θέση του Συμβουλίου σχετικά με το σχέδιο γενικού προϋπολογισμού 2011 χωρίς καμία τροποποίηση. Σαφώς, δεν μπορώ παρά να δηλώσω εξ ονόματος του Συμβουλίου ότι είμαι ικανοποιημένος με την κοινή μας συμφωνία επί του προϋπολογισμού για το 2011.
<P>
(Χειροκροτήματα)
<SPEAKER ID="173" NAME="Πρόεδρος">
Σας παρακαλώ ακούστε αυτήν τη δήλωση. Είναι σημαντική. Για πρώτη φορά στην ιστορία, εφαρμόσαμε τη διαδικασία που ορίζεται στη Συνθήκη της Λισαβόνας. Πέρυσι, ακολουθήσαμε μια απλουστευμένη διαδικασία. Είναι η πρώτη φορά που ακολουθείται η πλήρης διαδικασία η οποία ορίζεται στη Συνθήκη της Λισαβόνας. Ως εκ τούτου, θα ήθελα να δηλώσω τα εξής. Το Ευρωπαϊκό Κοινοβούλιο ενέκρινε τη θέση του Συμβουλίου της 10ης Δεκεμβρίου 2010 σχετικά με το σχέδιο γενικού προϋπολογισμού το οποίο υπέβαλε η Επιτροπή στις 26 Νοεμβρίου 2010. " διαδικασία του προϋπολογισμού ολοκληρώθηκε σύμφωνα με το άρθρο 314 της Συνθήκης για τη λειτουργία της Ευρωπαϊκής Ένωσης. Σύμφωνα με το εν λόγω άρθρο και το σημείο 4, στοιχείο α), κηρύσσω την οριστική έγκριση του προϋπολογισμού για το έτος 2011 και υπογράφω πλέον το έγγραφο επισήμως.

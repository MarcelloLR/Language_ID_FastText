<CHAPTER ID="004">
10η επέτειος του ψηφίσματος 1325 του Συμβουλίου Ασφαλείας των Ηνωμένων Εθνών σχετικά με τις γυναίκες, την ειρήνη και την ασφάλεια (συζήτηση)
<SPEAKER ID="017" NAME="Πρόεδρος">
" ημερήσια διάταξη προβλέπει τις δηλώσεις του Συμβουλίου και της Επιτροπής όσον αφορά τη 10η επέτειο από την έγκριση του ψηφίσματος 1325 του Συμβουλίου Ασφαλείας του Ο"Ε σχετικά με τις γυναίκες, την ειρήνη και την ασφάλεια.
<P>
Θα ήθελα να καλωσορίσω στην Αίθουσα τον εκπρόσωπο του Συμβουλίου και τον εκπρόσωπο της Επιτροπής.
<SPEAKER ID="018" NAME="Olivier Chastel">
ασκών την Προεδρία του Συμβουλίου. - (FR) Κύριε Πρόεδρε, κυρίες και κύριοι, έχω την τιμή να λαμβάνω τον λόγο σε αυτήν τη συζήτηση εξ ονόματος της βαρόνης Ashton, Αντιπροέδρου της Επιτροπής και Ύπατης Εκπροσώπου της Ένωσης για Θέματα Εξωτερικής Πολιτικής και Πολιτικής Ασφάλειας.
<P>
Επιτρέψτε μου, καταρχάς, κύριε Πρόεδρε, να ευχαριστήσω το Ευρωπαϊκό Κοινοβούλιο για το συνεχιζόμενο ενδιαφέρον του για το ζήτημα των γυναικών, της ειρήνης και της ασφάλειας, και να τονίσω -παρόλο που προφανώς το γνωρίζετε- ότι το Κοινοβούλιο ήταν το πρώτο θεσμικό όργανο, μόλις έναν μήνα μετά την έγκριση του ψηφίσματος 1325, που ζήτησε την εφαρμογή του μέσω ενός δικού του ψηφίσματος.
<P>
Δέκα χρόνια αργότερα, μπορούμε να συμπεράνουμε ότι επιτεύχθηκε πρόοδος. Διαθέτουμε πλέον ένα ιδιαιτέρως ενισχυμένο διεθνές πλαίσιο, ειδικότερα χάρη στην έγκριση, το 2009, των ψηφισμάτων 1888 και 1889. Ο διορισμός του πρώτου ειδικού αντιπροσώπου των "νωμένων Εθνών για τη βία κατά των γυναικών στο πλαίσιο ενόπλων συγκρούσεων αποτέλεσε σημαντικό βήμα.
<P>
Επιπλέον, υπάρχουν επί του παρόντος περισσότερα από 20 εθνικά σχέδια σε ολόκληρο τον κόσμο. Ωστόσο, η κατάσταση αυτή εξακολουθεί να υπάρχει, και η πραγματικότητα είναι ότι η προστασία των γυναικών σε καταστάσεις συγκρούσεων και η συμμετοχή τους στις διαδικασίες διατήρησης της ειρήνης και ανασυγκρότησης εξακολουθούν να υπολείπονται των δεσμεύσεων που αναλήφθηκαν και των αναγκών της περιοχής. " βία, και ιδίως η σεξουαλική βία, κατά των γυναικών και των κοριτσιών κατά τη διάρκεια συγκρούσεων εξακολουθεί να καταστρέφει πολλές ζωές και, ολοένα συχνότερα, υπό καθεστώς πλήρους ατιμωρησίας.
<P>
" Ευρωπαϊκή Ένωση είναι σταθερά προσηλωμένη στην εφαρμογή του ψηφίσματος 1325 και των επακόλουθων ψηφισμάτων. Σήμερα, διαθέτουμε μια ορθή πολιτική της ΕΕ σχετικά με τις γυναίκες, την ειρήνη και την ασφάλεια, καλύπτοντας όλες τις πτυχές των εξωτερικών σχέσεων της Ένωσης, από τη διαχείριση κρίσεων έως και την ανθρωπιστική βοήθεια και την αναπτυξιακή συνεργασία. Θα ήθελα να αναφέρω σε αυτό το σημείο ορισμένα συγκεκριμένα επιτεύγματα: μία από τις δράσεις συνεπάγεται την ανταλλαγή ορθών πρακτικών.
<P>
Προς τον σκοπό αυτόν, εμπειρογνώμονες από τα θεσμικά όργανα της ΕΕ και τα κράτη μέλη συμμετέχουν τακτικά σε μια ομάδα δράσης. " διαδικασία αυτή έχει οδηγήσει σε αύξηση του αριθμού των προγραμμάτων σε εθνικό επίπεδο. Δέκα κράτη μέλη διαθέτουν σήμερα εθνικό σχέδιο δράσης και εκπονούνται άλλα δύο σχέδια. " Ευρωπαϊκή Ένωση διαθέτει μια σειρά προγραμμάτων που στόχο έχουν να ανταποκριθούν στις ανάγκες των γυναικών και των κοριτσιών σε καταστάσεις συγκρούσεων και μετά από συγκρούσεις, όπως η χρηματοδότηση της ιατρικής περίθαλψης για τα θύματα σεξουαλικής βίας.
<P>
Σε διάστημα μικρότερο των δύο ετών, το εν λόγω πρόγραμμα έχει χρηματοδοτήσει έργα σε 67 χώρες, με την παροχή συνολικά άνω των 300 εκατομμυρίων ευρώ. " Ευρωπαϊκή Ένωση έχει αρχίσει να χρησιμοποιεί έναν ιχνηλάτη φύλου, προκειμένου να εντοπίσει την ενσωμάτωση της διάστασης του φύλου στα προγράμματα αναπτυξιακής συνεργασίας. Διαθέτει συμβούλους σε σχέση με θέματα φύλου και εστιακά σημεία για το φύλο σε καθεμία από τις 13 αποστολές της κοινής πολιτικής ασφάλειας και άμυνας (ΚΠΑΑ), όπως και εστιακά σημεία για το φύλο σε περισσότερες από 80 αντιπροσωπείες της ΕΕ.
<P>
Ολοκληρώνουμε επί του παρόντος μια έκθεση στην οποία συνάγονται τα συμπεράσματα από την ενσωμάτωση των ζητημάτων φύλου και ανθρωπίνων δικαιωμάτων στην κοινή πολιτική ασφάλειας και άμυνας. " Ευρωπαϊκή Ένωση συνεργάζεται επίσης στενά με την κοινωνία των πολιτών, προκειμένου να προωθήσει τη συμμετοχή των γυναικών στους τομείς της ειρήνης και της ασφάλειας.
<P>
Το 2011, σχεδιάζουμε να δρομολογήσουμε ορισμένα συγκεκριμένα προγράμματα για την υποστήριξη των δικτύων γυναικών σε χώρες που πλήττονται από κρίσεις, με προϋπολογισμό που εκτιμάται στα 2 εκατομμύρια ευρώ. Αρκετές αντιπροσωπείες της ΕΕ έχουν διοργανώσει ημέρες ελεύθερης εισόδου, προκειμένου να γιορτάσουν τη 10η επέτειο του ψηφίσματος 1325 και να συναντήσουν τοπικές ομάδες γυναικών, όπως εκείνες στο Κοσσυφοπέδιο, τη Βοσνία και Ερζεγοβίνη, το Ιράκ, για παράδειγμα.
<P>
Στα μέσα Οκτωβρίου, η Ευρωπαϊκή Ένωση και η Αφρικανική Ένωση διοργάνωσαν ένα σεμινάριο για την κοινωνία των πολιτών στην Αντίς Αμπέμπα, με την προοπτική της διατύπωσης συστάσεων για κοινές δράσεις Ευρωπαϊκής Ένωσης-Αφρικανικής Ένωσης.
<P>
Επιπλέον, όσον αφορά τις ανανεωμένες και μετρήσιμες δεσμεύσεις, σχεδιάζουμε να αναπτύξουμε, έως το τέλος του έτους, ορισμένα στοιχεία ενιαίας κατάρτισης σχετικά με το φύλο, τα ανθρώπινα δικαιώματα και τα δικαιώματα των παιδιών τα οποία θα χρησιμοποιηθούν στην κατάρτιση του προσωπικού των αποστολών ΚΠΑΑ· να αναπτύξουμε, έως το 2013, τοπικές στρατηγικές για την εφαρμογή του ψηφίσματος 1325 στο πλαίσιο της αναπτυξιακής συνεργασίας στις χώρες που μαστίζονται από συγκρούσεις και στις χώρες που έχουν εξέλθει από συγκρούσεις σε ποσοστό τουλάχιστον 60%· και, τέλος, να υποβάλλουμε τακτικές εκθέσεις σχετικά με την υλοποίηση των δεσμεύσεων της ΕΕ για τις γυναίκες, την ειρήνη και την ασφάλεια, χρησιμοποιώντας τους 17 δείκτες που εγκρίθηκαν τον Ιούλιο του 2010. " πρώτη έκθεση ολοκληρώνεται αυτό το διάστημα.
<P>
Στις 26 Οκτωβρίου, η Ευρωπαϊκή Ένωση συμμετείχε σε μια συζήτηση στο Συμβούλιο Ασφαλείας για τον εορτασμό της 10ης επετείου του ψηφίσματος 1325. " βελγική Προεδρία είχε διοργανώσει πρωτύτερα μία υπουργική διάσκεψη, μία συνεδρίαση υψηλού επιπέδου και μία συνάντηση εμπειρογνωμόνων στις Βρυξέλλες, τη Νέα Υόρκη και τη Γενεύη, προκειμένου να αυξηθεί η ευαισθητοποίηση και να διατυπωθούν συστάσεις.
<P>
Αντιστοίχως, η Ευρωπαϊκή Ένωση έχει ζητήσει επιτακτικά την αυξημένη διεθνή παρακολούθηση του ψηφίσματος 1325, ειδικότερα επισημαίνοντας όλους τους δείκτες που ανέπτυξε ο Γενικός Γραμματέας. " Ευρωπαϊκή Ένωση, συνεπώς, ζητά σήμερα την ταχεία, επιχειρησιακή εφαρμογή των εν λόγω δεικτών.
<SPEAKER ID="019" NAME="Joaquín Almunia">
Αντιπρόεδρος της Επιτροπής. - (ES) Κύριε Πρόεδρε, ευχαριστώ πολύ τον βέλγο ασκούντα την Προεδρία του Συμβουλίου για όσα είπε σχετικά με αυτό το θέμα. " Επιτροπή υποστηρίζει πλήρως αυτά που μόλις είπε ο εκπρόσωπος του Συμβουλίου, και θα ήθελα να προσθέσω τρία συγκεκριμένα σημεία.
<P>
Πρώτον, θα ήθελα να δηλώσω ότι συμφωνώ απολύτως με αυτά που είπε ο ασκών την Προεδρία του Συμβουλίου: σημειώνεται σαφής πρόοδος, με τη θέσπιση περισσότερων από 20 εθνικών σχεδίων δράσης παγκοσμίως, όπως και τον διορισμό του πρώτου ειδικού αντιπροσώπου των "νωμένων Εθνών για τη βία κατά των γυναικών στο πλαίσιο ενόπλων συγκρούσεων.
<P>
Το δεύτερο σημείο που θα ήθελα να αναφέρω σε όλους σας είναι ότι η Επιτροπή πιστεύει ότι πρέπει να γίνουν περισσότερα σε σχέση με την πρόληψη της βίας κατά των γυναικών και των κοριτσιών στο πλαίσιο συγκρούσεων και, ιδίως, κατά της σεξουαλικής βίας και της βίας λόγω φύλου, κάτι που εξακολουθεί να λαμβάνει χώρα και το οποίο καταστρέφει πολλές ζωές.
<P>
Τρίτον, η Ευρωπαϊκή Ένωση πρέπει να δώσει το παράδειγμα εφαρμόζοντας το ψήφισμα 1325 και τα ψηφίσματα που το υλοποιούν.
<P>
Πρέπει να συνεχίσουμε να δίνουμε προσοχή στις ανάγκες των γυναικών και των παιδιών που αποτελούν θύματα ενόπλων συγκρούσεων, και επίσης σε καταστάσεις μετά από συγκρούσεις, μέσω προγραμμάτων χρηματοδότησης, για παράδειγμα, της παροχής ιατρικών υπηρεσιών για τους επιζώντες της σεξουαλικής βίας και της βίας λόγω φύλου, σε συνεργασία με την κοινωνία των πολιτών προκειμένου να προωθήσουμε τη συμμετοχή των γυναικών στην οικοδόμηση της ειρήνης και της ασφάλειας και, φυσικά, σε συνεργασία με τα "νωμένα Έθνη για την κατάρτιση των δεικτών που έχει αναπτύξει ο Γενικός Γραμματέας.
<P>
" Ευρωπαϊκή Ένωση πρέπει επίσης να λάβει άλλα μέτρα· για παράδειγμα, η Αντιπρόεδρος της Επιτροπής και Ύπατη Εκπρόσωπος, βαρόνη Ashton, έχει διορίσει την πρώτη γυναίκα ειδική αντιπρόσωπο της ΕΕ για το Σουδάν, την κ. Rosalind Marsden.
<SPEAKER ID="020" NAME="Edit Bauer">
εξ ονόματος της Ομάδας PPE. - (HU) Κύριε Πρόεδρε, η έγκριση του ψηφίσματος 1325 από το Συμβούλιο Ασφαλείας του Ο"Ε πριν από δέκα χρόνια αποτέλεσε προφανώς ένα ιστορικό βήμα από μέρους της διεθνούς κοινότητας, που συντελέστηκε στον απόηχο της τραγικής εμπειρίας του πολέμου στη Γιουγκοσλαβία. Οι πόλεμοι προξενούν μεγάλες απώλειες στους αθώους αμάχους, και σε περιόδους ένοπλων συγκρούσεων, οι άμαχοι αποτελούνται κυρίως από γυναίκες. " εμπειρία μας έχει δείξει ότι οι ένοπλες συγκρούσεις έχουν συνοδευτεί, μέχρι στιγμής, από βιασμούς γυναικών, και δεν αποτελεί σύμπτωση το ότι η σύμβαση της Γενεύης αναγνωρίζει επίσης ότι αυτό συχνά ισοδυναμεί με γενοκτονία.
<P>
Ακόμη και μετά τις συγκρούσεις, ο στιγματισμός και οι συνέπειες της παραβίασης εξακολουθούν να καταστρέφουν τις ζωές των θυμάτων, καθώς τα σημάδια από τη σωματική και την ψυχολογική κακοποίηση παραμένουν εφ' όρου ζωής - αν το θύμα συνέλθει ποτέ από αυτά. Δεν αποτελεί, συνεπώς, υπερβολή το αίτημα να καταστεί η πρόληψη της βίας κατά των γυναικών αναπόσπαστο τμήμα της πολιτικής δημόσιας ασφάλειας και άμυνας, και να υπάρχουν μέσα με τα οποία οι πράξεις βίας που διαπράττονται κατά των αμάχων να μπορούν να λάβουν τέλος. Οι προσπάθειες που κατέβαλε ο Ο"Ε εν προκειμένω δεν μπορούν προφανώς να παραμείνουν χωρίς την κατάλληλη ανταπόκριση, καθώς ακόμη και σήμερα, γυναίκες πέφτουν θύματα βιασμού κατά χιλιάδες σε εμπόλεμες ζώνες, και εκδιώκονται εν συνεχεία από τις οικογένειές τους και καθίστανται επομένως διπλά θύματα.
<P>
Πρόσφατα, περισσότερες από 8.000 γυναίκες έπεσαν θύματα βιασμού στο ανατολικό Κονγκό εντός ενός χρονικού διαστήματος πέντε ημερών, αλλά υπάρχει επίσης το ζήτημα των προσφυγικών καταυλισμών, όπως ο καταυλισμός Ashraf, όπου οι γυναίκες δεν είναι ασφαλείς μέχρι σήμερα. Είναι επίσης δικαιολογημένο το αίτημα για αύξηση της συμμετοχής των γυναικών στις ειρηνευτικές δυνάμεις, καθώς η παρουσία των γυναικών υπό αυτές τις συγκεκριμένες συνθήκες είναι υψίστης σημασίας. Πιστεύουμε ότι είναι σημαντικό οι γυναίκες να διαδραματίσουν πιο ενεργό ρόλο στις ειρηνευτικές διαδικασίες. Δεν μπορούμε να επιτρέψουμε να καταστούν απλώς παθητικές συμμετέχουσες ή ακόμη και θύματα τέτοιου είδους διαδικασιών. Είμαι ευτυχής που διαπιστώνω ότι η Επιτροπή έχει κάνει σημαντικά βήματα ως προς αυτό το θέμα.
<SPEAKER ID="021" NAME="Μαρία-Ελένη Κοππά">
εξ ονόματος της Ομάδας S&D. - Κύριε Πρόεδρε, συμπληρώνονται 10 χρόνια από το ψήφισμα 1325 του Συμβουλίου Ασφαλείας των "νωμένων Εθνών για τις γυναίκες, την ειρήνη και την ασφάλεια. Και είναι μια σημαντική επέτειος, πιο επίκαιρη από ποτέ, γιατί οι γυναίκες, όπως και τα παιδιά, είναι ακόμα τα μεγαλύτερα θύματα των πολεμικών συγκρούσεων.
<P>
Τα χιλιάδες κρούσματα βιασμού στις εμπόλεμες περιοχές αποδεικνύουν ότι οι βιασμοί και η σεξουαλική κακομεταχείριση χρησιμοποιούνται συστηματικά ως πολεμικό όπλο για την ταπείνωση και εκμηδένιση του ηθικού του αντιπάλου. Σε πολλές περιπτώσεις οι στρατιώτες, καθοδηγούμενοι από τους ανωτέρους τους, προχωρούν συστηματικά σε βιασμούς, οι οποίοι, εάν είναι δημόσιοι, καταφέρουν ακόμη μεγαλύτερο πλήγμα στον αντίπαλο. Τα θύματα των πρακτικών αυτών, κατά κανόνα γυναίκες, στιγματίζονται, απορρίπτονται ή ακόμα και δολοφονούνται από την ίδια την κοινότητά τους στην προσπάθεια να αποκατασταθεί η τιμή.
<P>
Πρέπει όλοι μαζί να δώσουμε αυτή τη μάχη. Πρέπει να σταματήσει αυτό το αίσχος για την ανθρωπότητα, αυτά τα εγκλήματα πολέμου. Πρέπει παράλληλα να αυξήσουμε τους ελέγχους παντού, και μεταξύ των κυανόκρανων, γιατί και οι δικές τους ευθύνες, άμεσες ή έμμεσες, είναι μεγάλες. Απαιτείται η επιβολή αυστηρών κυρώσεων σε όσους εμπλέκονται σε τέτοιες πράξεις. Χρειάζεται εκπαίδευση, έλεγχος, αυστηρότητα και ξεκάθαρο μήνυμα. Τελικά πρέπει να δείξουμε ως διεθνής κοινότητα ότι εννοούμε αυτά που λέμε.
<P>
Οι γυναίκες, όπως λέει το ψήφισμα 1325, μπορούν και πρέπει να συμμετέχουν ισότιμα στην προώθηση της ειρήνης και ασφάλειας. Στόχος όλων μας πρέπει να είναι να ενδυναμωθούν οι γυναίκες με δυνατότητα προσφυγής σε διεθνή δικαστήρια, με προγράμματα για την οικονομική, κοινωνική και ψυχική επανένταξή τους. " χειραφέτησή τους και η προστασία τους είναι ο αναγκαίος όρος για να μπει ένα τέλος στη χρήση της σεξουαλικής βίας ως όργανο πολέμου.
<SPEAKER ID="022" NAME="Barbara Lochbihler">
εξ ονόματος της Ομάδας Verts/ALE. - (DE) Κύριε Πρόεδρε, πριν από ακριβώς 10 χρόνια, τα δικαιώματα των γυναικών ως θεμελιώδες στοιχείο των ανθρωπίνων δικαιωμάτων αποτέλεσαν για πρώτη φορά θέμα συζήτησης στο Συμβούλιο Ασφαλείας του Ο"Ε κατόπιν ενός αιτήματος για ισότητα των φύλων σε καταστάσεις συγκρούσεων και κρίσης. Αυτό αποτέλεσε ορόσημο στον δρόμο προς τη θέσπιση μιας υποχρεωτικής απαίτησης σύμφωνα με το διεθνές δίκαιο για τη συμμετοχή των γυναικών στα επίπεδα λήψης αποφάσεων στις ειρηνευτικές διαδικασίες και την πολιτική ασφάλειας.
<P>
Ο τότε Γενικός Γραμματέας, ο Kofi Annan, ζήτησε επειγόντως το 2005 να καταρτιστούν εθνικά σχέδια δράσης για την εφαρμογή του ψηφίσματος 1325. Γνωρίζουμε ήδη ότι μόνο 20 κράτη το έχουν κάνει μέχρι τώρα, συμπεριλαμβανομένων ευρωπαϊκών χωρών όπως η Σουηδία και η Μεγάλη Βρετανία, αλλά και αφρικανικών χωρών, για παράδειγμα η Λιβερία και η Ακτή Ελεφαντοστού. Πιστεύω ότι όλα τα κράτη μέλη της ΕΕ θα πρέπει να εγκρίνουν σχέδια δράσης αυτού του είδους. Αυτό ισχύει επίσης για χώρες όπως η Γερμανία, από όπου κατάγομαι, η οποία αρνείται έως σήμερα να εκπονήσει κάποιο σχέδιο δράσης.
<P>
" προοπτική του φύλου κατέστη σαφώς σημαντικότερη σε διεθνές επίπεδο. Διορίσθηκε ένας νέος αντιπρόσωπος του Ο"Ε για τη σεξουαλική βία και καθιερώθηκε η οντότητα του Ο"Ε για την ισότητα των φύλων. Ωστόσο, πρέπει να γνωρίζουμε ότι όλα αυτά τα μέτρα βρίσκονται σε πολύ πρώιμα στάδια. Αυτό αφορά την παροχή υποστήριξης σε γυναίκες και κορίτσια που έχουν πέσει θύματα σεξουαλικής βίας. Πρέπει να ενισχύσουμε τα ψηφίσματα και τα προγράμματα παροχής βοήθειας που εφαρμόζονται ήδη. Ωστόσο, αυτό αφορά επίσης τη στήριξη για την εξακρίβωση και τη δίωξη των δραστών, που πρέπει πάντα να συνδέεται με τη μεταρρύθμιση των τοπικών δικαστικών συστημάτων.
<P>
Το μήνυμα του κ. Chastel εξ ονόματος της βαρόνης Ashton σχετικά με την παροχή 2 εκατομμυρίων ευρώ για τη στήριξη αυτού του ψηφίσματος είναι πολύ θετικό. Θα ήθελα να καταστήσω σαφές πόσο σημαντική είναι η συμπερίληψη των τοπικών ΜΚΟ για τα δικαιώματα των γυναικών, προκειμένου να διατεθούν τα χρήματα εκεί όπου είναι απαραίτητα.
<SPEAKER ID="023" NAME="Eva-Britt Svensson">
εξ ονόματος της Ομάδας GUE/NGL. - (SV) Κύριε Πρόεδρε, γυναίκες και παιδιά καθίστανται θύματα σε πολέμους και καταστάσεις συγκρούσεων. " βία, ο βιασμός, τα βασανιστήρια και οι σεξουαλικές επιθέσεις συνιστούν όπλα που χρησιμοποιούνται κατά των γυναικών και των παιδιών στις εν λόγω καταστάσεις. Οι γυναίκες αναγνωρίζονται πλέον ως θύματα, και είναι όντως θύματα. Αναγνωρίζονται ως θύματα, μεταξύ άλλων, ως αποτέλεσμα του διορισμού της Margot Wallström στη θέση της ειδικής αντιπροσώπου του Ο"Ε.
<P>
Ωστόσο, οι γυναίκες δεν είναι απλώς θύματα· διαδραματίζουν σημαντικό ρόλο στην ειρηνευτική προσπάθεια και στην προσπάθεια στον τομέα της ασφάλειας για την πρόληψη των συγκρούσεων. " συμμετοχή τους στην προσπάθεια για την εδραίωση της ειρήνης και της δημοκρατίας μετά από πολέμους και συγκρούσεις είναι απαραίτητη. Διαδραματίζουν ενεργό ρόλο στην ανοικοδόμηση των χωρών. Παρά το γεγονός ότι συμπληρώνονται δέκα χρόνια από την έγκριση του ψηφίσματος του Ο"Ε, οι γυναίκες εξακολουθούν να αναγνωρίζονται μόνο ως θύματα βίας. Απαξιώνονται σε σχέση με τη σημαντική προσπάθεια ανασυγκρότησης για την εδραίωση της ειρήνης και της δημοκρατίας. Παρά το γεγονός ότι σήμερα γνωρίζουμε τον σημαντικό ρόλο που διαδραματίζουν οι γυναίκες σε αυτήν την προσπάθεια, οι άνδρες εξακολουθούν να είναι αυτοί που διαθέτουν όλη την επιρροή επί των αποφάσεων. Είναι καιρός να αναγνωρίσουμε την ικανότητα των γυναικών, μεταξύ άλλων σε σχέση με την ειρηνευτική προσπάθεια και την προσπάθεια στον τομέα της ασφάλειας. " ΕΕ πρέπει να απαιτήσει να ληφθεί υπόψη η προοπτική του φύλου όταν παρέχεται βοήθεια και επιδοτήσεις για την προσπάθεια ανασυγκρότησης.
<SPEAKER ID="025" NAME="Jaroslav Paška">
εξ ονόματος της Ομάδας EFD. - (SK) Κυρία Πρόεδρε, το ψήφισμα 1325 του Συμβουλίου Ασφαλείας του Ο"Ε σχετικά με τις γυναίκες, την ειρήνη και την ασφάλεια αποτελεί ένα από τα πιο πρόσφατα σημαντικά έγγραφα στο οποίο όλα τα κράτη του κόσμου διακηρύσσουν τον σεβασμό και την εκτίμηση που τρέφουν για το γυναικείο φύλο.
<P>
Κάθε διάταξη του ψηφίσματος έχει το δικό της βαθύ νόημα και ανταποκρίνεται σε προβλήματα τα οποία προξενεί συχνά η ζωή στις σχέσεις μεταξύ ανδρών και γυναικών, όταν οι γυναίκες και τα παιδιά καθίστανται συχνά θύματα εξαναγκασμού, ανεξέλεγκτης βίας και αδικίας σε καταστάσεις κρίσης. Οι προηγμένες πολιτισμένες χώρες αποδέχονται τις υποχρεώσεις τους που προκύπτουν από το ψήφισμα 1325 του Συμβουλίου Ασφαλείας του Ο"Ε και πασχίζουν, μέσω διάφορων μέσων, να εξασφαλίσουν τον μεγαλύτερο δυνατό χώρο για την εφαρμογή τους σε εθνικούς και διεθνείς οργανισμούς που συμμετέχουν στην επίλυση των συγκρούσεων και την οργάνωση των ειρηνευτικών διαδικασιών.
<P>
Ωστόσο, τα σοβαρά προβλήματα παραμένουν όσον αφορά τον σεβασμό των ανθρωπίνων δικαιωμάτων των γυναικών και των παιδιών σε πολλές χώρες στον αναπτυσσόμενο κόσμο, ιδίως στην κεντρική Αφρική και σε αρκετές περιοχές της Ασίας. Οι ενέργειες βάρβαρων στρατιωτικών καθεστώτων βασίζονται σε μια διαφορετική κλίμακα αξιών από αυτήν που αναγνωρίζει ο πολιτισμένος κόσμος, και η ανθρώπινη αξιοπρέπεια των πολιτών, των γυναικών και των παιδιών δεν σημαίνει τίποτα για τις συμμορίες δολοφόνων.
<P>
Κατά τη γνώμη μου, αυτός είναι ένας τομέας τον οποίο θα πρέπει να εξετάσουμε και στον οποίο θα πρέπει να εστιάσουμε περισσότερο την προσοχή μας το συντομότερο δυνατόν. Ως εκ τούτου, είναι επίσης αναγκαία η λήψη μέτρων στο πλαίσιο της πολιτικής της ΕΕ, προκειμένου να ασκηθεί μεγαλύτερη και εντονότερη πίεση στα εν λόγω καθεστώτα τα οποία δεν σέβονται τα βασικά ανθρώπινα δικαιώματα των πολιτών και των κατοίκων τους.
<SPEAKER ID="026" NAME="Krisztina Morvai" AFFILIATION="NI">
(HU) Κυρία Πρόεδρε, κυρίες και κύριοι, πιστεύω ότι όλοι μας θα μπορούσαμε να απαντήσουμε με ευκολία στο ερώτημα σχετικά με το ποια μεγάλη ομάδα ανθρώπων ουσιαστικά αποκλείεται από τη διαδικασία λήψης αποφάσεων ή συμμετέχει μόνο ελάχιστα σε αυτήν, ενώ, ταυτοχρόνως, πρέπει να υποστεί τις συνέπειες των πολιτικών, οικονομικών και δημοσιονομικών αποφάσεων σε πολύ μεγάλο βαθμό. Ναι, συνάδελφοι βουλευτές, αναφέρομαι στις γυναίκες, και όχι μόνο σε σχέση με τις ένοπλες συγκρούσεις, που αποτελούν το θέμα της σημερινής συνεδρίασης, αλλά και σε σχέση με την οικονομία, διότι, εξάλλου, οι γυναίκες είναι που πρέπει να βάλουν το φαγητό στο τραπέζι της οικογένειάς τους, και οι γυναίκες είναι αυτές που μαστίζονται από τη φτώχεια, μαζί με τα παιδιά τους, σε ιδιαίτερα μεγάλο βαθμό. Κατ' εμέ, αυτή είναι η ουσία της εν λόγω διακήρυξης του Ο"Ε - ότι θα πρέπει να δοθούν στις γυναίκες πολύ περισσότερες ευκαιρίες στη διαδικασία λήψης αποφάσεων, προκειμένου να μπορέσουν να καταστούν διαμορφωτές, αντί για θύματα, της μοίρας τους.
<P>
Με ποιους τρόπους πλήττουν οι ένοπλες συγκρούσεις τις γυναίκες; Ας δούμε το παράδειγμα της Γάζας. Ακόμη και σήμερα, οι γυναίκες είναι αυτές που περιθάλπτουν και φροντίζουν εκείνους που τραυματίστηκαν ως αποτέλεσμα της βαρβαρότητας του κράτους του Ισραήλ, οι γυναίκες είναι αυτές που περιθάλπτουν και φροντίζουν τα παιδιά τα οποία έμειναν ανάπηρα ως συνέπεια αυτού, και οι γυναίκες είναι αυτές που υφίστανται τις σοβαρές συνέπειες του βομβαρδισμού και της καταστροφής των υποδομών, του βομβαρδισμού δρόμων και σχολείων. Θα πρέπει να το έχουμε αυτό κατά νου όταν λαμβάνουμε υπόψη τα βασανιστήρια που αναγκάζονται να υποστούν οι γυναίκες στο πλαίσιο ένοπλων συγκρούσεων.
<SPEAKER ID="027" NAME="Philippe Juvin" AFFILIATION="PPE">
(FR) Κυρία Πρόεδρε, κυρίες και κύριοι, σε περιοχές συγκρούσεων, η χρήση βίας κατά των γυναικών αποτελεί μια σκόπιμη τακτική. Ο βιασμός αποτελεί μια ευρέως διαδεδομένη, συστηματική και οργανωμένη πρακτική. Αποτελεί ένα όπλο πολέμου. Πρέπει, φυσικά, να καταδικάσουμε αυτήν τη βία.
<P>
Εκτός από την καταδίκη, ωστόσο, πρέπει να προχωρήσουμε πέρα από τις απλές διακηρύξεις, σε διαφορετική περίπτωση απλώς επαναλαμβάνουμε τα ίδια. Πρέπει να βρούμε τρόπους δράσης. Αυτός είναι ο λόγος, κυρίες και κύριοι, για τον οποίο σας ζητώ να αναλογιστείτε τρεις τρόπους δράσης.
<P>
Ο πρώτος τρόπος δράσης: πιστεύω ότι θα πρέπει να πειστούμε για την ανάγκη προώθησης από μέρους της Ευρωπαϊκής Ένωσης των τοπικών γυναικείων οργανώσεων σε όλες εκείνες τις καταστάσεις συγκρούσεων στις οποίες παρεμβαίνει. Ο σεβασμός των βασικών αρχών της ελευθερίας και της δικαιοσύνης θα αυξηθεί εάν μπορέσει να θεμελιωθεί στις γυναίκες. Οσάκις εκχωρούνται δικαιώματα στις γυναίκες στον κόσμο, θα προάγεται ο σεβασμός της ανθρώπινης αξιοπρέπειας και των αξιών της ισότητας και της αδελφοσύνης - οι οποίες είναι αρχές της ΕΕ.
<P>
Ο δεύτερος τρόπος δράσης: όταν εμείς οι Ευρωπαίοι παρέχουμε βοήθεια προκειμένου να συμβάλουμε στην ανοικοδόμηση των χωρών, πιστεύω ότι θα πρέπει να εξετάσουμε το ενδεχόμενο να τίθεται ως όρος για τις κυβερνητικές δυνάμεις και τις τοπικές αρχές στις περιοχές αυτές -τις οποίες βοηθάμε- η θέσπιση ποσοστώσεων, προκειμένου να διασφαλίζεται η συμμετοχή των γυναικών στα επίπεδα λήψης αποφάσεων. Αναφέρομαι, για παράδειγμα, στην παλαιστινιακή αρχή, την οποία βοηθήσαμε, η οποία χρηματοδοτήθηκε σχεδόν εξ ολοκλήρου από εμάς. " κατάσταση στη Μέση Ανατολή θα μπορούσε να ωφεληθεί μόνο εάν απαιτούσαμε να θεσπίσει η παλαιστινιακή αρχή ποσοστώσεις, επιτρέποντας στις γυναίκες να κατέχουν θέσεις πολιτικής ευθύνης.
<P>
Τέλος, ο τρίτος τρόπος δράσης: οσάκις παρεμβαίνουμε, μέσω μη στρατιωτικών, αστυνομικών ή στρατιωτικών μέσων, πιστεύω ότι πρέπει να επιχειρούμε να αναθέτουμε στις γυναίκες έναν σημαντικό και κατάλληλο ρόλο εντός των δικών μας στρατευμάτων και επιχειρησιακών αντιπροσωπειών. Αυτό θα χρησίμευε απλώς στο να μας καταστήσει περισσότερο αποτελεσματικούς και, όπως επισημαίνεται σε πολλές εκθέσεις, αυτό θα συνεπαγόταν προφανώς ότι οι πληθυσμοί θα είναι πιο πρόθυμοι να μας αποδεχθούν.
<SPEAKER ID="028" NAME="Marc Tarabella" AFFILIATION="S&amp;D">
(FR) Κυρία Πρόεδρε, κυρίες και κύριοι, συμπληρώνονται σήμερα δέκα χρόνια από τότε που το Συμβούλιο Ασφαλείας των "νωμένων Εθνών ενέκρινε, για πρώτη φορά στην ιστορία του, ένα ψήφισμα όπου επισημαίνεται η ειδική κατάσταση των γυναικών που διαβιούν σε περιοχές μαχών και ο ρόλος τους στην επίλυση των συγκρούσεων. Ωστόσο, σήμερα, δέκα χρόνια μετά το εν λόγω ψήφισμα, χιλιάδες γυναίκες εξακολουθούν να πέφτουν θύματα βιασμού σε χώρες που δοκιμάζονται από πολέμους, όπως το Κονγκό για παράδειγμα. Εγώ, προσωπικά, έχω ασκήσει δριμεία κριτική στην ατιμωρησία που απολάμβαναν επί πολλά έτη οι δράστες αυτών των φρικαλεοτήτων.
<P>
Επιπλέον, αυτές οι βάρβαρες πράξεις διαπράττονται παρόλο που ορισμένες φορές, ή ακόμη και συχνά, τα "νωμένα Έθνη παρευρίσκονται επιτόπου. Πιστεύω ότι η πολιτική φιλοδοξία και οι επαρκείς πόροι απουσιάζουν παντελώς. Συγκεκριμένα, θα επεσήμανα την ανάγκη κατάρτισης του εγκατεστημένου στις περιοχές αυτές προσωπικού των ευρωπαϊκών και διεθνών οργανισμών και ενημέρωσης των δοκιμαζόμενων πληθυσμών.
<P>
Πρέπει να καταστήσουμε κατανοητό σε όλους ότι η εξέταση των ζητημάτων του φύλου θα οδηγήσει σε βελτιώσεις σε όλους τους τομείς. Πρέπει να θέσουμε τέλος στην ατιμωρησία που τόσο συχνά απολαμβάνουν εκείνοι που διαπράττουν πράξεις βίας κατά των γυναικών, και πρέπει να θεσπίσουμε μια κατάλληλη διαδικασία καταγγελιών ως προς το ζήτημα αυτό. Πρέπει επίσης να αυξήσουμε τους διαθέσιμους χρηματοδοτικούς πόρους εντός των ευρωπαϊκών θεσμικών οργάνων για τις εργασίες επί των ζητημάτων φύλου και ανθρωπίνων δικαιωμάτων, ειδικότερα προκειμένου να θεσπισθούν μηχανισμοί και να αξιολογηθεί η πρόοδος που σημείωσε η Ευρωπαϊκή Ένωση.
<P>
Πρέπει να σημειωθεί ότι, όπως είπε ο κ. Chastel, έχουν όντως καταβληθεί προσπάθειες, ειδικότερα μέσω της ανταλλαγής βέλτιστων πρακτικών και της συμμετοχής σε μια ομάδα δράσης. Επιπλέον, δέκα κράτη μέλη διαθέτουν σήμερα κάποιο εθνικό σχέδιο δράσης. Ευελπιστώ ότι τα υπόλοιπα 17 κράτη μέλη θα διαθέτουν σύντομα ένα δικό τους.
<P>
Τέλος, θα ήθελα να τονίσω ότι διατηρώ μεγάλες προσδοκίες για τη μελλοντική Υπηρεσία Εξωτερικής Δράσης. Ευελπιστώ ότι οι γυναίκες και οι άνδρες θα συμμετάσχουν σε αυτήν ισότιμα, ιδίως στις περιοχές αυτές. Δεν πρέπει ποτέ να ξεχνάμε τον σημαντικό ρόλο που διαδραματίζουν οι γυναίκες στην επίλυση συγκρούσεων ή την ανάγκη εδραίωσης επικοινωνίας που να βασίζεται στην εμπιστοσύνη μεταξύ των δυνάμεων των διεθνών οργανισμών και των τοπικών πληθυσμών.
<SPEAKER ID="029" NAME="Ilda Figueiredo" AFFILIATION="GUE/NGL">
(PT) Κυρία Πρόεδρε, η επισήμανση των επιπτώσεων των πολέμων και των συγκρούσεων στις γυναίκες και τα παιδιά είναι υψίστης σημασίας σε μια τόσο κρίσιμη περίοδο όσο η τωρινή, όταν συνεχίζονται οι πόλεμοι στο Ιράκ και το Αφγανιστάν, τροφοδοτούνται σοβαρές συγκρούσεις, όπως στα κατεχόμενα από το Ισραήλ εδάφη της Παλαιστίνης ή στη Δυτική Σαχάρα που τελεί υπό μαροκινή κατοχή, αυξάνονται οι ανισότητες, επιδεινώνεται το πρόβλημα της φτώχειας από νεοφιλελεύθερες πολιτικές, και αναδύονται νέες απειλές, όπως συνέβη αυτό το Σαββατοκύριακο στη Λισαβόνα με τη σύνοδο κορυφής του NATO και την έγκριση της νέας του στρατηγικής αντίληψης. Ως αντίδραση σε αυτό, έλαβε χώρα μια ειρηνική διαδήλωση το προηγούμενο Σάββατο στους δρόμους της Λισαβόνας, που οργανώθηκε από την εκστρατεία "Ναι στην ειρήνη, όχι στο NATO", η οποία περιλαμβάνει περισσότερες από 100 οργανώσεις. Δεκάδες χιλιάδες άνθρωποι, άνδρες και γυναίκες, πραγματοποίησαν πορεία ζητώντας ειρήνη και κοινωνική δικαιοσύνη, οι οποίες είναι απαραίτητες για την ασφάλεια, και φωνάζοντας και απαιτώντας τη διάλυση του NATO, τον πυρηνικό αφοπλισμό και τον σεβασμό των δικαιωμάτων των ανθρώπων κατά την υπεράσπιση της ειρήνης.
<P>
Στη γενική απεργία η οποία πρόκειται να λάβει χώρα αύριο στην Πορτογαλία, άνδρες και γυναίκες θα διαμαρτυρηθούν εκ νέου για τις αντικοινωνικές πολιτικές. Οι εν λόγω πολιτικές τους πλήττουν όλους, αλλά είναι ιδιαιτέρως μεροληπτικές εις βάρος των γυναικών. Οι διαδηλωτές θα απαιτήσουν νέες πολιτικές που να σέβονται την αξιοπρέπεια των εργαζομένων και να προωθούν την ανάπτυξη και την κοινωνική πρόοδο, μια προϋπόθεση για την ειρήνη.
<SPEAKER ID="030" NAME="Eduard Kukan" AFFILIATION="PPE">
(SK) Κυρία Πρόεδρε, κι εγώ, επίσης, θα ήθελα να τονίσω την ιστορική σημασία του ψηφίσματος 1325 του Συμβουλίου Ασφαλείας για την ειρήνη και την πολιτική ασφάλειας. Ήταν η πρώτη φορά που ο Ο"Ε τόνισε τη σημασία της προστασίας των γυναικών και της πλήρους συμμετοχής τους στην εδραίωση της ειρήνης, τη διατήρηση της ειρήνης και την πρόληψη των συγκρούσεων.
<P>
Πρέπει να αναφερθεί ότι έχουν καταβληθεί μεγάλες προσπάθειες κατά τη διάρκεια των τελευταίων δέκα ετών προκειμένου να επιτευχθεί ο εν λόγω στόχος. Ωστόσο, η κακοποίηση των γυναικών εξακολουθεί να αποτελεί συχνά μείζον χαρακτηριστικό των συγκρούσεων. Επιπλέον, σημειώθηκε ανησυχητική αύξηση της τακτικής και συστηματικής βίας κατά των γυναικών τόσο κατά τη διάρκεια των συγκρούσεων όσο και μετά από αυτές.
<P>
Δεν θα παράσχω τυχόν συγκεκριμένα στοιχεία, αλλά σίγουρα αξίζει να αναφερθούν τα αποτρόπαια γεγονότα που έχουν λάβει χώρα στη Λαϊκή Δημοκρατία του Κονγκό, το Νταρφούρ, τη Ρουάντα, τη Λιβερία, τη Σιέρρα Λεόνε και τη Βοσνία. Συνάντησα και μίλησα προσωπικά με γυναίκες οι οποίες έπεσαν θύματα βίας κατά τη διάρκεια του πολέμου στην πρώην Γιουγκοσλαβία. Οι ιστορίες τους είναι φρικιαστικές. Έπεσαν θύματα βιασμού, βασανίστηκαν και εξευτελίστηκαν. Πολλές εξοστρακίστηκαν ακόμη και μετά το τέλος των συγκρούσεων.
<P>
Επομένως ούτε καν η παύση των συγκρούσεων δεν θα εγγυηθεί τον τερματισμό της βίας κατά των γυναικών. Αυτό θα πρέπει να το έχουμε πάντα κατά νου.
<P>
" προστασία των γυναικών και η διευκόλυνση της συμμετοχής τους στην εδραίωση της ειρήνης και της ασφάλειας αποτελούν τον κύριο στόχο του ψηφίσματος 1325. Δυστυχώς, αυτό δεν έχει συμβεί σε πολλές περιπτώσεις. Πιστεύω ακράδαντα ότι υπάρχει πραγματική πιθανότητα να μπορέσουμε να αλλάξουμε τα πράγματα. Ωστόσο, απαιτείται η πολιτική βούληση όλων εάν πρόκειται να δημιουργήσουμε τις πραγματικές προϋποθέσεις. Όσον αφορά την εκπλήρωση αυτής της αποστολής, διαβλέπω επίσης τη δυνατότητα θετικής συμβολής από την Ύπατη Εκπρόσωπο βαρόνη Ashton και την Ευρωπαϊκή Υπηρεσία Εξωτερικής Δράσης, οι οποίες θα μπορούσαν να ενισχύσουν σημαντικά τον ρόλο της ΕΕ όσον αφορά την εφαρμογή αυτού του σημαντικού ψηφίσματος.
<SPEAKER ID="031" NAME="Sabine Lösing" AFFILIATION="GUE/NGL">
(DE) Κυρία Πρόεδρε, γυναίκες και παιδιά εξακολουθούν να πλήττονται σοβαρά σε δυσανάλογο βαθμό από τους πολέμους και τις επιπτώσεις τους. Ωστόσο, τα δικαιώματα των γυναικών δεν πρέπει να χρησιμοποιούνται καταχρηστικά, προκειμένου να παρέχεται νομιμοποίηση στις στρατιωτικές επεμβάσεις. Το παράδειγμα της Δημοκρατίας του Κονγκό καταδεικνύει ότι τα στρατιωτικά μέτρα δεν συμβάλλουν στην προστασία, τη διασφάλιση ή τη θεμελίωση των δικαιωμάτων των γυναικών. Δυστυχώς, αληθεύει ακριβώς το αντίθετο. " κατάσταση των γυναικών σήμερα στο Αφγανιστάν είναι χειρότερη από ποτέ ως αποτέλεσμα του πολέμου. " υπόσχεση που δόθηκε στο ψήφισμα 1325 μπορεί να τηρηθεί πραγματικά μόνο με την αποφυγή των συγκρούσεων και τη λήψη μόνο μη στρατιωτικών μέτρων σε καταστάσεις πολέμου και συγκρούσεων. Συνεπώς, πιστεύω ότι είναι εντελώς απαράδεκτο να παραποιείται το εν λόγω ψήφισμα με στόχο την αύξηση του αριθμού των γυναικών που συμμετέχουν στις πολεμικές συγκρούσεις. Ζητώ να σταματήσει η ΕΕ να παρέχει καταρχήν υποστήριξη, συμπεριλαμβανομένης της βοήθειας για τον εξοπλισμό και την κατάρτιση, σε καθεστώτα και στρατιωτικές δυνάμεις που στέλνουν παιδιά-στρατιώτες σε ένοπλες συγκρούσεις, παραβιάζουν τα ανθρώπινα δικαιώματα ή προβαίνουν σε συστηματικές πράξεις σεξουαλικής βίας.
<SPEAKER ID="032" NAME="Edite Estrela" AFFILIATION="S&amp;D">
(PT) Κυρία Πρόεδρε, έχουν ήδη αναφερθεί τα ψηφίσματα του Συμβουλίου Ασφαλείας και τα σχέδια για την υποστήριξη της ανάπτυξης, με έμφαση στα βήματα προόδου που πραγματοποιήθηκαν, αλλά είναι δεδομένο ότι οι γυναίκες εξακολουθούν να αποτελούν τα κύρια θύματα των ένοπλων συγκρούσεων. Είναι θύματα, αλλά όχι φορείς λήψης αποφάσεων. Οι γυναίκες θα πρέπει να συμμετέχουν σε ολόκληρη τη διαδικασία πρόληψης και επίλυσης συγκρούσεων. Εάν υπήρχαν περισσότερες γυναίκες σε ανώτερες θέσεις στη διαδικασία χάραξη πολιτικής, συμπεριλαμβανομένης της διαδικασίας λήψης οικονομικών αποφάσεων, θα επικρατούσε αναμφίβολα περισσότερη ειρήνη και ασφάλεια στον κόσμο, και θα επωφελούμασταν όλοι από τη μεγαλύτερη ανάπτυξη και τις καλύτερες συνθήκες διαβίωσης. Αυτός είναι επίσης ο λόγος για τον οποίο έχουμε ανάγκη τη συμμετοχή περισσότερων γυναικών στη διαδικασία λήψης αποφάσεων σε όλα τα επίπεδα. Όπως έχει ήδη ειπωθεί εδώ, οι γυναίκες θα πρέπει να συμμετέχουν και να διαδραματίζουν ρόλο καθ' όλη τη διάρκεια αυτής της διαδικασίας· δεν θα πρέπει αυτή να διεξάγεται μόνο από άνδρες.
<SPEAKER ID="033" NAME="Antonyia Parvanova" AFFILIATION="ALDE">
(EN) Κυρία Πρόεδρε, όταν μιλάμε για τις γυναίκες σε εμπόλεμες ζώνες, πρέπει να λαμβάνουμε υπόψη ότι παρά τις έντονες προσπάθειες και τα θετικά σημάδια, όπως ο διορισμός της πρώην Επιτρόπου Margot Wallström στη θέση της ειδικής αντιπροσώπου του Γενικού Γραμματέα του Ο"Ε για τη σεξουαλική βία στο πλαίσιο συγκρούσεων, καθώς και την πρόσφατη δημιουργία της "UN Women", εξακολουθεί να υπάρχει ανάγκη για περαιτέρω δράση, μεγαλύτερη ευαισθητοποίηση και πρακτικές πολιτικές δράσεις σε αυτόν τον τομέα.
<P>
Θα ήθελα να τονίσω ιδιαίτερα ότι οι εταιρικές σχέσεις μεταξύ των βουλευτών, των κυβερνήσεων των κρατών μελών της ΕΕ και του Ο"Ε, των θεσμικών οργάνων και της κοινωνίας των πολιτών είναι ζωτικής σημασίας για την ενίσχυση της στήριξης των συμφωνηθέντων στόχων και σκοπών του προγράμματος δράσης της διεθνούς διάσκεψης σχετικά με τον πληθυσμό και την ανάπτυξη όσον αφορά τους αναπτυξιακούς στόχους της Χιλιετίας.
<P>
Στο πλαίσιο της ισότητας των φύλων, πρέπει να αναληφθεί μια κοινή δέσμευση για την ανάδειξη αυτού του θέματος, διασφαλίζοντας την καλύτερη εκπροσώπηση των γυναικών σε μια προσπάθεια να αποτραπεί ο πόλεμος, να αποκατασταθεί η ειρήνη και να αντιμετωπισθούν οι καταστάσεις μετά από συγκρούσεις, λαμβάνοντας υπόψη ότι οι γυναίκες μπορούν να διαδραματίσουν σημαντικό ρόλο στη διατήρηση της ειρήνης εάν υπάρχει η κατάλληλη υποστήριξη και η ουσιαστική τους συμπερίληψη.
<P>
Εν κατακλείδι, θα ήθελα να τονίσω ότι η ΕΕ διαδραματίζει καίριο ρόλο στην προώθηση των εν λόγω στόχων, προκειμένου να επιτευχθεί μια δίκαιη και βιώσιμη λύση. " συνεργασία προκειμένου να αντιμετωπίσουμε την κατάσταση των γυναικών σε εμπόλεμες ζώνες μέσω της αποτροπής του πολέμου και της διατήρησης της διεθνούς ειρήνης και ασφάλειας είναι η κύρια ευθύνη μας και σημαντικό πολιτικό καθήκον.
<SPEAKER ID="034" NAME="Diane Dodds" AFFILIATION="NI">
(EN) Κυρία Πρόεδρε, θέλω παράσχω την υποστήριξή μου στο ψήφισμα 1325. Θα ήθελα να επιστήσω την προσοχή του Κοινοβουλίου στην κατάσταση στη Βόρεια Ιρλανδία, όπου διαθέτουμε έναν πολύ δραστήριο γυναικείο πληθυσμό - έναν πληθυσμό που έχει συμβάλει θετικά στο εσωτερικό της χώρας.
<P>
Προτού έρθω σε αυτό το Κοινοβούλιο, εκπροσωπούσα το Δυτικό Μπέλφαστ στη Συνέλευση της Βόρειας Ιρλανδίας και την περιοχή Shankill του Μπέλφαστ στην τοπική αυτοδιοίκηση. Αυτές είναι περιοχές που μαστίζονται από τη βία 30 ετών και πλέον η οποία επιβάλλεται μέσω της τρομοκρατικής εκστρατείας των ιρλανδών Ρεπουμπλικανών και της βίας μεταξύ των κοινοτήτων.
<P>
Καθ' όλη τη διάρκεια αυτής της περιόδου, ομάδες όπως το "Women's Center" αποτέλεσαν μια συνεκτική δύναμη, ενισχύοντας τις ικανότητες της κοινότητας και αναπτύσσοντας διασυνδέσεις με άλλες ομάδες γυναικών σε άλλες κοινότητες. Είναι καθημερινές γυναίκες οι οποίες αναδείχθηκαν ως ηγετικές μορφές και ως εξαιρετικό πρότυπο για άλλες χώρες και κοινότητες που βρίσκονται αντιμέτωπες με την τρομοκρατία και τη βία.
<P>
Σήμερα, ομάδες όπως το "Shankill Women's Centre", το "Foyle Women's Network" και το "Training for Women" όχι μόνο διαμορφώνουν τις μελλοντικές εξελίξεις στις σχέσεις μεταξύ των κοινοτήτων στη Βόρεια Ιρλανδία, αλλά και παρέχουν στις γυναίκες ευκαιρίες στην αγορά εργασίας μέσω της εκπαίδευσης και της κατάρτισης. Αυτή είναι η κατεύθυνση που πρέπει να ακολουθηθεί, αγαπητοί συνάδελφοι.
<SPEAKER ID="035" NAME="Norica Nicolai" AFFILIATION="ALDE">
(RO) Κυρία Πρόεδρε, ευελπιστώ ότι αυτή η συζήτηση που διεξάγουμε σήμερα δεν θα αποτελέσει μόνο μια ευκαιρία για τον εορτασμό της επετείου του ψηφίσματος 1325, αλλά και ένα νέο ξεκίνημα και μια νέα προσέγγιση όσον αφορά αυτό το ζήτημα, το οποίο εξακολουθεί να υφίσταται ουσιαστικά με τις ίδιες μορφές που οδήγησαν στην έγκριση του ψηφίσματος 1325.
<P>
Δεν πιστεύω ότι οι διακηρύξεις αρκούν, ιδίως οι διακηρύξεις που μεταφέρουν μια διαφορετική εικόνα της πραγματικότητας. Πιστεύω ότι απαιτείται ανάληψη δράσης και είναι καθήκον της Ευρωπαϊκής Ένωσης, στο πλαίσιο της υφιστάμενης πολιτικής ασφάλειας, να εκπονήσει έναν αρχικό κώδικα συμπεριφοράς που θα χρησιμοποιηθεί τόσο στις συγκρούσεις όσο και στις επιχειρήσεις μετά από συγκρούσεις, παρόλο που υπάρχει μια σύμβαση, με τη μορφή της Σύμβασης της Γενεύης, η οποία καταδικάζει τη βίαιη συμπεριφορά κατά τη διάρκεια συγκρούσεων. Πιστεύω ότι ένας κώδικας συμπεριφοράς αυτού του είδους θα παρείχε προστιθέμενη αξία στην Ευρωπαϊκή Ένωση, συνιστώντας ένα βήμα προς την κατεύθυνση της επίλυσης αυτού του ζητήματος.
<P>
Οι άλλες πτυχές της εμπλοκής πρέπει αναμφισβήτητα να υποστηριχθούν από την αδιάλειπτη χρηματοδοτική ενίσχυση που βασίζεται σε μια στρατηγική για τα αναπτυξιακά μας σχέδια.
<SPEAKER ID="036" NAME="Anna Záborská" AFFILIATION="PPE">
(SK) Κυρία Πρόεδρε, γιορτάζουμε τη 10η επέτειο του ψηφίσματος 1325 του Ο"Ε, και υπάρχουν σχεδόν καθημερινές αναφορές άλλων ψηφισμάτων και διακηρύξεων που στόχος τους είναι να βοηθήσουν τις γυναίκες. Ωστόσο, διατηρώ τις αμφιβολίες μου όσον αφορά το αν ελέγχουμε επαρκώς την εκπλήρωσή τους.
<P>
Όλο και περισσότερα έγγραφα συντάσσονται, αλλά η κατάσταση των γυναικών βελτιώνεται με πολύ αργούς ρυθμούς. Είναι καθήκον μας να εργασθούμε για τη συμμόρφωση προς τα δικαιώματα όλων των γυναικών και την προστασία των δικαιωμάτων αυτών, προκειμένου να μπορέσουν να ενταχθούν πλήρως στην κοινωνία, ανεξαρτήτως της κατάστασης, της καταγωγής ή της κοινωνικής τους θέσης.
<P>
Ο ρόλος τους ξεκινά στην οικογένεια, όχι μόνο επειδή είναι αναντικατάστατες όσον αφορά την ανατροφή των παιδιών με στόχο να σέβονται την ανθρώπινη αξιοπρέπεια όλων των ανθρώπων, αλλά υπάρχουν και γυναίκες οι οποίες, γνωρίζοντας την απειλή για τις οικογένειές τους, συμμετέχουν στην πρόληψη και την επίλυση στρατιωτικών συγκρούσεων. Ωστόσο, έως ότου οι γυναίκες αισθανθούν ασφαλείς στις οικογένειές τους και στις χώρες τους, είναι αδύνατον να συζητάμε για την ειρήνη, και όχι μόνο σε χώρες όπου δεν διεξάγεται πόλεμος.
<SPEAKER ID="037" NAME="Olivier Chastel">
ασκών την Προεδρία του Συμβουλίου. - (FR) Κυρία Πρόεδρε, κυρίες και κύριοι, ασφαλώς συμφωνώ με το Κοινοβούλιο σε πάρα πολλά σημεία. Πώς θα μπορούσα να διαφωνήσω ιδίως με τα αιτήματα του κ. Juvin και του κ. Tarabella για τη δημιουργία της Ευρωπαϊκής Υπηρεσίας Εξωτερικής Δράσης, προκειμένου να αποτελέσει μια σημαντική ευκαιρία για την ενίσχυση της πολιτικής της ΕΕ σχετικά με τις γυναίκες, την ειρήνη και την ασφάλεια; Κατά τη διάρκεια της διαδικασίας ίδρυσης της υπηρεσίας, πρέπει να αναγνωρισθεί η συνεχιζόμενη πρόκληση της διασφάλισης της μεγαλύτερης εκπροσώπησης των γυναικών σε κάθε επίπεδο, μεταξύ άλλων στις μονάδες προσωπικού, και ιδίως στο ανώτερο επίπεδο.
<P>
" βαρόνη Ashton εργάζεται ασφαλώς επ' αυτού. Έχει κάνει ορισμένα βήματα προς αυτήν την κατεύθυνση, για παράδειγμα με τον διορισμό της Rosalind Marsden ως της πρώτης γυναίκας ειδικής αντιπροσώπου της ΕΕ στο Σουδάν. Τον Σεπτέμβριο, διόρισε 29 άτομα σε ανώτερες θέσεις εντός των αντιπροσωπειών, συμπεριλαμβανομένων επτά γυναικών επικεφαλής αντιπροσωπειών, πράγμα που αποτελεί αύξηση κατά τουλάχιστον 50% του αριθμού των γυναικών σε αυτό το επίπεδο.
<P>
Παράλληλα με τις μεγάλες προσπάθειες που καταβάλλει η ΕΕ προκειμένου να ενισχύσει τις ικανότητές της σε σχέση με τη συμμετοχή των γυναικών, την ειρήνη και την ασφάλεια, πιστεύουμε ότι είναι επίσης σημαντικό να ληφθούν μέτρα για την ευαισθητοποίηση στο πλαίσιο άλλων οργανισμών και χωρών. Αυτό είναι άρρηκτα συνδεδεμένο με τις ειδικές δραστηριότητες κατάρτισης. Πολλοί από εσάς μιλήσατε και γι' αυτό το θέμα. Εντός του πλαισίου του ευρωπαϊκού μέσου για τη δημοκρατία και τα ανθρώπινα δικαιώματα, η Ένωση υποστηρίζει τα "νωμένα Έθνη όσον αφορά την εφαρμογή των ψηφισμάτων σχετικά με τις γυναίκες, την ειρήνη και την ασφάλεια σε χώρες και περιφέρειες που πλήττονται ιδιαίτερα, όπως το Πακιστάν, το Αφγανιστάν, η Γεωργία, η Αρμενία, το Αζερμπαϊτζάν και η κοιλάδα Φεργκάνα, η οποία συνδέει το Ουζμπεκιστάν, την Κιργιζία και το Τατζικιστάν.
<P>
Τέλος, η Ευρωπαϊκή Ένωση εξακολουθεί να πιστεύει στη σημασία της ανάθεσης αυξημένων αρμοδιοτήτων σε διεθνές επίπεδο. " Ένωση πιστεύει ότι το Συμβούλιο Ασφαλείας θα πρέπει να συστήσει μια ομάδα εργασίας η οποία θα εξετάσει την πρόοδο που έχει σημειωθεί όσον αφορά την εφαρμογή του ψηφίσματος 1325 και θα διατυπώσει συστάσεις στο Συμβούλιο, προκειμένου να αντιμετωπιστούν οι προκλήσεις, να διορθωθούν οι ατέλειες που υπάρχουν και να επιταχυνθεί η εφαρμογή αυτού του ψηφίσματος.
<P>
" Ένωση έχει ζητήσει, συνεπώς, από το Συμβούλιο Ασφαλείας να εντείνει τις προσπάθειές του για την καταπολέμηση της ατιμωρησίας. Θα πρέπει να επιβληθούν στοχευμένα και προοδευτικά μέτρα σε όλα τα μέρη μιας σύγκρουσης που ευθύνονται για σοβαρές παραβιάσεις των δικαιωμάτων των γυναικών.
<P>
Είμαι πεπεισμένος ότι το Ευρωπαϊκό Κοινοβούλιο θα συνεχίσει να στηρίζει τις προσπάθειες που καταβάλλει η Ένωση και τα κράτη μέλη σε αυτόν τον τομέα.
<SPEAKER ID="038" NAME="Πρόεδρος">
Έχω λάβει έξι προτάσεις ψηφίσματος από αντίστοιχες πολιτικές ομάδες για αυτό το θέμα.
<P>
" συζήτηση έληξε.
<P>
" ψηφοφορία θα διεξαχθεί την Πέμπτη 25 Νοεμβρίου στις 12 το μεσημέρι.
<P>
Γραπτές δηλώσεις (άρθρο 149 του Κανονισμού)
<SPEAKER ID="999" NAME="Corina Creţu" AFFILIATION="S&amp;D">
γραπτώς. - (RO) Όλες οι δυναμικές προσπάθειες που καταβλήθηκαν -τα ψηφίσματα και τα εθνικά και διεθνή σχέδια για τη βελτίωση του επιπέδου προστασίας των γυναικών σε εμπόλεμες ζώνες- απέτυχαν να εξαλείψουν αυτό το βάρβαρο όπλο το οποίο χρησιμοποιείται συχνά στις σύγχρονες πολεμικές συγκρούσεις: τη σεξουαλική βία. Αντιθέτως, η ατιμωρησία δημιουργεί συνθήκες που συμβάλλουν στην εξάπλωση της πρακτικής αυτής η οποία είναι εκ διαμέτρου αντίθετη προς τις αξίες μας. Έχω επανειλημμένως μιλήσει ανοικτά, μαζί με άλλους, κατά των πράξεων μαζικού βιασμού που διαπράττονται στο Κονγκό, τη Λιβερία και σε άλλες εμπόλεμες ζώνες, ιδίως στην Αφρική. Οι χιλιάδες γυναίκες που έπεσαν θύματα σεξουαλικής κακοποίησης και βίας είναι επίσης καταδικασμένες να φέρουν στο μέλλον το κοινωνικό στίγμα και το βάρος τρομερών ασθενειών, όπως ο ιός HIV.
<P>
" Παγκόσμια "μέρα για την Εξάλειψη της Βίας κατά των Γυναικών, την οποία γιορτάζουμε στις 25 Νοεμβρίου, πρέπει να μας υπενθυμίζει επίσης ότι οι γυναίκες αποτελούν θύματα ενδοοικογενειακής βίας, η οποία εκδηλώνεται με ανησυχητική συχνότητα, βιασμού μέσα στον γάμο, σεξουαλικής κακοποίησης και εμπορίας ανθρώπων. " βία που συνδέεται με το φύλο, είτε διαπράττεται εντός της οικογένειας είτε σε εμπόλεμες ζώνες, αποτελεί μία από τις σοβαρότερες παραβιάσεις των ανθρωπίνων δικαιωμάτων και πρέπει να καταπολεμάται και να τιμωρείται αναλόγως.
<SPEAKER ID="039" NAME="Lena Kolarska-Bobińska" AFFILIATION="PPE">
γραπτώς. - (PL) Σταδιακά, ο παραδοσιακός ρόλος των ειρηνευτικών αποστολών έχει αλλάξει. Δεν συνίσταται πλέον μόνο στον έλεγχο των συμφωνιών κατάπαυσης του πυρός ή στη διασφάλιση του σεβασμού των συνόρων μεταξύ των κρατών. Επί του παρόντος, οι αποστολές συμμετέχουν σε διάφορες "ήπιες" δραστηριότητες - την προώθηση των ανθρωπίνων δικαιωμάτων και της δημοκρατίας με ποικίλους τρόπους, τη στήριξη της διοργάνωσης των εκλογών και την αποκατάσταση του κράτους δικαίου. Επ' ευκαιρία της 10ης επετείου από την έγκριση του ψηφίσματος 1325, η προσοχή θα πρέπει να εστιαστεί στον ιδιαίτερο ρόλο των γυναικών στις εν λόγω διαδικασίες. Σε πολλές περιπτώσεις, είναι πολύ καλύτερα προδιατεθειμένες για την εκτέλεση των καθηκόντων των ειρηνευτικών αποστολών. Μεταξύ άλλων, αναφέρομαι εν προκειμένω στο έργο που συντελείται με τα θύματα σεξουαλικής βίας και βίας που βασίζεται στη διάκριση λόγω φύλου. Οι γυναίκες εργάζονται σε γυναικείες φυλακές, βοηθούν στην κοινωνική επανένταξη και παρέχουν επίσης πολλών ειδών κατάρτιση. Μιλάμε συνέχεια για την αύξηση της συμμετοχής των γυναικών στην πολιτική και τις επιχειρήσεις. Σε κανέναν από τους εν λόγω τομείς δεν έχει καταστεί ακόμη δυνατόν να επιτευχθεί πλήρης ισότητα ευκαιριών. Αυτός είναι ο λόγος για τον οποίο είναι αναγκαίο να επανέλθουμε σε αυτά τα θέματα και να εξετάσουμε προσεκτικά τον τρόπο με τον οποίο τίθεται σε ισχύ η εγκεκριμένη νομοθεσία, προκειμένου να καταστεί δυνατόν να διατεινόμαστε, στη 15η ή την 20ή επέτειο από την έγκριση του ψηφίσματος 1325, ότι εφαρμόζονται όλες του οι διατάξεις.

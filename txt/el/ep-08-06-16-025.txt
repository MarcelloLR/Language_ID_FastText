<CHAPTER ID="025">
Ευρωπαϊκό έτος καταπολέμησης της φτώχειας και του κοινωνικού αποκλεισμού (συνέχεια της συζήτησης)
<SPEAKER ID="162" NAME="Πρόεδρος">
Συνεχίζουμε τη συζήτηση της έκθεσης σχετικά με το ευρωπαϊκό έτος καταπολέμησης της φτώχειας και του κοινωνικού αποκλεισμού, και προχωρούμε τώρα στις παρεμβάσεις εξ ονόματος των πολιτικών ομάδων.
<SPEAKER ID="163" NAME="Thomas Mann">
εξ ονόματος της Ομάδας PPE-DE. - (DE) Κύριε Πρόεδρε, με όλη αυτή την εστίαση στη μεγέθυνση των εξαγωγών και τα κέρδη από την παγκοσμιοποίηση, μια ομάδα ανθρώπων φαίνεται να έχει αγνοηθεί. Αναφέρομαι στα άτομα που ζουν υπό συνθήκες φτώχειας, τα οποία ανέρχονται σε 78 εκατ. στην ΕΕ, περιλαμβανομένων 19 εκατ. παιδιών. Πρέπει μήπως να συνηθίσουμε να ζούμε με μια τέτοια κατάσταση; Ασφαλώς όχι!
<P>
Οι νέοι που δεν μπορούν να ανταποκριθούν στις απαιτήσεις του σχολείου και το εγκαταλείπουν είναι μέρος αυτής της ομάδας, όπως είναι και οι ηλικιωμένοι οι οποίοι, παρότι έχουν εργαστεί επί δεκαετίες, λαμβάνουν μικρές συντάξεις οι οποίες μετά βίας καλύπτουν τις βασικές ανάγκες τους. Αισθάνονται περιθωριοποιημένοι, και στην πραγματικότητα συχνά αφήνονται να τα βγάλουν πέρα μόνοι τους. Το αποτέλεσμα είναι ότι η καθημερινότητα τους υποβάλλει σε σοβαρές ψυχικές και σωματικές πιέσεις με τη μορφή επισφαλούς στέγασης, προβλημάτων στη διαχείριση του νοικοκυριού, κινδύνου χρέωσης, κατανάλωσης οινοπνεύματος και ναρκωτικών - μια ζωή χωρίς αξιοπρέπεια ή αυτοσεβασμό. Οι ετήσιες εκθέσεις σχετικά με τη φτώχεια στα κράτη μέλη μας πρέπει να κρούσουν τον κώδωνα του κινδύνου.
<P>
Πέρυσι παρακολούθησα μια συζήτηση από το θεωρείο των επισκεπτών στη γερμανική Ομοσπονδιακή Βουλή. Το θέμα της συζήτησης ήταν τα κατώτερα κοινωνικά στρώματα. Έδωσε αφορμή για ζωηρό δημόσιο διάλογο διάρκειας πολλών εβδομάδων. Αυτό έχουν ανάγκη τα θύματα της φτώχειας: έχουν ανάγκη να γίνει γνωστή η κατάσταση στην οποία βρίσκονται, να τους παίρνουν στα σοβαρά, να τους δείξουν πώς να ξεφύγουν από την παγίδα της φτώχειας. " Μαρία Παναγιωτοπούλου-Κασσιώτου εκπόνησε μια πολύ καλή έκθεση -αυτό μπορώ να το βεβαιώσω και εξ ονόματος της Ομάδας ΕΛΚ-ΕΔ και σε προσωπικό επίπεδο, Μαρία- η οποία μας δίνει το πράσινο φως για να ορίσουμε το 2010 ως ευρωπαϊκό έτος καταπολέμησης της φτώχειας και του κοινωνικού αποκλεισμού.
<P>
Αν το ευρωπαϊκό έτος δεν προσφέρει απλώς αναλύσεις της κατάστασης, αλλά καταστήσει δυνατή την ενεργό συμμετοχή των επίμαχων ευάλωτων ομάδων και τη συμβολή τους σε ένα φόρουμ μέσω του οποίου θα μπορούν να ακουστούν οι φωνές τους, αν τα θεσμικά όργανα παρουσιάσουν απτές επιτυχίες αντί της απλής έκφρασης καλών προθέσεων, αν οι επιστήμονες της παιδαγωγικής παρουσιάσουν διδακτικές μεθόδους που να παρέχουν κίνητρα και να δίνουν τη δυνατότητα σε περισσότερους μαθητές να ολοκληρώσουν επιτυχώς την εκπαίδευσή τους, και αν σχεδιαστούν κοινωνικές ενισχύσεις οι οποίες να έχουν εμφανώς και βιώσιμα μειώσει τον κίνδυνο της φτώχειας, πολλοί άνθρωποι που αισθάνονται ακόμα σήμερα περιθωριοποιημένοι θα συνειδητοποιήσουν εν τέλει τα δικαιώματά τους ως συμμέτοχοι στην κοινωνία μας.
<SPEAKER ID="164" NAME="Richard Falbr">
εξ ονόματος της Ομάδας PSE. - (CS) Θέλω καταρχάς να ευχαριστήσω τη συνάδελφό μου, κ. Παναγιωτοπούλου-Κασσιώτου, για την καλή έκθεση και την ευχάριστη συνεργασία της. Θέλω να σχολιάσω δύο ζητήματα.
<P>
Πολλά από τα κείμενά μας χρησιμοποιούν τις εκφράσεις "αξιοπρεπής εργασία" και "αξιοπρεπείς θέσεις εργασίας". Γεγονός παραμένει, ωστόσο, ότι όλο και περισσότερες θέσεις εργασίας εντάσσονται στην κατηγορία των βοηθητικών εργασιών, με άλλα λόγια της ανειδίκευτης, κακοπληρωμένης απασχόλησης. Ο αριθμός των ατόμων που ζουν σε συνθήκες φτώχειας ή που είναι φτωχοί ενώ εργάζονται δεν μειώνεται, γεγονός που αποδεικνύει ότι όλο και περισσότεροι εργοδότες απασχολούν παρανόμως εργαζομένους. Το προσφάτως εγκριθέν σχέδιο οδηγίας για τον χρόνο απασχόλησης, το οποίο επιτρέπει συνθήκες εργασίας όπως αυτές που επικρατούν σε ορισμένες βιομηχανικές ζώνες στην Κίνα, είναι ένα ακόμη πλήγμα που θα οδηγήσει σίγουρα σε αύξηση του αριθμού των φτωχών.
<P>
Το άλλο ζήτημα που θέλω να θίξω αφορά την ανάγκη να ληφθεί υπόψη, επιτέλους, το γεγονός ότι η τάση ιδιωτικοποίησης των δημοσίων και κοινωνικών υπηρεσιών σε ορισμένες χώρες της Ένωσης περνά απαρατήρητη. " ιδιωτικοποίηση των δημοσίων και κοινωνικών υπηρεσιών οδηγεί επίσης σε αύξηση του αριθμού των ανθρώπων που ζουν υπό συνθήκες φτώχειας. Οφείλω δε να επισημάνω ότι οι τροπολογίες μου, στις οποίες δίνεται έμφαση σε αυτό το γεγονός, απορρίπτονται συστηματικά. Θα ήθελα πολύ να αρχίσουμε πραγματικά να κάνουμε κάτι, αντί απλώς να γεμίζουμε ακόμη περισσότερες σελίδες και να θέτουμε προθεσμίες.
<SPEAKER ID="165" NAME="Sepp Kusstatscher">
εξ ονόματος της Ομάδας Verts/ALE. - (DE) Κύριε Πρόεδρε, επιτρέψτε μου καταρχάς να υπογραμμίσω ότι συμφωνώ πάρα πολύ με την ιδέα να δοθεί μεγάλη προσοχή στις πολιτικές προσπάθειες καταπολέμησης της φτώχειας και του κοινωνικού αποκλεισμού σε όλη την Ευρώπη το 2010.
<P>
Επιτρέψτε μου, ωστόσο, ορισμένες κριτικές παρατηρήσεις. Ο τρόπος με τον οποίο παραμερίστηκαν οι προτάσεις βελτιώσεων, συνήθως υπό την πίεση του Συμβουλίου, χάριν της επίτευξης συμφωνίας στην πρώτη ανάγνωση με έχει ενοχλήσει πολύ. Απαίτησα να διατεθούν περισσότεροι πόροι γι' αυτή τη σημαντική πρωτοβουλία στον προϋπολογισμό του 2010, καθώς η καταπολέμηση της φτώχειας και του κοινωνικού αποκλεισμού είναι σαφής στόχος του προγράμματος της Λισαβόνας, ένας στόχος που, δυστυχώς, δεν έχει επιτευχθεί καθόλου.
<P>
Ήθελα επίσης να εξασφαλιστεί ότι οι άφθονοι οικονομικοί πόροι τους οποίους λαμβάνει η Ευρωπαϊκή Επιτροπή θα υποβάλλονται σε πιο στενό έλεγχο, ιδίως στο πλαίσιο του ευρωπαϊκού έτους 2010, προκειμένου να διαπιστωθεί εάν χρησίμευσαν ως μέσο δικαιότερης κατανομής του πλούτου ή αν στην πραγματικότητα κάνουν τους πλούσιους πλουσιότερους χωρίς να φτάνουν καν σε όσους ζουν κάτω από το όριο της φτώχειας.
<P>
Συγκαταλέγομαι μεταξύ όσων θα είχαν χαιρετίσει μια συζήτηση εντός των οργάνων της ΕΕ σχετικά με τη θέσπιση ενός αδιαπραγμάτευτου βασικού εισοδήματος, ιδίως σχετικά με το εάν αυτό θα αποτελούσε κατάλληλο μέσο για την καταπολέμηση της φτώχειας και του κοινωνικού αποκλεισμού. Λυπούμαι πολύ για το γεγονός ότι οι προτάσεις αυτές απορρίφθηκαν αμέσως. Υποστηρίζω την πρωτοβουλία για ένα ευρωπαϊκό έτος, όμως θεωρώ ότι είναι υπερβολικά αόριστη και στερείται αποτελεσμάτων στο πεδίο της κοινωνικής πολιτικής.
<SPEAKER ID="166" NAME="Jan Tadeusz Masiel">
εξ ονόματος της Ομάδας UEN. - (PL) Κύριε Πρόεδρε, η ανακοίνωση ότι το 2010 θα οριστεί ως ευρωπαϊκό έτος καταπολέμησης της φτώχειας και του κοινωνικού αποκλεισμού είναι μια πολύ καλή πρωτοβουλία του Συμβουλίου. Πρέπει να υπενθυμίσουμε στους πολίτες μας ότι η εξάλειψη της φτώχειας είναι ένας από τους κύριους στόχους της Ευρωπαϊκής Ένωσης. Αυτό, αναμφίβολα, θα ενισχύσει την εμπιστοσύνη των πολιτών στα ευρωπαϊκά θεσμικά όργανα μας, και αναφέρομαι εν προκειμένω ειδικότερα στα νέα κράτη μέλη.
<P>
Στη χώρα μου, την Πολωνία, η προσχώρηση στην ΕΕ το 2004 συνδέεται, δυστυχώς, ακόμα στη σκέψη πολλών ανθρώπων με την αύξηση της φτώχειας, ιδιαίτερα για τους κατοίκους της επαρχίας και των μικρών πόλεων. Αυτό οδήγησε σε μειωμένη προσέλευση στις κάλπες κατά τις ευρωπαϊκές εκλογές καθώς και στα αποτελέσματα αυτών των εκλογών. Το ευρωπαϊκό έτος καταπολέμησης της φτώχειας θα είναι μια ευκαιρία επανεξέτασης της κατάστασης και ενεργοποίησης των κρατών μελών προκειμένου να λάβουν συγκεκριμένα μέτρα για την καταπολέμηση της φτώχειας και του κοινωνικού αποκλεισμού. Μια σύντομη ματιά στην κοινωνία μάς δίνει να καταλάβουμε ότι η ποιότητα ζωής πολλών ατόμων και οικογενειών και στην παλαιά και στη νέα ΕΕ υπέστη προσφάτως σημαντικές αλλαγές, δυστυχώς όμως οι αλλαγές αυτές είναι προς το χειρότερο. Για παράδειγμα, η εξεύρεση κατοικίας έχει γίνει πιο δύσκολη από κάθε άλλη φορά. Χρειαζόμαστε νέα και σύγχρονα στατιστικά στοιχεία σε αυτόν τον τομέα.
<P>
Σε έναν κόσμο που διεθνοποιείται όλο και περισσότερο και είναι όλο και πιο δύσκολο να ελεγχθεί, η ευθύνη του κράτους έναντι του πολίτη πρέπει να ενισχυθεί. Το κράτος πρέπει να διασφαλίζει ότι οι πολίτες αισθάνονται ασφαλείς, τουλάχιστον στο πλέον θεμελιώδες επίπεδο. Νομίζω ότι το κύριο όφελος από αυτό το ευρωπαϊκό έτος θα είναι η ενημέρωση όλων για την ύπαρξη του προβλήματος, η ενίσχυση της ευαισθητοποίησης και η αύξηση της αλληλεγγύης, περιλαμβανομένης και της οικονομικής αλληλεγγύης, προς τους φτωχούς και περιθωριοποιημένους.
<SPEAKER ID="167" NAME="Gabriele Zimmer">
εξ ονόματος της Ομάδας GUE/NGL. - (DE) Κύριε Πρόεδρε, η Ομάδα της Αριστεράς στο Ευρωπαϊκό Κοινοβούλιο εγκρίνει την έκθεση που παρουσίασε η αξιότιμη συνάδελφός μας και ως εκ τούτου συνυπογράφει τον στόχο του ευρωπαϊκού έτους καταπολέμησης της φτώχειας και του κοινωνικού αποκλεισμού. Στην έκθεση εξηγούνται με μεγάλη σαφήνεια οι ευρείες επιπτώσεις της φτώχειας και του κοινωνικού αποκλεισμού, όχι μόνο ως κοινωνικό πρόβλημα αλλά και, ειδικότερα, ως προσωπικό πρόβλημα για όσους είναι παγιδευμένοι σε συνθήκες φτώχειας. Έγιναν ήδη αρκετές αναφορές στα 78 εκατ. άτομα, περιλαμβανομένων 19 εκατ. παιδιών, τα οποία ζουν σε συνθήκες φτώχειας εντός της Ευρωπαϊκής Ένωσης.
<P>
Ωστόσο, αν θέλουμε να καταβληθούν σοβαρές προσπάθειες για την καταπολέμηση της φτώχειας και την εξάλειψή της ως κοινωνικό πρόβλημα, απαιτούνται οπωσδήποτε συγκεκριμένες, δεσμευτικές πολιτικές στρατηγικές. Οι πολιτικοί στόχοι και το εγγυημένο δικαίωμα του ατόμου να ζει απαλλαγμένος από τη φτώχεια και τον κοινωνικό αποκλεισμό βρίσκονται στην ημερήσια διάταξη. Εντούτοις, γι' αυτά ακριβώς τα ζητήματα η Ευρωπαϊκή Ένωση αρνείται να λάβει οποιοδήποτε μέτρο. Οι κύριες πολιτικές στρατηγικές της Ευρωπαϊκής Ένωσης δεν έχουν καμία σχέση με την καταπολέμηση της φτώχειας. " οικονομική ανάπτυξη και η αύξηση των θέσεων απασχόλησης δεν μειώνουν τη φτώχεια. Ακόμη και τα πλουσιότερα κράτη μέλη της Ένωσης διαπιστώνουν αυξανόμενο αριθμό ατόμων που ζουν κάτω από το όριο της φτώχειας ή κάτω από το κατώφλι κινδύνου. Στη Γερμανία, ειδικότερα, τα πρόσφατα έτη έχει μειωθεί το επίπεδο των χαμηλών εισοδημάτων, ενώ έχει αυξηθεί ο αριθμός των ατόμων που λαμβάνουν τέτοια εισοδήματα.
<P>
" απασχόληση στην ΕΕ, με άλλα λόγια, δεν οδηγεί αυτομάτως στην πρόληψη της φτώχειας, και με λύπη μου οφείλω να επισημάνω ότι η συνειδητοποίηση αυτού του γεγονότος στους κόλπους της Ευρωπαϊκής Επιτροπής και μεταξύ των κρατών μελών δεν έχει οδηγήσει σε καμία συγκεκριμένη δέσμη μέτρων που να περιλαμβάνει στόχους όπως η θέσπιση βασικού μισθού άνω του κατωφλίου κινδύνου ή η επίλυση του προβλήματος της βασικής κοινωνικής ασφάλισης στο οποίο αναφέρθηκε ο κ. Kusstatscher.
<SPEAKER ID="168" NAME="Kathy Sinnott">
εξ ονόματος της Ομάδας IND/DEM. - (EN) Κύριε Πρόεδρε, συγχαίρω την κ. Παναγιωτοπούλου-Κασσιώτου. Θεωρώ ότι το θέμα της παιδικής φτώχειας πρέπει να αντιμετωπιστεί επειγόντως.
<P>
Υπογραμμίζοντας τα στατιστικά στοιχεία σε σχέση με τον αριθμό των παιδιών που απειλούνται από τη φτώχεια -19 εκατ. στην Ευρώπη- πρέπει να δοθεί περισσότερη έμφαση στην προστασία της κυρίαρχης σημασίας της οικογένειας και, σε αυτή τη βάση, στην υπεράσπιση της οικογενειακής ζωής. Ο θεσμός της οικογένειας αξίζει απεριόριστο σεβασμό και προστασία. Είναι το φυσικό περιβάλλον ανάπτυξης των παιδιών. Στις αναπτυγμένες χώρες διαπιστώνουμε ότι η φτώχεια είναι όλο και περισσότερο οικογενειακό παρά περιφερειακό φαινόμενο. " οικονομική κατάσταση ενός παιδιού συνδέεται στενά με αυτήν των γονιών του. " ανεργία των γονιών είναι μια από τις αιτίες της φτώχειας των παιδιών.
<P>
Στην Ιρλανδία, αν και οι οικογένειες κερδίζουν συχνά λογικό εισόδημα, οι δαπάνες εξόφλησης υποθηκών, εξόδων υγείας και δόσεων για την αγορά αυτοκινήτου μπορεί να απορροφούν το μεγαλύτερο μέρος αυτού του εισοδήματος και να αφήσουν ελάχιστα για την ανατροφή των παιδιών. Άλλα ζητήματα, όπως ο γονικός εθισμός, στερούν από τα παιδιά μια ασφαλή παιδική ηλικία. Ο χωρισμός και το διαζύγιο αναστατώνουν επίσης τα οικονομικά της οικογένειας εις βάρος των παιδιών. Επιβάλλεται οι οικογένειες να λαμβάνουν αποτελεσματική στήριξη, τόσο οικονομικά όσο και κοινωνικά, προκειμένου να αμβλυνθεί η επαίσχυντη σύγχρονη μάστιγα της παιδικής φτώχειας στην Ευρώπη.
<SPEAKER ID="169" NAME="José Albino Silva Peneda" AFFILIATION="PPE-DE">
(PT) Κύριε Πρόεδρε, κύριε Επίτροπε, διαπιστώνω ότι η έκθεση την οποία συζητάμε σήμερα αναφέρεται ρητώς σε εξάλειψη αντί της απλής καταπολέμησης της φτώχειας, όπως είχε άλλωστε προταθεί. Χαίρομαι λοιπόν που η επισήμανσή μου έφερε αποτελέσματα, και θέλω να ευχαριστήσω γι' αυτό την εισηγήτρια, κ. Παναγιωτοπούλου-Κασσιώτου.
<P>
" Ευρωπαϊκή Ένωση έχει συνηθίσει να αντιδρά πολύ γρήγορα και επιδεικνύοντας αυξημένη αλληλεγγύη προκειμένου να συνδράμει τα θύματα φυσικών καταστροφών σε όλο τον κόσμο, παραδείγματος χάριν, αλλά συνεχίζει να υπεκφεύγει επιμόνως όταν καλείται να βοηθήσει τα θύματα οικονομικών και κοινωνικών καταστροφών εντός της ίδιας της ΕΕ.
<P>
Αυτό το αναφέρω επειδή δυσκολεύομαι να κατανοήσω γιατί μια έκθεση που αναφέρεται στο ζήτημα της φτώχειας δεν θίγει καθόλου το θέμα των αυξανόμενων τιμών των τροφίμων. Αυτό με συγκλονίζει, διότι όλοι γνωρίζουμε ότι όσο φτωχότερη είναι μια οικογένεια, τόσο υψηλότερο είναι το ποσοστό του προϋπολογισμού της που δαπανάται για τρόφιμα. Θεωρώ λοιπόν ότι θα ήταν χρήσιμο να γίνει κάποια αναφορά στην πρόσφατη ανακοίνωση της Επιτροπής σχετικά με την αύξηση των τιμών των τροφίμων, λόγου χάρη.
<P>
Πιστεύω επίσης, εν τω μεταξύ, ότι δεν πρέπει να περιορίσουμε την προσπάθεια για εξάλειψη της φτώχειας μόνο στην επικράτεια της ΕΕ. Αυτή η μάχη δεν έχει σύνορα - μιλάμε για αξίες που έχουν θεμελιώδη σημασία για την ανθρώπινη αξιοπρέπεια.
<P>
Σε όλη την ιστορία της η Ευρώπη χαρακτηριζόταν πάντα περισσότερο από την επέκτασή της σε όλο τον κόσμο παρά από την ταυτότητά της. Στον 21ο αιώνα, από όλα όσα θα μπορούσε να προσφέρει η ΕΕ προς όφελος της ανθρωπότητας, η ευγενέστερη ίσως προσφορά θα ήταν η εξάλειψη της φτώχειας. Γι' αυτό ελπίζω ότι το συγκεκριμένο θέμα θα προωθηθεί έντονα το 2010.
<SPEAKER ID="170" NAME="Jan Andersson" AFFILIATION="PSE">
(SV) Σας ευχαριστώ πολύ, κύριε Πρόεδρε, κύριε Επίτροπε. Επιτρέψτε μου να ξεκινήσω εκφράζοντας τις ευχαριστίες μου στην κ. Παναγιωτοπούλου-Κασσιώτου για το άριστο έργο της. Επιτρέψτε μου επίσης να πω ότι θεωρώ εξαιρετική την πρωτοβουλία να κηρυχθεί το 2010 ευρωπαϊκό έτος καταπολέμησης της φτώχειας και του κοινωνικού αποκλεισμού.
<P>
Όπως ακριβώς ανέφερε ο Vladimir Špidla, ένα τέτοιο έτος μπορεί να βελτιώσει την ευαισθητοποίηση και τη γνώση των υφιστάμενων καταστάσεων, όμως αυτό δεν αρκεί. Πρέπει να συνοδεύεται από πρακτικά μέτρα, όπως επεσήμαναν προηγουμένως ορισμένοι συνάδελφοι. " κατάσταση είναι αρκετά καλή στην ΕΕ σε γενικές γραμμές, όμως ταυτόχρονα η φτώχεια δεν μειώνεται. Μάλλον αυξάνεται και, όπως ακριβώς ανέφεραν άλλοι ομιλητές, μεγάλο ποσοστό των πληττομένων είναι γυναίκες και παιδιά. " προσέγγιση είναι η ανοικτή μέθοδος συντονισμού, όμως απαιτούνται μέτρα σε πολυάριθμους τομείς, όχι μόνο σε ορισμένους. " απασχόληση είναι φυσικά σημαντική, το ίδιο όμως και η εκπαίδευση, τα συστήματα κοινωνικής ασφάλισης και μια περιφερειακή πολιτική που να εστιάζεται στις παραμελημένες περιοχές. Υπάρχει ανάγκη για δράση εστιασμένη σε ειδικές ομάδες, όπως τα άτομα με λειτουργικές αναπηρίες και τα άτομα από άλλα μέρη του κόσμου που πλήττονται από τη φτώχεια περισσότερο από άλλους. Ελπίζω ότι αυτό το έτος, εκτός από την αύξηση της γνώσης και της ευαισθητοποίησης, θα χρησιμεύσει επίσης ως αφετηρία για συγκεκριμένα μέτρα μείωσης της φτώχειας στην ΕΕ.
<SPEAKER ID="171" NAME="Ewa Tomaszewska" AFFILIATION="UEN">
(PL) Κύριε Πρόεδρε, το ευρωπαϊκό έτος καταπολέμησης της φτώχειας και του κοινωνικού αποκλεισμού θα είναι το αποκορύφωμα της κοινωνικής ημερήσιας διάταξης του 2005-2010. " Επιτροπή Κοινωνικών Υποθέσεων έχει υιοθετήσει μια σειρά κοινών δεικτών για τη διαδικασία κοινωνικής προστασίας και ολοκλήρωσης, οι οποίοι θα εξασφαλίσουν τη συγκρισιμότητα των στοιχείων.
<P>
Παρά το γεγονός ότι η Ευρωπαϊκή Ένωση γνωρίζει το πρόβλημα της φτώχειας καθώς και τη σημασία των μέτρων αύξησης της κοινωνικής συνοχής, οι εισοδηματικές διαφορές εξακολουθούν να συνοδεύουν την οικονομική ανάπτυξη στις χώρες της ΕΕ. Κατά συνέπεια, οι φτωχοί κερδίζουν ελάχιστα από αυτή την ανάπτυξη. Στην πραγματικότητα, αυτό σημαίνει ότι μειώνεται το επίπεδο κοινωνικής συνοχής. " κατάσταση αυτή συνοδεύεται από άλλους παράγοντες που έχουν επίσης αρνητικές συνέπειες: σχεδόν το ένα πέμπτο των παιδιών στην Ευρωπαϊκή Ένωση απειλούνται από τη φτώχεια. Σε μια περίοδο δημογραφικής υποβάθμισης πρέπει να μεριμνήσουμε ιδιαίτερα για τα παιδιά, ιδίως στις πολύτεκνες οικογένειες οι οποίες αντιμετωπίζουν τις περισσότερες δυσκολίες. Εντούτοις, ιδίως αυτές οι οικογένειες υφίστανται διακρίσεις λόγω του υψηλού επιπέδου του ΦΠΑ στα παιδικά προϊόντα.
<P>
Θέλω να συγχαρώ την εισηγήτρια, κυρίως, επειδή εφιστά την προσοχή στο ζήτημα της καταπολέμησης της φτώχειας.
<SPEAKER ID="172" NAME="Edit Bauer" AFFILIATION="PPE-DE">
(SK) Κύριε Πρόεδρε, κύριε Επίτροπε, χαιρετίζω την έκθεση της κ. Παναγιωτοπούλου-Κασσιώτου, καθώς και την αποφασιστικότητα της Επιτροπής να συνεχίσει τον αγώνα κατά της φτώχειας.
<P>
" μεγάλη έκταση της φτώχειας είναι ίσως μια από τις πιο αξιοσημείωτες αντιφάσεις στην ευημερούσα Ευρώπη. Δεν είναι τυχαίο το γεγονός ότι όλοι οι προηγούμενοι συνάδελφοι ανέφεραν τα υψηλά ποσοστά, τα εκατομμύρια των ανθρώπων που ζουν υπό την απειλή της φτώχειας, όμως το πιο συγκλονιστικό στοιχείο είναι ο μεγάλος αριθμός των παιδιών που γεννιούνται και ζουν κινδυνεύοντας από τη φτώχεια. Συνεπώς, δεν πρέπει να εκπλησσόμαστε αν αυτά τα παιδιά εγκαταλείπουν πρόωρα το σχολείο, αν το ποσοστό των μαθητών που διακόπτουν πρόωρα το σχολείο κυμαίνεται σε φοβερά υψηλά επίπεδα. Ένα άλλο αξιοσημείωτο στατιστικό στοιχείο είναι ο πολύ μεγάλος αριθμός των παιδιών, που ανέρχεται σε εκατοντάδες χιλιάδες, τα οποία είναι άστεγα ή ζουν σε ιδρύματα.
<P>
Το πρόβλημα είναι ότι η φτώχεια αλλά και ο κοινωνικός αποκλεισμός κληρονομούνται. Συνεπώς, για άτομα που υφίστανται κοινωνικό αποκλεισμό, η ευκαιρία εκπαίδευσης και συμμετοχής στη διά βίου μάθηση παραμένει ανέφικτος στόχος.
<P>
Ας ελπίσουμε ότι το ευρωπαϊκό έτος καταπολέμησης της φτώχειας θα προσφέρει επαρκή ώθηση για την ενίσχυση της αρχής της αλληλεγγύης στις εθνικές πολιτικές. Αν λάβουμε υπόψη τις μελλοντικές αλλαγές στη διάρθρωση του πληθυσμού, η εφαρμογή αυτής της αρχής θα γίνει ακόμη πιο σύνθετη. Οι αναλύσεις ορισμένων συστημάτων δημοσίων δαπανών και κοινωνικής ασφάλισης καταδεικνύουν ότι σε μερικά κράτη μέλη αυτά τα συστήματα εγκυμονούν οικονομικούς ή ακόμα και κοινωνικούς κινδύνους, οι οποίοι μπορούν να οδηγήσουν σε ακόμη ευρύτερη διάδοση της φτώχειας.
<P>
Αναμφίβολα, η τρέχουσα κατακόρυφη αύξηση των τιμών του πετρελαίου και των τροφίμων θα επιβαρύνουν τους προϋπολογισμούς των ατόμων που ανήκουν στα χαμηλότερα εισοδηματικά στρώματα. Αυτό σημαίνει ότι είναι σαφέστατα εύλογο να μεριμνήσουμε ώστε το ευρωπαϊκό έτος καταπολέμησης της φτώχειας να μην εφιστά απλώς την προσοχή στη φτώχεια, αλλά να συμβάλλει συγχρόνως στη δημιουργία ειδικών, υπεύθυνων εθνικών οργανισμών οι οποίοι θα μπορούσαν να διευκολύνουν τον συντονισμό των διαφόρων πολιτικών με σκοπό την καταπολέμηση της φτώχειας και του κοινωνικού αποκλεισμού.
<SPEAKER ID="173" NAME="Alejandro Cercas" AFFILIATION="PSE">
(ES) Κύριε Πρόεδρε, ήθελα και εγώ να συγχαρώ την Επιτροπή και, φυσικά, την εισηγήτρια, διότι μας προσέφεραν την ευκαιρία αυτής της συζήτησης και τη δυνατότητα να λάβουμε τα πρώτα μέτρα προκειμένου να καταστήσουμε το 2010 ένα έτος σταθμό στον αγώνα κατά της φτώχειας.
<P>
Όπως συζητήθηκε στη Λισαβόνα, αυτός είναι ένας από τους στόχους της Ευρωπαϊκής Ένωσης και έχουμε πει συχνά -το έχουν πει μάλιστα και πολλά Συμβούλια- ότι απαιτείται σημαντική μείωση της φτώχειας έως το 2010, δυστυχώς όμως δεν υπάρχουν πολύ σοβαρές ενδείξεις ότι θα επιτευχθεί κάτι τέτοιο. Πρέπει συνεπώς να καταβάλουμε επιπλέον προσπάθεια και, συγχρόνως, να χρησιμοποιήσουμε αυτή την ευκαιρία για να επαναλάβουμε ότι η αύξηση του παραγόμενου πλούτου δεν μας ωφελεί όλους εξίσου.
<P>
Ορισμένα στρώματα του πληθυσμού είναι ιδιαίτερα ευάλωτα και χρειάζονται προστασία από τη φτώχεια, καθότι είναι πολύ δύσκολο να ξεφύγει κανείς από τη φτώχεια.
<P>
Χρειαζόμαστε λοιπόν μια οριζόντια πολιτική που να εξασφαλίζει αξιοπρεπείς θέσεις εργασίας και εκπαιδευτικές ευκαιρίες, στο πλαίσιο όχι μόνον αυτού του προγράμματος, αλλά και όλων των προγραμμάτων της Ευρωπαϊκής Ένωσης, έτσι ώστε η αλληλεγγύη να συνεχίσει να αποτελεί τον πυρήνα της Ένωσης και να μην μας απασχολεί μόνο στο πλαίσιο των οικονομικών πολιτικών.
<SPEAKER ID="174" NAME="Ryszard Czarnecki" AFFILIATION="UEN">
(PL) Κύριε Πρόεδρε, θα μπορούσε να υποστηριχθεί ότι τα στοιχεία που έχουμε συλλέξει στην πραγματικότητα υποβαθμίζουν την έκταση του προβλήματος. Αυτό συμβαίνει επειδή αναφέρονται στη φτώχεια στην Ευρωπαϊκή Ένωση πριν από την προσχώρηση της Βουλγαρίας και της Ρουμανίας. Μετά την προσχώρηση αυτών των δύο σχετικά πολύ φτωχών χωρών, το επίπεδο φτώχειας στην ΕΕ έχει αυξηθεί σημαντικά. Δεν πρέπει να αποκρύπτουμε αυτό το γεγονός. Επιπλέον, κάτω από το όριο της φτώχειας δεν ζει ένα στα επτά άτομα στην ΕΕ, καθώς το αληθινό ποσοστό υπερβαίνει αρκετά το 16%, ουσιαστικά ξεπερνά ακόμη και το 20%.
<P>
Εν προκειμένω θέλω να απευθύνω επείγουσα έκκληση η κοινοτική χρηματοδότηση για όλα τα προγράμματα που έχουμε συζητήσει να είναι πάνω από 50%. Αυτό είναι σημαντικό ιδιαίτερα για τις πιο φτωχές χώρες. Ο περιορισμός του ποσοστού στο 50% ισοδυναμεί, στην πραγματικότητα, με απόφαση περιορισμού του αγώνα κατά της φτώχειας.
<P>
(Χειροκροτήματα)
<SPEAKER ID="175" NAME="Joel Hasse Ferreira" AFFILIATION="PSE">
(PT) Κύριε Πρόεδρε, Επίτροπε Špidla, κυρίες και κύριοι, επιβάλλεται να αναγνωρίσουμε τα αναφαίρετα δικαιώματα των πιο ευάλωτων κοινωνικώς ομάδων, και η πρακτική αναγνώριση αυτών των δικαιωμάτων θα περιλαμβάνει την έντονη δέσμευση των δημοσίων και ιδιωτικών κοινωνικών φορέων.
<P>
Οι διάφορες διαστάσεις της κοινωνικής συνοχής πρέπει να προστατευθούν μέσω της δέσμευσης της ΕΕ και των κρατών μελών υπέρ της εξάλειψης της φτώχειας και της καταπολέμησης του κοινωνικού αποκλεισμού, προωθώντας συγκεκριμένες παρεμβάσεις σε ποικίλα επίπεδα.
<P>
Απαιτείται επίσης πλήρης και ρεαλιστικός περιορισμός της φτώχειας και του κοινωνικού αποκλεισμού, κύριε Επίτροπε, και αυτό σημαίνει ότι έχει ζωτική σημασία η ύπαρξη αξιόπιστων και συγκρίσιμων δεικτών που να παρουσιάζουν την εξέλιξη των διαφόρων κοινωνικών, οικονομικών και πολιτιστικών διαστάσεων αυτού του φαινομένου.
<P>
Κυρίες και κύριοι, οι φτωχές γυναίκες και οι μονογονεϊκές οικογένειες είναι ιδιαίτερα ευάλωτες στη και τον αποκλεισμό, και πρέπει επομένως να λαμβάνεται ιδιαίτερη μέριμνα γι' αυτές τις ομάδες και να τους παρέχεται η αντίστοιχη υποστήριξη.
<P>
Εν κατακλείδι, κύριε Πρόεδρε, αφού ευχαριστήσω την εισηγήτρια, θα έλεγα ότι το 2010 πρέπει να είναι ένα ιδιαίτερα αποτελεσματικό έτος καταπολέμησης της φτώχειας και του κοινωνικού αποκλεισμού, προσπάθεια στην οποία πρέπει επίσης να δοθεί πολύ μεγαλύτερη δημοσιότητα, κάτι που κρίνεται απολύτως αναγκαίο.
<SPEAKER ID="176" NAME="Zbigniew Krzysztof Kuźmiuk" AFFILIATION="UEN">
(PL) Κύριε Πρόεδρε, θέλω να επιστήσω την προσοχή σε τρία ζητήματα σε αυτή τη συζήτηση. Πρώτον, σύμφωνα με την πιο πρόσφατη έκθεση της Ευρωπαϊκής Επιτροπής, το 2004 περίπου 100 εκατομμύρια πολίτες της ΕΕ, δηλαδή το 20% του συνόλου του πληθυσμού, ζούσαν με εισόδημα μικρότερο από το 60% του μέσου κοινοτικού εισοδήματος, γεγονός που σημαίνει ότι ζούσαν με λιγότερα από 15 ευρώ ημερησίως. Στα νέα κράτη μέλη, όπως η Πολωνία, η Λιθουανία, η Λετονία και η Σλοβακία, αυτό ισχύει για το 80% σχεδόν του πληθυσμού.
<P>
Δεύτερον, οι λύσεις τις οποίες εισηγούνται συχνά οι φιλελεύθεροι οικονομολόγοι, όπως το ότι οι σημαντικές εισοδηματικές διαφορές είναι σημαντικές για την οικονομική ανάπτυξη, δεν πρέπει να υιοθετηθούν στις οικονομικές και κοινωνικές πρακτικές των χωρών της ΕΕ. Το 2006 οι χώρες με τις χαμηλότερες εισοδηματικές διαφορές ήταν η Δανία, η Σουηδία, η Φινλανδία, η Σλοβενία και η Τσεχική Δημοκρατία, και οι χώρες αυτές απολαμβάνουν για πολλά έτη σταθερή ετήσια αύξηση του ΑΕγχΠ, κατάσταση πολύ διαφορετική από αυτή που επικρατεί στις χώρες με τις υψηλότερες εισοδηματικές διαφορές, όπως η Λετονία, η Λιθουανία, η Πορτογαλία και η Ελλάδα καθώς, δυστυχώς, και η χώρα μου, η Πολωνία.
<P>
Τρίτον, θέλω να εκφράσω την ελπίδα ότι το 2010, ως ευρωπαϊκό έτος καταπολέμησης της φτώχειας και του κοινωνικού αποκλεισμού, θα ευαισθητοποιήσει όλους τους πολιτικούς μας ιθύνοντες για το γεγονός ότι η φτώχεια και ο κοινωνικός αποκλεισμός έχουν καταστροφικό αντίκτυπο στην οικονομική και κοινωνική ανάπτυξη.
<P>
(Χειροκροτήματα)
<SPEAKER ID="177" NAME="Gabriela Creţu" AFFILIATION="PSE">
(RO) Κύριε Επίτροπε, κυρίες και κύριοι συνάδελφοι, γνωρίζουμε πολύ καλά τα όσα μας υπενθυμίζει η Επιτροπή: υπάρχει τεράστιος αριθμός Ευρωπαίων οι οποίοι ζουν υπό συνθήκες φτώχειας, περιλαμβανομένης της ακραίας φτώχειας. Όσοι δεν το γνωρίζουν πρέπει να επωμιστούν την ευθύνη για το γεγονός ότι μια πλούσια κοινωνία, που στηρίζεται στις αρχές της δικαιοσύνης και της αλληλεγγύης, όπως η δική μας, λειτουργεί κατά τέτοιο τρόπο ώστε μια χώρα των φτωχών Ευρωπαίων θα είχε περισσότερες έδρες σε αυτό το Κοινοβούλιο από ό,τι η Γερμανία. " φτώχεια δεν είναι αφηρημένη έννοια· είναι ένας τρόπος ζωής που έχει συνέπειες για τις γυναίκες και τα παιδιά ειδικότερα. Οι γυναίκες, περιλαμβανομένων και όσων διαθέτουν απασχόληση, αντιμετωπίζουν αυξημένο κίνδυνο λόγω του διαρθρωτικού μισθολογικού χάσματος, της συγκέντρωσής τους σε κακοπληρωμένους, με αδύναμη συνδικαλιστική οργάνωση εργασιακούς τομείς και στην άτυπη οικονομία, λαμβάνοντας υπόψη την επικράτησή τους μεταξύ των μονογονεϊκών οικογενειών. " φτώχεια κληρονομείται. " οικονομική φτώχεια των γονιών ευνοεί την πολιτιστική φτώχεια των παιδιών, μέσω της μειωμένης πρόσβασης στην εκπαίδευση, την πολιτική φτώχεια, μέσω της περιορισμένης συμμετοχής ή του αποκλεισμού από τη λήψη αποφάσεων, την κοινωνική φτώχεια, μέσω της μειωμένης συμμετοχής σε πολιτικές δραστηριότητες και της απομόνωσης. Δημιουργεί ακόμη βαθύτερες ανισότητες από όσες προέρχονται από τη διαφορά στην αγοραστική δύναμη. " ελάχιστη συνέπεια μεταξύ λόγων και έργων μάς υποχρεώνει να κάνουμε πολύ περισσότερα από το να ευαισθητοποιήσουμε απλώς τους πολίτες. Είναι αναγκαία η λήψη πολιτικών αποφάσεων προκειμένου να διορθωθεί η κατάσταση. Στην Ένωση, δεν μπορούμε να μιλάμε για έλλειψη πόρων, αλλά σπανίως για την άδικη κατανομή τους, για τους κανόνες που διαιωνίζουν τον αποκλεισμό. Πρόκειται για κοινή ευθύνη, μεταξύ άλλων και ευθύνη των επιχειρήσεων οι οποίες, ακόμη και για να ικανοποιήσουν απλώς τα ιδιοτελή τους συμφέροντα, πρέπει να προχωρήσουν πέρα από το στάδιο στο οποίο η χρηματοδότηση ενός ιδρύματος για την προστασία των αδέσποτων σκυλιών της γειτονιάς είναι η μόνη έκφραση κοινωνικής ευθύνης.
<SPEAKER ID="178" NAME="Zdzisław Zbigniew Podkański" AFFILIATION="UEN">
(PL) Κύριε Πρόεδρε, η ανακήρυξη του 2010 ως ευρωπαϊκού έτους καταπολέμησης της φτώχειας και του κοινωνικού αποκλεισμού δεν θα λύσει τα προβλήματα που βιώνουν τα 80 εκατομμύρια άτομα στην Ευρωπαϊκή Ένωση που ζουν κάτω από το όριο της φτώχειας. Επιπλέον, η σύσταση επιτροπών, καθώς και η αύξηση της γραφειοκρατίας, των συνεδριάσεων και των συνομιλιών, δεν πρόκειται να θρέψει αυτά τα άτομα.
<P>
Προκειμένου να καταπολεμηθεί η φτώχεια πρέπει να προσεγγίσετε το θέμα της δημιουργίας και της διανομής του πλούτου με διαφορετικό τρόπο. Πρέπει να δηλώσετε σαφώς ότι η παγκοσμιοποίηση ευνοεί τη δημιουργία υπέρμετρου πλούτου για ορισμένους και την ταχεία οικονομική εξαθλίωση άλλων. Δυστυχώς, αυτοί οι άλλοι γίνονται όλο και περισσότεροι. Το πρόβλημα της φτώχειας στην ΕΕ θα συνεχίσει να οξύνεται, και αυτό οφείλεται σε διάφορους λόγους, περιλαμβανομένης της άδικης κατανομής του πλούτου, των προβλημάτων ως προς τη διανομή των τροφίμων και την αύξηση των τιμών των τροφίμων, τη γενική αύξηση των δαπανών συντήρησης μιας οικογένειας, της δημογραφικής κατάστασης στην Ευρώπη και τον κόσμο, των συνεχιζόμενων ανισοτήτων, της υστέρησης ορισμένων περιφερειών για ιστορικούς λόγους και της αδυναμίας κατάρτισης ενός κατάλληλου προγράμματος παροχής ενίσχυσης στα πιο φτωχά κοινωνικά στρώματα.
<P>
Τέλος, δεδομένου ότι δεν είμαστε σε θέση να λύσουμε το πρόβλημα της φτώχειας συνολικά, ας προσφέρουμε τουλάχιστον στα παιδιά και τους νέους δωρεάν εκπαίδευση και πρόσθετα γεύματα ανάλογα με τις εκάστοτε ανάγκες.
<SPEAKER ID="179" NAME="Zbigniew Zaleski" AFFILIATION="PPE-DE">
(ES) Κύριε Πρόεδρε, κύριε Επίτροπε, θέλω να υπογραμμίσω μια ιδιαίτερη πτυχή και θα μιλήσω στα πολωνικά:
<P>
(PL) Κύριε Πρόεδρε, προσπαθούμε να βοηθήσουμε φτωχές χώρες στην Αφρική και τη Λατινική Αμερική με ελάχιστα αποτελέσματα, όμως δεν υπάρχει καμία δικαιολογία για την αδυναμία ενίσχυσης των φτωχών εντός της Ευρωπαϊκής Ένωσης. Υπάρχουν περιφέρειες στις οποίες οι άνθρωποι είναι πολύ φτωχοί, ιδίως τα παιδιά. Θέλω να επισημάνω ένα ζήτημα που θα έχει σοβαρές συνέπειες στο μέλλον: μιλώ για το φαινόμενο των ευρω-ορφανών. Πρόκειται για τα παιδιά μεταναστών οι οποίοι ταξιδεύουν από μια χώρα σε άλλη εντός της ΕΕ, εγκαταλείποντας συχνά στην τύχη τους τα παιδιά τους. Πιστεύω ότι, στο μέλλον, οι ψυχολογικές συνέπειες αυτού του προβλήματος θα μας κοστίσουν ακριβά. Για τον λόγο αυτόν, πρέπει να κάνουμε ό,τι είναι δυνατόν προκειμένου να εξαλείψουμε αυτό το πρόβλημα τώρα.
<SPEAKER ID="181" NAME="Monica Maria Iacob-Ridzi" AFFILIATION="PPE-DE">
(RO) Κύριε Πρόεδρε, η εξάλειψη της φτώχειας και του κοινωνικού αποκλεισμού είναι ένας από τους σημαντικότερους στόχους της Ευρωπαϊκής Ένωσης. Ως εκ τούτου, το έτος 2010 πρέπει να είναι αποφασιστικό για την εφαρμογή της ευρωπαϊκής στρατηγικής σε αυτόν τον τομέα. Από τα 78 εκατομμύρια πολίτες που ζουν στα όρια της φτώχειας, 19 εκατομμύρια είναι παιδιά. Δυστυχώς, δεν υπάρχει ακόμα κανένα ευρωπαϊκό πρόγραμμα ή ταμείο με σκοπό τη βελτίωση της κατάστασης των παιδιών. Είναι αλήθεια ότι η Ευρωπαϊκή Ένωση χορηγεί πόρους για τη διανομή φρούτων και γαλακτοκομικών προϊόντων στα σχολεία ή χρήματα για την εκπαίδευση των μαθητών, θεωρώ όμως ότι χρειαζόμαστε μια συνεπή στρατηγική και ουσιαστικά προγράμματα που να είναι σχεδιασμένα ειδικά για την ενίσχυση των παιδιών που προέρχονται από φτωχές οικογένειες. Συγχρόνως, πρέπει επίσης να εστιάσουμε την προσοχή μας σε άλλες κατηγορίες μειονεκτούντων ατόμων, και ειδικότερα νέων, για τις οποίες πρέπει να καταρτίσουμε πολιτικές και να διαθέσουμε σημαντικά χρηματικά ποσά από τα διαρθρωτικά ταμεία. Επιπλέον, είναι σημαντικό να υπογραμμιστεί το γεγονός ότι, αυτή τη στιγμή, δεν μπορούμε να δημιουργήσουμε τις προϋποθέσεις για βιώσιμη κοινωνική ανάπτυξη χωρίς να διαθέτουμε τους απαραίτητους οικονομικούς πόρους. Πιστεύω ότι το διατεθέν ποσό των 17 εκατ. ευρώ είναι ανεπαρκές ενόψει των σημερινών αναγκών της Ευρώπης όσον αφορά την καταπολέμηση του κοινωνικού αποκλεισμού και της φτώχειας. Τελευταίο αλλά όχι ασήμαντο, ο αγώνας κατά της φτώχειας και του κοινωνικού αποκλεισμού πρέπει να συνδέεται με τα υπάρχοντα προγράμματα. Τόσο το Ευρωπαϊκό Κοινωνικό Ταμείο όσο και τα ευρωπαϊκά προγράμματα PROGRESS, πρέπει να χρησιμοποιηθούν για τη χρηματοδότηση των προτεραιοτήτων του ευρωπαϊκού έτους καταπολέμησης της φτώχειας.
<SPEAKER ID="182" NAME="Anna Záborská" AFFILIATION="PPE-DE">
(FR) Κύριε Πρόεδρε, κύριε Επίτροπε, κυρίες και κύριοι, σας συγχαίρω γι' αυτή την εξαιρετική πρόταση. Ευχαριστώ επίσης την κ. Παναγιωτοπούλου-Κασσιώτου για την πολύ καλή έκθεσή της. Είμαι δε βέβαιη ότι θα υπερψηφίσουμε ομοφώνως το κείμενο του ψηφίσματος.
<P>
Αναρωτιέμαι όμως: εξετάζουμε ένα ακόμη ευρωπαϊκό έτος, το οποίο αυτή τη φορά είναι αφιερωμένο στην καταπολέμηση της ακραίας φτώχειας. Έχουν πλέον περάσει 20 χρόνια αφότου, στις 17 Οκτωβρίου, η διεθνής κοινότητα γιόρτασε τη διεθνή ημέρα για την εξάλειψη της φτώχειας. Κοιτάζοντας γύρω μου κατά τον εορτασμό της 17ης Οκτωβρίου ενώπιον του Ευρωπαϊκού Κοινοβουλίου στις Βρυξέλλες, βλέπω τον εαυτό μου μαζί με τον συνάδελφό μου, Iñigo Mendez de Vigo, ο οποίος ηγείται της αντιπροσωπείας αυτού του Κοινοβουλίου για τις σχέσεις με τον Τέταρτο Κόσμο.
<P>
Λαμβάνοντας τον λόγο εδώ, θέλω να σας παρακαλέσω να σημειώσετε αυτή την ημερομηνία στο ημερολόγιό σας. Ελπίζω ότι στις 17 Οκτωβρίου τα ευρωπαϊκά όργανα θα εκφράσουν την έντονη αλληλεγγύη τους με το σύνθημα της συγκεκριμένης ημερομηνίας: "Οπουδήποτε υπάρχουν γυναίκες και άνδρες που είναι καταδικασμένοι να ζουν υπό συνθήκες έσχατης φτώχειας, τα ανθρώπινα δικαιώματα παραβιάζονται. Έχουμε ιερό καθήκον να ενώσουμε τις δυνάμεις μας ώστε να εξασφαλίσουμε τον σεβασμό αυτών των δικαιωμάτων."
<SPEAKER ID="183" NAME="Vladimír Maňka" AFFILIATION="PSE">
(SK) Συνολικά, 78 εκατομμύρια άτομα στην Ευρωπαϊκή Ένωση ζουν στα όρια της φτώχειας. Οι αυξανόμενες τιμές των προϊόντων, της ενέργειας και των τροφίμων πολλαπλασιάζουν περαιτέρω τους κινδύνους που διατρέχουν οι πιο ευάλωτες ομάδες.
<P>
" ποιοτική απασχόληση μειώνει σημαντικά τον κίνδυνο φτώχειας. Εντούτοις, συχνά ακόμη και τα άτομα που εργάζονται διατρέχουν κίνδυνο φτώχειας.
<P>
" τροποποιημένη στρατηγική της Λισαβόνας προωθεί τις ίσες ευκαιρίες για όλους ως άξονα της κοινωνικής και διαγενεακής αλληλεγγύης με σκοπό τη δημιουργία μιας κοινωνίας απαλλαγμένης από τη φτώχεια. Συνεπώς, χαιρετίζω την πρωτοβουλία να καταστεί το πρόβλημα της φτώχειας πιο ορατό και την προσπάθεια να καθιερωθεί μια ενιαία συντονισμένη πολιτική.
<P>
" εκστρατεία για την καταπολέμηση της φτώχειας πρέπει να αυξήσει την ευαισθητοποίηση της κοινής γνώμης και να οδηγήσει σε μια μακροπρόθεσμη προσπάθεια εξάλειψης του φαινομένου της φτώχειας. Σε αυτόν τον τομέα έχουμε πολλά να διδαχτούμε από τις σκανδιναβικές χώρες. Έχουν αποδείξει ότι ένα από τα αποτελεσματικότερα μέσα μείωσης της φτώχειας είναι μια ενεργός πολιτική για την αγορά εργασίας σε συνδυασμό με την καθιέρωση αξιοπρεπών συνθηκών εργασίας και ισχυρής κοινωνικής προστασίας.
<SPEAKER ID="184" NAME="DanutBudreikait" AFFILIATION="ALDE">
(LT) Χαιρετίζω την πρόταση της Επιτροπής να προωθήσει το 2010 ως ευρωπαϊκό έτος καταπολέμησης της φτώχειας και του κοινωνικού αποκλεισμού. " φτώχεια αποτελεί πρόβλημα και στην ΕΕ και παγκοσμίως.
<P>
Θέλω να υπογραμμίσω ορισμένες έντονες πτυχές της φτώχειας και του κοινωνικού αποκλεισμού στις οποίες πρέπει να εστιάσουμε την προσοχή μας πολύ περισσότερο από ό,τι στο παρελθόν.
<P>
Καταρχάς, μόνο με την εξάλειψη της παιδικής φτώχειας θα μπορούσαμε να προσφέρουμε διέξοδο από τον φαύλο κύκλο της καταδίκης διαδοχικών γενεών σε μια ζωή φτώχειας και κοινωνικού αποκλεισμού.
<P>
Δεύτερον, σχεδόν το 10% των εργαζομένων ζουν υπό συνθήκες φτώχειας λόγω χαμηλών μισθών, μερικής απασχόλησης και ανεπαρκών επαγγελματικών προσόντων. Επιβάλλεται να προωθηθεί η ποιοτική απασχόληση με βάση την κατάρτιση των εργαζομένων.
<P>
Τρίτον, έχει ζωτική σημασία να προωθηθεί η αλληλεγγύη στους κόλπους της κοινωνίας, ευαισθητοποιώντας όλα τα μέλη της για τα ζητήματα της φτώχειας και του κοινωνικού αποκλεισμού.
<P>
Θέλω να ενθαρρύνω τα θεσμικά όργανα και όλα τα κράτη μέλη της ΕΕ να προσφέρουν στα μέλη της κοινωνίας περισσότερο αναλυτικές πληροφορίες σχετικά με την καταπολέμηση της φτώχειας και του κοινωνικού αποκλεισμού προκειμένου να ενισχυθεί το αίσθημα κοινής ευθύνης και να καταστεί δυνατή η άρση της προκατάληψης ότι οι φτωχοί αποτελούν οικονομικό βάρος για την κοινωνία.
<SPEAKER ID="185" NAME="Czesław Adam Siekierski" AFFILIATION="PPE-DE">
(PL) Κύριε Πρόεδρε, η φτώχεια είναι πολύ σύνθετο πρόβλημα και μπορεί να λάβει διάφορες μορφές. Ποικίλλει ανάλογα με τη χώρα. Στην Ευρώπη δεν μιλάμε για ανθρώπους που πεθαίνουν από πείνα· τα σπουδαιότερα προβλήματα είναι κυρίως τα χαμηλά εισοδήματα, οι κακές συνθήκες στέγασης, η κακή υγεία, συχνά ο αλκοολισμός, τα αισθήματα αλλοτρίωσης ή η απουσία προοπτικών.
<P>
" φτώχεια είναι επικίνδυνο φαινόμενο, ιδίως μεταξύ των παιδιών, επειδή, σε πολλές περιπτώσεις, είναι κληρονομική. Τα παιδιά που μεγαλώνουν υπό συνθήκες φτώχειας συναντούν περισσότερες δυσκολίες στην πορεία εξέλιξής τους και, χωρίς εξωτερική βοήθεια, καταδικάζονται σε αποτυχία και σε τύχη αντίστοιχη με αυτή των γονιών τους.
<P>
Γι' αυτό είναι σημαντικό να ληφθεί κάθε δυνατό μέτρο ώστε να σπάσει ο φαύλος κύκλος της φτώχειας που διαιωνίζεται από γενιά σε γενιά. " ενίσχυση της κοινωνικής ένταξης, η μείωση της φτώχειας και η καταπολέμηση του κοινωνικού αποκλεισμού είναι μερικές από τις προκλήσεις που καλείται να αντιμετωπίσει η ΕΕ, ιδίως ενόψει των δημογραφικών αλλαγών, και με αυτό εννοώ τη γήρανση του πληθυσμού και την εισροή μεταναστών.
<SPEAKER ID="186" NAME="Ilda Figueiredo" AFFILIATION="GUE/NGL">
(PT) Δεν αρκεί να καθιερωθεί ένα ευρωπαϊκό έτος καταπολέμησης της φτώχειας όταν η φτώχεια απειλεί περίπου το 20% του πληθυσμού της Ευρωπαϊκής Ένωσης. Το φαινόμενο που παρατηρείται -όξυνση των κοινωνικών ανισοτήτων, αυξανόμενος αριθμός κακοπληρωμένων εργαζομένων με επισφαλείς θέσεις απασχόλησης, αυξάνοντας έτσι τον αριθμό των ανθρώπων που περιέρχονται σε συνθήκες φτώχειας, καθώς και αύξηση των τιμών των καυσίμων και των τροφίμων- απαιτεί άλλες πολιτικές προκειμένου να εξασφαλιστεί η κοινωνική ένταξη των παιδιών, των γυναικών και των οικογενειών.
<P>
Απαιτούνται μέτρα που να καθιστούν την εργασία πιο ελκυστική, να αυξάνουν την απασχόληση με δικαιώματα και να εγγυώνται δημόσιες υπηρεσίες υψηλής ποιότητας, αξιοπρεπή στέγαση και δημόσια και καθολική κοινωνική ασφάλιση.
<P>
Πρέπει ως εκ τούτου να εγκριθεί επειγόντως μια ευρωπαϊκή στρατηγική αλληλεγγύης και κοινωνικής προόδου για την αντικατάσταση των νεοφιλελεύθερων πολιτικών της στρατηγικής της Λισαβόνας και του Σύμφωνου Σταθερότητας, έτσι ώστε το 2010 να μην δούμε ακόμα περισσότερη φτώχεια από ό,τι σήμερα.
<SPEAKER ID="187" NAME="Juan Andrés Naranjo Escobar" AFFILIATION="PPE-DE">
(ES) Κύριε Πρόεδρε, θέλω καταρχάς να συγχαρώ την εισηγήτριά μας καθώς και τον Επίτροπο γι' αυτή την πρωτοβουλία.
<P>
Ο κοινωνικός αποκλεισμός και η φτώχεια είναι δύο όψεις του ιδίου νομίσματος και είναι χαρακτηριστικά γνωρίσματα μιας κοινωνίας με πολύ ενδεείς ανθρώπους, μια κοινωνία από την οποία απουσιάζει η συνοχή. Εν τέλει, κυρίες και κύριοι, η πρόοδος είναι θέμα ηθικής.
<P>
Το 2010 θα είναι έτος αφιερωμένο στην καταπολέμηση της φτώχειας. Ήδη γνωρίζουμε ότι η εξάλειψη του κοινωνικού αποκλεισμού και της φτώχειας θα είναι ένας μακροχρόνιος και σύνθετος στόχος, αν όμως εκμεταλλευόμαστε στον μέγιστο δυνατό βαθμό και το τελευταίο ευρώ που επενδύεται σε αυτό το πρόγραμμα, αν καταφέρουμε να αγγίξουμε τις κοινωνικές ομάδες που χρειάζονται περισσότερη βοήθεια, αν μπορέσουμε να ευαισθητοποιήσουμε την κοινή γνώμη, θα δημιουργήσουμε μια νέα ευρωπαϊκή ιθαγένεια. Αυτό είναι το μείζον ζήτημα.
<P>
Την περασμένη εβδομάδα, οι πολίτες της Ιρλανδίας απέρριψαν τη Συνθήκη της Λισαβόνας. Μια μορφή δημαγωγικής προπαγάνδας που άντλησε δυνάμεις από ευρύ φάσμα απόψεων έφερε τον όλεθρο στην ιρλανδική κοινωνία, προκαλώντας αβάσιμους φόβους έναντι της παγκοσμιοποίησης και ορισμένο βαθμό σύγχυσης ως προς την οικοδόμηση του κοινού μας σπιτιού.
<P>
Εκτός από έτος καταπολέμησης της φτώχειας, πρέπει να καταστήσουμε το 2010 και έτος ευρωπαϊκής ιθαγένειας.
<SPEAKER ID="188" NAME="Vladimír Špidla">
μέλος της Επιτροπής. - (CS) Κυρίες και κύριοι, σας ευχαριστώ για την εις βάθος συζήτηση που άγγιξε πολλές πτυχές του φαινομένου της φτώχειας. Νομίζω ότι η ίδια η πρόταση καθιστά σαφές ότι η Επιτροπή δεν αγνοεί το ζήτημα της φτώχειας και ότι στοχεύει βαθμιαία να δημιουργήσει ένα πολιτικό περιβάλλον το οποίο θα καταστήσει εφικτή την καταπολέμηση της φτώχειας με πιο αποτελεσματικό τρόπο. Επιθυμώ επίσης να πω ότι η Επιτροπή εξετάζει το πρόβλημα της φτώχειας σε όλη την πολυπλοκότητά του. Αν και ορισμένα από τα κείμενά της, ειδικότερα η πρόσφατη ανακοίνωσή μας σχετικά με την ενεργό ένταξη που εξετάζει τη φτώχεια καθαυτή, υπογραμμίζουν τη σημασία των ποιοτικών θέσεων απασχόλησης, δεδομένου ότι ο στόχος της στρατηγικής της Λισαβόνας είναι η αύξηση του αριθμού των θέσεων απασχόλησης και η βελτίωση της ποιότητάς τους, η Επιτροπή κατανοεί εντούτοις ότι το σύνθετο ζήτημα της φτώχειας δεν μπορεί να επιλυθεί αποκλειστικά και μόνο με χρήση των μέσων της αγοράς εργασίας. Αρκεί να αναφέρουμε την παιδική φτώχεια, η οποία συσχετίζεται επίσης σαφώς με την ποιότητα των εκπαιδευτικών συστημάτων. Υπάρχει άλλωστε το ζήτημα της φτώχειας μεταξύ των συνταξιούχων, το οποίο προφανώς δεν μπορεί να λυθεί άμεσα μέσω της αγοράς εργασίας.
<P>
Επιτρέψτε μου να αναφέρω ορισμένα άλλα ζητήματα που θεωρώ σημαντικά. " Επιτροπή χρηματοδότηση συνολικού ύψους 17 εκατ. ευρώ και κατά τη διάρκεια της συζήτησης ακούσαμε την άποψη ότι πρέπει να αυξηθεί η χρηματοδότηση των εθνικών προγραμμάτων, ειδικά σε μερικές χώρες. " Επιτροπή δεν συμφωνεί με αυτή την άποψη για τον απλό λόγο ότι ο στόχος μας είναι να καταστήσουμε όσο το δυνατόν περισσότερη οικονομική ενίσχυση διαθέσιμη προκειμένου να είναι οι ενέργειές μας όσο το δυνατόν αποτελεσματικότερες. Το ευρωπαϊκό έτος καταπολέμησης της φτώχειας είναι ένα κλασικό παράδειγμα τακτικής δημοκρατικής πολιτικής διαδικασίας. Προκειμένου να επιτευχθούν ουσιαστικά αποτελέσματα, προκειμένου να αλλάξει η πολιτική ατμόσφαιρα, χρειαζόμαστε μια λεπτομερή και επίκαιρη συζήτηση για το θέμα αυτό, και εκεί αποσκοπεί το ευρωπαϊκό έτος.
<P>
Επιτρέψτε μου να θίξω τώρα ορισμένες επιμέρους τροπολογίες. Συμφωνώ με τις τροπολογίες σχετικά με την αναθεώρηση των τίτλων των στόχων στο άρθρο 2 και στον κατάλογο προτεραιοτήτων για το ευρωπαϊκό έτος, και είμαι επίσης υπέρ των τροπολογιών που εστιάζονται στο θέμα της ισότητας των φύλων. Επιπλέον, δεδομένου ότι έχει κατατεθεί μεγάλος αριθμός τροπολογιών, επιτρέψτε μου να καταθέσω στο Κοινοβούλιο λεπτομερή κατάλογο των τροπολογιών αντί να προσφύγω σε κατά λέξη παραπομπές.
<P>
Επιτρέψτε μου να αναφέρω δύο μόνον άρθρα -τα άρθρα 37 και 52- τα οποία θέλω να ξεχωρίσω στην ομιλία μου. Με την άδειά σας, θα διαβάσω το κείμενο που αφορά τα εν λόγω δύο άρθρα.
<P>
" Επιτροπή αποδίδει μέγιστη σημασία στη διευκόλυνση και υποστήριξη της ευρείας συμμετοχής, σε όλα τα επίπεδα, σε δραστηριότητες που σχετίζονται με το ευρωπαϊκό έτος 2010 για την καταπολέμηση της φτώχειας και του κοινωνικού αποκλεισμού ως πρακτικό μέσο εξασφάλισης του θετικού και διαρκούς αντικτύπου του.
<P>
Σύμφωνα με την απόφαση για το ευρωπαϊκό έτος, η Επιτροπή θα καταρτίσει κοινές κατευθυντήριες γραμμές στο στρατηγικό έγγραφο πλαίσιο, καθορίζοντας τις βασικές προτεραιότητες για την εφαρμογή των δραστηριοτήτων που σχετίζονται με το ευρωπαϊκό έτος, περιλαμβανομένων των ελάχιστων επιπέδων όσον αφορά τη συμμετοχή σε εθνικά όργανα και παρεμβάσεις.
<P>
Το στρατηγικό έγγραφο πλαίσιο απευθύνεται στους εθνικούς εκτελεστικούς φορείς που είναι αρμόδιοι για τον καθορισμό των εθνικών προγραμμάτων για το ευρωπαϊκό έτος και για την επιλογή των επιμέρους παρεμβάσεων προς κοινοτική χρηματοδότηση, καθώς και σε κάθε άλλον ενδιαφερόμενο φορέα.
<P>
Σε αυτό το πλαίσιο, η Επιτροπή θα υπογραμμίσει τη σημασία της πρόσβασης όλων των ΜΚΟ, περιλαμβανομένων των οργανώσεων μικρού και μεσαίου μεγέθους. Προκειμένου να εξασφαλιστεί η ευρύτερη δυνατή πρόσβαση, οι εθνικοί εκτελεστικοί φορείς μπορούν να αποφασίσουν να μην ζητήσουν καθόλου συγχρηματοδότηση αλλά, απεναντίας, να χρηματοδοτήσουν εξ ολοκλήρου ορισμένες ενέργειες.
<P>
Αυτό ήταν το ίδιο το κείμενο. Κυρίες και κύριοι, επιτρέψτε μου να αναφερθώ σε μια ακόμη ομιλία, αυτή του κ. Falbr, ο οποίος έθιξε το ζήτημα της οδηγίας για τον χρόνο απασχόλησης και μάλιστα με τρόπο που απέχει πολύ από την πραγματικότητα. Για να είμαστε απολύτως σαφείς, ο απλούστερος τρόπος για να συνοψίσουμε το αποτέλεσμα του συμβιβασμού που επιτεύχθηκε από το Συμβούλιο είναι ο ακόλουθος: "" εργάσιμη εβδομάδα των 48 ωρών διατηρείται και η δυνατότητα χρήσης της αυτοεξαίρεσης μειώνεται από 78 ώρες την εβδομάδα σε 60 ή 65 ώρες". Αυτό είναι ένα από τα θεμελιώδη χαρακτηριστικά του συμβιβασμού, και δεδομένου ότι αναφέρθηκε κατά τη διάρκεια της παρούσας συζήτησης σκέφτηκα ότι ήταν καλό να απαντήσω.
<P>
Κυρίες και κύριοι, ολοκληρώνοντας επιτρέψτε μου να σας ευχαριστήσω για μια ακόμη φορά για τη συζήτηση, η οποία άγγιξε πολλές πτυχές του φαινομένου της φτώχειας και υπήρξε, κατά τη γνώμη μου, πολύ οξυδερκής. Δυστυχώς, δεν νομίζω ότι είναι δυνατό να απαντήσω τώρα σε καθεμιά από τις παρεμβάσεις σας, αφήνοντας κατά μέρος το γεγονός ότι η συντριπτική πλειονότητα των απόψεών σας περιλαμβάνεται στην έκθεση της εισηγήτριας. Θέλω λοιπόν να την ευχαριστήσω και πάλι για την έκθεση αυτή.
<P>
(FR)
<P>
Θέση της Επιτροπής επί των τροπολογιών του Κοινοβουλίου
<P>
Έκθεση Παναγιωτοπούλου-Κασσιώτου
<P>
" Επιτροπή δύναται να δεχτεί πλήρως τις τροπολογίες 6, 7, 12, 13, 16, 17, 19, 20, 21, 22, 23, 27, 28, 29, 31, 33, 34, 35, 36, 38, 39, 41, 42, 46, 47, 48, 49, 53, 54, 55, 56, 57, 58, 59, 60, 61, 62 και 63.
<P>
" Επιτροπή δύναται να δεχτεί μόνον κατ' ουσίαν, εν μέρει, και κατόπιν αναδιατύπωσης, τις ακόλουθες τροπολογίες: 1, 2, 3, 4, 5, 8, 9, 10, 11, 14, 15, 18, 24, 25, 26, 30, 32, 37, 43, 44, 45, 50, 51, 52, 64 και 66.
<P>
Τέλος, η Επιτροπή απορρίπτει τις τροπολογίες 40 και 65. Ειδικότερα, όσον αφορά τις τροπολογίες 37 και 52, σχετικά με τη συμμετοχή μικρών και μεσαίων οργανώσεων και τη δυνατότητα συγχρηματοδότησης έως και του 100% του κόστους συγκεκριμένων προγραμμάτων, η Επιτροπή προτείνει -ως συμβιβαστική λύση- την έκδοση σχετικής δήλωσης, την οποία θα σας διαβάσω, και με την οποία θα δεσμεύεται να ενσωματώσει το πνεύμα των δύο αυτών τροπολογιών στο έγγραφο στρατηγικής πλαισίου που πρόκειται να καταρτίσει η Επιτροπή για τον καθορισμό των βασικών προτεραιοτήτων όσον αφορά τις δραστηριότητες του ευρωπαϊκού έτους.
<SPEAKER ID="190" NAME="Μαρία Παναγιωτοπούλου-Κασσιώτου">
Εισηγήτρια. - Κύριε Πρόεδρε, ευχαριστώ τον Επίτροπο για την τοποθέτησή του και εύχομαι οι κοινές κατευθυντήριες γραμμές στο στρατηγικό έγγραφο πλαίσιο να δώσουν πραγματικά κατευθύνσεις στις εθνικές επιτροπές για σχεδιασμό αποτελεσματικών δράσεων με βασικό στόχο, όπως και ο ίδιος τόνισε, την ενεργό ένταξη όλων εκείνων που πλήττονται τώρα από τη φτώχεια ή που πρόκειται να πληγούν.
<P>
Προσωπικά πιστεύω ότι η φτώχεια είναι ένα φαινόμενο που δεν εκριζώνεται δια παντός, γιατί μπορεί να ξανάρθει με μια φυσική καταστροφή. Μιλήσαμε για τις καταστροφές στην Ελλάδα ή σε άλλες χώρες από τις πλημμύρες και από τις πυρκαγιές. Μπορεί να ξανάρθει ή μπορεί να την φέρουν οι διεθνείς συγκυρίες. Πρέπει λοιπόν πάντα να είμαστε έτοιμοι και, για το λόγο αυτό, την πρόληψη την τονίζουμε ιδιαίτερα και γι' αυτό έχουμε και την ενδεικτική ημέρα της πάλης κατά της φτώχειας στις 17 Οκτωβρίου, όπως τόνισε και η κ. Záborská, ημερομηνία που συμπεριλάβαμε στην έκθεσή μας.
<P>
Δεν πρόκειται λοιπόν για μέτρα που είναι πολύ λίγο δεσμευτικά, αλλά για μέτρα που θέλουμε να ταιριάζουν σε κάθε εθνική ανάγκη και πιστεύουμε ότι η καταπολέμηση της φτώχειας είναι καταπολέμηση του πρώτου μεγάλου εχθρού της ειρήνης και της ευημερίας κάθε κοινωνίας. Άλλωστε ο κ. Επίτροπος είναι ιστορικός και ξέρει ότι ο Αυτοκράτορας του Βυζαντίου, της αυτοκρατορίας που έζησε 1000 χρόνια στην Ευρώπη, ήταν υπέρ της καταπολέμησης της φτώχειας σε κάθε ομιλία του. Τη θεωρούσε πρώτο εχθρό του κράτους του πέρα από τους διάφορους εχθρούς που πολεμούσε στα σύνορα με τα όπλα.
<P>
Έτσι λοιπόν κι εμείς ως Ευρωπαϊκή Ένωση πρέπει να την αντιμετωπίσουμε και στο εσωτερικό και στο εξωτερικό και να πραγματοποιήσουμε αυτούς τους περίφημους Στόχους της Χιλιετίας, έτσι ώστε να αντιμετωπίσουμε και το φαινόμενο της μετανάστευσης των οικονομικών μεταναστών, αλλά και των παράνομων μεταναστών που έρχονται διότι συγκρίνουν τη δική τους κατάσταση με τη δική μας.
<P>
Είμαι σίγουρη λοιπόν ότι με τον καλό σχεδιασμό θα έχουμε και καλά αποτελέσματα και σας ευχαριστώ όλους για τα καλά σας λόγια.
<P>
(χειροκροτήματα)
<SPEAKER ID="191" NAME="Πρόεδρος">
" συζήτηση έληξε.
<P>
" ψηφοφορία θα διεξαχθεί αύριο, στις 12.00.
<P>
Γραπτές δηλώσεις (άρθρο 142 του Κανονισμού)
<SPEAKER ID="997" NAME="Adam Bielan  " AFFILIATION="UEN">
γραπτώς. - (PL) Κύριε Πρόεδρε, ευχαριστώ την κ. Παναγιωτοπούλου-Κασσιώτου για την άριστη έκθεσή της και ιδιαίτερα για το γεγονός ότι εφιστά την προσοχή στο ζήτημα της πρόληψης της φτώχειας. Τάσσομαι υπέρ του ορισμού του 2010 ως ευρωπαϊκού έτους καταπολέμησης της φτώχειας και του κοινωνικού αποκλεισμού. Στο πλαίσιο της συζήτησης της προαναφερθείσας έκθεσης, θέλω να επιστήσω την προσοχή στη σημασία της αναζήτησης διεξόδων από τη φτώχεια μέσω συγκεκριμένων μέτρων και όχι μόνο με τη συζήτηση του θέματος. Στην Ευρώπη 78 εκατομμύρια άτομα ζουν υπό συνθήκες φτώχειας και 19 εκατομμύρια εξ αυτών είναι παιδιά. Πρέπει να θυμηθούμε τη σπουδαιότητα της οικογένειας, η οποία πρέπει να προστατεύεται και να λαμβάνει κοινωνική και οικονομική ενίσχυση προκειμένου να εξαλειφθεί η εκτεταμένη φτώχεια μεταξύ των παιδιών στην Ευρώπη.
<P>
Σε αυτό το σημείο θα άξιζε να αναφερθεί η αιτία της φτώχειας. " φτώχεια προκαλείται από τη σημαντική αύξηση των τιμών των τροφίμων και της ενέργειας, η οποία πλήττει πρωτίστως τις πολύτεκνες οικογένειες καθώς και τους ηλικιωμένους. Σύμφωνα με την Ευρωπαϊκή Επιτροπή, το 14% περίπου των μονίμως απασχολούμενων Πολωνών, Ελλήνων και Πορτογάλων ζουν υπό συνθήκες φτώχειας.
<SPEAKER ID="996" NAME="Corina Creţu  " AFFILIATION="PSE">
γραπτώς. - (RO) Ευχαριστώ την εισηγήτρια για το πνεύμα συνεργασίας κατά την εκπόνηση αυτής της έκθεσης. Στην Ευρώπη, ένα στα έξι άτομα ζει κάτω από το όριο της φτώχειας, αριθμός που δεν περιλαμβάνει τα στατιστικά στοιχεία για τη Ρουμανία και τη Βουλγαρία.
<P>
Αν και στα περισσότερα κράτη μέλη η διαφορά μεταξύ γυναικών και ανδρών, όσον αφορά τη φτώχεια, συρρικνώνεται όλο και περισσότερο και η μέση διαφορά είναι 2% όσον αφορά τη φτώχεια και την επίμονη φτώχεια, θέλω να επιστήσω την προσοχή σας στην πραγματικότητα στα νέα κράτη μέλη. Στη Ρουμανία και τη Βουλγαρία, ο αριθμός των γυναικών που απειλούνται από τη φτώχεια είναι κατά 10% -τουλάχιστον- υψηλότερος από τον αντίστοιχο αριθμό ανδρών. Οι γυναίκες είναι επίσης πολύ πιο εκτεθειμένες σε φαινόμενα κοινωνικού αποκλεισμού.
<P>
Δεν πρέπει να λησμονούμε το γεγονός ότι οι ιδέες της αλληλεγγύης, της κοινωνικής δικαιοσύνης, και της εξάλειψης της φτώχειας είναι προκλήσεις στις οποίες η Ευρωπαϊκή Ένωση πρέπει να ανταποκριθεί, όχι μόνο όσον αφορά το εσωτερικό των χωρών που την συναπαρτίζουν, αλλά και στο πλαίσιο της συμμετοχής της στην παγκόσμια οικονομική και πολιτική σκηνή.
<P>
Ως εκ τούτου, χαιρετίζω τη συμπερίληψη στο τελικό κείμενο του θέματος της διαφοράς μεταξύ ανδρών και γυναικών, σε ένα γενικότερο άρθρο. Θεωρώ επίσης σημαντική τη σύνδεση του ευρωπαϊκού έτους καταπολέμησης της φτώχειας και του κοινωνικού αποκλεισμού με τους Αναπτυξιακούς Στόχους της Χιλιετίας και, ιδιαίτερα, με τη διεθνή ημέρα για την εξάλειψη της φτώχειας.
<SPEAKER ID="192" NAME="Zita Gurmai  " AFFILIATION="PSE">
γραπτώς. - (HU) " φτώχεια είναι σύνθετο, επίκαιρο και πολύπλευρο πρόβλημα: εγείρει δε πολλά οικονομικά, κοινωνικά και πολιτιστικά ζητήματα. Παρ' όλα αυτά, πρέπει να λάβουμε μέτρα για την καταπολέμηση της φτώχειας διότι το 2006 τουλάχιστον 16% (78 εκατομμύρια) του συνολικού πληθυσμού των είκοσι πέντε κρατών μελών της Ευρωπαϊκής Ένωσης ζούσε κάτω από το όριο της φτώχειας. Όταν εγκαινιάστηκε η στρατηγική της Λισαβόνας τον Μάρτιο του 2000, το Συμβούλιο της Ευρωπαϊκής Ένωσης ζήτησε από τα κράτη μέλη και την Επιτροπή να λάβουν μέτρα "ώστε να συμβάλει αποτελεσματικά στην εξάλειψη της φτώχειας" έως το 2010. Είναι σημαντικό βήμα το γεγονός ότι διαθέτουμε πλέον ένα μέτρο αξιολόγησης της φτώχειας, μιας και για να αντιμετωπιστεί το πρόβλημα είναι σημαντικό να προσδιοριστούν τα ακριβή χαρακτηριστικά του. Χαιρετίζω το γεγονός ότι έχουμε υποδείξει το 2010 ως ευρωπαϊκό έτος καταπολέμησης της φτώχειας και του κοινωνικού αποκλεισμού. Είμαι βέβαιη ότι το έτος θα συμβάλει στην προαγωγή της ανταλλαγής βέλτιστων πρακτικών και στην εφαρμογή νέων πρωτοβουλιών σε όλους τους τομείς, ιδίως όσον αφορά την πρόληψη της φτώχειας, την παρακολούθηση, τους χρηματοδοτικούς μηχανισμούς και την καταπολέμηση της παιδικής φτώχειας.
<P>
Πρέπει να σημειωθεί ειδικότερα ότι, σύμφωνα με τα εμπειρικά δεδομένα, οι γυναίκες είναι πιο ευάλωτες από τους άνδρες έναντι της απειλής της φτώχειας, και αυτό ισχύει ιδιαίτερα στην περίπτωση των πολλαπλώς μειονεκτουσών γυναικών. Είναι ζωτικής σημασίας να εφαρμοστεί η αρχή της ίσης μεταχείρισης και στην προσπάθεια καταπολέμησης της φτώχειας, και επομένως επίσης κατά το ευρωπαϊκό έτος καταπολέμησης της φτώχειας και του κοινωνικού αποκλεισμού. " γνήσια ισότητα μεταξύ ανδρών και γυναικών είναι θεμελιώδης προϋπόθεση για τη μείωση του κινδύνου της φτώχειας, δεδομένου ότι οι γυναίκες είναι λιγότερο πιθανό να πέσουν θύματα της φτώχειας αν διαθέτουν κατάλληλη και επαρκώς αμειβόμενη εργασία την οποία να μπορούν να συνδυάσουν με τις οικογενειακές τους υποχρεώσεις.
<SPEAKER ID="193" NAME="Rovana Plumb  " AFFILIATION="PSE">
γραπτώς. - (RO) Το καταστατικό της Διεθνούς Οργάνωσης Εργασίας αναφέρει: "" φτώχεια οπουδήποτε απειλεί την ευημερία παντού". Γι' αυτό λοιπόν υπογραμμίζω τη σημασία της τροπολογίας σχετικά με την πρόληψη και την καταπολέμηση της φτώχειας μέσω της εφαρμογής πολυδιάστατων πολιτικών σε εθνικό, περιφερειακό και τοπικό επίπεδο, εξασφαλίζοντας έτσι την ενεργό συμμετοχή των πολιτών στην κοινωνία και την αγορά εργασίας.
<P>
Οι μεταρρυθμίσεις στον τομέα της κοινωνικής προστασίας και οι πολιτικές ενεργού ένταξης έχουν συμβάλει αποφασιστικά στην επιτάχυνση της οικονομικής ανάπτυξης και τη δημιουργία περισσότερων θέσεων απασχόλησης στην Ευρώπη. Το πρώτο τρίμηνο του έτους 2008, η Ρουμανία παρουσίαζε έναν από τους υψηλότερους ρυθμούς οικονομικής ανάπτυξης στην ΕΕ, σημειώνοντας αύξηση κατά 8,2% (ενώ ο ευρωπαϊκός μέσος όρος είναι 2,5%, σύμφωνα με τη EUROSTAT), εντούτοις, άνθρωποι με χαμηλό εκπαιδευτικό επίπεδο, χωρίς κανένα προσόν, ιδίως σε αγροτικά περιβάλλοντα, παιδιά, νέοι, ανάπηροι και Ρομά αντιμετωπίζουν σημαντικά αυξημένο κίνδυνο φτώχειας.
<P>
Συγχαίρω την εισηγήτρια για τη δραστηριότητά της και θεωρώ απαραίτητο οι πολιτικές τις οποίες σχεδίασαν τα κράτη μέλη, μετά από ευρωπαϊκές συστάσεις, να αποβλέπουν στον επωφελή συνδυασμό της οικονομικής ανταγωνιστικότητας των πολιτών και της κοινωνικής πρόνοιας.

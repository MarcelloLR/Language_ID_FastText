<CHAPTER ID="005-01">
1. Τροποποίηση του κανονισμού (ΕΚ) αριθ. 1234/2007 για τη θέσπιση κοινής οργάνωσης των γεωργικών αγορών όσον αφορά στους κανόνες εμπορίας για το κρέας των πουλερικών (
<P>
- Πριν από την ψηφοφορία:
<SPEAKER ID="077" NAME="Ilda Figueiredo" LANGUAGE="PT">
Κύριε Πρόεδρε, κυρίες και κύριοι, θα ήθελα απλά να εξηγήσω σύντομα ότι αυτή η έκθεση περιλαμβάνει τις τροποποιήσεις που ψηφίστηκαν ομόφωνα από την Επιτροπή Γεωργίας και Ανάπτυξης της Υπαίθρου, σε συνέχεια της απόφασης που ελήφθη σε αυτή την ολομέλεια την 19 Ιουνίου 2008, η οποία απέρριψε την πρόταση της Επιτροπής η οποία είχε ως στόχο την αδειοδότηση της προώθησης του κρέατος των πουλερικών προς κατανάλωση από τους ανθρώπους, ακόμα και έπειτα από τη χορήγηση αντί-μικροβιακής αγωγής.
<P>
Για το λόγο αυτό θα ήθελα να ευχαριστήσω όλους όσοι εργάστηκαν μαζί μου για την έκθεση αυτή, συμπεριλαμβανομένων των μελών και του συντάκτη της γνωμοδότησης της Επιτροπής για το Περιβάλλον, τη Δημόσια Υγεία και την Ασφάλεια Τροφίμων.
<P>
Ελπίζουμε ότι η Ευρωπαϊκή Επιτροπή και το Συμβούλιο θα λάβουν υπόψη αυτή την έκθεση και την άποψη του Ευρωπαϊκού Κοινοβουλίου προς υπεράσπιση της δημόσιας υγείας, της ασφάλειας των τροφίμων και των παραγωγών του κρέατος των πουλερικών στην Ευρωπαϊκή Ένωση.

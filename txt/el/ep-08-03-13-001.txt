<CHAPTER ID="001">
Έναρξη της συνεδρίασης
<P>
(" συνεδρίαση αρχίζει στις 10.05)
<SPEAKER ID="005" NAME="Jim Allister" AFFILIATION="NI">
(EN) Κύριε Πρόεδρε, εχθές το απόγευμα, με μη προγραμματισμένη ανακοίνωση σε αυτήν την αίθουσα, ο Πρόεδρος έκανε επίδειξη επιβάλλοντας οικονομικές κυρώσεις σε ορισμένους βουλευτές λόγω της διαμαρτυρίας τον Δεκέμβριο. Αυτό που θα ήθελα να γνωρίζω είναι το εξής: ήταν σωστό να προβεί ο Πρόεδρος στην εν λόγω ανακοίνωση χωρίς να έχει την ευγένεια να ενημερώσει τους συγκεκριμένους βουλευτές ότι θα εξαγγείλει ανακοίνωση και πότε θα το πράξει; Ο Πρόεδρος μίλησε εκτεταμένα σχετικά με την ένδειξη ευγένειας προς τους βουλευτές του ΕΚ, επομένως γιατί, ερωτώ, όσους από εμάς έθιγε η ανακοίνωσή του δεν είχε την παραμικρή ευγένεια να μας ενημερώσει ότι θα προβεί στην εν λόγω ανακοίνωση; Είναι υπερβολικό να αναμένουμε απάντηση σε αυτό;
<SPEAKER ID="006" NAME="Πρόεδρος">
Κύριε Allister, δεν αποτελεί καθήκον της Προεδρίας να κρίνει όσον αφορά την ευγένεια. Το καθήκον μας είναι να εφαρμόζουμε τους κανόνες, και μπορείτε να είστε απόλυτα βέβαιος ότι οι κανόνες έγιναν καθ' όλα σεβαστοί.
<SPEAKER ID="007" NAME="Hans-Peter Martin" AFFILIATION="NI">
(DE) Κύριε Πρόεδρε, σχετικά, μεταξύ άλλων, με το άρθρο 146 του Κανονισμού, μόλις δηλώσατε ότι καθήκον σας είναι να εφαρμόζετε τους κανόνες. Δεν μπορώ να καταλάβω για ποιον λόγο οι συνεδριάσεις αρχίζουν συνεχώς με καθυστέρηση, μερικές φορές αρκετών λεπτών ή ακόμα και ενός τετάρτου της ώρας. Με αυτόν τον τρόπο κατασπαταλούνται πολλά χρήματα των φορολογουμένων. Είστε πολύ αυστηρός σχετικά με την τήρηση του Κανονισμού έναντι των πολιτικών αντιπάλων, που απλώς επιθυμούν δημοψήφισμα ή αμεροληψία και δημοκρατία, αλλά όχι όταν πρόκειται για τον εαυτό σας!
<P>
Εάν αντιμετωπίζατε ισότιμα όλους στο Κοινοβούλιο, τότε θα έπρεπε από καιρό να είχατε κινήσει διαδικασίες κατά της Προεδρίας για αμέτρητα περιστατικά απάτης, επειδή έτσι ακριβώς θα το αποκαλώ, όταν οι συνεδριάσεις αρχίζουν συνεχώς με καθυστέρηση, με αποτέλεσμα να κατασπαταλούνται τα χρήματα των φορολογουμένων.
<P>
Εδώ ισχύουν διαφορετικά κριτήρια, και πρέπει να δεχθείτε την επίπληξη ότι πρόκειται για ένα Κοινοβούλιο που δρα αυθαίρετα, που σκόπιμα παραμερίζει τους πολιτικούς αντιπάλους για λεπτομέρειες, ενώ συνεχώς ανέχεται ό,τι συμβαίνει στην πλευρά του και ακόμα και συγκαλύπτει σοβαρές απάτες!
<SPEAKER ID="008" NAME="Πρόεδρος">
Ευχαριστούμε πολύ, κύριε Martin, για τις ενδιαφέρουσες απόψεις σας.

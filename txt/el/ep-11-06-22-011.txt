<CHAPTER ID="011">
Διάταξη των εργασιών
<SPEAKER ID="015" NAME="Πρόεδρος">
" κ. Oomen-Ruijten ζήτησε να λάβει τον λόγο.
<SPEAKER ID="016" NAME="Ria Oomen-Ruijten" LANGUAGE="NL">
Κύριε Πρόεδρε, συζητήσαμε για τη Ρωσία κατά την προηγούμενη περίοδο συνόδου μας. Τότε, είχαμε στείλει μηνύματα προς τον Πρόεδρο της Επιτροπής και τον Προεδρεύοντα του Συμβουλίου, καλώντας τους να συζητήσουν το θέμα των ρωσικών εκλογών. Τώρα πληροφορούμαστε ότι απορρίφθηκε η νόμιμη αναγνώριση ενός κόμματος στη Ρωσία. Από την άλλη πλευρά, ο ΟΑΣΕ μας ενημέρωσε ότι επέτρεψαν την αποστολή παρατηρητών για την επίβλεψη των εκλογών. Επιθυμούμε να μας γνωστοποιηθεί μια δήλωση σχετικά με την κατάσταση στη Ρωσία το ταχύτερο δυνατόν. Θέλουμε επίσης να διεξαγάγουμε μια συζήτηση επί αυτού του θέματος. Εκτιμώ ότι αυτό θα ήταν σκόπιμο.
<SPEAKER ID="017" NAME="Hannes Swoboda" LANGUAGE="DE">
Κύριε Πρόεδρε, θέλω να δηλώσω ότι υποστηρίζω αυτήν την πρόταση. Εντούτοις, επαφίεται στη Διάσκεψη των Προέδρων, ως ένδειξη πολιτικής βούλησης, να μας προσφέρει τη δυνατότητα να ακούσουμε μια σύντομη δήλωση και να διεξαγάγουμε συζήτηση για το θέμα αυτό κατά την περίοδο συνόδου του Ιουλίου, οπότε θα παρίσταται στο Σώμα και η Ύπατη Εκπρόσωπος.
<SPEAKER ID="018" NAME="Πρόεδρος">
Αυτήν τη στιγμή δεν διεξάγουμε συζήτηση. Σημειώνουμε το αίτημα και θα το διαβιβάσουμε στα αρμόδια όργανα.
<P>
Προχωρούμε τώρα στη διάταξη των εργασιών.
<P>
" οριστική έκδοση του σχεδίου ημερήσιας διάταξης, όπως καταρτίστηκε από τη Διάσκεψη των Προέδρων στη συνεδρίαση της 9ης Ιουνίου 2011 σύμφωνα με τα άρθρα 137 και 138 του Κανονισμού, έχει διανεμηθεί.
<P>
Μετά από διαβουλεύσεις με τις πολιτικές Ομάδες, καταθέτω στο Σώμα τις ακόλουθες προτάσεις τροποποιήσεων της οριστικής έκδοσης του σχεδίου ημερήσιας διάταξης:
<P>
Πέμπτη 23 Ιουνίου 2011
<P>
1. " ψηφοφορία επί της έκθεσης του κ. Kastler σχετικά με το ευρωπαϊκό έτος ενεργού γήρανσης (2012) αναβάλλεται για την περίοδο συνόδου του Ιουλίου.
<P>
2. " έκθεση του κ. Tatarella σχετικά με τους ελκυστήρες που διατίθενται στην αγορά στο πλαίσιο του ευέλικτου συστήματος θα συμπεριληφθεί απευθείας στην ψηφοφορία.
<P>
" προθεσμία για την κατάθεση τροπολογιών λήγει σήμερα στις 16:00.
<P>
Υπάρχουν παρατηρήσεις;
<P>
Δεν υπάρχουν παρατηρήσεις, οπότε γίνονται δεκτές οι προαναφερθείσες τροποποιήσεις.
<P>
Επιπλέον, έχουν ζητηθεί οι ακόλουθες τροποποιήσεις:
<P>
" Ομάδα των Πρασίνων/Ευρωπαϊκή Ελεύθερη Συμμαχία ζήτησε η συζήτηση για την οικονομική διακυβέρνηση να διεξαχθεί σήμερα, Τετάρτη 22 Ιουνίου 2011, αμέσως μετά τη συζήτηση σχετικά με τις προετοιμασίες για τη σύνοδο του Ευρωπαϊκού Συμβουλίου και πριν από τη συζήτηση της έκθεσης Dess σχετικά με την κοινή γεωργική πολιτική.
<P>
(" τροποποίηση απορρίπτεται)
<P>
Προχωρούμε τώρα στη διάταξη των εργασιών της Πέμπτης. " Συνομοσπονδιακή Ομάδα της Ευρωπαϊκής Ενωτικής Αριστεράς-Αριστεράς των Πρασίνων των Βορείων Χωρών ζήτησε να αναβληθεί για μεταγενέστερη περίοδο συνόδου η ψηφοφορία επί των εκθέσεων οι οποίες περιλαμβάνονται στην κοινή συζήτηση σχετικά με την οικονομική διακυβέρνηση (Ferreira, Feio, Ford, Goulard, Wortmann-Kool και Haglund.
<P>
Ο κ. Klute έχει τον λόγο για να παρουσιάσει το αίτημα.
<SPEAKER ID="019" NAME="Jürgen Klute" LANGUAGE="DE">
Κύριε Πρόεδρε, προτείνω να αναβάλουμε τη συζήτηση και την ψηφοφορία σχετικά με το θέμα της οικονομικής διακυβέρνησης έως την περίοδο συνόδου του Ιουλίου. Οι λόγοι για τους οποίους υποβάλλουμε αυτήν την πρόταση είναι πολύ απλοί. Το Συμβούλιο ECOFIN συνεδρίασε τη Δευτέρα και επέφερε νέες τροποποιήσεις στις συμβιβαστικές θέσεις που είχαν συμφωνηθεί. Ως βουλευτές του Ευρωπαϊκού Κοινοβουλίου, δεν είχαμε αρκετό χρόνο για να μελετήσουμε επαρκώς αυτές τις τροποποιήσεις. Δεν ήταν άλλωστε διαθέσιμες και οι απαραίτητες μεταφράσεις. Θεωρούμε ότι αυτό συνιστά απαράδεκτη άσκηση πίεσης από το Συμβούλιο και σας καλώ, ως συναδέλφους βουλευτές, να αντισταθείτε σε αυτήν την πίεση και να ψηφίσετε υπέρ της πρότασης για αναβολή της συζήτησης και της ψηφοφορίας.
<SPEAKER ID="020" NAME="Corien Wortmann-Kool">
εξ ονόματος της Ομάδας PPE. - (EN) Κύριε Πρόεδρε, η Ευρώπη χρειάζεται επειγόντως ισχυρά θεμέλια για το ευρώ. Συζητούμε επί πολλούς μήνες αυτήν τη δέσμη μέτρων και έχει πλέον επιτευχθεί 98% συμφωνία με το Συμβούλιο. Επιθυμούμε να διεξαχθεί η αυριανή ψηφοφορία, έτσι ώστε να μπορέσει το Κοινοβούλιο να εκφράσει τις απόψεις του διά ψηφοφορίας στην Ολομέλεια. Προκειμένου να διασφαλίσουμε ισχυρά θεμέλια για το ευρώ, απαιτούνται περαιτέρω διαπραγματεύσεις με το Συμβούλιο με στόχο την επίτευξη τελικής συμφωνίας πριν από το καλοκαίρι.
<SPEAKER ID="021" NAME="Ilda Figueiredo" LANGUAGE="PT">
Κύριε Πρόεδρε, εξετάζουμε μια δέσμη μέτρων στην οποία το Συμβούλιο Οικονομικών και Δημοσιονομικών Θεμάτων επέφερε ορισμένες αλλαγές της τελευταίας στιγμής που δεν έχουν ακόμη μεταφραστεί στις επιμέρους επίσημες γλώσσες. Καταρχάς, υπάρχει μόνο μία έκδοση -εγώ, τουλάχιστον, είχα πρόσβαση μόνον σε μία αγγλική έκδοση- η οποία δεν μας παρέχει ακριβή εικόνα της κατάστασης. Το δεύτερο ζήτημα είναι ότι τα θέματα που μας απασχολούν έχουν ζωτική σημασία και πολύ σοβαρές συνέπειες για τις χώρες και τους λαούς μας, ιδίως αν λάβουμε υπόψη τις συνθήκες που επικρατούν αυτήν την περίοδο εδώ στην Ευρωπαϊκή Ένωση, για παράδειγμα στην Ελλάδα και την Ιρλανδία καθώς και, όπως ανακοινώνεται, στην Πορτογαλία. Ως εκ τούτου, θεωρούμε ότι είναι αναγκαίο να προσεγγίσουμε προσεκτικότερα αυτά τα θέματα. Γι' αυτό επιμένουμε ότι πρέπει να αναβάλουμε τη σχετική ψηφοφορία έως τον Ιούλιο.
<SPEAKER ID="022" NAME="Πρόεδρος">
Το αίτημα απορρίπτεται.
<P>

<P>
Εγκρίνεται η διάταξη των εργασιών.

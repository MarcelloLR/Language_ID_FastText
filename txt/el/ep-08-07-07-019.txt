<CHAPTER ID="019">
Ενιαία διαδικασία έγκρισης για τα πρόσθετα τροφίμων, τα ένζυμα τροφίμων και τις αρωματικές ύλες τροφίμων - Πρόσθετα τροφίμων - Αρωματικές ύλες και συστατικά τροφίμων με αρωματικές ιδιότητες - Ένζυμα τροφίμων (συζήτηση)
<SPEAKER ID="165" NAME="Πρόεδρος">
" ημερήσια διάταξη προβλέπει την κοινή συζήτηση των ακόλουθων συστάσεων για τη δεύτερη ανάγνωση εξ ονόματος της Επιτροπής Περιβάλλοντος, Δημόσιας Υγείας και Ασφάλειας των Τροφίμων:
<P>
σχετικά με την κοινή θέση του Συμβουλίου ενόψει της έγκρισης του κανονισμού του Ευρωπαϊκού Κοινοβουλίου και του Συμβουλίου που αφορά τη θέσπιση ενιαίας διαδικασίας έγκρισης για τα πρόσθετα τροφίμων, τα ένζυμα τροφίμων και τα αρτύματα τροφίμων (16673/2/2007 - C6-0138/2008 - (εισηγήτρια: η κ. Westlund)·
<P>
σχετικά με την κοινή θέση του Συμβουλίου ενόψει της έγκρισης του κανονισμού του Ευρωπαϊκού Κοινοβουλίου και του Συμβουλίου που αφορά τα πρόσθετα τροφίμων (16675/2/2007 - C6-0141/2008 - (εισηγήτρια: η κ. Westlund)·
<P>
σχετικά με την κοινή θέση του Συμβουλίου ενόψει της έκδοσης κανονισμού του Ευρωπαϊκού Κοινοβουλίου και του Συμβουλίου για αρωματικές ύλες και ορισμένα συστατικά τροφίμων με αρωματικές ιδιότητες που χρησιμοποιούνται εντός και επί των τροφίμων και για την τροποποίηση του κανονισμού (ΕΟΚ) αριθ. 1576/89 του Συμβουλίου, του κανονισμού (ΕΟΚ) αριθ. 1601/91 του Συμβουλίου, του κανονισμού (ΕΚ) αριθ. 2232/96 και της οδηγίας 2000/13/ΕΚ (16677/3/2007 - C6-0139/2008 - (εισηγήτρια: η κ. Drčar Murko)·
<P>
σχετικά με την κοινή θέση που εγκρίθηκε από το Συμβούλιο ενόψει της έκδοσης κανονισμού του Ευρωπαϊκού Κοινοβουλίου και του Συμβουλίου για τα ένζυμα τροφίμων και την τροποποίηση της οδηγίας 83/417/ΕΟΚ του Συμβουλίου, του κανονισμού (ΕΚ) αριθ. 1493/1999 του Συμβουλίου, της οδηγίας 2000/13/ΕΚ και της οδηγίας 2001/112/ΕΚ του Συμβουλίου (16676/1/2007 - C6-0140/2008 - (εισηγήτρια: η κ. Doyle).
<SPEAKER ID="166" NAME="Åsa Westlund">
εισηγήτρια. - (SV) Κύριε Πρόεδρε, θέλω καταρχάς να ευχαριστήσω την Επιτροπή, την Επίτροπο Βασιλείου και το πάντα εξυπηρετικό προσωπικό της, τη σλοβενική Προεδρία, το Συμβούλιο των Υπουργών, τις συναδέλφους μου εισηγήτριες, Avril Doyle και Mojca Drčar Murko, και ασφαλώς τους σκιώδεις εισηγητές όλων των πολιτικών ομάδων για την εξαιρετική συνεργασία κατά τη διάρκεια των ετών που ασχολούμαστε με αυτά τα θέματα.
<P>
Είμαι ευτυχής που έχουμε καταλήξει σήμερα σε έναν συμβιβασμό ο οποίος απλουστεύει την κατάσταση προς όφελος της βιομηχανίας και ενισχύει συγχρόνως την προστασία των καταναλωτών σε διάφορους τομείς. Στο παρελθόν, για παράδειγμα, οι πάσχοντες από αλλεργίες δεν αναφέρονταν καν στη νομοθεσία. Θα αναφέρονται όμως αν εγκρίνουμε αύριο τον συμβιβασμό· έτσι θα είναι ευκολότερο στο μέλλον να λαμβάνονται υπόψη οι τρόποι με τους οποίους επηρεάζονται τα αλλεργικά άτομα από τα πρόσθετα τροφίμων.
<P>
Είμαι επίσης υπερήφανη διότι στο Κοινοβούλιο έχουμε εξασφαλίσει τρεις κρίσιμες αλλαγές στους νέους κανόνες. " πρώτη αφορά τα λεγόμενα αζωχρώματα. Αυτά περιέχονται, παραδείγματος χάριν, σε αναψυκτικά και γλυκά, παρά το γεγονός ότι έχει αποδειχθεί επιστημονικά ότι ορισμένα αζωχρώματα μπορούν να προκαλέσουν υπερκινητικότητα σε παιδιά. Συνεπώς, και εγώ και η Επιτροπή Περιβάλλοντος, Δημόσιας Υγείας και Ασφάλειας των Τροφίμων του Κοινοβουλίου θεωρήσαμε επιβεβλημένη την απαγόρευση αυτών των ουσιών. Δεν το επιτύχαμε διότι τα κράτη μέλη αντιτίθενται έντονα και στην απαγόρευση και στην πρόσθετη επισήμανση. Παρά την αντίθεσή τους αυτή, καταφέραμε τουλάχιστον να αποσπάσουμε τη δέσμευση ότι τα τρόφιμα που περιέχουν αυτά τα αζωχρώματα θα συνοδεύονταν από σαφές προειδοποιητικό κείμενο.
<P>
" δεύτερη αλλαγή αφορά τις περιβαλλοντικές επιπτώσεις των πρόσθετων ουσιών. Ένα παράδειγμα δυνητικού αντικτύπου στο περιβάλλον από μια πρόσθετη ουσία είναι η γλυκαντική ουσία σουκραλόζη. " σουκραλόζη έχει διαπιστωθεί ότι αποβάλλεται κατευθείαν από το σώμα και δεν διασπάται στα συστήματα επεξεργασίας αστικών λυμάτων. Εάν υιοθετηθεί ο συμβιβασμός, θα είναι σαφές ότι πρέπει να λαμβάνουμε σοβαρά υπόψη τις περιβαλλοντικές πτυχές όταν αποφασίζουμε σχετικά με τα πρόσθετα τροφίμων.
<P>
" τρίτη αλλαγή αφορά τη νανοτεχνολογία. Στο πλαίσιο του συμβιβασμού, εάν μια πρόσθετη ουσία που έχει ήδη εγκριθεί τροποποιηθεί με χρήση της νανοτεχνολογίας, πρέπει να αντιμετωπίζεται ως νέα πρόσθετη ουσία και να υποβάλλεται σε νέα διαδικασία έγκρισης.
<P>
Όσον αφορά τον κανονισμό σχετικά με την κοινή διαδικασία έγκρισης, καταρχάς χαιρετίζω το γεγονός ότι αποκτούμε πλέον μια τέτοια κοινή διαδικασία. Δεύτερον, ήταν σημαντικό να δοθεί επαρκές χρονικό περιθώριο στην ΕΑΑΤ για τον έλεγχο των διαφόρων ουσιών.
<P>
Οι Πράσινοι έχουν καταθέσει τροπολογία για την απαγόρευση των αζωχρωμάτων, η οποία ως εκ τούτου έρχεται σε αντίθεση με τον συμβιβασμό που έχει επιτευχθεί με το Συμβούλιο σχετικά με τις πρόσθετες ουσίες. Κατ' αυτόν τον τρόπο, θέτουν σε κίνδυνο όλες τις προαναφερθείσες βελτιώσεις, περιλαμβανομένου του ειδικού προειδοποιητικού κειμένου για τα αζωχρώματα. Προτιμούσα και εγώ την απαγόρευση, όμως δεν είναι δυνατό να επιτύχουμε την αποδοχή της από το Συμβούλιο των Υπουργών. Συνεπώς, προτίθεμαι να καταψηφίσω την πρόταση απαγόρευσης, δεδομένου ότι διαφορετικά κινδυνεύουμε να μην εξασφαλίσουμε ούτε την απαγόρευση ούτε το προειδοποιητικό κείμενο, το οποίο θα ήταν πραγματικά προς όφελος των παιδιών.
<P>
Τέλος, καλώ όλες και όλους τους συναδέλφους που βρίσκονται στην αίθουσα να υποστηρίξουν αύριο τη συμβιβαστική θέση και να καταψηφίσουν όλες τις άλλες τροπολογίες.
<SPEAKER ID="167" NAME="Mojca Drčar Murko">
εισηγήτρια. - (EN) Κύριε Πρόεδρε, οι αρωματικές ύλες είναι ουσίες οι οποίες προσθέτουν άρωμα ή γεύση στα γεύματα και αποτελούν κυρίως μίγματα μεγάλου αριθμού αρωματικών παρασκευασμάτων.
<P>
Το Ευρωπαϊκό Κοινοβούλιο επέμεινε στις τροπολογίες που θεώρησε ότι προσφέρουν τη βάση για έναν ισορροπημένο και εφαρμόσιμο κανονισμό λαμβάνοντας υπόψη τις επιστημονικές και τεχνολογικές εξελίξεις. Είναι γνωστό ότι οι απόψεις του Συμβουλίου και του Κοινοβουλίου διίστανται όσον αφορά τα βότανα και τα καρυκεύματα. Το Κοινοβούλιο θεώρησε ότι δεν έχει αποδειχθεί ακόμα πέρα από κάθε βάσιμη αμφιβολία ότι τα έτοιμα τρόφιμα στα οποία απαντώνται κατά τη φυσική διαδικασία παρασκευής τους ορισμένες ανεπιθύμητες ουσίες έχουν τις ίδιες τοξικολογικές ιδιότητες όπως όταν δοκιμάζονται μεμονωμένα. Βότανα και καρυκεύματα χρησιμοποιούνται από αρχαιοτάτων χρόνων χωρίς να είναι γνωστές δυσμενείς συνέπειες.
<P>
Ως εισηγήτρια, δεν έθεσα ως στόχο την πλήρη απαλλαγή των βοτάνων και καρυκευμάτων από τα όρια του παραρτήματος III. Ζητήθηκαν οι ενδεδειγμένες απαλλαγές μόνο σε περιπτώσεις στις οποίες τα επιστημονικά στοιχεία δεν είναι πλήρη και, επομένως, οι συνθήκες δεν είναι ίσως αρκετά ώριμες για εναρμόνιση σε ευρωπαϊκό επίπεδο.
<P>
Ο συμβιβασμός κατά τη δεύτερη ανάγνωση συνίστατο, συνεπώς, στην εξασφάλιση των ενδεδειγμένων εγγυήσεων για ορισμένα βότανα και καρυκεύματα με τις οποίες εξαιρούνται από τα όρια του παραρτήματος III. Αυτό συμβάλλει στη διατήρηση των ορίων που έχει προτείνει το Συμβούλιο: 4 από 11 ενεργά συστατικά και περίπου 30 από 40 κατηγορίες τροφίμων. Αυτό είναι το καλύτερο που μπορούσε να επιτευχθεί, γι' αυτό καλώ το Ευρωπαϊκό Κοινοβούλιο να υπερψηφίσει το κείμενο.
<P>
Ως απλή βουλευτής, ωστόσο, διατηρώ ορισμένες επιφυλάξεις τις οποίες ευελπιστώ ότι θα καλύψει η Ευρωπαϊκή Επιτροπή στο στάδιο της εφαρμογής. " συμβιβαστική θέση στην υποσημείωση δεν ισχύει όταν τα βότανα και τα καρυκεύματα συνδυάζονται με αρωματικές ουσίες σε σύνθετα τρόφιμα. Μια απρόβλεπτη συνέπεια του γεγονότος αυτού θα μπορούσε να είναι η απομάκρυνση της βιομηχανίας τροφίμων από τα βότανα και καρυκεύματα δεδομένου ότι τα εκχυλίσματα και οι αρωματικές ουσίες είναι πολύ πιο εύκολο να τυποποιηθούν. Λόγω των κυμαινόμενων επιπέδων των ενεργών συστατικών στα βότανα και τα καρυκεύματα, οι παραγωγοί τροφίμων θα έπρεπε να ποικίλλουν τις συνταγές τους ανά παρτίδα, και αυτό θα ήταν πολύ δαπανηρό. " βιομηχανία βοτάνων και καρυκευμάτων θα μπορούσε ακόμη και να εξαφανιστεί από την ευρωπαϊκή αγορά.
<P>
Αυτό δεν πρέπει να συμβεί, διότι οι ευρωπαίοι καταναλωτές δεν επιθυμούν έναν τέτοιο περιορισμό του δικαιώματός τους να επιλέγουν, καθώς και για λόγους δημόσιας υγείας. Ο καταναλωτής σε αυτή την περίπτωση θα κατέληγε, παραδόξως, να καταναλώνει μεγαλύτερες ποσότητες αρωματικών ουσιών, οι οποίες, σύμφωνα με τη λεγόμενη ιεραρχία καθαρότητας, βρίσκονται πιο κοντά στα ανεπιθύμητα ενεργά συστατικά από ό,τι τα βότανα και καρυκεύματα. Θα το εκτιμούσα αν η κ. Επίτροπος μπορούσε να μου επιβεβαιώσει ότι θα εξασφαλίσει την κατάλληλη παρακολούθηση των δυνητικών αρνητικών επιπτώσεων και την ανάσχεσή τους αν καταστεί αναγκαίο.
<SPEAKER ID="168" NAME="Pilar Ayuso">
αναπληρώτρια εισηγήτρια. - (ES) Κύριε Πρόεδρε, λαμβάνω τον λόγο εξ ονόματος της εισηγήτριας, κ. Doyle. Ζητώ συγγνώμη εξ ονόματός της για την αδυναμία της να παραστεί στη συνεδρίαση, καθόσον βρίσκεται αυτή τη στιγμή καθ' οδόν προς το Στρασβούργο. " κ. Doyle χαιρετίζει τον συμβιβασμό στον οποίο καταλήξαμε με το Συμβούλιο σχετικά με αυτή τη δέσμη μέτρων για τους παράγοντες βελτίωσης των τροφίμων, η οποία έχει τόσο μεγάλη σημασία.
<P>
Τα ένζυμα προστίθενται στα τρόφιμα για ευρύ φάσμα τεχνολογικών σκοπών κατά την παρασκευή, τη μεταποίηση, την προετοιμασία, την επεξεργασία, τη συσκευασία, τη μεταφορά ή την αποθήκευση των τροφίμων. Συνηθέστερα χρησιμοποιούνται στη μαγειρική, τη ζυθοποιία, την παρασκευή τυριών και την παραγωγή οινοπνευματωδών και άλλων ποτών. Διαδραματίζουν ολοένα και σημαντικότερο ρόλο στην παραγωγή προϊόντων και μπορούν να χρησιμοποιηθούν ως εναλλακτική λύση αντί των χημικών ουσιών για τη βελτίωση της υφής, της εμφάνισης, της θρεπτικής αξίας και της γεύσης των τροφίμων. Χρησιμοποιούνται επίσης βοηθητικά σε ορισμένες διαδικασίες παραγωγής.
<P>
" υπό εξέταση πρόταση είναι, ουσιαστικά, το πρώτο συγκεκριμένο νομοθετικό μέτρο της Ευρωπαϊκής Ένωσης που εστιάζεται στα ένζυμα τροφίμων. Επί του παρόντος δεν υφίστανται εναρμονισμένοι κανόνες σε κοινοτικό επίπεδο για τον έλεγχο της χρήσης των ενζύμων, γεγονός που δεν δημιουργεί απλώς εμπόδια στις εμπορικές συναλλαγές αλλά και έλλειμμα ασφάλειας δικαίου, ενώ έχει ως αποτέλεσμα την εφαρμογή διαφορετικών προτύπων προστασίας των καταναλωτών στα 27 κράτη μέλη. Μόνο τρία κράτη μέλη διαθέτουν ανεξάρτητες διαδικασίες εκτίμησης κινδύνων: το "νωμένο Βασίλειο, η Γαλλία και η Δανία.
<P>
Στο πλαίσιο της νέας νομοθεσίας, για την οποία θα ψηφίσουμε αύριο, θα θεσπιστούν εναρμονισμένοι κανόνες σε επίπεδο Ευρωπαϊκής Ένωσης για την αξιολόγηση, την έγκριση και τον έλεγχο των ενζύμων που χρησιμοποιούνται στα τρόφιμα.
<P>
" εισηγήτρια θεωρεί ότι όλα αυτά είναι πολύ σημαντικά, δεδομένου ότι θα βελτιωθεί η ασφάλεια των τροφίμων και θα αυξηθούν οι δυνατότητες επιλογής των καταναλωτών, οι οποίοι θα διαθέτουν περισσότερες πληροφορίες για τα συστατικά που περιέχουν τα τρόφιμα που καταναλώνουν.
<P>
Χαιρετίζει ιδιαίτερα το γεγονός ότι το Συμβούλιο συμφώνησε να επιτραπεί η ταυτόχρονη εφαρμογή των δύο διαδικασιών έγκρισης για κάθε ουσία που παράγεται από γενετικώς τροποποιημένους οργανισμούς, αποφεύγοντας έτσι τη διπλή έγκριση αυτών των προϊόντων.
<P>
Είναι επίσης πολύ ευτυχής που το Συμβούλιο συμφώνησε με την επιθυμία του Κοινοβουλίου να εφαρμοστεί ενιαία νομική βάση, με άλλα λόγια το άρθρο 95 της Συνθήκης ΕΚ, σχετικά με την εσωτερική αγορά, σύμφωνα με την τροπολογία την οποία κατέθεσε στην πρώτη ανάγνωση. Είναι επίσης ιδιαίτερα χρήσιμο για τη βιομηχανία το γεγονός ότι το Συμβούλιο έχει προβλέψει μεταβατική περίοδο ενός έτους από την ημερομηνία έναρξης ισχύος του προτεινόμενου κανονισμού, κατά τη διάρκεια του οποίου τα τρόφιμα που έχουν σημανθεί ή διατίθενται στην αγορά νομίμως το συγκεκριμένο έτος θα μπορούν να πωλούνται μέχρις ότου συμπληρωθεί ο ελάχιστος χρόνος αποθήκευσης ή η ημερομηνία λήξης τους.
<P>
Εν κατακλείδι, η εισηγήτρια επιθυμεί να ευχαριστήσει τους συναδέλφους της για την υποστήριξη και τη συνεργασία τους, και ιδιαίτερα την κ. Westlund και την κ. Drčar Murko και το σύνολο των σκιωδών εισηγητών, καθώς και τη σλοβενική Προεδρία, για την εντατική εργασία τους. Έχουμε συντονίσει επιτυχώς τέσσερις νομοθετικές προτάσεις, οι οποίες θα μας επιτρέψουν να βελτιώσουμε την κοινή αγορά σε αυτόν τον τομέα, ο οποίος προάγει την ευρωπαϊκή καινοτομία και ανταγωνιστικότητα, εξασφαλίζοντας συγχρόνως υψηλό επίπεδο ασφάλειας των τροφίμων και προστασίας του περιβάλλοντος.
<SPEAKER ID="169" NAME="Ανδρούλλα Βασιλείου">
μέλος της Επιτροπής. - (EN) Κύριε Πρόεδρε, καταρχάς θέλω να ευχαριστήσω το Κοινοβούλιο, και ειδικά τις τρεις εισηγήτριες -τις κκ. Drčar Murko, Doyle και Westlund -για τις έντονες προσπάθειες που κατέβαλαν και τον χρόνο που αφιέρωσαν για την εκπόνηση της σημαντικής αυτής νομοθετικής δέσμης. Ειδικότερα, εκτιμώ τις προσπάθειες να παραμείνουν οι προτάσεις συνδεδεμένες στο πλαίσιο δέσμης, επιτυγχάνοντας έτσι τη συνεπή προσέγγιση αυτών των θεμάτων, που έχουν πολλά κοινά χαρακτηριστικά.
<P>
Αυτή η νομοθετική δέσμη συμβάλλει σημαντικά στο πρόγραμμα απλούστευσης της Επιτροπής. Επιτρέπει την εναρμόνιση των αντίστοιχων πεδίων και προάγει επίσης τη συνέπεια μεταξύ των τριών τομέων. " δε κοινή διαδικασία έγκρισης θα δημιουργήσει ένα συνεκτικό σύστημα αξιολόγησης και έγκρισης των προσθέτων, των ενζύμων και των αρωματικών ουσιών.
<P>
Αυτό έχει τεράστια σημασία για την ασφάλεια του καταναλωτή και την ανταγωνιστικότητα της βιομηχανίας τροφίμων. Ειδικότερα οι παράγοντες της αγοράς θα ωφεληθούν εξαιρετικά από μια συγκεντρωτική, διαφανή και περιορισμένης χρονικής διάρκειας διαδικασία.
<P>
Όσον αφορά την πρόταση σχετικά με τα πρόσθετα τροφίμων, η ρύθμιση αυτών των ουσιών είναι σημαντικό να εγγυάται την ασφάλεια των τροφίμων και να εξασφαλίζει επίσης τη μη παραπλάνηση του καταναλωτή. Τα κριτήρια αυτά, μαζί με τα στοιχεία που καταδεικνύουν την τεχνολογική ανάγκη χρήσης των πρόσθετων τροφίμων, είναι σημαντικές προϋποθέσεις για τη χρήση των πρόσθετων τροφίμων. Αν και οι συγκεκριμένες αρχές κατοχυρώνονται στην υφιστάμενη νομοθεσία, χαιρετίζω τις αλλαγές και τις πρόσθετες διευκρινίσεις που έχουν εισαχθεί με σκοπό την ενίσχυση αυτών των σημαντικών πτυχών. Θεσπίζεται επίσης ως απαίτηση η ενημέρωση της νομοθεσίας, λαμβάνοντας υπόψη τις επιστημονικές και τεχνολογικές εξελίξεις.
<P>
Στο πλαίσιο αυτό είμαι σε θέση, συγκεκριμένα, να υποστηρίξω τις τροπολογίες που έχουν κατατεθεί μετά την αξιολόγηση των αποτελεσμάτων της μελέτης του πανεπιστημίου του Southampton από την ΕΑΑΤ. Αυτές απαιτούν την επισήμανση του πιθανού δυσμενούς αντικτύπου στη συμπεριφορά των παιδιών που έχει συνδεθεί με ορισμένες χρωστικές τροφίμων. " εν λόγω σήμανση θα εξασφαλίσει την παροχή επαρκών πληροφοριών στους καταναλωτές οι οποίοι ενδέχεται να επιθυμούν να αποφύγουν αυτές τις χρωστικές.
<P>
Κατά τη διάρκεια της συζήτησης αυτής της πρότασης, εκφράστηκε επίσης ανησυχία για τις πιθανές αλλεργιογόνες επιδράσεις μερικών χρωστικών τροφίμων που είναι γνωστές με την κοινή ονομασία "αζωχρώματα". Για τα δυνητικώς αλλεργιογόνα τρόφιμα ισχύουν ειδικές διαδικασίες και νομοθεσία, οπότε μπορώ να δηλώσω με απόλυτη σαφήνεια ότι η Επιτροπή θα ζητήσει από την Ευρωπαϊκή Αρχή για την Ασφάλεια των Τροφίμων να εξετάσει συγκεκριμένα τις πιθανές αλλεργιογόνες επιδράσεις των αζωχρωμάτων κατά τη διάρκεια της επαναξιολόγησης αυτών των πρόσθετων τροφίμων. Αν καταστεί αναγκαίο, ως αποτέλεσμα αυτής της επαναξιολόγησης, η Επιτροπή θα εξετάσει το ενδεχόμενο λήψης των ενδεδειγμένων μέτρων τροποποίησης του παραρτήματος III, μέρος Α, της οδηγίας 2000/13/ΕΚ του Ευρωπαϊκού Κοινοβουλίου και του Συμβουλίου για την παροχή επαρκούς πληροφόρησης στους καταναλωτές που πάσχουν από τροφικές αλλεργίες.
<P>
Όσον αφορά τα ένζυμα, οι συγκεκριμένες ουσίες χρησιμοποιούνται παραδοσιακά για την παραγωγή τροφίμων όπως το ψωμί, το τυρί, η μπύρα και το κρασί. Τα ένζυμα μπορούν να βελτιώσουν την υφή, την εμφάνιση και τη θρεπτική αξία των τροφίμων, ενώ μπορούν να χρησιμοποιηθούν και ως εναλλακτικές λύσεις αντί της βασιζόμενης στα χημικά τεχνολογίας. Μέχρι στιγμής, η νομοθεσία για τα ένζυμα τροφίμων δεν έχει εναρμονιστεί πλήρως στην ΕΕ και, ως εκ τούτου, αυτή η έλλειψη εναρμόνισης έχει δημιουργήσει εμπόδια στο εμπόριο και παρακωλύει την ανάπτυξη αυτού του τομέα.
<P>
" επιτυχής ολοκλήρωση αυτής της πρότασης κανονισμού θα γεφυρώσει το υφιστάμενο ρυθμιστικό χάσμα, δημιουργώντας εναρμονισμένους κανόνες για την επιστημονική αξιολόγηση, την έγκριση και τη χρήση των ενζύμων τροφίμων στην Κοινότητα.
<P>
Χαιρετίζω τις αλλαγές που αποβλέπουν στην ενίσχυση της αρχής της προφύλαξης και το κριτήριο της μη παραπλάνησης του καταναλωτή, οι οποίες είναι βασικές αρχές του προτεινόμενου κανονισμού. Χαιρετίζω επίσης την αλλαγή βάσει της οποίας διευκρινίζεται περαιτέρω η αλληλεπίδραση μεταξύ του κανονισμού για τα ένζυμα και της νομοθεσίας για τα γενετικώς τροποποιημένα τρόφιμα και ζωοτροφές.
<P>
Όσον αφορά τις αρωματικές ουσίες, η πρόταση προσφέρει αυξημένη προστασία για τον καταναλωτή, επιτρέποντας συγχρόνως στη βιομηχανία να συνεχίσει να αναπτύσσει νέες αρωματικές ουσίες και νέες εφαρμογές, προκειμένου να ανταποκριθεί στην αυξανόμενη ζήτηση καταλληλότερων τροφίμων από τους καταναλωτές. Το πλαίσιο αυτό θα επιτρέψει στην ευρωπαϊκή βιομηχανία να διατηρήσει και να εμπεδώσει την κυρίαρχη θέση της στην παγκόσμια αγορά.
<P>
Οι αρωματικές ουσίες χρησιμοποιούνται για τον αρωματισμό ή την τροποποίηση της οσμής και/ή της γεύσης των τροφίμων προς όφελος του καταναλωτή. " χρήση αρωματικών ουσιών δεν πρέπει να παραπλανά τον καταναλωτή για τη φύση ή την ποιότητα των τροφίμων που καταναλώνει. Οι νέοι κανόνες για τη σήμανση των αρωματικών ουσιών θα ενημερώνουν όντως καλύτερα τον καταναλωτή και θα συμβάλλουν στην αποφυγή της παραπλάνησής του.
<P>
Κατά τη διάρκεια των συζητήσεων, εκδηλώθηκαν διαφορές απόψεων ως προς την ανάγκη συμπερίληψης των βοτάνων και των καρυκευμάτων στο πεδίο εφαρμογής του κανονισμού. " Επιτροπή χαιρετίζει τη συμφωνία που έχει επιτευχθεί, η οποία θα βελτιώσει την προστασία των καταναλωτών, ενώ συγχρόνως λαμβάνει υπόψη τις πιθανές συνέπειες για τις παραδοσιακές χρήσεις.
<P>
Παρακολούθησα προσεκτικά την ομιλία της κ. Drčar Murko και επιθυμώ να την διαβεβαιώσω, και επίσης να επιβεβαιώσω, ότι αφ' ης στιγμής τεθεί σε ισχύ ο κανονισμός η Επιτροπή θα παρακολουθεί προσεκτικά, βάσει των πληροφοριών που της παρέχουν τα κράτη μέλη, τις εξελίξεις ως προς τη χρήση των καρυκευμάτων και των βοτάνων σε σχέση με τα εκχυλίσματα φυσικών αρωματικών ουσιών. Βάσει αυτών των πληροφοριών, και λαμβάνοντας υπόψη τις τελευταίες επιστημονικές εξελίξεις όσον αφορά το επίπεδο κινδύνου λόγω τοξικότητας και την έκθεση των καταναλωτών, εφόσον κριθεί αναγκαίο, θα προτείνει τροποποιήσεις στο παράρτημα III, μέρος Β.
<SPEAKER ID="170" NAME="Pilar Ayuso" LANGUAGE="ES">
Κύριε Πρόεδρε, κυρία Επίτροπε, τώρα μιλώ εξ ονόματός μου, και θέλω καταρχάς να συγχαρώ την εισηγήτρια, κ. Drčar Murko, για την επίπονη εργασία της, καθώς και τους σκιώδεις εισηγητές, τη σλοβενική Προεδρία και την Επιτροπή, για την προθυμία τους να διαπραγματευτούν προκειμένου να επιτευχθεί συμφωνία επί της έκθεσης αυτής κατά τη δεύτερη ανάγνωση. Θέλω επίσης να ευχαριστήσω τις εισηγήτριες των άλλων εκθέσεων της δέσμης, ήτοι τις κκ. Westlund και Doyle, καθώς και τους σκιώδεις εισηγητές, για τη βοήθεια και τη συνεργασία τους κατά την αναζήτηση λύσεων στα οριζόντια προβλήματα που θίγονται σε αυτές τις προτάσεις.
<P>
Το πιο αμφιλεγόμενο θέμα που έχει τεθεί σε αυτή την πρόταση σχετικά με τις αρωματικές ουσίες, από την αρχή της συζήτησης, είναι τα φυσικώς απαντώμενα στα βότανα και καρυκεύματα βιολογικώς ενεργά συστατικά, τα οποία δημιούργησαν σοβαρό πρόβλημα στους παραγωγούς βοτάνων και καρυκευμάτων, καθόσον διαπίστωσαν ότι αδυνατούν να συμμορφωθούν με τις απαιτήσεις της πρότασης, ενόψει των ιδιαίτερων χαρακτηριστικών των προϊόντων τους: διαφορετικοί τόποι συγκομιδής, περίοδοι του έτους κατά τις οποίες γίνεται η συγκομιδή τους, καταναλωτικές συνήθειες στις διάφορες χώρες κ.ο.κ.
<P>
Ως προς την πτυχή αυτή, θέλω να επισημάνω ότι ο στόχος που έθεσε εξαρχής η Ομάδα του Ευρωπαϊκού Λαϊκού Κόμματος (Χριστιανοδημοκράτες) και των Ευρωπαίων Δημοκρατών ήταν η προστασία των καταναλωτών. Θεωρώ λοιπόν θετική την επίτευξη συμφωνίας με το Συμβούλιο και την Επιτροπή όσον αφορά τη μη εφαρμογή ανωτάτων ορίων για ορισμένα συστατικά, όταν ένα σύνθετο τρόφιμο δεν περιέχει πρόσθετες αρωματικές ουσίες και τα μόνα συστατικά με αρωματικές ιδιότητες που έχουν προστεθεί είναι φρέσκα, αποξηραμένα ή παγωμένα βότανα και καρυκεύματα.
<P>
Εν κατακλείδι, χαιρετίζω το γεγονός ότι η ψηφοφορία επί αυτών των νομοθετικών προτάσεων στο πλαίσιο της δέσμης για τα βελτιωτικά τροφίμων θα διεξαχθεί αύριο, καθότι δεν εκσυγχρονίζουν απλώς τη νομοθεσία αλλά καθιστούν επιπλέον δυνατή την αξιολόγηση των κινδύνων που σχετίζονται με τη διάθεση των αρωματικών ουσιών στην αγορά, παρέχοντας ενισχυμένη προστασία στους ευρωπαίους καταναλωτές.
<SPEAKER ID="171" NAME="Edite Estrela" LANGUAGE="PT">
Κύριε Πρόεδρε, κυρία Επίτροπε, κυρίες και κύριοι, καταρχάς, και εξ ονόματος της Σοσιαλιστικής Ομάδας στο Ευρωπαϊκό Κοινοβούλιο, συγχαίρω την εισηγήτρια για το έργο της, για την προσπάθεια επίτευξης συναίνεσης σε συνεργασία με τους σκιώδεις εισηγητές και για τις προσπάθειες που καταβλήθηκαν για την επίτευξη της επιθυμητής συμφωνίας μεταξύ των εμπλεκομένων.
<P>
" πρόταση κανονισμού σχετικά με τις αρωματικές ουσίες αποβλέπει στην αποσαφήνιση και ενημέρωση των κανόνων που διέπουν τη χρήση των αρωματικών ουσιών και των συστατικών τροφίμων με αρωματικές ιδιότητες, λαμβάνοντας υπόψη την τεχνολογική και επιστημονική πρόοδο στον τομέα των αρωματικών ουσιών, τις εξελίξεις στην κοινοτική νομοθεσία για τα τρόφιμα και, συγχρόνως, τις απαιτήσεις όσον αφορά την προστασία της ανθρώπινης υγείας.
<P>
Ο κανονισμός καθορίζει τους γενικούς όρους χρήσης των αρωματικών ουσιών ή των συστατικών τροφίμων με αρωματικές ιδιότητες, περιλαμβάνει σαφή ορισμό των αρωματικών ουσιών, γενικούς κανόνες όσον αφορά τη χρήση τους, κανόνες για την επισήμανση και τα ανώτατα όρια των ουσιών που θέτουν σε κίνδυνο την ανθρώπινη υγεία. Ο συμβιβασμός που επιτεύχθηκε σε αυτή τη διαδικασία δεύτερης ανάγνωσης είναι αποτέλεσμα συνεργασίας μεταξύ της Επιτροπής, του Συμβουλίου και του Κοινοβουλίου. Διεξήχθησαν πολλές συνεδριάσεις, πραγματοποιήθηκε διαπραγμάτευση σχετικά με τα πιο επίμαχα σημεία και έγιναν υποχωρήσεις από όλες τις πλευρές. " συμφωνία εντούτοις αντικατοπτρίζει τις αρχές που διέπουν τις διάφορες τροπολογίες που κατέθεσε το Κοινοβούλιο, οι οποίες λαμβάνουν υπόψη δύο βασικούς στόχους: την ενημέρωση των καταναλωτών και την προστασία των συμφερόντων τους, καθώς και την προστασία της δημόσιας υγείας.
<P>
Οι αρωματικές ουσίες και τα συστατικά με αρωματικές ιδιότητες πρέπει να είναι ασφαλή και η χρήση τους δεν πρέπει να παραπλανά τους καταναλωτές. Σε αυτό το πλαίσιο, η νέα νομοθεσία καθορίζει ανώτατα όρια για ορισμένες αρωματικές ουσίες και συστατικά τροφίμων με αρωματικές ιδιότητες που έχουν ενδεχομένως τοξική δράση και δημιουργούν κίνδυνο για την ανθρώπινη υγεία, λαμβάνοντας υπόψη τις επιστημονικές απόψεις της Ευρωπαϊκής Αρχής για την Ασφάλεια των Τροφίμων. Αυτά τα ανώτατα όρια δεν ισχύουν για τρεις ουσίες: εστραγκόλη, σαφρόλη και μεθυλευγενόλη, όταν απαντώνται σε σύνθετα τρόφιμα στα οποία δεν έχει προστεθεί καμία αρωματική ουσία, αλλά υπάρχουν μόνο συστατικά τροφίμων με αρωματικές ιδιότητες υπό μορφή βοτάνων ή/και καρυκευμάτων. Εντούτοις, αυτή η εξαίρεση θα αναθεωρηθεί εφόσον έρθουν στο φως επιστημονικές ενδείξεις που να καταδεικνύουν ότι η κατανάλωσή τους εγκυμονεί κινδύνους για την υγεία.
<P>
" έννοια του "φυσικού" εξακολουθεί να δημιουργεί σύγχυση στους καταναλωτές, όμως η νέα πρόταση για την επισήμανση των φυσικών αρωματικών ουσιών ανταποκρίνεται πιο αποτελεσματικά στις προσδοκίες των καταναλωτών, καθώς η χρήση του όρου "φυσικός" περιορίζεται στις αρωματικές ουσίες που εξάγονται από φυσικά αρωματικά συστατικά, ενώ τουλάχιστον το 95% των αρωματικών ουσιών πρέπει να έχει εξαχθεί από την αναφερόμενη φυσική πηγή.
<SPEAKER ID="172" NAME="Mojca Drčar Murko">
εξ ονόματος της Ομάδας ALDE. - (EN) Κύριε Πρόεδρε, όσον αφορά τον κανονισμό για τις πρόσθετες ουσίες, η πολιτική μου ομάδα χαιρέτισε την πρόταση εκσυγχρονισμού και εναρμόνισης της ευρωπαϊκής νομοθεσίας και στήριξε τις προσπάθειες της εισηγήτριας κ. Westlund με σκοπό να διασφαλιστεί η βιώσιμη προστασία των καταναλωτών και της υγείας τους, ιδίως των πιο ευάλωτων ομάδων του πληθυσμού.
<P>
Είναι αναμφίλεκτο στοιχείο της πραγματικότητας το γεγονός ότι οι παραγωγοί τροφίμων ανταποκρίνονται στην αυξανόμενη ζήτηση αναπτύσσοντας σταθερά νέα προϊόντα, και η διαφοροποίησή τους επιτυγχάνεται κυρίως με την προσθήκη πρόσθετων ουσιών. " νομοθεσία για τα τρόφιμα πρέπει να είναι ανάλογη και ισορροπημένη, εξυπηρετώντας τη δημόσια υγεία και διασφαλίζοντας ισότιμους όρους ανταγωνισμού για τους παραγωγούς τροφίμων.
<P>
Αυτή η αρχή είναι απλή, αλλά προφανώς υπάρχουν πολλές ερμηνείες της. Πώς μπορούμε να εξασφαλίσουμε ουσιαστικά οφέλη από την άποψη της δημόσιας υγείας, χωρίς συγχρόνως να εμποδίζουμε την τεχνολογική ανάπτυξη της παραγωγής προϊόντων διατροφής στην Ευρώπη;
<P>
Συμφωνήσαμε, νομίζω, ικανοποιητικές τροπολογίες -οι οποίες αποβλέπουν στην προστασία των συμφερόντων των καταναλωτών, ιδίως μέσω της ακριβούς επισήμανσης- θέλαμε όμως συγχρόνως να συμβάλουμε και στη βελτίωση της ενημέρωσης των καταναλωτών. Είμαι πεπεισμένη ότι οι ενημερωμένοι, προσεκτικοί καταναλωτές μπορούν να επηρεάσουν σε μεγάλο βαθμό την παραγωγή ετοίμων τροφίμων στην Ευρωπαϊκή Ένωση. Υποστηρίξαμε τις τροπολογίες που απέβλεπαν στην ενίσχυση της πρότασης της Επιτροπής, ιδίως όσον αφορά τρεις επιμέρους πτυχές: τη συμμετοχή στη διαδικασία έγκρισης των πρόσθετων ουσιών, τη διαφάνεια της διαδικασίας έγκρισης και τους συγκεκριμένους όρους έγκρισης.
<SPEAKER ID="173" NAME="Carl Schlyter">
εξ ονόματος της Ομάδας Verts/ALE. - (SV) Κύριε Πρόεδρε, οι ψηφοφόροι μας θέλουν καλά, ασφαλή τρόφιμα τα οποία να μπορούν να εμπιστευθούν. Τους τα εξασφαλίζουν αυτά οι υπό εξέταση κανονισμοί; Το Κοινοβούλιο πέτυχε την έγκριση ορισμένων βελτιώσεων. Προσωπικά, είμαι πολύ ευτυχής για το γεγονός ότι η νανοτεχνολογία, ειδικότερα, επιτέλους ρυθμίζεται και δεν θα μπορεί πλέον να εισέρχεται στην αγορά χωρίς να έχει προηγηθεί κατάλληλος έλεγχος. " συμπερίληψη του περιβάλλοντος ως ενός από τα κριτήρια έγκρισης των πρόσθετων ουσιών συνιστά επίσης βελτίωση. Το γεγονός ότι η παρουσία αζωχρωμάτων πρέπει να αναγράφεται στις ετικέτες αποτελεί βελτίωση. Υπάρχουν λοιπόν στοιχεία για τα οποία μπορούμε να είμαστε ικανοποιημένοι. Επιπλέον, ως προς το θέμα των αρωματικών ουσιών, το Κοινοβούλιο κατάφερε να διασφαλίσει ότι τα φυσικά αρωματισμένα προϊόντα δεν θα περιέλθουν σε εντελώς μειονεκτική θέση έναντι των προϊόντων της βιομηχανίας τεχνητών αρωμάτων.
<P>
Παρ' όλα αυτά, εκπλήσσομαι που το Συμβούλιο στρέφεται κατά των επιθυμιών των ψηφοφόρων του. Πώς μπορούν οι κυβερνήσεις μας να αντιτίθενται ενεργά σε ένα κείμενο το οποίο ορίζει ότι οι πρόσθετες ουσίες δεν πρέπει να παραπλανούν τους καταναλωτές, κάνοντάς τους να πιστεύουν ότι περιέχουν συστατικά τα οποία δεν περιέχουν πραγματικά; Πώς μπορούν να τάσσονται κατά ενός τέτοιου μέτρου; Οι υπουργοί τάσσονται ενεργά κατά της ιδέας ότι πρέπει να υπάρχει ειδικός λόγος για την προσθήκη χρωστικών σε άχρωμα συστατικά. Το Συμβούλιο των Υπουργών αντιτάχθηκε ενεργά στην απαγόρευση των αζωχρωμάτων. Τάχθηκαν ενεργά κατά της απαίτησης οι ετικέτες των προϊόντων να αναφέρουν ότι περιλαμβάνουν φυτοφάρμακα τα οποία χρησιμοποιούνται ως συντηρητικά, ώστε να είναι ενήμεροι γι' αυτό οι καταναλωτές.
<P>
Θεωρώ ότι, αν εγκρίνουμε την πρόταση των Πρασίνων να απαγορευθούν τα αζωχρώματα στα προϊόντα για παιδιά, θα υποχρεώσουμε το Συμβούλιο να υπερασπιστεί τη θέση του στο πλαίσιο δημόσιου διαλόγου. Άλλωστε, είναι εύκολο για το Συμβούλιο να εμμένει στη θέση του σε τέτοια θέματα όταν διαπραγματεύεται μαζί μας κεκλεισμένων των θυρών, όμως ποια κυβέρνηση θα υποστηρίξει ανοικτά ότι εγκρίνει πρόσθετες ουσίες οι οποίες γνωρίζουμε ότι προκαλούν υπερκινητικότητα στα παιδιά και έχουμε βάσιμους λόγους να θεωρούμε ότι προκαλούν αλλεργίες στα παιδιά; Αναρωτιέμαι αν η Επιτροπή θα μπορούσε να προχωρήσει κατευθείαν στην απαγόρευση. Οι χρωστικές ουσίες δεν είναι όλες αναγκαία και αναντικατάστατα πρόσθετα. Εκτός αυτού, υπάρχουν και άλλες χρωστικές εκτός από τα αζωχρώματα. Αν επιμείνουμε στην εφαρμογή της αρχής της προφύλαξης, αμέσως μόλις αποδείξει η ΕΑΑΤ ότι υπάρχουν κίνδυνοι αλλεργιών και αυξημένος κίνδυνος πρόκλησης αλλεργίας, το μόνο που θα απομένει θα είναι η απαγόρευση. Μετά από αυτό, δεν θα χρειάζεται πλέον να συζητάμε για τα αζωχρώματα.
<SPEAKER ID="174" NAME="Kartika Tamara Liotard">
εξ ονόματος της Ομάδας GUE/NGL. - (NL) Θέλω καταρχάς να εκφράσω τις ειλικρινείς μου ευχαριστίες στις εισηγήτριες και τους σκιώδεις εισηγητές για τη συνεργασία τους σε αυτή τη διαβολεμένα δύσκολη προσπάθεια. Το τελικό αποτέλεσμα μπορεί να μην είναι αυτό ακριβώς που θα θέλαμε, αλλά πιστεύω ότι αντιπροσωπεύει ό,τι καλύτερο μπορούσε να επιτευχθεί υπό τις παρούσες πολιτικές συνθήκες.
<P>
Κατά την εκτίμησή μου, δύο στοιχεία έχουν προτεραιότητα σε όλα αυτά τα θέματα: η μέγιστη δυνατή προστασία των καταναλωτών και η πλήρης διαφάνεια. Κατ' εμέ, τα οικονομικά συμφέροντα έχουν εντελώς δευτερεύουσα σημασία σε σύγκριση με τις δύο αυτές καίριες πτυχές. Μέγιστη δυνατή προστασία των καταναλωτών σημαίνει συστηματική εφαρμογή της αρχής της προφύλαξης. Εάν δεν είναι γνωστό με 100% βεβαιότητα ότι κάτι είναι ασφαλές, δεν πρέπει να χορηγείται άδεια διάθεσής του στην αγορά. " παραπλάνηση του καταναλωτή κατά την αγορά πρέπει επίσης να προλαμβάνεται με κάθε κόστος. Μέγιστη δυνατή διαφάνεια σημαίνει ότι δεν υποκύπτουμε στις πιέσεις πολυεθνικών εταιρειών τροφίμων οι οποίες επιδιώκουν να κρατήσουν μυστικές τις συνταγές και τις μεθόδους παραγωγής τους. Οι καταναλωτές έχουν δικαίωμα να γνωρίζουν τι ακριβώς περιέχουν τα τρόφιμά τους και τις συνθήκες υπό τις οποίες έχουν παραχθεί.
<P>
Αξιολογώντας τις τέσσερις εκθέσεις ενόψει αυτών των δύο αρχών, σημειώνω ότι, αν και δεν είναι πάντα τέλειες, συνιστούν σαφή βελτίωση σε σύγκριση με τις αρχικές προτάσεις. Ενισχύουν την προστασία των καταναλωτών και τη διαφάνεια, και επομένως θα υποστηρίζω τις συμβιβαστικές θέσεις. Είναι κρίμα που δεν μπορέσαμε να ρυθμίσουμε επίσης με άμεσο τρόπο την επισήμανση των ΓΤΟ.
<P>
Επιτρέψτε μου να προσθέσω ένα επιπλέον σχόλιο, εν είδει συμπεράσματος. Μου προκαλεί μεγάλη έκπληξη το γεγονός ότι, στις νέες προτάσεις όπως τα νέα τρόφιμα, η Επιτροπή προωθεί την ομοιόμορφη διαδικασία ακόμη και πριν παράσχει την έγκρισή του το Κοινοβούλιο. Αυτό, για να το θέσω με ήπιο τρόπο, δεν θεωρώ ότι αποτελεί ένδειξη μεγάλου σεβασμού για την ευρωπαϊκή δημοκρατία.
<SPEAKER ID="175" NAME="Irena Belohorská" AFFILIATION="NI">
(SK) Θέλω καταρχάς να αποδώσω εύσημα στην κ. Doyle για το έργο της και να την ευχαριστήσω για την προσπάθειά της να καταρτίσει ένα ισορροπημένο έγγραφο, το οποίο έχει κύριο στόχο του την προστασία της υγείας των πολιτών.
<P>
Τα ένζυμα τροφίμων περιλαμβάνονται σε πολλά προϊόντα που καταναλώνονται καθημερινά από όλα τα κοινωνικά στρώματα, όπως τα κουλουράκια και το ψωμί. Είναι επομένως πολύ σημαντικό να ελέγχεται η παραγωγή τους. Είναι επίσης πολύ σημαντικό να εξασφαλίζεται ότι είναι ακίνδυνα για την υγεία και να εναρμονίζεται ο έλεγχός τους σε όλη την Ευρωπαϊκή Ένωση.
<P>
Είναι πολύ σημαντικό να κερδίσουμε την εμπιστοσύνη των πολιτών της Ευρωπαϊκής Ένωσης κατά την προετοιμασία των ευρωπαϊκών οδηγιών, ιδίως σε μια περίοδο κατά την οποία η Ευρώπη συγκλονίζεται από το σκάνδαλο της "ανακύκλωσης του σάπιου τυριού". Προκειμένου να προλάβουμε παρόμοιες καταστάσεις, πρέπει να εστιάσουμε την προσοχή μας όχι μόνο στην προετοιμασία μιας οδηγίας, αλλά προπάντων στον έλεγχο της εφαρμογής της στα διάφορα κράτη μέλη. Δεδομένου ότι γνωρίζουμε ότι έως και το 80% των ενζύμων τροφίμων παρασκευάζονται από τέσσερις επιχειρήσεις, νομίζω ότι ο ποιοτικός έλεγχος της παραγωγής δεν πρέπει να είναι δύσκολος. Ωστόσο, οι μέθοδοι παραγωγής μπορούν να δημιουργήσουν προβλήματα, και γι' αυτό πιστεύω ότι στην έκθεση της κ. Doyle ορθώς εφιστάται η προσοχή σε αυτό το κρίσιμο πρόβλημα.
<SPEAKER ID="176" NAME="Françoise Grossetête" AFFILIATION="PPE-DE">
(FR) Κύριε Πρόεδρε, σε μια περίοδο κατά την οποία έρχεται στο φως ένα ακόμα διατροφικό σκάνδαλο σε ορισμένα κράτη μέλη της ΕΕ, ακόμα και αν οφείλεται αναμφίβολα σε μια τεράστιας έκτασης απάτη, δεν πρέπει να μας εκπλήσσει το γεγονός ότι οι καταναλωτές δυσπιστούν και εκφράζουν αμφιβολίες σχετικά με οτιδήποτε φέρει την ετικέτα "τεχνητό". " Ευρώπη που προσφέρει προστασία εγγυάται επίσης την ασφάλεια των καταναλωτών και τη δημόσια υγεία.
<P>
Τα πρόσθετα τροφίμων, οι αρωματικές ουσίες και τα ένζυμα διαδραματίζουν σημαντικό ρόλο στην παρασκευή των τροφίμων μας. Γι' αυτό χρειαζόμαστε σαφείς, εναρμονισμένους κανόνες σχετικά με την ασφάλεια, την έγκριση και την πώληση αυτών των ουσιών προκειμένου να προστατεύονται οι καταναλωτές και να αυξηθεί προπάντων η εμπιστοσύνη του κοινού στα τρόφιμα που παράγονται με χρήση αυτών των ουσιών. Είναι σημαντικό, συνεπώς, οι κανόνες να στηρίζονται σε αξιόπιστες επιστημονικές εκτιμήσεις.
<P>
Πρέπει επίσης να γεφυρώσουμε το νομικό χάσμα που υπήρχε πάντα σε ευρωπαϊκό επίπεδο όσον αφορά τα ένζυμα, τα οποία χρησιμοποιούνται για την παρασκευή ψωμιού ή γαλακτοκομικών προϊόντων, παραδείγματος χάριν. Διαπιστώνω λοιπόν με ικανοποίηση ότι έχουν εισαχθεί πρόσθετα μέτρα προστασίας προκειμένου να διασφαλιστεί η διαφάνεια μέσω της σαφούς και πιο λεπτομερούς επισήμανσης. Αυτό είναι ιδιαίτερα σημαντικό στις περιπτώσεις στις οποίες τα προϊόντα αυτά προβάλλονται επίσης ως "φυσικά".
<P>
Μια ζωτική πτυχή του σχεδίου νομοθεσίας είναι η θέσπιση κοινής διαδικασίας έγκρισης για τα πρόσθετα τροφίμων, τις αρωματικές ουσίες και τα ένζυμα, με τη διενέργεια αξιολόγησης της ασφάλειας από την Ευρωπαϊκή Αρχή για την Ασφάλεια των Τροφίμων για όλες αυτές τις ουσίες, οι οποίες χρησιμοποιούνται βεβαίως όλο και περισσότερο στη βιομηχανία τροφίμων.
<P>
Φυσικά, το Κοινοβούλιο θα παρακολουθεί τις εξελίξεις ώστε να διασφαλιστεί ο έλεγχος όλων αυτών των ουσιών. Σε καμία περίπτωση δεν πρέπει τα πρόσθετα τροφίμων να θέτουν σε κίνδυνο την υγεία των καταναλωτών ή να τους παραπλανούν, διότι είναι επιβεβλημένο να εγγυόμαστε απολύτως την προστασία των καταναλωτών και την ασφάλεια των τροφίμων, διατηρώντας συγχρόνως την καινοτομία και την ανταγωνιστικότητα στη βιομηχανία τροφίμων.
<SPEAKER ID="177" NAME="Linda McAvan" AFFILIATION="PSE">
(EN) Κύριε Πρόεδρε, θέλω να μιλήσω στην κ. Επίτροπο για μια από τις εκθέσεις σχετικά με τα πρόσθετα τροφίμων, και ιδιαίτερα για τις χρωστικές τροφίμων που είναι γνωστές ως αζωχρώματα. Χαίρομαι εξαιρετικά διότι σε αυτόν τον τομέα υπάρχει μια πολύ θετική εξέλιξη: εφεξής πρέπει να επισημαίνεται η ύπαρξή τους σε όλα τα τρόφιμα. Συγχαίρω λοιπόν την Åsa Westlund, η οποία εργάστηκε πολύ σκληρά για την επίτευξη αυτού του στόχου. Όταν ξεκίνησε αυτή την προσπάθεια, κανείς δεν πίστευε ότι θα μπορούσε να επιτευχθεί τέτοια πρόοδος, εντούτοις επιτεύχθηκε πρόοδος. Με αυτόν τον τρόπο βελτιώνεται αισθητά η υφιστάμενη κατάσταση. Δεν νομίζω όμως ότι αυτό αρκεί.
<P>
Είμαι σίγουρη ότι θα γνωρίζετε τη μελέτη του πανεπιστημίου του Southampton από το περασμένο φθινόπωρο, στην οποία περιγράφεται η σύνδεση μεταξύ της συμπεριφοράς παιδιών που καταναλώνουν ένα κοκτέιλ διαφορετικών γλυκών και αναψυκτικών και αζωχρωμάτων. Πρόκειται για πολύ σοβαρή μελέτη, η οποία δημοσιεύθηκε στο ιατρικό περιοδικό The Lancet. Έχει αξιολογηθεί από ομοτίμους και είναι τόσο σοβαρή ώστε το "νωμένο Βασίλειο, μέσω του Γραφείου Προτύπων του, να απαιτεί πλέον την απαγόρευση αυτών των χρωστικών στα τρόφιμα. Πολλές ευρωπαϊκές επιχειρήσεις προλαμβάνουν τις εξελίξεις και έχουν αρχίσει ήδη να τα καταργούν σταδιακά.
<P>
" ενιαία αγορά έχει αποτύχει ήδη και σε αυτόν τον τομέα. Είναι πολύ γνωστό ότι αυτά τα προϊόντα δεν έχουν καμία διαιτητική αξία, ενώ είναι διαθέσιμες φυσικές αρωματικές ουσίες. Είδα σε μια εφημερίδες μας να τίθεται το ερώτημα: "Πρέπει να σταματήσουμε τα Smarties;" (πρόκειται για γλυκά με πολύ ζωηρά χρώματα), υπάρχουν όμως εξαιρετικές φυσικές χρωστικές οι οποίες μπορούν να αντικαταστήσουν τις τεχνητές. Δεν χρειαζόμαστε αυτές τις χρωστικές.
<P>
Χαιρετίζουμε το κείμενο που εγκρίθηκε σήμερα, όμως ελπίζουμε ότι θα συνεχίσετε τη συνεργασία σας με την Ευρωπαϊκή Αρχή για την Ασφάλεια των Τροφίμων, προκειμένου να επιταχυνθούν οι προσπάθειές της για επανεξέταση αυτών των ουσιών. Δεν νομίζω ότι οι πολίτες της Ευρώπης θέλουν αυτές τις τεχνητές χρωστικές, πιστεύω δε ότι πρέπει να προσέχουμε περισσότερο τι χρειάζεται να περιλαμβάνουν τα τρόφιμα που προορίζονται για τον άνθρωπο, και όχι τι θέλουν να προσθέτουν σε αυτά οι επιχειρήσεις. Ευελπιστώ ότι θα πιέσετε την ΕΑΑΤ να εργαστεί με γρηγορότερους ρυθμούς ώστε να οδηγηθούμε στην επίλυση αυτού του προβλήματος.
<SPEAKER ID="178" NAME="Μάριος Ματσάκης" AFFILIATION="ALDE">
(EN) Κύριε Πρόεδρε, θέλω να μιλήσω για την πρόταση σχετικά με τα ένζυμα τροφίμων για την οποία υπήρξα σκιώδης εισηγητής. Σε αυτό το πλαίσιο, θέλω να συγχαρώ την κ. Doyle -και ελπίζω να φτάσει με ασφάλεια από την Ιρλανδία απόψε- για την εξαίρετη έκθεσή της.
<P>
Θέλω επίσης να εκφράσω τις ευχαριστίες μου για την πολύ καλή συνεργασία που επιφυλάχθηκε στους σκιώδεις εισηγητές, συνεργασία την οποία χαρακτήριζε σε όλα τα στάδια πνεύμα κατανόησης, καθώς και η αποτελεσματική ανταλλαγή πολιτικής αλλά και επαρκούς επιστημονικής φρόνησης.
<P>
Αυτή η συνεργασία υπήρξε πολύ ικανοποιητική και οδήγησε σε έναν επιθυμητό συμβιβασμό που απολαμβάνει την ευρεία στήριξη των πολιτικών ομάδων του Κοινοβουλίου, και πιστεύω ότι περιλαμβάνει πολλές εξαιρετικά εύλογες πτυχές οι οποίες θα ενισχύσουν το υπό εξέταση νομοθέτημα, καθιστώντας το αποτελεσματικότερο και ευκολότερα εφαρμόσιμο.
<P>
Ενόψει αυτής της συμβιβαστικής δέσμης, θεωρώ ότι ο στόχος της πρότασης κανονισμού -που, όπως είναι γνωστό, είναι η εναρμόνιση της νομοθεσίας για τον έλεγχο της χρήσης των ενζύμων κατά την επεξεργασία τροφίμων στην ΕΕ, με κύριο στόχο την ανθρώπινη υγεία και δευτερευόντως την προώθηση του θεμιτού εμπορίου και του ανταγωνισμού- θα επιτευχθεί σε πολύ μεγάλο βαθμό.
<P>
Είμαστε ιδιαίτερα ευτυχείς διότι η αρχή της προφύλαξης, τον σεβασμό της οποίας θεωρεί ιερό όχι μόνο η Ομάδα μου στο ΕΚ αλλά και η συντριπτική πλειονότητα των βουλευτών του Κοινοβουλίου εν γένει, κατέχει κεντρική θέση σε αυτή την έκθεση, γεγονός που πρέπει να κάνει τους ευρωπαίους καταναλωτές να αισθανθούν ότι καταβάλλονται ιδιαίτερες προσπάθειες για την εξασφάλιση της προστασίας της υγείας τους όσον αφορά τα ένζυμα στα τρόφιμα.
<P>
Επιπλέον, δίδεται ιδιαίτερη έμφαση στη διασφάλιση της ακρίβειας και της χρησιμότητας των πληροφοριών που παρέχονται στον καταναλωτή.
<P>
Όπως ήταν αναμενόμενο, ο ρόλος των ΓΤΟ υπήρξε αντικείμενο κάποιας αντιπαράθεσης. Ωστόσο, κατέστη δυνατό να επιτευχθεί ένας ικανοποιητικός συμβιβασμός.
<P>
Εν κατακλείδι, θέλω να δηλώσω ότι η έκθεση αυτή είναι πολύ καλή και η Ομάδα μου θα την υποστηρίξει έντονα.
<SPEAKER ID="179" NAME="Kathy Sinnott" AFFILIATION="IND/DEM">
(EN) Κύριε Πρόεδρε, μιλάμε πολύ συχνά εδώ για την προστασία των παιδιών. Υπάρχουν άφθονα στοιχεία τα οποία καταδεικνύουν ότι οι τεχνητές αρωματικές ουσίες και τα πρόσθετα τροφίμων έχουν καταστροφική επίδραση στην υγεία των παιδιών από πολλές απόψεις. Καταρχάς, μπορούμε να λάβουμε υπόψη την αύξηση κατά 435% του ποσοστού των παιδιών με αυτισμό τα τελευταία 15 χρόνια καθώς και τα ποσοστά του συνδρόμου ελλειμματικής προσοχής και υπερκινητικότητας (ADHD), το οποίο πλήττει σήμερα το 3-5% των παιδιών. Μπορούμε έπειτα να εξετάσουμε τα συμπτώματα που αποδίδονται σε αρωματικές ουσίες, ο αριθμός των οποίων είναι τεράστιος, ας πάρουμε όμως για παράδειγμα μόνο το γλουταμινικό μονονάτριο (MSG), το οποίο απαντάται στα γλυκά, τα ποτά, τα σνακ και τα γεύματα που προορίζονται για παιδιά. Υπάρχουν 92 συμπτώματα συνολικά, μεταξύ των οποίων περιλαμβάνονται η υπερκινητικότητα και οι μεταπτώσεις της διάθεσης.
<P>
Καθώς είμαι η ίδια μητέρα, το πρώτο πράγμα που με απασχολεί όσον αφορά τα τρόφιμα είναι η ασφάλεια και η διαφάνεια. Θεωρώ ότι θέτουμε σε σοβαρό κίνδυνο την υγεία των παιδιών και τη δυνατότητά τους να μαθαίνουν πότε επιτρέπουμε τα κοκτέιλ χρωστικών, τα συντηρητικά και τα πρόσθετα στα τρόφιμά τους. Τα παιδιά χρειάζονται υψηλής ποιότητας φρέσκα τρόφιμα, τα οποία παράγονται κατά το δυνατόν σε τοπικό επίπεδο και με φυσικό τρόπο. Ας αρχίσουμε λοιπόν να προστατεύουμε πραγματικά τα παιδιά.
<SPEAKER ID="180" NAME="Anja Weisgerber" AFFILIATION="PPE-DE">
(DE) Κύριε Πρόεδρε, κυρίες και κύριοι, ευχαριστώ θερμά όλες τις εισηγήτριες, ιδίως την κ. Drčar Murko και την κ. Ayuso, για την εποικοδομητικές συνεργασία και την εμπιστοσύνη τους. " δέσμη μέτρων για τα βελτιωτικά τροφίμων θα οδηγήσει στην εφαρμογή ενιαίων, εναρμονισμένων κανόνων ως προς τη χρήση των πρόσθετων ουσιών σε όλη την Ευρώπη. Στο μέλλον, επίσης, όταν χρησιμοποιούνται στα τρόφιμα πρόσθετα, ένζυμα και αρωματικές ουσίες, θα εξασφαλίζεται υψηλό επίπεδο προστασίας της υγείας του καταναλωτή - και έτσι πρέπει να είναι.
<P>
" εν λόγω δέσμη προσαρμόζει την τρέχουσα νομοθεσία στις τεχνικές και επιστημονικές εξελίξεις στον τομέα των πρόσθετων τροφίμων. Όπου υπάρχουν επιστημονικές ενδείξεις για πιθανούς κινδύνους για την υγεία, πρέπει να θεσπίζονται κατώτατα όρια έτσι ώστε να προλαμβάνονται οι τυχόν κίνδυνοι.
<P>
Εντούτοις, δεν πρέπει να γινόμαστε υστερικοί ή να προκαλούμε αδικαιολόγητο πανικό. Υπάρχουν πρόσθετα τροφίμων όπως το κόμμι konjac, μια υγραντική ουσία, και ο κηρός μέλισσας, που λειτουργεί ως αντισυσσωματωτικό, οι οποίες χρησιμοποιούνται κατά την παρασκευή τροφίμων και ποτών επί αιώνες. Επιπλέον, ορισμένα πυρηνόκαρπα όπως τα κεράσια, τα ροδάκινα και τα βερίκοκα περιέχουν φυσικά υδροκυανικό οξύ σε μικρές ποσότητες, όμως καταναλώνουμε αυτά τα φρούτα επί χιλιετίες χωρίς κανένα απολύτως πρόβλημα. Ομοίως, μερικά βότανα και καρυκεύματα περιέχουν φυσικά ουσίες οι οποίες, σε υψηλές συγκεντρώσεις, μπορούν να προκαλέσουν προβλήματα υγείας. Εντούτοις, χρησιμοποιούμε βότανα και καρυκεύματα όπως ο βασιλικός, το δρακόντιο και το μοσχοκάρυδο κατά την παρασκευή των τροφίμων μας από αμνημονεύτων χρόνων χωρίς κανένα πρόβλημα, αλλά φυσικά μόνο σε μικρές, ασφαλείς δόσεις.
<P>
Χαιρετίζω συνεπώς τον συμβιβασμό σχετικά με τον νέο κανονισμό για τις αρωματικές ουσίες και ορισμένα συστατικά τροφίμων με αρωματικές ιδιότητες που χρησιμοποιούνται σε προϊόντα διατροφής. Όπου δεν υπάρχουν λόγοι ανησυχίας, γίνονται εξαιρέσεις όσον αφορά τον καθορισμό κατώτατων ορίων, αν και μόνον όταν χρησιμοποιούνται αποκλειστικά φρέσκα ή αποξηραμένα βότανα για την παρασκευή τροφίμων. Κατ' αυτόν τον τρόπο, προωθούμε τη χρήση φυσικών προϊόντων και φυσικών συστατικών, έτσι ώστε να διατηρηθούν και στο μέλλον συνταγές με ιστορία χιλιάδων ετών, όπως το ιταλικό πέστο.
<SPEAKER ID="181" NAME="Gyula Hegyi" AFFILIATION="PSE">
(HU) Χαιρετίζω το γεγονός ότι, μετά τον κανονισμό REACH και τον κανονισμό για τα φυτοφάρμακα, στρέφουμε την προσοχή μας στον κανονισμό για τη χρήση συχνά καταδικαζόμενων χημικών ουσιών και πρόσθετων τροφίμων.
<P>
Ο αυξανόμενος αριθμός των σκανδάλων είχε ως αποτέλεσμα να αντιμετωπίζει η ευρωπαϊκή κοινή γνώμη αυτές τις ουσίες, τις οποίες θεωρούν ύποπτες οι καταναλωτές, με ολοένα και μεγαλύτερη ανησυχία. Ένα μέσο άτομο καταναλώνει περίπου 3 κιλά από τις κατά προσέγγιση 2 600 διαφορετικές πρόσθετες ουσίες με τον αριθμό Ε κάθε έτος, χωρίς να γνωρίζει με σαφήνεια τις επιβλαβείς συνέπειές τους.
<P>
Έχουν διατυπωθεί ήδη ορισμένες πολύ βάσιμες κατηγορίες σχετικά με σημαντικό ποσοστό των πρόσθετων τροφίμων. Τα πρόσθετα δημιουργούν ψευδείς εντυπώσεις στους καταναλωτές και δίνουν στα τρόφιμα ζωηρά, φωτεινά χρώματα που δεν απαντώνται στη φύση. Εκτός από αυτόν τον κίνδυνο για την υγεία, βλάπτουν επίσης τον ψυχισμό των παιδιών, συνηθίζοντάς τα σε αφύσικα τρόφιμα τη στιγμή ακριβώς που εκείνο που πρέπει να κάνουμε πιο δημοφιλές μεταξύ των νέων αλλά και των ενηλίκων είναι η επιστροφή στα φυσικά τρόφιμα.
<P>
Συγχαίρω την κ. Westlund για την έκθεσή της· έχει καταφέρει, στο πλαίσιο της νέας νομοθεσίας, να μην μπορούν να χρησιμοποιούνται στο μέλλον πρόσθετες ουσίες οι οποίες είναι επιβλαβείς για την ανθρώπινη υγεία και το περιβάλλον. Είναι σημαντικό επικίνδυνες ουσίες όπως τα αζωχρώματα, τα οποία προκαλούν υπερκινητικότητα στην παιδική ηλικία, τουλάχιστον να επισημαίνονται στις ετικέτες των τροφίμων, αν και συμφωνώ επίσης με τη θέση των συναδέλφων μου ότι έπρεπε να είχαμε επιλέξει την απαγόρευση.
<P>
Λυπούμαι ωστόσο για το γεγονός ότι, παρά τη σύσταση του Κοινοβουλίου, οι πρόσθετες ουσίες που περιέχουν ΓΤΟ δεν χρειάζεται να φέρουν αυστηρή σήμανση. Μεγάλο ποσοστό του ευρωπαϊκού πληθυσμού δεν θέλει να καταναλώνει τρόφιμα που περιέχουν ΓΤΟ, και σύμφωνα με δημοσκοπήσεις 90% εξ αυτών επιθυμούν να γνωρίζουν αν συγκεκριμένα τρόφιμα περιέχουν ή όχι ΓΤΟ. Δεν μπορούμε να αγνοούμε τις υγιείς ανησυχίες των πολιτών μας και το δικαίωμά τους να ενημερώνονται κατά τον ενδεδειγμένο τρόπο.
<P>
Παρεμπιπτόντως, εγώ και ορισμένοι συνάδελφοί μου διαμαρτυρόμαστε σε δήλωσή μας για την πρόθεση της Επιτροπής να εισαγάγει με έμμεσο τρόπο νέους ΓΤΟ στην Ευρώπη. Πρέπει να προστατεύσουμε το δικαίωμα όλων για φυσικά, υγιή τρόφιμα.
<SPEAKER ID="182" NAME="Horst Schnellhardt" AFFILIATION="PPE-DE">
(DE) Κύριε Πρόεδρε, κυρία Επίτροπε, κυρίες και κύριοι, οφείλουμε ευχαριστίες στην εισηγήτρια, κ. Westlund. Εργάστηκε με μεγάλη αφοσίωση και έντονο πνεύμα συνεργασίας. Αυτό είναι κάτι που επικροτώ, και σημαίνει επίσης ότι μπορούμε να είμαστε ικανοποιημένοι από το αποτέλεσμα. Φρονώ ότι ο νέος κανονισμός σχετικά με τα πρόσθετα τροφίμων εξασφαλίζει ένα ικανοποιητικό αποτέλεσμα και για τους παραγωγούς και για τους καταναλωτές.
<P>
" ισχύουσα νομοθεσία για τα πρόσθετα τροφίμων είναι σχεδόν 20 ετών. Με τη μεταφορά νέων οδηγιών και δύο αποφάσεων σε δύο κανονισμούς, το κείμενο έχει απλουστευθεί και έχει ενημερωθεί σύμφωνα με τις νέες τεχνολογικές και επιστημονικές εξελίξεις. Είναι πολύ θετικό επίτευγμα το γεγονός ότι εξασφαλίζουμε έναν θετικό κατάλογο στον οποίο αναφέρεται σαφώς ποιες ουσίες μπορούν να χρησιμοποιηθούν. Πιστεύω ότι αυτό είναι θετικό, και συμφωνώ επίσης με τη χρήση της διαδικασίας της επιτροπολογίας για την προσθήκη νέων ουσιών. Οι ενέργειές μας σε αυτόν τον τομέα πρέπει να είναι γρήγορες.
<P>
Θεωρώ ικανοποιητικούς τους κανόνες για τα ΓΤ προϊόντα. Χρειαζόμαστε και τις δύο διαδικασίες έγκρισης -θα υπάρξουν άλλωστε αξιολογήσεις- δεν καταλαβαίνω λοιπόν γιατί δεν πρέπει να εφαρμόσουμε ανάλογη μέθοδο εν προκειμένω, όπως ανέφεραν προηγούμενοι συνάδελφοι. Ομολογουμένως, όσον αφορά τα αζωχρώματα -τα αποτελέσματα της μελέτης του πανεπιστημίου του Southampton είναι όντως διαθέσιμα- πρέπει επίσης να λάβουμε υπόψη το γεγονός ότι η Ευρωπαϊκή Αρχή για την Ασφάλεια των Τροφίμων έχει πραγματοποιήσει μελέτη βάσει της οποίας έχει δημοσιοποιήσει μια αρχική εκτίμηση στην οποία δηλώνεται σαφώς ότι η μελέτη του πανεπιστημίου του Southampton δεν είναι αλάνθαστη. Δεν είναι 100% αξιόπιστη. Δεν πρέπει να γινόμαστε υστερικοί και να απελπιζόμαστε επειδή έχει θεσπιστεί μια διαδικασία.
<P>
" διαδικασία χορήγησης αδειών μέσω της Αρχής για την Ασφάλεια των Τροφίμων είναι εξαιρετική, εκείνο όμως που με ενοχλεί -και εδώ θέλω να ζητήσω από την Επιτροπή να ξανασκεφτεί το ζήτημα- είναι ότι δίνουμε στην Ευρωπαϊκή Αρχή για την Ασφάλεια των Τροφίμων περιθώριο εννέα μηνών για την έγκριση ή την ανάλυση κινδύνου. " Επιτροπή χρειάζεται επίσης εννέα μήνες για τη λήψη αποφάσεων σχετικά με τη διαχείριση κινδύνων. Μια επιχείρηση πρέπει επομένως να περιμένει 18 μήνες προτού να λάβει άδεια διάθεσης ενός προϊόντος στην αγορά. Αυτό απέχει πολύ από τον στόχο της μείωσης της γραφειοκρατίας, οφείλουμε λοιπόν πραγματικά να εξετάσουμε τρόπους επιτάχυνσης της διαδικασίας.
<SPEAKER ID="183" NAME="Czesław Adam Siekierski" AFFILIATION="PPE-DE">
(PL) Κύριε Πρόεδρε, η έναρξη ισχύος των νέων κανονισμών σχετικά με τις αρχές που πρέπει να διέπουν τη χρήση τεχνητών πρόσθετων ουσιών (ένζυμα, αρωματικές ουσίες) στα τρόφιμα δεν ενοποιεί απλώς τη νομοθεσία σε αυτόν τον τομέα, αλλά ενδυναμώνει επίσης την προστασία της υγείας του καταναλωτή και διευκολύνει τις πωλήσεις τροφίμων εντός της Ευρωπαϊκής Ένωσης. " εναρμόνιση της χρήσης των ενζύμων στην ΕΕ έχει τη στήριξη της ευρωπαϊκής βιομηχανίας τροφίμων, η οποία δεν ενδιαφέρεται μόνο για τη ενοποίηση των αρχών, αλλά θέλει πρωτίστως να μην χάσουν οι καταναλωτές την πίστη τους στα προϊόντα της.
<P>
Ως ένας τέτοιος καταναλωτής, θέλω να είμαι σίγουρος ότι τα τρόφιμα που αγοράζω είναι ασφαλή. Τα εκατοντάδες τεχνητά πρόσθετα και οι χιλιάδες αρωματικές ουσίες που προστίθενται στα τρόφιμα δεν πρέπει να βλάπτουν την υγεία μας. Τα ποιοτικά πρότυπα πρέπει να εγγυώνται πλήρως την ασφάλεια. Είναι σημαντικό να διατηρούν τα τρόφιμα τις φυσικές τους ιδιότητες στον μέγιστο δυνατό βαθμό.
<SPEAKER ID="184" NAME="Zbigniew Krzysztof Kuźmiuk" AFFILIATION="UEN">
(PL) Κύριε Πρόεδρε, υπάρχουν τρία ζητήματα σε αυτή τη συζήτηση τα οποία θέλω να επισημάνω.
<P>
Καταρχάς, πρέπει να υποστηριχθούν οι προσπάθειες της Ευρωπαϊκής Επιτροπής να ενοποιήσει τις διαδικασίες έκδοσης των αδειών χρήσης πρόσθετων τροφίμων -ενζύμων και αρωματικών ουσιών- στην Ευρωπαϊκή Ένωση, και ειδικότερα να αυξήσει τη διαφάνεια αυτών των διαδικασιών.
<P>
Δεύτερον, οι διαδικασίες χορήγησης αδειών πρέπει να αποβλέπουν στη μέγιστη προστασία της υγείας του καταναλωτή. Ο καταναλωτής πρέπει να έχει τη βεβαιότητα ότι και τα ευρωπαϊκά και τα εθνικά όργανα βρίσκονται σε επιφυλακή για να εξασφαλίζουν τη μέγιστη προστασία της υγείας του και ότι, χάρη στη λειτουργία τους, αγοράζει υγιή τρόφιμα τα οποία είναι στον μέγιστο δυνατό βαθμό φυσικά και ασφαλή.
<P>
Τρίτον και τελευταίο, οι αρχές της πλήρους ενημέρωσης του καταναλωτή για τις πρόσθετες ουσίες που περιλαμβάνονται στα τρόφιμα πρέπει να γίνονται σεβαστές. Οι πληροφορίες για τα θέματα αυτά πρέπει να αναγράφονται ευανάγνωστα στη συσκευασία, και να γράφονται επίσης σε γλώσσα σαφή και κατανοητή από τον καταναλωτή.
<SPEAKER ID="185" NAME="Hiltrud Breyer" AFFILIATION="Verts/ALE">
(DE) Κύριε Πρόεδρε, θέλω πολύ να στηρίξετε τις προτάσεις τις οποίες κατέθεσε η Ομάδα των Πρασίνων / Ευρωπαϊκή Ελεύθερη Συμμαχία, καθότι επιδιώκουμε την απαγόρευση των αζωχρωμάτων. Χαρακτηριστικά της ευρωπαϊκής καταναλωτικής πολιτικής είναι η ασφάλεια, αλλά και η εφαρμογή της αρχής της προφύλαξης. " μη απαγόρευση ισοδυναμεί με καταστρατήγηση της αρχής της προφύλαξης. Επιπλέον, δεν υπάρχει από τεχνική άποψη καμία ανάγκη χρήσης αζωχρωμάτων, δεδομένου ότι υπάρχουν εναλλακτικές λύσεις. Πρόκειται συνεπώς για ζήτημα εξαπάτησης του καταναλωτή· δημιουργείται η εντύπωση στους πολίτες ότι ισχύει κάτι, τη στιγμή που αυτό δεν αληθεύει πραγματικά.
<P>
Σας καλώ εκ νέου να λάβετε σοβαρά υπόψη αυτή την ανησυχητική μελέτη και να εφαρμόσετε στην πράξη την αρχή της προφύλαξης - την οποία, σε τελική ανάλυση, έχουμε κατοχυρώσει στο ευρωπαϊκό δίκαιο. Σας παρακαλώ επίσης να κλείσετε το νομικό κενό που υφίσταται όσον αφορά την επισήμανση των πρόσθετων ουσιών που παρασκευάζονται χρησιμοποιώντας τη γενετική τεχνολογία - προσπαθούμε αυτή την περίοδο να κλείσουμε το κενό ως προς την επισήμανση για τα γενετικώς τροποποιημένα προϊόντα ζωικής προέλευσης, και θα είναι πραγματικά γελοίο αν δεν εκμεταλλευτούμε αυτή την ευκαιρία.
<P>
Εκείνο που χρειαζόμαστε είναι μια καλοσχεδιασμένη διαδικασία έγκρισης που θα λαμβάνει δεόντως υπόψη την αρχή της προφύλαξης αλλά δεν θα παρουσιάζει κανένα κενό ως προς την επισήμανση, και θα εξασφαλίζει το δικαίωμα των καταναλωτών να επιλέγουν ελεύθερα τα τρόφιμα που καταναλώνουν.
<SPEAKER ID="186" NAME="Miroslav Mikolášik" AFFILIATION="PPE-DE">
(SK) Εκτιμώ τις προσπάθειες της εισηγήτριας να επιτευχθεί η μέγιστη δυνατή διαφάνεια κατά την έγκριση των πρόσθετων τροφίμων, των αρωματικών ουσιών και των ενζύμων και να ενισχυθεί η προστασία των καταναλωτών, ιδίως των ατόμων που είναι αλλεργικά σε ορισμένες ουσίες.
<P>
Τα πρόσθετα τροφίμων πρέπει να ελέγχονται διαρκώς και να επαναξιολογούνται βάσει των μεταβαλλόμενων τρόπων χρήσης και των νέων επιστημονικών δεδομένων. Πολλά από αυτά παρασκευάζονται από χημικές ουσίες και η μακροπρόθεσμη χρήση τους ενδέχεται να έχει αρνητικό αντίκτυπο στην υγεία. Είναι συνεπώς πολύ σημαντικό να επισημαίνονται τα προϊόντα κατά τρόπο σαφή και εμφανή στους καταναλωτές. Καθώς πρόκειται για καταναλωτικά προϊόντα, ενδέχεται να υπάρχουν συνέπειες οι οποίοι σχετίζονται με την ανεπαρκή σήμανση ή τη μη σήμανση των προϊόντων.
<P>
Θέλω επίσης να υπογραμμίσω την άποψή μου ότι, για παράδειγμα, τα γενετικώς τροποποιημένα τρόφιμα πρέπει να φέρουν σαφή και ευανάγνωστη επισήμανση, όπως λόγου χάρη στον Καναδά, όπου καταναλώνεται το έλαιο κανόλας ή το κραμβέλαιο.
<SPEAKER ID="187" NAME="Ανδρούλλα Βασιλείου">
μέλος της Επιτροπής. - (EN) Κύριε Πρόεδρε, χαιρετίζω την επιτυχή ολοκλήρωση αυτής της δέσμης προτάσεων και ευελπιστώ ότι το Κοινοβούλιο θα υποστηρίξει αύριο τη συμβιβαστική πρόταση. Το σημαντικότερο δε είναι ότι η εν λόγω δέσμη θα ενισχύσει την προστασία των καταναλωτών και την ασφάλεια των τροφίμων. Σημειώνω ιδιαίτερα ορισμένα από τα δύσκολα θέματα που συζητήθηκαν και εκτιμώ την επιθυμία να εξευρεθεί μια συμβιβαστική θέση. Στο πλαίσιο αυτό, θέλω να εκφράσω για μια ακόμη φορά τις ευχαριστίες μου στις τρεις εισηγήτριες για τις επίπονες προσπάθειές τους και για την πολύ καλή συνεργασία τους με την Ευρωπαϊκή Επιτροπή προκειμένου να επιτευχθεί αυτή η συμβιβαστική πρόταση.
<P>
Ειδικότερα, θέλω να ευχαριστήσω την κ. Westlund για τις προσπάθειές της όσον αφορά τις χρωστικές. Γνωρίζει πολύ καλά ότι η Επιτροπή στήριξε τις προτάσεις της. Έχουμε καταλήξει σε μια συμβιβαστική πρόταση, σας διαβεβαιώνω όμως ότι δεν πρόκειται να εφησυχάσουμε. Ήδη έχουμε ζητήσει από την ΕΑΑΤ να επαναξιολογήσει όλα τα πρόσθετα στα οποία έχει χορηγήσει άδεια, και αν η εκτίμησή της δείξει προς αυτή την κατεύθυνση, δεν θα διστάσουμε να εφαρμόσουμε τους νέους κανόνες σχετικά με αυτές τις πρόσθετες ουσίες.
<P>
Αυτό θέλω να το αναφέρω ως γενική τοποθέτηση, μιας και, όπως προανέφερα, η ΕΑΑΤ επαναξιολογεί όλες τις ουσίες. Εάν οποιαδήποτε στιγμή και για οποιαδήποτε ουσία η θέση της ΕΑΑΤ καταδείξει την ύπαρξη του παραμικρού κινδύνου για την ανθρώπινη υγεία, δεν θα διστάσουμε να χρησιμοποιήσουμε τις προνομίες μας και να προωθήσουμε την αντίστοιχη τροποποίηση.
<P>
Τέθηκε μια ερώτηση σχετικά με τα ένζυμα και τον κανονισμό για τα γενετικώς τροποποιημένα τρόφιμα και ζωοτροφές. Εάν ένα ένζυμο εξάγεται από γενετικώς τροποποιημένο οργανισμό που καλύπτεται από τον κανονισμό (ΕΚ) αριθ. 1829/2003 σχετικά με τα γενετικώς τροποποιημένα τρόφιμα και ζωοτροφές, η προέλευσή του ως ΓΤΟ θα αναγράφεται στην ετικέτα. Ωστόσο, από το πεδίο εφαρμογής του κανονισμού (ΕΚ) αριθ. 1829/2003 εξαιρούνται τα τρόφιμα, περιλαμβανομένων των ενζύμων που παράγονται από ζύμωση με χρήση γενετικώς τροποποιημένων μικροοργανισμών. Σκοπός αυτής της πρότασης είναι να καλύπτονται αυτά τα ένζυμα όσον αφορά την έγκριση μετά από αξιολόγηση της ασφάλειάς τους, αλλά όχι για την ειδική επισήμανσή τους ως ΓΤΟ.
<P>
Έγινε αναφορά στην περίοδο των εννέα μηνών που έχει στη διάθεσή της η Επιτροπή για τη διαχείριση των κινδύνων. " πρόταση προβλέπει περιθώριο εννέα μηνών εντός του οποίου η Ευρωπαϊκή Επιτροπή μπορεί να υποβάλει πρόταση στη μόνιμη επιτροπή για την έκδοση γνωμοδότησης. Πρόκειται για τον μέγιστο προτεινόμενο χρόνο και φυσικά σε πολλές περιπτώσεις οι προτάσεις ενημέρωσης του καταλόγου θα υποβάλλονται σε πολύ πιο σύντομο χρονικό διάστημα. Εντούτοις, υπάρχουν περιπτώσεις, ιδίως όσον αφορά τα πρόσθετα τροφίμων, στις οποίες θα απαιτηθεί διάστημα εννέα μηνών προκειμένου να μπορέσει η Επιτροπή να προβεί σε διαβουλεύσεις με τα κράτη μέλη και το σύνολο των ενδιαφερομένων για διάφορα θέματα. Αυτό μπορεί να επιτευχθεί μόνον εάν οι ενδιαφερόμενοι έχουν στη διάθεσή τους επαρκή χρόνο για να απαντήσουν, θεωρώ λοιπόν ότι το μέγιστο διάστημα των εννέα μηνών δεν είναι υπερβολικό.
<P>
Θέλω να κλείσω την ομιλία μου εκφράζοντας για μια ακόμη φορά τις ευχαριστίες μου για τη συνεργασία σας, αναμένω δε ότι στην αυριανή συνεδρίαση θα εγκρίνετε τη συναινετική πρόταση.
<SPEAKER ID="188" NAME="Åsa Westlund">
εισηγήτρια. - (SV) Κύριε Πρόεδρε, επιτρέψτε μου για μια ακόμη φορά να ευχαριστήσω την Επίτροπο Βασιλείου για την υποστήριξή της όσον αφορά τα αζωχρώματα. Κατανοούμε πραγματικά το γεγονός ότι αυτό ήταν ένα από τα πρώτα θέματα που κληθήκατε να χειριστείτε μετά την ανάληψη των καθηκόντων σας. Αποδείχθηκε ότι είστε έτοιμη να ανταποκριθείτε στα καθήκοντά σας στους κόλπους της Επιτροπής, όχι μόνο ακολουθώντας τις συστάσεις της ΕΑΑΤ, αλλά και θέτοντας ως στόχο σας τη διενέργεια ανεξάρτητης αξιολόγησης σχετικά με το σύνολο των πτυχών που συνδέονται με την υπό εξέταση νομοθεσία. Αποδείξατε πραγματικά ότι είστε έτοιμη να αναλάβετε αυτή την ευθύνη.
<P>
Θεωρώ ότι η αποψινή συζήτηση έχει καταστήσει σαφές ότι, φυσικά, το Ευρωπαϊκό Κοινοβούλιο θα παρακολουθεί στενά την επανεξέταση από την ΕΑΑΤ των αλλεργιογόνων επιδράσεων των αζωχρωμάτων και θα μελετήσει προσεκτικά τη θέση της Επιτροπής ενόψει αυτής της αξιολόγησης. Εννοείται ότι θα εξετάσουμε επίσης όποιες άλλες μελέτες παρουσιαστούν σχετικά με τον αντίκτυπο των αζωχρωμάτων στη συμπεριφορά των παιδιών, λόγου χάρη, προκειμένου ενδεχομένως να επανέλθουμε αργότερα σε αυτό το θέμα.
<P>
Τέλος, θέλω επίσης να επισημάνω ότι δεν αρκεί να σχεδιάζουμε νομοθετικά κείμενα· η νομοθεσία αυτή πρέπει επίσης να εφαρμόζεται. Νομίζω ότι πολλοί καταναλωτές συμφωνούν με την άποψή μου ότι συχνά σήμερα εξαπατώμαστε στα εμπορικά καταστήματα. Επιθυμώ τα κράτη μέλη -και νομίζω ότι αυτή η απαίτηση είναι εύλογη- να καταστήσουν αυστηρότερα τα συστήματα επιθεώρησής τους και, σε συνεργασία με την Επιτροπή, να εξασφαλίσουν ότι η νομοθεσία επί της οποίας καλούμαστε να ψηφίσουμε αύριο θα εφαρμοστεί πραγματικά και θα τηρηθεί, έτσι ώστε οι καταναλωτές να μην επιστρέφουν στο σπίτι τους, παραδείγματος χάριν, με ένα κεσεδάκι γιαούρτι φρούτων έχοντας την εντύπωση ότι περιέχει πολλά φρούτα ή μούρα, για να ανακαλύψουν, διαβάζοντας προσεκτικά τη συσκευασία, ότι περιέχει μόνο χρωστικές ουσίες.
<SPEAKER ID="189" NAME="Jean-Claude Martinez" AFFILIATION="NI">
(FR) Κύριε Πρόεδρε, η βιομηχανία τροφίμων χρησιμοποιεί 300 πρόσθετα τροφίμων, 2 600 φυσικές ή τεχνητές αρωματικές ουσίες, συν παραδοσιακές ενζύμες ή ένζυμα, καθώς και αζωχρώματα. Γι' αυτό είναι αναγκαίο να εναρμονιστούν οι νομοθεσίες μας. Δεδομένου ότι αφορούν συκώτια πάπιας ή χήνας, συντηρημένες τρούφες ή σαλιγκάρια, μπορούμε πολύ εύκολα να καταλάβουμε γιατί υπάρχουν δεκάδες νόμοι, εκτός από τους τέσσερις κανονισμούς που κατατέθηκαν για μια κοινή διαδικασία έγκρισης του καταλόγου προϊόντων.
<P>
Ναι, αυτά τα πρόσθετα αυξάνουν τον κίνδυνο σοβαρών, ενίοτε, αλλεργιών, ίσως όμως η αρχή της προφύλαξης να εφαρμόζεται με υπερβολικό τρόπο στην προκειμένη περίπτωση. Το 2008, ένα έτος κατά το οποίο βρίσκεται σε πλήρη εξέλιξη η παγκόσμια επισιτιστική κρίση, και ενώ, κύριε Πρόεδρε, η Ιταλία μας πουλά μοτσαρέλα μολυσμένη με διοξίνη, μια επιχείρηση αξίας 10 εκατ. ευρώ, δυσκολεύομαι να πιστέψω ότι 15 εκατομμύρια άνεργοι στην Ευρώπη ανησυχούν ιδιαίτερα για τα ένζυμα και τις αρωματικές ουσίες, παρότι είναι ίδιον της Ευρωπαϊκής Ένωσης να ασχολείται με τα απείρως ασήμαντα σε έναν απείρως μεγάλο κόσμο.
<SPEAKER ID="190" NAME="Mojca Drčar Murko" AFFILIATION="ALDE">
(EN) Κύριε Πρόεδρε, εκτός από όσα έχουν ήδη αναφερθεί σήμερα, θέλω εδώ να επαναλάβω ότι οι αρωματικές ουσίες έχουν σημαντική εμπορική αξία. Κατά την εναρμόνιση των εθνικών κανόνων με σκοπό την εξασφάλιση της μικροβιολογικής ασφάλειας των ετοίμων τροφίμων, ο ευρωπαίος νομοθέτης πρέπει να γνωρίζει τον ευαίσθητο χαρακτήρα του τομέα και να προσπαθήσει να αποφύγει στρεβλώσεις της αγοράς. Ελπίζω ότι αυτό θα συμβεί στην πράξη, και ευχαριστώ την Επίτροπο Βασιλείου για τις σημερινές της δηλώσεις.
<P>
Έχουμε καλύψει πολύ έδαφος με το Συμβούλιο και την Επιτροπή, διευθετώντας σημεία διαφωνίας, εξαλείφοντας όσο το δυνατόν περισσότερες ασάφειες και επιτυγχάνοντας συμφωνία κατά τη δεύτερη ανάγνωση.
<P>
Εκτός από τη ασφάλεια των τροφίμων και την ενίσχυση της εσωτερικής αγοράς, έπρεπε να ληφθούν υπόψη και άλλα καταναλωτικά συμφέροντα. Κυρίαρχο μεταξύ αυτών ήταν η επιθυμία τα τρόφιμα να είναι όσο το δυνατόν φυσικότερα. Δεν ισχύει απαραιτήτως ότι όλες οι αρωματικές ουσίες είναι ασφαλείς από τοξικολογική άποψη και, συγχρόνως, ευεργετικές για τους καταναλωτές. Το Κοινοβούλιο θέλησε να δώσει έμφαση ειδικότερα στο δικαίωμα του καταναλωτή να επιλέγει.
<P>
Στη διαδικασία έγκρισης των αρωματικών ουσιών, η "εύλογη τεχνολογική ανάγκη", παραδείγματος χάριν, συνδέεται με παράλληλες ευρωπαϊκές στρατηγικές, όπως καταπολέμηση της παχυσαρκίας, δεδομένου ότι η προσθήκη εξαιρετικά ισχυρών αρωματικών ουσιών μπορεί να καλύψει την κακή ποιότητα των ετοίμων τροφίμων. Νομίζω ότι αυτό έχει καταστεί αρκετά σαφές στις αιτιολογικές σκέψεις.
<P>
Εν κατακλείδι, ευχαριστώ όλες και όλους όσοι μετείχαν στην επεξεργασία της δέσμης για τα βελτιωτικά τροφίμων και μας βοήθησαν να καταρτίσουμε πρακτικούς και εκτελέσιμους κανονισμούς.
<SPEAKER ID="192" NAME="Πρόεδρος">
" συζήτηση έληξε.
<P>
" ψηφοφορία θα διεξαχθεί αύριο.
<P>
Γραπτές δηλώσεις (άρθρο 142 του Κανονισμού)
<SPEAKER ID="193" NAME="Gábor Harangozó  " AFFILIATION="PSE">
γραπτώς. - (EN) Θέλω καταρχάς να συγχαρώ τις εισηγήτριες γι' αυτές τις εκθέσεις σχετικά με τα πρόσθετα τροφίμων, τα ένζυμα και τις αρωματικές ουσίες. Το Κοινοβούλιό μας επιβάλλεται να δώσει τη μέγιστη δυνατή προσοχή σε αυτούς τους κανονισμούς, δεδομένου ότι επηρεάζουν σε τεράστιο βαθμό τη δημόσια υγεία και πρέπει επομένως να διασφαλίσουμε ότι οι τροπολογίες που υποστηρίξαμε στη πρώτη ανάγνωση θα συμπεριλαμβάνονται στο τελικό κείμενο.
<P>
" προστασία των συμφερόντων των καταναλωτών και η εγγύηση της ασφάλειας των τροφίμων πρέπει να παραμείνουν εν προκειμένω οι ύψιστες προτεραιότητές μας. Πρέπει -τηρώντας την αρχή της προφύλαξης- να αποφύγουμε τη χρήση ορισμένων συστατικών για τα οποία δεν διαθέτουμε αξιόπιστα στοιχεία και ανεξάρτητες επιστημονικές αξιολογήσεις των συνεπειών τους για την υγεία των καταναλωτών. Πρέπει δε να εγγυηθούμε την ποιότητα και την ασφάλεια των τροφίμων που καταναλώνουν οι συμπολίτες μας και, ως εκ τούτου, να αναπτύξουμε αποδοτικές μεθόδους καταγραφής και ελέγχου των επιδράσεων ενδεχομένως επικίνδυνων ενώσεων στην υγεία των καταναλωτών.
<P>
Επιπλέον, πρέπει να βελτιώσουμε τη διαφάνεια κατά την παραγωγή, τη σήμανση και τις διαδικασίες έγκρισης, και να εναρμονίσουμε τους κανονισμούς σχετικά με τις πρόσθετες ουσίες, τα ένζυμα και τις αρωματικές ουσίες, προκειμένου να δημιουργηθεί μια συνεκτική δέσμη ρυθμιστικών μέτρων που να εξασφαλίζει την καλύτερη προστασία των καταναλωτών και της δημόσιας υγείας. Παράλληλα με τη διασφάλιση της προστασίας του καταναλωτή, η πραγματική πρόκληση στην οποία καλούμαστε να ανταποκριθούμε είναι η αποκατάσταση της καταναλωτικής εμπιστοσύνης και η εξασφάλιση της παραγωγής προϊόντων υψηλής ποιότητας προς όφελός τους.

<CHAPTER ID="022">
Ακεραιότητα των τυχερών παιχνιδιών σε απευθείας ηλεκτρονική σύνδεση (συνοπτική παρουσίαση) 
<SPEAKER ID="200" NAME="Πρόεδρος">
Το επόμενο θέμα είναι μια συνοπτική παρουσίαση της έκθεσης από την κυρία Schaldemose, εκ μέρους της Επιτροπής Εσωτερικής Αγοράς και Προστασίας Καταναλωτών, σχετικά με την ακεραιότητα των τυχερών παιχνιδιών σε απευθείας ηλεκτρονική σύνδεση.
<SPEAKER ID="201" NAME="Christel Schaldemose">
εισηγήτρια. - (DA) Κυρία Πρόεδρε, αισθάνομαι υπερηφάνεια και χαρά που βρίσκομαι στη θέση να σας παρουσιάσω σήμερα το απόγευμα την έκθεση πρωτοβουλίας για την ακεραιότητα των τυχερών παιχνιδιών σε απευθείας ηλεκτρονική σύνδεση. Όπως γνωρίζετε, το ζήτημα των τυχερών παιχνιδιών ήταν ανέκαθεν εξαιρετικά αμφιλεγόμενο στο Ευρωπαϊκό Κοινοβούλιο. Τα τυχερά παιχνίδια αφαιρέθηκαν από το πεδίο εφαρμογής της Οδηγίας για τις Υπηρεσίες, όπως επίσης και από το πεδίο εφαρμογής της Οδηγίας για το "λεκτρονικό Εμπόριο και της Οδηγίας για την Τηλεόραση χωρίς Σύνορα.
<P>
Για ποιο λόγο; Πιστεύω ότι οι περισσότεροι από εμάς συμφωνούν ότι τα τυχερά παιχνίδια είναι πράγματι μια οικονομική υπηρεσία - το Δικαστήριο των Ευρωπαϊκών Κοινοτήτων τα έχει ήδη χαρακτηρίσει έτσι - αλλά είναι μια εντελώς ξεχωριστή οικονομική υπηρεσία. Δεν μπορούμε να συγκρίνουμε τα τυχερά παιχνίδια στο Διαδίκτυο με την αγορά ενός ηλεκτρικού βραστήρα ή την ανάθεση της τοποθέτησης δαπέδου σε ένα ξυλουργό και, κατά συνέπεια, χρήζουν ξεχωριστής αντιμετώπισης. Αυτό έκαναν μέχρι τώρα τα Κράτη Μέλη. Έχουν θεσπίσει αυστηρούς κανονισμούς προκειμένου να προστατέψουν τους καταναλωτές από τον εθισμό στα τυχερά παιχνίδια, την απάτη και τα στημένα παιχνίδια, καθώς επίσης και για να αποτρέψουν τη νομιμοποίηση εσόδων από παράνομες δραστηριότητες. Επιπρόσθετα, στόχος τους ήταν επίσης να διατηρήσουν το νόμο και την τάξη. Ωστόσο, δεν πρέπει να εξομοιώνονται όλα τα τυχερά παιχνίδια. Πράγματι, τα τυχερά παιχνίδια στο Διαδίκτυο δημιουργούν συγκεκριμένες προκλήσεις που δεν υφίστανται σε σχέση με τα τυχερά παιχνίδια τα οποία διεξάγονται σε φυσικούς χώρους, εν μέρει λόγω της διασυνοριακής φύσης τους και επίσης διότι είναι άμεσα διαθέσιμα.
<P>
Οι διαπραγματεύσεις γύρω από την έκθεση υπήρξαν ορισμένες φορές πιο έντονες από όσο θα ήθελα. " διάσταση απόψεων ήταν ιδιαίτερα μεγάλη στο ζήτημα εάν τα τυχερά παιχνίδια στο Διαδίκτυο δημιουργούν μεγαλύτερο κίνδυνο εθισμού, για παράδειγμα. Αυτό με εκπλήσσει κάπως, διότι οι αριθμοί είναι ξεκάθαροι πάνω σε αυτό. Μια μελέτη από τη Σουηδία και άλλες χώρες δείχνει ότι ο κίνδυνος να εθιστεί ένα άτομο στα τυχερά παιχνίδια είναι πέντε με επτά φορές υψηλότερος εάν το εν λόγω άτομο παίζει πόκερ στο Διαδίκτυο αντί να βγει έξω και να παίξει στον πραγματικό κόσμο. Ωστόσο, είμαι η πρώτη που θα παραδεχτεί ότι δεν γνωρίζουμε όλες τις συνέπειες των τυχερών παιχνιδιών στο Διαδίκτυο για τους καταναλωτές. Είναι ένας από τους τομείς όπου μπορέσαμε να συμφωνήσουμε σε κάτι, ότι δηλαδή χρειαζόμαστε περισσότερες πληροφορίες για το πώς μπορούμε να προστατέψουμε καλύτερα τους καταναλωτές.
<P>
Ωστόσο, υπάρχουν έξι σημεία, ιδιαίτερα, στην έκθεση τα οποία θα ήθελα να προβάλω εδώ σήμερα το απόγευμα:
<P>
1. μια σημαντική πλειοψηφία στην Επιτροπή Εσωτερικής Αγοράς και Προστασίας Καταναλωτών πιστεύει ότι οι επιχειρήσεις τυχερών παιχνιδιών σε απευθείας ηλεκτρονική σύνδεση δεν πρέπει να συμμορφώνονται μόνο με τη νομοθεσία περί τυχερών παιχνιδιών που ισχύει στο Κράτος Μέλος από όπου παρέχουν τις υπηρεσίες τους αλλά και με τη νομοθεσία του κράτους όπου διαμένει ο καταναλωτής
<P>
2. πρέπει να δοθούν διευκρινίσεις σε πολιτικό επίπεδο πριν από τις διευκρινίσεις στο δικαστήριο σχετικά με το πώς πρέπει να αντιμετωπίσουμε τις προκλήσεις και τα προβλήματα που δημιουργούνται από την ευρωπαϊκή αγορά τυχερών παιχνιδιών σε απευθείας ηλεκτρονική σύνδεση
<P>
3. η συνεργασία μεταξύ των Κρατών Μελών θα πρέπει να ενισχυθεί σημαντικά
<P>
4. πρέπει να αναπτύξουμε κριτήρια για την προστασία των καταναλωτών από την απάτη, τον εθισμό στα τυχερά παιχνίδια και τους άλλους κινδύνους που ελλοχεύουν
<P>
5. χρειαζόμαστε περισσότερη έρευνα σε αυτό τον τομέα και τέλος
<P>
6. το Ευρωπαϊκό Κοινοβούλιο στηρίζει απόλυτα τις πρωτοβουλίες και τις διαδικασίες που δρομολόγησε το Συμβούλιο και παροτρύνουμε την Επιτροπή να παρέχει την υποστήριξή της και σε αυτό το ζήτημα.
<P>
Γενικότερα, πιστεύω ότι η έκθεση θα βοηθήσει στο να επανέλθει ο κλάδος των τυχερών παιχνιδιών στο πολιτικό πεδίο όπου ανήκει. " έκθεση είναι ισορροπημένη και, μάλιστα, έτυχε αξιόλογης υποστήριξης στην επιτροπή παρά την ευαίσθητη φύση του ζητήματος. Ψηφίστηκε με 32 ψήφους υπέρ και 10 κατά. Ένα εναλλακτικό ψήφισμα παρουσιάστηκε από μια μειοψηφία στην Επιτροπή Εσωτερικής Αγοράς και Προστασίας Καταναλωτών. Προσπάθησα να ενσωματώσω στην έκθεση όσο το δυνατόν περισσότερες από τις απόψεις τους, αλλά οι πολιτικές διαφορές είναι τόσο θεμελιώδεις ώστε ήταν αδύνατο να τις συμπεριλάβω όλες. Θα ήθελα να ευχαριστήσω τους συναδέλφους μου για την υποστήριξή τους και ελπίζω ότι η έκθεσή μου θα λάβει αύριο την υποστήριξη μιας μεγάλης πλειοψηφίας.
<SPEAKER ID="202" NAME="Jacques Barrot">
Αντιπρόεδρος της Επιτροπής. - (FR) Κυρία Πρόεδρε, κυρία Schaldemose, η Επιτροπή υποδέχεται με χαρά την έκθεση πρωτοβουλίας του Ευρωπαϊκού Κοινοβουλίου και επαινεί το έργο που ανέλαβε η Επιτροπή Εσωτερικής Αγοράς και Προστασίας Καταναλωτών και εσείς, κυρία Schaldemose, ως εισηγήτριά της, ενώ καλωσορίζει ιδιαίτερα την έρευνα σε θέματα ακεραιότητας.
<P>
Όπως τόνισε ο συνάδελφός μου κύριος McCreevy σε προηγούμενες ομιλίες του, οι προσεγγίσεις που χρησιμοποιούνται επί του παρόντος στα Κράτη Μέλη διαφέρουν πολύ μεταξύ τους ώστε να επιτρέψουν μια νομοθετική πρωτοβουλία. Οι τελευταίες συζητήσεις στο Συμβούλιο Ανταγωνιστικότητας έδειξαν ξεκάθαρα ότι τα Κράτη Μέλη δεν θα κατέληγαν σε συμφωνία αναφορικά με μια τέτοια πρωτοβουλία.
<P>
Επιπρόσθετα, η συνθήκη προσφέρει ορισμένες κατευθυντήριες αρχές. " απόφαση του ΔΕΚ στην υπόθεση Placanica το Μάρτιο του 2007 επιβεβαίωσε πολύ πρόσφατα ότι οι δραστηριότητες αθλητικών στοιχημάτων συνιστούν υπηρεσίες υπό την έννοια του Άρθρου 49 της Συνθήκης. Τα Κράτη Μέλη έχουν το δικαίωμα να νομοθετούν για τα τυχερά παιχνίδια σε εθνικό επίπεδο. Εάν επιθυμούν να περιορίσουν τις εν λόγω δραστηριότητες, εναπόκειται σε αυτά να διεξαγάγουν έρευνα προκειμένου να δικαιολογήσουν αυτούς τους περιορισμούς, για παράδειγμα, σε σχέση με τον εθισμό ή την απάτη.
<P>
Όταν αποδεικνύεται ότι αυτά τα μέτρα είναι απαραίτητα, η συνθήκη απαιτεί να λαμβάνονται με τρόπο που δεν κάνει διακρίσεις μεταξύ των εγχώριων επιχειρήσεων παροχής των εν λόγων υπηρεσιών και των επιχειρήσεων που εδρεύουν σε άλλα Κράτη Μέλη.
<P>
" Επιτροπή προτίθεται κάθε καταγγελία που υποβάλλεται σε αυτή και θα εισαγάγει κάθε απαραίτητη να εκπληρώσει το καθήκον της ερευνώντας διαδικασία εάν αποδειχθεί ότι η συνθήκη παραβιάζεται.
<P>
Είναι ενθαρρυντικό να σημειώσουμε ότι, μετά την εφαρμογή των διαδικασιών παράβασης, ορισμένα Κράτη Μέλη όπως η Γαλλία, η Ουγγαρία και η Ιταλία προσέγγισαν περισσότερο τη θέση της Επιτροπής και δεσμεύτηκαν ότι θα αλλάξουν τη νομοθεσία τους. " Επιτροπή προσπαθεί, φυσικά, να βοηθήσει τα Κράτη Μέλη να βρουν λύσεις που θα ανταποκρίνονται στις διαδικασίες παράβασης.
<P>
" Επιτροπή δημοσίευσε έρευνα για τις νομικές και οικονομικές πτυχές της αγοράς τυχερών παιχνιδιών το 2006. Υπό αυτές τις συνθήκες, η Επιτροπή πιστεύει ότι δεν υπάρχει τρέχουσα ανάγκη να παίξει μεγαλύτερο ρόλο στη διεξαγωγή έρευνας σχετικά με την εθνική νομοθεσία ή ευρύτερα θέματα όπως ο εθισμός, η απάτη ή άλλες κατακριτέες δραστηριότητες. Ωστόσο, η εν λόγω έκθεση προσφέρει ορισμένες ιδιαίτερα χρήσιμες διευκρινίσεις.
<SPEAKER ID="203" NAME="Πρόεδρος">
" συζήτηση του θέματος ολοκληρώθηκε. " ψηφοφορία θα διεξαχθεί αύριο.
<P>
Γραπτές Δηλώσεις (Κανονισμός 142)
<SPEAKER ID="995" NAME="Lasse Lehtinen  " AFFILIATION="PSE">
γραπτώς. - (FI) Αύριο θα δούμε ότι πολλά μέρη της Ευρώπης έχουν ακόμα την πολιτική βούληση να διατηρήσουν το ιδιαίτερα σημαντικό μονοπώλιό τους στα τυχερά παιχνίδια, κάτι που ισχύει και για τη Φινλανδία. " υποστήριξη του Ευρωπαϊκού Κοινοβουλίου προς τη Φινλανδική Εθνική Λοταρία, τη Φινλανδική Ένωση Συσκευών Αυτόματης Διανομής Χρημάτων και το φινλανδικό οργανισμό προγνωστικών αγώνων Fintoto είναι σημαντική, διότι οι διαδικασίες παράβασης που εισήγαγε η Επιτροπή συνεχίζουν να αποτελούν θέμα. Είναι σημαντικό για τη κίνηση και τις δραστηριότητες των ευρωπαϊκών αθλημάτων σε θεμελιώδες επίπεδο να μπορέσουν τα Κράτη Μέλη να διατηρήσουν τα εθνικά συστήματα τυχερών παιχνιδιών τους.
<P>
Επίσης, αποτελούν θεμελιώδη συνιστώσα ενός ξεχωριστού χαρακτηριστικού της αθλητικής ζωής στη Φινλανδία, όπου η εθελοντική εργασία που υποστηρίζεται από την κοινωνία αποτελεί και βασικό στήριγμα για τα αθλήματα υψηλού επιπέδου. Επιπλέον, είναι ευκολότερο να αντιμετωπιστούν οι παρενέργειες των τυχερών παιχνιδιών σε χώρες όπου το κράτος διαθέτει το μονοπώλιο. Τα έσοδα από τυχερά παιχνίδια σε απευθείας ηλεκτρονική σύνδεση ανέρχονται μόλις στο 5% περίπου των συνολικών εσόδων από τα τυχερά παιχνίδια, αλλά ο κλάδος αναπτύσσεται ιλιγγιωδώς. Για αυτό το λόγο είναι σημαντικό να παραμείνουν ως είχαν τα δικαιώματα των Κρατών Μελών, ακόμα και στην εποχή του Διαδικτύου. Δεν πρέπει να ξεχνάμε ότι μετά την υιοθέτηση της Συνθήκης της Λισσαβόνας η ΕΕ θα αποκτήσει αρμοδιότητα σε ορισμένους τομείς των αθλημάτων. Αυτό θα βοηθήσει στη μάχη κατά των επί μέρους επιπτώσεων των επαγγελματικών αθλημάτων, όπως ο ρατσισμός, το ντόπινγκ και ο χουλιγκανισμός.
<SPEAKER ID="994" NAME="Zita Pleštinská  " AFFILIATION="PPE-DE">
γραπτώς. - (SK) Τα μικτά έσοδα από τα τυχερά παιχνίδια στο Διαδίκτυο ανέρχονταν σε 2-3 δισεκατομμύρια Ευρώ το 2004. Σύμφωνα με την προαναφερθείσα μελέτη του SICL ανέρχονται επί του παρόντος σχεδόν στο 5% της συνολικής αγοράς τυχερών παιχνιδιών στην ΕΕ. " ραγδαία αύξηση αυτών των υπηρεσιών στο μέλλον είναι αναπόφευκτη και χρειαζόμαστε επομένως ξεκάθαρους και διαφανείς κανόνες.
<P>
" έκθεση της κυρίας Schaldemose υιοθετεί μια διαφορετική προσέγγιση στον τομέα των τυχερών παιχνιδιών στην Ευρώπη και για αυτό το λόγο δεν μπορώ να την υποστηρίξω. Δεν κάνει κανένα διαχωρισμό μεταξύ των επιχειρήσεων τυχερών παιχνιδιών που έχουν αδειοδοτηθεί και λειτουργούν σύμφωνα με το νόμο και εκείνων που λειτουργούν συχνά χωρίς άδεια και παράνομα.
<P>
Είναι απαραίτητο να ξεκινήσουμε από το γεγονός ότι στα περισσότερα ευρωπαϊκά κράτη υπάρχει ο κλάδος των τυχερών παιχνιδιών. Συμφωνώ ότι κάθε Κράτος Μέλος μεμονωμένα πρέπει να συνεχίσει να καθορίζει τους κανόνες για τα τυχερά παιχνίδια στο Διαδίκτυο. Εφόσον δεν υπάρχουν στοιχεία για απειλές προς τους παίκτες, νομιμοποίηση εσόδων από παράνομες δραστηριότητες ή διαφθορά στα αθλήματα, δεν πρέπει να θεωρούμε όλες αυτές τις εταιρείες ως εγκληματίες. Υπάρχουν και σοβαρές εταιρείες που χρησιμοποιούν την καλύτερη τεχνολογία και λειτουργούν σύμφωνα με το νόμο.
<P>
Δεν τάσσομαι υπέρ αλλά κατά των τυχερών παιχνιδιών στο Διαδίκτυο. Ωστόσο, κατά τη γνώμη μου, μια γενική απαγόρευση θα οδηγούσε στην ανάπτυξη και παράνομη λειτουργία αυτών των δραστηριοτήτων με μια καθολική απουσία κανόνων. Πιστεύω ότι η θέση που συνέταξα με τους συναδέλφους μου αντιπροσωπεύει μια πιο δίκαια και ξεκάθαρη εναλλακτική πρόταση σε σχέση με την έκθεση της εισηγήτριας.

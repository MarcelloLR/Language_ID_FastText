<CHAPTER ID="015">
Συμφωνία της Βασιλείας II και αναθεώρηση των οδηγιών για τις κεφαλαιακές απαιτήσεις (ΟΚΑ 4) (συζήτηση)
<SPEAKER ID="198" NAME="Πρόεδρος">
" ημερήσια διάταξη προβλέπει την έκθεση του κ. Karas, εξ ονόματος της Επιτροπής Οικονομικής και Νομισματικής Πολιτικής, σχετικά με τη συμφωνία της Βασιλείας II και την αναθεώρηση των οδηγιών για τις κεφαλαιακές απαιτήσεις (ΟΚΑ 4).
<SPEAKER ID="199" NAME="Othmar Karas" LANGUAGE="DE">
Κυρία Πρόεδρε, κύριε Επίτροπε, κυρίες και κύριοι, με την παρούσα έκθεση σχετικά με τη συμφωνία της Βασιλείας III, το Ευρωπαϊκό Κοινοβούλιο παίρνει σαφή θέση έναντι των διαβουλεύσεων της επιτροπής της Βασιλείας. Θα θέλαμε να επιστήσουμε προσοχή στα ανεπίλυτα ερωτήματα και προβλήματα με τα οποία έρχεται αντιμέτωπη η Ευρώπη, και θέτουμε ενώπιον της Επιτροπής μια σειρά απαιτήσεων για την κατάρτιση του σχεδίου οδηγίας. Μολονότι -και θα ήθελα να ευχαριστήσω εν προκειμένω όλους τους σκιώδεις εισηγητές- η παρούσα έκθεση εγκρίθηκε με 38 ψήφους έναντι 0 στην επιτροπή, αισθάνομαι εντούτοις την ανάγκη, ως εισηγητής, να υποβάλω έξι επιπλέον τροπολογίες, τρεις εκ των οποίων σχετίζονται με τις εξελίξεις που σημειώθηκαν κατά τις συνεδριάσεις της επιτροπής της Βασιλείας, προκειμένου να επικαιροποιηθεί η έκθεση, και τρεις εκ των οποίων σχετίζονται με τον δείκτη μόχλευσης και τα πρότυπα ρευστότητας.
<P>
Πιστεύουμε ότι δεν θα ήταν ευνοϊκό να ενσωματωθεί αυτόματα ο δείκτης μόχλευσης στον πυλώνα 1 από το 2018 αλλά ότι θα έπρεπε, αντ' αυτού να υπάρξει πρώτα διαδικασία αξιολόγησης. Κατά δεύτερον, υπάρχουν ορισμένα ανεπίλυτα ζητήματα στο πλαίσιο της συμφωνίας της Βασιλείας, σε σχέση με τα πρότυπα ρευστότητας που πρέπει να αντιμετωπισθούν ώστε να παραμείνουμε ενήμεροι για τις τελευταίες εξελίξεις.
<P>
Εξεπλάγην ελαφρώς με τα εννέα κράτη μέλη της ΕΕ στην επιτροπή της Βασιλείας, διότι επέτρεψαν να χαρακτηρισθεί ολοκληρωμένη η διαδικασία, παρά το γεγονός ότι δεν διαπιστώνουμε ίσους όρους ανταγωνισμού μεταξύ της οικονομικής διάρθρωσης των "νωμένων Πολιτειών και της ευρωπαϊκής οικονομικής και τραπεζικής διάρθρωσης, και μεταξύ των κλασικών λιανικών και των επενδυτικών τραπεζικών υπηρεσιών. Επιπλέον, εξακολουθούμε να μην διαθέτουμε ορισμό της ρευστότητας.
<P>
Ασφαλώς, η οικονομική κρίση κατέδειξε ότι χρειαζόμαστε μια αλλαγή πλαισίου. Είναι, ως εκ τούτου, σωστό να αντιληφθούμε τις διαστάσεις του ζητήματος αυτού και να υποβάλουμε προτάσεις. Ωστόσο, η κρίση κατέδειξε επίσης σαφώς ότι αυτό με το οποίο ήρθαμε αντιμέτωποι ήταν κυρίως μια κρίση ρευστότητας και όχι μια κρίση κατά βάση κεφαλαιακών πόρων, αν και χρειαζόμαστε αυξημένους κεφαλαιακούς πόρους - αρκεί να σκεφτεί κανείς τη Lehman Brothers, όπου το κεφάλαιο ανερχόταν σε μόλις 11%, για να το διαπιστώσει.
<P>
Κατά την άποψή μας, υπάρχουν πέντε ανεπίλυτα ζητήματα. Το πρώτο είναι ότι δεν υπάρχει μελέτη του αντικτύπου των αριθμητικών στοιχείων που έχουν τώρα συμφωνηθεί όσον αφορά την ανάπτυξη και την απασχόληση στην Ευρωπαϊκή Ένωση. Θα ήθελα να ζητήσω από την Επιτροπή να καταρτίσει και να υποβάλει επειγόντως μια τέτοια μελέτη. Κατά δεύτερον, δεν έχουμε εξετάσει λεπτομερώς τις σωρευτικές επιπτώσεις όλων των κανονισμών που εξετάζουμε επί του παρόντος. Βασικά παραδείγματα εν προκειμένω είναι, μεταξύ άλλων, η συμφωνία της Βασιλείας ΙΙΙ, η προστασία των εγγυήσεων, η εισφορά των τραπεζών και ο φόρος επί των συναλλαγών. Κατά τρίτον, δεν υπάρχουν ίσοι όροι ανταγωνισμού μεταξύ της ΕΕ και των "νωμένων Πολιτειών, για παράδειγμα, όσον αφορά τους λογιστικούς κανονισμούς και εξακολουθεί να μην υπάρχει συμφωνία όσον αφορά το χρονικό πλαίσιο εφαρμογής. Κατά τέταρτον, δεν υπάρχουν ίσοι όροι ανταγωνισμού μεταξύ των τραπεζών που παρέχουν λιανικές και επενδυτικές υπηρεσίες όσον αφορά τον ορισμό του κεφαλαίου. Πέμπτον, υπάρχουν ανεπίλυτα ζητήματα, όπως ο δείκτης μόχλευσης, ο ορισμός της ρευστότητας και ο ρόλος των οργανισμών αξιολόγησης πιστοληπτικής ικανότητας, υπό το πρίσμα των αποφάσεων που έλαβαν οι "νωμένες Πολιτείες.
<P>
Τα ζητήματα αυτά χρήζουν επίλυσης προτού υποβάλει η Επιτροπή σχέδιο οδηγίας, και δεν πρέπει να ορισθούν από την ομάδα των G20, αλλά να διευκρινισθούν, πριν από την οριστικοποίησή τους στο πλαίσιο της επιτροπής της Βασιλείας. Θα συνεχίσουμε να ασχολούμαστε με το εν λόγω ζήτημα.
<SPEAKER ID="200" NAME="Michel Barnier" LANGUAGE="FR">
Κυρία Πρόεδρε, κύριε Karas, κυρίες και κύριοι, λίγες μόλις ημέρες μετά την επίτευξη συμφωνίας στην επιτροπή της Βασιλείας, θεωρώ πολύ σημαντικό το γεγονός ότι το Κοινοβούλιο αποδεικνύει τη δέσμευσή του έναντι της τραπεζικής μεταρρύθμισης και καταδεικνύει σαφώς ότι η Ευρώπη συμπεριφέρεται και πρέπει να συμπεριφέρεται κατά τρόπο ανάλογο προς την παγκόσμια θέση της. Θα ήθελα να ευχαριστήσω τον κ. Karas και τα μέλη της Επιτροπής Οικονομικής και Νομισματικής Πολιτικής για την αφοσίωσή τους και για την παρούσα εξαιρετική έκθεση.
<P>
Κύριε Karas, θέτετε μια σειρά πολύ σημαντικών ζητημάτων που θα μελετηθούν πολύ προσεκτικά πριν από την έγκριση της πρότασής μας για την αναθεώρηση της οδηγίας για τις κεφαλαιακές απαιτήσεις την ερχόμενη άνοιξη.
<P>
Θα ήθελα καταρχάς να δηλώσω ότι συμμερίζομαι την άποψή σας, κύριε Karas, σχετικά με τη σημασία προβλημάτων που είναι συγκεκριμένα ευρωπαϊκά -η τραπεζική μας οικονομία στην Ευρώπη δεν μοιάζει με εκείνες άλλων περιοχών του κόσμου σε όλους τους τομείς- και την ανάγκη, κύριε Karas, μιας εις βάθος αξιολόγησης του αντικτύπου και της ανάγκης διατήρησης ίσων όρων ανταγωνισμού σε διεθνές επίπεδο.
<P>
Πρέπει, βεβαίως, να τονίσουμε ότι η αυξημένη κεφαλαιοποίηση των τραπεζών συνιστά μεν αναγκαία προϋπόθεση για να καταστεί ο χρηματοπιστωτικός κλάδος σταθερότερος και ισχυρότερος, αλλά δεν επαρκεί. Όπως γνωρίζετε, κυρίες και κύριοι, εφόσον εργάζεστε πάνω σε αυτό, πρέπει επίσης να έχουμε αυστηρότερη εποπτεία, ισχυρότερη εταιρική διακυβέρνηση, εποπτεία των κερδοσκοπικών χρηματοπιστωτικών δραστηριοτήτων και ένα πλαίσιο για τη διαχείριση των κρίσεων και την επίλυση των κρίσεων στον τραπεζικό τομέα. Αυτός είναι ο οδικός μας χάρτης. Χάρη σε εσάς, ιδίως, έχει ήδη σημειωθεί ήδη σημαντική πρόοδος προς την κατεύθυνση αυτή. Αναφέρομαι στη συμφωνία εποπτείας και την Πράσινη Βίβλο για τη διακυβέρνηση των χρηματοπιστωτικών οργανισμών.
<P>
" Επιτροπή, από την πλευρά της, επιτελεί το έργο της, και θα το επιτελέσει κατά τέτοιον τρόπο ώστε, έως το τέλος της ερχόμενης άνοιξης, να έχουμε υποβάλει ενώπιον υμών και του Συμβουλίου όλα τα κείμενα που αναμένονται από εμάς σχετικά με την εφαρμογή των συστάσεων της ομάδας των G20. Υπό αυτό το πνεύμα, πριν από λίγες ημέρες, παρουσίασα τα σχέδια κανονισμών σχετικά με τα παράγωγα και τις ακάλυπτες πωλήσεις. Σε λίγες ημέρες, θα υποβάλουμε νέο έγγραφο σχετικά με τα εργαλεία των τραπεζών για την επίλυση και τη διαχείριση κρίσεων.
<P>
Πίσω στη σημερινή συζήτηση, ωστόσο, θα ήθελα να αναφερθώ σε τρία ζητήματα, σε σχέση με τα οποία συμμερίζομαι τους προβληματισμούς του κ. Karas. Το πρώτο είναι η αναγνώριση των κεφαλαιακών μέσων που εκδίδονται από συνεταιριστικές τράπεζες, ή ταμεία αλληλασφάλισης, βάσει του ορισμού "κεφάλαιο κατηγορίας 1". " συμφωνία που επετεύχθη στη Βασιλεία θα μας επιτρέψει να λάβουμε υπόψη τις ειδικές συνθήκες αυτών των μη εισηγμένων τραπεζών, που διαδραματίζουν ουσιαστικό ρόλο για τη χρηματοδότηση των ευρωπαϊκών επιχειρήσεων. Οι υπηρεσίες μου εργάζονται τώρα από κοινού με εμπειρογνώμονες από τα κράτη μέλη με σκοπό τον καθορισμό των τεχνικών ρυθμίσεων για την ορθή εφαρμογή των νέων αυτών αρχών στο πλαίσιο της ευρωπαϊκής νομοθεσίας.
<P>
Κατά δεύτερον, όσον αφορά τους κανόνες που αφορούν τη ρευστότητα και τον ορισμό του "αποθεματικού ρευστότητας", η Επιτροπή έχει πλήρη επίγνωση του προβλήματος που ανακύπτει, ιδίως για τη Δανία και την Αυστρία. Για την ακρίβεια, οι πολύ σοβαρές ανησυχίες που εκφράσθηκαν από την Επιτροπή εν προκειμένω αποτελούν ακριβώς τον λόγο για τον οποίο δεν έχει ακόμα επιτευχθεί συμφωνία ως προς το ζήτημα αυτό. Είχαμε ορισμένες επιφυλάξεις, και οι υπηρεσίες μου θα συνεχίσουν να συνεργάζονται με τους εταίρους μας στη Βασιλεία για την εύρεση λύσης, ιδίως όσον αφορά την αναγνώριση των καλυμμένων ομολόγων.
<P>
Το τρίτο σημείο αφορά τον δείκτη μόχλευσης. Δεν μπορούμε να υπαναχωρήσουμε ως προς τις δεσμεύσεις που αναλάβαμε εν προκειμένω στο πλαίσιο της ομάδας των G20. Είμαστε, ωστόσο, ικανοποιημένοι με τη συμφωνία που επετεύχθη στη Βασιλεία, η οποία καθιστά τον δείκτη μόχλευσης μέρος του πυλώνα αριθ. 2 κατά τη διάρκεια περιόδου αναφοράς, όπως δήλωσε πριν από λίγο ο κ. Karas, με σκοπό τη μεταφορά του στον πυλώνα αριθ. 1. " μεταφορά αυτή δεν θα είναι αυτόματη, και θα ενσωματώσουμε ρήτρα αναθεώρησης σχετικά με το ζήτημα αυτό στο σχέδιο πρότασής μας για τις ΟΚΑ 4.
<P>
Θα ήθελα τώρα να πω λίγα λόγια σχετικά με την εφαρμογή της συμφωνίας της Βασιλείας στην Ευρωπαϊκή Ένωση. " παρούσα χρηματοπιστωτική κρίση συγκλόνισε τον κόσμο. Μας προσέφερε διδάγματα, τα οποία πρέπει να λάβουμε υπόψη. Οι παγκόσμιοι προληπτικοί κανόνες δεν ήταν κατάλληλοι για τις συνθήκες της πραγματικής ζωής. Εκτός από τις μεταρρυθμίσεις που έχουν ήδη εφαρμοσθεί με σκοπό την ενίσχυση των υφισταμένων κανόνων, έχουμε τώρα τη συμφωνία που επετεύχθη πρόσφατα στη Βασιλεία, από την ομάδα των διοικητών των κεντρικών τραπεζών και από εκείνους που είναι υπεύθυνοι για την τραπεζική εποπτεία.
<P>
Κατά την άποψή μου, η εν λόγω συμφωνία είναι θετική. Αποτελεί σημαντικό βήμα για την ενίσχυση των κανόνων και της παγκόσμιας χρηματοπιστωτικής σταθερότητας, και η νέα αυτή συμφωνία της Βασιλείας θα βοηθήσει στη θέσπιση κοινών κανόνων για τον τραπεζικό κλάδο σε διεθνές επίπεδο, κάτι που είναι εξαιρετικά σημαντικό. " παρούσα συμφωνία ανοίγει επίσης τον δρόμο για μια ισορροπημένη λύση: οι επιχειρήσεις απολαμβάνουν μια περίοδο προσαρμογής που παρέχει αρκετό χρόνο για την εκπλήρωση των νέων αυτών υποχρεώσεων, η οποία θα επιτρέψει τη σταδιακή εξυγίανση του τραπεζικού συστήματος χωρίς, πιστεύουμε, να θυσιαστεί η οικονομική ανάπτυξη.
<P>
Κυρίες και κύριοι, οι υπηρεσίες μου, οι συνάδελφοί μου -τους οποίους θα ήθελα να ευχαριστήσω- εργάστηκαν σκληρά στη Βασιλεία προκειμένου να βρεθεί κοινό έδαφος με τους μη ευρωπαίους εταίρους μας. Εύχομαι οι αρχηγοί κρατών και κυβερνήσεων της ομάδας των G20 να εγκρίνουν αυτήν τη νέα συμφωνία της Βασιλείας κατά την επικείμενη σύνοδο της Σεούλ τον Νοέμβριο. Ωστόσο, δεν θα σταματήσουμε εκεί.
<P>
Το επόμενο βήμα θα είναι η μεταρρύθμιση της βάσης του τραπεζικού συστήματος σε επίπεδο Ένωσης. Πάντα λαμβάνουμε υπόψη τις ειδικές συνθήκες της Ένωσής μας κατά την εφαρμογή διεθνών κανόνων και, κυρίες και κύριοι, η οδηγία ΟΚΑ 4 δεν θα αποτελέσει εξαίρεση· και εδώ θα λάβουμε υπόψη τις ειδικές συνθήκες της Ευρωπαϊκής Ένωσης. Επιπλέον, στο πλαίσιο αυτό, θα εκπονήσουμε συγκεκριμένα τη μακροοικονομική και μικροοικονομική ανάλυση που αποτελεί τμήμα της παρούσας συμφωνίας της Βασιλείας, και εσείς και οι συνάδελφοί σας θα ενημερωθείτε ασφαλώς σχετικά, κύριε Karas.
<P>
Στόχος μας είναι η έγκριση της πρότασης οδηγίας κατά το πρώτο τρίμηνο του 2011. Αυτό σημαίνει ότι τα κράτη μέλη πρέπει να τη μεταφέρουν στο εθνικό τους δίκαιο πριν από την 1η Ιανουαρίου 2013. Αυτό θα τους παράσχει αρκετό χρόνο για να συμμορφωθούν προς τις νέες αυτές διατάξεις.
<P>
Πρέπει, ωστόσο, να παραμείνουμε ρεαλιστές. " παρούσα συμφωνία που επετεύχθη στη Βασιλεία συνιστά πολύ σημαντική πρόοδο, αλλά επαναλαμβάνω: μένει ακόμα να γίνουν πολλά. Θα συνεργαστούμε με εσάς και με τα κράτη μέλη κατά τους ερχόμενους μήνες προκειμένου να υλοποιήσουμε μια από τις κρίσιμες μεταρρυθμίσεις της περιόδου μετά την κρίση. Θα ήθελα να είμαι πολύ σαφής και ως προς αυτό: θα επιστήσουμε μεγάλη προσοχή και θα βρισκόμαστε σε ιδιαίτερη εγρήγορση όσον αφορά τη διασφάλιση ότι οι βασικοί παγκόσμιοι εταίροι μας -κυρίως, αλλά όχι μόνο, οι Αμερικανοί- θα εφαρμόσουν και αυτοί την εν λόγω κρίσιμη μεταρρύθμιση ορθώς και εγκαίρως. Πρόκειται για ζήτημα που θα θέσω κατά τη δεύτερη και άμεσα επικείμενη επίσκεψή μου στις "νωμένες Πολιτείες, στα τέλη του μήνα.
<P>
Τέλος, συμφωνώ μαζί σας, κύριε Karas, ότι έχει πολύ μεγάλη σημασία να διαδραματίσει το Ευρωπαϊκό Κοινοβούλιο ακόμα μεγαλύτερο ρόλο στη διαδικασία αυτή. Αυτός είναι ο λόγος για τον οποίο, εν κατακλείδι, δεσμεύομαι να σας κρατώ -την επιτροπή σας και την Ολομέλεια- τακτικά ενήμερους για όλες τις μελλοντικές εξελίξεις στο πλαίσιο της επιτροπής της Βασιλείας.
<SPEAKER ID="201" NAME="Jean-Paul Gauzès" LANGUAGE="FR">
Κυρία Πρόεδρε, κύριε Επίτροπε, καταρχάς θα ήθελα να συγχαρώ εν συντομία τον κ. Karas για το εξαιρετικό του έργο. Ήμουν μεταξύ εκείνων που τάχθηκαν υπέρ της κατάρτισης έκθεσης πρωτοβουλίας προτού υποβάλει η Επιτροπή τις προτάσεις της σχετικά με το πλαίσιο μεταφοράς στο εθνικό δίκαιο της συμφωνίας της Βασιλείας, και είμαι ευτυχής που το έργο που επιτέλεσε ο κ. Karas με τη βοήθεια των διαφόρων σκιωδών εισηγητών επεσήμανε τα βασικά σημεία που χρήζουν εξέτασης.
<P>
Δεν θα τα επαναλάβω εδώ, κύριε Επίτροπε, και βεβαίως επικροτώ όσα επισημάνατε και τη δέσμευσή σας να διασφαλίσετε ότι το παρόν ρυθμιστικό πλαίσιο θα είναι αποτελεσματικό και λειτουργικό και, κυρίως, ότι δεν θα προκαλέσει στρέβλωση του ανταγωνισμού σε διεθνές επίπεδο.
<P>
Περνώντας σε ένα άλλο θέμα, δεν μπορώ να μην προσέξω ότι συχνά υπάρχει μεγάλη διαφορά μεταξύ των δηλώσεων που γίνονται δημοσίως και της τήρησης αυτών στην πράξη. Διαπιστώνω επίσης ότι χώρες εκτός Ευρωπαϊκής Ένωσης, και εν προκειμένω αναφέρομαι ιδίως στις "νωμένες Πολιτείες, έχουν την ενοχλητική τάση να προβαίνουν σε αξιολογήσεις του τρόπου με τον οποίο λειτουργούμε, τη στιγμή που οι ίδιες δεν εφαρμόζουν τα συστήματα, όπως οφείλουν.
<P>
Όσον αφορά τη Βασιλεία, έχει ζωτική σημασία να τύχουν οι ευρωπαϊκές εταιρείες ισότιμης αντιμετώπισης και να μην τους επιβληθούν μεγαλύτερες κυρώσεις σε σχέση με τις εταιρείες από τις "ΠΑ. Στις "νωμένες Πολιτείες, λίγες τράπεζες λαμβάνουν υπόψη τις οδηγίες αυτές ή την επιτροπή της Βασιλείας και, επί του παρόντος, τίποτα δεν εφαρμόζεται στην πραγματικότητα. Δεν θα ήθελα σε καμία περίπτωση να δω τις διατάξεις που εγκρίθηκαν τον Ιούνιο για τη ρύθμιση των δημοσιονομικών των "ΠΑ -με τις δηλώσεις που έγιναν σχετικά με αυτές να υπερβάλλουν ως προς τον πραγματικό τους αντίκτυπο- να χρησιμοποιούνται ως νομική βάση για τη μη εφαρμογή διατάξεων που ενδέχεται να εισαχθούν από φορείς εκτός των "νωμένων Πολιτειών.
<P>
Κύριε Επίτροπε, βασίζομαι στη γνωστή σε εμένα απόλυτη αποφασιστικότητα και δέσμευσή σας να διασφαλίσετε ότι αυτό δεν θα οδηγήσει σε στρέβλωση του ανταγωνισμού για τις γαλλικές τράπεζες, τις ευρωπαϊκές τράπεζες, και για όσους χρηματοδοτούν την οικονομία εν γένει. Ορθώς στρέφουμε τις τράπεζες πίσω στον πρωταρχικό τους ρόλο που είναι η χρηματοδότηση της οικονομικής ανάπτυξης, αλλά πρέπει να διασφαλίσουμε ότι δεν θα τους επιβληθούν δυσανάλογες κυρώσεις.
<SPEAKER ID="202" NAME="Udo Bullmann" LANGUAGE="DE">
Κυρία Πρόεδρε, κυρίες και κύριοι, προτού ξεκινήσω θα ήθελα να επισημάνω ένα σημείο. " επιτροπή της Βασιλείας είναι μία ομάδα ευφυών, κατά το μάλλον ή ήττον, κεντρικών τραπεζιτών και εποπτών, αλλά σε καμία περίπτωση δεν αποτελεί αλάνθαστο συμβούλιο σοφών, και σίγουρα δεν αποτελεί νόμο. Το παρόν Κοινοβούλιο είναι το νομοθετικό σώμα -κύριε Επίτροπε, το γνωρίζετε και το ξέρουμε- και το παρόν νομοθετικό σώμα θα επιστήσει ιδιαίτερη προσοχή σε όσα τεθούν στο τραπέζι των διαπραγματεύσεων και, όπου έχει νόημα, σε όσα αναφερθούν και εδώ.
<P>
Είναι σαφές ότι επιθυμούμε την ενίσχυση της αυστηρότητας των κανόνων για τις κεφαλαιακές απαιτήσεις. Πώς να μην το επιθυμούμε, μετά την οικονομική κρίση στην οποία εξακολουθούμε να βρισκόμαστε; 20 έως 30% του ακαθάριστου εθνικού προϊόντος των εθνικών μας οικονομιών χρησιμοποιείται ως ενέχυρο για τη δέσμη μέτρων διάσωσης των τραπεζών. Ο κόσμος περιμένει από εμάς, βεβαίως, να φτιάξουμε αξιοπρεπείς τραπεζικούς κανόνες ώστε να μην βρεθούμε ξανά σε μια τέτοια κρίση. Είναι σαφές ότι επιθυμούμε να υπάρχουν αντικυκλικά στοιχεία στο παρόν μέτρο διασφάλισης όπως αυτά, για παράδειγμα, που έχουν ήδη αποδείξει την αξία τους εδώ και χρόνια στην Ισπανία. Μολονότι και εκεί χρειάστηκε να εφαρμοσθούν παρά τις αντίθετες απόψεις, σήμερα αποδίδουν διότι εφαρμόσθηκαν αρκετά νωρίς και δεν κατέστησαν το τραπεζικό σύστημα χειρότερο· το έκαναν πιο εύρωστο.
<P>
Υπάρχουν, ωστόσο, βασικά σημεία και είμαι πραγματικά ευγνώμων απέναντι στον εισηγητή, τον κ. Karas, που έθεσε τα βασικά αυτά σημεία στην καρδιά της έκθεσης πρωτοβουλίας του, την οποία κρίνουμε και εμείς απολύτως και τελείως παραδεκτή. Το πρώτο από αυτά είναι ότι, ναι, πράγματι, χρειαζόμαστε μια μελέτη αντικτύπου, ιδίως μια σύνθετη μελέτη αντικτύπου που θα καταστήσει σαφές ποιος είναι ο αντίκτυπος, καταρχάς, στον χρηματοπιστωτικό κλάδο σε όλα του τα μέρη αλλά επίσης, βεβαίως, ποιος ειδικότερα είναι ο αντίκτυπος στην πραγματική οικονομία. Ποιος είναι ο αντίκτυπος ως προς το τι επιφυλάσσει το μέλλον για τις προϋποθέσεις δανειοδότησης των μικρομεσαίων επιχειρήσεων;
<P>
Το δεύτερο ζήτημα είναι πρέπει να είμαστε βέβαιοι πως, αυτήν τη φορά, σε αντίθεση με το παρελθόν, οι συμφωνίες θα εφαρμοσθούν και σε άλλες επικράτειες. Πρέπει να το γνωρίζουμε αυτό προτού νομοθετήσουμε, καθώς, σε διαφορετική περίπτωση, θα υπάρξει μια νέα ασυμμετρία, για την οποία δεν μπορούμε να είμαστε υπεύθυνοι.
<P>
Το τρίτο ζήτημα είναι ότι δεν πρέπει να υπάρχουν διακρίσεις όσον αφορά τις νομικές μορφές. Αυτές οι μορφές στο πλαίσιο της ποικιλομορφίας του ευρωπαϊκού τραπεζικού συστήματος που απέδειξαν την αξία τους, ιδίως κατά τη διάρκεια της χρηματοπιστωτικής κρίσης -και αυτό σημαίνει τις τράπεζες εκείνες που μερίμνησαν για τον κλάδο των μικρομεσαίων επιχειρήσεων και εκείνες που εστίασαν σε ιδιώτες πελάτες και επομένως δεν προκάλεσαν διασυνοριακούς κινδύνους- δεν πρέπει να δεχτούν κυρώσεις για την αλληλεγγύη του συστήματός τους. " πρόταση που έχει υποβληθεί εν προκειμένω δεν το διασφαλίζει αυτό δεόντως. Ως εκ τούτου, θεωρούμε ότι οι προτάσεις πρέπει τώρα να βελτιωθούν και ότι πρέπει να εξετάσουμε με ποιον τρόπο μπορούμε να αντιμετωπίσουμε πρακτικά το ζήτημα αυτό. Ο δημόσιος τραπεζικός τομέας έχει στο σύνολό του πολύ μεγάλη αξία, με την προϋπόθεση ότι μπορεί να λειτουργεί σε λογική βάση. Πρέπει επίσης να διερωτηθούμε -και εν προκειμένω αναφέρομαι στις αφανείς εισφορές- πώς θα πραγματοποιηθεί αυτό ουσιαστικά στο μέλλον, εάν δεχτούμε τους κανονισμούς όπως προβλέπονται στη συμφωνία της Βασιλείας. Δεν μπορεί αυτή να είναι η τελευταία κουβέντα, ούτε και αποτελεί την τελική έκδοση που θα δεχτούμε.
<P>
Πρέπει να υπολογισθούν τα κεφαλαιακά μέσα προκειμένου να διαπιστωθεί ο βαθμός στον οποίο διασφαλίζουν συνεκτική ποιότητα χωρίς λανθασμένες προϋποθέσεις, είναι διαθέσιμα για την απορρόφηση των απωλειών, και βιώσιμα και ευέλικτα από την άποψη των πληρωμών, όπως ισχυρίζεται και ο εισηγητής στην έκθεσή του. Πρόκειται για μια λογική θέση εκκίνησης την οποία μπορούμε να υιοθετήσουμε. Επιθυμούμε να περιοριστούν τα αποτελέσματα μόχλευσης και να υπάρξει εύλογο περιθώριο για τα διάφορα χαρακτηριστικά κινδύνου. Ως εκ τούτου, κύριε Επίτροπε, θα εξετάσουμε την πρότασή σας, και ελπίζουμε στην καλύτερη δυνατή συνεργασία με το Κοινοβούλιο.
<SPEAKER ID="203" NAME="Sharon Bowles" LANGUAGE="EN">
Κυρία Πρόεδρε, θα ήθελα να πω στον κ. Επίτροπο ότι, κατά την ψηφοφορία μας επί της εποπτείας, δήλωσα ότι η νομοθεσία μας είναι σαν το ελβετικό τυρί, γεμάτη τρύπες, σημεία στα οποία το κοινό σύνολο κανόνων δεν μπορεί να φτάσει.
<P>
Στη συνέχεια, την περασμένη εβδομάδα, τραπεζίτες από ολόκληρη την ΕΕ συγκεντρώθηκαν για το Eurofi, προκειμένου να συζητήσουν σχετικά με τη συμφωνία της Βασιλείας III. " λέξη σε όλα τα στόματα ήταν "εθνικός": εθνική ευελιξία, εθνικοί κανόνες, εθνικές εξαιρέσεις· το τέρας των δόλιων κινήτρων ήταν ανεξέλεγκτο. Μόλις εγκριθεί πλαίσιο για εναρμόνιση και σταθερότητα, ξεκινούν οι προσπάθειες για να ανοίξουν τρύπες, και ειλικρινά, και εδώ η κατάσταση δεν είναι καλύτερη. Έχω κουραστεί πια. Για ποιον λόγο πρέπει να είναι η Ευρώπη ο παραπονιάρης της Βασιλείας; Δεν στοχεύαμε σε αυτό με την εποπτική διάρθρωση. Δεν στοχεύαμε σε αυτό με τη συμφωνία της Βασιλείας III. Τα δεδομένα είναι ξεκάθαρα. " ομάδα των G20 ήταν ξεκάθαρη. Οι τράπεζες πρέπει να είναι σε θέση να αντιστέκονται στο είδος της κρίσης με το οποίο ήρθαμε μόλις αντιμέτωποι, και το κεφάλαιο έχει ζωτική σημασία για αυτό.
<P>
Δεν είμαι τυφλή απέναντι στα προβλήματα της πραγματικής οικονομίας και την ανάγκη να δανείζουν οι τράπεζες και, όπως και άλλοι, προσβλέπω στις αξιολογήσεις του μακροοικονομικού και του σωρευτικού αντικτύπου, όχι μόνο της συμφωνίας της Βασιλείας, αλλά και του συνόλου των χρηματοπιστωτικών κανονισμών για μετά την κρίση που εσείς, κύριε Επίτροπε, και ο Επίτροπος κ. Rehn, μού υποσχεθήκατε αμφότεροι κατά τις ακροάσεις σας.
<P>
Προς τις τράπεζες, έχω να πω το εξής: δεν μπορούμε να δώσουμε βάρος στις διαμαρτυρίες σας, τη στιγμή που τα οικονομικά σας μεγέθη καλύπτονται από πέπλο μυστικότητας και χαρακτηρίζετε τα πάντα ως "Εμπιστευτικά". Κατ' εμέ, το διευρυμένο χρονοδιάγραμμα της Βασιλείας αποτελεί αρκετή καθυστέρηση: φτάνει.
<P>
Τώρα, κύριε Επίτροπε, τα μέτρα ρευστότητας -όπως είπαν και άλλοι- δεν έχουν διευθετηθεί πλήρως, και φοβούμαι περισσότερο δόλια κίνητρα σε σχέση με την αυξανόμενη συγκέντρωση του δημοσίου χρέους και τα βραχυπρόθεσμα μέσα. Εν προκειμένω, πρέπει να είμαστε πολύ προσεκτικοί· πρέπει να σκεφτούμε και να μην αντιγράψουμε τα ίδια μέτρα σε κάθε προληπτική ρύθμιση όπου ενδέχεται να μην είναι κατάλληλα και να καταστρέψουν τις επενδύσεις σε μετοχές και την πραγματική οικονομία.
<SPEAKER ID="204" NAME="Philippe Lamberts">
εξ ονόματος της Ομάδας Verts/ALE. - (FR) Κυρία Πρόεδρε, η συμφωνία της Βασιλείας III υποτίθεται ότι αποτελεί σημείο εκκίνησης και σε καμία περίπτωση δεν πρέπει να αποτελέσει το ανώτατο όριο στο οποίο είναι διατεθειμένη να φτάσει η Ευρωπαϊκή Ένωση. Σε όσους δηλώνουν ότι εάν υπερβούμε τα όρια της συμφωνίας της Βασιλείας ενδέχεται να θέσουμε σε κίνδυνο την ανταγωνιστικότητα των τραπεζών μας στο διεθνές σκηνικό, λέω ότι βασικός προβληματισμός μας είναι, και πρέπει να είναι, η βιωσιμότητα της οικονομίας μας. Και εάν αυτό σημαίνει αυστηρότερους κανόνες, τότε ας γίνει έτσι. Θα ήθελα επίσης να προσθέσω ότι ακούμε τόσα πολλά σχετικά με ίσους όρους ανταγωνισμού, και, εντούτοις, οι "νωμένες Πολιτείες δεν διστάζουν να προχωρήσουν μόνες τους όποτε μπορούν και όποτε τις βολεύει να το κάνουν. Ως εκ τούτου, δεν επιθυμώ να δω την Ευρώπη να περιμένει απλώς για κάποιο είδος συναίνεσης που δεν θα υλοποιηθεί ποτέ.
<P>
Κατά δεύτερον, κάθε μεταβατική περίοδος πρέπει υποχρεωτικά να είναι χρονικά περιορισμένη, και μπορώ να σας πω ότι τα οκτώ χρόνια που προβλέπουμε για τον εαυτό μας είναι υπερβολικά μεγάλο διάστημα. Επιπλέον, και αυτό δεν έχει ληφθεί επίσης υπόψη, κατά τη διάρκεια της εν λόγω μεταβατικής περιόδου, πρέπει να εισαχθούν αυστηρές προϋποθέσεις όσον αφορά την καταβολή των μερισμάτων και των μπόνους. Θεωρούμε ανήθικο και απαράδεκτο ότι, τη στιγμή που οι τράπεζες ισχυρίζονται ότι είναι δύσκολο να δημιουργηθούν τα κεφαλαιακά αποθέματα που επιβάλλονται βάσει των νέων κανόνων, οι μέτοχοι και οι διαχειριστές τους εξακολουθούν να απολαμβάνουν δωράκια.
<P>
Το τελικό μου μήνυμα απευθύνεται κατευθείαν στις τράπεζες. Προς τις τράπεζες εκείνες που διαμαρτύρονται υποστηρίζοντας ότι δεν θα είναι πλέον σε θέση να σημειώνουν τα ίδια κέρδη που είχαν κατά τα χρυσά χρόνια, δηλώνω ότι όλες οι επιχειρήσεις που δραστηριοποιούνται στη βιομηχανία ή τον λιανικό τομέα της πραγματικής οικονομίας υποχρεούνται να επιβιώσουν με καθαρά ετήσια κέρδη που κυμαίνονται μεταξύ του δύο και του πέντε τοις εκατό - και ότι αυτός δεν είναι λόγος να ντρέπονται. Είναι, επομένως, καιρός να συνειδητοποιήσουμε ότι το πάρτι τελείωσε.
<SPEAKER ID="205" NAME="Vicky Ford" LANGUAGE="EN">
Κυρία Πρόεδρε, γνωρίζω πολύ καλά ότι η οικονομική κρίση σε καμία περίπτωση δεν έχει τελειώσει και ότι χρειαζόμαστε τον δανεισμό στην ευρύτερη οικονομία. Ωστόσο, την περασμένη εβδομάδα, είδαμε στην Ιρλανδία ότι οι τράπεζες εξακολουθούν να στρέφονται στους φορολογούμενους πολίτες για τα μέτρα διάσωσής τους.
<P>
Δεν μπορούμε να συνεχίσουμε να βάζουμε τους φορολογούμενους πολίτες να διασώζουν τις τράπεζες. Χρειαζόμαστε τράπεζες που είναι προετοιμασμένες να αναλάβουν κινδύνους, αλλά και αυτές χρειάζονται το κεφάλαιο και τη ρευστότητα ώστε να επιβιώσουν με τα μέσα που διαθέτουν, όταν οι κίνδυνοι αυτοί πάνε στραβά. Πρόκειται για ένα περίπλοκο έργο, για το οποίο θα ήθελα να ευχαριστήσω τον κ. Karas, αλλά δεν αποτελεί παρά μέρος μόνο του συνολικού έργου, και χρειαζόμαστε και κατάλληλους μηχανισμούς διευθέτησης.
<P>
Από τον αριθμό των τροπολογιών που κατατέθηκαν από όλες τις πτέρυγες προκύπτει σαφέστατα ότι οι βουλευτές του Ευρωπαϊκού Κοινοβουλίου επιθυμούν να εξετάσουν τις λεπτομέρειες και τον αντίκτυπο. Πρέπει να διασφαλίσουμε ότι θα ακολουθηθεί παρόμοια προσέγγιση και σε σχέση με τις παράπλευρες απώλειες στη γλώσσα των παραγώγων. Καταρχάς, υπάρχει αξιολόγηση αντικτύπου -πραγματοποιήθηκε για τη συμφωνία της Βασιλείας- αλλά είναι τόσο καλυμμένη από εμπιστευτικότητα που δεν μπορούμε να τη δούμε. Ας τη δημοσιοποιήσουμε και ας τη χρησιμοποιήσουμε.
<P>
Όταν συνάπτουμε μια διεθνή συμφωνία, πρέπει να διασφαλίζουμε ότι εφαρμόζεται διεθνώς - όχι μόνο εδώ και στη Wall Street, αλλά διεθνώς. Υπάρχουν αρκετά σημεία στο παρόν κείμενο όπου υπάρχει περιθώριο για εξαιρέσεις - η παράγραφος 24, σχετικά με τα συμφέροντα της μειοψηφίας και τον οφειλόμενο φόρο, η παράγραφος 40 με την περιγραφή των Pfandbriefe, και η νέα παράγραφος 43Α.
<P>
Ναι, η Βασιλεία θα έπρεπε να εξετάσει τα δίκτυα των μικρών τραπεζών που αλληλοϋποστηρίζονται. Το κάνει. Ωστόσο, η ερμηνεία μου ως προς το αγγλικό κείμενο είναι ότι θα μπορούσε, με κάποιον τρόπο, να θεωρηθεί ότι προκαταλαμβάνουμε την ολοκλήρωσή τους.
<P>
Επιπλέον, έχει συμφωνηθεί ότι θα υπάρξει μετάβαση προς έναν πλήρη και δεσμευτικό δείκτη μόχλευσης. Ας μην απομακρυνθούμε πολύ από αυτό. Συμφωνώ ότι, όπου έχουμε καλές πρακτικές σε τοπικό επίπεδο πρέπει να επιτρέψουμε τη συνέχισή τους, αλλά ας τις εξετάσουμε δημοσίως και ας μην εισαγάγουμε εξαιρέσεις από την πίσω πόρτα. " αγορά θα υποθέσει απλώς ότι η εν λόγω πίσω πόρτα συνιστά τρόπο προώθησης λανθασμένων πρακτικών και όχι ορθών πρακτικών.
<SPEAKER ID="206" NAME="Astrid Lulling" AFFILIATION="PPE">
(FR) Κυρία Πρόεδρε, καταρχάς θα ήθελα να ευχαριστήσω τον εισηγητή μας, κ. Karas, για το εξαιρετικό του έργο, και υποστηρίζω στο έπακρο την προσέγγισή του στο σύνθετο αυτό ζήτημα. Ωστόσο, θεωρώ σημαντικό να χρησιμοποιήσω τα δύο λεπτά μου για να επισημάνω ένα ζήτημα που αναφέρθηκε στην έκθεση αλλά που χρήζει να εξετασθεί με μεγαλύτερη προσοχή. Αναφέρομαι στο ζήτημα των ενυπόθηκων ομολόγων ή Pfandbriefe στα γερμανικά, στο πλαίσιο των προτύπων ρευστότητας.
<P>
Τα νέα ευρωπαϊκά πρότυπα ρευστότητας, για τον επανακαθορισμό των οποίων πασχίζουμε, πρέπει να αναγνωρίζουν περισσότερο την ιδιαίτερη οικονομική, νομική και λειτουργική τους φύση. Τα ενυπόθηκα ομόλογα χρησιμοποιούνται για μακροπρόθεσμη χρηματοδότηση και επενδύσεις στην ευρύτερη οικονομία. Ωστόσο, η τρέχουσα πρόταση της επιτροπής της Βασιλείας σε σχέση με τα ομόλογα αυτά θα έχει αρνητικό και δυσανάλογο αντίκτυπο στην οικονομία της Ευρώπης σε σύγκριση με άλλες μεγάλες οικονομικές ζώνες, όπως οι "νωμένες Πολιτείες.
<P>
Επικροτώ, βεβαίως, το γεγονός ότι η συμφωνία που επετεύχθη από την επιτροπή της Βασιλείας στις 26 Ιουλίου 2010 αναγνωρίζει ότι τα ενυπόθηκα ομόλογα παρουσιάζουν υψηλή ρευστότητα στο πλαίσιο του υπολογισμού του δείκτη κάλυψης ρευστότητας. Ωστόσο, καλώ την επιτροπή της Βασιλείας και την Ευρωπαϊκή Επιτροπή, κύριε Barnier, να αναγνωρίσουν περαιτέρω το εν λόγω χρηματοδοτικό μέσο, με σκοπό την προώθηση επαρκούς διαφοροποίησης των επιλέξιμων για δημιουργία αποθεματικού ρευστότητας στοιχείων ενεργητικού και την αποφυγή τυχόν στρέβλωσης στις αγορές. Αυτό το χρηματοδοτικό μέσο χαμηλού κινδύνου πρέπει να αποκτήσει ένα περιβάλλον, εντός του οποίου θα μπορέσει να ευημερήσει.
<SPEAKER ID="207" NAME="Άννυ Ποδηματά" AFFILIATION="S&amp;D">
Κυρία Πρόεδρε, όλοι γνωρίζουμε ότι η σημερινή συζήτηση για τη συμφωνία στην οποία κατέληξε η επιτροπή της Βασιλείας είναι ένα ακόμη βήμα το οποίο υπαγορεύθηκε από την πρόσφατη κρίση. Μία κρίση που κατέδειξε με τον πιο δραματικό τρόπο ελλείψεις και αδυναμίες στη ρύθμιση και την εποπτεία του χρηματοπιστωτικού συστήματος, αποδόμησε το κυρίαρχο έως τότε δόγμα της αυτορρύθμισης των αγορών και ανέδειξε την ανάγκη για αυστηροποίηση των κανόνων, τόσο για την κεφαλαιακή επάρκεια, όσο και για την εποπτεία των χρηματοπιστωτικών ιδρυμάτων.
<P>
Μέσα σε αυτό το κλίμα, η επιτροπή της Βασιλείας κατέληξε σε μία συμφωνία που περιλαμβάνει ορισμένες βασικές αρχές και αλλαγές που πρέπει να γίνουν στους κανόνες της κεφαλαιακής επάρκειας για να θωρακισθεί καλύτερα το τραπεζικό σύστημα. Σε ό,τι αφορά την υλοποίηση της συμφωνίας αυτής στην Ευρώπη, η έκθεση του συναδέλφου κυρίου Karas αναδεικνύει πολλές σημαντικές πτυχές, οι οποίες πρέπει να ληφθούν σοβαρά υπόψη, όπως είναι η ιδιαιτερότητα της ευρωπαϊκής αγοράς όπου το 80% της δανειοδότησης στηρίζεται στα πιστωτικά ιδρύματα, η ανάγκη εκδημοκρατισμού της διαδικασίας της Βασιλείας, μεταξύ των άλλων και με την ενεργότερη συμμετοχή του Ευρωπαϊκού Κοινοβουλίου, και βεβαίως, η πρόταση για την συμπερίληψη του συνόλου των κρατικών ομολόγων της ευρωζώνης στα υψηλής ποιότητας ρευστοποιήσιμα στοιχεία ενεργητικού, ανεξαρτήτως της πιστοληπτικής τους αξιολόγησης, ώστε να περιορίζεται ο αντίκτυπος των οίκων αξιολόγησης πιστοληπτικής ικανότητας.
<P>
Θέλω, ωστόσο, να επαναλάβω ότι τα νέα μέτρα για την κεφαλαιακή επάρκεια συνιστούν μία ελάχιστη αναθεώρηση και εξακολουθούν να απαιτούνται μεταρρυθμίσεις γενικότερου χαρακτήρα με πιο μακροπρόθεσμο ορίζοντα. " Ευρώπη, το ανέφερε ο κύριος Επίτροπος, έκανε ήδη ένα σημαντικό βήμα με την υιοθέτηση του νέου ευρωπαϊκού συστήματος εποπτείας. Αλλάζουμε το τοπίο και προωθούμε τον ενισχυμένο συντονισμό ως ένα βασικό εργαλείο πρόληψης. Δεν πρέπει ωστόσο να μείνουμε εκεί. Χρειάζεται να προχωρήσουμε στα επόμενα βήματα, με τη θέσπιση εποπτικού και ρυθμιστικού πλαισίου φορέων που ως σήμερα λειτουργούν ανεξέλεγκτα, όπως είναι οίκοι αξιολόγησης πιστοληπτικού κινδύνου ή οι οργανισμοί εναλλακτικών επενδύσεων.
<P>
Χρειάζεται στη βάση των προτάσεων που παρουσιάσατε πρόσφατα, κύριε Επίτροπε, να προχωρήσουμε σε κανόνες για τη ρύθμιση συναλλαγών που παρουσιάζουν σημαντική αδιαφάνεια και ως εκ τούτου αυξημένο συστημικό κίνδυνο, όπως είναι η αγορά των εξωχρηματιστηριακών παραγώγων και των ακάλυπτων πωλήσεων. Τέλος, κύριε Επίτροπε, επειδή αναφερθήκατε στη σύνοδο της G20 στη Σεούλ, χρειάζεται να ηγηθούμε της προσπάθειας για τη θέσπιση ενός φόρου επί των χρηματοπιστωτικών συναλλαγών, όχι βεβαίως για να εκδικηθούμε ή για να τιμωρήσουμε τις τράπεζες, αλλά για να περιορίσουμε την κερδοσκοπία και να στείλουμε ένα ισχυρό μήνυμα στους πολίτες της Ένωσης που σήμερα πληρώνουν το τίμημα της κρίσης, ότι μεριμνούμε για να υπάρχει μία δικαιότερη κατανομή των βαρών.
<SPEAKER ID="208" NAME="Wolf Klinz" AFFILIATION="ALDE">
(DE) Κυρία Πρόεδρε, κυρίες και κύριοι, εάν οι τράπεζες πρέπει να διαθέτουν περισσότερα κεφάλαια για δάνεια και χρηματοδοτικά μέσα, αυτό αυξάνει την ικανότητά τους να ανταπερέρχονται στις ζημίες. Οι πιο πρόσφατες προτάσεις της επιτροπής της Βασιλείας έχουν ως βάση αυτήν την προσέγγιση που βασίζεται στη σταθερότητα. Δυστυχώς, η επιτροπή της Βασιλείας δεν έχει αντιμετωπίσει, μέχρι στιγμής, με ικανοποιητικό τρόπο το πρόβλημα των συστημικά σημαντικών τραπεζών. Ως εκ τούτου, χαιρετίζω την έκκληση του κ. Karas για ανεξαρτητοποίηση των προϋποθέσεων που αφορούν τα πρότυπα ρευστότητας από τη συστημική σημασία. Με άλλα λόγια, πρέπει να ισχύουν δεόντως αυστηρότερες προϋποθέσεις για τράπεζες που, εξαιτίας του μεγέθους ή τη διασύνδεσής τους με το παγκόσμιο χρηματοοικονομικό σύστημα, χρήζουν διάσωσης με χρήση των χρημάτων των φορολογούμενων πολιτών σε καταστάσεις κρίσης.
<P>
Πρέπει να ακολουθήσουμε μια περισσότερο διαφοροποιημένη προσέγγιση ως προς τον παράγοντα της δανειακής μόχλευσης. Μόνο όταν αποδειχθεί εμπειρικά ότι το εν λόγω μέσο δεν οδηγεί σε αρμπιτράζ και στρέβλωση του ανταγωνισμού και ότι αντισταθμίζει πραγματικά την υπέρμετρη χορήγηση δανείων, μπορούμε να εξετάσουμε το ενδεχόμενο να το ενσωματώσουμε μόνιμα στον πρώτο πυλώνα.
<P>
Σε κάθε περίπτωση, είναι ανάγκη να εφαρμοσθούν οι προτάσεις αυτές σε παγκόσμιο επίπεδο. Δεν μπορούμε να επιτρέψουμε στις αρχές των "ΠΑ να ασκήσουν αποφασιστική επιρροή στις προτάσεις της Βασιλείας μόνο και μόνο για να μην τις εφαρμόσουν στη συνέχεια. " σύνοδος της ομάδας των G20 στη Σεούλ τον ερχόμενο μήνα θα καταδείξει εάν, και σε ποιον βαθμό, μπορούμε να επιτύχουμε αυτόν τον στόχο.
<SPEAKER ID="209" NAME="Sławomir Witold Nitras" AFFILIATION="PPE">
(PL) Κυρία Πρόεδρε, καταρχάς θα ήθελα να πω ότι χαίρομαι ιδιαίτερα που το Ευρωπαϊκό Κοινοβούλιο επιλαμβάνεται του παρόντος ζητήματος, ιδίως επειδή η παρούσα έκθεση προέκυψε κατόπιν πρωτοβουλίας του Κοινοβουλίου. Θα ήθελα να συγχαρώ θερμά τον κ. Karas.
<P>
Την τελευταία δεκαετία, γίναμε μάρτυρες μιας άνευ προηγουμένου ανάπτυξης των διαφόρων διαθέσιμων ειδών χρηματοδοτικών καινοτομιών και νέων μέσων. Για την ακρίβεια, είναι συχνά αυτά τα μέσα που καθορίζουν τη φύση της αγοράς σήμερα. Θεωρώ ότι ουσιαστική προϋπόθεση για την αποτελεσματική εποπτεία είναι, στην προκειμένη περίπτωση, να διαθέτει κάποιος πραγματικά αξιόπιστες γνώσεις του τι συμβαίνει στις εν λόγω αγορές. Εν τω μεταξύ, τα χρηματοδοτικά μέσα που έχουν γίνει πολύ δημοφιλή έχουν γίνει τόσο σύνθετα ώστε οι εποπτικές αρχές να αντιμετωπίζουν σημαντικά εμπόδια στην προσπάθεια κατάλληλης αξιολόγησης των κινδύνων που σχετίζονται με αυτά.
<P>
Πέραν αυτών των νέων μέσων, πρέπει να έχουμε υπόψη ότι η αγορά αλλάζει και παγκοσμιοποιείται με πολύ ταχείς ρυθμούς και ότι, στο πλαίσιο της αντιπαράθεσης μεταξύ της παγκοσμιοποιημένης, εξελισσόμενης αγοράς και των εθνικών εποπτικών αρχών, τα μέσα αυτά είναι τελείως ακατάλληλα και η εποπτεία ανεπιτυχής. " ανάπτυξη των χρηματοπιστωτικών οργανισμών προκαλεί επίσης, υπό μια ορισμένη έννοια, έλλειψη ελέγχου εκεί όπου συμβαίνει η εποπτεία, και, ως εκ τούτου, η εποπτεία εμποδίζεται και αυτή με τη σειρά της.
<P>
Με όλα αυτά, θα ήθελα να πω ότι υπάρχει για την ακρίβεια έλλειψη μιας συνολικής οπτικής του κλάδου, τόσο από γεωγραφική άποψη όσο και από την άποψη της δραστηριότητάς του. " κατανόηση των σχέσεων μεταξύ των μερών που είναι ενεργά στον κλάδο, καθώς και της εξελισσόμενης φύσης της ίδιας της δραστηριότητας είναι, πιστεύω, κρίσιμη για την ασφάλεια του χρηματοπιστωτικού συστήματος σε παγκόσμια κλίμακα. Θεωρώ ότι αυτό δεν έχει μέχρι στιγμής επιτευχθεί στον δέοντα βαθμό.
<P>
Οι ισχύοντες κανονισμοί της Βασιλείας αφορούν, για την ακρίβεια, το κεφάλαιο και χαίρομαι διότι τα νέα μέτρα εφαρμόζουν τις προϋποθέσεις που σχετίζονται με απόψεις της ρευστότητας, καθώς και με τους μηχανισμούς μιας αντικυκλικής πολιτικής. Τα μέτρα που προτείνονται στον εν λόγω τομέα πρέπει να επικροτηθούν. Στο πλαίσιο της μειωμένης αποτελεσματικότητας των κεφαλαιακών δεικτών ως εκ των προτέρων διαγνωστικό μέσο, η σταθερότητα του συστήματος και η απόπειρα τυποποίησης των δεικτών κάλυψης ρευστότητας πρέπει να εκτιμηθούν θετικά τόσο από βραχυπρόθεσμη όσο και από μακροπρόθεσμη προοπτική, διότι τα προβλήματα ρευστότητας ήταν εξάλλου εκείνα που κατέστησαν αναγκαία τα μέτρα για τη διάσωση των τραπεζών, των οποίων γίναμε μάρτυρες.
<SPEAKER ID="210" NAME="Olle Ludvigsson" AFFILIATION="S&amp;D">
(SV) Κυρία Πρόεδρε, από πολλές απόψεις αποτελεί θετική ένδειξη ότι οι εργασίες σχετικά με τους νέους κανόνες κεφαλαιακής επάρκειας σημειώνουν πρόοδο. Το γεγονός ότι η διαδικασία της Βασιλείας III ολοκληρώνεται με επιτυχία αποτελεί προϋπόθεση για την ικανότητα αποκατάστασης της σταθερότητας στον χρηματοπιστωτικό τομέα. " έκθεση σχετικά με την οποία πρόκειται να ψηφίσουμε τώρα είναι και ισορροπημένη και καλώς διατυπωμένη, αλλά σε κάθε περίπτωση θα ήθελα να επισημάνω τρία σημεία, ως προς τα οποία θα μπορούσε να είναι σαφέστερη.
<P>
Καταρχάς, είναι σημαντικό από μόνο του να μην ασκηθεί υπερβολική πίεση στις τράπεζες παρέχοντάς τους υπερβολικά σύντομες περιόδους εφαρμογής, αλλά ταυτόχρονα, είναι τουλάχιστον εξίσου σημαντικό η εφαρμογή να μην γίνει με υπερβολικά αργούς ρυθμούς. Στόχος πρέπει να είναι να διαθέτουν οι τράπεζες επαρκή σταθερότητα ώστε να είναι σε θέση να αντιμετωπίσουν την επόμενη ύφεση. Με στόχους τόσο μακροπρόθεσμους ώστε να φτάνουν ως το 2017/2018, υπάρχει ο κίνδυνος πολλές τράπεζες να μην τα καταφέρουν.
<P>
Κατά δεύτερον, πρέπει να διασφαλίσουμε ότι η εφαρμογή θα πραγματοποιηθεί σε στενή και θετική συνεργασία με τις "νωμένες Πολιτείες και άλλους παράγοντες. Σαφής στόχος πρέπει να είναι η σταθεροποίηση του συνόλου του διεθνούς τραπεζικού κλάδου, όχι απλώς τμημάτων αυτού. Τομείς με λιγότερο ισχυρούς κανονισμούς ή με βραδύτερο ρυθμό εφαρμογής θα μπορούσαν να εκθέσουν ολόκληρο το παγκόσμιο σύστημα σε κινδύνους.
<P>
Κατά τρίτον, οι τακτικές προσομοιώσεις ακραίων καταστάσεων αποτελούν εξαιρετικό τρόπο συνεχούς διασφάλισης της σταθερότητας του τραπεζικού συστήματος. Επομένως, αυτό είναι κάτι που πρέπει να χρησιμοποιήσουμε ως αποτελεσματικό εργαλείο για τη συμπλήρωση των κανόνων κεφαλαιακών απαιτήσεων. Τόσο η συχνότητα όσο και το επίπεδο των απαιτήσεων αυτών των προσομοιώσεων μπορούν κάλλιστα να αυξηθούν. " κρίση φανέρωσε ότι κάποια πράγματα μπορούν να συμβούν εξαιρετικά γρήγορα. Ως εκ τούτου, στον χρηματοπιστωτικό κλάδο είναι σημαντικό να παρακολουθούνται μονίμως πολύ στενά οι εξελίξεις.
<SPEAKER ID="211" NAME="Olle Schmidt" AFFILIATION="ALDE">
(SV) Κυρία Πρόεδρε, κύριε Επίτροπε, οι νέοι κανόνες της Βασιλείας θα θεσπίσουν τις προϋποθέσεις για τη σταθερότητα και την αειφόρο ανάπτυξη. " κρίση μάς έμαθε ότι οι τράπεζες πρέπει να διαθέτουν μεγαλύτερο και καλύτερο κεφάλαιο, και ότι οι κανονισμοί πρέπει να προωθούν τις ορθές τραπεζικές συναλλαγές και την υγιή ανάληψη κινδύνων. Οι κανόνες που αφορούν τον δείκτη μόχλευσης πρέπει να διατυπωθούν κατά τέτοιον τρόπο ώστε να μην επιβάλλονται κυρώσεις στις τράπεζες που δανείζουν κεφάλαια χαμηλού κινδύνου. Υπάρχει κίνδυνος οι κανόνες να πλήξουν ιδιαίτερα τις τράπεζες στις σκανδιναβικές χώρες, καθώς οι τράπεζες αυτές διαθέτουν μεγάλα εγχώρια χαρτοφυλάκια δανεισμού χαμηλού κινδύνου. Αυτό προκαλεί ανησυχία.
<P>
Όλες οι οδηγίες και οι νέοι κανόνες πρέπει να είναι καλά σχεδιασμένοι αλλά, γενικότερα, κινδυνεύουμε να έχουμε υπερβολικά πολλούς κανόνες, οι οποίοι, με τη σειρά τους, μπορεί να βλάψουν την ανάπτυξη. Συμφωνώ με την κ. Bowles ότι η Επιτροπή πρέπει να εκπονήσει ανάλυση των επιπτώσεων όλων αυτών των νέων τραπεζικών κανόνων στην ανάπτυξη στην Ευρώπη. Οι κανόνες και οι νέοι νόμοι δεν αποτελούν πάντα απάντηση. Ας μην συμβιβαστούμε με το καλό όταν μπορούμε να επιτύχουμε το καλύτερο.
<SPEAKER ID="212" NAME="Antonio Cancian" AFFILIATION="PPE">
(IT) Κυρία Πρόεδρε, κύριε Επίτροπε, καταρχάς θέλω να ευχαριστήσω τον κ. Karas για το εξαιρετικό έργο του. Θεωρώ ότι, τα δύο τελευταία χρόνια, παραμείναμε άπραγοι, παρακολουθώντας ανίσχυροι αυτήν τη σοβαρή παγκόσμια οικονομική και χρηματοπιστωτική ύφεση, μολονότι κάποιοι ισχυρίζονται ότι τα πράγματα θα μπορούσαν να είναι ακόμα χειρότερα.
<P>
Σήμερα, η Ευρωπαϊκή Ένωση βρίσκεται σε κρίσιμη καμπή, και εσείς, κύριε Επίτροπε, πραγματοποιείτε επανάσταση, η οποία στοχεύει στη σταθερότητα, με σκοπό να μας παράσχετε τις εγγυήσεις που χρειαζόμαστε. Κατά την τελευταία συνεδρίαση της Ολομέλειας, παρέσχαμε στην οικονομική ισχύ μια θετική ώθηση με σκοπό τη διασφάλιση της ίδιας της Ευρώπης. Όπως δηλώσατε πριν από λίγο, έχουν ήδη προετοιμασθεί προτάσεις σχετικά με τα παράγωγα προϊόντα και τις ακάλυπτες πωλήσεις, και συζητούμε επίσης σχετικά με τη φορολόγηση των τραπεζών και την επιβολή χρεώσεων στις χρηματοπιστωτικές συναλλαγές ενώ αναμένουμε την τελική προτεινόμενη αναθεώρηση από την Επιτροπή.
<P>
Κύριε Επίτροπε, πρέπει να προσέξουμε ιδιαίτερα ώστε, όπως συμβαίνει συχνά, να μην πηγαίνουμε από το ένα άκρο στο άλλο, με κανόνες και νόμους που θα μπορούσαν να εμποδίσουν ή να καθυστερήσουν την οικονομική ανάπτυξη και αποκατάσταση. Πιστεύω ότι ελλοχεύει πάντα η δυσκαμψία και η γραφειοκρατία. Ισχύει ότι επί του παρόντος χρειαζόμαστε σταθερότητα, αλλά ισχύει ακόμα περισσότερο ότι χρειαζόμαστε ιδιαίτερα ανάπτυξη, ανάπτυξη και πάλι ανάπτυξη - όπως δήλωσε ο Πρόεδρος Barroso στην παρούσα Αίθουσα.
<P>
" συμφωνία της Βασιλείας III σηματοδοτεί την έναρξη μιας διαδικασίας που απαιτεί από όλους μας να είμαστε υπεύθυνοι, αλλά πρέπει επίσης να διασφαλίσουμε ανταγωνιστικότητα και ισότιμους όρους και να επιστήσουμε προσοχή στις ΜΜΕ, αφενός, και στα ταμιευτήρια και τις συνεταιριστικές τράπεζες, αφετέρου, που βρίσκονται κοντά στη λαϊκή βάση.
<SPEAKER ID="213" NAME="Seán Kelly" AFFILIATION="PPE">
(EN) Κυρία Πρόεδρε, πιστεύω ότι όλοι συμφωνούν ότι πρέπει να ενισχύσουμε την ανθεκτικότητα του τραπεζικού συστήματος. Χάρη στον κ. Karas, γνωρίζουμε ότι στο πλαίσιο των προτάσεων της Βασιλείας, δεν διαθέτουμε ίσους όρους ανταγωνισμού, και χωρίς ίσους όρους ανταγωνισμού, δεν μπορεί κανείς να ανταγωνισθεί. Για την ακρίβεια, υπάρχει μεγάλος κίνδυνος να βάλει πολλά αυτογκόλ.
<P>
Έχει αναφερθεί, αλλά πρέπει να διατυπωθεί με ακρίβεια, ότι οι "ΠΑ και η Ευρώπη είναι εντελώς διαφορετικές. " οικονομία των "ΠΑ χρηματοδοτείται κυρίως μέσω των κεφαλαιαγορών. " Ευρώπη βασίζεται κυρίως στην ικανότητα δανεισμού του τραπεζικού κλάδου και αυτό το γνωρίζουμε στην Ιρλανδία περισσότερο από οπουδήποτε αλλού. Οι τράπεζές μας απλώς δεν μπορούν να παράσχουν πίστωση σε ΜΜΕ, και κατά τα άλλα βιώσιμες ΜΜΕ χρεοκοπούν καθημερινά, διότι δεν μπορούν να λάβουν ίχνος πίστωσης. Και, όπως επεσήμανε η Vicky, ο φορολογούμενος πολίτης διασώζει αυτούς τους τραπεζίτες και χρηματοδοτεί επίσης τις αποζημιώσεις απόλυσης και τη σύνταξη καθώς και τα μπόνους των αφανών ρυθμιστών, κτλ.
<P>
Επομένως, μένει να γίνει πολλή δουλειά για να υπάρξει σωστή ισορροπία και θεωρώ ότι αυτό είναι το βασικό στοιχείο εν προκειμένω. Ενθαρρύνθηκα από την απάντηση του κ. Επιτρόπου, και δήλωσε πράγματι ότι θα συνεργαστεί μαζί μας και ότι θα προσπαθήσει για την επίτευξη σωστής ισορροπίας και την εδραίωση ίσων όρων ανταγωνισμού. Τότε θα βάζουμε γκολ και όχι αυτογκόλ.
<SPEAKER ID="214" NAME="Michel Barnier">
μέλος της Επιτροπής. - (FR) Σας ευχαριστώ, κυρία Πρόεδρε, και σας ευχαριστώ όλους για τις προτάσεις, την ενθάρρυνση, τις συστάσεις και τα αιτήματά σας, τα οποία εγώ και η ομάδα μου λαμβάνουμε προσεκτικά υπόψη.
<P>
Ο κ. Gauzès ήταν ο πρώτος που αναφέρθηκε στο ζήτημα της επίτευξης της κατάλληλης ισορροπίας, και το ίδιο επανέλαβαν ο κ. Schmidt, ο κ. Klinz, ο κ. Ludvigsson, και μόλις τώρα ο κ. Kelly. Ναι, στόχος μας είναι να διασφαλίσουμε την επίτευξη σωστής ισορροπίας· για την ακρίβεια, πρέπει να επιτευχθεί ισορροπία σε τρεις συγκεκριμένους τομείς στους οποίους θα επιστήσω ιδιαίτερη προσοχή:
<P>
επίτευξη έξυπνης ισορροπίας στα ίδια τα μέτρα της Βασιλείας και στον τρόπο με τον οποίο θα τα μεταφέρουμε στη νομοθεσία μας. Θα κάνω την καλύτερη δυνατή χρήση των μεταβατικών περιόδων και του περιθωρίου χειρισμών που μας παρέχει η συμφωνία της Βασιλείας, και εσείς θα συμβάλετε με τη σειρά σας.
<P>
Ο δεύτερος τομέας στον οποίο πρέπει να επιτευχθεί ισορροπία είναι μεταξύ των μέτρων της Βασιλείας και όλων των άλλων μέτρων που εισάγουμε στο πλαίσιο της πρόληψης και διαχείρισης κρίσεων από την ομάδα των G20, και θα επανέλθω σε αυτά ευθύς αμέσως.
<P>
Ο τρίτος τομέας, στον οποίο αναφέρθηκε μόλις ο κ. Kelly, αφορά τις "νωμένες Πολιτείες. Κύριε Kelly, αντιλαμβάνομαι ότι ο τραπεζικός κλάδος της Ευρώπης συμμετέχει πολύ περισσότερο στη χρηματοδότηση της οικονομίας σε σύγκριση με ό,τι συμβαίνει στις "νωμένες Πολιτείες, και θα λάβουμε υπόψη αυτήν τη διαφορά. Αυτή είναι η διατλαντική ισορροπία. Πρέπει να μεριμνήσουμε για αυτό -απευθύνομαι ιδίως στον κ. Lamberts- χωρίς να περιμένουμε τις "νωμένες Πολιτείες. Θα επιστρέψω στις "νωμένες Πολιτείες για να δω τον Tim Geithner και τους άλλους φορείς εποπτείας και δεν θα πάω εκεί για να καθυστερήσω, αλλά για να επιβεβαιώσω ότι κινούμαστε όλοι προς την ίδια κατεύθυνση σε σχέση με τη Βασιλεία II, τη Βασιλεία II και μισό, τη Βασιλεία III, τη Βασιλεία IV -συγγνώμη, τη Βασιλεία III και τις ΟΚΑ 4- και με ένα άλλο εξαιρετικά ευαίσθητο ζήτημα, που θα μπορούσε να αποτελέσει σημείο απόκλισης μεταξύ Αμερικανών και Ευρωπαίων, και αυτό είναι το ζήτημα των λογιστικών προτύπων. Δεν είμαστε επομένως αφελείς στο πλαίσιο της σχέσης μας με τις "νωμένες Πολιτείες, αλλά ούτε και θέλουμε να προκαταλάβουμε τις προθέσεις τους.
<P>
Μπορώ, ως εκ τούτου, να διαβεβαιώσω τον κ. Gauzès και όλους τους άλλους αξιότιμους βουλευτές ότι θα αποδώσουμε ιδιαίτερη προσοχή σε αυτήν την τριμερή ισορροπία. Ο κ. Cancian αναφέρθηκε επίσης πολύ σωστά στη χρηματοπιστωτική σταθερότητα, η οποία αποτελεί όντως τον χειρότερο εχθρό της ανάπτυξης. Αυτός είναι ο λόγος για τον οποίο πρέπει να θεσπίσουμε προϋποθέσεις που θα προαγάγουν τη μεγαλύτερη χρηματοπιστωτική σταθερότητα και, με δεδομένο τον διάλογο που διεξάγουμε με την Κίνα επί του παρόντος, θα προσέθετα και τη νομισματική σταθερότητα.
<P>
Έλαβα σοβαρά υπόψη τα σχόλια του κ. Bullmann που μας προτρέπει να εκπονήσουμε ενδελεχείς μικροοικονομικές και μακροοικονομικές μελέτες. Θα χρησιμοποιήσουμε επίσης παραγωγικά τις μεταβατικές περιόδους, που δεν είναι αορίστου χρόνου, και έχετε απόλυτο δίκαιο, κύριε Bullmann, όταν λέτε ότι εδώ και στο Συμβούλιο καταρτίζονται οι νόμοι της Ευρώπης και όχι αλλού, όχι στη Βασιλεία. Εδώ βρίσκεται ο ευρωπαίος νομοθέτης και εδώ ακριβώς θα καταρτίσουμε πρόταση για τις ΟΚΑ 4, που θα αποτελέσει νομοθετική πρόταση για την οποία θα ζητήσουμε την έγκρισή σας, ακόμα και πριν από τις φάσεις της συζήτησης και της πρότασης ψηφίσματος.
<P>
Κυρία Bowles, έχετε απόλυτο δίκιο να μας αμφισβητείτε και να λέτε ότι δεν πρέπει να ενεργήσουμε όπως συνήθως. Ακούω επίσης ορισμένους τραπεζίτες εδώ και εκεί, οι οποίοι έχουν βραχεία μνήμη, να μας λένε ότι η οικονομική κρίση τελείωσε και ότι μπορούμε να επιστρέψουμε στις συνήθεις δραστηριότητές μας. Δεν μπορούμε να επιτρέψουμε στον εαυτό μας να έχει βραχεία μνήμη, και δεν θα προβούμε στις συνήθεις δραστηριότητές μας. Αντιμετωπίζουμε με απόλυτη σοβαρότητα τις μεταρρυθμίσεις που επιθυμούμε να κάνουμε.
<P>
Θα ήθελα επίσης να προσθέσω, κυρία Πρόεδρε, ότι η βελτιωμένη κεφαλαιοποίηση για την οποία συζητούμε στο πλαίσιο της Βασιλείας και των ΟΚΑ 4 δεν αποτελεί το μοναδικό μέσο ούτε τη μοναδική λύση. Υπάρχουν πολλές άλλες λύσεις για τη διαχείριση των κρίσεων, τις οποίες ανέφερα νωρίτερα κατά την πρώτη ομιλία μου: υπάρχουν όλα όσα κάνουμε με σκοπό τη ρύθμιση των αμοιβαίων κεφαλαίων υψηλού κινδύνου, βεβαίως, που ελπίζω ότι θα ολοκληρώσουμε μέσα στις επόμενες ημέρες· μετά, είναι η δράση μας για τα κεφάλαια ιδιωτικών συμμετοχών, τα παράγωγα και τις ακάλυπτες πωλήσεις. Υπάρχουν και άλλα εργαλεία που είναι επίσης σημαντικά. Πριν από λίγο, ο κ. Ludvigsson μίλησε για προσομοιώσεις ακραίων καταστάσεων. Αυτές πρέπει να εκτελούνται τακτικά. Επομένως, αυτή είναι η προσέγγισή μας επί του παρόντος.
<P>
Κύριε Lamberts, θα αναφερθώ απλώς σε ένα ακόμα σημαντικό σημείο που θίξατε: την πληρωμή μερισμάτων από τράπεζες που δεν εφαρμόζουν τις ελάχιστες κεφαλαιακές απαιτήσεις. Το πρόβλημα αυτό αντιμετωπίσθηκε σαφώς μέσω ενός από τα επονομαζόμενα αποθεματικά, στην προκειμένη περίπτωση το ρυθμιστικό αποθεματικό κεφαλαιακής συντήρησης, το οποίο ορίζει ότι μια τράπεζα δεν μπορεί να καταβάλει μερίσματα εάν δεν πληροί τις ελάχιστες κεφαλαιακές απαιτήσεις. Πρόκειται για μια από τις διατάξεις που θα ενσωματώσουμε, βεβαίως, στη νομοθετική μας πρόταση.
<P>
Κυρία Ford, πρέπει πράγματι να προστατεύσουμε τους φορολογούμενους πολίτες. Είμαι βέβαιος ότι θα παρακολουθήσετε στενά τις προτάσεις που θα υποβάλουμε σε λίγες ημέρες σχετικά με τη διαχείριση και την πρόληψη κρίσεων, και σχετικά με τη δημιουργία ταμείου εξυγίανσης σε κάθε κράτος μέλος, που ελπίζουμε ότι θα διασφαλίσει ότι οι τράπεζες θα πληρώνουν για τις τράπεζες και όχι οι φορολογούμενοι πολίτες.
<P>
" κ. Lulling έθεσε ένα πολύ συγκεκριμένο ερώτημα. Ναι, κατά τις συνομιλίες της Βασιλείας, οι συνάδελφοί μου και εγώ επιστήσαμε ιδιαίτερη προσοχή ως προς το σημείο αυτό και επιτύχαμε συμφωνία σύμφωνα με την οποία 40% του αποθεματικού ρευστότητας θα αποτελούνταν από τα Pfandbriefe, ή τα ενυπόθηκα ομόλογα, σχετικά με τα οποία ρωτήσατε. Θεωρώ ότι αυτό είναι ένα θετικό αποτέλεσμα, και τασσόμαστε τελείως υπέρ της διαφοροποίησης των ρευστοποιήσιμων στοιχείων ενεργητικού.
<P>
Ο κ. Klinz έθεσε το ζήτημα του "πολύ μεγάλο για να αποτύχει". Και ως προς αυτό, όταν ο εν λόγω προβληματισμός αναφέρθηκε στις "νωμένες Πολιτείες, απάντησα ότι είναι αδύνατο να γίνουν συγκρίσεις, διότι τα τραπεζικά συστήματα των "ΠΑ και της Ευρώπης δεν είναι τα ίδια, ούτε από την άποψη της συνεισφοράς τους στην οικονομία ούτε από εκείνη της διάρθρωσής τους. Ωστόσο, κύριε Klinz, πρόκειται για ένα ζήτημα που δεν έχει διευθετηθεί ακόμα σε διεθνές επίπεδο, στο πλαίσιο τόσο της ομάδας των G20 όσο και του Συμβουλίου Χρηματοοικονομικής Σταθερότητας. Παρακολουθούμε στενά την κατάσταση, για να βεβαιωθούμε ότι οι φορολογούμενοι πολίτες δεν καλούνται και δεν πρόκειται να κληθούν να πληρώσουν.
<P>
Κύριε Nitras, όσον αφορά τα σύνθετα χρηματοδοτικά μέσα, χρειαζόμαστε ισχυρότερη εποπτεία. Αυτός είναι ο λόγος για τον οποίο η νέα ευρωπαϊκή αρχή, η ΕΑΚΑΑ, θα διαδραματίσει βασικό ρόλο, σε μεγάλο βαθμό χάρις στο παρόν Κοινοβούλιο, κατά την εξέταση της πιθανής απαγόρευσης ορισμένων τοξικών προϊόντων, και θα δείτε ότι θα ενισχύσουμε περαιτέρω τον ρόλο της ΕΑΚΑΑ στο άμεσο μέλλον.
<P>
Τέλος, θα ήθελα να ενημερώσω την κ. Ποδηματά ότι όσον αφορά τους οργανισμούς αξιολόγησης πιστοληπτικής ικανότητας, θα υπάρξει και ως προς αυτό τρίτος γύρος. Όσα έχουμε κάνει μέχρι στιγμής με εσάς δεν αρκούν, και επί του παρόντος εργάζομαι πάνω σε αυτόν τον τρίτο γύρο με σκοπό τη ρύθμιση των οργανισμών αξιολόγησης της πιστοληπτικής ικανότητας και τη διαφοροποίηση της αγοράς των οργανισμών αυτών που, για να το θέσω ήπια, είναι συγκεντρωμένη σε πολύ λίγα χέρια. Την προηγούμενη Παρασκευή θέσαμε ερωτήματα στους υπουργούς στο ECOFIN, και η πρόεδρος της επιτροπής σας, η κ. Bowles, ήταν παρούσα. Θα προετοιμάσω διαβούλευση που θα στοχεύει στην ενίσχυση της εν λόγω ρύθμισης.
<P>
Ο κ. Schmidt έθεσε επίσης το ζήτημα των σωρευτικών επιπτώσεων· ωστόσο, απάντησα στο ερώτημα αυτό στην παρατήρησή μου σχετικά με την τριμερή ισορροπία, που είναι κάτι που θα παρακολουθούμε πολύ προσεκτικά.
<SPEAKER ID="215" NAME="Othmar Karas" LANGUAGE="DE">
Κυρία Πρόεδρε, κυρίες και κύριοι, η συζήτηση ήταν σαφής, ξεκάθαρη, αρμόδια και υπεύθυνη. Παρουσιάζουμε μια πολύ καλή εικόνα, ως διαθέτοντας συνεκτικότητα και αποφασιστικότητα. Κύριε Επίτροπε, θα ήθελα και εγώ να ευχαριστήσω όλους όσοι συμμετείχαν, μεταξύ άλλων και εσάς. Δεν αμφισβητούμε τη διαδικασία, αλλά δεν έχει ολοκληρωθεί. Αναφερθήκαμε επίσης σε ένα οδυνηρό ζήτημα. Το εν λόγω επίπονο ζήτημα αφορά, κυρίως, τις διαφορές στις τραπεζικές και οικονομικές διαρθρώσεις μεταξύ της Ευρώπης και των "νωμένων Πολιτειών. Στο σημείο αυτό πρέπει να πούμε κάτι ρητά και αυτό είναι ότι, ενώ η νομοθετική διαδικασία δεν έχει ακόμα ξεκινήσει, η διαδικασία της Βασιλείας θίγει και περιορίζει την ελευθερία χειρισμών μας στο πλαίσιο της λήψης των πολιτικών αποφάσεων. Τι θα συνέβαινε αν δεν καταρτίζαμε έκθεση πρωτοβουλίας από μόνοι μας; Σήμερα δεν θα διεξαγόταν συζήτηση. Ως εκ τούτου, πρέπει να προσδώσουμε δημοκρατία και κοινοβουλευτισμό στη διαδικασία της Βασιλείας, στη διαδικασία της ομάδας των G20, στα νέα παγκόσμια μέσα που δημιουργούνται, και ταυτόχρονα, πρέπει να συμμετάσχουμε στη διαδικασία ώστε να μην ερχόμαστε μονίμως αντιμέτωποι με τετελεσμένα γεγονότα.
<P>
" Βασιλεία ΙΙΙ και η προστασία των εγγυήσεων πρέπει να συνδεθούν, καθώς υπάρχει σύνδεση μεταξύ τους. Χρειαζόμαστε έναν δεσμό μεταξύ της λήψης των αποφάσεών μας και της παγκόσμιας εφαρμογής τους, ιδίως στις "νωμένες Πολιτείες. Χρειαζόμαστε ορισμό της ρευστότητας, προτού καταρτίσουμε σχέδιο οδηγίας. Εν τω μεταξύ, ο νόμος Dodd-Frank στις "νωμένες Πολιτείες μάς φέρνει αντιμέτωπους με ένα ακόμα πρόβλημα. Επειδή οι Αμερικανοί θα έχουν προβλήματα κατά την εφαρμογή του προτύπου ρευστότητας, επιχειρούν τώρα, για μια ακόμα φορά, να εισαγάγουν πρόσθετα κριτήρια πέραν των εξωτερικών αξιολογήσεων. Αξίωμά μας πρέπει να είναι ότι ούτε οι εξωτερικές αξιολογήσεις, ούτε εναλλακτικά κριτήρια, όπως η σταθερότητα των τιμών, μπορούν να λειτουργούν ως βάση της αξιολόγησης. Ωστόσο, σε καμία περίπτωση δεν πρέπει να ισχύουν και τα δύο για την Ευρώπη και μόνο το ένα για τις "νωμένες Πολιτείες.
<P>
Πρέπει να επαγρυπνούμε και να διασφαλίσουμε, κύριε Επίτροπε, ότι οι υπουργοί Οικονομικών και Οικονομίας θα κοινοποιήσουν στα εθνικά τους κοινοβούλια αυτό που αναφέρει τώρα η Επιτροπή στη μελέτη αντικτύπου της. Στα εθνικά κοινοβούλια είναι λιγότερο γνωστά αυτά που κάνουμε εδώ και ο αντίκτυπος και τα αίτια στα κράτη μέλη, σε σχέση με το παρόν Κοινοβούλιο. Πρέπει επίσης να ξεκινήσουμε επιθετική πολιτική εν προκειμένω. Ας επιτύχουμε τη συστράτευση των εθνικών κοινοβουλίων σε αυτήν την επικοινωνιακή διαδικασία.
<SPEAKER ID="216" NAME="Πρόεδρος">
" συζήτηση έληξε.
<P>
" ψηφοφορία θα διεξαχθεί αύριο.
<P>
Γραπτές δηλώσεις (άρθρο 149 του Κανονισμού)
<SPEAKER ID="217" NAME="Sergio Berlato" LANGUAGE="IT">
Πιστεύω ότι η πρόσφατη οικονομική και χρηματοπιστωτική κρίση, ή η μεγαλύτερη ύφεση από την εποχή του κραχ, επεσήμανε την ανάγκη για ριζική αναθεώρηση του ισχύοντος ρυθμιστικού πλαισίου της Βασιλείας II. Θα ήθελα να υπενθυμίσω σε εσάς εδώ στο Κοινοβούλιο ότι η συμφωνία της Βασιλείας ΙΙ καθορίζει τα κριτήρια της δυνατότητας πρόσβασης σε πίστωση αναγκάζοντας τις τράπεζες να αξιολογήσουν αντικειμενικά το πιστωτικό καθεστώς μιας εταιρείας, λαμβάνοντας υπόψη τους κινδύνους που συνδέονται με ενδεχόμενη αφερεγγυότητά της, τις εγγυήσεις και την έκθεση σε περίπτωση χρεωκοπίας. Αν και στόχος αυτών των κριτηρίων είναι η βελτίωση της ανταγωνιστικότητας των εταιρειών και η ενίσχυση του χρηματοπιστωτικού συστήματος, επιβάλλουν υπερβολικές κυρώσεις προς τις μικρομεσαίες επιχειρήσεις που αποτελούν την κινητήριο δύναμη της οικονομίας της Ένωσης. Συγκεκριμένα, επειδή οι ευρωπαϊκές επιχειρήσεις δεν διαθέτουν τόσο ισχυρή χρηματοοικονομική βάση, η εφαρμογή της συμφωνίας σημαίνει συχνά μικρότερη πρόσβαση σε πίστωση και υψηλότερα επιτόκια. Αν και θεωρώ ενθαρρυντικές τις προσπάθειες της επιτροπής της Βασιλείας για την αναβάθμιση του γενικού ρυθμιστικού πλαισίου, με ανησυχούν ιδιαίτερα οι ελλείψεις που προέκυψαν κατά την πορεία των διαπραγματεύσεων. Για τον λόγο αυτόν, συμφωνώ ότι καλό θα ήταν να συμμετάσχει το Κοινοβούλιο περισσότερο στις διαπραγματεύσεις με σκοπό να προβεί στις αλλαγές που είναι αναγκαίες, ώστε να διασφαλισθεί ότι η ευρωπαϊκή βιομηχανία και η ευρωπαϊκή οικονομία δεν θα βρεθούν σε μειονεκτική θέση.
<SPEAKER ID="218" NAME="Giovanni Collino" LANGUAGE="IT">
Ένα νέο σύμφωνο σταθερότητας για την Ευρώπη θα περιλαμβάνει σίγουρα το τραπεζικό σύστημα, το οποίο αντιπροσωπεύει το άλλο άκρο της διαδικασίας όπου χρησιμοποιούνται οι ίδιοι πόροι που αποτελούν την καρδιά της ευρωπαϊκής οικονομίας. Με άλλα λόγια, το χρέος που συσσωρεύουν με τον καιρό τα κράτη μέλη της Ευρωπαϊκής Ένωσης για την παραγωγή εθνικού πλούτου και τη διάθεσή του στους πολίτες τους χρηματοδοτείται και υπόκειται σε διαχείριση από τις τράπεζες, οι οποίες πρέπει να είναι σε θέση να το κάνουν να δημιουργεί κέρδος.
<P>
Αν και είναι αλήθεια ότι τα κράτη μέλη θα συνεχίσουν να χρειάζονται πολύ χρόνο για να προσαρμοστούν στην τυποποίηση των χρηματοπιστωτικών τους νόμων καθώς και για να επιτύχουν κατάλληλο επίπεδο ομοιομορφίας εντός των φορολογικών τους συστημάτων, να εδραιώσουν αξιοπρεπή όρια ρευστότητας και να ζητήσουν αξιόπιστα αποτελέσματα μόχλευσης με σκοπό την εγγύηση των αποταμιεύσεων και των μακροπρόθεσμων τάσεών τους, πρέπει να διασφαλίσουμε ότι θα μπορέσουμε να ανταποκριθούμε με κατάλληλο τρόπο στην κρίση ακόμα και σε βραχυπρόθεσμο επίπεδο.
<P>
Οι ίδιοι πόροι στους οποίους θα έχει αυξανόμενη πρόσβαση η Ευρωπαϊκή Ένωση θα διασφαλίσουν ότι ο στόχος της διαχείρισης των πόρων της ΕΕ θα είναι ολοένα λιγότερο η υποστήριξη των συστημικών κινδύνων και ολοένα περισσότερο η δημιουργία μιας σειράς κινήτρων που θα ωφελήσουν τις εθνικές οικονομίες, τα οποία δεν θα περιορίζονται με ζήλο εντός των εθνικών συνόρων, αλλά θα είναι ολοκληρωμένα με σκοπό τη βελτιστοποίηση της χρήσης των αντίστοιχων συγκριτικών πλεονεκτημάτων.
<SPEAKER ID="988" NAME="Diogo Feio" LANGUAGE="PT">
Τα ισχυρά και σταθερά χρηματοπιστωτικά ιδρύματα έχουν ζωτική σημασία για τη βιωσιμότητα της κεφαλαιαγοράς, την πρόσβαση σε πίστωση, την ανταγωνιστικότητα και την οικονομική και χρηματοπιστωτική σταθερότητα. Ως εκ τούτου, επικροτώ την έγκριση της παρούσας έκθεσης, ιδίως επειδή περιλαμβάνει κρίσιμα μέτρα, τα οποία υπέβαλα εγώ και αφορούν την κατάσταση των εθνικών χρηματοπιστωτικών ιδρυμάτων. Αναφέρομαι, συγκεκριμένα: στην ανάγκη να αποσαφηνίσουν η επιτροπή της Βασιλείας και η Ευρωπαϊκή Επιτροπή τη μεταχείριση των συμφωνιών αμοιβαίων χρηματοοικονομικών συμμετοχών· στη σημασία να καθορισθούν κριτήρια για υψηλής ποιότητας ρευστοποιήσιμα στοιχεία ενεργητικού λαμβάνοντας υπόψη τον ισχύοντα ορισμό των επιλέξιμων στοιχείων ενεργητικού της Ευρωπαϊκής Κεντρικής Τράπεζας για δράσεις νομισματικής πολιτικής (διευκόλυνση πράξεων επαναγοράς)· και στην ένταξη του συνόλου των κρατικών ομολόγων της ευρωζώνης στα υψηλής ποιότητας ρευστοποιήσιμα στοιχεία ενεργητικού ανεξαρτήτως της συγκεκριμένης πιστωτικής διαβάθμισής τους, μειώνοντας έτσι τον δυσανάλογο αντίκτυπο των ενεργειών των οργανισμών αξιολόγησης πιστοληπτικής ικανότητας.
<SPEAKER ID="219" NAME="Jiří Havel" LANGUAGE="CS">
" υποβληθείσα έκθεση έχει καταρτισθεί με σχετικά ακριβείς όρους. Αναλύει σαφώς το ζήτημα της νέας προτεινόμενης ρύθμισης του τραπεζικού τομέα που βρίσκεται υπό αναθεώρηση (Βασιλεία ΙΙ), και παρέχει λεπτομερή ανάλυση των βασικών σημείων αυτής, τα οποία, επί του παρόντος, συζητούνται σε πρακτικό και ακαδημαϊκό επίπεδο. Συγκεκριμένα, περιλαμβάνει την εισαγωγή μέτρων που πρέπει να συμβάλουν στη μεγαλύτερη χρηματοπιστωτική σταθερότητα του τραπεζικού κλάδου, και τη μείωση της πιθανότητας μιας ακόμα κρίσης, εστιάζοντας στους ακόλουθους πέντε τομείς: ποιότητα του κεφαλαίου (η αύξηση της ποιότητας του τραπεζικού κεφαλαίου είναι αναμφίβολα επιθυμητή), αυστηρότερα πρότυπα ρευστότητας (ο κίνδυνος ρευστότητας φάνηκε ότι είναι σημαντικός κατά τη διάρκεια της κρίσης), αντικυκλικά μέτρα (η δημιουργία πρόσθετου τραπεζικού κεφαλαίου σε εποχές ευημερίας θα περιορίσει την υπέρμετρη αύξηση των πιστώσεων και τη μετέπειτα δημιουργία φουσκών στις τιμές, όπως, για παράδειγμα, στην Ισπανία), εισαγωγή δείκτη μόχλευσης (αυτός ο νέος δείκτης θα συμβάλει στη μεγαλύτερη σταθερότητα των τραπεζών, αλλά πρέπει να περιλαμβάνει όχι μόνο τα χρηματοπιστωτικά στοιχεία που περιέχονται στον τραπεζικό ισολογισμό αλλά και τα στοιχεία εκτός ισολογισμού, όπως είναι τα παράγωγα και οι ενδεχόμενες υποχρεώσεις της τράπεζας) και, τέλος, δημιουργία κεντρικού αντισυμβαλλόμενου για τη ρύθμιση των εξωχρηματιστηριακών συναλλαγών, ιδίως σε σχέση με τη μεγαλύτερη διαφάνεια των παραγώγων. Βάσει των παραπάνω, πιστεύω ότι η υποβληθείσα έκθεση περιέχει λεπτομερή ανάλυση καθώς και σχετικές συστάσεις στον τομέα της προτεινόμενης ρύθμιση του τραπεζικού κλάδου, και ως εκ τούτου συνιστώ την έγκριση του προτεινόμενου κειμένου.
<SPEAKER ID="987" NAME="Petru Constantin Luhan" LANGUAGE="RO">
Πιστεύω ότι η ύπαρξη δυναμικών, σαφώς καθορισμένων χρηματοπιστωτικών αγορών, ικανών για τη χρηματοδότηση πολύ μεγάλων επενδύσεων, αποτελεί απόλυτη προϋπόθεση για την ανάκαμψη της ευρωπαϊκής οικονομίας. Υποστηρίζω σθεναρά τη δέσμευση που ανελήφθη κατά τη συνεδρίαση της ομάδας των G20 για τη δημιουργία μεγαλύτερου όγκου κεφαλαίου και την εκπόνηση προτύπων διαχείρισης της ρευστότητας. Αυτά τα καλής ποιότητας πρότυπα ρευστότητας αποτελούν βασικό στοιχείο της απάντησης στην κρίση.
<P>
Πιστεύω επίσης ότι ο μεγαλύτερος βαθμός ευελιξίας από τα επιλέξιμα στοιχεία ενεργητικού που είναι διαθέσιμα στην Ευρωπαϊκή Ένωση, ο οποίος μπορεί να επιτευχθεί μέσω του εντοπισμού ασφαλών χρηματοδοτικών πηγών και των συγκεκριμένων χαρακτηριστικών αυτών, θα δημιουργήσει χρηματοπιστωτική σταθερότητα έναντι καταστάσεων κρίσεων, τόσο σε βραχυπρόθεσμο όσο και σε μακροπρόθεσμο επίπεδο.
<SPEAKER ID="986" NAME="Czesław Adam Siekierski" LANGUAGE="PL">
" χρηματοπιστωτική και οικονομική κρίση των τελευταίων ετών διέλυσε τις ψευδαισθήσεις ότι οι τράπεζες γνωρίζουν καλύτερα τους κινδύνους που αναλαμβάνουν και είναι σε θέση να καθορίσουν από μόνες τους προϋποθέσεις ασφαλείας. " βαθειά άγνοια ορισμένων από τους ανθρώπους που είναι επικεφαλής των τραπεζών, η τεράστια σημασία που αποδίδεται στα σχέδια πωλήσεων και η παράβλεψη των παραγόντων κινδύνου, από κοινού με την παθητικότητα του συστήματος χρηματοπιστωτικής εποπτείας, αποτελούν τις θεμελιώδεις αμαρτίες του τραπεζικού κλάδου που λειτούργησε ως άμεσος καταλύτης της παγκόσμιας ύφεσης.
<P>
" Βασιλεία ΙΙ δεν αποδείχθηκε πολύ αποτελεσματική ως μηχανισμός πρόληψης της κρίσης. Υπό τις συνθήκες αυτές, είναι σημαντικό να δημιουργηθεί, όσο το δυνατόν συντομότερα, ένα νέος κώδικας προτύπων -η Βασιλεία ΙΙΙ- που δεν θα περιλαμβάνει πλέον την αισιόδοξη υπόθεση της ικανότητας αυτορρύθμισης των τραπεζών.
<P>
" θέσπιση κεφαλαιακών απαιτήσεων θα συμβάλει ασφαλώς σε μια αύξηση της ασφάλειας του τραπεζικού κλάδου μέσω αύξησης της ρευστότητας. Ωστόσο, τέτοιου είδους μέτρα ενέχουν επίσης τον κίνδυνο της μετακύλισης κόστους στους πελάτες των τραπεζών -αύξηση των πιστωτικών τιμών και άλλων χρηματοπιστωτικών υπηρεσιών- εις βάρος της οικονομίας. Ως εκ τούτου, είναι αναγκαίο να εγγυηθούμε κατάλληλα προστατευτικά πλαίσια που δεν θα επιτρέψουν να πληγούμε από τα αρνητικά αυτά αποτελέσματα, ή θα επιτρέψουν τουλάχιστον να τα διατηρήσουμε σε ένα ελάχιστο επίπεδο. Από την άλλη, ωστόσο, πρέπει να έχουμε υπόψη ότι και η χρηματοπιστωτική ασφάλεια κοστίζει. Το ερώτημα είναι, πόσα είμαστε πρόθυμοι να πληρώσουμε για αυτήν;
<SPEAKER ID="985" NAME="Angelika Werthmann" LANGUAGE="DE">
" κρίση έδειξε ξεκάθαρα ότι ακόμα και το τραπεζικό κεφάλαιο ήταν ανεπαρκές σε σχέση με τη φερεγγυότητα. Το ισχύον ρυθμιστικό πλαίσιο χρήζει, ως εκ τούτου, εκ βάθρων αναθεώρησης και, συνεπώς, οι προσπάθειες της επιτροπής της Βασιλείας για την εν γένει αναβάθμιση του πλαισίου πρέπει να επικροτηθούν, ιδίως εάν συνοδεύονται από ενιαίους, σαφείς και διαφανείς κανονισμούς. Ωστόσο, υπάρχουν κάποιες ελλείψεις εν προκειμένω και, υπό την ισχύουσα μορφή του, το πλαίσιο θα δημιουργήσει συγκριτικό μειονέκτημα για την ευρωπαϊκή οικονομία. Οι ευρωπαϊκές εταιρείες βασίζονται στις πιστώσεις από τις τράπεζες. Ποσοστό 80% των επενδύσεων και του δανεισμού στην Ευρώπη βασίζεται σε τραπεζικές πιστώσεις. Εν προκειμένω, είναι ιδιαίτερα σημαντικό να διασφαλισθεί η χρηματοδότηση των ΜΜΕ. Πρέπει να ληφθούν υπόψη οι διαφορές χωρίς να επιβληθούν κυρώσεις σε ορισμένα επιχειρηματικά πρότυπα. Διαφορετικά, υπάρχει κίνδυνος πρόκλησης ζημιών στην ευρωπαϊκή οικονομία.

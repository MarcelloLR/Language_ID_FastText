<CHAPTER ID="003">
Η ανάπτυξη του πλαισίου που διέπει τις δραστηριότητες των εκπροσώπων ομάδων συμφερόντων στα θεσμικά όργανα της Ευρωπαϊκής Ένωσης (συζήτηση) 
<SPEAKER ID="007" NAME="Πρόεδρος">
" ημερήσια διάταξη προβλέπει τη συζήτηση της έκθεσης του Alexander Stubb, που αντικαθίσταται από τον Ingo Friedrich, εξ ονόματος της Επιτροπής Συνταγματικών Υποθέσεων, σχετικά με την ανάπτυξη του πλαισίου που διέπει τις δραστηριότητες των εκπροσώπων ομάδων συμφερόντων στα θεσμικά όργανα της Ευρωπαϊκής Ένωσης.
<SPEAKER ID="008" NAME="Ingo Friedrich">
εισηγητής. - (DE) Κύριε Πρόεδρε, το ιστορικό έχει ως εξής. Με τη Συνθήκη της Λισαβόνας, οι εξουσίες του Ευρωπαϊκού Κοινοβουλίου θα ενισχυθούν ουσιαστικά και πάλι και ενόψει αυτής της ενίσχυσης των εξουσιών θεωρούμε ιδιαιτέρως σημαντικό να διεξαγάγουμε μια ακριβή ανάλυση της νομοθετικής διαδικασίας για μια ακόμη φορά. Καθώς το κάνουμε αυτό, βλέπουμε ότι οι εκπρόσωποι ειδικών ομάδων συμφερόντων -ή λομπίστες, όπως αποκαλούνται συχνά- διαδραματίζουν επίσης έναν λίαν σημαντικό ρόλο στις Βρυξέλλες. Εκτιμούμε ότι υπάρχουν περί τις 15 000 εκπρόσωποι ομάδων ειδικών συμφερόντων, που δραστηριοποιούνται στις Βρυξέλλες, εκ των οποίων 5 000 είναι ήδη εγγεγραμμένοι στο μητρώο του Ευρωπαϊκού Κοινοβουλίου.
<P>
Καθήκον μας, επομένως, είναι να θεσπίσουμε ένα πλαίσιο, εντός του οποίου οι δραστηριότητες εκπροσώπησης ομάδων ειδικών συμφερόντων μπορούν να διεξάγονται με έντιμο και αποδεκτό τρόπο. Το Κοινοβούλιο διατηρεί το δικό του οιονεί υποχρεωτικό μητρώο εκπροσώπων συμφερόντων ήδη από το 1996, καθώς και έναν πολύ αναλυτικό κώδικα συμπεριφοράς. Το καθήκον μας τώρα είναι να δούμε αν μπορούν να επιτευχθούν παρόμοιες διευθετήσεις για όλα τα ευρωπαϊκά θεσμικά όργανα. Το περιεχόμενο της έκθεσης, επί της οποίας θα διεξαχθεί ψηφοφορία σήμερα, συνιστά επομένως ένα σημαντικό βήμα για μεγαλύτερη διαφάνεια: με άλλα λόγια, για την παροχή ακριβούς ενημέρωσης σχετικά με το ποιος συμμετείχε ως λομπίστας -εκπρόσωπος ομάδας συμφερόντων- στην επεξεργασία της ευρωπαϊκής νομοθεσίας, με ποιον τρόπο το κατάφεραν και σε ποιους τομείς.
<P>
Δεύτερον, θέλουμε να θεσπίσουμε δεοντολογικά και ηθικά πρότυπα, που θα διέπουν αυτές τις δραστηριότητες εκπροσώπησης συμφερόντων. Τρίτον, πρέπει να υπάρχουν κατάλληλες ασφαλιστικές δικλείδες για να διασφαλιστεί η ανεξαρτησία της πολιτικής διαδικασίας λήψης αποφάσεων στο Κοινοβούλιο και στην Επιτροπή. Οι δραστηριότητες εκπροσώπησης συμφερόντων πρέπει να μετακινηθούν από την γκρίζα ζώνη, όπου κινούνταν, ούτως ώστε να έχουμε μια καθαρή και πραγματική εικόνα σχετικά με το πού πραγματικά εφαρμόζεται η άσκηση επιρροής. Ενσωματώσαμε, επομένως, τα ακόλουθα στοιχεία στην έκθεση, που είναι νέα χαρακτηριστικά σε σύγκριση με την προηγούμενη κατάσταση: πρώτον, έναν σχετικώς ευρύ ορισμό του τι σημαίνει εκπροσώπηση ειδικών συμφερόντων, ή τι είναι, συγκεκριμένα "δραστηριότητες που αναπτύσσονται με στόχο να επηρεάσουν τη διαμόρφωση της πολιτικής και τη διαδικασία λήψεως αποφάσεων των θεσμικών οργάνων της ΕΕ".
<P>
Το δεύτερο νέο χαρακτηριστικό είναι η θέσπιση του "νομοθετικού αποτυπώματος". Αυτό σημαίνει ότι όταν συζητείται μια νέα οδηγία και εγκρίνεται σε επίπεδο κοινοβουλευτικής επιτροπής, η γραμματεία της επιτροπής θα επισυνάπτει μια σελίδα στο έγγραφο, όπου θα απαριθμούνται ποιες ενώσεις συμμετείχαν στη συζήτηση και αν το έπραξαν στο πλαίσιο δημόσιας ακρόασης ή άλλου τύπου συνάντησης. Αυτός ο κατάλογος αναμένεται επίσης να βοηθά τις ίδιες τις ομάδες ειδικών συμφερόντων να δουν ποιος ενεπλάκη στη διαδικασία και ποιος δεν επιθυμούσε ή αδυνατούσε να συμμετάσχει.
<P>
Τρίτον, στόχος μας είναι η δημιουργία κοινού μητρώου για τους εκπροσώπους ειδικών συμφερόντων στα θεσμικά όργανα της ΕΕ. Μένει να δούμε αν πράγματι θα συμβεί αυτό σε επίπεδο Επιτροπής και Κοινοβουλίου. Προτιθέμεθα να συγκροτήσουμε ομάδα εργασίας για να εξετάσει αυτό το ζήτημα. Θα ήταν, βεβαίως, ευκολότερο για όλους τους εκπροσώπους ομάδων ειδικών συμφερόντων, αν μπορούσαμε να εξασφαλίσουμε ένα ενιαίο σημείο εγγραφής, όπου θα μπορούν να καταχωρούνται και να εγγράφονται δηλώνοντας την πρόθεσή τους να συμμορφωθούν με τους κανόνες. Αυτός είναι ο στόχος, ως εισηγητής όμως, πρέπει να πω ότι δεν είμαι βέβαιος σε αυτή τη φάση αν πραγματικά θα αποκτήσουμε κοινό μητρώο. Σε κάθε περίπτωση, τα μητρώα πρέπει να διασυνδέονται, ούτως ώστε να είναι απλή, από άποψη γραφειοκρατικών διατυπώσεων, η διαδικασία δημιουργίας αυτού του κοινού μητρώου. " παράγραφος 21 αναφέρεται επίσης στην απαίτηση δημοσιοποίησης των χρηματοοικονομικών στοιχείων, στοιχείο που θα είναι εντελώς καινοφανές. Μιλάμε επίσης για το ενδεχόμενο της επιβολής κυρώσεων σε εκπροσώπους ομάδων συμφερόντων που παραβιάζουν τον κώδικα συμπεριφοράς. Εν προκειμένω, πρέπει να εξετάσουμε τι είδους κυρώσεις επιθυμούμε. " ιδέα που πρότειναν οι Πράσινοι είναι η κατάρτιση μαύρης λίστας, κατά τη γνώμη μου όμως, αυτό παραπέμπει σε μεσαιωνικές μεθόδους. Οι μαύρες λίστες πραγματικά δεν αρμόζουν σε μια δημοκρατία. Αυτό που θα θέλαμε, αντιθέτως, είναι η συμπερίληψη στο μητρώο να παρέχει τόσο υψηλό βαθμό γοήτρου, ώστε όλες οι σοβαρών προθέσεων ενώσεις να επιζητούν την εγγραφή του ονόματός τους στο επίσημο μητρώο των ευρωπαϊκών θεσμικών οργάνων. Πρέπει να είναι μια προοπτική που θα προσδίδει κύρος και θα είναι ελκυστική, όχι μόνο διότι σε αυτή την περίπτωση θα τους χορηγείται άδεια, που θα επιτρέπει την πρόσβαση στα κτίρια των θεσμικών οργάνων, αλλά και διότι η συμπερίληψη στο μητρώο θα είναι από μόνη της επιθυμητή και θα σημαίνει ότι η εν λόγω ένωση αναγνωρίζεται ως σημαντικός και χρήσιμος συνομιλητής, που χαίρει σοβαρής αντιμετώπισης από τα θεσμικά όργανα σε τέτοιο βαθμό ώστε να δικαιολογείται η συμπερίληψη στο μητρώο. Σε περίπτωση παραπτώματος, η ένωση θα διαγράφεται από το μητρώο και θα αφαιρείται η άδεια πρόσβασης: αυτή θα είναι η κύρωση.
<P>
Ναι, θα είμαι όσο το δυνατόν συντομότερος. Είναι σημαντικό οι εκκλησιαστικές οργανώσεις να μην οριστούν ως εκπρόσωποι ομάδων ειδικών συμφερόντων. Είμαι πάρα πολύ απογοητευμένος με την τροπολογία αριθ. 3. " κ. in 't Veld της Ομάδας των Φιλελευθέρων είπε ότι οι εκκλησίες πρέπει να λογίζονται εκπρόσωποι ομάδων συμφερόντων. Αυτό όμως πραγματικά αντίκειται σε όλα όσα έχουμε συμφωνήσει στο Κοινοβούλιο μέχρι σήμερα. Σύμφωνα με τις Συνθήκες, οι εκκλησίες είναι εταίροι για τα θεσμικά μας όργανα, δεν είναι όμως εκπρόσωποι ομάδων συμφερόντων.
<P>
Συνολικά, η εκτίμησή μου είναι ότι αυτό είναι ένα μείζον βήμα στην κατεύθυνση μιας πιο διαφανούς, ορθής και έντιμης κατάστασης. Ελπίζω ότι κατ' αυτόν τον τρόπο θα δώσουμε ένα παράδειγμα, που θα μπορούν να το μιμηθούν σε ολόκληρο τον κόσμο, δείχνοντας με ποιον τρόπο η εκπροσώπηση ειδικών συμφερόντων μπορεί και πρέπει να χαίρει σοβαρής αντιμετώπισης.
<SPEAKER ID="009" NAME="Siim Kallas">
Αντιπρόεδρος της Επιτροπής. - (EN) Κύριε Πρόεδρε, πραγματικά χαίρομαι που παρίσταμαι σε αυτή τη συνεδρίαση της Ολομέλειας, κατά την οποία θα ολοκληρωθούν οι συζητήσεις σας αναφορικά με την Ευρωπαϊκή πρωτοβουλία για τη διαφάνεια. Παρακολουθώ τις συζητήσεις σας και συμμετείχα στις συζητήσεις σας σε διάφορες επιτροπές. Είμαι πεπεισμένος ότι η έκθεση, ως έχει, αποτελεί πραγματικό βήμα προόδου για τη βελτίωση της διαφάνειας στην ευρωπαϊκή διαδικασία λήψης αποφάσεων.
<P>
" Επιτροπή επικροτεί τη θετική αντίδραση του Ευρωπαϊκού Κοινοβουλίου στην πρότασή της να ακολουθηθεί μια διοργανική προσέγγιση με στόχο ένα μητρώο και έναν κώδικα συμπεριφοράς για τους εκπροσώπους ομάδων συμφερόντων, που πιστεύουν ότι ένα ανάλογο ενιαίο σημείο εγγραφής θα υπηρετήσει κατά τον καλύτερο τρόπο τον στόχο ενίσχυσης της διαφάνειας, ενώ παράλληλα θα αποφευχθεί ένα περιττό διοικητικό βάρος. Πιστεύω ότι η έκθεσή σας αποτελεί έξοχο σημείο εκκίνησης για συζητήσεις στη μελλοντική διοργανική ομάδα εργασίας, που προτείνετε.
<P>
Θέλω να υπογραμμίσω ένα σημείο. " Ευρωπαϊκή Επιτροπή είναι πεπεισμένη ότι οι δραστηριότητες των εκπροσώπων ομάδων ειδικών συμφερόντων είναι νόμιμες και αποτελούν πολύτιμη συμβολή στη διαδικασία λήψης αποφάσεων, τα πράγματα όμως πρέπει να γίνονται με διαφάνεια. Αυτός είναι ο λόγος που η Ευρωπαϊκή πρωτοβουλία για τη διαφάνεια έχει στόχο το άνοιγμα αυτού, που πολύ συχνά εκλαμβάνεται ως μαύρο κουτί. Οι πολίτες, οι ενδιαφερόμενοι, οι υπεύθυνοι λήψης αποφάσεων και το ευρύ κοινό μπορούν, τότε, να διαμορφώσουν ιδία αντίληψη σχετικά με το τι γίνεται στις Βρυξέλλες.
<P>
Όταν βλέπω τι πληροφορίες ζητούν το Κοινοβούλιο και η Επιτροπή να κοινοποιήσουν οι εγγραφόμενοι στο μητρώο, παρατηρώ ότι, και επ' αυτού, συμφωνούμε σε μεγάλο βαθμό. " Επιτροπή θεωρεί ότι είναι σημαντικό να γνωρίζουμε ποιοι είναι οι εκπρόσωποι ομάδων συμφερόντων, τι συμφέροντα εκπροσωπούν και ποιες είναι οι πηγές χρηματοδότησής τους. Είναι αυτονόητο ότι η μη τήρηση του κώδικα συμπεριφοράς πρέπει να επισύρει κυρώσεις. Οι κυρώσεις θα σημαίνουν αναστολή της εγγραφής στο μητρώο ή ακόμη και διαγραφή από αυτό.
<P>
" Επιτροπή ανακοίνωσε ότι θα θέσει σε λειτουργία το Μητρώο της σχετικά με την Ευρωπαϊκή πρωτοβουλία για τη διαφάνεια την άνοιξη του 2008. Σας διαβεβαιώνω ότι πρόθεσή μας είναι να τηρήσουμε αυτή την προθεσμία. Επικοινώνησα πρόσφατα με τις υπηρεσίες και αναμένω το μητρώο να ανοίξει σε έξι εβδομάδες. Αποφασίσαμε, επίσης, ότι το μητρώο είναι ένα πιλοτικό σχέδιο και ότι θα το επανεξετάσουμε σε έναν χρόνο, πράγμα που σημαίνει στις αρχές του καλοκαιριού του 2009. " Ευρωπαϊκή Επιτροπή είναι έτοιμη για συζητήσεις με το Κοινοβούλιο και το Συμβούλιο Υπουργών, καθώς και με τις δύο συμβουλευτικές επιτροπές, προκειμένου να εργαστεί για την ανάπτυξη ενός κοινού συστήματος.
<SPEAKER ID="010" NAME="José Javier Pomés Ruiz">
συντάκτης της γνωμοδότησης της Επιτροπής Ελέγχου των Προϋπολογισμών. - (ES) Καταρχάς, κύριε Πρόεδρε, είναι κρίμα που είναι απών σήμερα ο φινλανδός υπουργός Εξωτερικών, ο κ. Alexander Stubb, αφού συνέβαλε τα μάλα στην Επιτροπή Ελέγχου των Προϋπολογισμών και σε αυτή την έκθεση.
<P>
Είμαι εδώ για να παρουσιάσω τη γνωμοδότηση της Επιτροπής Ελέγχου των Προϋπολογισμών. Σε συνέχεια των τελευταίων λέξεων του Επιτρόπου Kallas, θέλω να υπογραμμίσω για μια ακόμη φορά ότι ο ρόλος των μελών του Ευρωπαϊκού Κοινοβουλίου είναι να βρίσκονται σε όσο το δυνατόν στενότερη επαφή με τους πολίτες -με τους εκπροσώπους των ομάδων ειδικών συμφερόντων, όπως και με αυτούς που δεν εκπροσωπούν ομάδες συμφερόντων- και ότι, κατά συνέπεια, το Ευρωπαϊκό Κοινοβούλιο πρέπει να έχει τους δικούς του κανόνες. Το γραφείο μου είναι ανοικτό σε οποιονδήποτε θέλει να πιει έναν καφέ μαζί μου ή να με καλέσει να περπατήσουμε μαζί. Δεν μπορώ να αξιώσω να εγγράφονται οι άνθρωποι σε ειδικό μητρώο. Δεν μπορώ να πω σε κάποιον, που δεν είναι εγγεγραμμένος στο μητρώο, ότι δεν μπορώ να τον δεχθώ στο κόμμα μου, στην Unión del Pueblo Navarro. Δεν μπορώ να πω "πρέπει να εγγραφείτε". Πραγματικά όχι: η διοίκηση είναι ένα πράγμα, η πολιτική λειτουργία του Ευρωπαϊκού Κοινοβουλίου είναι κάτι το εντελώς διαφορετικό.
<P>
Καλά θα κάνουμε, επομένως, να έχουμε δύο τρόπους διασφάλισης της διαφάνειας. Ήμουν εισηγητής για τη διαφάνεια, αυτό το μεγάλο έργο, που έφερε εδώ τον Επίτροπο Kallas. " διαφάνεια δεν πρέπει να εμποδίσει την επαφή μας με την πραγματική ζωή, με τους εκπροσώπους ομάδων συμφερόντων ή με αυτούς που δεν εκπροσωπούν ομάδες συμφερόντων.
<P>
Σας ευχαριστώ. Είμαι βέβαιος ότι ο Επίτροπος Kallas το κατανοεί αυτό.
<SPEAKER ID="011" NAME="Pervenche Berès">
συντάκτρια της γνωμοδότησης της Επιτροπής Οικονομικών και Νομισματικών Θεμάτων. - (FR) Κύριε Πρόεδρε, κύριε Επίτροπε, βρίσκομαι σε μια παράδοξη κατάσταση, όπως έχει συμβεί αρκετές φορές στο παρελθόν, λόγου χάρη όταν ο εισηγητής, ο κ. Pistelli, που ήταν στην εμπροσθοφυλακή αυτού που θα αποτελέσει αναμφίβολα τη θέση του Ευρωπαϊκού Κοινοβουλίου για τη διαφάνεια, δυστυχώς αγνοήθηκε από την επιτροπή μας. Επομένως, είμαι ιδιαίτερα χαρούμενος γι' αυτό που είμαι βέβαιος ότι θα είναι το τελικό μας αποτέλεσμα σήμερα. Είναι αδύνατο να φανταστούμε τις αγορές να λειτουργούν ομαλά, αν η διαφάνεια δεν αποτελεί απαρέγκλιτα τον θεμελιώδη κανόνα. Εμείς, οι νομοθέτες, πρέπει να εφαρμόσουμε αυτόν τον κανόνα σε μας τους ίδιους, ιδίως εφόσον γνωρίζουμε πάρα πολύ καλά ότι στη νομοθετική μας διαδικασία -και το λέω αυτό στον προηγούμενο ομιλητή- οι σχέσεις μας με τους εξωτερικούς εκπροσώπους, είτε αυτοί εκπροσωπούν ομάδες πίεσης είτε θρησκευτικές οργανώσεις -και απευθύνομαι τώρα στον κ. Friedrich- διαδραματίζουν αποφασιστικό ρόλο στην ευρωπαϊκή νομοθετική μας διαδικασία. Αποτελεί καθήκον μας να αποτελέσουμε παράδειγμα σε αυτόν τον τομέα, μεταξύ άλλων, φθάνοντας μέχρι του σημείου να διασφαλίσουμε τη συστηματική χρήση αυτής της ιδέας περί "νομοθετικού αποτυπώματος", που πιστεύω ότι θα είναι άκρως επωφελής.
<SPEAKER ID="012" NAME="Claude Turmes">
συντάκτης της γνωμοδότησης της Επιτροπής Περιβάλλοντος, Δημόσιας Υγείας και Ασφάλειας των Τροφίμων. - (DE) Κύριε Πρόεδρε, χωρίς διαφάνεια, δεν μπορεί να υπάρξει ευρωπαϊκή δημοκρατία. Οι Βρυξέλλες έχουν ήδη αποκτήσει τη φήμη ότι επιτρέπουν στις μεγάλες πολυεθνικές να κάνουν παιχνίδι και να κινούν τα νήματα. Αυτό είναι επικίνδυνο για το ευρωπαϊκό εγχείρημα και αποτελεί ζήτημα, το οποίο, εμένα προσωπικά, αλλά και τους Πράσινους, συνολικά, μας προβληματίζει πολύ. Ως Ευρωπαϊκό Κοινοβούλιο, έχουμε, επομένως, την ευθύνη, να φανερώσουμε τις προθέσεις μας στους ψηφοφόρους ενόψει της διεξαγωγής των επόμενων ευρωπαϊκών εκλογών. Συζητούμε σήμερα μια καλή έκθεση, σκοτεινές δυνάμεις όμως απεργάζονται την απάλειψη δύο από τα βασικότερα στοιχεία της.
<P>
Πρώτον, θέλουν να αποτρέψουν τη διαφάνεια ως προς τη χρηματοδότηση. Χωρίς διαφάνεια ως προς τη χρηματοδότηση, ποτέ δεν μπορούμε να είμαστε βέβαιοι, ποιος είναι πραγματικά ο υποκινητής των εκστρατειών. Εκπλήσσομαι, μάλιστα, όταν διαπιστώνω ότι η ίδια η Σοσιαλιστική Ομάδα στο ΕΚ αντιτίθεται στη διαφάνεια ως προς τη χρηματοδότηση και με αυτόν τον τρόπο υπονομεύει ένα από αυτά τα βασικά της στοιχεία. Σε ό,τι αφορά το δεύτερο βασικό στοιχείο που υπονομεύεται υπάρχουν άνθρωποι στο Κοινοβούλιο, που θεωρούν ότι οι δικηγόροι δεν πρέπει να λογίζονται εκπρόσωποι ομάδων ειδικών συμφερόντων, έστω και αν δεν υπερασπίζονται ανθρώπους στις αίθουσες των δικαστηρίων, αλλά τουναντίον επιχειρούν να κινήσουν τα νήματα για να επηρεάσουν τη νομοθεσία στην Ευρώπη.
<P>
Επιτρέψτε μου να διαβάσω ένα απόσπασμα από τον ιστότοπο μιας δικηγορικής εταιρείας στις Βρυξέλλες. Λέει ότι επειδή επί του παρόντος δεν θεωρούμαστε εκπρόσωποι ομάδων συμφερόντων βάσει της κείμενης νομοθεσίας,
<P>
"Κατά συνέπεια, η εκπροσώπηση ομάδων ειδικών συμφερόντων από δικηγόρους θα είναι ολοένα και πιο αποτελεσματική και οι στόχοι είναι πολύ πιθανότερο να επιτευχθούν με νομική υποστήριξη. " δικηγορική εταιρεία Alber & Geiger, έχοντας αποκλειστική εξειδίκευση στην εκπροσώπηση ομάδων συμφερόντων και στις σχέσεις με κυβερνήσεις, θα είναι στο πλευρό σας για να σας συνδράμει στην επίτευξη των στόχων σας εντός της ΕΕ."
<P>
(DE) Όπως βλέπετε, ακόμη και οι ίδιες οι δικηγορικές εταιρείες παραδέχονται ότι εκπροσωπούν ειδικές ομάδες συμφερόντων. Κυρίες και κύριοι συνάδελφοι, αυτό είναι απαράδεκτο. Αν επιτρέψουμε να συμβεί αυτό, θα υπονομεύσουμε την ίδια μας την αξιοπιστία.
<SPEAKER ID="015" NAME="Diana Wallis">
συντάκτρια της γνωμοδότησης της Επιτροπής Νομικών Θεμάτων. - (EN) Κύριε Πρόεδρε, η Επιτροπή Νομικών Θεμάτων υποστήριξε θερμά την πρωτοβουλία της Επιτροπής και τη στάση του εισηγητή. Πιστεύω ότι υποστηρίξαμε απερίφραστα ότι πρέπει επίσης να υπάρξει συντονισμένη προσέγγιση μεταξύ όλων των θεσμικών οργάνων. Πάντως, λαμβάνοντας υπόψη τα παραπάνω, θέλουμε να τονίσουμε με έμφαση τον ιδιαίτερα ανοικτό χαρακτήρα του παρόντος θεσμικού οργάνου, ως δημοκρατικού οργάνου λήψης αποφάσεων· επιπλέον, ότι οι εκπρόσωποι ομάδων ειδικών συμφερόντων πρέπει να απολαμβάνουν ίση μεταχείριση. Υπ' αυτή την έννοια, πιο μακροπρόθεσμα, θέλουμε να προχωρήσουμε σε ένα υποχρεωτικό μητρώο, όπου όλοι θα απολαμβάνουν ίση μεταχείριση.
<P>
Αν μου επιτρέπετε, θέλω να επανέλθω στο ζήτημα των δικηγόρων ως εκπροσώπων ομάδων συμφερόντων, το οποίο μόλις έθιξε ο κ. Turmes. Υπάρχει εδώ ένα ζήτημα και ζητώ από όλους να εξετάσουν προσεκτικά τον εξαιρετικά λεπτομερή ορισμό που έδωσε η Επιτροπή Νομικών Θεμάτων αναφορικά με το πότε ένας δικηγόρος είναι δικηγόρος και πότε ένας δικηγόρος είναι εκπρόσωπος ομάδας συμφερόντων. Αυτός ο ορισμός εξετάστηκε διεξοδικότατα και σας ζητώ να λάβετε υπόψη τον συγκεκριμένο ορισμό.
<SPEAKER ID="016" NAME="Søren Bo Søndergaard">
συντάκτης της γνωμοδότησης της Επιτροπής Πολιτικών Ελευθεριών, Δικαιοσύνης και Εσωτερικών Υποθέσεων. - (DA) Κύριε Πρόεδρε, η έκθεση που εξετάζουμε εδώ είναι καλή. Είναι ένα βήμα προς τη σωστή κατεύθυνση - όχι κανένα μεγάλο βήμα, αλλά πάντως ένα βήμα. Είναι αναγκαίο επίσης να υπάρξει δράση, όχι διότι κάθε εκπροσώπηση ομάδας συμφερόντων είναι επιζήμια ή διότι όλοι οι εκπρόσωποι ομάδων συμφερόντων είναι μοχθηροί, αλλά διότι είναι εντελώς απαράδεκτο η εκπροσώπηση ομάδων συμφερόντων να ασκεί μείζονα επιρροή, χωρίς να έχει θεσπιστεί κανένας δεσμευτικός κανόνας για τη μέγιστη δυνατή διαφάνεια σε αυτόν τον τομέα. Οι εκπρόσωποι των ομάδων συμφερόντων ασκούν μείζονα επιρροή εντός του συστήματος της ΕΕ. Αυτό είναι προφανές από τα ποσά που δαπανώνται για την εκπροσώπηση ομάδων συμφερόντων και από τον αριθμό των εκπροσώπων ομάδων συμφερόντων, που δραστηριοποιούνται εδώ.
<P>
Ωστόσο, η έκθεση θα βελτιωθεί και οι έλεγχοι αναφορικά με τους εκπροσώπους ομάδων συμφερόντων μπορούν να ενισχυθούν, αν εγκρίνετε την πρόταση τροπολογίας, που εν μέρει αποτελεί προέκταση της δήλωσης της Επιτροπής Πολιτικών Ελευθεριών, Δικαιοσύνης και Εσωτερικών Υποθέσεων. Πρέπει να έχουμε ένα υποχρεωτικό κοινό μητρώο, το οποίο θα διασφαλίζει πλήρη σαφήνεια και πλήρη διαφάνεια σε ό,τι αφορά τα χρηματικά ποσά, που δαπανώνται για την εκπροσώπηση ομάδων συμφερόντων. Πρέπει να έχουμε ένα μητρώο και έναν κώδικα δεοντολογικής συμπεριφοράς για όλους τους εκπροσώπους ομάδων συμφερόντων, μεταξύ άλλων, των δικηγορικών εταιρειών που αναλαμβάνουν την εκπροσώπηση ομάδων συμφερόντων, τα οποία θα μπορούν να τεθούν σε ισχύ πριν από τις εκλογές του 2009. Πρέπει να έχουμε αποτελεσματικούς ελέγχους και σαφείς κυρώσεις, που θα επιβάλλονται σε αυτούς που παραβιάζουν τους εγκεκριμένους κανόνες.
<P>
Ωστόσο, είναι και ένα θέμα ενδοσκόπησης. Χρειάζονται δύο για να χορέψουν ταγκό. Προτείνουμε, λοιπόν, οι εκπρόσωποι ομάδων συμφερόντων να υποχρεούνται να κοινοποιούν τις ίδιες πληροφορίες σχετικά με τις δαπάνες για ένα μέλος ατομικά, που το εν λόγω μέλος, σε ατομική βάση, υποχρεούται να αποκαλύψει στη δήλωση των χρηματοοικονομικών του στοιχείων. Λίγο παραπάνω έλεγχος στους εαυτούς μας δεν θα έβλαπτε τη φήμη μας στο εκλογικό σώμα.
<SPEAKER ID="017" NAME="Philip Bradbourn">
εξ ονόματος της Ομάδας PPE-DE. - (EN) Κύριε Πρόεδρε, το Σώμα πρέπει να επικροτεί κάθε πρωτοβουλία, που ενισχύει τη διαφάνεια των θεσμικών οργάνων της ΕΕ και αυτός είναι ο λόγος για τον οποίο υποστηρίζω τις προτάσεις που εξετάζουμε σήμερα.
<P>
Ωστόσο, πρέπει να διασφαλίσουμε ότι η φύση του έργου κάθε θεσμικού οργάνου λαμβάνεται επίσης υπόψη. Για τον σκοπό αυτόν, το Κοινοβούλιο εργάζεται τελείως διαφορετικά από το Συμβούλιο, σε διαφορετικό δε στάδιο της νομοθετικής διαδικασίας από την Επιτροπή. Λαμβάνοντας αυτό υπόψη, πιστεύω ότι θα είναι πολύ δύσκολο να επιτευχθεί ένα κοινό ενιαίο μητρώο για όλα τα θεσμικά όργανα και μάλιστα θα δημιουργήσει μια υπέρμετρα γραφειοκρατική διαδικασία σε ό,τι αφορά την αίτηση πρόσβασης, όταν αναλαμβάνεται εκπροσώπηση ομάδας συμφερόντων μόνο έναντι του Ευρωπαϊκού Κοινοβουλίου. Είμαστε επίσης ένα αυτόνομο θεσμικό όργανο και δεν πιστεύω, επομένως, ότι ενδείκνυται τα λοιπά θεσμικά όργανα να υπαγορεύουν τις πολιτικές μας σε αυτόν τον τομέα.
<P>
Θέλω, επίσης, να εγείρω ένα ζήτημα, στο οποίο έχουν αναφερθεί στο παρελθόν εδώ στο Σώμα αρκετοί συνάδελφοι: με ποιον τρόπο χρηματοδοτούνται ιδίως οι ΜΚΟ από την Επιτροπή και, κατόπιν, με ποιον τρόπο χρησιμοποιούν αυτά τα χρήματα για να εκπροσωπήσουν ομάδες συμφερόντων έναντι βουλευτών του ΕΚ, προκειμένου οι τελευταίοι να υιοθετήσουν συγκεκριμένες θέσεις. Αν το τελικό αποτέλεσμα αυτού για το οποίο συζητάμε είναι η ενίσχυση της διαφάνειας, το Σώμα πρέπει να αποκτήσει έναν ορισμένο όγκο δεδομένων, που δεν είναι ευαίσθητα από εμπορικής πλευράς, σχετικά με τον τρόπο χρηματοδότησης αυτών των οργανώσεων, που εκπροσωπούν ομάδες συμφερόντων σε εμάς.
<P>
Ως γενικότερη παρατήρηση, εκφράζω την ανησυχία μου για την ελεύθερη πρόσβαση που έχουν ορισμένοι εκπρόσωποι ομάδων συμφερόντων σε γραφεία βουλευτών εντός του Ευρωπαϊκού Κοινοβουλίου. Αφ' ης στιγμής εισέλθουν στο κτίριο, οι άνθρωποι αυτοί μπορούν να περιφέρονται και έχουν απρόσκοπτη πρόσβαση στα ιδιωτικά γραφεία. Το να έχουν το δικαίωμα να περιφέρονται ελεύθερα στο κτίριο ουδόλως συμβάλλει στη διαφάνεια, αλλά οδηγεί σε αντιδεοντολογική συμπεριφορά ορισμένων ατόμων. Είμαι βέβαιος ότι όλοι οι συνάδελφοι το έχουν βιώσει αυτό. Σε πολλά από τα εθνικά μας κοινοβούλια, υπάρχουν κεντρικοί χώροι υποδοχής, όπου αρμόδιοι μπορούν να υποδεχθούν και να συνοδεύσουν τους εκπροσώπους ομάδων συμφερόντων σε γραφεία βουλευτών. Κατά τη γνώμη μου, πρέπει να εφαρμόσουμε παρόμοιο σύστημα. Συνολικά, χαίρομαι που βλέπω το Κοινοβούλιο να ασχολείται με το ζήτημα της διαφάνειας, πρέπει όμως να διασφαλίσουμε επίσης ότι οι οργανώσεις, που εκπροσωπούν ομάδες συμφερόντων σε εμάς, είναι το ίδιο διαφανείς με εμάς.
<SPEAKER ID="018" NAME="Carlos Carnero González">
εξ ονόματος της Ομάδας PSE. - (ES) Κύριε Πρόεδρε, καταρχάς, εξ ονόματος της Σοσιαλιστικής Ομάδας στο ΕΚ, πρέπει να πω ότι υποστηρίζω την έκθεση που συζητάμε τώρα το πρωί και που κατά πάσα πιθανότητα θα εγκρίνουμε αργότερα στην Ολομέλεια.
<P>
Πιστεύω ότι αυτό αντιπροσωπεύει μείζον βήμα στην κατεύθυνση της διαφάνειας και του ελέγχου σε έναν τομέα, που αναμφίβολα περιβάλλεται από ισχυρές δόσεις φαντασίας. Οι εκπρόσωποι ομάδων ειδικών συμφερόντων δεν είναι εξ ορισμού καλοί ή κακοί· εξαρτάται από τον τρόπο που δρουν και από τον τρόπο που υπόκεινται σε έλεγχο.
<P>
Πρέπει να πω ότι εμείς οι Σοσιαλιστές αγωνιζόμαστε, εξαρχής, για την ενίσχυση της διαφάνειας και του ελέγχου και, κατά συνέπεια, της δημοκρατίας έναντι των εκπροσώπων ομάδων ειδικών συμφερόντων.
<P>
Κύριε Turmes, φαίνεται ότι έχετε εμμονή με τη Σοσιαλιστική Ομάδα. Επικεντρωθείτε σε άλλες ομάδες. Αναρωτιέμαι, αποφάσισε, άραγε, στη γνωμοδότησή της η Επιτροπή Περιβάλλοντος, Δημόσιας Υγείας και Ασφάλειας των Τροφίμων να ασκήσει κριτική στη Σοσιαλιστική Ομάδα; Ομιλείτε εξ ονόματος της Επιτροπής Περιβάλλοντος. Σας ζητώ να δίνετε τη γνώμη σας για άλλες ομάδες, όταν μιλάτε για λογαριασμό σας και όχι όταν μιλάτε εξ ονόματος μιας επιτροπής.
<P>
Πιστεύουμε ότι ο ορισμός για τους εκπροσώπους ομάδων συμφερόντων, που περιέχεται στην έκθεση, είναι ορθός, μολονότι θα θέλαμε να γίνεται μεγαλύτερη διαφοροποίηση. Οι κερδοσκοπικές ιδιωτικές εταιρίες σαφώς και δεν είναι το ίδιο πράγμα με τις μη κυβερνητικές οργανώσεις ή τις ομοσπονδίες εργατικών ενώσεων.
<P>
Ωστόσο, το αποτύπωμα είναι νομοθετικό. Το κοινό και υποχρεωτικό μητρώο και ο κώδικας συμπεριφοράς, οι αντίστοιχες κυρώσεις και η δήλωση οικονομικών συμφερόντων είναι καίριας σημασίας ζητήματα, που ορθώς περιλαμβάνονται σε αυτή την έκθεση.
<P>
Θέλω, επίσης, να επιστήσω την προσοχή σας, κύριε Turmes, στο γεγονός ότι επιμένετε πως εμείς οι Σοσιαλιστές είμαστε κατά της δήλωσης οικονομικών συμφερόντων, όταν ορισμένες από τις τροπολογίες της Ομάδας σας θέτουν όρια σε αυτή τη δήλωση οικονομικών συμφερόντων, ενώ εμείς δεν θέλουμε κανένα όριο.
<P>
Θέλουμε, επίσης, να τεθεί σε ισχύ πριν από τις ευρωπαϊκές εκλογές του 2009, η δε προγραμματιζόμενη ομάδα εργασίας να ολοκληρώσει τις εργασίες της πριν από τα τέλη του 2008.
<P>
Γνωρίζετε, για παράδειγμα, ότι η Σοσιαλιστική Ομάδα θα υποστηρίξει δύο από τις τροπολογίες σας σε σχέση με αυτό; Προφανώς δεν το γνωρίζετε.
<P>
Ο μύθος και η πραγματικότητα αναμειγνύονται σε αυτό το ζήτημα, εμείς όμως οι Σοσιαλιστές, καθώς έχουμε τεθεί στην πρωτοπορία του αγώνα για διαφάνεια και έλεγχο, δεν πρόκειται να επιτρέψουμε σε κανέναν να οικοδομήσει έναν ψευδή μύθο, ότι έχουμε κρύφια ατζέντα. Έχουμε μια ανοικτή ατζέντα, που περιλαμβάνει τους πολίτες και τη διαφάνεια στην Ευρωπαϊκή Ένωση.
<SPEAKER ID="019" NAME="Anneli Jäätteenmäki">
εξ ονόματος της Ομάδας ALDE. - (FI) Κύριε Πρόεδρε, κυρίες και κύριοι βουλευτές, η ενίσχυση των εξουσιών του Ευρωπαϊκού Κοινοβουλίου βάσει της Συνθήκης της Λισαβόνας θα ασκήσει πίεση στον στόχο για μεγαλύτερη διαφάνεια στο νομοθετικό έργο. Είναι ζωτικής σημασίας το έργο της ΕΕ να είναι διαφανές και οι πολίτες να γνωρίζουν ποιος είχε λόγο στο περιεχόμενο των νόμων. Ο σκοπός της εγγραφής σε μητρώο δεν είναι να περιορίσουμε ή να παρεμποδίσουμε το έργο των εκπροσώπων ομάδων συμφερόντων. Το έργο τους είναι σημαντικό. Το τρέχον σύστημα εγγραφής των εκπροσώπων ομάδων συμφερόντων σε μητρώο στο Ευρωπαϊκό Κοινοβούλιο είναι περισσότερο, όμως, και πρωτίστως ζήτημα ασφάλειας, παρά διαφάνειας.
<P>
" έκθεση της Επιτροπής Συνταγματικών Υποθέσεων άλλαξε πολλά σε σύγκριση με τα αρχικά σχέδια που είχε παρουσιάσει ο προηγούμενος εισηγητής, ο φινλανδός νυν υπουργός των Εξωτερικών, κ. Alexander Stubb. Με χαροποιεί ιδιαιτέρως, όπως και την Ομάδα μου, το γεγονός ότι η διατύπωση της έκθεσης είναι τώρα πολύ πιο δυναμική σε σύγκριση με την αρχική και ότι το υποχρεωτικό σύστημα εγγραφής σε μητρώο, που υποστηρίζει η Ομάδα μου, θα υλοποιηθεί, διότι θεσπίζει την αντικειμενικότητα.
<P>
Θέλω να αναφερθώ στην τροπολογία αριθ. 3, η οποία συζητήθηκε ήδη εδώ. Ορισμένα από τα μέλη της Ομάδας μου την υποστηρίζουν, όπως όμως είπε ο νυν εισηγητής, και συντάσσομαι εν προκειμένω με αυτόν, οι εκκλησίες δεν είναι εκπρόσωποι ομάδων συμφερόντων. Σε αυτό το θέμα, η Ομάδα μου είναι διχασμένη και πιθανόν άλλα μέλη μας να ψηφίσουν υπέρ και άλλα κατά.
<P>
" έκθεση της Επιτροπής Συνταγματικών Υποθέσεων προτείνει ο εισηγητής να επισυνάψει στην έκθεσή του κατάλογο των εκπροσώπων ομάδων συμφερόντων, με τους οποίους διαβουλεύτηκε κατά την εκπόνηση της έκθεσης. Ελπίζω ότι στο μέλλον αυτό θα αποτελέσει επίσημη πρακτική. Θα αναγκάσει τους εισηγητές να ακούν αντικειμενικά τις διάφορες απόψεις που εκφράζονται. Κατ' αυτόν τον τρόπο, ίσως και να φανεί αν κάποιοι είναι υποχείρια άλλων.
<SPEAKER ID="020" NAME="Ryszard Czarnecki">
εξ ονόματος της Ομάδας UEN. - (PL) Κύριε Πρόεδρε, χαίρομαι που έχω την ευκαιρία να λάβω τον λόγο μετά τον πρώην Πρόεδρο της Φινλανδίας, καθώς συζητούμε την έκθεση του νυν φινλανδού υπουργού των Εξωτερικών, του κ. Stubb, που μέχρι πρότινος ήταν μέλος του Ευρωπαϊκού Κοινοβουλίου. Μυστήριες οι βουλές του Κυρίου σε ό,τι αφορά τους βουλευτές του ΕΚ!
<P>
" τελευταία έκθεση κάποιων ΜΚΟ δείχνει ότι η επιρροή των εκπροσώπων ομάδων ειδικών συμφερόντων στη διαδικασία λήψης αποφάσεων της Ευρωπαϊκής Επιτροπής έχει καταστεί σοβαρό πρόβλημα. Για παράδειγμα, οι εκπρόσωποι ομάδων συμφερόντων κατέχουν σημαντικό αριθμό θέσεων εμπειρογνωμόνων σε διάφορα όργανα που πρόσκεινται στην Ευρωπαϊκή Επιτροπή. Πέντε χιλιάδες εκπρόσωποι ομάδων συμφερόντων, επί συνόλου 15 000 που δραστηριοποιούνται στις Βρυξέλλες, έχουν πρόσβαση στο Ευρωπαϊκό Κοινοβούλιο. Αυτοί οι 5 000 πρέπει να ενεργούν βάσει ξεκάθαρων κανόνων. " πρόταση για δημιουργία κοινού μητρώου εκπροσώπων ομάδων συμφερόντων είναι μια καλή ιδέα, όπως και η απειλή κυρώσεων. Είναι καιρός πλέον να μάθει το εκλογικό μας σώμα ποιοι είναι οι εκπρόσωποι ομάδων συμφερόντων. Οι ψηφοφόροι δικαιούνται να γνωρίζουν πώς χρηματοδοτούνται οι εκπρόσωποι ομάδων συμφερόντων και ποιοι από αυτούς επιχείρησαν να επηρεάσουν ορισμένες εκθέσεις με διάφορους τρόπους. Αυτή η έκθεση αποτελεί βήμα προς τη σωστή κατεύθυνση. Είναι μια προσπάθεια ρύθμισης μιας προϋφιστάμενης κατάστασης.
<SPEAKER ID="021" NAME="Monica Frassoni">
εξ ονόματος της Ομάδας Verts/ALE. - (IT) Κύριε Πρόεδρε, κυρίες και κύριοι βουλευτές, κατά τη γνώμη της Ομάδας των Πρασίνων/ Ευρωπαϊκή Ελεύθερη Συμμαχία, η λέξη-κλειδί στην πρώην έκθεση Stubb είναι η διαφάνεια. Υπάρχει αναμφίβολα μια τάση -και το ακούσαμε από ορισμένους από τους θιασώτες της εδώ- υποτίμησης, πιθανόν καλή τη πίστει, των συνεπειών και της αποτελεσματικότητας του έργου των εκπροσώπων ομάδων συμφερόντων, ενδεχομένως με τρόπους που κανένας από εμάς δεν μπορεί να φανταστεί, καθώς είμαστε σοβαροί βουλευτές, που ενεργούμε καλή τη πίστει και είμαστε αξιοπρεπείς και επιδεικνύουμε σεβασμό έναντι των άλλων. Τα γεγονότα είναι σαφή και έρχονται στο φως της δημοσιότητας καθημερινά: για παράδειγμα, γνωρίζουμε εδώ και μερικές εβδομάδες ότι 34 αξιωματούχοι της Επιτροπής αμείβονται απευθείας από ιδιωτικές εταιρείες.
<P>
Μετά από πρόσφατες έρευνες διαπιστώθηκε ότι οι περισσότερες Ομάδες -εξαιρουμένης μιας μόνο, της δικής μου, πιθανόν όμως και άλλων- ότι οι περισσότερες από τις τροπολογίες που υπέβαλαν σχετικά με τη REACH, προέρχονταν από εκπροσώπους ομάδων ειδικών συμφερόντων. Επιπλέον, αποκαλύπτεται ότι ορισμένοι αξιωματούχοι, που συνέδραμαν βουλευτές στο έργο τους σε ορισμένες επιτροπές, είναι ή ήταν υπάλληλοι εταιρειών και τώρα εργάζονται για μας ως εθνικοί εμπειρογνώμονες· οι βουλευτές προφανώς το αγνοούν αυτό.
<P>
Κατά τη γνώμη μας, επομένως, το έργο που επιτελούμε σήμερα δεν θέτει ένα τέλος στο ζήτημα των εκπροσώπων ομάδων ειδικών συμφερόντων και δεν πιστεύω ότι το έργο του Επιτρόπου Kallas λήγει με την έκθεση που συζητούμε σήμερα. Αυτός είναι ο λόγος που υποστηρίξαμε ανεπιφύλακτα όλες τις τροπολογίες και όλο το έργο που επιτέλεσαν άπαντες -μεταξύ άλλων, η Σοσιαλιστική Ομάδα, η Συνομοσπονδιακή Ομάδα της Ευρωπαϊκής Ενωτικής Αριστεράς/ Αριστερά των Πρασίνων των Βορείων Χωρών και η Ομάδα των Φιλελευθέρων - για εκείνες τις τροπολογίες και τα κείμενα, που στοχεύουν στη βελτίωση της κατάστασης και στην ενίσχυση της διαφάνειας.
<P>
Ωστόσο, εξακολουθούν να υπάρχουν ορισμένα προβλήματα, που αφορούν την έκθεση Stubb, τα οποία ευελπιστούμε ότι θα επιλυθούν κατά την ψηφοφορία. Το πρώτο αφορά τους δικηγόρους: όταν οι δικηγόροι εργάζονται μαζί μας και επιδιώκουν να επηρεάσουν τη νομοθεσία είναι εκπρόσωποι ομάδων πίεσης, έστω και αν παρέχουν νομική γνωμοδότηση. Ελπίζουμε ότι θα απορριφθεί αυτή η τροπολογία.
<P>
Έπειτα, τίθεται προφανώς το θέμα του καθορισμού του πότε πρέπει να τεθεί σε ισχύ αυτός ο κώδικας συμπεριφοράς. Αυτό πρέπει να γίνει απαραιτήτως πριν από τις επερχόμενες ευρωπαϊκές εκλογές, ειδάλλως θα ξεκινήσουμε σε άλλη περίοδο, σε άλλη χρονική στιγμή, σε υπερβολικό βάθος χρόνου.
<P>
Τέλος, κύριε Πρόεδρε, πραγματικά δεν πιστεύω ότι αυτό το ζήτημα της εκπροσώπησης ομάδων ειδικών συμφερόντων μπορεί να διευθετηθεί με το να δηλώνουμε ότι μας είναι απεχθές ή με το να ποινικοποιούμε την εκπροσώπηση ομάδων συμφερόντων. Κατά την άποψή μας, το πρόβλημα με τη διαφάνεια είναι να διακριβώσουμε με ποιους έχουμε να κάνουμε, τι κάνουν και ποιος τους πληρώνει: δηλαδή, το ζήτημα της δήλωσης οικονομικών συμφερόντων. " έκθεση ενδεχομένως να μην το ξεκαθαρίζει αυτό πλήρως, μπορεί όμως να αποσαφηνιστεί και συμφωνώ εν προκειμένω με τον κ. Carnero για τα καθήκοντα της ομάδας εργασίας, που προγραμματίζεται να συγκροτηθεί.
<SPEAKER ID="022" NAME="Sylvia-Yvonne Kaufmann">
εξ ονόματος της Ομάδας GUE/NGL. - (DE) Κύριε Πρόεδρε, βεβαίως και οι εκπρόσωποι ομάδων ειδικών συμφερόντων δεν πρέπει να γίνουν αποδιοπομπαίοι τράγοι. Βεβαίως και σε μια ανθούσα δημοκρατία νομιμοποιούνται απολύτως οι διάφορες ομάδες στην κοινωνία να εκπροσωπούν τα συμφέροντα και τις ανησυχίες τους με ενεργό τρόπο και να προωθούν αυτά τα συμφέροντα στο πλαίσιο κοινωνικών διαδικασιών. Νομιμοποιούνται επίσης καθ' όλα να θέτουν αυτά τα ζητήματα υπόψη των ανδρών και των γυναικών στα θεσμικά όργανα, που επεξεργάζονται και λαμβάνουν τις αποφάσεις. Πράγματι, ως νομοθέτες, έχουμε το καθήκον να ενημερωνόμαστε όσο το δυνατόν πληρέστερα και ακριβέστερα, προτού λάβουμε αποφάσεις για οποιαδήποτε νομοθετική πρωτοβουλία που εξετάζουμε και να λαμβάνουμε υπόψη τους προβληματισμούς των ενδιαφερομένων με όλες τις διιστάμενες απόψεις τους. Είναι, ωστόσο, εξίσου σαφές ότι η διαφάνεια είναι βασική προκειμένου να διασφαλιστεί η θεμιτή εκπροσώπηση των συμφερόντων και αυτό είναι καίριας σημασίας για την Ευρωπαϊκή Ένωση. Αυτός είναι ο λόγος που η Ομάδας μας πιστεύει ότι τα τρία θεσμικά όργανα πρέπει επιτέλους να θέσουν σαφείς κανόνες, που πρέπει να ισχύουν για όλους τους εκπροσώπους ομάδων συμφερόντων. Κατά τη γνώμη μας, αυτό έπρεπε να έχει γίνει εδώ και καιρό.
<P>
Έχουμε καθήκον να καταδείξουμε με μεγάλη σαφήνεια στους πολίτες μας ότι τα ευρωπαϊκά θεσμικά όργανα δεν είναι βοηθητικά όργανα "σκοτεινών δυνάμεων". Επομένως, οι εκπρόσωποι ομάδων συμφερόντων πρέπει να υποχρεούνται να δηλώνουν δημοσίως ποίων τα συμφέροντα εκπροσωπούν, ποιοι είναι οι στόχοι τους και, πρωτίστως, από πού αντλούν τη χρηματοδότησή τους.
<SPEAKER ID="023" NAME="Jens-Peter Bonde">
εξ ονόματος της Ομάδας IND/DEM. - Κύριε Πρόεδρε, η ομάδα εργασίας του Κοινοβουλίου για τη μεταρρύθμιση επισκέφθηκε την Ουάσιγκτον για να μελετήσει τη Βουλή των Αντιπροσώπων των "ΠΑ.
<P>
Είδαμε με ποιον τρόπο οι εκπρόσωποι των ομάδων συμφερόντων οφείλουν να δηλώνουν στο μητρώο τις δραστηριότητές τους και το εισόδημά τους από τους διάφορους πελάτες τους. Είναι υποχρεωτικό στις "ΠΑ και στον Καναδά και όχι προαιρετικό, όπως προτείνει η Επιτροπή. Είδαμε, επίσης, με ποιον τρόπο κάθε μέλος της Βουλής των Αντιπροσώπων τεκμηριώνει τον προϋπολογισμό του, περιλαμβάνοντας ακόμη και κάθε καφέ που έχει πληρωθεί. Αν αυτοί μπορούν να το κάνουν, εμείς γιατί δεν μπορούμε; Γιατί δεν μπορούμε να είμαστε πλήρως διαφανείς για τις αποζημιώσεις γραμματείας στο ΕΚ και μετά αξιώνουμε διαφάνεια σε άλλα θεσμικά όργανα;
<P>
Στην τελευταία συνάντηση της Διάσκεψης των Προέδρων, μάθαμε για την οργανωμένη εκπροσώπηση ομάδων ειδικών συμφερόντων στο Σώμα μας. Σε μια πολύ μεγάλη και ωραία αίθουσα στον πέμπτο όροφο του κτιρίου Spinelli, 28 πολυεθνικές εταιρείες διαθέτουν το γραφείο τους, οι δε τηλεφωνικοί τους λογαριασμοί και οι συνδρομές τους για το ηλεκτρονικό ταχυδρομείο πληρώνονται από το Κοινοβούλιο. Αυτό ενδεχομένως να είναι ένα πολύ ωραίο σύστημα διασύνδεσης εταιρειών με βουλευτές του ΕΚ, κανένας όμως δεν υπέβαλε αυτή την πρόταση για λογαριασμό μας· αυτό κανονίστηκε πίσω από τις πλάτες μας.
<P>
Οι απόψεις των μικρομεσαίων επιχειρήσεων δεν εκπροσωπούνται· οι γνώμες των καταναλωτών, των συνδικαλιστικών ενώσεων, των περιβαλλοντικών οργανώσεων δεν εκπροσωπούνται. Ίσως να είναι καλή ιδέα να νοικιάσουμε χώρους στους εκπροσώπους ομάδων συμφερόντων, αλλά τότε όλοι πρέπει να προσκληθούν και ένα εκλεγμένο συμβούλιο θα μπορεί να εποπτεύει τις δραστηριότητές τους.
<P>
Οι πολυεθνικές εταιρείες δεν είναι αυτές που κατεξοχήν χρειάζονται τη χρηματοδοτική μας στήριξη. " υποστήριξη του σχεδίου έγινε με προσεκτική επιλογή και όχι με εκλογή από τις πολιτικές ομάδες. Αυτό είναι το πλέον πρόσφατο σκάνδαλο στο οποίο εμπλέκονται εκπρόσωποι ομάδων ειδικών συμφερόντων και ελπίζω ότι θα επανορθώσετε.
<P>
Αυτή είναι η τελευταία πολιτική ομιλία μου στο Ευρωπαϊκό Κοινοβούλιο. " μοναδική επιθυμία που έχω είναι να εγκριθεί αυτή η πρόταση της Συνέλευσης που υπέγραψαν 23 κυβερνήσεις και όλοι ανεξαιρέτως οι εθνικοί βουλευτές, όλοι οι βουλευτές του ΕΚ πλην ενός: να είναι προσπελάσιμα όλα τα έγγραφα και οι συναντήσεις, εκτός αν υπάρξει αιτιολογημένη εξαίρεση. Αυτή η απλή πρόταση θα επιλύσει και τα περισσότερα προβλήματα, που προϊδεάζουν αρνητικά έναντι της εκπροσώπησης ομάδων ειδικών συμφερόντων.
<P>
Θα μπορούμε, τότε, να δούμε τι γράφουν σε μας ή στην Επιτροπή και θα συμμετέχουμε στις αποφάσεις για εξαιρέσεις από τη διαφάνεια και κατ' αυτόν τον τρόπο θα γνωρίζουμε τι μας αποκρύβεται και για ποιόν λόγο. Χρειαζόμαστε τους εκπροσώπους ομάδων συμφερόντων για να τεθούν επί τάπητος και να βελτιωθούν οι νόμοι. Χρειαζόμαστε τη γνώση, τη συμβουλή και τα αντεπιχειρήματά τους, που απορρέουν από άλλα συμφέροντα. Χρειαζόμαστε ισόρροπη και πλουραλιστική ενημέρωση, αφού εκλεγήκαμε για να υπηρετούμε ισότιμα όλους τους πολίτες.
<SPEAKER ID="024" NAME="Πρόεδρος">
Σας ευχαριστώ, κύριε Bonde. Είμαι βέβαιος ότι έχετε τις θερμότερες ευχές πολλών συναδέλφων ενόψει της συνταξιοδότησής σας.
<P>
Ενδεχομένως να μη συμφωνούμε πάντοτε με ό,τι λέτε, αλλά πάντα αξίζει να σας ακούει κανείς.
<SPEAKER ID="025" NAME="Andreas Mölzer" AFFILIATION="NI">
(DE) Κύριε Πρόεδρε, δεν είναι μυστικό ότι ζούμε σε μια Ευρωπαϊκή Ένωση, όπου τα γεγονότα προσπερνούν τους πολίτες και ωφελούν ολοένα και περισσότερο τις μεγάλες εταιρείες. Αυτό οφείλεται αναμφίβολα, πρωτίστως, στην επιρροή των εκπροσώπων ομάδων συμφερόντων στο Ευρωπαϊκό Κοινοβούλιο, στην Επιτροπή και στο Συμβούλιο. Ποιος θα εξέφραζε έκπληξη αν άκουγε ότι η Σύμβαση Άλπεων-Αδριατικής, που είναι τόσο αντιπαθής στην ομάδα συμφερόντων των εμπορευματικών μεταφορών δεν έχει υλοποιηθεί ακόμα; Ποιος θα εξέφραζε έκπληξη αν άκουγε ότι ολοένα και περισσότερες μικρές και μεσαίες επιχειρήσεις αναγκάζονται να παραδώσουν τα όπλα, διότι λυγίζουν υπό το βάρος της γραφειοκρατίας και των ρυθμίσεων και διότι κυριολεκτικά είναι πλήρως αποκομμένες από κάθε υποστήριξη μέσω των διαθέσιμων χρηματοδοτικών ευκαιριών, ενώ οι γίγαντες της βιομηχανίας -οι πολυεθνικές- κατανοούν έξοχα πώς μπορούν να εκμεταλλευτούν αυτές τις ευκαιρίες και, σαν ακρίδες, συνεχώς μετεγκαθίστανται από το ένα κράτος μέλος στο άλλο, αφήνοντας στο διάβα τους σωρεία κατεστραμμένων θέσεων εργασίας;
<P>
Ας πάμε τη συζήτηση και τη διαδικασία λήψης αποφάσεων στο πολυσυζητημένο και επίμαχο θέμα της πρότασης οδηγίας REACH, που έχει στόχο τη βελτίωση της ασφαλούς χρήσης των χημικών, για παράδειγμα: αν οι πολίτες ακούσουν ότι από τις 132 τροπολογίες που προτάθηκαν, 32 ήταν ταυτόσημες και συνοδεύονταν από γραπτές συστάσεις που υπέβαλαν ενώσεις των χημικών βιομηχανιών, αν οι πολίτες το ακούσουν αυτό, θα χάσουν βεβαίως την πίστη τους στην Ευρώπη και θα έχουν την αίσθηση ότι η χάραξη πολιτικής σε ευρωπαϊκό επίπεδο γίνεται μόνο και μόνο για να υπακούμε στα κελεύσματα των πολυεθνικών.
<P>
Αν θέλουμε να το αποτρέψουμε αυτό, αν θέλουμε να ανακόψουμε τον αυξανόμενο ευρωσκεπτικισμό, πρέπει να φθάσουμε σε μια κατάσταση, όπου θα είναι σαφές ποιος επηρεάζει τη λήψη αποφάσεων στην Ευρώπη, ποιος εκπροσωπεί ομάδες συμφερόντων χρηματοδοτών και ποιοι είναι αυτοί οι χρηματοδότες και ποιος επιδιώκει να ασκήσει επιρροή στη νομοθετική διαδικασία.
<SPEAKER ID="026" NAME="Reinhard Rack" AFFILIATION="PPE-DE">
Κύριε Πρόεδρε, πρώτον: συγχαίρουμε τον Alexander Stubb για τον διορισμό του στη θέση του υπουργού των Εξωτερικών της Φινλανδίας. Δεύτερον: συγχαίρουμε τον Ingo Friedrich και τον ευχαριστούμε που ανέλαβε την έκθεση, ελπίζουμε δε, να την φέρει σε αίσιο πέρας σήμερα το απόγευμα. Τρίτον: υποστηρίζουμε το πνεύμα και την κατεύθυνση της έκθεσης Stubb/Friedrich. Αλλά...
<P>
(DE) Θα συνεχίσω τώρα στα γερμανικά. Μετά από αυτή τη διττή απότιση φόρου τιμής στον Alexander Stubb, είναι αναγκαίο ένα "αλλά". Είναι καλό να έχουμε κανόνες για την εκπροσώπηση ομάδων ειδικών συμφερόντων, στο Κοινοβούλιο, όμως, έχουμε ήδη καλούς κανόνες και δεν είμαι και πολύ βέβαιος ότι αυτή η προσπάθεια για επίτευξη συνδυασμένης διευθέτησης είναι πραγματικά μια σώφρων κίνηση. " διαφάνεια είναι καλό πράγμα, δεν μπορεί όμως να κάνει θαύματα, ιδίως εάν είναι ουσιαστικά κατακερματισμένη.
<P>
" εγγραφή σε μητρώο και η δημοσιοποίηση των οικονομικών συμφερόντων των εγγραφόμενων στο μητρώο εκπροσώπων ομάδων συμφερόντων είναι όλα ωραία και καλά, τι γίνεται όμως με τους πολυάριθμους συντάκτες επιστολών, τους εμπειρογνώμονες και τις λοιπές επαφές μας; Με ποιον τρόπο θα τους αντιμετωπίσουμε; Θα περιμένουμε, άραγε, να εγγραφούν όλοι τους στο μέλλον και να δημοσιοποιούν τα οικονομικά τους συμφέροντα; Ελπίζω πως όχι!
<P>
Έπειτα, υπάρχουν οι εξαιρέσεις: ειδικότερα, προτείνονται δύο εξαιρέσεις σε δύο από τις τροπολογίες, που βεβαίως δεν προάγουν τη διαφάνεια. Αναφέρθηκε η τροπολογία αριθ. 3. Ο στόχος είναι να επέλθει μια κατάσταση, όπου οι εκκλησίες θα θεωρούνται επίσημοι εκπρόσωποι ομάδων συμφερόντων. Κατά τη γνώμη μου, αυτό δεν έχει σχέση με τη διαφάνεια· αποτελεί απλώς την έκφραση μιας αντικληρικής στάσης και πρέπει να πούμε "όχι" σε αυτό.
<P>
Παρόμοια προσπάθεια γίνεται στην τροπολογία αριθ. 10, να επιτύχουμε δηλαδή μια διευθέτηση μέσω εξαίρεσης στην εξαίρεση, πράγμα που επίσης δεν εξυπηρετεί το θέμα που εξετάζουμε. Στην πραγματικότητα, αυτό είναι απλώς μια προσπάθεια να τιμωρηθούν ορισμένοι τομείς. Πρέπει να διασφαλίσουμε ότι έχουμε ένα διαφανές σύστημα και να το βελτιώσουμε. Ωστόσο, δεν πρέπει να θεωρήσουμε εξαρχής ότι αυτό τώρα αντιπροσωπεύει μείζονα αλλαγή σε σύγκριση με την τρέχουσα κατάσταση.
<SPEAKER ID="028" NAME="Richard Corbett" AFFILIATION="PSE">
(EN) Κύριε Πρόεδρε, μπορούμε να είμαστε υπερήφανοι για το γεγονός ότι το Ευρωπαϊκό Κοινοβούλιο πρωτοπορεί με πολλούς τρόπους σε σύγκριση με ορισμένα εθνικά κοινοβούλια σε ό,τι αφορά τον τρόπο διαχείρισης αυτών των θεμάτων. Διαθέτουμε ήδη μητρώο συμφερόντων. Έχουμε έναν κώδικα συμπεριφοράς για εκπροσώπους ομάδων ειδικών συμφερόντων και έχουμε θεσπίσει απόλυτη απαγόρευση για τα μέλη του ΕΚ να λαμβάνουν δώρα. Αυτό είναι καλό. Το θέμα εν προκειμένω αφορά το αν μπορούμε να επεκτείνουμε αυτό το σύστημα για να καλύψουμε τα υπόλοιπα θεσμικά όργανα. Θέλουμε να διεξαγάγουμε διαπραγματεύσεις για να επιχειρήσουμε να γίνει αυτό, να προσπαθήσουμε να καταλήξουμε σε συμφωνία -διότι αυτό θα ήταν καλύτερο- και, δεύτερον, αν μπορούμε να αναβαθμίσουμε τις απαιτήσεις και να βρεθούμε ακόμη πιο μπροστά στην πρωτοπορία του ανοίγματος και της διαφάνειας.
<P>
" Ομάδα μου υποστηρίζει την έκθεση, που επιχειρεί να το κάνει αυτό. Υποστηρίζουμε, επίσης, πολλές από τις τροπολογίες που θα βελτιώσουν την έκθεση και θα οδηγήσουν πράγματι σε ενίσχυση των απαιτήσεων διαφάνειας. Υποστηρίζουμε ακόμη και μερικές από τις τροπολογίες της Ομάδας των Πρασίνων, όχι όμως την τροπολογία που στην πράξη θα περιορίσει τον τρόπο που είναι γραμμένη και που στην πράξη θα θέσει ένα όριο στην απαίτηση για διαφάνεια.
<P>
Έτσι, εξεπλάγην κατά κάποιον τρόπο όταν άκουσα τον εκπρόσωπο της Επιτροπής Περιβάλλοντος να επιτίθεται στη Σοσιαλιστική Ομάδα, υποστηρίζοντας ότι αυτή είναι λιγότερο διαφανής από τους Πράσινους, όταν στην πράξη οι Πράσινοι έχουν μια τροπολογία που, αν την διαβάσετε κυριολεκτικά, στην πράξη θέτει όριο στην απαίτηση για διαφάνεια. Αυτή είναι η θέση της Ομάδας μου. Είμαστε στην πρωτοπορία του ανοίγματος και της διαφάνειας σε αυτό και πραγματικά αισθανόμαστε αγανάκτηση για τις αδικαιολόγητες επιθέσεις κατά της θέσης μας από Ομάδες, που επιχειρούν να παρουσιάσουν εαυτές στην κοινή γνώμη ως υπέρμαχους όλων αυτών, μπροστά από κάθε άλλον, ενώ δεν είναι.
<SPEAKER ID="029" NAME="Luca Romagnoli" AFFILIATION="NI">
(IT) Κύριε Πρόεδρε, κυρίες και κύριοι συνάδελφοι, συμφωνώ ότι πρέπει να υπάρξει ένα υποχρεωτικό μητρώο, ένα μητρώο που να συνοδεύεται από κώδικα συμπεριφοράς που θα διέπει τους εκπροσώπους ομάδων συμφερόντων, πρέπει όμως να ισχύει για όλα τα θεσμικά όργανα και πρωτίστως, αν μου επιτρέπετε, για την Επιτροπή. Είναι προφανώς ζωτικής σημασίας ο κώδικας ηθικής συμπεριφοράς να θεσπίσει κυρώσεις σε περίπτωση αντιδεοντολογικής συμπεριφοράς και να καταστήσει υποχρεωτική τη δημοσιοποίηση των χρηματοοικονομικών στοιχείων. Αυτές οι εγγραφές πρέπει να είναι εύκολα προσβάσιμες και διαθέσιμες για ενημέρωση μέσω του Διαδικτύου· αυτό θα ήταν ιδανικό.
<P>
" έκθεση Friedrich αναγνωρίζει ότι υπάρχουν χιλιάδες εκπρόσωποι ομάδων συμφερόντων, που επιδιώκουν να επηρεάσουν τις αποφάσεις των θεσμικών οργάνων, μολονότι πρέπει να αναγνωριστεί ότι, λαμβάνοντας υπόψη όλες τις παραμέτρους, σε πολλές περιπτώσεις όντως παρέχουν στα μέλη του ΕΚ λεπτομερή ενημέρωση για διάφορες πτυχές των υπό συζήτηση μέτρων. Προσωπικώς, όπως θα επιβεβαιώσουν όσοι με γνωρίζουν, είναι εξαιρετικά απίθανο να με επηρεάσει ο οιοσδήποτε. Παρά ταύτα, για να διασφαλιστούν ανεξάρτητες διαδικασίες λήψης αποφάσεων και για να υπάρχει εποπτεία των δραστηριοτήτων, που συχνά εστιάζουν στο να επηρεάσουν την κατανομή των κοινοτικών πόρων, καθώς και την παρακολούθηση και υλοποίηση της νομοθεσίας, πρέπει να εφαρμοστούν με ευσυνείδητο τρόπο αυστηρά ηθικά κριτήρια. Θα ψηφίσω, επομένως, υπέρ της έκθεσης Friedrich.
<SPEAKER ID="030" NAME="Astrid Lulling" AFFILIATION="PPE-DE">
(FR) Κύριε Πρόεδρε, για να αποσαφηνίσω ορισμένες παρανοήσεις και να διορθώσω τις λαϊκίστικες δηλώσεις που έκαναν ορισμένα μέλη του ΕΚ εδώ και στον Τύπο, θέλω να επισημάνω και εγώ, με την ιδιότητα της Κοσμήτορος, ότι το Ευρωπαϊκό Κοινοβούλιο έχει κανόνες που διέπουν τις σχέσεις μας με τους εκπροσώπους ομάδων ειδικών συμφερόντων επί 12 χρόνια. Αυτοί οι κανόνες, που θεσπίζονται στο άρθρο 9, παράγραφος 4 του Κανονισμού -που αξίζει να διαβαστεί έστω μια φορά!- ορίζουν ότι η πρόσβαση των εκπροσώπων ομάδων συμφερόντων στο Ευρωπαϊκό Κοινοβούλιο ελέγχεται, ρυθμίζεται από σήματα πρόσβασης. Για να εξασφαλίσουν ένα σήμα πρόσβασης, οι εκπρόσωποι ομάδων συμφερόντων πρέπει να συμπληρώσουν ένα έντυπο διαπίστευσης και να υποβάλουν βεβαίωση καλής διαγωγής και επιστολή υπογεγραμμένη από την αστυνομία. Το Ευρωπαϊκό Κοινοβούλιο διατηρεί μητρώο όλων των εκπροσώπων ομάδων συμφερόντων, που δημοσιεύεται στον δικτυακό τόπο του Ευρωπαϊκού Κοινοβουλίου. Οι διαπιστευμένοι εκπρόσωποι ομάδων συμφερόντων πρέπει επίσης να συμμορφώνονται με αυτόν τον κώδικα συμπεριφοράς. " κ. Frassoni και άλλοι δηλώνουν, επομένως, το προφανές. " όποια παραβίαση αυτού του κώδικα τιμωρείται με αφαίρεση του σήματος του εκπροσώπου ομάδας συμφερόντων και αποκλεισμό από το μητρώο.
<P>
Σε ό,τι αφορά την πρόταση για ενιαίο μητρώο, δεν πιστεύω ότι υπάρχει ανάγκη για ανάλογο μητρώο στην Επιτροπή, αφού το Ευρωπαϊκό Κοινοβούλιο και η Επιτροπή λειτουργούν με τελείως διαφορετικό τρόπο και, συνεπώς, έχουν διαφορετικές σχέσεις με τους εκπροσώπους ομάδων συμφερόντων. Προς το συμφέρον της διάκρισης των εξουσιών σε ευρωπαϊκό επίπεδο, το Κοινοβούλιο πρέπει πάση θυσία να συνεχίσει να είναι το μόνο όργανο αρμόδιο για τον Κανονισμό του. " Επιτροπή μπορεί να αντιγράψει το εξαίρετο σύστημά μας, πρέπει όμως να έχουμε τον τελευταίο λόγο σε ό,τι αφορά τον Κανονισμό μας. " έκθεση υιοθετεί επιφυλακτική προσέγγιση έναντι αυτού του μητρώου και συμφωνώ με αυτό.
<P>
Σε ό,τι αφορά τη δημοσιοποίηση των χρηματοοικονομικών στοιχείων, δεν βλέπω για ποιο λόγο οι διαπιστευμένοι εκπρόσωποι ομάδων συμφερόντων πρέπει να παρέχουν λεπτομερή χρηματοοικονομικά στοιχεία, αναφέροντας την πηγή της χρηματοδότησής τους και την κατανομή αυτών των πόρων. Ένα τέτοιο μέτρο θα ήταν τελείως ανέφικτο και αντιπαραγωγικό. Είμαι επίσης της άποψης ότι το πεδίο άσκησης της εκπροσώπησης ομάδων συμφερόντων δεν αντικατοπτρίζεται πάντα στα οικονομικά μέσα. " καλή φήμη μιας οργάνωσης και το επίπεδο εμπειρογνωμοσύνης είναι, επίσης, καίριας σημασίας. Προσυπογράφω πλήρως την περιγραφή της εκπροσώπησης ομάδων συμφερόντων, που παρατίθεται στην αιτιολογική αναφορά Δ της έκθεσης. Πρέπει να αποτίσω φόρο τιμής στον πρώην συνάδελφό μας, τον Alexander Stubb, με τον οποίο εργάστηκα πολύ για το ζήτημα αυτό και θέλω να αποστασιοποιηθώ πλήρως από τις σαρωτικές επιθέσεις, στις οποίες προέβησαν οι Πράσινοι που μίλησαν σε αυτή τη συζήτηση.
<SPEAKER ID="031" NAME="Πρόεδρος">
Έμαθα πριν από πολύ καιρό ότι δεν αξίζει να επιχειρήσει κανείς να διακόψει την κ. Lulling όταν μιλά.
<P>
(Γέλια)
<SPEAKER ID="032" NAME="Jo Leinen" AFFILIATION="PSE">
(DE) Κύριε Πρόεδρε, όσο πιο πολύ μιλούσε η αξιότιμη συνάδελφός μας, η κ. Lulling, τόσο περισσότερα σημεία προσέφερε για επίθεση. " επιτροπή θα ήθελε να λειτουργεί ένα κοινό σύστημα στις Βρυξέλλες, διότι οι πολίτες δεν κάνουν διάκριση μεταξύ του Ευρωπαϊκού Κοινοβουλίου, της Επιτροπής και του Συμβουλίου. Γι' αυτούς, είναι απλώς οι Βρυξέλλες· είναι η ΕΕ! Πιστεύω ότι ένα κοινό σύστημα θα ήταν καλό και, κύριε Kallas, σας απευθύνουμε έκκληση να δώσετε στην ομάδα εργασίας τη δυνατότητα να συνέλθει αμέσως μετά τη σημερινή συζήτηση και να συντάξει κοινούς κανόνες, που θα εξακολουθούν να αναγνωρίζουν σε καθένα από τα θεσμικά όργανα την απαιτούμενη αυτονομία να λαμβάνει τις δικές του αποφάσεις.
<P>
Θέλω επίσης να εμπλακεί το Συμβούλιο. Το Συμβούλιο είναι νομοθετικό όργανο, όπως εμείς, και βέβαια η εκπροσώπηση ομάδων συμφερόντων διαδραματίζει επίσης ρόλο στους κόλπους του. Για τον λόγο αυτόν, η έκκληση για συμμετοχή σε αυτή την πρωτοβουλία απευθύνεται και προς το Συμβούλιο.
<P>
Συνολικά, θέλουμε ένα νέο σύστημα διαφάνειας -μια νέα κουλτούρα διαφάνειας- στις Βρυξέλλες, ούτως ώστε να μπορέσουμε να επιδείξουμε ανοικτό χαρακτήρα και να οικοδομήσουμε εμπιστοσύνη. Το λόμπινγκ είναι καλό πράγμα και η εκπροσώπηση ομάδων συμφερόντων πρέπει βεβαίως να συμβαίνει, οι κανόνες όμως πρέπει να είναι σαφείς. Πρέπει να είναι μια θεμιτή και έντιμη διαδικασία. Πρέπει, πρωτίστως, να διασφαλίσουμε ότι δεν αφορά την εξαγορά απόψεων.
<P>
Με τη σημερινή απόφαση, κάνουμε ένα μείζον βήμα εμπρός· αυτό είναι πέραν πάσης αμφιβολίας. Ωστόσο, μένει ακόμα να γίνει πολύ δουλειά, διότι ο διάβολος κρύβεται στις λεπτομέρειες, για παράδειγμα, σε ερωτήματα όπως: ποιος είναι εκπρόσωπος ομάδων συμφερόντων; Ο ορισμός που παρείχαμε στην έκθεση είναι πολύ ευρύς. Κατ' ουσία, λέμε ότι εκπρόσωπος ομάδων συμφερόντων είναι οποιοσδήποτε θέλει να μας επηρεάσει. Ωστόσο, υπάρχουν εξαιρέσεις. Οι δήμοι, οι περιφέρειες, οι κοινωνικοί εταίροι, τα πολιτικά κόμματα: όλα αυτά είναι θεσμοί, που κατοχυρώνονται στις Συνθήκες. Εμπλέκονται επίσης στην εκπροσώπηση ομάδων συμφερόντων, δεν προσδιορίζονται όμως ως εκπρόσωποι ομάδων συμφερόντων στο σύστημά μας. Πρέπει να θέσουμε όρια στην περίπτωση των δικηγόρων, καθώς και των εκκλησιών. Αυτά είναι ζητήματα των οποίων εκκρεμεί η επίλυση.
<P>
Κατά την άποψή μου, η δημοσιοποίηση των χρηματοοικονομικών στοιχείων είναι σημαντική, κυρία Lulling. Αυτό είναι ένα νέο βήμα προόδου, το οποίο έλειπε μέχρι τώρα. Το χρήμα δεν είναι το παν, αλλά το χρήμα χρησιμοποιείται για να επιτευχθούν πολλά πράγματα. Είναι ώρα να αρχίσουμε να δουλεύουμε και θέλω να ευχαριστήσω τον κ. Stubb και τον κ. Friedrich και, βέβαια, όλους όσοι ακόμα συνέβαλαν μέχρι τώρα σε αυτή τη διαδικασία.
<SPEAKER ID="033" NAME="Κώστας Μποτόπουλος" AFFILIATION="PSE">
Κύριε Πρόεδρε, νομίζω ότι το θέμα που συζητούμε σήμερα έχει πολύ μεγάλο ενδιαφέρον, κυρίως γιατί για μια φορά το Ευρωπαϊκό Κοινοβούλιο -θα έλεγα- δείχνει το δρόμο σε ένα ζήτημα που στα εθνικά μας κοινοβούλια και, πάντως οπωσδήποτε στο ελληνικό, δεν έχει συζητηθεί καθόλου και δεν υπάρχει καμία λύση.
<P>
Τρία είναι τα σημαντικά πολιτικά προβλήματα που μπαίνουν σ' αυτό το θέμα: το πρώτο είναι πώς αντιμετωπίζουμε το ζήτημα; Φοβόμαστε γι' αυτή τη λειτουργία των άτυπων ομάδων που είναι τα λόμπυς ή προσπαθούμε να λειτουργήσουμε με διαφάνεια;
<P>
Πιστεύω ότι αυτό πρέπει να κάνουμε. Να λειτουργήσουμε με διαφάνεια, να μην φοβόμαστε τα λόμπυς, την ύπαρξή τους και να βάλουμε κανόνες.
<P>
Δεύτερον, πώς υπηρετείται καλύτερα η διαφάνεια; Με πάρα πολύ αυστηρούς κανόνες που θα θέτουν ακόμη και όρια ποσών, ή με ένα γενικό αναγκαστικό πλαίσιο - και εδώ πρέπει να τονίσω ότι είναι πολύ χρήσιμο αυτό το μητρώο να είναι και υποχρεωτικό και κοινό για τα τρία όργανα.
<P>
Και τρίτον, μιλάμε για άτυπες ομάδες, αλλά σε μία θεσμική διαδικασία. Είναι κρίσιμο να υπάρχει μία διάκριση ανάμεσα στα λόμπυς. Είναι άλλο πράγμα η Greenpeace και άλλο πράγμα η SHELL, όταν ενεργούν ως λόμπυς. Γι' αυτό είναι κρίσιμο να υπάρχει αυτή η διάκριση τουλάχιστον μέσα στο μητρώο.
<SPEAKER ID="034" NAME="Zita Pleštinská" AFFILIATION="PPE-DE">
(SK) " εκπροσώπηση ομάδων ειδικών συμφερόντων είναι νόμιμο σκέλος κάθε δημοκρατικού συστήματος. Όπου θέλουμε η δημοκρατία να μη γίνεται αναρχία, πρέπει να εφαρμόζονται σαφείς κανόνες στην εκπροσώπηση ομάδων ειδικών συμφερόντων.
<P>
Οι αμερικανοί εκπρόσωποι ομάδων συμφερόντων θεωρούν ότι η νομοθεσία τους είναι υπερβολικά αυστηρή· από την άλλη πλευρά, στα νέα κράτη μέλη, δεν υφίστανται κανόνες, σε σημείο που οι άνθρωποι συχνά πιστεύουν ότι η εκπροσώπηση ομάδων ειδικών συμφερόντων έχει αρνητικές συμπαραδηλώσεις. Επομένως, το νέο μοντέλο της ΕΕ πρέπει να βρίσκεται κάπου μεταξύ αυτών των δύο άκρων.
<P>
" γνώμη μου είναι ότι η πρόταση για τη θέσπιση κοινού διοργανικού συστήματος για την υποχρεωτική εγγραφή των εκπροσώπων ομάδων ειδικών συμφερόντων στην ΕΕ, η δημοσιοποίηση των χρηματοοικονομικών στοιχείων και το "νομοθετικό αποτύπωμα" θα συμβάλουν στη διαφάνεια των κανόνων για την εκπροσώπηση ομάδων ειδικών συμφερόντων. Ωστόσο, πιστεύω ότι μετά τη σημερινή ψηφοφορία, οι εκκλησίες θα παραμείνουν εταίροι μας και δεν θα ταξινομηθούν ως ομάδες εκπροσώπησης ειδικών συμφερόντων.
<P>
Είμαι πεπεισμένη ότι η έκθεση Stubb/Friedrich θα εξαλείψει τις κάθε είδους προκαταλήψεις και αρνητικές γνώμες σχετικά με την εκπροσώπηση ομάδων ειδικών συμφερόντων και ότι οι ευρωπαίοι πολίτες θα θεωρήσουν τους εκπροσώπους ομάδων ειδικών συμφερόντων ως ειδικούς, που κομίζουν γνώση με βάση την πρακτική εμπειρία, βοηθώντας στο να αποτρέψουν το ενδεχόμενο να έχει η ευρωπαϊκή νομοθεσία αρνητικό αντίκτυπο.
<SPEAKER ID="035" NAME="Lidia Joanna Geringer de Oedenberg" AFFILIATION="PSE">
(PL) Κύριε Πρόεδρε, η εκπροσώπηση ομάδων ειδικών συμφερόντων στα ευρωπαϊκά θεσμικά όργανα είναι περίπλοκο ζήτημα. Από τη μια πλευρά, η πρόσβαση στις δραστηριότητες των θεσμικών οργάνων είναι συνέπεια της αρχής της διαφάνειας της λειτουργίας τους, που κατοχυρώνεται στις ιδρυτικές Συνθήκες. Είναι επίσης ένας τρόπος γεφύρωσης του χάσματος όσον αφορά το λεγόμενο δημοκρατικό έλλειμμα, διότι οι οργανώσεις ειδικών παρέχουν πολύτιμες ειδικές αναλύσεις, που έχουν επωφελή αντίκτυπο στην ποιότητα της ευρωπαϊκής νομοθεσίας.
<P>
Από την άλλη πλευρά, όμως, οι μεγάλες διεθνείς εταιρείες μπορούν να προσφεύγουν σε εξειδικευμένες εταιρείες εκπροσώπησης ομάδων συμφερόντων για να επηρεάσουν το έργο των θεσμικών οργάνων με στόχο, πρωτίστως, την προώθηση των ιδίων συμφερόντων τους.
<P>
Το πρόβλημα της εκπροσώπησης ομάδων συμφερόντων στο Ευρωπαϊκό Κοινοβούλιο αναδεικνύεται σε εξέχον, καθώς αυξάνονται οι αρμοδιότητες του Σώματος. Πρέπει, επομένως, να στηρίξουμε την πρωτοβουλία της Επιτροπής, με την οποία προτείνεται να καθοριστεί μέσω συνεργατικού διοργανικού έργου ένα πλαίσιο λειτουργίας για τους εκπροσώπους ομάδων συμφερόντων, περιλαμβανομένης της δημιουργίας ενός κοινού μητρώου εκπροσώπων ομάδων συμφερόντων. " αρχή της διαφάνειας, βάσει της οποίας οι εκπρόσωποι ομάδων συμφερόντων μπορούν να έχουν πρόσβαση στο έργο των θεσμικών οργάνων, πρέπει να εφαρμόζεται επίσης και στους ίδιους τους εκπροσώπους ομάδων συμφερόντων. Δεν αρκεί η προαιρετική εγγραφή στο μητρώο. Πρέπει να καταστεί υποχρεωτική η εγγραφή των εκπροσώπων ομάδων συμφερόντων στο μητρώο, προκειμένου να δικαιούνται πρόσβαση στα θεσμικά όργανα της Ευρωπαϊκής Ένωσης.
<SPEAKER ID="036" NAME="Paul Rübig" AFFILIATION="PPE-DE">
(DE) Κύριε Πρόεδρε, είμαι μέλος του Ευρωπαϊκού Κοινοβουλίου επί δώδεκα χρόνια. Πρέπει να πω, νιώθω ότι πρέπει να ευχαριστήσω πολλούς από τους εκπροσώπους ομάδων συμφερόντων, διότι αποδείχτηκαν πηγή σημαντικής εμπειρογνωμοσύνης στο καθημερινό μας έργο. Κατά τη γνώμη μου, είναι πάντοτε καλό να ακούν τα μέλη του ΕΚ όλες τις πλευρές και να έχουν την πόρτα τους ανοικτή για τους πολίτες.
<P>
Εάν επί του παρόντος έχουμε 5 000 εκπροσώπους ομάδων συμφερόντων εγγεγραμμένους στο μητρώο του Ευρωπαϊκού Κοινοβουλίου -όλους δε μπορούμε να τους αναγνωρίσουμε από το σήμα τους -, οι οποίοι είναι στο σύνολό τους διαπιστευμένοι ή πιστοποιημένοι- αυτό σημαίνει ότι κατά μέσο όρο αναλογούν έξι εκπρόσωποι ομάδων συμφερόντων ανά μέλος του ΕΚ. Πιστεύω ότι είναι εξαιρετικά σημαντικό για μας να χρησιμοποιούμε κατάλληλα αυτή την εμπειρογνωμοσύνη στο νομοθετικό μας έργο, διότι το γεγονός είναι ότι τα μέλη του ΕΚ δεν μπορούν να είναι ειδικοί σε κάθε τομέα. Γι' αυτό ακριβώς είναι σημαντικό να ακούμε αυτούς που έχουν πρακτική γνώση και να αναγνωρίσουμε ότι στην πραγματικότητα, οι εκπρόσωποι ομάδων συμφερόντων όντως ενισχύουν το κοινοβουλευτικό μας έργο.
<SPEAKER ID="037" NAME="Carl Schlyter" AFFILIATION="Verts/ALE">
- (SV) Κύριε Πρόεδρε, όπως επεσήμανε ο κ. Bonde, η Ευρώπη είναι μια από τις πλέον υπανάπτυκτες περιοχές του κόσμου σε ό,τι αφορά την εκπροσώπηση ομάδων ειδικών συμφερόντων. Ωστόσο, μπορούμε σήμερα να βελτιώσουμε τα πράγματα στηρίζοντας την τροπολογία, με την οποία ζητείται να είναι υποχρεωτική η εγγραφή των οικονομικών συμφερόντων και να επιβάλλονται πραγματικές κυρώσεις σε όσους παραβιάζουν τους κανόνες. Επιπλέον, πρέπει να διευκρινίσουμε τι ακριβώς κάνουν αυτοί οι άνθρωποι, που εργάζονται στην Επιτροπή και που πληρώνονται από εξωτερικές πηγές.
<P>
Όπως επισημαίνουν πολλοί, η εκπροσώπηση ομάδων συμφερόντων δεν είναι κακή εξ ορισμού, το πρόβλημα όμως είναι ότι όταν λαμβάνουμε τις αποφάσεις σε κεντρικό επίπεδο, είναι εύκολο για τις μεγάλες εταιρείες να μετατρέψουν την οικονομική σε πολιτική ισχύ. Τουλάχιστον τα τέσσερα πέμπτα των εκπροσώπων ομάδων συμφερόντων πληρώνονται από μεγάλες εταιρείες. Αυτή η ανισορροπία επηρεάζει τη νομοθεσία μας. " διαφάνεια, επομένως, πρέπει να σημαίνει ότι όλες οι τροπολογίες σε νομοθετικά κείμενα, που υποβάλλονται από εκπροσώπους ομάδων συμφερόντων, πρέπει να καταγράφονται ανοικτά, ούτως ώστε να μπορούμε να δούμε ποιος βρίσκεται πίσω τους.
<P>
Όταν δημιουργηθεί το μητρώο αυτών που επιτρέπεται να εισέρχονται εδώ, καλώ την κ. Lulling να διασφαλίσει ότι, το ένα τρίτο των θέσεων θα δοθεί σε εταιρείες, το ένα τρίτο σε μη κυβερνητικές οργανώσεις και το ένα τρίτο σε άλλους. Αυτό θα μας επιτρέψει να έχουμε μια ισορροπία.
<SPEAKER ID="038" NAME="David Hammerstein" AFFILIATION="Verts/ALE">
(ES) Κύριε Πρόεδρε, όταν μιλάμε για διαφάνεια, δεν μπορούμε να μιλάμε αφηρημένα. Οι ψηφοφόροι μας πρέπει να γνωρίζουν ποιοι συμμετέχουν στην Επιτροπή Βιομηχανίας, Έρευνας και Ενέργειας, όταν συζητάμε για τη REACH (καταχώρηση, καταχώρηση, αξιολόγηση και έγκριση χημικών ουσιών) ή τη νομοθετική δέσμη για τις τηλεπικοινωνίες· πρέπει να γνωρίζουν ποιοι υποβάλλουν τροπολογίες· πρέπει να γνωρίζουν ποιοι εκπονούν πολλές από τις εκθέσεις του Ευρωπαϊκού Κοινοβουλίου, που μπορούν να το διαπιστώσουν μέσω του ιστότοπου του Ευρωπαϊκού Κοινοβουλίου, και πρέπει να γνωρίζουν, μέσω μητρώου, ποιοι περνούν εκατοντάδες ώρες στους διαδρόμους του Κοινοβουλίου. Όλα αυτά είναι δυνατά. Όπως επίσης, πρέπει να γνωρίζουν ποιοι παρευρίσκονται στη συνεδρίαση μιας επιτροπής και ποιοι παρακολουθούν τις εργασίες της Ολομέλειας -μέσω του ιστοτόπου του Ευρωπαϊκού Κοινοβουλίου. Οι ψηφοφόροι μας πρέπει να γνωρίζουν, ποιοι εκπρόσωποι ομάδων συμφερόντων περνούν εκατοντάδες ώρες στις συνεδριάσεις μας.
<P>
Θέλουμε διαφάνεια, θέλουμε όμως αυτό να είναι αληθινό. Θέλουμε να είναι γνωστό, μετά την ψηφοφορία για κάθε έκθεση, ποιοι εκπρόσωποι ομάδων συμφερόντων υπέβαλαν τις τροπολογίες, που διαμορφώνουν το μέλλον μας, λέξη προς λέξη, τροπολογία προς τροπολογία. Σας ευχαριστώ.
<SPEAKER ID="039" NAME="Siim Kallas">
Αντιπρόεδρος της Επιτροπής. - (EN) Κύριε Πρόεδρε, η συζήτηση για την εκπροσώπηση ομάδων ειδικών συμφερόντων είναι πάντοτε ενδιαφέρουσα και συναρπαστική. Χάρηκα πάρα πολύ που άκουσα τις παρατηρήσεις των αξιότιμων βουλευτών που αντικατοπτρίζουν την άποψη, στην οποία αναφέρθηκε επίσης εδώ ο κ. Leinen: ο διάβολος κρύβεται πάντα στις λεπτομέρειες. Συμφωνώ απολύτως με την κ. Frassoni ότι δεν θα τελειώσει το έργο με αυτή την έκθεση, ούτε καν με το άνοιγμα των μητρώων της Επιτροπής.
<P>
Μπορώ να διαβεβαιώσω το Κοινοβούλιο ότι έχουμε μεγάλη διάθεση συνεργασίας και καταβάλλουμε κάθε προσπάθεια στο μέτρο των δυνατοτήτων μας για να ξεκινήσουμε αυτή τη διοργανική ομάδα και να επεξεργαστούμε μια κοινή προσέγγιση όσο το δυνατόν ομαλότερα και ταχύτερα. Θέλω να πω ότι, κατά την άποψή μου, αυτό το κοινό μητρώο δεν είναι κάποιο είδος μεγάλου ζώου, που θα απειλήσει τους πάντες. Είναι μια κοινή δέσμη ενημέρωσης, κοινής αποθήκευσης όλων των αναγκαίων πληροφοριών, ούτως ώστε να μη χρειάζεται όλοι οι ενδιαφερόμενοι εκπρόσωποι να υποβάλλουν διαφορετικές αιτήσεις σε διαφορετικά θεσμικά όργανα, αιτήσεις μη διαλειτουργικές. Αυτή ήταν η πρότασή σας για το πώς να μη δημιουργήσουμε μια πρόσθετη επιβάρυνση. Όλες όμως οι υπόλοιπες λεπτομέρειες συζητούνται επί χρόνια, αφότου ξεκινήσαμε τη συζήτησή μας γι' αυτό το θέμα το 2005.
<P>
Θα πω μόνο -απαντώντας σε ένα σημείο που θίξατε- ότι υπάρχουν, βεβαίως, πολλές περίπλοκες λεπτομέρειες στον καθορισμό του ποιος εκπροσωπεί ομάδες συμφερόντων και για ποιο θέμα. Στο πλαίσιο των συζητήσεών μας συναντηθήκαμε με δικηγορικούς συλλόγους. Αποδέχθηκαν την προσέγγισή μας ότι, όταν πραγματικά ενεργούν ως εκπρόσωποι ομάδων συμφερόντων, τότε πρέπει να το δηλώνουν αυτό ως εκπροσώπηση ομάδων συμφερόντων και δεν υπάρχει λόγος να χαρακτηρίζουν τις ενέργειές τους ως παροχή νομικών συμβουλών ή κάτι παρόμοιο.
<P>
Υπάρχει μόνο ένα πράγμα που πρέπει να αναφέρω σε σχέση με ό,τι εθίγη: το ζήτημα ότι ορισμένοι άνθρωποι εργάζονται στην Επιτροπή και λαμβάνουν μισθούς από τον ιδιωτικό τομέα. Αυτό έχει λήξει. Έχουμε ακόμα κάποιες ολοκληρωθείσες συμβάσεις, αυτή η πρακτική όμως έχει λήξει.
<SPEAKER ID="040" NAME="Ingo Friedrich">
εισηγητής. - (DE) Κύριε Πρόεδρε, σας ευχαριστώ γι' αυτή την κατά μεγάλο μέρος επικεντρωμένη και καλά ενημερωμένη συζήτηση. Οι σοβαρές και διαφανείς δραστηριότητες εκπροσώπησης ομάδων συμφερόντων συμβάλλουν στην ενίσχυση της αποτελεσματικότητας της διαδικασίας λήψης αποφάσεων. Κύριε Turmes, δεν ήταν σωστό αυτό που είπατε: η δημοσιοποίηση των χρηματοοικονομικών στοιχείων καλύπτεται στην παράγραφο 21. Επομένως, εσφαλμένα επιτεθήκατε στη Σοσιαλιστική Ομάδα στο ΕΚ. Νιώθω την ανάγκη να το επισημάνω.
<P>
Δεύτερον, σε ό,τι αφορά το ζήτημα των δικηγόρων, δεν μπορούμε να υιοθετούμε τον σαρωτικό ισχυρισμό ότι κάθε δικηγόρος είναι εξ ορισμού εκπρόσωπος ομάδων ειδικών συμφερόντων, διότι σπούδασε τη δικηγορία και ό,τι αυτό συνεπάγεται. Έχουμε ενώπιόν μας τον σωστό ορισμό: όποιος επιδιώκει να επηρεάσει τις διαδικασίες διαμόρφωσης πολιτικής και λήψης αποφάσεων των θεσμικών οργάνων της ΕΕ είναι εκπρόσωπος ομάδων συμφερόντων και αυτό περιλαμβάνει τους δικηγόρους.
<P>
Επιτρέψτε μου να επισημάνω ένα μεταφραστικό λάθος: οι "δήμοι" μεταφράστηκαν ως "πόλεις" ('Städte') στα γερμανικά. Το σύστημα των "ΠΑ είναι πολύ λεπτομερές· μάλιστα, είναι τόσο λεπτομερές που ορισμένοι γερουσιαστές υποβάλλουν εκθέσεις 300 σελίδων στο τέλος κάθε έτους, με αποτέλεσμα να είναι σχεδόν αδύνατο να έχει κανείς μια καθαρή εικόνα του τι ακριβώς συμβαίνει από πλευράς δραστηριοτήτων εκπροσώπησης ομάδων ειδικών συμφερόντων στις "ΠΑ.
<P>
Από τη σκοπιά μου, ήταν ενδιαφέρον το γεγονός ότι η άκρα αριστερά και η άκρα δεξιά ουσιαστικά συγκλίνουν σε ό,τι αφορά τη βασική κριτική που ασκούν. "Les extrêmes se touchent", όπως θα έλεγαν και οι Γάλλοι και αυτή η κατάσταση είναι κλασική. Θέλουμε να καταλήξουμε σε μια σοβαρή λύση, που αποτελεί βελτίωση αυτού που συμβαίνει στην Αμερική και αποτελεί επίσης βελτίωση σε σύγκριση με ό,τι συμβαίνει στα περισσότερα, αν όχι σε όλα, τα κράτη μέλη.
<P>
Και πάλι πολλές ευχαριστίες στον κ. Stubb. Κύριε Υπουργέ, σας σκεφτόμαστε! Ευχαριστώ επίσης και εσάς για τη σοβαρή συζήτηση.
<SPEAKER ID="041" NAME="Πρόεδρος">
Θέλω να ευχαριστήσω τον κ. Friedrich, που ανέλαβε την έκθεση του κ. Stubb, τον οποίο και συγχαίρουμε για τον διορισμό του στη θέση του υπουργού των Εξωτερικών της Φινλανδίας.
<P>
" συζήτηση έληξε.
<P>
" ψηφοφορία θα διεξαχθεί αύριο στις 11:00.
<P>
Γραπτές δηλώσεις (άρθρο 142 του Κανονισμού)
<SPEAKER ID="042" NAME="Urszula Gacek  " AFFILIATION="PPE-DE">
γραπτώς. - (EN) Ο πλουραλισμός των συμφερόντων είναι σημαντικό χαρακτηριστικό της δημοκρατίας. Επομένως, νομιμοποιούνται τα μέλη της κοινωνίας να οργανώνονται και να πιέζουν μέσω εκπροσώπων για τα συμφέροντά τους. Ωστόσο, η εκπροσώπηση ομάδων συμφερόντων όντως ενέχει τον κίνδυνο διαφθοράς των δημοκρατικών αρχών. " ισχύς των εταιρειών να επηρεάζουν τους πολιτικούς μπορεί να οδηγήσει σε άνισους, έναντι του μέσου πολίτη, όρους πρόσβασης στις διαδικασίες εκπόνησης νομοθεσίας και λήψης αποφάσεων.
<P>
Πολύ λίγες ευρωπαϊκές χώρες έχουν ρυθμίσει την εκπροσώπηση ομάδων συμφερόντων. Αυτή η κοινοβουλευτική έκθεση για την εκπροσώπηση ομάδων συμφερόντων θα αποτελέσει ένα πολύτιμο βήμα για την ενίσχυση της διαφάνειας, της υποχρέωσης λογοδοσίας και της συμμετοχής των πολιτών στη δημοκρατική διαδικασία σε ευρωπαϊκό επίπεδο. Ωστόσο, η εμπειρία σε χώρες που έχουν εφαρμόσει τη νομοθεσία που διέπει τους εκπροσώπους ομάδων συμφερόντων δείχνει ότι αυτό πρέπει να είναι ένα μόνο σκέλος ενός ευρύτερου φάσματος κατευθυντήριων γραμμών και μέτρων.
<P>
Ένα μικρό βήμα χωρίζει την αδιαφανή εκπροσώπηση ομάδων συμφερόντων από τη διαφθορά και τη στρέβλωση της αγοράς σε βάρος εκείνων των εταιρειών, που συμμορφώνονται με τους κανόνες.
<P>
" εμπλοκή εκπροσώπων της βιομηχανίας στην εκπόνηση αυτής της έκθεσης είναι ευπρόσδεκτη. Τώρα πρέπει να παρωθηθούν να αναλάβουν την πρωτοβουλία και να δείξουν ότι οι υπεύθυνες εταιρείες μπορούν να διαδραματίσουν ζωτικό ρόλο στη διαδικασία ρύθμισης της εκπροσώπησης ομάδων συμφερόντων.
<SPEAKER ID="043" NAME="Bogdan Golik  " AFFILIATION="PSE">
γραπτώς. - (PL) Οφείλουμε να εκφράσουμε ιδιαίτερες ευχαριστίες και συγχαρητήρια όχι μόνο στον εισηγητή, αλλά και στον Επίτροπο Kallas, που πήρε την πρωτοβουλία σε ό,τι αφορά νέες ρυθμίσεις για τις αρχές που θα διέπουν την εκπροσώπηση ομάδων συμφερόντων. Αυτό είναι ιδιαιτέρως σημαντικό ενόψει των νέων αρμοδιοτήτων, που πρόκειται να αποκτήσει το Ευρωπαϊκό Κοινοβούλιο μετά την έγκριση της Συνθήκης της Λισαβόνας. Παρά ταύτα, θέλω να εκφράσω την ανησυχία μου όσον αφορά την αποτελεσματικότητα και αξιοπιστία ενός προαιρετικού μητρώου εγγραφής των εκπροσώπων ομάδων συμφερόντων. Το μητρώο πρέπει να είναι υποχρεωτικό και κοινό για όλα τα ευρωπαϊκά θεσμικά όργανα. Λόγω της φύσης του, το Κοινοβούλιο, πάντως, πρέπει να διατηρήσει την αυτονομία του.
<P>
" υποχρεωτική εγγραφή πρέπει να ισχύει σε όλο το φάσμα των οργάνων εκπροσώπησης ομάδων συμφερόντων. Έχω κατά νου, μεταξύ άλλων, τις περιφερειακές εκπροσωπήσεις, τις τομεακές οργανώσεις, τους δικηγόρους που αναλαμβάνουν ρόλο εκπροσώπησης ομάδων ειδικών συμφερόντων και τα ερευνητικά ινστιτούτα. Όλοι αυτοί που ασκούν επιρροή για να εξασφαλίσουν οικονομικά ή κοινωνικά οφέλη πρέπει να εγγραφούν στο μητρώο. " απαίτηση υποβολής μόνο χρηματοοικονομικών στοιχείων δεν είναι πάντοτε αξιόπιστη και δεν επιτρέπει να προβούμε σε μια πλήρη εκτίμηση, όπως επιθυμούμε.
<SPEAKER ID="044" NAME="Genowefa Grabowska  " AFFILIATION="PSE">
γραπτώς. - (PL) " ρύθμιση της εκπροσώπησης ομάδων συμφερόντων πρέπει βεβαίως να είναι ευπρόσδεκτη. Επιτέλους, υπάρχει μια ευκαιρία διαφανούς συνεργασίας μεταξύ Κοινοβουλίου και ενδιαφερόμενων ομάδων, ειδικότερα των εκπροσώπων ομάδων συμφερόντων. Προτείνεται η δημιουργία υποχρεωτικού μητρώου για όλους τους εκπροσώπους ομάδων συμφερόντων, που ενδιαφέρονται να παρουσιάσουν και να προασπιστούν τα συμφέροντά τους στα ευρωπαϊκά θεσμικά όργανα. Αξίζει να υποστηρίξουμε αυτή την πρόταση. " εγγραφή στο μητρώο θα επιτρέψει σε ενδιαφερόμενους εκπροσώπους ομάδων συμφερόντων να έχουν πρόσβαση στα κτίρια του Ευρωπαϊκού Κοινοβουλίου, να παρακολουθούν τις συνεδριάσεις των κοινοβουλευτικών επιτροπών και να έρχονται σε επαφή με βουλευτές στα γραφεία τους, χωρίς όμως να αναστατώνουν τις εργασίες τους.
<P>
" αποτελεσματικότητα της πολιτισμένης και, συνακόλουθα, διαφανούς εκπροσώπησης ομάδων συμφερόντων εξαρτάται σε πολύ μεγάλο βαθμό, όμως, από τη συμπεριφορά των εκπροσώπων ομάδων συμφερόντων. Επομένως, είναι αναγκαίο να συντάξουμε ταυτόχρονα έναν κώδικα ηθικής πρακτικής, που θα διέπει τους εκπροσώπους ομάδων συμφερόντων.
<P>
Το Κοινοβούλιο πρέπει, επίσης, να παρακολουθεί την υλοποίηση αυτών των διατάξεων, ιδίως όσον αφορά την επαλήθευση της εγκυρότητας των πληροφοριών στο μητρώο. Οι εκπρόσωποι ομάδων συμφερόντων, που παρέχουν ανεπαρκείς ή αναληθείς πληροφορίες, πρέπει να υφίστανται κυρώσεις. Οι κυρώσεις που επιβάλλονται πρέπει να είναι ανάλογες με το παράπτωμα και να χρησιμεύουν ως αποτρεπτικό μέσο, κλιμακούμενες από την αναστολή της εγγραφής στο μητρώο μέχρι τον οριστικό αποκλεισμό από το μητρώο.
<P>
Πρέπει να θυμόμαστε ότι αυτή η νέα πρόταση συντάχθηκε με πρωτοβουλία του ίδιου του Ευρωπαϊκού Κοινοβουλίου. " πρόταση θα βοηθήσει, επίσης, πολύ τα άλλα ευρωπαϊκά θεσμικά όργανα και τα εθνικά κοινοβούλια των κρατών μελών της Ευρωπαϊκής Ένωσης, που δεν έχουν ακόμα εγκρίνει μέτρα ως προς αυτό.
<SPEAKER ID="999" NAME="Roselyne Lefrançois" AFFILIATION="PSE">
γραπτώς. - (FR) Επικροτώ την έγκριση αυτής της έκθεσης, που κατά τη γνώμη μου, θα μας επιτρέψει να βελτιώσουμε σε σημαντικό βαθμό τις σχέσεις μεταξύ εκπροσώπων συμφερόντων και των θεσμικών οργάνων της ΕΕ.
<P>
Αντί να επιχειρούμε να καταρτίσουμε και να ενημερώνουμε έναν πλήρη κατάλογο αυτών των εκπροσώπων -ένα κουραστικό και ίσως ακόμα και ανέφικτο έργο- προτείνει, συγκεκριμένα, την εκπόνηση ενός συνολικού ορισμού του όρου "εκπροσώπηση ομάδας συμφερόντων" (lobby), που θα διασφαλίζει ότι κάθε φορέας που δεν περιλαμβάνεται στον κατάλογο δεν θα μπορεί να παρακάμψει τους κανόνες που έχουμε θεσπίσει.
<P>
Ένα άλλο μείζον βήμα προόδου είναι η εναρμόνιση και η απλοποίηση του ρυθμιστικού πλαισίου που διέπει τους εκπροσώπους ομάδων συμφερόντων και ειδικότερα η δημιουργία ενιαίου μητρώου, κοινού για όλα τα θεσμικά όργανα, στο οποίο θα εγγράφονται όλοι οι εκπρόσωποι ομάδων συμφερόντων και που, μακροπρόθεσμα, θα αποτελέσει σημείο αναφοράς και εχέγγυο σοβαρότητας και αξιοπιστίας για όλους τους διαπιστευμένους οργανισμούς.
<P>
Ωστόσο, αυτό το μητρώο θα προάγει επίσης μεγαλύτερη διαφάνεια έναντι του ευρέος κοινού, διότι θα είναι στο σύνολό του προσβάσιμο ηλεκτρονικά και θα περιλαμβάνει για κάθε φορέα τα πλήρη στοιχεία ταυτότητάς του, μεταξύ άλλων στοιχεία για το προσωπικό του, καθώς και όλα τα χρήσιμα χρηματοοικονομικά στοιχεία, που σχετίζονται με αυτόν.
<P>
Σε αυτό το ενιαίο σημείο εγγραφής θα προστεθεί ένας κοινός κώδικας ηθικής συμπεριφοράς, τα δε μέλη του Ευρωπαϊκού Κοινοβουλίου, που συντάσσουν μια έκθεση, θα έχουν την ευκαιρία να απαριθμούν στην έκθεση τα ονόματα των οργανώσεων, που τα βοήθησαν στο έργο τους.
<SPEAKER ID="045" NAME="Marian-Jean Marinescu  " AFFILIATION="PPE-DE">
γραπτώς. - (RO) " διαβούλευση και η εμπλοκή όσο το δυνατόν περισσότερων ομάδων συμφερόντων στην κατάρτιση, εφαρμογή και παρακολούθηση της επιβολής των ευρωπαϊκών νόμων αποτελεί αντικειμενική απαίτηση για την καλή ανάπτυξη της νομοθετικής διαδικασίας, για τη διόρθωση λαθών και την αποφυγή προκατειλημμένων απόψεων.
<P>
Ο ανοικτός διάλογος με τους εκπροσώπους όλων των παραγόντων που εμπλέκονται σε αυτή τη διαδικασία αποτελεί τη βάση του δημοκρατικού μας συστήματος και αντιπροσωπεύει μια σημαντική πηγή ενημέρωσης, αρκεί αυτό να συμβαίνει με πλήρη διαφάνεια.
<P>
Για τον λόγο αυτόν είναι ευπρόσδεκτη η πρωτοβουλία θέσπισης ενός "νομοθετικού αποτυπώματος", ακόμη και αν έχει προαιρετικό χαρακτήρα, τόσο για τα έγγραφα που συντάσσει η Επιτροπή όσο και για τις εκθέσεις του Ευρωπαϊκού Κοινοβουλίου.
<P>
" διαβούλευση όσο το δυνατόν περισσότερων ενδιαφερόμενων μερών, περιλαμβανομένων μερών που υποστηρίζουν αντίθετες απόψεις, καθώς και η διασφάλιση της διαφάνειας της ίδιας της διαδικασίας, είναι ουσιαστικά για την κατάρτιση μιας περίπλοκης και έντιμης νομοθεσίας, που θα καλύπτει όλες τις πτυχές του τομέα, διασφαλίζοντας την ισορροπία και την αποτελεσματική εναρμόνιση όλων των απόψεων, αποφεύγοντας συγκρούσεις συμφερόντων και αποτρέποντας τις συνακόλουθες ελλείψεις.
<P>
" ορθή ανταλλαγή πληροφοριών σε σχέση με τις οργανώσεις εκπροσώπησης ομάδων συμφερόντων που συνδέονται με τα ευρωπαϊκά θεσμικά όργανα θα καθορίσει μακροπρόθεσμα όχι μόνο τη διευκόλυνση της νομοθετικής διαδικασίας, αλλά και τη διαφανή και ισότιμη συνεργασία μεταξύ της Επιτροπής, του Κοινοβουλίου και του Συμβουλίου, μια συνεργασία, από την οποία τελικός κερδισμένος θα είναι, δίχως αμφιβολία, ο ευρωπαίος πολίτης.
<SPEAKER ID="046" NAME="Katrin Saks  " AFFILIATION="PSE">
γραπτώς. - (EN) " υπό συζήτηση έκθεση για τους εκπροσώπους ομάδων συμφερόντων αποτελεί σημαντικό βήμα στην κατεύθυνση της διαφάνειας. Όταν μπορούμε να δείξουμε με ποιους έχουμε διαβουλευτεί για την οποιαδήποτε δέσμη νομοθετικών μέτρων, αυτό προσδίδει νομιμοποίηση στη διαδικασία, που είναι λίαν σημαντική για εμάς εδώ.
<P>
Είναι επίσης σημαντικό να διασφαλίσουμε ότι όλα τα συμφέροντα που προσεγγίζουν το Κοινοβούλιο υποχρεούνται να εγγραφούν στο μητρώο. Δεν πρέπει να επιτρέψουμε "παραθυράκια", που θα αφήσουν να περάσουν λάθρα κάποια συμφέροντα. Επιτέλους, οι δικηγόροι και οι ομάδες προβληματισμού, που συμμετέχουν σε δραστηριότητες εκπροσώπησης ομάδων συμφερόντων, είναι από πάσης απόψεως εκπρόσωποι ομάδων συμφερόντων και, επομένως, πρέπει να εγγράφονται.
<P>
Συνοψίζοντας, θέλω να επικροτήσω αυτή την έκθεση, που αποτελεί ένα καλό βήμα προς την κατεύθυνση της μεγαλύτερης διαφάνειας.
<SPEAKER ID="047" NAME="Andres Tarand  " AFFILIATION="PSE">
γραπτώς. - (ET) " έκθεση που υπέβαλε ο Alexander Stubb είναι εξαιρετικά σημαντική, καθώς ο αριθμός των εκπροσώπων ομάδων συμφερόντων στις Βρυξέλλες σε λίγο θα είναι ίδιος με τον αριθμό των αξιωματούχων της Ευρωπαϊκής Επιτροπής.
<P>
Επικροτώ το γεγονός ότι, αντίθετα από την Ευρωπαϊκή Επιτροπή, το Κοινοβούλιο υποστηρίζει την ιδέα ότι πρέπει να είναι υποχρεωτικό το μητρώο εκπροσώπων ομάδων συμφερόντων. Αν δεν ίσχυε αυτό, η έκθεση δεν θα εκπλήρωνε τον πρωταρχικό της στόχο και μάλιστα θα αποτύγχανε στην αποστολή της.
<P>
Σε ό,τι αφορά το ζήτημα της συμπερίληψης των δικηγόρων στον κατάλογο, που επί του παρόντος αποτελεί το βασικό σημείο διαφωνίας, τάσσομαι υπέρ της συμπερίληψης σε ένα υποχρεωτικό μητρώο. Δεν υπάρχει λόγος να τους εξαιρέσουμε από το μητρώο, αφού η εκπροσώπηση ομάδων συμφερόντων στα θεσμικά όργανα της Ευρωπαϊκής Ένωσης διεξάγεται σε ολοένα και μεγαλύτερο βαθμό από δικηγορικές εταιρείες. Δεν θα πρέπει να παρέχεται στις δικηγορικές εταιρείες η ευκαιρία απλώς να χαρακτηρίζουν την όποια δραστηριότητα ως παροχή νομικής συμβουλής και να παρακάμπτουν με αυτόν τον τρόπο το μητρώο και την απαίτηση για διαφάνεια στην εκπροσώπηση ομάδων συμφερόντων.
<P>
" ιδέα της εγγραφής σε ένα ενιαίο μητρώο είναι καλή. Είναι σημαντικό το Συμβούλιο να εμπλακεί στο μητρώο, όπως επίσης το Ευρωπαϊκό Κοινοβούλιο και η Επιτροπή. Χάριν της χρηστικότητας των δεδομένων που συλλέγονται, πρέπει να δημιουργηθεί επειγόντως μια ενιαία βάση δεδομένων, διαθέσιμη ηλεκτρονικά και προσβάσιμη από όλα τα θεσμικά όργανα.

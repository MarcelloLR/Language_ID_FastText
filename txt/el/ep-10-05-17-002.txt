<CHAPTER ID="002">
Δηλώσεις της Προεδρίας
<SPEAKER ID="006" NAME="Πρόεδρος">
Ξεκινώντας, θα ήθελα να σας δώσω ορισμένες πληροφορίες. Καταρχάς, σήμερα εορτάζεται στην Ευρωπαϊκή Ένωση η έκτη Παγκόσμια "μέρα Κατά της Ομοφοβίας. Ακριβώς πριν από 20 χρόνια, η Παγκόσμια Οργάνωση Υγείας αφαίρεσε την ομοφυλοφιλία από τη Διεθνή Ταξινόμηση των Νόσων. " Ευρωπαϊκή Ένωση καταπολεμά τις διακρίσεις σε όλα τα μέτωπα. Σε αυτές περιλαμβάνεται και η ομοφοβία. " υποχρέωση προστασίας όσων υφίστανται διακρίσεις είναι ενσωματωμένη στις σημαντικότερες νομικές πράξεις μας - στη συνθήκη και στον Χάρτη των Θεμελιωδών Δικαιωμάτων, ο οποίος αναφέρεται στη συνθήκη.
<P>
Δεύτερον, αυτόν τον μήνα εορτάσαμε την 60ή επέτειο της δήλωσης Schuman, και, στις 8 και 9 Μαΐου, το Κοινοβούλιο διοργάνωσε ανοικτές ημέρες στις Βρυξέλλες και το Στρασβούργο. Οι επισκέπτες μπόρεσαν να δουν από κοντά το έργο του Κοινοβουλίου και να ενημερωθούν για το καθημερινό έργο μας. Τα κτίρια ήταν ανοικτά σε όλους τους πολίτες. Συνολικά, πάνω από 33.000 πολίτες της Ευρωπαϊκής Ένωσης επισκέφθηκαν το Κοινοβούλιο στις Βρυξέλλες και το Στρασβούργο. Πραγματοποιήσαμε επίσης συνάντηση σε αυτήν την Αίθουσα με 800 νέους από όλες τις χώρες της Ευρωπαϊκής Ένωσης. Μαζί μου παρευρέθησαν 11 βουλευτές του Ευρωπαϊκού Κοινοβουλίου. Συνομιλήσαμε μαζί τους και συζητήσαμε μαζί θέματα που άπτονται της Ένωσης.
<P>
Και τώρα, η τρίτη πληροφορία: την περασμένη εβδομάδα, την Τρίτη, 11 Μαΐου, είχα τη μεγάλη τιμή να παρουσιάσω το Βραβείο Καρλομάγνου για τη Νεολαία στο Άαχεν. Το πρώτο βραβείο κέρδισε το έργο "Τρένο για την Ευρώπη" από τη Γερμανία. Τη δεύτερη θέση κατέλαβε ένα έργο από την Ιρλανδία και την τρίτη θέση ένα έργο από τη Βουλγαρία. Στον διαγωνισμό συμμετείχαν νέοι από όλες τις χώρες της Ένωσης. Το έργο από τη Γερμανία συγκέντρωσε εκπροσώπους από 21 ευρωπαϊκές χώρες, και 24 επαγγελματικά σχολεία συνεργάστηκαν για τον σχεδιασμό και την κατασκευή ενός τρένου. Το κύριο Βραβείο Καρλομάγνου παρουσιάστηκε στις 13 Μαΐου, δύο ημέρες μετά το Βραβείο για τη Νεολαία, επίσης στο Άαχεν, στον πρωθυπουργό της Πολωνίας, Donald Tusk.
<P>
Τέταρτον, την περασμένη εβδομάδα, συμμετείχα στη Διάσκεψη των Προέδρων των κοινοβουλίων της Ευρωπαϊκής Ένωσης στη Στοκχόλμη. Εκπροσωπήθηκαν οι πρόεδροι και των 40 εθνικών κοινοβουλίων. Συζητήσαμε για τη μελλοντική συνεργασία και επίσης για την επερχόμενη βελγική Προεδρία. " διάσκεψη διοργανώθηκε από τους φίλους μας στο κοινοβούλιο της Σουηδίας και επίσης στο κοινοβούλιο της Ισπανίας, η οποία ασκεί επί του παρόντος την Προεδρία της Ευρωπαϊκής Ένωσης. Θα πραγματοποιούνται τακτικές συνεδριάσεις κοινοβουλευτικών επιτροπών, μεταξύ άλλων, καθώς και κοινές συνεδριάσεις των εθνικών κοινοβουλίων της Ευρώπης.
<P>
Επιθυμώ επίσης να εκφράσω τις θερμές ευχές και τα συγχαρητήριά μου. Δύο κράτη μέλη της Ευρωπαϊκής Ένωσης, το "νωμένο Βασίλειο και η Ουγγαρία, έχουν νέες κυβερνήσεις. Τους ευχόμαστε σταθερότητα. Στην Ευρωπαϊκή Ένωση, έχουμε μεγάλη ανάγκη για σταθερές κυβερνήσεις. Είναι αναγκαίες, μεταξύ άλλων, για τη γρήγορη λήψη αποφάσεων. Εκπροσωπούμε την κοινοτική μέθοδο της Ευρωπαϊκής Ένωσης, αλλά η συνεργασία με τις κυβερνήσεις έχει, για εμάς, θεμελιώδη σημασία για την αποδοτικότητα και την αποτελεσματικότητα της δράσης της Ευρωπαϊκής Ένωσης για τους πολίτες.

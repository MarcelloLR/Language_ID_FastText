<CHAPTER ID="015">
Дневен ред
<SPEAKER ID="041" NAME="Председател">
Полетът на г-н David Martin има закъснение. Съответно бих искал да помоля Парламента да приеме неговия доклад относно промените в Правилника за дейността, който е от голямо значение за нас, да бъде разгледан последен тази вечер. Това е повече промяна в реда на работа, отколкото в съдържанието на нашата сесия. Би било много добре, ако постигнем съгласие по тази промяна, тъй като е редно докладчикът да присъства по време на разискването.
<P>
Тъй като това представлява формална промяна в дневния ред, аз съм задължен да поискам съгласието на Парламента и се надявам да го постигнем.
<P>
(Парламентът приема предложението)

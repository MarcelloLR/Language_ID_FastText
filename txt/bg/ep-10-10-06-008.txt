<CHAPTER ID="008">
Ред на работа
<SPEAKER ID="013" NAME="Председател">
Окончателният проект на дневен ред, изготвен от Председателския съвет на негово заседание в четвъртък, 23 септември 2010 г. съгласно член 140 от Правилника за дейността, е раздаден. Съгласно споразумение с политическите групи бих искал да уведомя залата за предложенията да бъдат направени следните промени:
<P>
(Мнозинството от политическите групи, а в някои случаи дори твърдо мнозинство, одобрява тези изменения)
<P>
Сряда
<P>
Добавяне на нова точка към дневния ред: изявления на Съвета и Комисията относно социалните разпоредби на Договора от Лисабон след общото разискване относно биоразнообразието.
<P>
Оттегляне от дневния ред на въпроса, изискващ устен отговор, относно загубените в морето контейнери и изплащането на обезщетение.
<P>
Четвъртък
<P>
Времето за гласуване ще започне в 11,30 ч.
<P>
Оттегляне от дневния ред на гласуването на доклада на г-н Maňka относно проекта на коригиращ бюджет № 2/2010, част 2, тъй като Съветът не е приел позиция по този въпрос, така че разискването не може да се състои.
<SPEAKER ID="014" NAME="Corien Wortmann-Kool">
от името на групата PPE. - (EN) Г-н председател, EPP винаги приветства качествените и задълбочени обсъждания на социални теми по време на нашите пленарни заседания, но те трябва да бъдат добре подготвени.
<P>
Това беше причината да бъде първоначално решено с мажоритарно решение на Председателския съвет предложението на социалдемократическата група за обсъждане на услугите от общ интерес в Лисабонската програма и обществените услуги в Договора от Лисабон да бъде обсъдено първо в комисията по заетост и социални въпроси. Ние подкрепяме решението, тъй като това е много сложна тема.
<P>
Разбирам, че заглавието беше променено и либералите промениха позицията си, но материята все още е доста сложна и ние продължаваме да искаме това да бъде обсъдено първо в комисията по заетост, тъй като това е едно много важно и сложно обсъждане. Не се обявяваме против, но това е причината да се въздържим при гласуването по тази тема.
<SPEAKER ID="015" NAME="Председател">
Благодаря Ви, г-жо Wortmann-Kool, за Вашето обяснение. Това означава, че тази точка е включена в дневния ред, но групата на Европейската народна партия (Християндемократи) се е въздържала от гласуване. Мнозинството от другите политически групи поиска тази точка да бъде включена в дневния ред.
<P>
(С това редът на работа е определен)
<P>
(Заседанието се прекъсва за няколко минути)

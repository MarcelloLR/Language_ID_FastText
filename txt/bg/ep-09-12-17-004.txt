<CHAPTER ID="004">
Дневен ред
<SPEAKER ID="080" NAME="Martin Schulz" AFFILIATION="S&amp;D">
(DE) Г-н председател, госпожи и господа, искам да поставя два процедурни въпроса и бих искал да ги посоча един след друг. Първо, имам искане към цялата зала. Отнася се за неотложен въпрос, който ще разискваме днес следобед - случаят с Аминату Хайдар.
<P>
В дневния ред за днес следобед имаме неотложен въпрос. Призовавам уважаемите колеги да ми се доверят по отношение на по-нататъшния процес. Някои от тях, свързани тясно със случая, знаят - засега не мога да дам повече подробности, но съм от тези, които знаят - че в рамките на деня ще разполагаме с решение на случая. Видни представители на правителствата в ЕС работят за постигането на положително решение. Затова ще е уместно да оттеглим извънредната точка от дневния ред за днес следобед, защото по-нататъшното обсъждане единствено би попречило на работата, която се извършва по дипломатически канали. Ето защо призовавам залата по изключение да оттеглим точката от дневния ред, тъй като това ще е от по-голяма полза за решаването на случая, отколкото разискването му. Това е първото искане, г-н председател. Веднага ще поставя и второто.
<SPEAKER ID="081" NAME="Председател">
Г-н Schulz, не съм сигурен, че можем да обсъждаме въпроса отново. Боя се, че е твърде късно вече, защото взехме решение по-рано. Трудно е сега отново да обсъждаме въпроса.
<SPEAKER ID="082" NAME="Joseph Daul" AFFILIATION="PPE">
(FR) Г-н председател, подкрепям предложението на г-н Schulz. Считам, че преговорите са изключително тежки. Говорим за случай, който касае едно човешко същество, една жена, и се полагат усилия за намирането на политическо решение.
<P>
Затова считам, че когато се полагат усилия за намиране на политическо решение, е важно да не утежняваме положението. Позволете първо да намерим политическо решение.
<P>
(Ръкопляскания)
<SPEAKER ID="083" NAME="Miguel Portas" AFFILIATION="GUE/NGL">
(PT) Искам да кажа нещо съвсем накратко. Дипломатическите усилия са много важни, но Аминату Хайдар вече 33-ти ден провежда гладна стачка в болница. Най-лошото, което можем да направим, е да кажем на една жена, която се бори за основните права на човека, че в този момент Парламентът възнамерява да забрави за нея.
<SPEAKER ID="084" NAME="Председател">
Госпожи и господа, съгласно член 140 от Правилника за дейността можем да гласуваме предложението за оттегляне на точката от дневния ред.
<P>
Във връзка с това очаквам изказване в подкрепа на предложението.
<SPEAKER ID="085" NAME="Juan Fernando López Aguilar" AFFILIATION="S&amp;D">
(ES) В качеството си на лидер на испанската социалистическа делегация в Европейския парламент искам да изкажа благодарност за думите на председателя на Прогресивния алианс на социалистите и демократите в Европейския парламент, подкрепени от председателя на групата на Европейската народна партия (Християндемократи). Правя го по две причини. Първо, защото по мое мнение залата явно показва солидарност лично с г-жа Хайдар и с нейната кауза в тежкото й състояние, дължащо се на продължителната гладна стачка.
<P>
Втората причина е, че считам за положителна позицията на залата, която подкрепя интензивните многостранни дипломатически усилия, ръководени от правителството на Кралство Испания. В крайна сметка това е правителството на държавата, в която г-жа Хайдар се намира понастоящем. Също така е правителството на държавата, където г-жа Хайдар провежда гладна стачка, за която лично заяви, че няма да я прекрати, докато не се завърне в територия, която не е под испанска юрисдикция.
<P>
Затова подкрепям сегашните дипломатически усилия и считам, че е най-добре да избегнем резолюция, която може да компрометира успеха на преговорите, които предстоят през следващите няколко часа...
<P>
(Председателят отнема думата на оратора)
<SPEAKER ID="086" NAME="Председател">
А сега изказване против предложението.
<SPEAKER ID="087" NAME="Izaskun Bilbao Barandica" AFFILIATION="ALDE">
(ES) Г-н председател, вземам думата, за да изкажа несъгласието на моята група с предложението и сега ще обясня причините. Не считам, че е уместно да се внася подобно предложение тази сутрин. Това би било незачитане на всички парламентарни групи, които са внесли предложение за резолюция.
<P>
Вчера отделихме три часа да потърсим начин за изключване на въпроса от политическото обсъждане и за отстраняване на вниманието от случващото се в Испания. Благодарение на усилията на всички участвали групи, успяхме да съгласуваме различните становища и да изготвим общ текст на резолюция. Успяхме също така да преодолеем и различните мнения.
<P>
Следователно считам, че ако това се смята за неуместно, ако гласът на залата не се чуе при подобна ситуация, кога всъщност ще бъдем чути? Кога ще се случи това?
<P>
(Силни ръкопляскания)
<P>
Имам едно последно искане...
<P>
(Председателят отнема думата на оратора)
<SPEAKER ID="088" NAME="Willy Meyer" AFFILIATION="GUE/NGL">
(ES) Г-н председател, не е вярно, че залата е изразила мнение по случая с г-жа Хайдар. Няма такова нещо. Залата възнамеряваше да го направи днес. Възнамеряваше да го направи днес, след гладна стачка, продължила 33 дни, докато в същото време се опитват да ни накарат да не обсъждаме въпроса. Считам това за неморално. Повтарям, това е категорично неморално.
<P>
(Ръкопляскания)
<SPEAKER ID="089" NAME="José Ignacio Salafranca Sánchez-Neyra" AFFILIATION="PPE">
(ES) Г-н председател, поисках думата, за да поставя процедурен въпрос. Парламентът е категорично отдаден на каузата за правата на човека и задължен да ги спазва. Г-н Schulz отправи предложение към залата тази сутрин. Ако той разполага с данни или важна информация, свързани със случая с г-жа Хайдар, то трябва да ги предостави на Парламента. И след това да бъде взето решение на пленарното заседание днес следобед в началото на разискването.
<P>
(Ръкопляскания)
<SPEAKER ID="090" NAME="Martin Schulz" AFFILIATION="S&amp;D">
(DE) Г-н председател, дълги години отговарях за разискванията по правата на човека в тази зала от името на моята група. Отнасям се към случая с голямо внимание. Искам да спомена, че миналата неделя дълго обсъждах случая с мароканския външен министър.
<P>
Считам, че днес има възможност за прекратяване на гладната стачка на г-жа Хайдар и за намиране на решение. Ако смятах, че публично изявление ще помогне за решаването на случая, щях да направя такова. Но тъй като смятам, че в подобни сложни дипломатически случаи дискретността е най-добрият начин за решаването на проблема, ще помоля колегите да бъдат дискретни, за да спасим тази жена. Това е единственото ми желание.
<SPEAKER ID="091" NAME="Председател">
Госпожи и господа, моля за минута внимание. Не можем да продължаваме да обсъждаме въпроса до безкрай.
<SPEAKER ID="092" NAME="Raül Romeva i Rueda" AFFILIATION="Verts/ALE">
(ES) Г-н председател, първо искам да изразя учудването си, имайки предвид, че, както г-жа Bilbao Barandica посочи, отделихме почти три часа вчера да обсъждаме въпроса. Ако г-н Schulz е разполагал от неделя с информация по случая, той съответно трябваше да ни уведоми вчера. Повтарям, трябваше да получим информацията вчера, преди обсъждането на общата резолюция. Трябваше да разполагаме с информацията при разговорите между различните групи, които доведоха до съгласие, т.е. до компромис.
<P>
(FR) Не, това не е правилно. Носим отговорност да приемем резолюция, поне за да знаем становището на Парламента по случая Аминату Хайдар. Затова искам не да не гласуваме, а да проведем разискване както обикновено.
<P>
(Ръкопляскания)
<SPEAKER ID="094" NAME="Charles Tannock" AFFILIATION="ECR">
(EN) Г-н председател, очевидно има разделение в залата. Въпросът е много деликатен. Има голяма доза объркване. Може ли да отложим гласуването до 15,00 ч., за да можем да се консултираме с партиите и групите, както и да разберем какво всъщност се случва в Мароко?
<SPEAKER ID="095" NAME="Председател">
Госпожи и господа, чухме всички мнения. Чухте всичко, картината е пълна. В съответствие с член 140 от Правилника за дейността предложението се поставя на гласуване. Имаме конкретно предложение да не обсъждаме въпроса днес.
<P>
(Парламентът приема искането)
<SPEAKER ID="096" NAME="Martin Schulz" AFFILIATION="S&amp;D">
(DE) Г-н председател, съжалявам, че отново трябва да помоля залата за търпение. Според списъка за гласуване за днес трябва да гласуваме отстояването на принципа на субсидиарност. Съгласно член 177, параграф 4 от Правилника за дейността отправям искане за отлагане на гласуването на точката до следващата пленарна сесия и за проверка на легитимността на приемането на резолюция по въпроса. Считам, че цялата зала е съгласна, че принципът на субсидиарност и основните права трябва да са гарантирани. Но няма никакъв смисъл да поставяме въпроса на равнище Европейски съюз. Искам също да кажа специално от името на италианските колеги, че дебатът в Италия е италиански, а не европейски, и че също като нас моите колеги ще защитават многообразието и плурализма. Но няма смисъл да го правим с подобна резолюция.
<P>
(Реплики)
<P>
Г-н председател, изумително е, че групи, чиито имена съдържат понятието демокрация, не са запознати дори с демократичния принцип, който позволява на оратора да се изкаже докрай.
<P>
Съгласно член 177, параграф 4 отправям искане за отлагане на гласуването до следващата сесия и за проверка на легитимността на резолюцията и гласуването.
<P>
(Ръкопляскания)
<SPEAKER ID="097" NAME="Председател">
Госпожи и господа, г-н Schulz, моля, сложете си слушалките. Имаме конкретно предложение - ще стигнем до въпроса във втората част от гласуването. Първо ще гласуваме бюджета, после има още няколко точки. Всички можете да обмислите предложението на г-н Schulz, към което ще се върнем, когато разполагаме с резолюцията, във втората част от гласуването.
<SPEAKER ID="098" NAME="Bernd Posselt" AFFILIATION="PPE">
(DE) Г-н председател, сега, когато извънредната точка е оттеглена от дневния ред, отправям искане времето за изказване по точка "Западна Сахара" да бъде разпределено между другите два неотложни въпроса, тъй като вчера спорихме относно времето за изказване по неотложните въпроси. Предложението ми за днес следобед е от практически характер и бих искал да го приемете, тъй като в продължение на час ще обсъждаме неотложни въпроси.
<SPEAKER ID="099" NAME="Председател">
Ще вземем под внимание предложението Ви.

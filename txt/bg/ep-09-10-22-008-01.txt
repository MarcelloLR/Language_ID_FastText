<CHAPTER ID="008-01">
1. Проект за общ бюджет на Европейския съюз - финансова година 2010 г. (гласуване) 
<P>
- Преди гласуването:
<SPEAKER ID="077" NAME="László Surján" LANGUAGE="EN">
Г-н председател, в комисията по бюджети ние гласувахме повече от 1 100 изменения на проектобюджета за 2010 г. Неизбежно присъства малък брой технически корекции, които искам да поставя на гласуване на пленарно заседание.
<P>
Относно Европейския план за икономическо възстановяване, Комисията прие два нови параграфа, които се добавят към бюджетни редове 06 04 14 01, 06 04 14 02 и 06 04 14 03. Те трябваше да бъдат в допълнение към съществуващите забележки към бюджета, но поради техническа грешка се появяват на мястото на предишните. Изменение 832 следва да се коригира в този смисъл.
<P>
След проверка на резервите, гласуването в комисия остави резерв от 1 775 000 евро по функция 3б. Аз предлагам тази сума да бъде отпусната за програмата "Европа на гражданите". Това означава, че изменение 889 по бюджетен ред 15 06 66 следва да бъде променено, за да се получи общ размер на бюджетните кредити за поети задължения от 32 255 000 евро, което покрива повторно внесеното изменение 547.
<P>
Думите "устойчиви и екологосъобразни действия ... (Зелен нов курс)" следва да заместят думите "Зелен нов курс" в забележките, приети по следните бюджетни редове:
<P>
04 02 17 (ЕСФ) - Сближаване
<P>
04 02 19 (ЕСФ) - Регионална конкурентоспособност и заетост
<P>
13 03 16 (ЕФРР) - Конвергенция
<P>
13 03 18 (ЕФРР) - Регионална конкурентоспособност и заетост
<P>
Аналогично, в бюджетен ред 13 03 20 ЕФРР - Оперативна техническа помощ за Европейския фонд за регионално развитие първите два нови параграфа следва да се заменят от следния параграф:
<P>
"Част от бюджетния кредит е предназначена за финансиране на устойчиви и екологосъобразни действия (Зелен нов курс), които предвиждат съчетаване на изискванията за икономическо, социално и екологично развитие и възстановяване на европейските региони след икономическата и финансова криза".
<P>
По технически причини номерът на бюджетен ред "Пилотен проект: Сътрудничество, включващо всички заинтересовани страни - публичните органи, търговските дружества и организациите с идеална цел, във връзка с интеграцията на лица в обществото и на пазара на труда" следва да се промени на 04 03 12.
<P>
По технически причини номерът на бюджетен ред "Подготвително действие - Еразъм за журналисти" следва да се промени на 09 06 05.
<P>
В случай че изменение 943 по бюджетен ред 26 01 20 "Европейска служба за подбор на персонала" бъде прието, съответното бюджетно приложение за посочената служба ще бъде съответно коригирано.
<P>
Моля, службата по заседанията да внесе необходимите поправки в протокола, в случай че получа подкрепа на пленарното заседание. Благодаря за вниманието.
<P>
Г-н председател, позволете ми само да изразя благодарност на Секретариата за огромната работа, която свърши. Списъкът на корекциите е характерен за всяка година и той отразява добрата работа, извършена от Секретариата. Ние го обсъдихме с групите и координаторите и аз получих подкрепа за тази промяна, която е в духа на общото предложение.
<P>
Най-важното е, че ние в комисията по бюджети бяхме единни в използването на всички законни възможности за попълване на резерва почти по всяка функция, което означава, че всяко гласуване на допълнителни средства излага на риск законността на бюджета. Обръщам внимание на това и се надявам, че духът на сътрудничеството ще се запази. Нашите възгледи леко се различават, но това е нормално.
<P>
(Ръкопляскания)
<SPEAKER ID="079" NAME="Helga Trüpel" AFFILIATION="Verts/ALE">
(EN) Г-н председател, според списъците за гласуване, изменение 464, внесено от групата на Зелените/Европейски свободен алианс, ще отпадне, в случай че бъде прието изменение 870, внесено от комисията по бюджети. Списъкът за гласуване следва правилото, въведено с формула от Thomas von der Vring, според което измененията, приети от комисията по бюджети, се поставят на гласуване първо на пленарно заседание и ако бъдат приети, всички други изменения на същия бюджетен ред отпадат.
<P>
Тази практика обаче, която не е включена в Правилника за дейността на Парламента, беше въведена с единствената цел да се гарантира, че общата позиция по бюджета, приет от Парламента, ще се запази във финансовите граници, определени за Европейския парламент. Тъй като с изменение 464 се предлага само да се поставят в резерв средства, то определено не може да създаде проблем с превишаване на границите. Всъщност двете изменения по никакъв начин не се изключват взаимно и затова определено могат да бъдат гласувани.
<P>
Затова аз настоятелно Ви призовавам да приложите член 161 от Правилника за дейността, както и да разрешите да се гласува изменение 464.
<P>
(Ръкопляскания)
<SPEAKER ID="080" NAME="Председател">
Госпожи и господа, редът беше определен предварително и проверен внимателно, но аз бих помолил докладчика да вземе думата. Моля, като най-добре осведомен, да направите кратко изказване по този въпрос.
<SPEAKER ID="081" NAME="László Surján" LANGUAGE="EN">
Г-н председател, обикновено не докладчикът е този, който решава дали нещо е неправилно или не. Ние имаме практика и обичай. Аз трябва да информирам участниците в пленарното заседание, че ако ние гласуваме първо измененията, внесени от комисията по бюджети, които не бяха оспорени от групата на Зелените/Европейски свободен алианс, тяхното последващо изменение ще доведе до намаляване на Европейския фонд за регионално развитие с 300 млн. евро в плащания.
<P>
Така че това е реално противоречие. От една страна, има увеличение, а от друга, намаление. Ние следва да се придържаме към нашето решение, тъй като в изменение 464 е написано ясно, че плащането не е увеличено. Увеличението е нулево. Затова тук се явява противоречие - не е възможно да има увеличение от 300 млн. евро и същевременно да няма увеличение.
<SPEAKER ID="082" NAME="Председател">
(...) така че можем да пристъпим към гласуването. Това е становището на нашите служби, които проучиха въпроса, и на докладчика. Затова предлагам да пристъпим към гласуване.
<P>
- Преди гласуването на изменение 812:
<SPEAKER ID="083" NAME="Luis Manuel Capoulas Santos" AFFILIATION="S&amp;D">
(PT) Г-н председател, искам да взема думата съгласно член 173 от Правилника за дейността, който третира нарушенията на Правилника. Искам да помоля за изменение на реда на гласуването, тъй като ми се струва, че редът според списъка за гласуване нарушава член 161 от Правилника за дейността.
<P>
Ето защо аз искам изменение 70, в което се предлага бюджетен кредит в размер на 600 млн. евро за подкрепа на сектора на млечните продукти, който, както ни е известно на всички, се намира в изключително сериозно положение, да бъде гласувано непосредствено преди изменение 812, в което се предлага бюджетен кредит в размер на 300 млн. Искам да посоча, че бюджетният кредит от 600 млн. евро беше единодушно одобрен в комисията по земеделие и развитие на селските райони и спечели широка обща подкрепа в Парламента на 17 септември, когато гласувахме резолюция относно подкрепата на сектора на млечните продукти и кризата, пред която е изправен.
<SPEAKER ID="084" NAME="Председател">
Благодаря Ви. Това очевидно е въпрос на финансовите ресурси, с които разполагаме, което означава, че решението относно въпроса е сериозно. Ние наистина ще поискаме помощ, но трябва да знаем какво има на разположение. Предлага се да се гласува първо изменение 812 - това е предложението. Бих искал докладчикът да вземе думата по въпроса. Как стоят нещата с финансовите средства, какви са финансовите възможности?
<SPEAKER ID="085" NAME="László Surján" LANGUAGE="EN">
Г-н председател, повтарям отново, че редът на гласуването не е мое решение. Преди няколко минути моята колега г-жа Mrs Trüpel посочи, че съществува така нареченото неформално правило, че изменението, предложено от комисията по бюджети, се гласува първо. Защо? Защото комисията по бюджети е парламентарният орган, в който преценяваме дали имаме някаква свобода на действие или не.
<P>
Не е в наш интерес да променяме правилата по време на процедурата за гласуване и аз съм против това. Списъкът за гласуване беше раздаден и групите са решили как да гласуват. Всяка промяна ще доведе до объркване, а по-късно ще създаде редица затруднения. Ако променим нашите правила за един случай, по каквато и да било причина, ние сме изгубени. Всеки орган следва да спазва своите собствени практики, правила и разпоредби.
<SPEAKER ID="087" NAME="María Paloma Muñiz De Urquiza" AFFILIATION="S&amp;D">
(ES) Г-н председател, стана техническа грешка. Аз имах намерение да гласувам против изменение 444.
<SPEAKER ID="088" NAME="Bruno Gollnisch" AFFILIATION="NI">
(FR) Г-н председател, аз напълно разбирам аргумента, изложен от докладчика, който ни кара да гласуваме първо изменение 812.
<P>
Ако обаче това е само аргумент относно процедурата, гласуването в подкрепа на изменение 812 не предполага непременно отпадане на изменение 70.
<P>
Обичайно е на парламентарните заседания първо да се гласуват, както поиска г-н Capoulas Santos, измененията, които накрая се премахват от първоначалния текст. Ние правим изключение по причините, посочени от докладчика...
<P>
(Председателят отнема думата на оратора)
<SPEAKER ID="089" NAME="Председател">
Благодаря Ви. Разбираме. Ние имаме определена процедура на гласуване. Моля докладчикът да вземе думата. Според службите и по наше мнение това второ изменение отпада. Докладчикът може ли да потвърди това?
<SPEAKER ID="090" NAME="László Surján" LANGUAGE="EN">
Дори след гласуването няма причина да се започне отново с разискването. Сега ние подкрепяме гласуването.
<SPEAKER ID="092" NAME="Michael Cashman" AFFILIATION="S&amp;D">
(EN) Г-н председател, искам само да бъда полезен. Някои от нас чуват, че се произнасят различни числа. За да избегнем всякакви недоразумения, не можем ли да обърнем внимание на екрана горе? Просто, в случай че има някакви проблеми с чуването или с комуникацията. Аз не обвинявам никого, но нека да сме наясно и да наблюдаваме екрана.
<SPEAKER ID="093" NAME="Председател">
Добре. Всички ще следваме екрана. Може би аз чета числата прекалено бързо. Сега ще ги чета по-бавно. Благодаря Ви.
<P>
- Преди гласуването на изменение 937:
<SPEAKER ID="094" NAME="Godfrey Bloom" AFFILIATION="EFD">
(EN) Г-н председател, съвсем набързо и по процедурен въпрос. Преди няколко минути Вие казахте, че сте обвързан от правилата, а какво можете да направите, когато сте обвързан от правилата? Аз напълно разбирам това, както го разбират и членовете на Парламента.
<P>
Да приема ли, да приемем ли, че Вие ще бъдете плътно обвързан от правилата на Парламента през целия си мандат? Защото Вашият предшественик не се чувстваше толкова обвързан от правилата и на основата на обяснения на вота той разгроми правилника, защото не се чувстваше обвързан от него. Оставям това на Вас, господине.
<SPEAKER ID="095" NAME="Председател">
Много Ви благодаря. Госпожи и господа, особено по време на гласуването можем да вземаме думата само по процедурни въпроси. Моля ви, не повдигайте други въпроси освен процедурни, защото в противен случай няма да можем да проведем гласуването. Това е голямо неудобство за всички нас.
<P>
(Ръкопляскания)

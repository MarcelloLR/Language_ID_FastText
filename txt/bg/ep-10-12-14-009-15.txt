<CHAPTER ID="009-15">
15. Укрепване на химическата, биологичната, радиологичната и ядрената сигурност в Европейския съюз - план за действие на ЕС в областта на химическите, биологичните, радиологичните и ядрените оръжия (
<SPEAKER ID="137" NAME="Ana Gomes" LANGUAGE="PT">
Г-н председател, химическите, биологичните, радиологичните и ядрените (ХБРЯ) рискове са присъщи на възможни терористични нападения, производствени аварии или природни бедствия. Подобни инциденти, независимо дали със случаен, или престъпен характер, нямат граници и са потенциално унищожителни за човешкия живот, инфраструктурата, околната среда и общественото здраве. Те не се случват само в отдалечени райони: достатъчно е да си припомним неотдавнашната катастрофа, причинена от изтичането на токсични утайки от завод в Унгария, и поредицата от писма-бомби, изпратени от Йемен до различни адреси в САЩ и Европа.
<P>
Жизненоважно е Европейският съюз да положи всички усилия за развитие на необходимото сътрудничество между гражданския и военния капацитет и ресурсите на държавите-членки, за да предотврати, разкрие и ефективно да реагира на ХБРЯ нападения и бедствия. Такова сътрудничество изисква специален европейски механизъм за реагиране при кризи, който да работи съвместно с европейски сили за гражданска защита. Всъщност Парламентът отдавна призовава за създаването на европейски сили за гражданска защита.
<P>
Планът за действие на ЕС трябва да бъде укрепен. Сегашният план, одобрен от Съвета през 2009 г., е слаб и на практика не се прилага от всички държави-членки. Достатъчно е само една брънка да се пропука, за да рухне цялата верига за намеса. Изключително важно е да се предостави на Комисията по-голяма роля при контрола, ръководенето и координирането, а планът спешно трябва да се приложи във всички държави-членки.
<P>
Настоящият доклад предлага по-голямо гражданско-военно сътрудничество по отношение на обединяването на усилията за предотвратяване, разкриване, подготовка и реагиране на ХБРЯ бедствия. ЕС трябва да накара всички държави-членки да въведат интегрирани национални системи за изпълнението на плана. В това отношение ХБРЯ планът за действие представлява възможност за практическото прилагане на клаузата за солидарност на Договора от Лисабон.

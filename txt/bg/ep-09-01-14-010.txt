<CHAPTER ID="010">
Време за въпроси (въпроси към Съвета) 
<SPEAKER ID="405" NAME="Председател">
Следващата точка е времето за въпроси (B6-0001/2009).
<P>
Следните въпроси са отправени към Съвета.
<P>
Относно: Правосъдието в Русия
<P>
Как гледа председателството на Съвета на правната система в Русия, по-специално, лишаването от свобода на политици от опозицията - например Platon Lebedev и Mikhail Khodorkovsky, чиито съдебни процеси и условия на задържане представляват нарушение дори на руското законодателство? Какво значение ще бъде отдадено на тези злоупотреби, когато се преговаря по споразумението за партньорство и асоцииране с Русия?
<P>
Относно: Правната система в Русия
<P>
Една от основните пречки за неограничените политически и икономически взаимоотношения с Русия и за ново споразумение за партньорство е наличието на основни недостатъци в руската правна система. Какви стъпки предприема Съветът, за да стимулира преразглеждането на политическите присъди - като тази по случая Yukos, довела до лишаването от свобода на Khodorkovsky, Lebedev и Bakhmina - и също толкова незаконното изпълнение на тези присъди, и за да подкрепя създаването на правна система, независима от авторитарните политически структури?
<P>
Относно: Принципа на правовата държава и съдебната система в Русия
<P>
Като общност, основаваща се на определени ценности, Европейският съюз трябва да направи принципа на правовата държава и зачитането на правата на човека, основополагащи принципи при своите взаимоотношения с трети страни. Съдебната система в Русия се политизира и открито се използва като средство в ръцете на управляващите в Кремъл. Поради това беззаконието и корупцията трябва да са в списъка с приоритети за Европейския съюз, когато той се стреми към поддържане на бъдещи взаимоотношения.
<P>
С оглед на неотдавнашните драматични случаи относно Khodorkovsky, Lebedev и Bachmina, моят въпрос към Съвета е следният: Как Съветът отговаря на Русия при случаи на такива незаконни и корумпирани съдебни решения? Как Съветът ще се справи с този въпрос при взаимоотношенията между Европейския съюз и Русия и какви мерки ще предприеме Съветът за да гарантира, че Русия прави промени в своята съдебна система?
<SPEAKER ID="407" NAME="Alexandr Vondra">
действащ председател на Съвета. - (EN) Знам, че моят приятел Milan Horáček е човек, който отдавна наблюдава ситуацията по отношение на правата на човека в Русия и искам да му благодаря за това, тъй като именно това трябва да прави този орган, тази организация.
<P>
По отношение на въпроса относно това, искам да го уверя, че Съветът напълно споделя опасенията във връзка с развитията по отношение на принципа на правовата държава и демокрацията в Русия.
<P>
Съветът е на мнение, че нашето партньорство с Русия трябва да се основава на спазването на международното законодателство, демократичните принципи и човешките права. Поради това, Съветът ще продължи на оказва натиск върху Русия за пълното изпълнение на нейното задължение, което е подписала като член на Съвета на Европа и разбира се на Организацията за сигурност и сътрудничество в Европа, а също и в рамките на СПС - Споразумението за партньорство и сътрудничество с Европейския съюз.
<P>
Случаите, цитирани от вас и от вашите колеги, са от голяма важност и Съветът ще продължи да следи развитията отблизо.
<P>
Съветът редовно изразява опасенията си относно Русия като част от политическия диалог, поспециално, на консултацията относно правата на човека, въведена през март 2005 г., която се осъществява два пъти в годината.
<P>
Действията на Русия в тази и други области ще се вземат предвид при преговорите за ново споразумение с Русия - това е много важно -а също и при други аспекти на взаимоотношенията между Европейския съюз и Русия.
<P>
Постигането на строги разпоредби относно правата на човека в новото Споразумение за партньорство и сътрудничество, за което понастоящем се водят преговори, също е един от приоритетите на Европейския съюз, както са изложени в директивата относно преговорите, която беше одобрена от Съвета миналата година.
<P>
Стратегическото партньорство с Русия, за което някои говорят, трябва да се изгради върху споделени ценности; в противен случай няма да има смисъл. Европейският съюз има нужда от новото споразумение, а също и Русия. Изключително важно е преговорите, както и текстът на самото споразумение, да отразяват ценностите, които са важни за нас, като принципа на правовата държава. Аз лично мога да обещая, че бих желал да подчертая факта, че единството на Европейския съюз е абсолютно решаващо за постигане на резултати тук.
<SPEAKER ID="408" NAME="Milan Horáček" AFFILIATION="Verts/ALE">
(DE) Гжо Председател, имам проблем с факта, че Съветът няколкократно ни е казвал в миналото, че взаимоотношенията с Русия имат приоритет, но при конкретните случаи Mikhail Khodorkovsky, Platon Lebedev и Svetlana Bakhmina не се забелязва никакъв напредък.
<SPEAKER ID="409" NAME="Bernd Posselt" AFFILIATION="PPE-DE">
(DE) Гн Vondra, уважавам Ви като опитен активист по правата на човека, а също и високо ценя чешката творческа мисъл, оттук следват и моите въпроси. Можете ли да ни помогнете да намерим нови пътища, за да доведем въпроса с лишените от свобода по случая Yukos по-близо до решението след години на разговори, с други думи да развием известна степен на действеност? Също така как можем практически да насочим вниманието в по-голяма степен върху въпроса за правата на човека при преговорите с Русия?
<SPEAKER ID="410" NAME="Tunne Kelam" AFFILIATION="PPE-DE">
(EN) гн Министър, благодаря Ви за отговорите. Ще се съгласите ли с това, че ако Съветът беше представил този проблем строго и убедително на руската страна, като показва, че Европейският съюз има сериозно отношение във връзка с тези скандални нарушения на справедливостта, икономическите взаимоотношения също щяха да са поставени върху по-добра основа днес?
<P>
Ще се съгласите ли, че ако случаят с Khodorkovsky и Lebedev не намери прозрачно решение, Европейският съюз не може да очаква също Русия да изпълни икономическите си ангажименти?
<SPEAKER ID="411" NAME="Alexandr Vondra">
действащ председател на Съвета. - (EN) Мисля, че като имаме чешко председателство, не може да се очаква да не се изкажем. Аз се изказах, когато обсъждахме енергийната сигурност, а също и в миналото, когато обсъждахме случаят Khodorkovsky и други случаи.
<P>
Вероятно знаете, че ще имаме среща на тройката през февруари, когато председателството ще бъде представено от министъра на външните работи, Karel Schwarzenberg. Със сигурност при тези случаи, на които вие се позовавате, ще разгледаме стъпките, но това дали ще има резултати, или не, е изцяло в ръцете на Русия. Ние можем само да създадем определена среда за запазване на натиска, но отговорът зависи от Русия.
<SPEAKER ID="412" NAME="Daniel Hannan" AFFILIATION="NI">
(EN) Бих искал да приветствам с добре дошли министъра в пленарната зала и Чешката република в председателството. Бих искал всеки член, присъстващ в тази зала, да може да каже същото нещо. Трябва да кажа, че бях шокиран от тенденцията на някои от въпросите, отправени към чешкия министър-председател днес. Един от нашите колеги, гн De Rossa от Република Ирландия, го прикани да оттегли забележката си, че Договорът от Лисабон може да не е толкова чудесен, колкото мисли гн De Rossa, което освен всичко останало е доста обидно за мнозинството от избирателния район на гн De Rossa...
<P>
(Председателят отне думата на оратора.)
<P>
Относно: Либерализацията на световната търговия
<P>
Като част от приоритетите на чешкото председателство, Чешката република изложи на уебсайта на председателството своите амбиции по отношение на либерализацията на световната търговия. Може ли председателството да изложи по-подробно своите амбиции в това отношение и по-специално стъпките, които предлага да бъдат предприети във връзка със сигурността на храните в Европейския съюз?
<SPEAKER ID="414" NAME="Alexandr Vondra">
действащ председател на Съвета. - (EN) Благодаря Ви за този конкретен въпрос, тъй като произхождам от страна, която подкрепя свободната търговия. Тя е основата на нашата икономика - приблизително 80 % от нашия брутен вътрешен продукт по някакъв начин произтича от дейности, свързани с тази търговия. Така че може да сте сигурни, че нашето председателство желае Съюза да остане изцяло ангажиран с постигането на балансирано, амбициозно и изчерпателно споразумение в кръга от преговори в Доха на Световната търговска организация. Ще работим усилено за постигането на това.
<P>
Относно въпроса за амбициите на моето председателство във връзка с либерализацията на световната търговия, председателството ясно определи основния си приоритет по този въпрос в контекста на 18месечната програма на председателството за френското, чешкото и шведското председателство, както и в собствената си работна програма, която беше публикувана миналата седмица и също беше представена тук в известна степен от министър-председателя днес.
<P>
Съгласно тази програма търговската политика остава много важно средство за разглеждане на възможностите и предизвикателствата на глобализацията и насърчаване на икономическия растеж, работните места и просперитета на всички граждани на Европа. Ще се полагат постоянни усилия за насърчаване на открита, пазарно ориентирана и основаваща се на правила световна търговска система в полза на всички.
<P>
Търговската политика трябва също да допринася за постигането на екологичните и климатичните цели на Съюза, по специално, чрез насърчаване на разширяването на търговията с екологични стоки и услуги. Съюзът продължава да бъде изцяло ангажиран с постигането на балансирано, амбициозно и изчерпателно споразумение в кръга от преговори в Доха на Световната търговска организация.
<P>
Освен това моята страна е изложила три приоритетни области за своето председателство на Съвета. Един от тези приоритети ще бъде Европейският съюз в света. В този контекст, моята страна ще подчертае важността на търговската политика като средство за стимулиране на външната конкурентоспособност, икономическия растеж и създаването на нови работни места съгласно новата стратегия за търговската политика на Европейския съюз, която се нарича Глобална Европа, както и съгласно преразгледаната стратегия за растеж и работни места.
<P>
Успоредно с многостранната система Чешката република ще подкрепи усилията на Комисията за преговори по търговски споразумения с надеждни партньори или региони - като Корея, Индия, Асоциацията на страните от Югоизточна Азия (ASEAN), Южния общ пазар (Mercosur) и страните от Андската общност и Централна Америка, и потенциално Китай - и воденето на преговори за споразумения за свободна търговия с най-близките съседи на Европейския съюз, например Украйна, или започването на такива преговори, веднага след като са изпълнени необходимите условия, както в Русия.
<P>
Председателството ще представи своята програма относно търговската област на Комисията по международна търговия на 20 януари 2009 г.
<P>
По отношение на безопасността на храните в Европейския съюз председателството е на мнение, че протекционизмът няма да помогне за гарантирането на сигурност в доставките на храни в Европа и в целия свят. Поради това, председателството подкрепя либерализацията на свободната търговия в рамките на програмата за развитие от Доха и обсъжданията относно реформата на Общата селскостопанска политика с оглед на това европейското земеделие да стане по конкурентоспособно. Това означава прекратяване на възстановяванията при износ.
<P>
Тези елементи, такава прозрачна либерализация на световната търговия и конкурентоспособно земеделие са също в основата на подобряването на сигурността на храните. Сигурността на храните в Европейския съюз е свързана в голяма степен с международната търговия с хранителни продукти, която ги прави достъпни на конкурентни цени и определя правилните стимули за държавите-членки, в които те могат да бъдат произведени найефективно.
<P>
Сигурността на храните в днешно време е залегнала не само в местното производство на храни, но и в способността на дадена страна да финансира вноса на храни чрез износ на други стоки. В този смисъл, открита, многостранна търговска система с разнообразие от страни, доставящи хранителни продукти, може да бъде по-добра гаранция за стабилни и сигурни доставки.
<SPEAKER ID="415" NAME="Mairead McGuinness" AFFILIATION="PPE-DE">
(EN) Благодаря на Съвета за подробния отговор, който трябва да проуча, въпреки че не мисля, че ние ще се съгласим. Бих искала да Ви обърна внимание във връзка с един доклад, гласуван от Парламента, относно глобалната сигурност на страните, по който аз бях докладчик, в който се казва много ясно, че пазарът няма да ни осигури сигурност на храните и със сигурност няма да даде на фермерите стабилния доход, който им е необходим. Така че бихте ли ми пояснили дали вярвате, че свободната търговия в земеделието е правилният подход и че това е Вашият приоритет съгласно Вашето председателство?
<SPEAKER ID="416" NAME="Alexandr Vondra">
действащ председател на Съвета. - (EN) Мога да ви дам кратък отговор - да! Ако има свободна търговия в земеделието, в света няма да има глад.
<SPEAKER ID="417" NAME="Bernd Posselt" AFFILIATION="PPE-DE">
(DE) Гн Vondra, винаги сме казвали, че земеделската политика е налице за 3 %, които се занимават със земеделие, но всичките ние 100 % консумираме храни. Аз, например, се храня добре и бих искал да заявя много ясно моето вярване, че сигурността на храните е жизненоважна. Понастоящем разглеждаме проблемите на енергийната зависимост. Аз подкрепям свободната световна търговия, но трябва да имаме възможност да се храним от собствената си земя и затова трябва да запазим нашите земеделски структури: това не може да се остави единствено в ръцете на пазара.
<SPEAKER ID="418" NAME="Syed Kamall" AFFILIATION="PPE-DE">
(EN) Най-напред, като предишния колега, гн Hannan, бих искал да приветствам с добре дошли чешкото председателство - ще има интересен контраст с последното председателство на Европейския съюз - и още веднъж да се извиня за непристойното поведение на някои от моите колеги в залата.
<P>
Добре е да се каже, че искаме незабавно да започнем преговорите със Световната търговска организация, но сме имали индийски избори, избори в САЩ и европейски избори. При всички тези избори и промени в администрациите, как можем в действителност незабавно да започнем преговорите със Световната търговска организация?
<SPEAKER ID="419" NAME="Alexandr Vondra">
действащ председател на Съвета. - (EN) Мисля, че относно реформата на Общата селскостопанска политика ние смe сред тези, които се опитваха да подтикнат Комисията да представи новите предложения за бюджетна реформа, бялата книга. Аз дори се опитвах да дирижирам определени съвместни усилия с моя колега от Швеция, тъй като 2009 г. е годината на чешкото и шведското председателство и имаме много сходни гледни точки. Но не ние трябва да предлагаме законодателно предложение.
<P>
Казвам на моя приятел Bernd Posselt, че ние произхождаме от сходна културна среда, но мисля, че Вие знаете, че и двамата сме пример, за това, че в Европа няма глад благодарение единствено на факта, че търговията със земеделски продукти се разрасна през последните няколко десетилетия. Знам, че на нас са ни необходими вкусни продукти, които да оставим на пазара, като баварската и чешката бира, но по принцип мисля, че отново свободната търговия насърчава благосъстоянието в Европа, а също и в целия свят.
<P>
действащ председател на Съвета. - (EN) Относно въпроса за Общата селскостопанска политика (ОСП). Съветът си спомня, че в контекста на политическото споразумение, постигнато във връзка с проверката по ОСП в Съвета, на 20 ноември миналата година, в съвместната декларация на Съвета и Комисията беше договорено, че в рамката на дискусиите, които започнаха в Анеси във Франция на 23 септември относно бъдещето на ОСП след 2013 г. и като се зачита новата финансова перспектива за този период, Съветът и Комисията са твърдо решени да проучат отблизо възможностите за развитие на преките плащания в Общността и да обърнат внимание на различните нива на преки плащания между държавите-членки.
<P>
Бих искал да ви кажа, че предстоящото чешко председателство възнамерява да организира дискусия по този въпрос по време на неформалната среща на министрите на селското стопанство, която ще се проведе в Бърно през май. Моят колега от правителството, Petr Gandalovič, ще има удоволствието да открие това разискване.
<P>
Нашата цел е да организираме дискусия за бъдещето но ОСП, насочена към проучването на инструменти на аграрна политика, по-специално в областта на преките плащания, които биха позволили недискриминационно и ефективно използване на финансовите ресурси, събрани от европейските данъкоплатци и вложени в Общата селскостопанска политика, като по този начин ще се засили конкурентоспособността на европейските фермери, ще се подобри позицията на европейското селско стопанство и хранително-вкусова промишленост в условията на отворен и глобализиран световен пазар, ще се подобри качеството на селскостопанската продукция и осигуряването на непродаваеми резултати от селскостопанска дейност и това ще допринесе за устойчивото развитие на селските райони.
<P>
Резултатът от гореспоменатия диалог трябва да допринесе за проправяне на път - бих искал особено да подчертая това - към модернизираната Обща селскостопанска политика, която осигурява равни условия за всички държави-членки.
<P>
Относно: Бъдещето на Общата селскостопанска политика 2013-2020 г.
<P>
Един от приоритетите на чешкото председателство е Общата селскостопанска политика. Какви мерки ще бъдат предприети от председателството за договарянето на бъдещето на Общата селскостопанска политика?
<SPEAKER ID="422" NAME="Seán Ó Neachtain" AFFILIATION="UEN">
(GA) Гжо Председател, бих искал да благодаря на действащия председател за отговора. Бих искал да му задам въпрос за плановете на чешкия президент относно предоставянето на помощ за райони. Както разбирам, има нужда от допълнителна помощ и то отчаяна нужда, за необлагодетелстваните райони в европейската Обща селскостопанска политика. Бих желал да разбера какво възнамерява да направи председателството.
<SPEAKER ID="423" NAME="Alexandr Vondra">
действащ председател на Съвета. - (EN) Проблемът с необлагодетелстваните райони в Европа е един от специалните въпроси, които се обсъждат във връзка с ОСП. Аз мисля, че всички ние, или почти всички, сме съгласни, че трябва да преминем от преки плащания към плащания за развиващи се селски райони, дори ако има някакво преразпределение, а не да продължаваме с протекционистичните мерки.
<P>
Следователно има пътища и средства и ние, разбира се, работим съвместно с Комисар Fischer Boel. Аз не съм експерт в областта на селското стопанство, но мисля, че Вие със сигурност ще имате възможност да се обърнете също към нашия министър на земеделието и да дискутирате този въпрос подробно.
<SPEAKER ID="424" NAME="Avril Doyle" AFFILIATION="PPE-DE">
(EN) Позволете ми да пожелая на чешкото председателство много успехи по време на мандата му. Бих искал министърът да коментира досегашния опит на чешките фермери, както и опита в областта на земеделието и хранително-вкусовата промишленост във връзка с Общата селскостопанска политика, дали са доволни и дали това е допринесло за подобряването на техните поземлени участъци при различните инициативи. Как те - и как вие, чехите - оценявате Общата селскостопанска политика според приложението й в Чешката република?
<SPEAKER ID="425" NAME="Silvia-Adriana Ţicău" AFFILIATION="PSE">
(RO) За съжаление икономическата криза води до загуба на работни места. Покупателната способност намалява. Качеството на живота означава обаче и здравословна храна.
<P>
В Румъния има голям брой фермери, но техните ферми са малки по размер. Аз бих искал да попитам каква помощ възнамерявате да окажете на дребните земеделски производители, по-специално в новите държави-членки.
<SPEAKER ID="426" NAME="Alexandr Vondra">
действащ председател на Съвета. - (EN) В новите държави-членки вие имате различни условия. Например в моята страна няма толкова много малки ферми, както в някои други европейски страни. Ние имаме много конкурентно селско стопанство с големи стопанства, но ако отидете в съседна Полша, например, ситуацията е доста различна.
<P>
Относно въпроса на г-жа Doyle как вървят нещата при нас: в моя избирателен район в Северна Бохемия има фермери, които, от една страна, са по-добре, защото имат повече пари. Така че сега имаме фермери с вратовръзки "Hugo Boss". Това го нямаше до преди пет - десет години. От друга страна, те също така чувстват, че има някаква несправедливост поради различното заплащане между старите държави-членки и новите държави-членки. Това е въпрос на елементарна справедливост в системата и трябва да се поправи.
<P>
В същото време ние вярваме, че ОСП трябва да се реформира. Това е единственият начин Европа да остане конкурентоспособна. Следователно тук имаме сложен проблем. Аз не съм експерт, който може да навлезе в подробности, но аз мисля, че можем да постигнем съгласие поне за основните неща.
<SPEAKER ID="427" NAME="Председател">
А въпросът на г-жа Ţicău's?
<P>
Извинявам се, г-н Министър, не бях сигурна, че отговорихте и на двата въпроса.
<SPEAKER ID="428" NAME="Alexandr Vondra">
действащ председател на Съвета. - (EN) Опитах се да отговоря на двата въпроса.
<SPEAKER ID="429" NAME="Председател">
Времето за въпроси приключи.
<P>
Въпросите, които поради липса на време са останали без отговор, получават писмен отговор (виж приложението).

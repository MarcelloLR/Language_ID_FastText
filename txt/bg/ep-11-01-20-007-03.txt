<CHAPTER ID="007-03">
3. Положението в Беларус (
<P>
Преди гласуването на параграф 2:
<SPEAKER ID="143" NAME="Justas Vincas Paleckis" AFFILIATION="S&amp;D">
(EN) Г-н председател, предлагаме важно и кратко допълнение към параграф 2: "е особено загрижен за здравето на Mikalay Statkevich, който е в гладна стачка през последните 31 дни".
<SPEAKER ID="145" NAME="Jacek Protasiewicz" AFFILIATION="PPE">
(EN) Г-н председател, изменението е много подобно на това на Justas Paleckis. Тъй като резолюцията не е само политическа декларация от страна на Парламента, а предлага и морална подкрепа на изпратените в затвора, предлагаме да включим в нашата резолюция имената на четирима бивши кандидат-президенти, които все още са задържани от КГБ.
<P>
Това са Vladimir Nekliayev, Andrei Sannikov, Nikolai Statkevich и Alexei Mikhalevich, както и двама лидери на опозиционните демократични партии - Pavel Severinets, съпредседател на Християндемократическия съюз на Беларус, и Anatoly Lebedko, лидер на Обединената гражданска партия. Призоваваме колегите да подкрепят включването на тези шест имена в параграф 3.
<SPEAKER ID="147" NAME="Vytautas Landsbergis" AFFILIATION="PPE">
(EN) Г-н председател, би било уместно да се има предвид или може би да се включи в текста, в параграф 9, следната идея: "в същото време Комисията следва да финансира повторното отпечатване и разпространение на поезията на Uladzimir Niakliayeu, която неотдавна беше конфискувана и изгорена от беларуските органи". Ако е възможно, не се противопоставяйте.
<SPEAKER ID="149" NAME="Kristiina Ojuland" AFFILIATION="ALDE">
(EN) Г-н председател, искаме да вмъкнем "не по-късно от" след "дейностите във връзка с Източното партньорство" в параграф 13. Изменението е необходимо, защото се нуждаем от бързи решения по отношение на Беларус, особено по отношение на Източното партньорство и по-нататъшното участие на Беларус. Призоваваме за вашата подкрепа.

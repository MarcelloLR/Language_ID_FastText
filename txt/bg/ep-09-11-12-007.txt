<CHAPTER ID="007">
Одобряване на протокола от предишното заседание: вж. протокола
<SPEAKER ID="070" NAME="Isabelle Durant" AFFILIATION="Verts/ALE">
(FR) Г-н председател, госпожи и господа, искам да ви обърна внимание, че на бюрата си разполагате с папка за наградата "Лукс", филмова награда, която ще връчите.
<P>
Искам да ви припомня, че имате възможност да гласувате. Имате задължението да гласувате, за да изберете един от трите филма, които се състезават. В папката си ще намерите програмата на излъчваните филми, както и DVD с филма, отличен с наградата през 2007 г., който е преведен на 23 езика, плюс още седем. Идеята е всеки в Европейския съюз да може да гледа филмите.
<P>
Моля ви да направите две неща: първо, да отидете да гледате филмите и, второ, да гласувате. Гласуването е много лесно: имате процедурата в папките си; можете да гласувате на уебсайта, а филмите можете да гледате по телевизията на канал 77.
<P>
Моля ви да гледате филмите: те са добри творби, изразяващи европейските ценности. Трябва да изберете едно, две или три. От вас зависи да посочите своя избор. Важно е Парламентът да гласува ясно и с голяма активност. Ето защо ви моля да участвате в гласуването. Това е една добра инициатива. Това е гражданска инициатива, която има за цел да популяризира европейските ценности и европейските кинорежисьори.
<P>
Сега е ваш ред. Все още имате една седмица, следващата седмица, в която да гласувате. Разчитам на вас.
<P>
Благодаря на председателя на комисията по култура и образование, г-жа Pack, която имаше голям принос по този въпрос. Аз и тя ви молим да се отзовете активно и да гласувате.
<SPEAKER ID="071" NAME="Председател">
Благодаря на г-жа Durant, която ни възложи задачи за уикенда, които определено ще изпълним с голямо внимание.

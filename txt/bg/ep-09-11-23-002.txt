<CHAPTER ID="002">
Изявление на председателя
<SPEAKER ID="006" NAME="Председател">
Бих искал преди всичко да изразя надеждата си, че нашата работа съвместно с други европейски институции по прилагането на Договора от Лисабон, който влиза в сила след една седмица, ще протече без проблеми. Аз постоянно работя по този въпрос и поддържам връзка както с председателя на Европейската комисия, така и с министър-председателя, който представлява шведското председателство. Бих искал също да повторя, че Европейският парламент е готов за започване на изслушванията на кандидатите за членове на Комисията. Ние сме подготвени за това и сме уведомили и двете институции - Съвета и Комисията (т.е. председателя на Комисията).
<P>

<P>
През идната седмица, на 1 декември, ще бъде отбелязан Световният ден за борба със СПИН. Много е важно винаги, а не само на този ден, да помним жертвите на тази страшна болест. Споменът за жертвите и познаването на болестта могат да допринесат за намаляването на новите случаи в бъдеще.
<P>

<P>
След две седмици, на 10 декември, ще отбележим 61-ата годишнина от приемането и прогласяването на Всеобщата декларация за правата на човека от Генералната асамблея на Обединените нации. Тя беше приета като следствие от събитията през Втората световна война. Декларацията беше приета с единодушие и това е важно да се подчертае. Всеобщата декларация за правата на човека може да се разглежда като първото значимо постижение на Обединените нации в областта на защитата на правата на човека. Насочвам вашето внимание към тази важна дата, защото тази област с право е сред областите, които са от основен интерес за Европейския парламент. Трябва винаги да помним това.

<CHAPTER ID="012-13">
13. Предотвратяване и коригиране на макроикономическите неравновесия (
<SPEAKER ID="162" NAME="Sharon Bowles">
от името на комисията по икономически и парични въпроси. - (EN) Г-жо Председател, от името на комисията искам отлагане на окончателното гласуване съгласно член 57, параграф 2.
<P>
Както знаете, комисията изрази това становище във вторник и считаме, че сега можем да пристъпим към по-нататъшно обсъждане със Съвета, с цел постигане на задоволителен резултат.
<P>
Затова искам отлагането, за да можем да приключим темата или да позволим да бъде приключена със споразумение на първо четене през юли.
<SPEAKER ID="163" NAME="Martin Schulz">
от името на групата S&D. - (DE) Г-жо Председател, ние в групата на Прогресивния алианс на социалистите и демократите в Европейския парламент вече гласувахме против това изменение на етапа на комисията. Решихме, че сега докладът е готов да бъде поставен на гласуване, и преобладаващото одобрение ще докаже правотата ни. Запознати сме с представените доводи в полза на нови преговори със Съвета, поради което бих искал да изкажа мнението си относно исканията за отлагане, които ще последват останалите части от пакета. Можем да видим това като индикация, че германското и френското правителство трябва да се разберат отново по два важни въпроса. От Съвета знаем обаче, че това няма да се случи. Ето защо за нас е от решаващо значение следният въпрос: какво планират да направят групите, които подкрепят предложението, ако Съветът не внесе промени, които отразяват нашите решения? "За" или "против" пакетите ще гласуват? Това е важен въпрос за нас.
<SPEAKER ID="164" NAME="Corien Wortmann-Kool" AFFILIATION="PPE">
(EN) Г-жо Председател, искам да подчертая казаното от г-жа Bowles: надяваме се да постигнем окончателно споразумение по доклада преди месечната ни сесия през юли.
<P>
Още от самото начало Парламентът, включително групата на социалистите, реши да разглежда това като пакет. Така че нека се отнесем към него като към пакет и да подкрепим предложението на г-жа Bowles за отлагане на гласуването за юли.

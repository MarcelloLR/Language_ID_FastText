<CHAPTER ID="007">
Приветствие с добре дошли
<SPEAKER ID="137" NAME="Председател">
Бих искал сега да приветствам с добре дошли членовете на делегацията от Ирак по повод посещението им в нашия Парламент. Искам също сърдечно да ги поканя да се присъединят към нашите междупарламентарни срещи.
<P>
(Ръкопляскания)
<P>
Делегацията е водена от г-н Khalid Al Atiyah, първи заместник-председател на Камарата на представителите на парламента на Република Ирак.
<P>
За мен е голямо удоволствие да подчертая окуражителния напредък, осъществен в Ирак по въпросите на сигурността и принципите на правовата държава, за което свидетелстват проведените през миналия януари местни избори, и се надяваме, че многото проблеми и трудните години, през които е преминала тази държава, много скоро ще бъдат преодолени.
<P>
Те могат да бъдат сигурни, че Европейският съюз и Парламентът винаги ще бъдат на тяхна страна и ще им помагат за укрепване на мира, демокрацията и стабилността, на които Ирак, като всяка друга страна в света, има право.
<P>
Надявам се, че срещите, които ще бъдат проведени в Парламента, ще бъдат ползотворни и че вашият престой сред нас ще заздрави връзките, обединяващи нашите два парламента.
<P>
(Ръкопляскания)

<CHAPTER ID="007-05">
5. Мобилизиране на Европейския фонд за приспособяване към глобализацията: Дания/Група "Danfoss" (
<SPEAKER ID="118" NAME="Barbara Matera" LANGUAGE="IT">
Г-н председател, днешното гласуване не представя конкретни проблеми и спазва консолидираната процедура. Най-актуалната статистическа рамка показва устойчив ръст на заявленията, получени от държави-членки в подкрепа на един фонд, който функционира с различна степен на гъвкавост.
<P>
Европейската комисия вече даде знак за своето доверие във фонда, разпределяйки нови ресурси по бюджетния ред на Европейския фонд за приспособяване към глобализацията (ЕФПГ). Това е знак за прагматизъм, който беше също така потвърден от комисията по бюджети тази седмица. Следователно ангажиментът на Европа към нейните граждани беше потвърден отново чрез решимостта на Парламента да намери ресурс в бюджета за 2011 г., независимо от неговите значително съкратени маржове, да осигури реална стойност за този фонд.

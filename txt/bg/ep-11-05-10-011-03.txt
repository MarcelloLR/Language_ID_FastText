<CHAPTER ID="011-03">
3. Освобождаване от отговорност във връзка с изпълнението на бюджета за 2009 г.: общ бюджет на ЕС, Европейски парламент (
<SPEAKER ID="134" NAME="Astrid Lulling" LANGUAGE="FR">
Г-жо председател, от името на моята група искам да внеса устно предложение за изменение на параграфа. То е чисто техническо, но важно. Предлагам използваното бъдеще време да се замени със свършено време в точки i), ii) и iii). В действителност мерките, които се посочват в тези точки, бяха изпълнени много отдавна - преди повече от две години. Следователно е безсмислено да се искат неща за в бъдеще, когато те вече се прилагат в настоящето. Считам, че дори уважаемият Парламент може да приеме този основен принцип.
<P>
Текстът следва да гласи: "Европейският парламент отбелязва, че възможността за получаване на пенсия в намален размер след 50-годишна възраст и възможността за получаване на фиксирана сума в размер на 25 % от пенсионните права са премахнати; възрастта за пенсиониране с оглед на схемата е повишена от 60 на 63 години; управителите на фонда са призовани да възприемат..."
<P>
(Ръкопляскания)

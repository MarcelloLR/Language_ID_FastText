<CHAPTER ID="004">
Дневен ред
<SPEAKER ID="103" NAME="Председател">
По отношение на предложението за резолюция на комисията по външни работи относно хуманитарното положение в Шри Ланка, получих писмено възражение срещу включването му в дневния ред от Robert Evans, подписано от още четиридесет колеги.
<P>
Съгласно разпоредбите на член 90, параграф 4 от правилника, предложението за резолюция се включва за разискване и гласуване в дневния ред на настоящата сесия.
<P>
Поради това аз ви предлагам разискването да се включи тази вечер като последна точка, а гласуването да се проведе утре в 12 часа. Срокът за внасяне на изменения е 15 часа днес.
<SPEAKER ID="104" NAME="Robert Evans" AFFILIATION="PSE">
(EN) Г-жо председател, в понеделник вечерта комисията по външни работи прие предложение относно влошаващото се хуманитарно положение в Шри Ланка съгласно член 91.
<P>
Ситуацията в Шри Ланка очевидно е много сериозна, но какво точно се случва във връзка с хуманитарното положение изобщо не е ясно. Осъзнавам, че има много различни становища в тази зала. Поради това предполагам, че най-разумно ще бъде да се планира подходящо разискване, коeто трудно ще бъде включено в тази месечна сесия, но може да бъде включено в следващата ни сесия, която е само след десет дни. Благодарен съм на г-н Daul от групата на Европейската народна партия (Християндемократи) и Европейските демократи, който изрази подкрепата на своята група в тази насока. Тъй като сме сериозен парламент, предлагам и призовавам колегите да подкрепят разискване с резолюция и пълно участие през следващата месечна сесия, за да отговорим на сериозността на положението в Шри Ланка.
<SPEAKER ID="105" NAME="Daniel Cohn-Bendit" AFFILIATION="Verts/ALE">
(FR) Г-жо председател, когато някой предлага нещо, друг може винаги да го оспори преди гласуването.
<P>
Поради това просто искам да кажа, че ситуацията в Шри Ланка е изключително трагична. Има 150 000 души, които са попаднали в капан. Ситуацията в Бирма е абсолютно същата. Ето защо трябва да оставим Шри Ланка в дневния ред за днес, за да покажем нашата решителност да помогнем на попадналите в капана.

<CHAPTER ID="009">
Приветствие с добре дошли
<SPEAKER ID="133" NAME="Председател">
- Госпожи и господа, радвам се да ви съобщя, че в рамките на междупарламентарните заседания делегация от мароканския парламент, водена от говорителя на парламента Абдел Уахид ал Ради и председателя на Камарата на съветниците Мохамед Шейх Биадила, в момента е на работно посещение в Европейския парламент, чиято цел е встъпителното заседание на Съвместния парламентарен комитет ЕС - Мароко. Искам сърдечно да приветствам всички членове на делегацията с добре дошли. Съпредседателите на първата съвместна структура между нашия Парламент и една от държавите от Магреб са Мбарка Буайда, председател на парламентарната комисия по външни работи, национална отбрана и ислямски въпроси, и г-н Panzeri, член на Европейския парламент.
<P>
Европейският парламент има удоволствието да съобщи, че отношенията между ЕС и Мароко са отлични, както се вижда от приемането на съвместния документ, установяващ напредналия статут на Мароко. Новата рамка за диалог укрепва допълнително отношенията с делегациите на Европейския парламент за връзки с държавите от Магреб и предоставя възможност за разширяване на преговорите между ЕС и Мароко по въпроси от общ интерес. Надявам се, че срещата, която се проведе в Европейския парламент, е била ползотворна и че активно ще допринесе за по-нататъшното сближаване на двата парламента.

<CHAPTER ID="009">
Ред на работа
<SPEAKER ID="014" NAME="Председател">
Окончателният проект на дневен ред, изготвен от Председателския съвет на негово заседание в четвъртък, 13 януари 2011 г., съгласно член 137 от Правилника за дейността, е раздаден. Предложени са следните изменения.
<SPEAKER ID="015" NAME="Potito Salatto" AFFILIATION="PPE">
(IT) Г-н председател, госпожи и господа, бих искал да използвам възможността за реда на работа, за да поискам официално баронеса Аштън да дойде в залата на Европейския парламент, за да докладва за предприетите действия, или какви ще предприеме тя във връзка с това, което се случва с християните по света. Бихме искали тя да дойде тук с доклад, за да може Парламентът да бъде информиран подробно за всичко.
<SPEAKER ID="016" NAME="Председател">
Съжалявам, г-н Salatto. Имаме официално разискване по тази тема в сряда от 15,00 ч.
<SPEAKER ID="017" NAME="Nikolaos Chountis" AFFILIATION="GUE/NGL">
(EL) Г-н председател, бих искал да се позова на член 173 относно спазването на Правилника за дейността, за да посоча, че се нарушава член 116, защото това е трета поредна пленарна месечна сесия на Европейския парламент, в която в реда на работа не е включено време за въпроси към Съвета, както е предвидено в член 116. Моля, бихте ли ни обяснили защо е така и поради каква причина и се уверете в бъдеще, че защитавате правото на Европейския парламент и неговите членове да упражняват парламентарен контрол над Съвета.
<SPEAKER ID="018" NAME="Председател">
Ще вземем решение за това много скоро. Това засяга Договора от Лисабон и новите взаимоотношения между Европейския парламент и Съвета. Сега имаме двукамерен парламент на Европейския съюз. Европейският парламент и Съветът законодателстват при равни условия. Взаимоотношенията в Съюза се промениха, но бих предложил да не продължаваме това обсъждане, защото въпросът ще бъде изяснен в близко бъдеще. Благодаря ви, г-н Chountis, че привлякохте вниманието към това. Ще бъде изяснено много скоро.
<SPEAKER ID="019" NAME="Bernd Posselt" AFFILIATION="PPE">
(DE) Г-н председател, това, което ми се струва съмнително, е фактът, с оглед на евентуалните бъдещи промени, че едно парламентарно право - а именно времето за въпроси - е отнето без каквото и да е основание. Както Вие самият казахте, все още не е взето решение. В такъв случай ние следва да продължим с време за въпроси, докато не бъде взето решение, вместо предварително да се примирим с едно решение, което още не е взето. Ще Ви кажа съвсем честно, че считам това за неправилно, защото по въпроси, свързани с външната политика и политиката за разширяване, Съветът не е втора камара, а орган, който очевидно трябва да подложим на парламентарен контрол.
<P>
(Ръкопляскания)
<SPEAKER ID="020" NAME="Председател">
Бих искал да благодаря и на двама ви, че повдигнахте този въпрос. Искам да уверя всички, че ще го повдигна на следващото заседание на Председателския съвет в четвъртък. Както знаете, на тези заседания се изготвя реда за работа. Ще решим как ще се работи по този въпрос в бъдеще. Председателският съвет отговаря за реда на работа и ще обсъдим този въпрос в четвъртък. Благодаря ви.
<P>
Пристъпваме към реда на работа.
<P>
Понеделник
<P>
Групата на Зелените/Европейски свободен алианс поиска разискването относно положението в Тунис да приключи с приемане на резолюция, което е нещо, което не сме планирали. Така че има предложение за приемане на резолюция по въпроса. Разбирам, че г-н Cohn-Bendit иска да каже нещо относно това искане.
<SPEAKER ID="021" NAME="Daniel Cohn-Bendit" LANGUAGE="FR">
Г-н председател, знаете, че събитията в Тунис излязоха от контрол, а също така можем да бъдем доволни, че г-н Бен Али напусна страната. Следователно положението в Тунис през следващите няколко седмици ще бъде много напрегнато. Считам, че Парламентът е необходимо да изготви кратка резолюция, за да поиска някои много конкретни неща от Съвета и Комисията. Знаете, че избори могат да бъдат проведени след шест до осем седмици, затова нямаме време да чакаме до февруари.
<P>
Съюзът трябва да действа, ние трябва да действаме веднага, и действията ни трябва да се основават на резолюция, която трябва да гласуваме в четвъртък по обед. Разбирам, че с оглед на положението Парламентът ще бъде много ентусиазиран най-после да може да одобри резолюция относно Тунис.
<SPEAKER ID="022" NAME="Francesco Enrico Speroni" LANGUAGE="IT">
Г-н председател, госпожи и господа, не считам, че една резолюция ще промени положението в Тунис, затова съм против нея.
<SPEAKER ID="024" NAME="Председател">
По отношение на разискванията, проведени съгласно член 122 от Правилника за дейността, Конфедеративната група на Европейската обединена левица - Северна зелена левица отправи искане разискването на тема "Бразилия: екстрадиция на Чезаре Батисти" да бъде изключено от дневния ред. Г-н Tavares би искал да аргументира искането. Г-н Tavares, имате думата.
<SPEAKER ID="025" NAME="Rui Tavares" LANGUAGE="EN">
Г-н председател, някои колеги поеха инициативата да включат неотложна резолюция в дневния ред относно отказа на Бразилия да екстрадира Чезаре Батисти в Италия. Разбирам мотивите им, но, както ще покажа, това понастоящем не е случай, свързан с правата на човека. Това не е неотложен случай и дори не е случай на "нарушаване на принципите на правовата държава". Освен това той се явява в ужасен момент, когато Бразилия е изправена пред най-лошото природно бедствие в своята история.
<P>
Чезаре Батисти е в затвора. Той очаква решението на бразилския Върховен съд, а Върховният съд понастоящем не е в сесия по време на лятната ваканция в южното полукълбо. Няма причина да считаме, че няма да има независимо решение. Изразих солидарността си със семействата на жертвите в този случай и бъдете уверени, че не изпитвам симпатия към политическото насилие било то отдясно или отляво, но следва да използваме неотложните случаи за разискване на Южен Судан, случая на Бухтар Табуни в Индонезия или палестинеца, застрелян в леглото му.
<P>
Ще определи ли Парламентът за президента Дилма Русеф, непосредствено след отминалите избори и без никаква разумна формална причина, такова разискване, каквото обикновено запазваме за хора като Мугабе? Бих искал да изключите Бразилия от неотложните теми в дневния ред.
<SPEAKER ID="026" NAME="Mario Mauro" LANGUAGE="IT">
Г-н председател, госпожи и господа, от името на моята група и считам, че от името на целия Парламент, бих искал наистина да подчертая нашето съчувствие към хората и правителството на Бразилия за истинската им тъга във връзка с наводненията през последните дни. Стотици хора загубиха живота си и ние бихме искали нашето съчувствие да бъде усетено.
<P>
Същевременно, от името на вносителите и, надявам се, от името на целия Парламент, потвърждавам отново нашето твърдо намерение да разискваме този въпрос, защото искането за справедливост все още не е чуто и защото въпросът за Чезаре Батисти е необходимо да бъде обсъден допълнително от Европейския парламент, който трябва да направи така, че гласът му да се чува на международната сцена.
<SPEAKER ID="027" NAME="Judith Sargentini" AFFILIATION="Verts/ALE">
(NL) Г-н председател, бих искала да подкрепя искането на г-н Tavares, защото това не е неотложен въпрос. Г-н Батисти е в затвора и няма причина да считаме, че ще бъде освободен скоро. Според мен не бива да се намесваме в личните въпроси на хора, чиито съдебни дела са още в ход.

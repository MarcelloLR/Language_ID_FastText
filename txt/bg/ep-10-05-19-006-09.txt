<CHAPTER ID="006-09">
9. Добавки в храни, различни от оцветители и подсладители (включване на тромбин от говежди или свински произход) (
<P>
Преди гласуването:
<SPEAKER ID="135" NAME="Jo Leinen" LANGUAGE="DE">
Г-н председател, не са ни нужни отклонения по отношение на това гласуване. Можем да решим направо. Комисията по околна среда, обществено здраве и безопасност на храните препоръча да се забрани напълно съединяването на отделни части от месо и следователно не позволява тромбинът да се използва като добавка.
<P>
Пържолата трябва да е пържола и шунката трябва да е шунка. Сигурен съм, че всички в Парламента го искаме. Затова гласувайте в полза на нашето изменение тромбинът да не се включва като добавка в нашия регламент за храните.
<SPEAKER ID="136" NAME="Pilar Ayuso" LANGUAGE="ES">
Г-н председател, тромбинът е добавка, която може да се използва за съединяването на месо, защото няма технологични проблеми или проблеми, свързани с безопасността на храните. На практика той вече се използва в някои държави.
<P>
Предложеното изменение на приложението гласи, че месото, обработено с тромбин, може да се продава предварително опаковано и етикетирано; по този начин не се заблуждават потребителите, което е основният принцип на резолюцията.
<P>
Във всеки случай искам да попитам члена на Комисията дали Европейската комисия може да се ангажира с продукти, съдържащи тромбин, които не могат да се разглеждат като имитация в резултат на подходящ етикет, особено в рамките на настоящото проучване на предложението за регламент относно информацията за храните, предоставена на потребителите.
<SPEAKER ID="137" NAME="Джон Дали" LANGUAGE="EN">
Г-н председател, когато обмисляхме разрешаването на хранителната добавка тромбин, в сътрудничество с всички държави-членки, разгледахме внимателно всички четири изисквания, определени в регламента относно хранителните добавки. Това са: безопасността, дали има обоснована технологична необходимост, информацията, предимствата и ползите за потребителите.
<P>
По отношение на безопасността и хигиената Европейският орган за безопасност на храните (ЕОБХ) оцени продукта и заключи, че добавката не представлява проблем с оглед на безопасността. Що се отнася до хигиената, не споделям мнението, че в случая рискът от заразяване е по-висок в сравнение с други продукти например с мляното месо.
<P>
Второ, технологичната необходимост от продукта е обоснована. Ензимният препарат се използва за стабилизатор в крайния продукт от месо. Тази технологична функция е описана изрично в регламента относно хранителните добавки, който беше приет от Парламента.
<P>
Трето, информацията, и по-специално основното притеснение, изразено в доклада, че продуктът ще заблуди потребителя. Напълно наясно сме с възможния риск и затова нашето предложение включва следните строги изисквания - които, между другото, стигат по-далеч от това, което обикновено се изисква по отношение на хранителните добавки. Първо, продуктът може да се продава на крайния потребител единствено предварително опакован. Второ, на продукта трябва да има допълнителни етикети и информацията "смесени части месо" да е посочена в близост до търговското наименование. Потребителят следователно ще бъде добре информиран за естеството на продукта. Трето, наименованието на ензима и животинският му произход трябва да бъдат упоменати в списъка на съставките. Трябва да подчертая, че тук изискванията за етикетирането са по-строги от изискванията при продуктите, към които се добавят други съставки за същата цел, като кръвни протеини и разрешени добавки, но за които не се изисква допълнително етикетиране.
<P>
Ако бъдат посочени по-строги изисквания за етикетиране, те ще бъдат взети под внимание. Въпросният ензимен препарат вече се използва в няколко държави-членки като помощ за преработка без изисквания за етикетиране. Нашето предложение изяснява ситуацията и ще задължи държавите-членки да прилагат необходимите правила за етикетиране. В резултат потребителят ще бъде по-добре информиран. Освен това потребителите, и особено тези, които се нуждаят от по-голяма подкрепа, ще се възползват от наличието на по-евтини продукти от месо, тъй като ценните парчета месо се оползотворяват по-добре при обработката на месото.
<P>
Тази добавка според мен е пример за развитието на хранителния сектор в полза на потребителите. Не виждам причина за спирането й и се надявам, че ще оцените напълно основателните причини, които съм посочил за одобряването й. Имам ангажимент към Парламента; не казвам на хората какво да ядат, но ще им кажа какво ядат. Моята позиция е в съответствие с този ангажимент.

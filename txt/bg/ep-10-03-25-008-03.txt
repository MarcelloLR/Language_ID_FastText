<CHAPTER ID="008-03">
3. Въздействие на глобалната финансова и икономическа криза върху развиващите се страни и върху сътрудничеството за развитие (
<P>
Преди гласуването:
<SPEAKER ID="125" NAME="Enrique Guerrero Salom" LANGUAGE="ES">
Г-н председател, искам да благодаря на всички, взели участие в изготвянето на този доклад.
<P>
Бих искал само да изтъкна, че щом стигнем до параграф 31, там има устно предложение за изменение. Както се разбрахме, сега ще прочета втората част на английския вариант.
<P>
(EN) "поради това счита за подходящо да се проучат възможностите за споразумение с държавите кредиторки за въвеждането на временен мораториум или за опрощаване на дълга на най-бедните държави, за да им се даде възможност да приложат антициклични фискални политики за смекчаване на тежките последици от кризата; предлага да бъдат положени усилия за улесняване постигането на прозрачен арбитраж за дълговете".
<SPEAKER ID="127" NAME="Председател">
Във всеки случай, г-н Guerrero, ако не сме били погрешно информирани, това устно предложение за изменение засяга параграф 34, а не параграф 31.
<P>
(Г-н Guerrero дава знак, че наистина устното предложение за изменение засяга втората част на параграф 34)
<P>
Сега всичко е ясно.
<P>
(Гласуването се провежда)
<P>
(Парламентът приема устното предложение за изменение)
<P>
- Преди гласуването на параграф 22:
<SPEAKER ID="128" NAME="Charles Goerens" AFFILIATION="ALDE">
(FR) Г-н председател, предложихме на Вашето внимание едно устно предложение за изменение, засягащо параграф 22. Ще отбележа, че параграф 22 има отношение към световното икономическо управление, и по-конкретно към състава на Г-20, която, странно, не включва нито един представител от най-слабо развитите страни.
<P>
Устното предложение за изменение цели да запълни тази празнина, текстът, който предлагам на вниманието на Европейския парламент, отговаря на тази потребност.
<SPEAKER ID="130" NAME="Daniel Cohn-Bendit" AFFILIATION="Verts/ALE">
(FR) Г-н председател, преди малко ни призовахте да приветстваме с ръкопляскания делегацията от Тунис. Бихте ли могли да помолите тунизийската делегация да се намеси и да постигне освобождаването на Тауфик Бен Брик, за която настоява целият Парламент?
<SPEAKER ID="132" NAME="Hannes Swoboda" AFFILIATION="S&amp;D">
(DE) Г-н председател, искам да повдигна процедурен въпрос. Много съм доволен от хода на гласуването. И все пак, по същество това беше доклад по собствена инициатива, а за такива случаи е приета друг вид процедура. Сега ни беше позволено да гласуваме поотделно един доклад по собствена инициатива. Трябва да решим този въпрос или в бъдеще всички доклади по собствена инициатива ще бъдат гласувани поотделно. Навярно бихте могли да поискате от комисията по конституционни въпроси да изясни този въпрос? В противен случай интерпретацията, направена от службите на Парламента, ще провали цялата идея на реформата.
<SPEAKER ID="133" NAME="Председател">
Г-н Swoboda, може да бъде направено. Възможно е да поискаме разделно гласуване в съответствие с процедурата, която самите групи искаха. Във всеки случай, всичко подлежи на промяна. Може да се промени за в бъдеще, но за момента е такова, каквото е.

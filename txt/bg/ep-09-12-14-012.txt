<CHAPTER ID="012">
Ред на работа
<SPEAKER ID="021" NAME="Председател">
Окончателният проект на дневен ред, изготвен от Председателския съвет на негово заседание от 10 декември съгласно член 137 от Правилника за дейността, е раздаден. Предложени са следните изменения:
<P>
Понеделник - няма предложения за промени
<P>
Вторник
<P>
Внесено е искане от групата "Европа на свободата и демокрацията" за включване на въпрос с искане за устен отговор към Комисията относно принципа на субсидиарност. Искането е в писмена форма и е внесено в Бюрото на Европейския парламент. Предоставям думата на член на групата EFD за разяснение.
<SPEAKER ID="022" NAME="Francesco Enrico Speroni" LANGUAGE="IT">
Г-н председател, госпожи и господа, поискахме въпросът с искане за устен отговор да бъде включен в дневния ред, тъй като считаме, че Парламентът следва да получи подходящ отговор по един толкова важен въпрос, ето защо предлагаме това изменение към дневния ред.
<P>
(Парламентът приема искането)
<SPEAKER ID="023" NAME="Председател">
Госпожи и господа, моля да приемете за сведение, че въпросът ще бъде включен като последна точка от дневния ред на вечерното заседание във вторник. Крайният срок за внасяне на предложенията за резолюции е вторник, 15 декември, 10,00 ч., а за предложението за обща резолюция и измененията - сряда, 16 декември, 10,00 ч. Гласуването ще се проведе в четвъртък. И така, последната точка - утре, предложенията за резолюции - в сряда, а гласуването - в четвъртък.
<SPEAKER ID="024" NAME="Hannes Swoboda" LANGUAGE="DE">
Г-н председател, ако сме разбрали правилно, посочихте резолюция във връзка с първоначално внесеното предложение. Обаче не сме решили дали да има резолюция.
<SPEAKER ID="025" NAME="Председател">
Така е, наистина. Искането е внесено с резолюцията.
<P>
Сряда - няма предложения за промени
<P>
Четвъртък
<P>
Има ли забележки по отношение на четвъртък?
<SPEAKER ID="026" NAME="Fiorello Provera" LANGUAGE="IT">
Г-н председател, госпожи и господа, за четвъртък са планирани няколко спешни въпроса. Един от тях засяга положението в Азербайджан. Медиите, в това число и западните, съобщават за сбиване между двама млади блогъри и други две лица на обществено място. Беше извършен арест, беше произнесена присъда и считам, че трябва да разучим нещата в детайли и да проверим дали всички действия са били законосъобразни.
<P>
В същото време обаче, във Филипините настъпиха изключително сериозни събития през последните дни: 57 души от конвоя на кандидат за поста на управител бяха избити от въоръжена група, която се възползва от революционната ситуация, за да се вдигне на оръжие срещу правителството, като се стигна до обявяване на военно положение във Филипините.
<P>
Затова предлагам, госпожи и господа, да заменим точка "Азербайджан" с точка "Положението във Филипините" като трета точка от дневния ред за четвъртък. Очевидна е разликата между сериозността на случилото се в Азербайджан в сравнение...
<P>
(Председателят отнема думата на оратора)

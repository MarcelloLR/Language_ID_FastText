<CHAPTER ID="005-06">
6. Улавяне на бензиновите пари при зареждането на леките автомобили (
<SPEAKER ID="084" NAME="Dimitrios Papadimoulis">
докладчик. - (EL) Г-н председател, тъй като разискването не беше проведено по технически причини, позволете ми да кажа няколко думи преди гласуването. След интензивни преговори със Съвета и Комисията аз вярвам, че постигнахме добър компромис на първо четене. С приноса на Европейския парламент ние ускорихме прилагането на директивата с една година, разширихме обхвата с бензиностанциите в жилищни райони, подобрихме механизмите за информация и контрол за бензиностанциите и информационните механизми за гражданите.
<P>
Това е промяна, чието прилагане ще подобри качеството на атмосферата и значително ще ограничи парниковите газове, които причиняват измененията на климата. Комисията се зае по наше предложение да представи преработено предложение след определен период от време, така че ще имаме по-добра технология, която ще ни позволи да постигнем дори по-добри резултати в бъдеще.
<P>
Окончателният компромис се подкрепя от всички политически групи и аз мисля, че това е знак, че сме свършили добра работа.

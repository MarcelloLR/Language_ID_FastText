<CHAPTER ID="022">
Преглед на Европейския инструмент за съседство и партньорство (разискване) 
<SPEAKER ID="217" NAME="Председател">
Следващата точка е докладът на Konrad Szymański, от името на Комисията по външни работи, относно прегледа на Европейския инструмент за съседство и партньорство.
<SPEAKER ID="218" NAME="Konrad Szymański" LANGUAGE="PL">
Гн Председател, много бих искал да се обърна и към представител на Съвета, но последният не взе решение да изпрати такъв на това разискване. Съжалявам за това и мисля, че това е един лош навик. Мисля, че Председателят трябва да реагира на това положение.
<P>
Връщайки се към въпроса за съседството, трябва да признаем, трябва да сме наясно, че държавите в съседство на Европейския съюз се променят много динамично. Затова са необходими и изменения в политиката на съседство. Съюзът за Средиземноморието е отговорът ни за нуждите на юга, а Черноморското взаимодействие отговаря на предизвикателството, което се засили с последното разширяване на Европейския съюз. Източното партньорство представлява навременен отговор на очакванията на европейските ни съседи на изток.
<P>
За да постигнем целите, поставени в предишни години, относно политиката на съседство, гражданите на съседните държави трябва да почувстват истинско политическо и икономическо сближаване с Европейския съюз. Затова и установяването на задълбочена зона за свободна търговия и скорошните действия за намаляване на визовите такси, с предложението за либерализиране на визовия режим за значителна част от тези държави като крайна цел, са от толкова голямо значение. Включването на въпроса за енергетиката сред найважните цели на политиката на съседство трябва да бъде наша обща цел, наш взаимен интерес, а това включва инвестиции на наши средства в модернизацията на независимите електропреносни мрежи, особено на изток и на юг. Единствено по този начин ще можем да постигнем политическо сближаване с Украйна, Грузия, Молдова, Армения, и, накрая, и с Азербайджан, а в бъдеще - запазвайки съответния баланс - и с петте републики от Централна Азия.
<P>
Когато говорим за източния аспект на съседство, неизбежно стигаме до проблема с Русия и нашето партньорство с тази страна. Днес обаче, стоейки на прага на преговорите за нова спогодба, можем да кажем единствено, че Русия представлява предизвикателство за сигурността в общото ни съседство. Много е трудно да гледаме на Русия като на партньор в тази област. Тук се натъкваме на основния политически проблем с разширяването на Европейския съюз на изток. Процесът на сближаване със съседните страни, разбира се, не може да замени присъединяването, но и не може да бъде отделен от перспективата за членство в случая с европейските държави. Без тази перспектива, усилията ни няма да дадат търсения резултат.
<P>
Възползвайки се от тази възможност, бих искал да благодаря на всички координатори по външни работи на политическите групи, съдокладчиците, както и на секретариата на Комисията по външни работи, без чиято помощ нямаше да бъде възможно да се изготви един доклад, който днес се радва на широка подкрепа, както може да се види от малкия брой изменения, внесени на пленарната сесия. Това значително ще улесни утрешното гласуване.
<SPEAKER ID="219" NAME="Benita Ferrero-Waldner" LANGUAGE="EN">
Гн Председател, преди две години и половина Парламентът и Съветът приеха предложението на Комисията за опростяване на външните финансови инструменти. Ние опростихме множество различни инструменти, един от които беше Европейският инструмент за съседство и партньорство (ЕИСП). Това е един особено важен инструмент, защото прави външното ни сътрудничество поефективно, в поголяма степен "ръководено от политиката", и подобре насочва финансирането ни в подкрепа на ключови отрасли.
<P>
Бях много доволна да прочета коментарите на гн Szymański и да разбера, че според него регламентът за ЕИСП е адекватен и валиден за целите на сътрудничество със съседните ни страни. Предварителните резултати от нашия преглед сочат точно в същата посока.
<P>
Програмите на страните от ЕИСП подсилват изпълнението на плановете за действие на ЕИСП и отразяват амбицията на Европейския съюз и държавите-партньори. Може да се каже, те са "трансмисионните ремъци" за политическите и икономически реформи, които искаме да насърчим чрез ЕИСП. Освен това, инструменти като побратимяването и инструмента за техническо подпомагане и обмен на информация (TAIEX) предоставят подкрепа за институционалното изграждане, законодателното сближаване и регулаторното привеждане в съответствие. Операциите за секторно и бюджетно подпомагане се използват за насърчаване на договорената програма за реформа. Различните подходи и измерения на ЕИСП се подкрепят чрез специфични регионални програми. Бе създадена програма с участието на няколко страни, найвече за изпълнението на изключително видими инициативи, които са общи за всички съседни страни, като "Темпус", "Еразмус Мундус" или програмата за сътрудничество в развитието и диалога във връзка с урбанизираните територии ("CIUDAD”). Иновационният компонент за трансгранично сътрудничество беше успешно пуснат в действие.
<P>
Всичко това ясно показва, че споразумението от 2006 г. относно регламента за ЕИСП ни даде инструмент, който ни позволява да постигнем и дадем конкретни резултати. Винаги има място за подобрение и аз съм винаги благодарна за всякакви предложения.
<P>
Нека кажа също, че докладът, първо, изтъква необходимостта от понататъшни консултации с гражданското общество и местните органи, което правим и в момента.
<P>
Второ, отбелязах си вашия призив за още поамбициозни действия в сферата на демокрацията, правовата държава и правата на човека. Както знаете, тези теми вече са водещи в нашето сътрудничество с държавите-партньори, а политическите реформи и доброто управление стоят в основата на Европейската политика за съседство (ЕПС). Набелязали сме и проекти, целящи укрепването на съдебната система.
<P>
Нека бъдем честни обаче. Първо, понеже партньорите ни са изправени пред важни структурни предизвикателства, ние не можем да очакваме ситуацията да се промени веднага и, както лорд Patten каза веднъж: "демокрацията не е разтворимо кафе". Мисля, че това е наистина така.
<P>
Трето, виждам, че докладът приканва за повече ресурси. Ясно е, че повече ресурси биха подобрили нашето преимущество - това е вярно. През първите две години трябваше да се връщаме към бюджетния орган няколко пъти и да искаме достатъчно допълнителни средства, за Палестина и Грузия, например. Затова предложихме да привлечем нови средства за едно амбициозно Източно партньорство, което скоро ще разискваме в Парламента.
<P>
Накрая, нека допълня, че съм много доволна да видя, че докладът приветства неотдавнашното предложение на Комисията във връзка с Източното партньорство, което, според нас, разполага с едно много важно многостранно измерение, наред със Съюза за Средиземноморието и Черноморското взаимодействие. Надявам се и за в бъдеще да мога да разчитам на вашата подкрепа и разбиране.
<SPEAKER ID="220" NAME="DanutBudreikaitė" LANGUAGE="LT">
ЕИСП, който бе създаден след разширяването на Европейския съюз през 2004 г., се отнася за 17 държави, 15 от които са класифицирани като развиващи се. Инструментът включва новите източни съседи на Европейския съюз Армения, Азербайджан, Грузия, Украйна, Молдова и Беларус.
<P>
Сигурността на източните ни съседи, и найвече енергийната сигурност в Украйна и Беларус, означава също и сигурност на Европейския съюз. Това беше демонстрирано от газовата криза между Украйна и Русия по Нова година, която вече се превърна в традиция. Военният конфликт в Грузия миналото лято накара всички ни да вземем под внимание сигурността на държавите от Европейския съюз и заплахата за независимостта ни.
<P>
Изправени пред такава ситуация, аз предлагам, както направих и преди, да се създаде Асамблея на източните съседни държави ("Euroeast"), с участието на Европейския парламент, основаваща се на принципите на Евро-средиземноморското сътрудничество ("Euromed") и Евролатиноамериканската парламентарна асамблея ("EuroLat"), с оглед ЕИСП да бъде приложен в държавите от Източна Европа.
<P>
Радвам се, че това също бе прието в доклада.
<P>
"Euroeast" ще даде възможност на Европейския парламент да посвети същото внимание на всички съседни и развиващи се страни.
<SPEAKER ID="221" NAME="Tunne Kelam" LANGUAGE="EN">
Гн Председател, бих искал да поздравя моя колега, гн Szymański, за неговия много добър доклад. От името на Комисията по регионално развитие, аз приветствам включването на трансграничното сътрудничество в обхвата на регламента за ЕИСП като инструмент за изготвянето на общи проекти и заздравяването на взаимоотношенията между държавите от ЕПС и държавите-членки на Европейския съюз.
<P>
В същото време, бих искал да изтъкна необходимостта от редовен мониторинг на управлението и изпълнението на общите оперативни програми от двете страни на границата на Европейския съюз. Трансграничното сътрудничество трябва да допринася за интегрирано устойчиво развитие между регионите в съседство. Молим Комисията да изготви подробен преглед на всички общи оперативни програми за текущия финансов период, включващ оценка за спазването на принципите на прозрачност, ефективност и партньорство. Една такава оценка, наред с опис на найчесто срещаните проблеми от управляващите органи, трябва да допринесе за намирането на поподходящи решения за следващия програмен период.
<P>
Също така бих насърчил Комисията да улесни обмена на опит и найдобри практики в трансграничното сътрудничество между програмите и проектите на ЕПС, от една страна, и действията, извършени съгласно цел "Европейско териториално сътрудничество" и съгласно вече приключилата общностна инициатива Interreg III A, от друга.
<P>
В заключение, Комисията по регионално развитие счита, че ЕИСП трябва да бъде насочен към една балансирана стратегия между изтока и юга, със специфични подходи и за двете области.
<SPEAKER ID="222" NAME="Ioannis Kasoulides" LANGUAGE="EN">
Гн Председател, аз също бих желал да поздравя гн Szymański за всеобхватния му доклад, който ще получи подкрепата на групата ни при гласуването утре.
<P>
Също бих искал да поздравя гжа FerreroWaldner както за успеха на Европейския инструмент за добросъседство и партньорство (ЕИДП), така и за проектите, които предстоят, с необходимостта от източно партньорство по отношение на източните ни съседи и партньори, както и Черноморското взаимодействие. Веднъж след като тези структури се изградят и придобият собствена идентичност - например чрез парламентарна асамблея и така нататък, както правим в Средиземноморския район - вероятно всички те ще имат ясна самоличност, дори и по отношение на начина, по който се финансират.
<P>
Забелязвам някакъв вид съперничество - или нека да кажем тревога - между членовете на Парламента. Току що чухме как не сме направили дадено нещо във финансов ущърб на друго. Това не бива да се случва. Знаем, че Съюзът за Средиземноморието, Източното партньорство и Черноморското взаимодействие са в интерес на Европейския съюз. Тези споразумения не бива да са причина да се налага да се казва отново и отново на страните, които се стремят към присъединяване към Европейския съюз, че това не е алтернатива на членството, за което някои се притесняват.
<SPEAKER ID="224" NAME="Maria Eleni Koppa" LANGUAGE="EL">
Гн Председател, инструментът за добросъседство и партньорство има нужда да бъде ревизиран, така че да гарантира опростени процедури и в същото време да подобри прозрачността. Основата на ЕПД е създаването на климат на доверие в непосредственото обкръжение на Европейския съюз.
<P>
В интерес на всеки е във всички съседни страни, както на изток, така и в Средиземноморието, да има посилен икономически растеж и стабилност. Независимо от това, за всяка страна трябва да бъдат определени специфични критерии и подходи, които зависят от политическите й приоритети по отношение на правата на човека, демокрацията, правовата държава, правата на малцинствата и така нататък. Също така е важно помощта на Общността да достигне до всички заинтересовани групи граждани. Ето защо възможностите на инструмента за добросъседство трябва да бъдат насърчени по правилен начин.
<P>
За да бъдат постигнати тези амбициозни цели, разпределението на средствата между държавите от Източна Европа и Средиземноморието трябва да бъде направено по равно, както е постановено от финансовата рамка за периода 20072013 г. Барселонският процес следва да бъде заменен от ЕПД като целите трябва да са ясно определени.
<P>
Особено в настоящия момент, когато икономическата криза е засегнала всички страни, които се ползват от инструмента за добросъседство, трябва да стане ясно, че чрез тази финансова помощ Европейският съюз помага за справяне с кризата. Ето защо Европейската комисия трябва да публикува оценка на този въпрос.
<P>
Найнакрая, бих искала да спомена Черноморското взаимодействие: този район трябва да бъде включен в ЕПД. Подкрепата, предоставена от Европейския съюз на това регионално сътрудничество, трябва да има за цел постигането на осезаеми резултати в определени приоритетни сектори като енергетика, транспорт, имиграция и борба с организираната престъпност.
<SPEAKER ID="225" NAME="Метин Казак" LANGUAGE="FR">
Гн Председател, аз напълно подкрепям доклада на гн Szymański, особено предложението да се увеличи финансовият плик за ЕИДП. Ние трябва да се ангажираме със съседните ни страни в поголяма степен, особено след трите конфликта, които се случиха в Газа, Украйна и Грузия през последните шест месеца.
<P>
Значителен брой изменения, предложени от нашата група, в това число и 11те изменения, които аз предложих като докладчик в сянка, бяха приети от Комисията по външни работи. Независимо от това, сега бих искал да внеса две допълнителни изменения от името на групата на Алианса на либералите и демократите за Европа.
<P>
Независимо че съм съгласен с идеята за понататъшно сътрудничество с Турция и Русия с оглед разрешаването на някои текущи конфликти и засилване на връзките между черноморските страни, формулировката на точка 39 би могла да създаде объркване. Сътрудничеството за Черно море се осъществява на четири различни нива: страните членки, кандидатите за членство, страните, които обхваща ЕПД, и Русия като стратегически партньор.
<P>
Тъй като Турция е кандидат за членство, тя не е част от ЕПД и се ползва от предприсъединителната помощ, а не от Инструмента на европейската политика за добросъседство. Следователно ЕПД със сигурност не би предоставила подходяща основа за сътрудничество с Турция.
<P>
Вече съществуват платформи за сътрудничество със страните от Черноморския район. Може би ние трябва да се опитаме да създадем връзки с тези регионални инициативи, за да укрепим това взаимодействие, вместо да търсим нови форми на сътрудничество.
<P>
Второто изменение се отнася до енергетиката. Точка 44 от доклада прави препратка само към Украйна и Молдова, въпреки че повечето от съседните ни страни са важни за енергийния сектор като доставчици или като транзитни страни. Мисля си найвече за Грузия и Азербайджан, чиято важност ще нарасне със стартиране на проекта "Набуко", който бе предмет на международна конференция през януари. Затова ми се струва, че мерките в областта на енергетиката трябва да включват всички съседни страни.
<SPEAKER ID="226" NAME="Hanna Foltyn-Kubicka" LANGUAGE="PL">
Гн Председател, ЕПД беше разработена с цел интегриране на страните, включени в програмата със структурите на Европейския съюз. Това предполага силно сътрудничество в сферите на икономиката, културата и политиката без фаворизиране на някои държави за сметка на други. Като имаме това предвид, трудно е да разберем разликите, които се появяват в разделянето на финансовите средства между средиземноморските и източните страни, в ущърб на втората група.
<P>
Идеята да разделим ЕПД между тези региони е оправдана с оглед на различните проблеми, пред които са изправени те. Това не може обаче да бъде основание за неравенство при разпределението на финансовите средства, тъй като изглежда особено несъстоятелно с оглед на трагедията, която наскоро сполетя една от страните, включени в ЕПД - Грузия. В момента гражданите на Грузия се нуждаят от помощта ни, както и от чувството, че са третирани по същия начин като другите страни, които работят с Европейския съюз.
<P>
Друга важна цел, която ЕПД трябваше да постигне, е енергийната сигурност. Настоящата криза в Европа обаче е очевидна проява на непоследователност в принципите на сътрудничество в рамката на политиката за добросъседство. Без съмнение кризата показа необходимостта да се идентифицират мерки в рамките на тази политика, както и необходимостта да се укрепи енергийният сектор като част от Източното партньорство. Доволен съм, че Европейската комисия забеляза този проблем и желае да въведе точно такава политика.
<SPEAKER ID="227" NAME="Cem Özdemir" LANGUAGE="DE">
Гн Председател, Комисар, госпожи и господа, аз също искам първо да започна като благодаря на докладчика гн Szymański за изключително добрия доклад. ЕИДП може да бъде ефективен инструмент, само ако предлага стимули за демократични реформи и насърчава устойчивото - екологично и благоприятно - развитие.
<P>
За да може да проверим ефективността на този инструмент, трябва да бъдат определени ясни, конкретни и измерими цели във всички планове за действия в рамките на ЕПД. Ние от групата на Зелените/Европейски свободен алианс отправяме специален призив за съгласуваност във всички инструменти за правата на човека в контекста на плановете за действие ЕПД, както и за обстойно разследване на проектите от типа "Справедливост", насърчавани чрез ЕИДП.
<P>
Друг важен момент - също правилно акцентиран в доклада - е засиленото включване на гражданското общество в процеса на разработване и мониторинг на ЕИДП. Войната в Грузия от лятото на 2008 г. ясно илюстрира, че до този момент Европейският съюз не е разработил и реализирал политика за устойчиво разрешаване на конфликти за Кавказкия район.
<P>
Замразените конфликти като Нагорни Карабах все още пречат на понататъшното развитие на ЕПД в района на Южен Кавказ. Затова ние призоваваме Съвета да работи поактивно в областта на разрешаването на конфликти. Този инструмент предоставя на Европейския съюз възможността да играе активна роля в района на съседните страни, за да стимулира развитието на демократичните реформи и устойчивото развитие.
<P>
Особено с оглед на запазване на неговата - нашата - правдоподобност, Европейският съюз найнакрая трябва да започне да приема сериозно клаузите за демокрация и за правата на човека в споразуменията си с трети страни, както и да предприема необходимите действия - в идеалния случай положителни, но ако е необходимо - и отрицателни.
<SPEAKER ID="228" NAME="Zbigniew Zaleski" AFFILIATION="PPE-DE">
(PL) Гн Председател, поднасяйки благодарностите си за добрия доклад към колегата гн Szymański, искам да споделя своето мнението по въпроса защо политиката за добросъседство е толкова важна за нас. Ние трябва да отговорим на този въпрос. Първо, защото нито Европейският съюз, нито Европа са някакъв изолиран остров. Европейският съюз е разположен в Европа и това е важно за нас, още повече че сме амбициозни и искаме да "изнесем" ценностите си, идеите и опита си към други страни.
<P>
Мисля, че заедно с помащабните решения - по отношение на транспорта, енергетиката, свободната търговия и взаимния обмен - има също и помалки въпроси, които са изключително важни - такива като образованието, научния и културен обмен и найвече междуличностните контакти. Аз възприемам Европейския съюз като семейство от народи, които общуват по между си. Европа - или поне аз така виждам нещата - ще бъде силна, когато всяка част от нея има своята роля и може да изпълни тази роля, така че това трябва да включва не само страните в Европейския съюз, но също и съседите му.
<P>
Комисар, считам, че днес в голяма степен сме приключили с изграждането на Евросредиземноморското партньорството (Euromed), което е една интересна структура. Ние му предоставяме голямо количество средства, може би прекалено много, както каза колегата от групата на Съюза за Европа на нациите, а сега трябва да укрепим и идеята за Асамблея на източните съседни държави (Euroeast). Това е много важно и аз считам, че след скорошната енергийна криза никой не се съмнява, че това е едно измерение, което е много, много значимо за нас. Въпросът тук е за Общността и регионалните програми, които трябва да бъдат подкрепени, но които, за съжаление, изискват финансова подкрепа. За това трябва да бъдат заделени подходящи суми. Ние тук взимаме добри решения, които ще бъдат реализирани в сътрудничество с държавите и съседите ни, както и чрез работа по съвместни проекти.
<SPEAKER ID="229" NAME="Aloyzas Sakalas" AFFILIATION="PSE">
(EN) Гн Председател, през 2008 г. стартираха няколко регионални инициативи в рамките на ЕПД. Въпреки че финансовият инструмент бе разработен през 2006 г., той се оказа достатъчно ефективен, тъй като бе ориентиран към бъдещето.
<P>
Европейският съюз реши да укрепи многостранното и регионално сътрудничество с и между съседните страни. Инструментът вече позволява на ЕС да получи съфинансиране от други международни организации и да си сътрудничи с други многостранни организации в района на съседните му страни. Нека да се възползваме активно от тези възможности.
<P>
Втората ми забележка се отнася до разпределението на финансовите суми между съседите ни по южните и източни брегове на Средиземноморието и съседите ни на изток. Всъщност става въпрос за доверието в политиката на ЕС. Следователно Европейският съюз трябва да се придържа към ангажиментите си и да поддържа географското разпределение на финансови средства, както е постановено във финансовата перспектива за периода 20072013 г.
<P>
Съществува обаче още едно важно разграничение във финансовите суми между съседните страни. Говоря за разделението в средствата, разходени за програми, свързани с принципа на правовата държава и правата на човека в бъдещите демокрации. Между 20072010 г. 21 % от общото финансиране за източните ни съседи е за средства за подкрепа на демократичното развитие, а за южните ни съседи тази сума възлиза едва на 5 %. Моля, Комисията да вземе предвид това съображение.
<SPEAKER ID="230" NAME="Grażyna Staniszewska" AFFILIATION="ALDE">
(PL) Гн Председател, финансирането на инициативи за Средиземноморския басейн и бъдещото Източно партньорство в рамките на Инструмента на европейската политика за добросъседство не би трябвало да се случва, както става днес, в ущърб на който и да е от тези два района. Важното е да вземем предвид специфичното естество както на източните, така и на южните страни партньори.
<P>
Последните геополитически събития с участието на източните ни съседи ясно демонстрираха, че е необходимо и подобре да адаптираме ЕПД към нуждите на региона. Украйна може да послужи за пример. Найголемият източен съсед на Европейския съюз трябва да получи специфични стимули и предимства в рамките на Източното партньорство, които да имат мотивиращо въздействие за страна с европейски амбиции. В допълнение, важно е да се ускори изграждането на зона за свободна търговия и да се приключат преговорите с Украйна по въпроса с безвизовия режим.
<P>
ЕПД не включва просто действията на правителства и политици на национално ниво. Доволен съм, че докладът акцентира върху необходимостта от поголям социален ангажимент от страна на граждани и местни органи по отношение на планирането и реализирането на ЕПД. Също трябва да помним, че за да гарантираме добро, ефективно и взаимно изгодно сътрудничество с нашите съседи, изключително важно и ценно е да имаме обмен на опит и добри практики, както и обучителни инициативи, в това число програми за изучаване на езика на съседните страни.
<SPEAKER ID="231" NAME="Pierre Pribetich" AFFILIATION="PSE">
(FR) Гн Председател, първо искам да поздравя колегата си гн Szymański за неговия балансиран доклад върху прегледа на ЕИДП.
<P>
Нека да помним, че основната цел на този доклад е да избегне появата на нови разделителни линии или полошо - разцепления - между разширения Европейски съюз и непосредствените му географски съседи, но също и да подобри стабилността и сигурността в разглеждания район като цяло.
<P>
Разпространяването на мира е често повтаряно желание, но и често среща по пътя си пречки, породени от реалността на омразата и нетолерантността. Следователно правилното функциониране на тази политика определя от части и международната геополитическа позиция на Европа.
<P>
Как ефективно да преразгледаме този инструмент за добросъседство и партньорство? Основното може да бъде резюмирано само в една дума - чрез амбиция.
<P>
Наистина, необходима е повече амбиция в диалога с гражданското общество и местните органи, за да се подобри включването им в замисъла и контрола по реализацията на този инструмент.
<P>
Повече амбиция е нужна и в подкрепата за безвъзмездната помощ с цел да се подобри административният, местният и регионалният капацитет в съседните страни, както и да се насърчат програмите за обмен за гражданското общество.
<P>
Повече амбиция е нужна и в сферата на демокрацията, правовата държава и правата на човека.
<P>
Тази бюджетна подкрепа обаче трябва да е подчинена на един избирателен процес, така че да е достъпна само за тези, които могат да я оползотворят, като се приложи специфичен подход за всяка страна и политическа условност, без да забравяме и подобряването на оценката на политиките. Също така е задължително да изясним отношенията между ЕПД, която по своята същност е една рамкова политика, par excellence, и регионалните инициативи като Черноморското взаимодействие, Съюза за Средиземноморието и бъдещото Източно партньорство.
<P>
И наистина, чрез свеждане на политиките до все поограничена географска област рискуваме да загубим цялостната посока, видимост и прозрачност на политиката за добросъседство, която Европейският съюз желае да провежда.
<P>
Това е цената, на която ще подобрим съгласуваността и синхрона в Съюза, ще насочим заделения бюджет в желаните посоки в целия му обхват - и най-накрая - Европейският съюз изцяло ще приеме ролята си на център на стабилността.
<SPEAKER ID="232" NAME="Nicolae Vlad Popa" AFFILIATION="PPE-DE">
(RO) ЕИДП има значителен принос в развитието на отношенията със съседните страни на Европейския съюз.
<P>
Една възможност за финансиране е инструментът за инвестиции в рамките на политиката за добросъседство, където върху сумата, разпределена от ЕИДП, държавитечленки на ЕС имат възможността да участват чрез дарения. Знаем, че в това проучване, финансирането, от което се ползва ЕИДП, не е достатъчно за посрещане на амбициозните цели в тази сфера.
<P>
Насърчаваме Европейската комисия да проведе анализ по отношение на бъдещото разпределение на попостоянни суми към този инструмент, особено в ситуациите, когато е нужна подкрепа за адекватното финансиране на други инициативи като Черноморското взаимодействие. Румъния е подкрепяла и ще продължи да подкрепя значението на Черноморския район за Европейския съюз въз основа на очевидните възможности, които районът предлага за стабилност, икономическо развитие, енергийна сигурност, сигурност на гражданите му и защита на околната среда.
<SPEAKER ID="233" NAME="Silvia-Adriana Ţicău" AFFILIATION="PSE">
(RO) ЕИДП може и трябва да бъде използван в Черноморския регион. Според мен взаимодействието в Черноморския регион е с положителен знак и аз считам, че този регион е от специална геостратегическа важност и заслужава една поструктурирана рамка на сътрудничество въз основа на модел от същия мащаб, като например скандинавския или Съюза за Средиземноморието.
<P>
ЕИДП трябва в поголяма степен да допринася за развитие на транспортните връзки между Европейския съюз и Черноморието, както и между Европейския съюз и Република Молдова и Украйна. Румъния би желала да развие повече програми за сътрудничество между градове в Румъния и Република Молдова. Приветствам стартирането на програмата "CIUDAD", която насърчава развитието на диалога между градовете.
<P>
Усъвършенстването на пристанища на Общността, разположени на Черно море, изграждането на терминали за втечнен природен газ, както и развитието на железопътните и пътни връзки между държавите в Черноморския район и държавитечленки, трябва да бъдат сред приоритетите, за които ще се използва този инструмент. В допълнение, смятам, че този инструмент трябва да бъде прилаган и за сътрудничеството в енергийния сектор, както и за разширяване и интегриране на инфраструктурата за пренос на електричество към района на Западните Балкани.
<SPEAKER ID="234" NAME="Председател">
Трябва да се извиня на Alexandru Nazare, тъй като вследствие грешка на Бюрото не му дадохме думата в редовното време, въпреки че бе в списъка. Ще му дам думата след процедурата с вдигане на ръка ("catchtheeye").
<SPEAKER ID="235" NAME="Zbigniew Krzysztof Kuźmiuk" AFFILIATION="UEN">
(PL) Гн Председател, искам да привлека вниманието върху три въпроса от разискването. Първо, от съществено значение е да поддържаме географското разделение по отношение на финансовата помощ от бюджета на Европейския съюз за средиземноморските страни и страните в Източна Европа в съответствие с разпоредбите на финансовата перспектива за периода 20072013 г., но също и да продължим да предоставяме подкрепа на тези страни под формата на заеми от Европейската инвестиционна банка (ЕИБ). Таваните на заеми за тези страни, очаквани от ЕИБ за периода 20072013 г., са 8,7 милиарда EUR за средиземноморските страни и едва 3,7 милиарда EUR за източните държави и Русия. Това изглежда неблагоприятно от гледна точка на страните от Източна Европа, защото е непропорционално на техните нужди.
<P>
На второ място, от съществено значение е да насърчим сътрудничеството в областта на енергетиката с тези страни под покровителството на Източното партньорство, както и да създадем условия, които ще гарантират доставката на енергийни ресурси от тези страни за Европа като по този начин осигурим на Европа алтернативи за енергийните й доставки. Трето и последно, от съществено значение е да задълбочим икономическата интеграция на Европейския съюз със страните от Източното партньорство чрез разширяване на зоната за свободна търговия, за да ги включи, както и чрез социална интеграция, крайната цел на която трябва да бъде премахването на визовите изисквания за жителите на страните, попадащи в обхвата на ЕИДП.
<SPEAKER ID="236" NAME="Daniel Petru Funeriu" AFFILIATION="PPE-DE">
(FR) Гн Председател, госпожи и господа, когато чертаем политиката за съседните страни на Европейския съюз, ние не трябва да пренебрегваме демократичния дефицит в тях. Това е демократичен дефицит, който произтича от историята им. За да изградим едно демократично общество обаче, всички граждани на тези страни трябва да имат разбиране за демокрация.
<P>
Докладът обсъжда - и така трябва да бъде - контактите от хора към хора и аз бих ви попитал: какъв подобър начин за изграждане на тези контакти от това да позволим на гражданите на тези страни да пътуват свободно до Европейския съюз?
<P>
Затова аз призовавам Съвета да позволи на гражданите на Република Молдова, която между другото е единствената страна, споделяща официален език на Европейския съюз, да пътуват в рамките на ЕС без визи. Разбира се, в очакване на такава мярка бих помолил и Комисията да направи всичко възможно, за да видим "общия център за визи" изграден и работещ в Chişinău. Трябва да дадем реален пример.
<SPEAKER ID="237" NAME="Corina Creţu" AFFILIATION="PSE">
(RO) През последните шест месеца Европейският съюз се изправи пред ред предизвикателства, които повдигнаха въпроса за неговата роля, съгласуваност и за неговия капацитета да действа и да реагира.
<P>
Кризата в Грузия и газовата криза ни показаха ясно, че не можем непрекъснато да сме изправени пред заплахи от изток, които са насочени към международната стабилност и енергийната ни сигурност.
<P>
Приветствам едно източно партньорство - толкова амбициозно, колкото е и предложено в този доклад - още повече че е насочено към поефективно сътрудничество и подкрепа за възстановяването на Грузия, предлагащо за в бъдеще изграждането на зона за свободна търговия, както и вдигането на визовите ограничения за Европейския съюз.
<P>
Независимо от това обаче считам, че трябва да придадем поголямо значение на положението в Република Молдова, откъдето получаваме тревожни сигнали за свободата на изразяване и почтеността на изборите, които трябва да се проведат тази пролет.
<SPEAKER ID="238" NAME="Călin Cătălin Chiriţă" AFFILIATION="PPE-DE">
(RO) ЕИДП е от фундаментално значение за успеха на ЕПД, особено за Източното партньорство и сътрудничеството с Черноморския регион.
<P>
Проектът за Източното партньорство може да бъде успешен, единствено ако разполага с нужното финансиране за постигане на ясни цели. В същото време трябва да модернизираме механизмите за оценка на въздействието на действията и финансите на Източното партньорство, така че някои правителства да не могат да присвояват и да злоупотребяват неправомерно с европейската помощ срещу политическата опозиция.
<P>
Действията ни трябва винаги да бъдат добре замислени, така че гражданите да могат да видят конкретните ползи от тях. Считам, че европейското финансиране, предложено от ЕИДП, трябва да отдаде приоритет на мерките, насочени към трансграничното сътрудничество в областта, към която е насочено Източното партньорство.
<P>
Трансграничното сътрудничество има конкретната мисия да направи решителен принос към регионалното развитие, да изгради доверие между съседни страни, както и междуетническа хармония, докато улесняването на трансграничното движение на хора и търговски потоци може да има особено полезен ефект на мултиплициране.
<SPEAKER ID="239" NAME="Alexandru Nazare" AFFILIATION="PPE-DE">
(RO) ЕИДП е жизненоважен за гарантиране на стабилността, демокрацията и просперитета в този район. В допълнение, този инструмент трансформира понятието за граница - един район на затвореност и изключване в район на сътрудничество и политически връзки.
<P>
Скорошните събития в района на изток от ЕС, споменати порано в този Парламент, а именно газовата криза и кризата в Грузия, още веднъж демонстрираха необходимостта от стратегия, която да може да гарантира, че Европейският съюз играе активна роля в тази геополитическа област. Необходимо е да приемем един посъгласуван подход, за да се справим с района на изток от нашите граници. Имаме нужда от ясни цели, които отговарят на интересите на Европейския съюз, както и на конкретните нужди на нашите партньори.
<P>
Аз напълно одобрявам инициативи като Черноморското взаимодействие и Източното партньорство, които консолидират сътрудничеството със страните в региона, особено с Република Молдова и Украйна, както и със страните от Кавказкия и Каспийския район. Нуждаем се също и от поактивна ангажираност в района на Черно море, за да предоставим основа за консолидиране на отношенията с Турция и Русия, тъй като този район е близо до Европейския съюз.
<P>
Партньорството е също една инициатива за добре дошли за участниците, които ще пожелаят да кандидатстват за членство в Европейския съюз като Република Молдова. Партньорството значително повишава нивото на ангажимент и в двете страни.
<P>
Освен това, искам да кажа и няколко думи за инициативата "EURONEST", която е само един пример за намиране на конкретно решение за подобряване прилагането на ЕИДП в държави като Армения, Азербайджан, Грузия, Молдова, Украйна или Беларус.
<P>
Прилагането на тази политика не може да бъде подобрено, без да се повиши нивото на финансовото подпомагане. Освен необходимостта от увеличаване на финансовия пакет, трябва да обърнем също толкова внимание и на начина, по който се разходват тези средства.
<P>
Считам, че е задължително да гарантираме прозрачност по отношение на финансовите механизми за разпределение на средствата. Също мисля, че трябва да се отделят ресурси за въвличане на гражданското общество в страните партньори по общи проекти, както и за подкрепа на мобилността на гражданите в тези страни, което включва и облекчаване на визовите изисквания.
<SPEAKER ID="240" NAME="Benita Ferrero-Waldner" LANGUAGE="EN">
Гн Председател, мисля, че тази дискусия за ЕИДП на практика изпревари следващото съобщение на Комисията за Източното партньорство. Много от идеите, които предложихте, се намират в съобщението за Източното партньорство и аз съм сигурна, че когато го получите - надявам се - ще бъдете доста удовлетворени.
<P>
Позволете ми само да кажа няколко неща. Разбира се, аз съм много благодарна за голяма част от предложенията. Идеята на това Източно партньорство е, че искаме да работим с източните ни партньори - Украйна, Молдова, Беларус - ако е необходимо по въпросите на демокрацията и правата на човека, но също и с трите кавказки страни по въпросите на търговията, за да се опитаме да направим позадълбочени споразумения за асоцииране, на второ място, по въпросите на енергетиката, и на трето - по мобилността. По отношение на предложенията ви за безвизов режим, ние ще започнем с либерализиране на визовия режим, въпреки че няма да е лесно, тъй като много държавичленки все още не са склонни на това. Разбира се, съществуват различни видове платформи, които вече споменах - например платформа за гражданско общество, енергетика и транспорт - или в действителност навсякъде, където може да има обмен на добри практики.
<P>
По отношение на финансирането мога само да кажа, че за съжаление аз не разполагам с повече налични средства. Разбира се - както винаги казвам като създател на политиката за добросъседство - бих желала да имам повече. Вие сте един много важен орган за бюджета, така че моля ви, дайте ни шанс в бъдеще и наистина ни подкрепете. Това се отнася както за Съюза за Средиземноморието на юг, така и за Източното партньорство и ЕИДП на изток.
<P>
Финансовите цифри към момента са 3,6 EUR на глава от населението годишно на изток и 3,4 EUR на глава от населението годишно на юг. Така че, както можете да видите, намираме се почти на еднакво равнище. В същото време обаче то никога не е достатъчно, защото съществуват големи нужди и предизвикателства. Затова създадохме идеята за така наречения Инструмент за инвестиции в рамките на политиката за добросъседство (NIF), който може да бъде използван за поголеми проекти.
<P>
Това е всичко, което мога да ви кажа на този етап, но може би в един покъсен момент, когато започнем да обсъждаме Източното партньорство, ще можем да се впуснем във всички подробности. При всички случаи, благодаря ви за това разискване и за предложенията ви. Те в доста голяма степен са в съответствие с посоката, в която вървим.
<SPEAKER ID="241" NAME="Konrad Szymański" LANGUAGE="PL">
Гн Председател, бих желал да направя няколко коментара по отношение на това разискване. Опростяването на процедурите, мониторинга на реализацията на политиката за добросъседство и надзорната роля на Европейския парламент са въпроси, с които се борим от 2005 г. като изглежда, че няма какво повече да направим в това отношение. Днес обаче определено е важно да прибавим политически контекст към нашата политика за добросъседство. Това политическо съдържание включва въпроси като визи, общ пазар и енергетика. Ако не преодолеем тези предизвикателства, може да загубим възможността да създадем съседски регион по наши условия. Времето е срещу нас. Държави, които днес са част от съседните нам страни, могат да загубят стабилността си и да се обърнат към други принципи на изграждане на регионален ред. Ние няма да сме доволни от подобен резултат, а историята може никога вече да не ни даде такава възможност отново. Подобни събития ще засегнат и собствената ни сигурност и затова трябва да обмислим проблема - в изцяло егоистично отношение, а именно спрямо интересите на Европейския съюз - така че районът на съседните ни страни да бъде една област на стабилност и изобилие.
<P>
Що се отнася до бюджета, аз знам много добре, че по отношение на реформите в политиката за добросъседство много секции от тази зала се съгласяват с въпроси, засягащи финансирането на специфични области на политиката, както и на определени райони, но трябва да помним, че политиката за добросъседство е само една част от бюджета и че нищо няма да се промени през следващата финансова перспектива. Ако успеем да финансираме съседните страни в Средиземноморието, Източния и Черноморския район, тогава всички ние бихме спечелили. Не можем да постигнем успех в една част на съседния ни регион за сметка на друга, тъй като бюджета на Европейския съюз е структуриран така, че да предотврати това. Поскоро трябва да се концентрираме да реформираме бюджета на Европейския съюз така, че всички части (средиземноморска, източна, черноморска) да имат ползи от бъдещата финансова перспектива.
<SPEAKER ID="242" NAME="Marcin Libicki" AFFILIATION="UEN">
(PL) Гн Председател, съжалявам, че резюмето на гн Szymański върху неговия доклад не можа да бъде чут от гжа Ferrero-Waldner, тъй като тя продължава да бъде заета с други въпроси.
<SPEAKER ID="243" NAME="Председател">
Разискването приключи.
<P>
Гласуването ще се проведе утре.
<P>
Писмени декларации (член 142)
<SPEAKER ID="244" NAME="Alin Lucian Antochi  " AFFILIATION="PSE">
в писмена форма. - (RO) Изцяло подкрепям положенията в доклада, насочен към повишаване на нивото на политическите ангажименти на Европейския съюз към страните, към които е насочен ЕИДП, както и перспективите за подписване на споразумения за асоцииране, адаптирани към всяка държава.
<P>
За да се реализира ефективно тази политика, засегнатите страни трябва напълно да се ангажират с процеса на демократични реформи на обществото. Ефективната реализация на реформите, особено тези, отнасящи се до сферите на демокрацията, правовата държава и свободата на изразяване, остава сериозен проблем за тези страни и зависи както от политическата воля на техните органи, така и от степента на ангажираност на тяхното гражданското общество и граждани.
<P>
Важно е населението на тези страни да разбере, че европейската интеграция предлага не само възможността юридически да се преминават граници, но също и реален шанс за изваждане на страната от безизходното й положение. В този контекст, европейските проекти трябва да предвиждат поспецифични клаузи, както и специални средства за информиране на населението.
<P>
Запознаването на населението както с ползите на интеграцията, така и с ангажиментите, които то ще поеме веднъж след като страната се присъедини към ЕС, ще има като резултат включване активно в процеса на демократизация на обществото и значително намаляване на способността на елита, който е на власт, да използва силови мерки срещу опозиционните политически партии и гражданското общество.
<SPEAKER ID="993" NAME="Adam Bielan  " LANGUAGE="PL">
Гн Председател, инициативата, която защитаваха Полша и Швеция едва миналата година, днес вече не е предмет на обсъждане. Потясното сътрудничество с нашите съседи от другата страна на източната граница не само е полезно за двете страни, но също е и съществено и стратегическо за сигурността на Европа.
<P>
Политическата и икономическа ситуация отвъд източната ни граница има директно влияние върху положението в целия ЕС, както и върху икономическото ни равновесие и сигурност. Миналата година бе тест за доверието в Русия относно отношенията й със съседите, един тест, на който Кремъл напълно се провали.
<P>
Ето защо развитието на ЕПД изисква активното ни въвличане в ситуацията в района на Южен Кавказ, както и в събитията, засягащи найблизките ни съседи. Това въвличане е предпоставка за сътрудничеството ни в конкретни сфери. Тук си мисля за подкрепа на гражданското общество за провеждане на демократични и институционални реформи, както и за гарантиране на енергийната сигурност на Европа. Нека покажем, че ние можем да бъдем главният играч на Изток и да не позволим на Русия да реализира собствения си неоимпериалистичен план.
<SPEAKER ID="245" NAME="Janusz Lewandowski  " LANGUAGE="PL">
Използването на ЕИДП за финансиране на южната и източната ЕПД не бива да бъде в ущърб на който и да е от тези райони. Относно използването на това финансиране - изключително важно е да гарантираме прозрачността на други източници, в това число и частно финансиране.
<P>
По време на преговорите за ново споразумение между Европейския съюз и Русия трябва да се фокусираме върху посилното сътрудничество на Русия по отношение на идентифицирането на ясни финансови приоритети на сътрудничество, които да доведат до подобро планиране и многогодишно програмиране на безвъзмездната помощ, върху гаранции, че всяка финансова помощ, предоставена на руските органи, допринася за укрепване на демократичните стандарти в Русия, както и върху гарантирането на повече съвместно притежавани проекти, определени за финансиране.
<P>
Бих желал също да подчертая необходимостта от установяване на ефективни политически условия и гаранции, които да осигурят, че помощта за Беларус ще има непосредствено и директно влияние върху гражданите и че органите няма да злоупотребят с нея, за да нападат политическите си опоненти. Европейският съюз трябва да предоставя поефективна подкрепа на гражданското общество и политическите партии, които защитават демокрацията.
<P>
Последните геополитически събития в източните съседни страни на Европейския съюз подчертават необходимостта от допълнително развитие на ЕПД чрез поефективното й адаптиране към нуждите на партньорите, което включва подчертано участие на Европейския съюз в Черноморския район.
<SPEAKER ID="246" NAME="Marianne Mikko  " LANGUAGE="ET">
Като ръководител на делегацията на Европейския парламент за Молдова аз съм естествено заинтересована от развитието на източното измерение на ЕИДП.
<P>
Напълно разбирам и подкрепям интересите на южните държави-членки на Европейския съюз, които насърчават развитието на южното измерение на ЕИДП. В същото време обаче съм убедена, че ние не можем да пренебрегнем съседите си на изток. От гледна точка на сигурността и благоденствието на нашия общ дом и източните, и южните съседи са от еднакво значение за нас.
<P>
Въз основа на настоящата система, която ще бъде в действие до 2010 г., средствата на ЕИДП са разделени неравномерно - 70 % отиват за южното измерение и само 30 % за страните от източното. Новите дискусии за финансирането ще започнат тази година. Искрено се надявам, че по време на тези дискусии настоящата система ще бъде променена, както и че в бъдеще средствата основателно ще бъдат разделени по равно.
<P>
В следствие на събитията от миналото лято - тук аз се позовавам на руско-грузинския конфликт - според мен източните ни съседи основателно очакват от Европейския съюз поголям принос за опазване на стабилността. Участието на ЕС не бива да се ограничава само до декларативна политическа подкрепа, но също и да се изразява в действително сътрудничество и помощ в прилагането на реформи.
<P>
Аз съм неимоверно щастлива, че Естония е една от 15те членки, основателки на наскоро сформирания Инструмент за инвестиции в рамките на политиката на добросъседство. По време на настоящата икономическа рецесия отделянето на 1 милион EUR е доста значим и осезаем акт.
<SPEAKER ID="992" NAME="Toomas Savi  " LANGUAGE="EN">
Гн Председател, подкрепям идеята, че "Източното партньорство не бива да възпрепятства достъпа до членство на онези съседни страни, които желаят да предложат кандидатурата си", както е казано в доклада. Стимулът за възможно бъдещо членство е неразделна част от Източното партньорство, тъй като той формира основата за един успешен условен подход.
<P>
Въпреки че напредъкът по завършения демократичен преход варира от страна на страна - в Беларус има едва незначителен напредък, докато в Украйна и Грузия бяха предприети някои съществени стъпки - Европейският съюз трябва винаги да поддържа възможността съседните страни на изток да могат да се присъединят към него, тъй като усилията за изграждане на функционираща демокрация, правова държава и спазването на правата на човека понякога могат да бъдат изтощителни до припадък.
<P>
Основната цел на ЕИДП, както и стимулът за присъединяване vis-à-vis на Армения, Азербайджан, Грузия, Молдова, Украйна и Беларус, е да се гарантира продължителен напредък към консолидираните демокрации в тези страни.

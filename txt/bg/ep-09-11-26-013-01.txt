<CHAPTER ID="013-01">
1. Никарагуа (гласуване) 
<P>
Преди гласуването:
<SPEAKER ID="282" NAME="Véronique De Keyser" LANGUAGE="FR">
Г-н председател, искам да Ви напомня, че моята група реши да не взима участие в гласуването поради причините, които вече споменах.
<P>
Затова няма въздържали се, но няма и взели участие.
<SPEAKER ID="283" NAME="Eija-Riitta Korhola" AFFILIATION="PPE">
(FI) Г-н председател, според мен в последното разискване на прекалено много членове на Парламента беше разрешено да надхвърлят времето за изказвания, в някои случаи двойно. Бихте ли напомнили любезно на всички, че при необходимост микрофонът може да бъде изключен? Това може би е важно за нас, за да не губим определеното ни време за изказвания.
<SPEAKER ID="284" NAME="Председател">
Да, на някои от вас думата беше дадена по два пъти, но не по една и съща точка. Що се отнася до изключването на микрофона, аз бях великодушен към всички и днес не изключих микрофона на никого, но другия път ще го направя.
<SPEAKER ID="285" NAME="Raül Romeva i Rueda" LANGUAGE="FR">
Г-н председател, искам да подчертая, че нашата група всъщност присъства, но поради същата причина, както и при групата на Прогресивния алианс на социалистите и демократите в Европейския парламент, решихме да не участваме в гласуването, за да покажем нашето противопоставяне на факта, че разискването е проведено, точно както и гласуванията.
<SPEAKER ID="286" NAME="Ilda Figueiredo" LANGUAGE="PT">
Г-н председател, нашето изказване е направено от абсолютно същата гледна точка. По причините, които обяснихме по време на нашето изказване, няма да участваме в това разискване... в гласуването. Участвахме в разискването, но няма да участваме в гласуването, тъй като то касае фалшива неотложност, както вече обяснихме.
<SPEAKER ID="287" NAME="Председател">
Госпожи и господа, трябва да ви обърна внимание върху малка техническа грешка в параграф 6. Думите "престъпни" и "дисциплинарни" се премахват от параграфа.

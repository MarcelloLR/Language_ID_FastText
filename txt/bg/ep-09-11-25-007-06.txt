<CHAPTER ID="007-06">
6. Многогодишна програма 2010-2014 относно пространството на свобода, сигурност и правосъдие (Програма от Стокхолм) (гласуване) 
<SPEAKER ID="106" NAME="Alexander Graf Lambsdorff" AFFILIATION="ALDE">
(DE) Г-н председател, това, от което г-н Ferber основателно се оплака, се случва отново. Чухме три различни числа, обозначаващи параграфа, който трябва да гласуваме сега. Не зная дали това се случва, защото числата не са произнесени правилно или не са преведени правилно. Аз чух 33, след това 30 и после 43, което прави нещата много неясни.
<SPEAKER ID="107" NAME="Marc Tarabella" AFFILIATION="S&amp;D">
(FR) Г-н председател, мога да Ви уверя, че темпото на гласуване е идеално. Вие сте изключително любезен човек и ние сме Ви много благодарни за това, но можем да ускорим повече нещата, ако не казвате "благодаря ви" след всяко гласуване, а само в края на гласуването.
<P>
Благодаря Ви, г-н председател.
<SPEAKER ID="108" NAME="Председател">
Благодаря Ви за бележката.
<SPEAKER ID="110" NAME="Carlo Casini" AFFILIATION="PPE">
(IT) Г-н председател, поводът на моето изказване е устно изменение на параграф 131, за което съм съгласен с другите двама докладчици г-н López Aguilar и г-н Berlinguer.
<P>
Настоящият текст гласи: "призовава Съвета, Комисията и държавите-членки да оценят и направят преглед на действащите международни, европейски и национални закони и политики за борба с наркотиците, както и да насърчават политики за намаляване на вредите, особено с оглед на конференциите, проведени по тези въпроси на равнище ООН".
<P>
Устното изменение е свързано със създаване на думите "превенция" и "възстановяване", което означава, че призивът за оценка и преглед на законите се отнася за "политики за намаляване на вредите, превенция и възстановяване".

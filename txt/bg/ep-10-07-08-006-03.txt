<CHAPTER ID="006-03">
3. Косово (
<SPEAKER ID="154" NAME="Jelko Kacin" AFFILIATION="ALDE">
(EN) Г-н председател, в понеделник сутринта имаше опит за убийство на нашия колега Петър Милетич, член на парламента на Косово и лидер на групата на либералната партия на сръбското малцинство "Samostalna Liberalna Stranka". Той беше прострелян два пъти и ранен.
<P>
Той е един от нас - парламентарист. Нападението срещу депутат навсякъде е равносилно на атака срещу демокрацията. Нападението беше насочено срещу усилията за трайна стабилност в региона на Западните Балкани. Той е в интензивното отделение в болницата в Митровица. Пожелаваме му бързо и пълно възстановяване и му предоставяме нашата пълна подкрепа като политици и хора.
<P>
(Ръкопляскания)
<SPEAKER ID="155" NAME="Председател">
Всички сме съгласни с казаното от Вас.
<P>
Преди гласуването на изменение 11:
<SPEAKER ID="156" NAME="Pier Antonio Panzeri" AFFILIATION="S&amp;D">
(IT) Г-н председател, госпожи и господа, призовавам да се зачеркнат думите "всички хора" при споменаването на диалога. Така че последното изречение трябва да бъде: "счита, че двете страни трябва да възприемат прагматичен подход към диалога в полза на Косово и Сърбия".
<SPEAKER ID="158" NAME="Ulrike Lunacek" AFFILIATION="Verts/ALE">
(DE) Искам само да бъде включено официалното заглавие на консултативното становище на Международния съд.
<P>
(EN) Ще го прочета на английски. Официалната формулировка е: "съответствието с международното право на едностранното обявяване на независимост от страна на временните институции на самоуправление на Косово".
<SPEAKER ID="161" NAME="Ulrike Lunacek" AFFILIATION="Verts/ALE">
(EN) Г-н председател, това касае съвсем скорошните прояви на насилие в Косово, една от които моят колега г-н Kacin вече спомена, при която етнически сърбин, член на парламента на Косово, Петър Милетич, беше прострелян в понеделник. Заедно с Парламента му пожелавам много бързо възстановяване.
<P>
Имаше и друг инцидент, но не беше възможно да го споменем, преди да приключим с измененията, така че ще прочета устното предложение за изменение: "Изразява дълбока загриженост във връзка със смъртоносния взрив в северната част на Митровица на 2 юли, при който загина един човек и други 10 бяха ранени, по време на демонстрации срещу отварянето на център за граждански услуги, и във връзка с нападението от 5 юли срещу етническия сърбин, член на парламента на Косово; решително осъжда всички прояви на насилие и призовава страните да действат отговорно; настоятелно призовава EULEX да положи всички усилия за намаляване на напрежението и за предотвратяване на по-нататъшни прояви на насилие и призовава косовската полиция, със съдействието на EULEX, да започне незабавно задълбочено и безпристрастно разследване на събитията, за да изправи извършителите пред правосъдието."

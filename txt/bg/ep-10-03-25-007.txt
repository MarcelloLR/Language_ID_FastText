<CHAPTER ID="007">
Приветствие с добре дошли
<SPEAKER ID="119" NAME="Председател">
Госпожи и господа, с най-голямо удоволствие ви съобщавам, че като част от нашата серия междупарламентарни срещи днес имаме посещение от делегацията на парламента на Тунис, водена от Салах Табарки, председател на комисията по въпросите на политиката, правата на човека и външните работи в парламента на народните представители на Тунис.
<P>
Горещо приветстваме г-н Табарки и членовете на неговата делегация. Бих искал да подчертая важността, която придаваме на тази среща, която е първата подобна за последните пет години.
<P>
Парламентът следи с голям интерес развитието на политическото и икономическото положение в Тунис, тъй като Европейският съюз е най-важният търговски партньор на тази държава. Отношенията, които ще установите с Делегацията за връзки с държавите от Магреб, ще ви осигурят подходяща институционална рамка за диалог по въпросите от взаимен интерес, имащи отношение към развитието на демокрацията и принципите на правовата държава.
<P>
И така, пожелаваме ви приятно и плодотворно посещение.

<CHAPTER ID="011">
Ред на работа
<SPEAKER ID="016" NAME="Председател">
Окончателният проект на дневен ред, изготвен от Председателския съвет на неговото заседание от 14 януари 2010 г., четвъртък, съгласно член 137 от Правилника за дейността, беше раздаден. Предложени са следните изменения:
<P>
Вторник:
<P>
Беше внесено искане от групата на Прогресивния алианс на социалистите и демократите в Европейския парламент за приключване на разискванията относно Хаити с внасянето на предложения за резолюция, които да бъдат подложени на гласуване по време на първата сесия през февруари.
<SPEAKER ID="017" NAME="Hannes Swoboda" LANGUAGE="DE">
Г-н председател, разбира се, ние също Ви желаем всичко най-хубаво за Новата година.
<P>
Бих искал да знам дали ще се върнете към резолюцията относно Хаити. Искаме да предложим резолюция за Хаити, която трябва на всяка цена да бъде приета през февруари.
<P>
Сряда:
<P>
Беше внесено искане от групата "Европа на свободата и демокрацията" за включване във времето за гласуване на предложенията за резолюция относно защитата на принципа на солидарност, внесени в заключение на разискванията, проведени на 15 декември 2009 г.
<SPEAKER ID="020" NAME="Francesco Enrico Speroni" LANGUAGE="IT">
Г-н председател, госпожи и господа, има две основания в подкрепа на това искане: първо, важността на темата - намирам за малко странно, че Парламентът отказва да гласува. Всеки си има собствено мнение, всеки може да мисли каквото намери за добре, но аз смятам, че ние като Парламент имаме дълг да дадем мнение по този въпрос, както ние всички намерим за целесъобразно.
<P>
Второ, Парламентът вече поиска и гласува включването на този въпрос като въпрос за гласуване, като го премести от декември за януари. Смятам, че Бюрото или по-точно, Председателският съвет, не трябваше да върви срещу едно прецизно и навременно решение на Парламента и затова мисля, че Парламентът следва да изрази своята позиция по този въпрос в най-скоро време.
<SPEAKER ID="021" NAME="Hannes Swoboda" LANGUAGE="DE">
Г-н председател, проведохме много разгорещени разисквания. Видяхме, че днес съществуват много различни мнения относно тези заключения на съд, който не е съд на ЕС. Не трябва сега отново да се впускаме в разискване на този много сериозен проблем, разискване, което повече ни разделя, отколкото ни сплотява. Трябва да оставим този въпрос да отлежи. Имахме различни становища и все още имаме различни становища, именно затова не бива да се опитваме да се връщаме отново към въпроса и да достигаме до нова резолюция.
<SPEAKER ID="023" NAME="Mario Mauro" LANGUAGE="IT">
Г-н председател, госпожи и господа, искам само да помоля колегите ми да оставят този въпрос в дневния ред. Убийствата на коптски християни в деня след Коледа или по-точно, в нощта на коптската Коледа, и множеството убийства на християни в Малайзия свидетелстват за много ясен проблем с религиозната свобода в тези държави.
<P>
Сама по себе си резолюцията не е инициатива, насочена срещу конкретни правителства, а начин да се подчертае, че въпросът за религиозната свобода е една от основите на нашата гражданска хармония, ето защо е правилно Парламентът да изрази своята позиция по него.
<SPEAKER ID="025" NAME="Ioannis Kasoulides" LANGUAGE="EN">
Г-н председател, ние представяме искане разискванията относно отношенията между Тунис и Европейския съюз да бъдат отложени за февруарската месечна сесия, тъй като междувременно ще се проведе заседание на подкомисията по правата на човека за обсъждане на отношенията между Тунис и Европейския съюз, и може би ще ни бъдат предоставени допълнителни сведения в рамките на това разискване.
<SPEAKER ID="026" NAME="Hannes Swoboda" LANGUAGE="DE">
Г-н председател, целта не е сега да достигнем до резолюция. Добре е да проведем разисквания, но без резолюция. Аз също така смятам, че ако изобщо се стигне до резолюция, това трябва да стане едва след подобно посещение. Въпреки това разискванията трябва да се проведат сега, за да може членовете на ЕП, които посещават тази страна, да могат да изразяват в известна степен настроенията в Парламента.

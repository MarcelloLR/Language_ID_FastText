<CHAPTER ID="010-03">
3. Бежанци от Еритрея, задържани като заложници в Синай
<SPEAKER ID="301" NAME="Председател">
Следващата точка е разискването по шест предложения за резолюция по темата за бежанци от Еритрея, задържани като заложници в Синай.
<SPEAKER ID="302" NAME="Marietje Schaake" LANGUAGE="EN">
Г-н председател, около 250 имигранти от Еритрея, за които се предполага, че са задържани като заложници в Синайската пустиня и се съобщава за нечовешко отношение и изнасилвания, на каквито са подложени тези хора, докато чакат да бъде платен откуп за тяхното освобождаване на трафиканти на хора.
<P>
Скорошните събития са част от мрежа за контрабанда с имигранти от района на юг от пустинята Сахара през Египет за Израел, която функционира в Синай от 2007 г. Египетските органи полагат похвални усилия да проучат информацията, предоставена от ВКБООН. Дипломатическите процедури трябва да бъдат ускорени от Върховния комисар за бежанците на ООН, за да бъдат премахнати мрежите за трафик и да се спре с контрабандата с хора.
<P>
Едновременно с това, Египет трябва да подобри отношението към бежанците, в съответствие с международните стандарти. Това означава, че по време на основателната защита на границите срещу имигрантите не трябва да се използва прекомерна или смъртоносна сила, а ние от време на време бихме могли да даваме този съвет и на себе си в ЕС.
<SPEAKER ID="303" NAME="David-Maria Sassoli" LANGUAGE="IT">
Г-н председател, положението е много сериозно. Ние считаме, че с този въпрос - който се следи също и от медиите в Европа - трябва да се заеме Европейският съюз и Парламентът, като също така призоваваме Комисията да го разгледа, тъй като това наистина е извънредна хуманитарна ситуация.
<P>
В този случай държавите-членки трябва да направят всичко по силите си, за да се опитат да помогнат на бежанците да напуснат въпросната територия и ние считаме, че те могат да бъдат приети в европейските държави. Ние призоваваме Комисията да направи всичко възможно да извърши това действие, включително да използва наличните средства чрез Европейския фонд за бежанците.
<SPEAKER ID="304" NAME="Charles Tannock" LANGUAGE="EN">
Г-н председател, групата ECR осъжда възмутителното третиране, понасяно от невинните жертви, главно от Еритрея, което е равностойно на съвременна форма на робство, наложена от трафикантите на хора. Приветстваме също така усилията на египетското правителство за проучване на твърденията и за освобождаване на бежанците, но на първо място следва да насочим вниманието си към това защо тези нещастни хора бягат.
<P>
Отговорът е: защото режимът на президента на Еритрея Afewerki е един от най-репресивните в света. Всеки, който има шанс да избяга от неговата диктатура, го прави и някои лица успяват да си изградят по-добър живот другаде. Тези, които не могат да напуснат Еритрея, или са подлагани на неограничена мобилизация в армията, или трябва да живеят ден за ден, на ръба на икономика разорена от дългогодишната безполезна война със съседна Етиопия, сред ширеща се корупция и лошо управление на икономиката. Еритрея никога не е провеждала национални избори.
<P>
Скорошни разкрития на уебсайта WikiLeaks показват, че американски дипломати описват Afewerki като жесток и нагъл лидер. Не изпитвам никакво угризение да заявя това открито. Трябва да направим всичко по силите си, за да свалим от поста този ужасен африкански тиранин, трябва да преустановим цялата помощ на ЕС за неговия режим и да прекратим привилегиите по Споразумението от Котону, от които тази държава се ползва.
<SPEAKER ID="305" NAME="Cristian Dan Preda" LANGUAGE="RO">
Г-н председател, всяка година хиляди хора, принуждавани от тежкото положение в Африканския рог, се опитват да прекосят границата между Египет и Израел. За съжаление, много от тях попадат в ръцете на бедуински трафиканти на хора. Говорим за престъпните мрежи, които нехаят за човешкото достойнство, защото животът на тези хора се е превърнал в разменна монета. Според информацията, предоставена от активисти на НПО, работещи за закрилата на въпросните имигранти, за освобождаването на всяко лице са били искани невероятни суми, достигащи до 8 000 щатски долара.
<P>
Ние разбира се не можем да останем безучастни към страданията на тези хора, които са подложени на изключително жестоко отношение. Освен това бих искал да обърна внимание на опасното положение на жените, подлагани на многократно изнасилване. Едновременно с това считам, че в този случай ние трябва да имаме конструктивно отношение. Това означава, че ще трябва да признаем усилията, положени от египетските органи за тяхното освобождаване и по-специално да подкрепим държавата в борбата срещу трафика на хора. Ето защо ние се нуждаем не само от строги думи, но и от сътрудничество и конкретни действия за решаване на този изключително сложен въпрос, с който само една държава не може да се справи.
<SPEAKER ID="306" NAME="Rui Tavares" LANGUAGE="PT">
Г-н председател, госпожи и господа, положението на бежанците от Еритрея, които в момента се намират в Синайската пустиня, е много сериозно, както вече го описаха няколко колеги. Ние естествено трябва да отнасяме сурово с трафикантите на хора, които държат бежанците като заложници и искат изключително висок откуп за тях. Едновременно с това обаче, трябва да защитим и жертвите, защото не можем да искаме само сурово отношение към трафикантите и напълно да забравим за жертвите. Трябва също така да признаем причините, довели ги до Синайската пустиня - техният маршрут за миграция минаваше през Либия, но споразуменията между Италия и Либия, и между ЕС и Либия, които Комисията многократно представяше като добра новина, означават, че хората от така наречения, и то с правно, "концентрационен лагер" и "Северна Корея на Африка" нямат къде да избягат.
<P>
Затова са необходими действия - не само в Египет, който очевидно прави далеч по-малко, отколкото трябва, но и в самия Европейски съюз. За начало призовавам Европейската комисия да изпрати делегация в Египет, за да разбере какво е положението на място. Необходими са действия и във всички наши институции, защото еритрейските бежанци са очевиден случай на разселване - политика, която се води покрай Европейския фонд за бежанците. Въпросните бежанци не могат да се върнат в Еритрея, нито да останат в транзитна държава, и единственото решение е разселване. Госпожи и господа, знаете ли защо пакетът от мерки за разселване не се придвижва напред? Не се придвижва, защото през май Парламентът вече беше изпълнил своята част от процедурата за съвместно взимане на решение относно разселването, но поради прочутия спор относно делегираните актове, Съветът отказа да изпълни своята част. Ако пакетът от мерки за разселване беше приет, сега щяхме да си послужим с процедурата за спешни случаи, която Парламентът добави в изготвения от мен доклад и който беше приет с 500 гласа. Европейската комисия щеше да може да задвижи процедурата за спешни случаи за разселването на тези бежанци. Тъй като Съветът не изпълни своята част от, да го наречем "процедурата за съвместно невземане на решение", хората сега се намират в Синайската пустиня, господ знае за колко време. Тази процедура за съвместно невземане на решение води до последици за реалния живот на реални хора и е време Съветът да свърши своята част от задълженията си.
<SPEAKER ID="307" NAME="Barbara Lochbihler" LANGUAGE="DE">
Г-н председател, благодарение на телефонен разговор между еритрейски свещеник в Италия и еритрейски заложник европейското общество научи, че безпринципните трафиканти на хора сега заплашват да застрелят намиращите се в капан заложници от Еритрея, ако не бъде платен откуп. Тези, които са взели заложниците, нямат никакви скрупули и вече са подложили на побой или са застреляли няколко души.
<P>
Това брутално престъпление подтикна към по-внимателен поглед към това, което се случва на границата между Египет и Израел - район, в който все по-голям брой бежанци са залавяни, докато се опитват да влязат в Европа или Израел, но нямат необходимите документи. Граничната зона на Египет с Израел е забранена военна зона и всеки влязъл в този район отговаря пред военен трибунал. Според "Хюмън Райтс Уотч", най-малко 85 невъоръжени бежанци са били застреляни от 2007 г. насам, когато са се опитвали да пресекат границата. По сведения на израелското правителство, повече от 1 000 имигранти се опитват да влязат в страната без документи всеки месец и Израел е започнала да засилва защитата и наблюдението по протежение на границата. Освен това, в пустинята Negev е открит голям лагер за интернирани.
<P>
Ние призоваваме съответните правителства да си сътрудничат с Агенцията на Организацията на обединените нации за чужденците и да гарантират закрилата и правата на бежанците на техните граници. Въпреки това, ние категорично признаваме, че Европа носи отговорност за съдбата на имигранти, които са били отхвърлени от нашите граници и които не могат да се върнат по домовете си и вследствие на това понасят нарушения на правата на човека, какъвто е случаят с бежанците от Еритрея.
<SPEAKER ID="308" NAME="Filip Kaczmarek" LANGUAGE="PL">
Г-н председател, положението на бежанците от Еритрея в Синай е трагично. Те търсят по-добър живот, но често срещат смърт, изтезания и потисничество. Те са експлоатирани и мамени. Египетските органи се опитват да се преборят с проблема с трафика на хора, но реакцията им не винаги е ефективна. Трябва да помогнем на бежанците, на заложниците и на всички, които се нуждаят от нашата помощ. Трябва да подкрепим израелските и египетските органи в борбата им срещу трафика на хора.
<P>
Заслужава си също да се замислим за причините, които стоят зад тези опасни явления. Считам, че нашата цел трябва да бъде подобряване на положението в самата Еритрея и в другите държави в Африканския рог, тъй като подобряването на положението в африканските държави може да намали миграционния натиск. Ние няма да решим проблема с борба срещу социалните злини - самите те са причинени от миграцията. Можем само да ограничим по-нежеланите последици и степента, в която се ограничава тормозът над бежанците. Бих ви помолил да подкрепите предложението за резолюция на групата на Европейската народна партия (Християндемократи). Ние сме убедени, че в този случай нашето предложение за резолюция е подобрение на общата резолюция.
<SPEAKER ID="309" NAME="Ana Gomes" LANGUAGE="PT">
Г-н председател, Египет не само се прави, че не вижда ужасното отношение и експлоатацията, на които са подложени африканските бежанци, опитващи се да избягат от техните страни, особено от Сомалия и Еритрея, през Синай в Израел. Египет също ги депортира, въпреки че те очевидно отговарят на изискванията за бежанци и лица, търсещи убежище, тъй като са или от държавата, която води ожесточена борба с тероризма и е без закон и ред, или от другата - Еритрея, която е с един от най-потисническите и тиранични режими в света. Всъщност, египетските органи прилагат политика на стрелба с цел убийство и според доклад на "Хюмън Райтс Уотч", от 2007 г. насам 85 имигранти вече са умрели в Синай.
<P>
Призоваваме египетските органи да спазват своите задължения по отношение на правата на човека и особено на имигрантите и бежанците, и да работят за тях с Върховния комисариат на ООН за бежанците. Призоваваме и европейските органи да направят същото, и да подкрепят изцяло това, което г-н Tavares каза по тази тема относно възможността за разселване.
<SPEAKER ID="310" NAME="Judith Sargentini" LANGUAGE="NL">
Г-н председател, госпожи и господа, нека бъдем честни. В сегашната си редакция, резолюциите са разводнена версия на това, с което започнахме в началото на седмицата.
<P>
Нека още веднъж да кажем ясно - положението е сериозно. Подчертаваме и факта, че бежанците от Еритрея в Синай са задържани като заложници. И все пак ние не сме подготвени да обсъждаме връзките между Италия и Либия и затварянето на Европа за имигранти, в резултат на което политическите бежанци трябва да бягат на други места. Сега те трябва да поемат по маршрути, които са дори по-опасни отколкото предишните.
<P>
Всеки, който напуска Еритрея, става автоматично политически бежанец, защото е невъзможно да се върне, а ако го направи, ще изложи семейството си на опасност. Това, което ми причинява болка е, че ние в Парламента не сме готови да кажем, че ако Европа толкова силно иска да се защити от имигранти, ще трябва да открие свои посолства в Еритрея, за да улесни хората да кандидатстват за убежище. На нас не ни беше позволено да включим това предложение в резолюцията.
<P>
Като чувам как групата на Европейската народна партия (Християндемократи) споменава всички неща, които трябва да се случат в Египет, си мисля: какво е това, което трябва да направим, и как можем да отказваме да приемем, че хората са в опасност, само защото не желаем да поемем отговорността? Не пускаме тези хора да влязат и по този начин поставяме живота им в опасност.
<SPEAKER ID="311" NAME="Jaroslav Paška" LANGUAGE="SK">
Г-н председател, границата на Синай се е превърнала в маршрут, по който хиляди еритрейци бягат от страната си в опит да намерят по-добър живот.
<P>
В нелегалното си странстване за свобода обаче, те зависят от помощта на контрабандисти, които приемат при определена цена да помогнат на бежанците да прекосят границата на Синай, дори без необходимите документи. В тази беззаконна търговия, попадналите в ръцете на контрабандистки банди бежанци нямат почти никакви права и зависят от превратностите на съдбата и от прищевките на онези, в чиито ръце са поверили собствената си съдба срещу заплащане.
<P>
Смъртта на седем бежанци от Еритрея, убити на египетско-израелската граница, ни разкрива част от зловещото положение на бежанците, пътуващи нелегално в търсене на свобода. Госпожи и господа, ето защо е съвсем правилно да се ангажираме с решаване на проблема и, съвместно с правителствата на засегнатите държави, да намерим цивилизовано решение на проблема с бежанците от Еритрея.
<SPEAKER ID="312" NAME="Monica Luisa Macovei" AFFILIATION="PPE">
(EN) Г-н председател, на 7 декември ВКБООН изрази загриженост от факта, че около 250 бежанци от Еритрея са задържани в Синай от бедуински контрабандисти.
<P>
Ние знаем, че бежанците са били принудени да плащат определена сума за желанието им да живеят в по-добри условия. Говори се, че бежанците са държани в контейнери в пустинята и често са подлагани на бой. Отношението на самото правителство на Еритрея е възмутително - вместо да защитава своите граждани, то ги счита за нежелани дисиденти.
<P>
Призоваваме за бързи и съвместни действия, на първо място от страна на Египет и Израел, насочени към спиране на трафикантите, разрушаване на тази мрежа на организирана престъпност, и разбира се, засилване на усилията за закрила на днешните и бъдещите бежанци чрез прилагане на разпоредбите и стандартите на ВКБООН.
<SPEAKER ID="313" NAME="Elena Băsescu" AFFILIATION="PPE">
(RO) Г-н председател, от самото начало искам да подчертая, че безрезервно подкрепям резолюцията, внесена от групата на Европейската народна партия (Християндемократи). Независимо от яснотата на текста не беше постигнато съгласие с другите групи за приемане на обща резолюция, за което може да се съжалява. Положението в Африканския рог е ужасяващо. Регионът се превърна в един от най-важните центрове за действия на групи на организираната престъпност, като се има предвид големият брой африкански имигранти, преминаващи транзитно през тази територия.
<P>
Двеста и петдесетте заложника са били подложени на нечовешко и унизително отношение и положението им продължава да се влошава. Освен това не съществуват предпоставките за предстоящо освобождаване, тъй като семействата на заложниците не могат да платят искания откуп. Ето защо Европейският парламент трябва да изпрати ясно послание за тяхното освобождаване. Необходимо е да се предприемат неотложни действия срещу престъпните организации, те трябва да бъдат привлечени под отговорност, а лагерите за изтезания да бъдат завинаги затворени.
<SPEAKER ID="314" NAME="Csanád Szegedi" AFFILIATION="NI">
(HU) Г-н председател, госпожи и господа, естествено осъждам категорично отношение към бежанците от Еритрея и също така разбира се подкрепям факта, че Европейският съюз трябва да предприеме мерки за възможно най-скорошно решаване на проблема с положението на бежанците. Въпреки това, формулираната в доклада насока е, казано с прости думи, задънена улица. Считам два момента за крайно смущаващи. Това, че учредяваме фонд, за да помогнем на бежанците, е напълно приемливо за мен, при положение че в момента милиони граждани на ЕС живеят в несигурност за съществуването си и в крайна бедност. Над три милиона души в Унгария живеят под прага на бедността, болшинството пенсионери не могат да си позволят да плащат за лекарствата си и всъщност тази тенденция се засилва в цяла Европа. Поради това първо трябва да гледаме да помогнем на хората в Европа, като едновременно с това, разбира се, изразяваме и нашата съпричастност с бежанците. Другият въпрос е дали държавите-членки трябва да приемат доброволно бежанци. Кога ще разберете, че Европейският съюз е пренаситен от имигранти? ЕС трябва да действа като посредник между Еритрея и бежанците от Еритрея, за да гарантира тяхното безопасно завръщане вкъщи.
<SPEAKER ID="315" NAME="Corina Creţu" AFFILIATION="S&amp;D">
(RO) Г-н председател, болшинството от гражданите на Еритрея, които сега се намират в Синайската пустиня, са избягали от деспотичния режим и като такива, съгласно стандартите на ООН, следва да се считат за бежанци. Затова считам, че трябва да настояваме Египет да спазва международните си задължения, като им предостави помощ. Считам обаче, че най-голямо безпокойство буди нечовешкото отношение, на което са подложени имигрантите в пустинята, в очакване да бъде платен откуп. По-специално, твърденията на десетки жени, че са били изнасилени, пораждат дълбоко възмущение и затова международната общност трябва да бъде мобилизирана.
<P>
Също така, трафикът на хора в Африка взима застрашителни размери. През последните години десетки имигранти бяха убити от египетските служби за сигурност, докато са се опитвали да прекосят границата и преминат незаконно в Израел. Считам, че проблемът с трафика на хора в този район трябва да се реши с други методи и че е необходим достъп от страна на Върховния комисар на ООН за бежанците (ВКБООН), за да се гарантира жизненоважната помощ за тези хора.
<SPEAKER ID="316" NAME="Zbigniew Ziobro" AFFILIATION="ECR">
(PL) Г-н председател, бежанците от Еритрея са в трагично положение. Обсъждайки тази трагедия обаче, не трябва да забравяме също и причината, която я е породила. Проблемът е, че в Еритрея повсеместно се нарушават основни права на човека. Жертва на масови гонения, извършвани в огромни размери, са политически противници, християни и също така хиляди обикновени хора. Това е истинската причина, породила трагичния проблем, който обсъждаме днес, и затова трябва да направим всичко възможно, за да променим политиката на ЕС към органите на Еритрея, още повече като си спомним как през 2007 г. сегашният лидер на тази държава беше горещо приветстван в Брюксел от Европейската комисия, въпреки че е отговорен за ужасното страдание на толкова много хора. Това ги принуждава да бягат и води до дори още по-големи такива трагедии. Затова е време да се води прагматична и решителна политика към този тиранин.
<SPEAKER ID="317" NAME="Андрис Пиебалгс" LANGUAGE="EN">
Г-н председател, Комисията споделя тревогите на Европейския парламент. Получените известия говорят за няколкостотин бежанци от Еритрея, Етиопия, Судан и Сомалия, които очевидно са държани като заложници в Синай от трафиканти на хора, искащи плащане в брой за тяхното освобождаване.
<P>
Следим случая още от първото съобщение, като правим оценка на положението и предприемаме съответни действия. Делегацията на Европейския съюз в Кайро е в тесен контакт с местните организации на гражданското общество и сътрудничи с регионалното представителство на Върховния комисар на ООН за бежанците в Кайро.
<P>
Те отблизо следят случая. Съгласувано с посолствата на държавите-членки на ЕС, с египетското Министерство на външните работи е установен контакт. ЕС е изразил нашите тревоги, както и твърдото ни убеждение, че египетските органи трябва да предприемат съответни мерки за освобождаването на тези хора и да им предостави подходяща закрила. Налице са съобщения за продължаващото издирване, за да се открие групата бежанци и ние се надяваме, че нещата ще бъдат по-ясни през следващите няколко дни.
<P>
Този случай не е единствената причина за тревога. Потенциалните имигранти и бежанците в Египет все още понасят големи недостатъци на закрилата. За най-сериозни инциденти се докладва в Синай. Много имигранти, възнамеряващи да влязат в Израел, прекосявайки границата на Синай, са подложени на тормоз и малтретиране. Повдигнахме този въпрос няколко пъти пред нашите египетски колеги в рамките на редовните срещи на подкомисията, като обсъждахме въпроси на имиграцията или политически въпроси, включително правата на човека.
<P>
Последният случай, когато въпросът беше повдигнат, беше на срещата на Комитета за асоцииране ЕС-Египет, проведена на 14 декември в Кайро. ЕС редовно призовава египетските органи да подобрят качеството на помощта и закрилата, предоставяна на лицата, търсещи убежище и на бежанците, и полага всички усилия да предлага финансова и техническа помощ. Европейският съюз също така призовава египетските органи да гарантират спазване на принципа на неотблъскване за всички имигранти, нуждаещи се от международна закрила, включително тези от Еритрея.
<P>
Европейският съюз е поискал ВКБООН да получи пълно разрешение да изпълни мандата си на цялата територия на Египет, включително региона на Синай. Има няколко положителни събития, които следва да бъдат подчертани. Тази пролет Египет прие ново законодателство за криминализиране на трафика на хора, а така също и за закрила на неговите жертви.
<P>
Друго похвално събитие беше приемането на Закона за трансплантациите, с който трафикът с човешки органи се криминализира. Надяваме се, че сега египетската администрация ще вземе ефективни мерки, за да гарантира успешното прилагане на тази правна рамка, а ние предложихме нашето сътрудничество във въпросната област.
<P>
Ще продължим да подкрепяме работата на ВКБООН и организациите на гражданското общество, за да гарантираме по-добри условия на живот, както и подходяща правна защита за имигрантите и бежанците, които живеят в държавата. Ще продължим да следим с внимание случая със заложниците в Синай и във връзка с това ще продължим нашите контакти и египетските органи.
<P>
Наистина се надявам на навременно решаване на случая и съжалявам за съобщената загуба на осем човешки живота.
<SPEAKER ID="318" NAME="Rui Tavares" AFFILIATION="GUE/NGL">
(EN) Г-н председател, г-н членът на Комисията прочете своя добре подготвен отговор така, като че ли никой не се е обърнал към Комисията с конкретни въпроси.
<SPEAKER ID="319" NAME="Председател">
Вие поискахте да се изкажете относно Правилника на дейността. Трябва да говорите за него, а не за нещо друго.
<SPEAKER ID="320" NAME="Rui Tavares" AFFILIATION="GUE/NGL">
(EN) Г-н председател, разбира се, че това е процедурен въпрос. Ние по-специално поискахме Комисията да посочи дали ще изпрати делегация в Египет, за да провери положението на място. Комисията можеше най-малкото да поиска завършване на разселването. Съвместното взимане на решение ще ви даде възможност ...
<P>
(Председателят отнема думата на оратора)
<SPEAKER ID="321" NAME="Председател">
За съжаление, това не е процедурен въпрос. Можете, естествено, да зададете този въпрос на Комисията, а Комисията ще реши дали да Ви отговори. Иначе въпросът не попада в обхвата на Правилника за дейността.
<P>
С това разискването приключи.
<P>
Гласуването ще се проведе в края на разискването.

<CHAPTER ID="012">
Ред на работа
<SPEAKER ID="018" NAME="Председател">
Окончателният проект на дневен ред, изготвен от Председателския съвет на неговото заседание от 4 февруари 2010 г., четвъртък, съгласно член 137 от Правилника за дейността, е раздаден. Предложени са следните изменения:
<P>
Понеделник:
<P>
Няма предложения за промени.
<P>
Вторник:
<P>
Групата на Европейската народна партия (Християндемократи) е внесла искане за включване в дневния ред на декларациите на Съвета и Комисията относно тежкото парично, икономическо и социално положение в страните от еврозоната. Това се отнася до държави-членки, които срещат финансови затруднения.
<SPEAKER ID="019" NAME="Corien Wortmann-Kool" LANGUAGE="NL">
Важно е Парламентът да разисква последните събития във връзка с еврозоната, както и мерките, които се вземат от Европейската комисия по отношение на застрашените държави от еврозоната.
<P>
Свидетели сме, че през последните седмици тези събития оказват много голямо въздействие върху обменния курс на еврото и също така доведоха до сътресения на финансовите пазари. Ето защо преди неофициалната среща на високо равнище в четвъртък ние бихме искали да видим изявление на Съвета и Комисията не само относно вече предложените планове, но и относно мерките, които биха могли да се предприемат още, за да се възвърне доверието в еврото колкото е възможно по-бързо.
<SPEAKER ID="020" NAME="Hannes Swoboda" LANGUAGE="DE">
Г-н председател, бих искал категорично да подкрепя това предложение. Важно е да обсъдим този въпрос и да разгледаме основните проблеми, без да навлизаме в политически и партийни дрязги за това, кой е виновен за кризата.
<P>
Имам две искания. Първо, ако моите колеги от групата на Европейската народна партия (Християндемократи) са съгласни, трябва да включим и социалното въздействие в заглавието, за да може да е ясно, че залогът тук е именно социалното въздействие на кризата върху тези държави.
<P>
Второ, ние също искаме да говорим с Комисията, но искаме да обсъдим това с членовете на Комисията, които ще отговарят за този проблем в бъдеще. Тъй като новата Комисия все още не е поела функциите си, ние трябва да поискаме от председателя на Комисията самият той да присъства на такова разискване или да изпрати някой, който ще заема пост в новата Комисия, като г-н Алмуния или г-н Рен. В това трудно и важно разискване ще е разумно да имаме събеседник, който впоследствие ще поеме същата отговорност в Комисията.
<SPEAKER ID="021" NAME="Председател">
Ако приемем това искане и го включим като точка в дневния ред, представители на Комисията ще присъстват. Ще говоря с г-н Барозу за това. Някой има ли възражения срещу искането? Не виждам такива. Пристъпваме към гласуване. Кой подкрепя това искане?
<SPEAKER ID="022" NAME="Corien Wortmann-Kool" LANGUAGE="NL">
Бих искала настоятелно да подкрепя предложението на г-н Swoboda. Става дума за всички последици, разбира се, включително и за социалните такива.
<SPEAKER ID="024" NAME="Ioannis Kasoulides" LANGUAGE="EN">
Г-н председател, действително това са три резолюции, приети от комисията по външни работи, проверяваща доклада на Комисията за напредъка по разширяването.
<P>
Съответно те могат да бъдат разгледани заедно, проверени заедно и разисквани заедно.
<SPEAKER ID="026" NAME="Marta Andreasen" LANGUAGE="EN">
Г-н председател, знам, че сте имали много натоварен дневен ред на заседанието на Председателския съвет миналата седмица и не сте разполагали с много време да разисквате включването на тази точка в дневния ред, но по време на януарското пленарно заседание, както всички знаете, членове на различни политически групи изразиха загриженост относно повдигнатите въпроси за злоупотреби по отношение на чуждестранните собственици на недвижимо имущество в Испания. В сряда вечерта има възможност Комисията да даде отговор.
<P>
Ето защо аз призовавам колегите ни да подкрепят това предложение. От името на групата "Европа на свободата и демокрацията" бих искала да ви приканя да проведем поименно гласуване. Ако мнозинството подкрепи това предложение, бих искала да предложа второ поименно гласуване, за да приключим разискването с резолюция.
<SPEAKER ID="027" NAME="Gerard Batten" AFFILIATION="EFD">
(EN) Г-н председател, бих искал да се изкажа в подкрепа на предложението на г-жа Andreasen, защото много от нашите избиратели ни писаха във връзка с този проблем и мисля, че това е нещо, което трябва да бъде разисквано в Парламента.
<SPEAKER ID="028" NAME="Guy Verhofstadt" LANGUAGE="FR">
Г-н председател, искам само да отбележа, че една група с явна ориентация против Европа използва Европейския парламент, за да повдигне този въпрос. Приветствам подобно развитие, но независимо от това, г-н председател, аз съм против предложението.
<P>
(Ръкопляскания)
<SPEAKER ID="030" NAME="Gerard Batten" AFFILIATION="EFD">
(EN) Г-н председател, искам да направя едно малко уточнение по процедурен въпрос. Моят колега ето там (г-н Guy Verhofstad) каза, че сме "против Европа". Това не е вярно; ние сме против Европейския съюз.
<SPEAKER ID="031" NAME="Председател">
Това не беше процедурен въпрос. Моля, не коментирайте въпроси по същество, когато определяме дневния ред и няма време за такива неща.
<P>
Четвъртък:
<P>
Конфедеративната група на Европейската обединена левица - Северна зелена левица е внесла предложение относно разискванията по случаи на нарушения на правата на човека, демокрацията и принципа на правовата държава. Групата предлага заместване на разискването относно Мадагаскар с разискване относно смъртното наказание, по-специално в случая на Mumia Abu-Jamal.
<SPEAKER ID="032" NAME="Sabine Lösing" LANGUAGE="DE">
Г-н председател, ние считаме, че точката относно Мадагаскар не е особено важна за разискване днес. Поради това искаме предвиденото за нея време да се използва за разискване по случая на г-н Mumia Abu-Jamal, афроамериканският журналист, който беше признат за виновен за убийството на полицай през 1982 г. вследствие на процес, основан на косвени доказателства.
<P>
Mumia Abu-Jamal беше осъден на смърт и очакваше изпълнението на присъдата в продължение на 30 години. Досега не е намерено задоволително обяснение на обстоятелствата около това убийство, а доказателствата така и не са надлежно разследвани. Във всеки случай, както знаем, смъртното наказание е едно от най-явните нарушения на правата на човека, които са ни известни. Въпреки че в този съдебен процес смъртното наказание можеше да бъде заменено с доживотен затвор, прокуратурата отхвърли тази възможност в края на януари. Животът на г-н Abu-Jamal сега е в по-голяма опасност от когато и да било. Искаме този въпрос да се обсъди на пленарно заседание и да можем да решим какви действия да предприемем, за да се гарантира, че смъртната присъда на Mumia Abu-Jamal ще бъде отменена и ще му се даде възможност да докаже своята невинност в справедлив процес.
<SPEAKER ID="033" NAME="Véronique De Keyser" LANGUAGE="FR">
Г-н председател, не отричам, че положението на Mumia Abu-Jamal е критично и че този случай действително заслужава да бъде разгледан. В Мадагаскар обаче цари абсолютен хаос. Цялата страна страда от незаконно наложения временен режим, който я води към анархия.
<P>
Много е трудно да кажа, че едното е по-важно от другото. Мисля, че можем да спасим Мадагаскар. Г-н председател, Вие можете отново да направите постъпки пред Съединените американски щати за отмяна на смъртното наказание. Няма да е за първи път и се боя, за съжаление, че няма и да е за последен. Във всеки случай от името на моята група аз отказвам да оттегля подготвената от нас резолюция относно Мадагаскар, където съществува реална опасност за цялото население.
<SPEAKER ID="034" NAME="Председател">
В съответствие с Вашето предложение ще анализирам проблема цялостно и ще направя изявление по въпроса.
<P>
(Парламентът отхвърля искането)
<P>
(Редът на работа е приет)

<CHAPTER ID="012">
Одобряване на протокола от предишното заседание: вж. протокола
<SPEAKER ID="303" NAME="Председател">
Протоколът от вчера беше раздаден.
<P>
Има ли забележки?
<P>

<SPEAKER ID="304" NAME="José Ribeiro e Castro" AFFILIATION="PPE-DE">
(FR) Г-жо председател, моля, колегите да ми позволят да отнема няколко минути от времето им.
<P>
Бих искал да говоря по въпроса за Китай. Имаше предложение за резолюция за днес относно Китай относно случая на г-н Gao Zhisheng, известен адвокат, който е арестуван. Има опасения, че ще бъде изтезаван, семейството му току-що е било допуснато в Съединените щати и има опасения за живота му.
<P>
За съжаление обаче, тъй като може да се разгледат само три въпроса, предложението относно г-н Gao Zhisheng не можа да бъде включено. Възнамерявахме да го предложим за втората сесия през март. Сега ни казаха, че на втората сесия през март няма да има неотложни въпроси, защото, според правилника, когато има две пленарни сесии в един месец, във втората не може да има неотложни въпроси.
<P>
Съмнявам се в това тълкуване. Всъщност това тълкуване се отнася за двойните сесии през септември, а преди това - през октомври, по време на които се обсъжда бюджетът. Фактът, че има две сесии през март, се дължи на изборите; това по начало е изключение. Това означава, че можем да разглеждаме въпроси, свързани с правата на човека, чак в края на април, което е твърде късно.
<P>
Затова моля председателството, първо, да проучи този въпрос, и, второ, да изрази нашата дълбока загриженост за случая пред китайското посолство - за целта мога да ви предоставя случая с г-н Gao Zhisheng - тъй като никой всъщност не знае къде се намира и има опасения, че може да бъде изтезаван и животът му да е в опасност.

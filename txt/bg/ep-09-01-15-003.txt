<CHAPTER ID="003">
Средиземноморският начин на хранене (разискване) 
<SPEAKER ID="044" NAME="Председател">
Следващата точка е въпросът с искане за устен отговор към Комисията на гн Parish от името на Комисията по земеделие и развитие на селските райони относно средиземноморския начин на хранене, към който, между другото, Председателят на настоящото пленарно заседание разумно се придържа, с резултати, поголеми от очакваните.
<SPEAKER ID="045" NAME="Neil Parish" LANGUAGE="EN">
Гн Председател, възхитен съм, че следвате средиземноморския начин на хранене и виждате, че е много полезен за вас.
<P>
Това, което разбрах тази сутрин като председател на Комисията по земеделие и развитие на селските райони, е, че ние имаме найразнообразни теми за обсъждане. Преди една минута разговаряхме за транспортирането на животни - една много важна тема, а сега говорим по друга важна тема - средиземноморския начин на хранене.
<P>
Една от задачите, които получих като председател на Комисията по земеделие и развитие на селските райони и с която специално искаме да се заемем, е тази, че по повод на Съвета на министрите в Брюксел на 16 юли 2007 г. Европейската комисия отново изрази пълната си подкрепа за обявяването от ЮНЕСКО на средиземноморския начин на хранене за нематериално културно наследство на човечеството. Номинацията ще бъде разгледана от отговорната Комисия на ЮНЕСКО през 2009 г. - всъщност сега се разглежда. Планира ли Европейската комисия изработването на конкретна координирана стратегия в подкрепа на тази номинация, тъй като много бързо напредваме?
<P>
Както казах, аз представям Комисията по земеделие и развитие на селските райони, но вероятно представям и всички членове на Парламента, когато обсъждаме начин на хранене, защото едно от забележителните неща на Европа е нейното разнообразие и култура, а част от това разнообразие и култура, разбира се, е нашата храна.
<P>
Средиземноморският начин на хранене е много добър. Какво представлява той? Сигурен съм, че можем много да разговаряме по тази тема сега, но найобщо това е начин на хранене, основаващ се на храна, богата на мазна риба, зехтин, плодове и зеленчуци. Тази храна несъмнено е много вкусна и от моите размери вие можете да видите, че съм й голям привърженик. Тя също така е здравословна, защото е богат източник на етерични мастни киселини и антиоксиданти - комбинация, която помага за подобряване на нивата на холестерол и защитава сърцето. Скорошни медицински изследвания също навеждат на мисълта, че този начин на хранене може да помогне за намаляване на риска от състояния като деменцията.
<P>
Когато човек отива в средиземноморските страни вижда, че хората харесват тази храна и то не само онези, които живеят там, но също и много от нас, които пътуваме до тези страни, особено когато искаме слънце и много добра храна.
<P>
Това е въпрос, на който трябва да погледнем сериозно в свят, където всичко изглежда еднакво. Ние виждаме нови поколения, атакувани от веригите заведения за бързо хранене (няма да ги изброявам поименно), които са се разпространили из целия Европейски съюз. Да, ние не трябва да забравяме, че веригите за бързо хранене имат своята роля, но би било ужасно, ако в идните години единственото, на което попадаме при пътуване из Европа, е бързата храна. Пътувайки из части на Америка, и поспециално по западния бряг, на човек му се струва, че там няма нищо друго освен вериги за бързо хранене, а това е последното, което искаме тук, в Европейския съюз.
<P>
Както казах, ние трябва да подкрепим средиземноморския начин на хранене, а това е много добра идея за разнообразието и културата. Смятам, че в бъдеще ние ще трябва да обърнем внимание и на други начини на хранене из целия Европейски съюз, защото тази сутрин - искам ясно да подчертая - фактът, че съм голям поддръжник на средиземноморския начин на хранене не означава, че съм тук, само за да подкрепя този начин на хранене като председател на Комисията по земеделие и развитие на селските райони, защото в Европа има и други начини на хранене, които са също добри, но са с различни качества и храни.
<P>
И така, това е началото на много неща, които ще се случат и - както вече споменах - аз наистина искам да науча от Комисията как възнамерява да подкрепи активно това предложение тази година, защото ние очакваме с нетърпение решението за средиземноморския начин на хранене, както очакваме с нетърпение и много хубава средиземноморска храна в бъдеще.
<SPEAKER ID="046" NAME="Vladimír Špidla" LANGUAGE="CS">
Гн Председател, уважаеми колеги, бих искал да започна като подчертая значението на здравословния начин на хранене за предотвратяване на болести. Като членове на Парламента вие със сигурност знаете, че Бялата книга, озаглавена "Стратегия за Европа по отношение на храненето, наднорменото тегло и здравословните проблеми, свързани със затлъстяването", която беше приета от Европейската комисия на 30 май 2007 г., обединява всички политики на Общността, които допринасят за подобряване на хранителните навици и предотвратяване на затлъстяването. Тя включва главно мерки в областта на общественото здраве, храненето, транспорта, регионалната политика, спорта, образованието и статистиката, както и селскостопанската политика.
<P>
Един от най-добрите примери е инициативата на Комисията, включваща общоевропейската програма за предлагане на плодове и зеленчуци в училищата. Целта на програмата е да помогне на нашите деца да започнат живота в добро здраве. Тя ще бъде стартирана в началото на учебната 20092010 г. с годишен бюджет от 90 милиона евро за купуване и предлагане на пресни плодове и зеленчуци в училищата.
<P>
Що се отнася до конкретния въпрос, зададен от един от членовете на Парламента относно искането за включване на средиземноморския начин на хранене в списъка на световното културно наследство на Юнеско, предшественикът на Комисаря, Markos Kyprianou, повдигна въпроса на заседание на Съвета на Европейския съюз по земеделие през юли 2007 г. Комисията приветства тази инициатива, тъй като тя може да помогне за насърчаване на здравословните хранителни навици навсякъде в Европейския съюз.
<P>
Европейската комисия, разбира се, няма официални правомощия да подкрепя такова искане в рамките на Юнеско, тъй като тя не е член на Юнеско и затова не може да участва в процеса на взимане на решения. Въпреки това, аз се надявам, че участващите държави ще успеят с кандидатурите си за Юнеско и че ще получат съответната подкрепа от другите държавичленки на Европейския съюз.
<SPEAKER ID="047" NAME="Rosa Miguélez Ramos">
от името на групата PSE. - (ES) Г-н Председател, преди всичко бих искала да благодаря на Комисията за многократната, ясно изразена подкрепа относно обявяването от Юнеско на средиземноморския начин на хранене за културно наследство на човечеството.
<P>
Вземайки предвид отговора на Комисаря, важно е да си припомним, че начинът на хранене е културен ресурс и че концепцията за начина на хранене е много поширока от типа храна, която човек яде. Разбира се, както гн Parish спомена, типът храна при средиземноморския начин на хранене играе много важна роля за здравословния начин на живот, включително за превенцията на болести, свързани с неправилен начин на хранене или с липса на физическа активност.
<P>
Концепцията за средиземноморския начин на хранене обаче се разпростира и подалече и в това отношение моите коментари допълват неговите. Тази концепция включва определен начин на живот, начин на споделяне на храната и изпитване на удоволствие от нея в съчетание с определен тип ландшафт и територия, а така също и с общества, които с течение на вековете са развили култура, изкуство, традиции и фестивали около концепцията за средиземноморски начин на хранене.
<P>
След като на мен и на повечето от хората, свързани с тази област, вече е ясно какво означава средиземноморски начин на хранене и основанията, които стоят зад номинацията, с потвърждението на готовността на Комисията да сътрудничи, нека вземем предвид, Комисар, че независимо, че Комисията не е член на Юнеско - както вече знаем - нито пък участва в процеса на вземане на решения на организацията, Комисията може да подкрепи номинацията с косвени действия, които несъмнено биха оказали положителен ефект върху възприятията на онези, които участват в процедурата по гласуване.
<P>
От съществуващите възможности аз бих предложила официално изявление на Европейската комисията за подкрепа на номинацията, така както други международни организации като Организацията на ООН по прехраната и селското стопанство (FAO), Световната здравна организация и научните и академични общности правят такива изявления за подкрепа.
<P>
Що се отнася до бъдещия план за управление, ние, разбира се, мислим, че Комисията трябва да се включи чрез оказване на подкрепа или участие с конкретни транснационални дейности, които могат да бъдат предложени. Това беше годината на междукултурния диалог и една от страните, допринесли за обявяването за такава, е наша средиземноморска съседка - Кралство Мароко. Всичко това е от особена важност, като се има предвид, както вие казахте, интереса на Комисията към поощряване на здравословния начини на хранене и на живот за европейците.
<P>
Комисията би могла също да помогне в търсенето на подкрепа и сътрудничество и би могла да предприеме дипломатически действия, като се вземе предвид уважението, с което се приема Комисията, и поспециално в средиземноморските страни извън ЕС, както и извън Средиземноморския регион и Европейския съюз. Комисар, Комисията още би могла да покаже, че е на разположение да организира или сътрудничи за потенциални инициативи, които може да се проведат тези месеци в някои области на дейност.
<SPEAKER ID="048" NAME="Jorgo Chatzimarkakis" LANGUAGE="DE">
Г-н Председател, изказвам големи благодарности на г-н Parish за този въпрос, а също благодаря и на Комисаря за неговия отговор. Европа има много неща, които предизвикват завист по целия свят - нашата мода, начин на живот, системите за социално осигуряване и все повече и повече нашия начин на хранене. Ние в Европа бихме могли да направим много, за да привлечем вниманието към найздравословния начин на хранене, а именно средиземноморския.
<P>
За да поясня дефиницията ще кажа, че средиземноморският начин на хранене произлиза от хранителните модели, характерни за големи части на Гърция, включително остров Крит, и южната част на Италия, откъдето идва и неговото име. Основният елемент на менюто, както Комисарят вече каза, е зехтинът. Това е още една причина - като аз се обръщам не само към Комисар Špidla, но и към цялата Комисия - да предостави подобра защита на този оригинален европейски продукт.
<P>
Средиземноморският начин на хранене включва още хляб с високо съдържание на фибри, големи количества плодове и зеленчуци - поради което ние приветстваме схемата на Комисията за предлагане на плодове в училищата - риба, млечни продукти в умерени количества, а също така и вино. Научно доказано е - това заключение е направено в септемврийския брой на "British Medical Journal" (Британско медицинско списание) от 2008 г. - че Средиземноморският начин на хранене помага за намаляване на случаите на заболявания от сърдечно-съдови болести, диабет тип 2 - съвременната европейска епидемия, и от рак, както и за притъпяване на ефектите на болестта на Алцхаймер и на болестта на Паркинсон. Това може да се види при посещение на гробищата в Крит - островът, от който е баща ми. Възрастта, до която хората живеят там, наистина ще ви накара да разберете това.
<P>
Затова ние трябва да направим всичко, което е по силите ни, за да увеличим броя на големите привърженици на средиземноморския начин на хранене в Европа и извън границите й, и в тази връзка включването му в списъка на световното културно наследство е важна стъпка. Аз искам да благодаря на Комисията за нейните усилия.
<P>
Въпреки това ние също трябва да осъзнаем, че ако Китай и Индия възприемат американския начин на хранене, както все повече правят, отрицателните въздействия ще бъдат трикратни. Първо, здравето на населението в света ще се влоши. Второ, ще се увеличи интензивното отглеждане на добитък с всички негативни въздействия върху околната среда, произтичащи от това, а третото въздействие се отнася до произвеждането на метан, тъй като поголямата част от месото ще бъде говеждо. Едрият рогат добитък произвежда метан, а това е лошо за глобалния климат. Затова предприемането на тази стъпка е толкова важно. Още веднъж ви благодаря, гн Parish.
<SPEAKER ID="049" NAME="Sebastiano  Musumeci" AFFILIATION="Nello">
от името на Група UEN. - (IT) Г-н Председател, Комисар, госпожи и господа, решението на Европейския съюз да подкрепи признаването от Юнеско на средиземноморския начин на хранене като културно наследство на човечеството напомня на всички ни, преди всичко, за правото на защита на идентичността на народите в тясна връзка с техните земи. Въпреки това институционалният ангажимент, показан от Италия, Испания, Гърция и Мароко, не може да бъде ограничен само до постигане на това престижно признаване.
<P>
Аз смятам, че сега ние трябва да възстановим постоянно отслабващата и изтъняваща връзка между селскостопанската продукция и храната за ежедневна консумация; с други думи, ние трябва да насърчаваме потребителите да разбират принципите на здравословния начин на хранене и сезонния характер на продукцията. Продуктите трябва отново да станат природни и свободни от добавки и химически консерванти. Международната научна общност ни уверява, че консумацията на такива продукти значително намалява смъртността. Аз си мисля, например, за напълно необработен зехтин, вино и плодове, и поспециално сицилиански червени портокали - уникални в целия свят с пигмента си, който е богат на антиоксиданти.
<P>
В заключение, надявам се, че тази цел може да бъде споделена с други средиземноморски страни и тъй като е необходима конкретна стратегия, то само Комисията може да поеме ръководна роля и да действа като неин тълкувател.
<SPEAKER ID="050" NAME="Pedro Guerreiro" LANGUAGE="PT">
Инициативи, които се опитват да насърчават и предпазват културите на хората, особено във връзка с храната, заслужава да бъдат приветствани. Пример за това е номинацията на средиземноморския начин на хранене като нематериално културно наследство на човечеството, която ще бъде разгледана от отговорната Комисия на Юнеско през 2009 г.
<P>
Постигането на тази цел може да допринесе за запазването, поголямата осведоменост и насърчаването на начина на хранене, преобладаващ в средиземноморските страни, за който различни институции и специалисти са доказали, че е здравословен. Както беше споменато, този начин на хранене се основава на традиционни продукти от Средиземноморския регион като плодове и зеленчуци, зехтин, риба, тестени храни, ядки, ароматни билки, млечни продукти, овче и козе месо и вино.
<P>
Въпреки това обаче броят на хората, които поддържат тези здравословни хранителни навици, намалява.
<P>
Затова ние считаме, че едновременно с другите сериозни и необходими политически инициативи ще трябва да се вземат ефективни мерки за подкрепяне на традиционното средиземноморско производство, и поспециално в рамките на Общата селскостопанска политика и Общата политика в областта на рибарството. Тези мерки следва да бъдат насочени към дребните и семейните селски стопанства, както и към рибарите от тези региони, за да се гарантира тяхното производство. Тези мерки трябва да създадат добавена стойност към традиционните и занаятчийските продукти и да насърчат развитието на местните пазари.
<P>
В основата си тези мерки са необходими за противодействие на нарастващото спадане на селскостопанската дейност и намаляване на населението, което със собствените си знания продължава да се държи и да защитава производството на тези традиционни качествени продукти.
<P>
Всички тези въпроси и мерки попадат в компетенциите на Европейската комисия.
<SPEAKER ID="051" NAME="Luis Manuel Capoulas Santos" AFFILIATION="PSE">
(PT) Г-н Председател, госпожи и господа, не се случва често една единствена тема да съчетава едновременно (и то по положителен начин) трите найважни въпроса за здравето, културата и икономиката. Средиземноморският начин на хранене напълно постига това.
<P>
От здравословна гледна точка изглежда, че няма научни съмнения относно предимствата за здравето на човека от начина на хранене, основаващ се на прясна и природна храна. Както вече беше споменато, този начин на хранене включва зърнени култури, ориз, бобови култури, ядки, плодове и зеленчуци, честа консумация на риба, зехтин като основна диетична мазнина и умерена консумация на вино.
<P>
От културна гледна точка системите за производство, обработване и консумация на тези продукти са свързани с наследени техники и традиции, които водят началото си още отпреди гръкоримската култура и които в много отношения все още присъстват в практиките, обичаите и традициите на общностите от Средиземноморския басейн.
<P>
От икономическа гледна точка дейностите, свързани поспециално със секторите на риболова, земеделието и селския туризъм, които са толкова важни за предотвратяване на обезлюдяването и поддържане на жизнеността на селските райони и крайбрежните зони, продължават да оказват значително социалноикономическо въздействие. Едновременно с това и странно защо в случая със селското стопанство те представляват найконкурентните форми на производство в Европейския съюз, а винаги са получавали наймалката финансова подкрепа в рамките на общата селскостопанска политика.
<P>
Поради всички тези причини инициативата на испанските органи за обявяване на средиземноморския начин на хранене за културно наследство на човечеството от Юнеско заслужава да бъде топло приветствана и аз мисля, че е дълг и задължение на Европейския съюз да направи каквото е по силите му, за да повлияе на това решение, защото то не е само в интерес на една конкретна страна или група страни. То е в интерес на целия Съюз.
<SPEAKER ID="052" NAME="Salvatore Tatarella" AFFILIATION="UEN">
(IT) Г-н Председател, Комисар, госпожи и господа, затлъстяването се превръща в сериозен, а аз бих казал и в основен проблем в цяла Европа, особено сред младежите. Според експертите, ако искаме да се погрижим за здравето на нашите деца, найдобрият начин за постигане на това е да се връщаме ежедневно към традициите на средиземноморската кухня - единствената застраховка живот, която финансовата криза никога няма да засегне.
<P>
Подходът на Alfonso Iaccarino - известен италиански готвач и член на експертната комисия за признаване на средиземноморския начин на хранене за нематериално културно наследство на човечеството - е връщане към природните и обикновени храни, към традицията, разнообразието и качеството в готвенето. Средиземноморският начин на хранене не означава само много хляб и макаронени изделия. Той включва също движение, физическа активност и начин на живот. Средиземноморският начин на хранене, основаващ се на напълно необработен зехтин и добро вино се отразява отлично на здравето, защото зехтинът намалява нивата на холестерола в кръвта, а виното в умерени количества действа като антиоксидант.
<P>
Средиземноморският начин на хранене е помогнал на италианците да счупят рекорда за дълголетие в Европа, а Италия води класацията в Европа за найдобър индекс на телесна маса, който представлява съотношението между височината и теглото. В заключение: Италианският сенат неотдавна одобри единодушно доклад в подкрепа на признаването на средиземноморския начин на хранене за наследство на човечеството. Надявам се, че Европейският парламент е на същото мнение и че Комисията ще действа съобразно с това.
<P>
(Председателят отне думата на оратора)
<SPEAKER ID="053" NAME="Vincenzo Lavarra" AFFILIATION="PSE">
(IT) Г-н Председател, Комисар, госпожи и господа, първо бих искал да изкажа благодарност към председателя на Парламентарната комисия по земеделие и развитие на селските райони гн Parish за това, че подкрепи този въпрос след важното изслушване на експертите, проведено от тази комисия.
<P>
Неоспорим факт е, че средиземноморският начин на хранене е част от историческото и културно наследство на нашия континент. Здравословната основа на този начин на хранене също е неоспорим. Бялата книга на Комисията относно затлъстяването определя средиземноморския начин на хранене като отлична природна медицина.
<P>
Ползите за здравето са демонстрирани научно и имат отличен успех в чужбина, и поспециално в Съединените Щати. Това означава, че концепцията е разширена до степен на изопачаване на първоначалния й замисъл. Признаването от Юнеско би насърчило формулирането на дефиниция, която да защити този определен начин на хранене. Аз бих казал на гн Parish, че във връзка с определени начини на хранене в европейската кулинарна култура ние сега говорим за средиземноморска храна, но това определено не е единственият начин на хранене в много богатата европейска гастрономия.
<P>
Комисар, вие отстоявате ангажимента, поет от вашия предшественик, за признаване на значението на тази инициатива и аз ви благодаря за това. Подчертахте, че нямате правомощия за взимане на решения по отношение на процедурата на Юнеско. Въпреки това аз смятам, че вие бихте могли да публикувате изявление и да предприемете дипломатически усилия ...
<P>
(Председателят отне думата на оратора)
<SPEAKER ID="054" NAME="Alessandro Battilocchio" AFFILIATION="PSE">
(IT) Гн Председател, Комисар, госпожи и господа, всички знаем добре за концепцията, че средиземноморският начин на хранене, така както е потвърдено от много изследвания, може да помогне в битката срещу затлъстяването и сърдечносъдовите болести и че е (найобщо казано) много положителен за здравето на човека по найразлични начини.
<P>
Въпросът обаче е не да се прави опит за налагане на средиземноморския начин на хранене в целия ЕС или за изразяване на предпочитанието му пред други начини на хранене, които са подобре пригодени за видове климат и региони, различни от средиземноморския. Ние всъщност имаме задачата да го защитим и да дефинираме неговото съдържание и характеристики, за да го предпазим от външна имитация и разваляне, които биха могли да навредят на представата за него и на неговата стойност.
<P>
Затова този начин на хранене трябва да бъде оценяван по същия начин, както и всички останали изражения на европейската култура, които заслужават да бъдат защитени и насърчавани в световен мащаб. В света се правят опити за имитиране на модели и по тази причина е важно да се дефинира и защити особеният характер на този начин на хранене, за да се предотврати загиването на едно изцяло европейско наследство в морето на глобализацията.
<SPEAKER ID="055" NAME="Czesław Adam Siekierski" AFFILIATION="PPE-DE">
(PL) Средиземноморският начин на хранене заслужава да бъде защитен и насърчаван и по други причини. Днес, когато сме в свят, подвластен на храна от супермаркети и на така наречената бърза храна, средиземноморската кухня е достойно за похвала изключение, тъй като е популярна и здравословна. Тя не е създадена от диетолози, а е продукт на традиция от векове, предавана от поколение на поколение.
<P>
Над половината население на Европейския съюз е с наднормено тегло. Петнадесет процента страдат от затлъстяване. Аз също съм засегнат от проблема. Тези статистически данни са обезпокоителни. Ние трябва да предприемем мерки, за да се преборим с тази негативна тенденция. Един от начините за справяне с проблема е чрез насърчаване на здравословни хранителни навици, а средиземноморският начин на хранене определено попада в тази категория. Научни изследвания са доказали, че той допринася за намаляване на риска от сърдечносъдови заболявания, и поспециално от исхемична болест на сърцето, на различни видове ракови заболявания, а също така оказва положително въздействие върху средната продължителност на живота.
<SPEAKER ID="056" NAME="Marios Matsakis" AFFILIATION="ALDE">
(EN) Гн Председател, за този начин на хранене се знае, че е важен фактор, допринасящ за доброто здраве. Сега има неоспорими научни доказателства, че средиземноморският начин на хранене, основаващ се на традиционния прием на диетична храна от страна на гражданите на южните части на Европа като Крит и Кипър, води до подълъг и здравословен живот, докато начинът на хранене, основаващ се на нездравословна храна под влиянието на Америка като промишлено обработени хамбургери, пържени картофи и сладкиши, води към пократък живот, засегнат от болести. Добрият начин на хранене е особено важен при децата. Затова ще направи ли Комисията повече, много повече, за да се погрижи за ефективно насърчаване от държавите-членки на средиземноморския начин на хранене в училищата, дори да забрани начини на хранене, за които е доказано, че вредят на здравето на децата в тези институции?
<P>
Между другото, Комисар, аз не разбрах точно защо ЕС не е член на Юнеско? Не трябва ли да бъде?
<P>
(Председателят отне думата на оратора)
<SPEAKER ID="057" NAME="Ewa Tomaszewska" AFFILIATION="UEN">
(PL) Гн Председател, подобре е човек да яде здравословна храна и да избягва болестите, отколкото да се подлага на медицинско лечение, дори то да е найефективно и модерно. Медицинското лечение, включително сложната хирургична намеса, необходима при пациенти с изключително високи нива на холестерол, е освен това поскъпо от обикновената традиционна храна. Този подход е разумен, тъй като се основава на добри, проверени и изпитани традиции. Средиземноморският начин на хранене ни носи здраве и радост от живота и същевременно предотвратява натрупването на наднормено тегло. Аз приветствам факта, че ЮНЕСКО е включила средиземноморския начин на хранене в своя списък на световното наследство.
<SPEAKER ID="058" NAME="Jean-Claude Martinez" AFFILIATION="NI">
(FR) Гн Председател, радвам се, че човекът, внесъл този текст за обсъждане е англичанин - гн Parish. Това само идва да ви покаже, че преди две хиляди години онези римски войници са постъпили правилно като са отишли във Великобритания с амфори със зехтин и вино. Оттук неизбежно произтичат две последици: първата, че от символична гледна точка е доста странно, че Европейският орган за безопасност на храните е установен в Хелзинки; и втората, че е неразумно Европейската комисия да не преразгледа следните въпроси: първо, да се въведе отново помощ за бадемовите дървета; след това да се спре с нападките срещу маслиновите дървета, поспециално в Андалусия, и в цяла Европа; да се спре с нападките срещу рибарите, които ловят риба тон в Средиземно море; и нападките срещу европейските лозя, където лозите се изкореняват. Аз самият бих искал да предложа на Комисаря и на гн Barroso да организират голям банкет в Португалия и да поднесат сирене от овче мляко и вино от Самос.
<P>
(Председателят отне думата на оратора)
<SPEAKER ID="059" NAME="Vladimír Špidla" LANGUAGE="CS">
Уважаеми колеги, въз основа на стратегията, изложена в Бялата книга, Комисията подкрепя всички предложения и всички процеси, които насърчават здравословните хранителни навици. Комисията активно подкрепя тези инициативи. Въпреки това тя не може да подкрепя само тясно дефиниран набор от хранителни навици, тъй като съществуват значителни различия между отделните държавичленки и между отделните региони, както съществуват и различия между, например, отделните средиземноморски страни. Разбира се, това по никакъв начин не обезсилва казаното от мен в моята встъпителна част относно подкрепата на Комисията за предложението за признаване на средиземноморския начин на хранене като част от културното наследство на човечеството. Ние напредваме в тази посока и е ясно, че дори да не сме член на Юнеско, пътища за подкрепяне на това предложение има.
<P>
Госпожи и господа, бих искал да отговоря специално на едно изказване, с което дълбоко не съм съгласен. Аз не виждам защо трябва да преразглеждаме мястото на агенцията във Финландия. Не се съмнявам, че хората, съставящи агенцията, са напълно способни да защитят и изпълнят мандата, даден на агенцията. Според мен решението за мястото е правилно и разумно.
<SPEAKER ID="060" NAME="Председател">
Аз не зная дали има големи различия между отделните държавичленки или групите държави, но е сигурно, че в разискването което проведохме, не се забелязват различия - от Германия до Полша, от Обединеното кралство до Португалия, Испания или Кипър; аз смятам, че имаше значително единодушие в подкрепата за инициативата.
<P>
Благодаря много на всички. Ще прекъснем сесията за няколко минути. Успяхме да свършим с разискването навреме и преди всичко в спокойна атмосфера, каквато е необходима, за да можем да се изслушваме. Това е добро начало за нашите пленарни заседания. Заседанието ще бъде възобновено за гласуване в 12,00 ч.
<P>
(Заседанието, прекъснато в 11,50 ч., бе възобновено в 12,00 ч.)
<SPEAKER ID="062" NAME="Francis Wurtz" AFFILIATION="GUE/NGL">
(FR) Гн Председател, госпожи и господа, със съжаление трябва да ви информирам, че токущо седалището на Агенцията на ООН, отговорна за подпомагането на бежанците в Газа, е било обстрелвано от израелски танкове. Трима души са ранени, а ООН е решила да прекрати дейността си в Газа.
<P>
Вземайки предвид гласуването, което предстои да се проведе, аз смятам, че е важно всеки да бъде информиран за този факт.
<P>
(Ръкопляскания)
<SPEAKER ID="063" NAME="Председател">
Много благодаря за тази информация, гн Wurtz. Ако това е вярно, то гласуването, което ще проведем, става още понеотложно.

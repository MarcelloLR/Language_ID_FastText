<CHAPTER ID="017-01">
1. Шри Ланка: последващи действия във връзка с доклада на ООН (
<SPEAKER ID="365" NAME="Claude Moraes" AFFILIATION="S&amp;D">
(EN) Г-н председател, изказвайки се от името на Véronique De Keyser, бих искал да направя устно предложение за изменение на параграф 13, което гласи:
<P>
"Призовава заместник-председателя на Комисията/върховен представител, Съвета и Комисията да окажат подкрепа за по-нататъшните усилия за укрепване на процеса на отговорност в Шри Ланка и да подкрепят доклада на ООН, по-специално незабавното създаване на международен механизъм за справедливост".
<SPEAKER ID="366" NAME="Geoffrey Van Orden" AFFILIATION="ECR">
(EN) Г-н председател, прекалено дълго проточихме преговорите, в които участват шест политически групи, относно тази резолюция. Това е компромисна резолюция и очевидно съдържа елементи, които много от нас не одобряват, и действително не включва други, които много от нас искат да бяха включени. Но споразумението между шестте политически групи беше да няма никакви изменения - устни, писмени или под каквато и да е било друга форма - затова считам, че това е нарушение на споразумението и обезсмисля преговорите, ако сега по този начин бъде предложено изменение. Затова считам, че трябва да отхвърлим изменението.

<CHAPTER ID="006-08">
8. Европейска научноизследователска и развойна програма по метрология (
<P>
- Преди гласуването:
<SPEAKER ID="091" NAME="Erika Mann" LANGUAGE="DE">
Г-н председател, госпожи и господа, причината, поради която можем да приключим тази процедура на първо четене, е, че успяхме да постигнем отлично сътрудничество в групата и с останалите институции. За това искам да благодаря най-вече на колегите ми от Европейския парламент, на Съвета, на Комисията, на секретариата на комисията по промишленост, изследвания и енергетика, на Европейския икономически и социален комитет и, разбира се, на многобройните изследователи, които са в основата на всичко това.
<P>
Вече можем да имаме съгласувани европейски научни изследвания в контекста на бъдещото сътрудничество между 22 национални института по метрология. Това ще внесе съществена европеизация във важната област на измерванията. В допълнение, трябва да има засилено сътрудничество в бъдеще, което да включва петте държави-членки, които все още не участват. Постигнахме го чрез член 169, който прилагаме при координирането на финансирането за научни изследвания на национално и европейско равнище. Всяко от тях възлиза на 200 млн. евро и това ще ни даде възможност да постигнем сътрудничество между държавите-членки.
<P>
Изследванията в областта на измерванията обхващат широк спектър от области, от диабета до нанотехнологията или космоса, и ще са важни за цялостното определяне на стандартите във връзка с въглеродния диоксид в бъдеще. И така, отново искам да изкажа моите благодарности на всички, които са взели участие. Надявам се, че това ще доведе до засилено сътрудничество в бъдеще в тази така важна област на научните изследвания.

<CHAPTER ID="012">
Ред на работа
<SPEAKER ID="017" NAME="Председател">
Окончателният проект на дневен ред, изготвен от Председателския съвет на негово заседание от 20 януари 2011 г., четвъртък, съгласно член 137 от Правилника за дейността, е раздаден. Предложени са следните изменения:
<P>
Понеделник
<P>
Няма предложени изменения.
<P>
Вторник
<P>
Групата на Зелените/Европейски свободен алианс и групата на Алианса на либералите и демократите за Европа отправят искане за вписване в дневния ред за вторник сутринта на изявление на заместник-председателя на Комисията и върховен представител на Съюза по въпросите на външните работи и политиката на сигурност относно правовата държава в Русия. Първо давам думата на г-жа Harms, за да обоснове искането. Имате думата, г-жо Harms.
<SPEAKER ID="018" NAME="Rebecca Harms" LANGUAGE="DE">
Г-н председател, считам, че предвид развоя на случая Ходорковски категорично следва да обсъдим правовата държава в Русия. Предвид предстоящите през есента избори за руската Дума, имаме основание да разгледаме положението в големия ни съсед на изток.
<P>
Разбира се, всички сме изправени пред въпроса дали наистина правим достатъчно в съседните ни страни за правата на човека и за гражданските права и свободи. Мнозина от нас със сигурност се запитваме и дали наистина обсъдихме необходимото по отношение на Египет и Тунис. Не искам да си позволим подобна небрежност спрямо източната част на нашия континент и затова призовавам да разгледаме въпроса за "правовата държава в Русия" тази седмица - или по-точно утре.
<SPEAKER ID="019" NAME="Guy Verhofstadt" LANGUAGE="EN">
Г-н председател, искам да подкрепя искането на Rebecca Harms. Искам да ви кажа също така, че след като отправихме това искане пред Председателския съвет, а сега и тук, по време на заседанието, сме подложени на растящ натиск от руската страна да не го правим.
<P>
Kristiina Ojuland, която преди няколко седмици организира семинар относно правовата държава в Русия, беше посетена от представител на руското външно министерство, който й каза да не предвижва въпроса и да не настоява за резолюция на Европейския парламент относно правовата държава в Русия. Не считам, че руснаците трябва да определят дневния ни ред, а ние самите.
<P>
(Ръкопляскания)
<SPEAKER ID="020" NAME="Adrian Severin" LANGUAGE="EN">
Г-н председател, като постоянен докладчик за отношенията с Русия искам да ви уведомя, че сме започнали много задълбочен процес, за да се справим с всички сериозни въпроси, които са важни в отношенията ни с Русия.
<P>
Вече проведохме изслушване на представител на Службата за външна дейност и представител на руското правителство. На 2 март ще организираме друго изслушване на експерти, които ще се занимаят с всички важни аспекти на отношенията с Русия.
<P>
През втората седмица на март планираме да имаме пълен текст, включително препоръка, който ще бъде отворен за обсъждания и изменения и който ще завърши с разискване в залата с участието на върховния представител, която, доколкото ни е известно, не може да присъства тази седмица.
<P>
Така че, без да пренебрегваме или да отричаме значението на темата, е много по-добре да позволим на процеса да продължи и да завърши с широко мащабен дебат, който ще осигури доверие в нашето решение.
<SPEAKER ID="021" NAME="Joseph Daul" AFFILIATION="PPE">
(FR) Г-н председател, има нещо, което не разбирам. Миналата седмица по време на заседанието на Председателския съвет казахте, че ще проведем разискване относно Русия през март, тъй като баронеса Аштън ще присъства. Второ, по време на заседанието на Председателския съвет казахте, че трябва да организираме разискване относно Русия, тъй като г-н Путин ще посети Комисията, или по-скоро г-н Барозу.
<P>
Според информацията, която получих днес следобед, г-н Путин няма да посети Комисията. Имате ли информация по въпроса? Миналата седмица беше поискано разискване само защото г-н Путин щеше да идва. Но разискването относно Русия и резолюцията все още са предвидени за март.
<P>
Искам да получа информация по въпроса, който обсъждахме.
<P>
(Парламентът приема искането)
<SPEAKER ID="022" NAME="Председател">
Изявлението на заместник-председателя на Комисията и върховен представител на Съюза по въпросите на външните работи и политиката на сигурност относно правовата държава в Русия ще бъде включено като трета точка в дневния ред за вторник сутрин. Крайният срок за внасяне на предложения за резолюции е вторник, 15 февруари, 10,00 ч. Крайният срок за внасяне на предложения за изменения и предложения за общи резолюции е сряда, 16 февруари, 10,00 ч. Крайният срок за внасяне на предложения за изменения към предложения за общи резолюции е сряда, 16 февруари, 11,00 ч. Така че след 11,00 ч. в сряда, 16 февруари, няма да се приемат повече предложения за резолюции или изменения. Гласуването ще се проведе в четвъртък.
<P>
Госпожи и господа, има още едно искане за вторник. Групата на Европейската народна партия (Християндемократи) отправя искане за вписване в дневния ред на изявление на Комисията относно положението в Лампедуза. Г-н Mauro ще обоснове искането. Г-н Mauro, имате думата.
<SPEAKER ID="023" NAME="Mario Mauro" LANGUAGE="IT">
Г-н председател, както правилно отбелязахте, ставаме свидетели на епохални събития, които водят до извънредно увеличение на потоците от имигранти в Европа. Днес Лампедуза е залята от извънредния поток от имигранти, но и цяла Европа ще бъде включена в процеса на дестабилизация и промяна, пред който е изправен Магреб.
<P>
Ето защо считаме, че е въпрос от най-голяма спешност Комисията да вземе отношение и да отговори не само на хуманитарните последици, но и на тези с по-стратегически характер, с които трябва да се справим, за да преразгледаме политиката ни по отношение на Средиземно море. Следователно, като се има предвид неотложността на въпроса, искаме във вторник следобед да се проведе отделно разискване с члена на Комисията Малмстрьом, като се съкрати времето за въпроси към Комисията с половин час.
<SPEAKER ID="024" NAME="Martin Schulz" LANGUAGE="DE">
Г-н председател, ние, групата на Прогресивния алианс на социалистите и демократите в Европейския парламент, искаме да внесем предложение от подобно естество. Но искам да предложа на г-н Mauro и на залата да го формулираме малко по-точно. В края на краищата трябва да се справим с огромен поток от хора. Сигурен съм, че Италия, като всяка друга държава в региона на Средиземно море, е пренатоварена, опитвайки се да се справи с проблема сама, и тя не е единствената страна, изправена пред огромен поток от бежанци. Можем да предположим, че Малта, Гърция и Испания също ще се сблъскат с този проблем в близко бъдеще. Затова искаме заглавието на разискването да бъде много точно формулирано, така че да получим изявление от Комисията относно незабавни мерки от страна на Европейския съюз в подкрепа на Италия и други държави-членки на ЕС, засегнати от притока от бежанци.
<SPEAKER ID="026" NAME="Rui Tavares" AFFILIATION="GUE/NGL">
(EN) Г-н председател, искам да подкрепя предложението на г-н Schultz, тъй като въпросът не касае единствено Лампедуза, а е много по-широк: има 5 000 км между Мароко и Сирия и с всеки километър хуманитарният риск расте. Въпросът не е дали Европейският съюз ще помогне на италианското правителство, а дали сме готови да се изправим пред континенталната опасност като един континент. Това е задачата пред нас.
<SPEAKER ID="027" NAME="Председател">
Сега трябва да определим заглавие на разискването. Групата на Прогресивния алианс на социалистите и демократите в Европейския парламент предложи заглавието "Мерки на Европейския съюз по отношение на Италия във връзка с миграционните движения". Ако не се лъжа, г-н Schulz желае да внесе предложение за изменение.
<SPEAKER ID="028" NAME="Martin Schulz" LANGUAGE="DE">
Г-н председател, ще се опитам да го формулирам много точно още веднъж. Искаме Комисията да излезе с изявление относно незабавни мерки от страна на Европейския съюз в подкрепа на Италия и други държави-членки, засегнати от настоящия приток на бежанци.
<SPEAKER ID="029" NAME="Председател">
Разбирам. Предложеното заглавие е: "Представяне от Европейската комисия на мерки за подпомагане на Италия и други държави-членки, засегнати от извънредни миграционни потоци".
<P>
(Парламентът одобрява заглавието)
<P>
Сряда
<P>
Няма предложени изменения.
<P>
Четвъртък
<P>
Групата "Европа на свободата и демокрацията" отправя искане за вписване в дневния ред на въпрос, изискващ устен отговор, към Комисията относно прибягването до Европейската заповед за арест при случая Джулиан Асандж. Кой ще обоснове искането?
<SPEAKER ID="030" NAME="Gerard Batten" LANGUAGE="EN">
Г-н председател, въпросът, изискващ устен отговор, не касае вината или невинността на г-н Асандж в повдигнатите срещу него в Швеция обвинения в изнасилване. Става дума за прибягването до Европейската заповед за арест и дали се злоупотребява с нея за политически цели.
<P>
Европейската заповед за арест позволява всеки европейски гражданин да бъде предаден по съдебен ред, без съд да разгледа prima facie доказателствата срещу него и без почти никаква възможност да откаже предаване. Потенциалът за злоупотреби с Европейската заповед за арест и за използването й срещу политически дисиденти е огромен.
<P>
Дали в случая Асандж става въпрос за предполагаемите престъпления, извършени в Швеция, или за желанието на Съединените американски щати той да бъде екстрадиран от услужлива европейска държава? Обсъждането на процедурите е ключът да разберем случая и да решим дали с Европейската заповед за арест се злоупотребява. Трябва да проведем пълно разискване в залата от всички страни на политическия спектър. Моля, гласувайте в подкрепа на предложението.
<SPEAKER ID="031" NAME="Edit Herczog" LANGUAGE="EN">
Г-н председател, през 2004 г. ирландски гражданин причини смъртен случай в Унгария. Едва миналия петък получихме решението на ирландските органи той да бъде изпратен в Унгария, за да бъде съден.
<P>
Затова на европейско равнище процедурата трябва да бъде по-твърда, отколкото е днес. В противен случай жертвите ще трябва да чакат дълги години - не само в този случай, но и в други случаи. Процедурата трябва да бъде много по-твърда, така че ние, разбира се, подкрепяме предложението.
<SPEAKER ID="032" NAME="Martin Schulz" LANGUAGE="DE">
Г-н председател, искам разяснение на Правилника за дейността. Не знам дали Европейският парламент може да проведе задълбочено разискване относно Европейската заповед за арест (ЕЗА). Можем да бъдем за или против заповедта и нейното прилагане, но дали тук, в Парламента, можем да я обсъждаме във връзка с текущо наказателно производство, съгласно Правилника за дейността, е нещо, в което се съмнявам. Ако да, мога да посоча още няколко случая, които да обсъдим. Препоръчвам горещо да не превръщаме текущо наказателно производство в предмет на задълбочено обсъждане тук, в Европейския парламент.

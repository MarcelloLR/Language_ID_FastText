<CHAPTER ID="007-04">
4. Адаптиране на Правилника за дейността на Европейския парламент към Договора от Лисабон (
<SPEAKER ID="091" NAME="Bruno Gollnisch" AFFILIATION="NI">
(FR) Г-н председател, апаратът ми за гласуване не работи, но това не е главното, което искам да кажа.
<P>
Докладът, г-н председател, включваше едно изменение, което е оттеглено, а именно изменение 86. Моят процедурен въпрос се основава на член 24, параграф 2 от Правилника за дейността. Както имах честта да обясня от името на групата на моите колеги, този член гласи, че независимите членове на ЕП възлагат на един от тях да участва в заседанията на Председателския съвет. В резултат на блокирането от страна на администрацията, това задължение не е изпълнявано от месец юли.
<P>
Според изменение 86 се предвиждаше разпоредбата да се измени, за да можете Вие да решавате кои от представителите на независимите членове на ЕП ще заседават в Председателския съвет. Това, г-н председател, е истински позор - подбирам думите си внимателно. Моите колеги също мислят така. Изглежда, че сме единствените, чийто представител в Председателския съвет ще бъде определян и налаган от някой друг.
<P>
Надявам се, г-н председател, че Вие ще отхвърлите това мнение, наложено Ви от групата на социалистите и групата на Европейската народна партия (Християндемократи), на която сте член.
<SPEAKER ID="092" NAME="Председател">
Разбирам какво искате да кажете. Желае ли докладчикът да каже нещо по този повод? Може ли да помоля докладчика за коментар?
<SPEAKER ID="093" NAME="David Martin" LANGUAGE="EN">
Г-н председател, не е необходимо да отделяме време за това, защото независимите членове на ЕП не заслужават да им посветим много време. Не гласуваме това сега. Ако те си бяха направили труда да се появят в комисиите, което са длъжни да правят, щяха да знаят, че днес не гласуваме това, а ще го гласуваме през януари. Държа на препоръката си, че Вие, г-н председател, следва да поканите някой независим член на ЕП да присъства на Председателския съвет.

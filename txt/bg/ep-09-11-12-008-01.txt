<CHAPTER ID="008-01">
1. Списък на третите страни, чиито граждани подлежат на или са освободени от изискване за виза за преминаване на външните граници на държавите-членки (
<SPEAKER ID="076" NAME="Tanja Fajon" LANGUAGE="EN">
Г-н председател, както беше съобщено вчера по време на разискването, постигнато е съгласие за обща политическа декларация на Европейския парламент и на Съвета, изразяваща ангажимента на двете институции с подкрепата на Комисията да се пристъпи възможно най-скоро към завършване на процеса за Босна и Албания. Бих искала сега да прочета текста на декларацията.
<P>
"Европейският съюз категорично подкрепя целта за премахване на визовия режим за всички държави от Западните Балкани. Европейският парламент и Съветът отчитат, че Бившата югославска република Македония, Черна гора и Сърбия са изпълнили всички условия за либерализиране на визовия режим. Това даде възможност за своевременно приемане на измененията в Регламент (ЕО) № 539/2001, за да може трите държави да се присъединят към безвизовия режим до 19 декември 2009 г.
<P>
Европейският парламент и Съветът изразяват надежда, че Албания и Босна и Херцеговина също ще отговорят на изискванията за либерализиране на визовия режим в скоро време. За тази цел Европейският парламент и Съветът настойчиво приканват двете държави да положат всички усилия, за да изпълнят всички показатели, заложени в пътната карта на Комисията.
<P>
Европейският парламент и Съветът приканват Комисията да представи законодателно предложение за изменение на Регламент (ЕО) № 539/2001 веднага щом прецени, че всяка от държавите отговаря на показателите от пътните карти с оглед постигане на либерализиране на визовия режим за гражданите на въпросните държави в най-скоро време.
<P>
Европейският парламент и Съветът неотложно ще разгледат предложение за изменение на Регламента относно Албания и Босна и Херцеговина."
<SPEAKER ID="077" NAME="Алгирдас Шемета" LANGUAGE="EN">
Комисията приветства положителното посрещане на това законодателно предложение от Парламента на вчерашното пленарно заседание. Приемането на предложението ще има осезаем ефект за гражданите на съответните държави.
<P>
Както беше посочено вчера, Босна и Херцеговина и Албания няма да бъдат забравени. Комисията ще направи предложения за отменяне на изискванията за виза за въпросните държави възможно най-скоро през 2010 г., след като те изпълнят необходимите предварителни условия, залегнали в пътната карта.
<P>
Във връзка с това Комисията подкрепя съвместната декларация на Съвета и Парламента.
<SPEAKER ID="078" NAME="Anna Maria Corazza Bildt" AFFILIATION="PPE">
(EN) Г-н председател, искам само да изразя съжалението си, че шведското председателство не беше представено днес на съответното министерско равнище, тъй като не беше поканено.
<P>
Шведското председателство договори съвместната декларация, която е важен политически успех в областта на либерализирането на визовия режим. Дължим това на председателството, а дори нямаме възможност да му благодарим. Искам в протокола да бъде отбелязан фактът, че председателството на Съвета не е тук не защото не желае, а защото не е поканено.
<SPEAKER ID="079" NAME="Председател">
Г-жа Corazza Bildt, разбирам напълно това, което казвате. Искам обаче да изясня, че Съветът може да участва в нашите заседания по всяко време. Следователно той има право да бъде тук; не е необходимо да бъде поканен.

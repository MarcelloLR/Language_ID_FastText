<CHAPTER ID="006-13">
13. Национални програми за преструктуриране на сектора на памука (
<P>
- Преди гласуването:
<SPEAKER ID="098" NAME="Чарли Макрийви">
член на Комисията. - (EN) Г-н председател, след приемането на новата реформа за памука от Съвета през месец юни 2008 г. беше извършена много работа за установяването на програми за преструктуриране в основните държави-членки, производителки на памук.
<P>
Това предложение е отговорът на Комисията на поканата на Съвета да предложи изменения на рамката за програмите за преструктуриране. Основното изменение засяга възможността за въвеждане на осемгодишна, вместо четиригодишна, програма, която да позволи по-съществени действия по преструктуриране.
<P>
Комисията благодари на докладчика за оказаната подкрепа за предложението на Комисията.
<SPEAKER ID="099" NAME="Председател">
Доволни сме, когато Комисията хвали работата ни. Така следва да бъде винаги.

<CHAPTER ID="009-02">
2. Новата роля и отговорности на Европейския парламент съгласно Договора от Лисабон (
<P>
- Преди гласуването
<SPEAKER ID="091" NAME="Jo Leinen" LANGUAGE="DE">
Г-н председател, госпожи и господа, бих искал да кажа само няколко думи на немски език. Фактът, че при завършването на този мандат Парламентът е приел пет доклада, всички от които свързани с Договора от Лисабон, е важен сигнал за европейските избори и времето след тях.
<P>
Този Парламент винаги е работил последователно и принципно за Договора за реформи - даже и в трудни времена, когато мнозина имаха съмнения и дори искаха да се откажат от проекта. С гласуваното вчера одобрение в чешкия сенат ние направихме огромна стъпка напред. Поздравления за държавата, председателстваща ЕС.
<P>
(Ръкопляскания)
<P>
Сега можем с право да бъдем оптимисти, че този проект за реформи ще влезе в сила в края на 2009 г. с положителен вот в Ирландия.
<P>
Новоизбраният Европейски парламент ще има много нови права и възможности. Новоизбраната Гражданска камара в ЕС може да изпълни обещанието, което дадохме, да постигнем по-добър ЕС, с по-демократичен контрол и повече прозрачност. Благодаря на всички мои колеги в комисията по конституционни въпроси и по-специално на днешните докладчици, както и на огромното мнозинство от колегите в Парламента, които подкрепиха докладите и направиха възможен този напредък. Много ви благодаря.
<P>
(Ръкопляскания)
<SPEAKER ID="092" NAME="Председател">
Нашият колега Hans-Peter Martin е поискал да вземе думата; това наистина трябва да бъде по процедурен въпрос.
<SPEAKER ID="093" NAME="Hans-Peter Martin" AFFILIATION="NI">
(DE) Г-н председател, имам само един въпрос. Ако ирландците отново гласуват "против", колко пъти още ще трябва да застанат пред урните? Трети, четвърти, пети път? Това не е демокрация, това е един караоке парламент.
<SPEAKER ID="094" NAME="Председател">
Това не беше процедурен въпрос, но от добра воля няма да Ви измъчвам.
<SPEAKER ID="095" NAME="Proinsias De Rossa" AFFILIATION="PSE">
(EN) Г-н председател, искам да направя лично изявление във връзка с току-що казаното от г-н Martin. Ирландският парламент не е "караоке парламент" и аз възразявам срещу така направената характеристика от този човек.
<P>
(Ръкопляскания)

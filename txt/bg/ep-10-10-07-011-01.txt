<CHAPTER ID="011-01">
1. Конференция за биологичното разнообразие - Нагоя, 2010 г. (гласуване)
<P>
- Преди гласуването:
<SPEAKER ID="153" NAME="Bruno Gollnisch" AFFILIATION="NI">
(FR) Г-н председател, ще бъда съвсем кратък. Бих желал чрез този кратък процедурен въпрос да изразя същевременно моето възхищение към великия музикант Бетовен и моето неодобрение спрямо факта, че ние редовно сме принудени да слушаме европейския химн, който се превърна в...
<P>
(Протести)
<P>
(Председателят отнема думата на оратора)
<SPEAKER ID="154" NAME="Joseph Daul" AFFILIATION="PPE">
(FR) Г-н председател, възмутен съм от тези твърдения.
<P>
(Ръкопляскания)
<P>
От уважение към свободата, мира и това, заради което са страдали нашите граждани, аз просто моля, ако тези господа желаят да проявят уважение и да бъдат уважавани от мен, да престанат да приемат заплатата на член на Европейския парламент, плащана от Европа.
<P>
(Ръкопляскания)
<SPEAKER ID="155" NAME="Председател">
Г-н Gollnisch, аз съм добър и търпелив човек. Вие нямате думата. Това не е процедурен въпрос. Ако продължите да викате, ще бъдете учтиво изведен от тази зала.
<SPEAKER ID="157" NAME="Sandrine Bélier" AFFILIATION="Verts/ALE">
(FR) Г-н председател, госпожи и господа, бих желала да ви помоля да обърнете внимание, че точният и оригинален текст на параграф 35 от резолюцията, която се поставя на гласуване, и която изтъква, че корпоративната социална отговорност следва да включва биологично разнообразие, е вариантът на френски език и че това е вариантът, който следва да се използва. Освен това думата "социален", която изчезна от вариантът на английски език, следва да се въведе повторно, а вариантът да се коригира.
<SPEAKER ID="159" NAME="Sandrine Bélier" AFFILIATION="Verts/ALE">
(FR) Г-н председател, приканихте ни да гласуваме за оригиналния текст на параграф 16. Преди това обаче имаше отделно гласуване и параграф 16 беше изменен. Имаше две отделни гласувания. Следователно ние гласувахме за оригиналния текст, но не и за изменението.
<SPEAKER ID="161" NAME="Esther de Lange" AFFILIATION="PPE">
(EN) Г-н председател, преди да пристъпим към окончателното гласуване - и макар да съм изключително доволен от факта, че приехме изменение 1 - мисля, че г-жа Bélier от Зелените е права. Всъщност Вие призовахте да се гласува оригиналният параграф.
<P>
Тогава на екраните ние видяхме, че гласуваме за изменение 1. За да сме справедливи спрямо Зелените, мисля, че следва да гласуваме изменение 1 отново.
<P>
Ако изменение 1 се приеме, оригиналният параграф отпада.
<SPEAKER ID="162" NAME="Председател">
Вероятно това се дължи на факта, че говоря гръцки, който не е особено добре познат език, и го говоря бързо, за да помогна на всички. Считам - но може и да греша - че най-напред поставих на гласуване изменение 1 чрез поименно гласуване и след това поставих на гласуване...
<P>
(Възражения)
<P>
Добре, доверявам се на залата. Предполагам, че, ако правилно си спомням, изменение 1 ще бъде отхвърлено и след това ще бъде приет оригиналният текст, но ще го направя.
<P>
Ще се върна към изменение 1 чрез поименно гласуване. Обявявам начало на гласуването.
<P>
(Изменение 1 се приема чрез поименно гласуване)

<CHAPTER ID="008">
Време за въпроси към председателя на Комисията
<SPEAKER ID="222" NAME="Председател">
Следващата точка е време за въпроси към председателя на Комисията.
<P>
Свободни въпроси
<SPEAKER ID="223" NAME="Joseph Daul" LANGUAGE="FR">
Г-н председател, ще трябва ли Европа да се изправи пред нова газова криза тази зима? Нека си спомним конфликта между Русия и Украйна, от който пострадаха милиони европейци. Приветствам споразумението, постигнато на 19 ноември в Ялта. Знаем обаче, че Украйна имаше големи затруднения с плащането на доставките на газ от Русия миналия месец. Знаем също, че политическата обстановка ще бъде особено сложна през януари поради провеждането на президентски избори.
<P>
Какви превантивни мерки може да предложи Комисията и да ги приложи на равнище на Европейски съюз, за да са защитени съгражданите ни от въздействието на потенциална нова криза и какви са поуките, извлечени от събитията през зимата на 2009 г.?
<P>
Ще бъдат ли достатъчни споразумението, постигнато на 16 ноември между ЕС и Русия относно системата за ранно предупреждение и проектът на регламент относно сигурността на доставките на газ, който аз приветствам?
<SPEAKER ID="224" NAME="Жозе Мануел Барозу" LANGUAGE="FR">
Г-н председател, г-н Daul, благодаря за въпроса. И аз като Вас бих искал да предотвратя повтаряне на миналогодишната криза.
<P>
Работихме в тясно сътрудничество - лично аз свърших доста работа - с президента Юшченко, с министър-председателя Тимошенко и с руските органи, както и с международните финансови институции в подкрепа на Украйна.
<P>
Какво повече може да се направи?
<P>
В краткосрочен план системата за ранно предупреждение, която договорихме миналата седмица с Русия, следва да ни помогне да установяваме проблемите своевременно. Всъщност мога да ви кажа, че имаше чудесна атмосфера на тази среща на върха с Русия, посетена от президента Медведев, много по-добра от атмосферата в други предишни случаи.
<P>
Освен това работим с Газовата координационна група - група, която включва държавите-членки и промишлеността - по отношение на складирането на газ. Продължаваме да работим с международните финансови институции по въпросите на реформата и осъвременяването на газовия сектор в Украйна. Но както казахте, положението в Украйна не е лесно. Във всеки случай аз ще бъде в Киев следващата седмица с действащия председател на Съвета, г-н Райнфелд, за да демонстрирам отново значението, което придаваме на реформата на този сектор в Украйна.
<SPEAKER ID="225" NAME="Martin Schulz" LANGUAGE="DE">
Бих искал да Ви попитам дали в миналото сте имали затруднения с българското правителство на Сергей Станишев или с Ивайло Калфин като външен министър на държавата? Имали ли сте основания да се съмнявате в демократичната надеждност на г-н Станишев или на г-н Калфин или в тяхната лоялност към институциите на Европейския съюз?
<P>
Ако това не е така, какво е отношението Ви към изявленията на настоящия министър-председател на България г-н Борисов, който каза, че Българската социалистическа партия трябва да бъде забранена? Г-н Борисов каза, че те - имайки предвид делегатите на конгреса на Българската социалистическа партия - са "шайка разбойници".
<P>
Трето, в изявление от тази седмица г-н Борисов каза, че всеки, който мрази социалистите в България, трябва да бъде с неговата партия. Как оценявате тази позиция на един член на Европейския съвет?
<SPEAKER ID="226" NAME="Жозе Мануел Барозу" LANGUAGE="FR">
Благодаря Ви за въпроса, г-н Schulz. Надявам се ще се съгласите обаче, че трябва да се въздържам от коментари относно изказвания на държавни или правителствени ръководители по отношение на вътрешната им политика. Не е моя работа да се намесвам в тази област и в случая в този вътрешен спор.
<P>
Това, което мога да кажа, за да отговоря конкретно на въпроса Ви, е че отношенията ми с българското правителство, когато Сергей Станишев беше министър-председател, винаги са се отличавали с изключително лоялно сътрудничество. Във връзка с това мога да спомена също, както съм му казвал лично, че г-н Станишев винаги е бил много лоялен партньор на Комисията и на всички институции, когато става въпрос за развитие на европейския проект. Няма да забравя лоялното сътрудничество и ангажираността към Европа, която той показа, само защото вече не е на власт.
<SPEAKER ID="227" NAME="Martin Schulz" AFFILIATION="S&amp;D">
(DE) Разбирам, че не искате да се намесвате във вътрешната политика на България. Съгласен съм с тази позиция. Мога ли да приема, че отговорът Ви означава, че според Вас не е необходимо забраняването на партията на г-н Станишев - председателят на Българската социалистическа партия, за когото изразихте високата си лична оценка по отношение на свършената от него работа?
<SPEAKER ID="228" NAME="Жозе Мануел Барозу" LANGUAGE="FR">
Г-н Schulz, разбира се, мисля, че всички демократични партии имат място в демократичните държави. След като България, както всички знаем, е демократична държава, всички нейни демократични партии имат своето място в демократичната система.
<P>
Това се отнася за всички партии в България, които, разбира се, зачитат правилата на нашата Общност.
<SPEAKER ID="229" NAME="Guy Verhofstadt" LANGUAGE="FR">
Г-н председател, ще Ви задам въпрос за структурата на Комисията, което е нормално предвид факта, че съвсем скоро ще имаме нова Комисия.
<P>
Първо, имам известни притеснения във връзка с факта, че портфейлът околна среда ще бъде разделен на три направления: изменение на климата, енергетика и околна среда. Имам някои опасения по този въпрос и искам да отбележа това.
<P>
Най-важният въпрос обаче, който искам да Ви задам, засяга основните права и борбата срещу дискриминацията. Считам, че беше договорено да има член на Комисията, който да отговаря за тази област. Сега трябва да гарантираме, че няма да имаме портфейл "Вътрешни работи", който да включва въпросите, свързани с предоставянето на убежище и имиграцията, тъй като тогава тази областта на убежището и имиграцията ще стане въпрос на сигурността, а не вътрешен въпрос.
<P>
Г-н Баро предложи създаването на три длъжности на членове на Комисията: основни права, вътрешни работи и сигурност и отделяне на областта на убежището и имиграцията. Въпросът ми е лесен: какви са вижданията Ви по този въпрос?
<SPEAKER ID="230" NAME="Жозе Мануел Барозу" LANGUAGE="FR">
Първо, по отношение на изменението на климата или по-точно по отношение на портфейла "Действия в областта на изменението на климата", възприемам тази отговорност като много важна. Това е хоризонтална отговорност, измерение, което трябва да бъде интегрирано във всички политики на Съюза. Членът на Комисията, отговарящ за политиката в областта на изменението на климата, естествено, ще отговаря за проследяване на работата, свършена в Копенхаген, с всичко, което се изисква по отношение на вътрешни и външни действия.
<P>
По отношение на портфейла "Правосъдие и вътрешни работи", да, също реших да го разделя на две. Единият портфейл ще бъде посветен на правосъдието и основните права, а другият - на вътрешните работи. Още повече че това разделение се среща в много от нашите държави-членки, в които има министър на правосъдието и министър на вътрешните работи.
<P>
Разбира се, искам да обсъдя точната формулировка с въпросните членове на Комисията, но вече мога да ви кажа, че искам членът на Комисията, отговарящ за правосъдието и основните права, да обърне специално внимание на отстраняване на препятствията, които европейските граждани срещат при упражняване на правата си.
<SPEAKER ID="231" NAME="Daniel Cohn-Bendit" LANGUAGE="FR">
Г-н председател, искам да продължа по същите теми като г-н Verhofstadt, тъй като Комисията в момента се сформира.
<P>
Четем и чуваме слухове, които са доста опасни. Мислите ли, че Вие, председателят на Комисията - избран и одобрен за председател - сте този, който съставя Комисията, който организира Комисията и който определя областта на компетентност на членовете на Комисията, или държавите-членки на Европейския съюз и големите държави са тези, които Ви налагат в една или друга степен определено становище?
<P>
Считам това за неприемливо - но може би греша - като чета във вестниците, че Франция иска това, че Обединеното кралство иска онова, че г-жа Меркел иска друго. Г-н Саркози и г-жа Меркел Ви назначиха, няма какво повече да кажат, Вие трябва да създадете Вашата Комисия!
<P>
Така ли разбирате Вие ролята на председателя на Комисията или по друг начин, който повече прилича на начина, по който я разбират г-жа Меркел и г-н Саркози?
<SPEAKER ID="232" NAME="Жозе Мануел Барозу" LANGUAGE="FR">
Нещата според мен са много прости: става въпрос за съблюдаване на Договора от Лисабон и зачитане на настоящия договор в това отношение. От 1 декември Договорът от Лисабон определя много ясно - пред мен стои вариантът на английски език, по-специално член 17 - че председателят на Комисията е този, който взима решения за вътрешната й организация, и, разбира се, аз ще направя точно това, включително по отношение на разпределението на портфейлите.
<P>
Нека е ясно, както знаете, натиск винаги има. Към всички нас има искания. Но аз съм този, който в крайна сметка носи цялата отговорност за съставянето на Комисията и считам, че тази Комисия също така ще има полза от една сравнително силна подкрепа в Европейския парламент.
<P>
Положих много усилия, за да постигна сравнително стабилен консенсус. Освен това имам добра новина - както и думи на благодарност - за вас днес: в следващата Комисия ще има девет жени, т.е. с една повече от сега. Преди една седмица само три жени бяха потенциални кандидати. Много от вас ми помогнаха да внушим на държавите-членки значението на искането да се предложат повече жени. Това е практически пример, показващ ангажираността ми да сформирам състав на Комисията, който може да получи подкрепата на Парламента.
<SPEAKER ID="233" NAME="Daniel Cohn-Bendit" AFFILIATION="Verts/ALE">
(FR) Г-н Барозу, като стана дума за Комисията и за жените, не мислите ли, че ще бъде по-лесно за председателя на Комисията в дългосрочен план, ако всяка държава предлага по двама членове на Комисията, ако му представя двама кандидати: мъж и жена?
<P>
По този начин ще можете да сформирате балансирана Комисия, не с девет жени, а съставена наполовина от жени и от мъже?
<SPEAKER ID="234" NAME="Жозе Мануел Барозу" LANGUAGE="FR">
Напълно сте прав. Много бих искал да постигна това. За съжаление, то не е предвидено в Договора.
<P>
Съгласен съм с Вашия колега, г-н Verhofstadt.
<P>
Сериозният проблем е този: това задължение не се предвижда в Договора. Както знаете, дори оповестих писмо, с което призовах държавите-членки да ми помогнат във връзка с въпроса за баланса по отношение на половете. В идеалния случай ще имаме Комисия, която е още по-балансирана.
<P>
Във всеки случай съм доволен от положението, което постигнахме в крайна сметка, и искам да благодаря на всички в Парламента, които ми помогнаха в тази задача.
<SPEAKER ID="235" NAME="Michał Tomasz Kamiński" LANGUAGE="PL">
Г-н Барозу, благодаря Ви много, че сте с нас днес. В началото искам да кажа, че изглежда трябва да окуражим повече колегите си да участват в разискванията с Вас, тъй като някои колеги се интересуват повече от други забележителности в Страсбург, отколкото от възможността да се срещнат с Вас.
<P>
Въпросът ми е свързан с целите на Лисабонската стратегия, която винаги е била важна за групата на Европейските консерватори и реформисти. Това важи особено за казаното от Вас неотдавна, когато я представихте като част от Вашата стратегия: ново начало за общия пазар. Наистина мислим, че Европа се нуждае от общ пазар. Приетият неотдавна Договор от Лисабон предоставя повече правомощия на европейските институции в политически смисъл и ми се струва, че се получава особено разминаване между политическата интеграция, при която има напредък, и икономическата интеграция. Г-н Барозу, много бих искал да обърнете внимание на въпроса за началото на новия пазар при започването на новия Ви мандат.
<SPEAKER ID="236" NAME="Жозе Мануел Барозу" LANGUAGE="EN">
Имам добра новина за г-н Kamiński: днес на заседанието на Комисията тук в Страсбург приехме работен документ на Комисията, който поставя началото на консултациите по това, което наричам "Европа през 2020 г.", приемникът на Лисабонската стратегия, като разбира се става въпрос за консултации с Парламента и с европейските правителства, както и с широката общественост.
<P>
В работния документ се поставя сериозен акцент върху необходимостта от развитие на вътрешния пазар и дори поисках от Марио Монти, известна европейска личност, да ми изпрати доклад за начините, по които можем да се справим с липсващите връзки във вътрешния пазар. Надявам се, че първият проект на доклада ще бъде готов преди Европейския съвет през март, на който, между другото, испанското председателство на Съвета също има огромно желание да окаже принос и да даде тласък на тези процеси.
<P>
Развитието на вътрешния пазар е един от начините, чрез които можем да намерим нови източници на растеж, за да се справим с предизвикателствата на конкурентоспособността от други части на света.
<SPEAKER ID="237" NAME="Lothar Bisky" LANGUAGE="DE">
Това, което предизвика задоволство в мен на специалната среща на върха, беше, че имаше балансирано представяне на половете. Искаме да изразим признанието си за това постижение. Искам да добавя още, че и занапред ще Ви подкрепяме, ако продължите да поддържате това равновесие на половете.
<P>
Сега трябва да обърнем внимание на двете нови водещи фигури в Европейския съюз, за които всички участващи страни казаха, че те ще трябва тепърва да развиват своите функции. Това, разбира се, винаги ще бъде така. Говори се също за слабите и силните. Според мен нещата са такива: слабите днес ще бъдат силните утре и обратно. Много от силните днес стават слабите на следващия ден.
<P>
Като оставим това настрана, е необходимо да преодолеем сериозна икономическа криза. Социалните последици, по-конкретно, ни създават много работа. В Европа десетки милиони са засегнати от безработица, бедност и социално изключване. Броят на пострадалите от кризата нараства главоломно. В развиващите се държави последиците са много по-тежки.
<P>
Готов ли сте, г-н Барозу, заедно с новата Комисия, да се поучите от погрешните ходове, направени във връзка с радикалните политики на свободния пазар? Готов ли сте да допринесете за крайно наложителната промяна на политиката, която да поставя хората пред печалбите и социалните интереси пред интересите на конкуренцията?
<SPEAKER ID="238" NAME="Жозе Мануел Барозу" LANGUAGE="EN">
В новата стратегия на Европейския съюз за 2020 г., която обявих преди малко, се набляга сериозно върху социалните въпроси, които споменахте току-що, г-н Bisky. Считам, че сега положението във връзка със социалните въпроси е неотложен въпрос, особено с оглед на нарастващата безработица. Съществува риск да имаме десетилетие с нисък растеж и висока безработица и това ще окаже сериозен натиск върху нашите социални модели и жизнения ни стандарт. Ето защо считам, че е важно да работим по въпросите, свързани със социалното включване.
<P>
Освен това е необходимо да гарантираме, че хората притежават правилните умения, за да успеят при новия икономически модел. Ето защо една от приоритетните области в стратегията на Европейския съюз за 2020 г. ще бъде да дадем правомощия на хората. Необходимо е да се наблегне на образованието и уменията, ученето през целия живот, мобилността на работниците, подкрепата на предприемачеството и самостоятелната заетост, но също и на борбата срещу изключването и бедността. Мисля, че ние, като Европейски съюз, сме длъжни да превърнем борбата срещу изключването и бедността в един от нашите приоритети.
<SPEAKER ID="239" NAME="Rolandas Paksas" LANGUAGE="LT">
Г-н председател, още през септември се обърнах към Вас във връзка с продължаването на функционирането на атомната електроцентрала "Игналина". От отговора Ви останах с впечатлението, че Комисията или не е наясно с действителната ситуация, или не е информирана, или се опитва да пренебрегне членовете на Европейския парламент.
<P>
Във връзка с това, г-н председател, предполагам знаете, че не са изградени хранилища за ядрено гориво и отработените горивни елементи ще се съхраняват в реактора, което намалява ядрената безопасност в района. Това е първият проблем. Второ, предполагам знаете, че заместващите генератори ще бъдат изградени чак след три години и Литва ще има недостиг на електроенергия. Това е вторият проблем. Трето, сигурно сте наясно, че обстоятелствата, които посочих, позволяват продължаването на функционирането на атомната електроцентрала и че не е подходящо тя да бъде затворена.
<P>
Г-н председател, въпросът ми е кой ще поеме отговорност за намалената ядрена безопасност в този район и за повишения риск за гражданите на Европейския съюз?
<SPEAKER ID="240" NAME="Жозе Мануел Барозу" LANGUAGE="EN">
По въпроса за "Игналина", както знаете, това е тема, свързана с Договора за присъединяване на Литва. Трябва да зачитаме Договора за присъединяване, подписан от всички държави-членки, включително от Литва.
<P>
Това, което правим сега, е да обръщаме внимание не само на икономическите аспекти, но и на аспектите на безопасността. Считам, че всичко това е взето под внимание в нашето решение и че можем да работим в литовските органи, за да осигурим ядрената безопасност в района.
<P>
Между другото, при неотдавнашната ми среща с президента Медведев отново повдигнах въпроса за доставките на енергия от Русия за Литва. Попитах го защо не могат да оказват по-голямо сътрудничество по въпроса за газопровода "Дружба". Така че ние работим активно с нашите литовски приятели, както и с други партньори, които са важни за сигурността на енергийните доставки за Литва.
<SPEAKER ID="241" NAME="Hans-Peter Martin" AFFILIATION="NI">
(DE) Г-н председател на Комисията, въпросът за продължаването на съществуването на заводите "Опел" тревожи европейската общественост. Той беше основна тема и по време на кампанията за федерални избори в Германия. Много преди изборите вече беше ясно, че се планира продажбата им на управлявания от "Магна" консорциум, но чак на 16 октомври Комисията подсказа, че има подобни опасения.
<P>
Защо чакахте до приключването на изборите в Германия? Това решение оказа важно въздействие върху резултатите от изборите в Германия. Как ще разсеете подозрението, че това беше свързано с политически съображения, особено предвид факта, че близките Ви отношения с канцлера Меркел са добре известни. Готов ли сте да направите обществено достояние писмените си обсъждания и разговорите не в писмена форма по въпроса за "Опел" преди федералните избори в Германия на 27 септември?
<SPEAKER ID="242" NAME="Жозе Мануел Барозу" LANGUAGE="EN">
Ще започна с последния Ви въпрос. Разбира се, ще се радвам да Ви предоставя цялата си кореспонденция с г-жа Меркел. Няма проблем за това.
<P>
Освен това преди изборите в Германия организирахме две срещи с всички държави, които имат отношение към "Дженерал Мотърс"/"Опел", а вчера организирахме третата среща. Това беше третата министерска среща във връзка с "Опел", организирана от Комисията, и първата, откакто "Дженерал Мотърс" реши да не продава "Опел".
<P>
Освен да оказва съдействие, главно като полага усилия всички заинтересовани страни да разполагат с еднаква информация, Комисията ще продължи да гарантира спазването на правилата за вътрешния пазар и за държавната помощ. Това е много важно за предотвратяване на пагубната надпревара в субсидирането между държавите-членки, която в крайна сметка няма да бъде от полза за никого.
<P>
Но сега топката очевидно е в ръцете на "Дженерал Мотърс". Действително едва след като стане известен бизнес планът на "Дженерал Мотърс" и ако нашите държави-членки пожелаят да предоставят държавна помощ, Комисията може да оцени дали се спазват правилата за конкуренцията. Не можем да действаме въз основа на предположения. Само при налични бизнес планове можем да кажем дали те са или не са съвместими с нашите общностни правила.
<SPEAKER ID="243" NAME="Hans-Peter Martin" AFFILIATION="NI">
(DE) Много Ви благодаря за предложението, г-н Барозу, с удоволствие ще се възползвам. Разбира се, въпросът е свързан и с разговорите Ви не в писмена форма. Сигурен съм, че можем да се договорим в това отношение. Във втората част на отговора си споменахте изключително важен проблем, а именно, че има не само надпревара за дъмпинг на трудовите възнаграждения, но и надпревара в субсидирането. Свикването на срещата на върха вчера беше много умен ход. Какви заключения направихте от нея? Как в бъдеще можем да противодействаме на зараждащата се опасност от надпревара за субсидиране, която се е случвала многократно между различните държави-членки на ЕС за сметка на европейските данъкоплатци, намесвайки се същевременно и в икономическия аспект на тези процеси?
<SPEAKER ID="244" NAME="Жозе Мануел Барозу" LANGUAGE="EN">
Именно чрез стриктно прилагане на правилата за държавна помощ, а този случай действително е много интересен за всички нас - освен за заинтересованите страни - тъй като, както предполага Вашият въпрос, ако всяка държава-членка започне да се съревновава с другите, за да види коя може да предостави повече средства на дадено предприятие, ще се получи нещо, което е лошо за държавите-членки, което не е добро за потребителите и не е добро за парите на данъкоплатците.
<P>
Гаранцията, която мога да Ви дам, е, че Комисията ще прилага стриктно правилата за държавна помощ, не защото сме крайни по отношение на правилата за пазара или конкуренцията, но защото считаме, че е важно да имаме строг общностен подход и условия на равнопоставеност за всички предприятия и за всички държави-членки - малките и големите, както и за богатите и не толкова богатите. Това е най-добрият начин да гарантираме поддържането на справедливостта в Съюза.
<SPEAKER ID="246" NAME="Kinga Gál" AFFILIATION="PPE">
(EN) Г-н Барозу, горещо приветствам изказването Ви преди малко, че планирате в Комисията да има портфейл, посветен на въпросите, свързани с основните права.
<P>
Ще добавя още един въпрос по тази тема. След като много добре знаете, че в ЕС живеят значителен брой местни национални малцинства и езикови малцинства - 15 милиона души, 10% от населението - възнамерявате ли да включите въпроса за тези общности, тези национални и езикови малцинства, в портфейла на новия член на Комисията относно въпросите за основните права?
<P>
Мисля, че особено след влизането в сила на Договора от Лисабон и на Хартата за основните права Европейският съюз следва да доразвие подхода си към тези общности.
<SPEAKER ID="247" NAME="Жозе Мануел Барозу" LANGUAGE="EN">
Отговорът е прост: да. Намерението ми е именно да поставя въпросите за недопускането на дискриминация - включително, разбира се, и въпросите за малцинствата - в обхвата на отговорността на члена на Комисията, отговарящ за основните права.
<SPEAKER ID="248" NAME="Glenis Willmott" AFFILIATION="S&amp;D">
(EN) Аз също исках да задам въпрос за балансираното представяне на половете в Комисията и във връзка с това искам да използвам възможността да поздравя Кати Аштън за нейното назначаване. Сигурна съм, че ще се съгласите с мен, че тя е голям талант. Изразявам задоволство от факта, че ролята на първия върховен представител е поверена на човек от Великобритания и съм особено доволна, че това ще бъде британска жена. Това е нещо, за което ние, жените в групата на социалистите, призоваваме от доста време.
<P>
Кати Аштън беше лидер в Горната камара на парламента на Обединеното кралство, когато се проправяше пътят на Лисабонския договор, което е голямо постижение. Тя притежава големи политически умения и има значителни постижения, откакто е член на Комисията. Чрез своята тиха дипломация, а не по арогантен начин, тя постигна споразумения, които другите не успяха да постигнат и които се оказаха трудни в миналото. Искам да кажа на Кати Аштън, че нейната роля не е да премахне задръстванията, а всъщност да създаде система за движение. Зная, че тя ще свърши прекрасна работа.
<SPEAKER ID="249" NAME="Жозе Мануел Барозу" LANGUAGE="EN">
Изключително горд и радостен съм, че Катрин Аштън беше назначена за първи заместник-председател на Комисията и върховен представител. Това е назначение, което подкрепих силно и одобрих по време на Европейския съвет. Разбира се, всички я познаваме като човек, който притежава както политическите способности, така и виждане за бъдещата посока, за да се заеме с взискателната задача да бъде върховен представител и заместник-председател на Комисията.
<P>
Всички знаем, че това е нововъведение. На всички ще ни е необходимо време, за да се научим как да използваме новата организация за постигане на най-добри резултати от гледна точка на засилената роля на Европейския съюз в света. Ясно е, че ще постигнем това само чрез истинско партньорство между институциите. Това е, което се предвижда да осигури водещата фигура с двойна функция и което съм убеден, че ще предложи Комисията: да има възможно най-добрата роля в света.
<P>
Разбира се, аз съм изключително щастлив, че тя е от Великобритания - според мен е важно, че Великобритания остава в центъра на Европейския съюз - и също, че е жена, тъй като, както знаете, много държа на балансираното представяне на половете. Ето защо по всички тези причини, а също и защото е моя колега в Комисията, аз бях - както можете да предположите - изключително доволен от това решение.
<SPEAKER ID="250" NAME="Андрей Ковачев" AFFILIATION="PPE">
Първо едно уточнение искам да направя към уважаемия колега г-н Schulz. Българският министър-председател никога не е призовавал за забраната на Българската социалистическа партия, а сега към въпрос към г-н Барозу. След 19 ноември, има ли яснота в това кои външнополитически портфейли ще останат в областта на компетентност на Комисията и кои ще бъдат прехвърлени в новата Служба за външно действие, такива като разширяването, търговията, помощта за развиващите се страни?
<SPEAKER ID="251" NAME="Жозе Мануел Барозу" LANGUAGE="EN">
Да, върховният представител ще бъде същевременно и заместник-председател на Комисията и това е много добра възможност да обединим компетентностите в рамките на общата външна политика и политиката на сигурност (ОВППС) - които притежава върховният представител - и традиционните компетентности на Общността в областта на външните отношения. Казано по-просто, един и същ човек ще изпълнява задачата на Хавиер Солана и на Бенита Фереро-Валднер. Този човек ще върши това в качеството си на заместник-председател на Комисията, но също и като председател на Съвета по външни работи. Мисля, че е изключително важно да имаме тази идея на това равнище.
<P>
Като цяло, на равнището на държавните и правителствените ръководители, както е посочено много ясно в Договора от Лисабон, председателят на Съвета представлява Европейския съюз във връзка с ОВППС на това равнище и в това си качество, а Комисията представлява Европейския съюз по всички други външни въпроси, както е посочено в член 17 от Договора от Лисабон.
<SPEAKER ID="252" NAME="Derek Vaughan" AFFILIATION="S&amp;D">
(EN) Г-н Барозу, не съм сигурен дали ще пожелаете да коментирате изтеклата наскоро информация за документа за преглед на бюджета, но без съмнение сте наясно, че той предизвика сериозна загриженост в много райони в цяла Европа. Дори първият министър на Уелс, Родри Морган, наскоро Ви изпрати писмо, с което изрази загрижеността си.
<P>
Във връзка с това, мога ли да Ви попитам дали ще представите нови предложения, с които да се гарантира, че районите в цяла Европа ще имат достъп до структурните фондове след 2013 г.? И ако възнамерявате да представите такива предложения, ще стане ли това по време на настоящата Комисия или при следващата Комисия, когато тя бъде назначена?
<SPEAKER ID="253" NAME="Жозе Мануел Барозу" LANGUAGE="EN">
Мога да Ви кажа, че четох писмото на първия министър на Уелс, но не съм чел споменатия документ.
<P>
Има работни документи в Комисията, изготвяни от различните й служби, но те не отразяват становището на Комисията. Единствено Колегията на членовете на Комисията приема позиции, които са обвързващи за Комисията. Сега сме в етап на подготвителна работа. Мога да Ви кажа, че лично аз съм изключително ангажиран, както знаете, със социалното, икономическото и териториалното сближаване и че регионалната политика остава първостепенен приоритет на следващата Комисия.
<P>
Относно прегледа на бюджета, взех решение с одобрението на Парламента - в лицето на председателя на комисията по бюджети - да представя прегледа на бюджета на по-късен етап. Разумно е първо да се постигне съгласие относно широките параметри на стратегията на Европейския съюз за 2020 г., а след това прегледът на бюджета да бъде представен от новата Комисия, за да може новата Колегия да има пълни права върху предложението и да работи с Вас в много тясно сътрудничество що се отнася до бъдещите финансови перспективи.
<SPEAKER ID="254" NAME="Sarah Ludford" AFFILIATION="ALDE">
(EN) Крис Патън каза, че опасността на Балканите се състои в това, че те се преструват, че въвеждат реформи, а Европейският съюз се преструва, че им вярва.
<P>
Именно това изглежда се случва в Босна, която тревожно върви към неправилно функциониране, ако не и към разрушение. Вижданията са, че международната общност и ЕС не успяват да наложат реформи в Босна и да се противопоставят на Милорад Додик, лидерът на Република Сърбия. Длъжността на върховния представител, докато все още съществува, беше подкопана, а авторитетът на международната общност беше отслабен.
<P>
Как ще отговорите на обвинението, че ЕС изпълнява програма в Западните Балкани, която е в полза на сърбите в Белград и Баня Лука и в ущърб на босненците, неудачниците?
<P>
Ще насърчите ли новия върховен представител и, след нейното одобряване, заместник-председателя на Комисията, Кати Аштън, да превърне Босна в най-първостепенен приоритет? Как ще гарантирате, че специалният представител на ЕС ще има действително влияние, ясен мандат и обединената подкрепа на ЕС зад себе си?
<SPEAKER ID="255" NAME="Председател">
Искам да кажа нещо много сериозно. Говорим за резултатите от последното заседание на Съвета на 19 ноември 2009 г. Зная, че почти всичко би могло да бъде казано или да се е случило на заседанието на Съвета, но вероятно не е било тема на последното заседание на Съвета, затова моля да се придържате към темата, защото е необходимо.
<SPEAKER ID="256" NAME="Sarah Ludford" AFFILIATION="ALDE">
(EN) Попитах за Кати Аштън, върховният представител, която беше назначена миналата седмица. Това определено е свързано с темата "във връзка с Европейския съвет".
<SPEAKER ID="257" NAME="Председател">
Добре, съгласен съм, ако председателят Барозу желае да отговори на този въпрос, но искам да ви помоля, колеги, да се придържате към темата, която е ясно определена.
<SPEAKER ID="258" NAME="Жозе Мануел Барозу" LANGUAGE="EN">
Първо, позволете ми да кажа, че споделям напълно загрижеността, изразена във връзка с положението в Босна. Всъщност това се превръща във все по-сложен проблем. Обсъждаме го с босненските органи и с всички заинтересовани страни в и извън Европа.
<P>
Разбира се, отговорът ми към Вас е "да", надявам се, че Кати Аштън ще му отдели сериозно внимание, заедно с члена на Комисията, отговарящ за разширяването, тъй като Босна, както знаете, е в областта на потенциално разширяване на Европейския съюз. Определено трябва да направим всичко възможно, за да сме сигурни, че държавата стъпва на краката си и че е способна да затвърди съществуването си като пълноценна държава, демократична държава, която се стреми да се присъедини към Европейския съюз някой ден.
<SPEAKER ID="259" NAME="Elisabeth Schroedter" AFFILIATION="Verts/ALE">
(DE) Току-що говорихте за това, как вече сте започнали консултациите за процеса след Лисабон. В такъв случай този процес ще бъде колективна отговорност на новата Комисия.
<P>
Съществува сериозно недоволство, че процесът на консултации се забави толкова много. Също така има сериозни опасния, че той е само формалност и че резултатите от консултациите няма да имат сериозно въздействие върху процесът след Лисабон.
<P>
Какво е предложението Ви за това, как всички заинтересовани страни и основният анализ на процеса на консултации могат да бъдат включени в този процес и в документите на Комисията? На кои членове на Комисията ще възложите задачата да гарантират, че това ще се случи и каква е Вашата лична отговорност в това отношение?
<SPEAKER ID="260" NAME="Жозе Мануел Барозу" LANGUAGE="EN">
Моята отговорност е цялостната координация на Комисията и на стратегията, но аз ще работя с няколко члена на Комисията, защото, както знаете, по своята същност стратегията на Европейския съюз за 2020 г. е всеобхватна стратегия, включваща много важни сектори, като се започне от икономическата конкурентоспособност и се стигне до устойчивостта - т.е. околна среда - както и аспекти на социалното включване. Следователно тя обхваща много широк кръг от компетентности.
<P>
Що се отнася до закъснението, права сте: има известно закъснение. За съжаление, това се дължи на факта, че Европейският съвет не взе решение по-рано и в резултат на това не можем да сформираме Комисията.
<P>
Така че пускаме работния документ днес, за да може всичко да бъде готово за пролетния Европейски съвет през март, тъй като досега трябваше да имаме нова Комисия, но все още нямаме. Надявам се, че ще имаме до края на януари.
<P>
Между другото, едва днес - и това е друга новина, която искам да ви съобщя - получих последното име от 27-те кандидати за членове на Комисията. Едва днес. Поради това закъсняваме малко, но независимо от това, мисля, че трябва да се възползваме в най-голяма степен от периода на консултации, за да имаме сериозни консултации относно бъдещата стратегия на Европейския съюз за 2020 г.
<SPEAKER ID="261" NAME="Isabelle Durant" AFFILIATION="Verts/ALE">
(FR) Г-н Барозу, искам да се върна към въпроса, зададен от колегата току-що. Сроковете, които ни поставяте, са изключително кратки. Как можем да оформим стратегия от сега до 2020 г. за три месеца? Трябва да разработим стратегия за целия Европейски съюз по социални, икономически и екологични въпроси, а имаме на разположение три месеца и период за консултации, който започва днес.
<P>
Поради това искам да привлека вниманието Ви, г-н Барозу, върху факта, че според мен трябва да изчакаме да се сформира Комисията, за да можем зададем въпросите си на нея, но преди всичко за да си дадем време да създадем един истински проект. Не можем да изготвим проект за Европейския съюз за три месеца.
<SPEAKER ID="262" NAME="Жозе Мануел Барозу" LANGUAGE="FR">
Споделям загрижеността Ви по този въпрос. Именно затова решихме да направим това сега и да не го оставяме за по-късен момент. Така ще имате повече време. Ако чакаме новата Комисия да започне мандата си, може би ще трябва да чакате до края на януари и затова вече задействахме процеса. Подробностите ще бъдат публикувани в интернет днес, ако вече не са там. Надявам се на ангажираност и от Ваша страна в това отношение. Самият аз съм готов да се ангажирам.
<P>
Във всеки случай пролетният Европейски съвет отбелязва началото, а не края на процеса. Въпреки това председателството на Съвета, действащо на ротационен принцип - което се запазва с Договора от Лисабон, както знаете - испанското председателство, настоя да изготвим първоначален документ, който ще служи като основа за обсъждане. Поради това имах голямо желание да го представя сега. Ще направя всичко възможно, за да гарантирам, че всички, които са засегнати от този въпрос, могат да участват и да дадат своя принос за преразглеждането на това, което, както самата Вие изтъкнахте, е изключително важна стратегия.
<SPEAKER ID="263" NAME="Ryszard Czarnecki" AFFILIATION="ECR">
(PL) Г-н Барозу, ако погледнем главните ръководни длъжности на най-високо равнище на Европейския съюз, при сравняване на новия ЕС и стария ЕС, резултатът е 3:0 в полза на стария ЕС. От 1 януари 2012 г., когато ще има нов председател на Европейския парламент, няма да има никой на високо равнище на Европейския съюз, който да представлява 12-е нови държави-членки. Как ще оправдаете това решение?
<SPEAKER ID="264" NAME="Жозе Мануел Барозу" LANGUAGE="EN">
На първо място, председателят на Съвета и върховният представител не представляват част от Европа: те представляват цяла Европа.
<P>
Нека да кажа, че бях много доволен и от кандидатурата на Херман ван Ромпой. Когато министър-председателят Рейнфелд представи името му, беше ясно, че това е лицето, което може да осигури консенсус при вземане на решението. А фактът, че той е от Белгия, предоставяйки инстинктивна подкрепа за общностния метод, и това, че е проевропеец в своята същност, говори много добре и за Белгия.
<P>
Предвид това, по отношение на важността на новите държави-членки, мисля, че вече доказахте тяхната важност чрез избирането на г-н Buzek за председател на Европейския парламент: някого, който е от нова държава-членка, някого, който е допринесъл толкова много за повторното обединяване на Европа.
<P>
И така, на тези длъжности ние не представляваме една държава или един район: ние представляваме цяла Европа.
<SPEAKER ID="265" NAME="Miguel Portas" AFFILIATION="GUE/NGL">
(PT) Г-н председател, миналата седмица Съветът одобри споразумението между институциите относно бюджета за 2010 г. Последиците от решенията, които ще се приемат в Копенхаген, не следва да представляват част от това споразумение или ангажимент. Те следва да бъдат предмет на коригиращ бюджет.
<P>
Въпросът, който искам да Ви задам, е лесен: предвид затрудненията, които имахме при финансирането на втория транш за плана за икономическо развитие с настоящия бюджет, как Комисията предполага, че ще осигури средствата за финансиране на първата година от борбата с изменението на климата, за която ще са необходими най-малко 2 млрд. евро? Още повече че тази обща стойност ще се увеличава с всяка изминала година, така че откъде според председателя ще дойдат тези пари?
<SPEAKER ID="266" NAME="Жозе Мануел Барозу" LANGUAGE="PT">
Г-н Portas, благодаря Ви за въпроса. Вярно е, че убеждаването на Парламента да одобри конкретен бюджет за някои от дейностите, свързани с енергийната ефективност, енергийната сигурност и борбата с изменението на климата, се оказа изключително трудно и съм много доволен, че това беше постигнато. Искам да благодаря на всички, които направиха възможно одобряването на бюджета.
<P>
Ако, както се надявам, постигнем споразумение в Копенхаген, след това ще трябва да работим за осигуряване на средствата, необходими за изпълнението на споразумението в рамките на бюджета.
<P>
Все още не сме напълно готови, но съм напълно сигурен, че ако държавите-членки се споразумеят относно бъдещото финансиране на действията за смекчаване на последствията от изменението на климата, от които се нуждаят развиващите се държави, ние ще трябва да се споразумеем и за средствата, необходими за изпълнението на тази цел.
<SPEAKER ID="267" NAME="Lena Kolarska-Bobińska" AFFILIATION="PPE">
(PL) Г-н Барозу, назначаването на г-жа Аштън и на г-н ван Ромпой, както и самият договор от Лисабон, ще внесат промени в начина на функциониране на Комисията. Някои от промените са посочени в Договора от Лисабон, но други са неуточнени и неясни и ще се оформят чрез определени практики и решения. Искам да попитам какви промени предвиждате в работата и функционирането на Европейската комисия в най-близко бъдеще и през следващите няколко години. Сега е подходящ момент да се направят такива промени и както казах, понастоящем има възможности, които не са напълно уточнени в Договора от Лисабон. Говорихте за назначаването на някои членове на Комисията. Аз имам предвид политики и действия, които не се ограничават само до определянето и разпределянето на функциите на новите членове на Комисията.
<SPEAKER ID="268" NAME="Жозе Мануел Барозу" LANGUAGE="EN">
Съгласен съм с общата Ви забележка, че институциите са и такива, каквито ги оформим на практика. Именно затова бях толкова доволен от назначаването на Кати Аштън и Херман ван Ромпой, тъй като зная, че и двамата притежават истински европейски дух и са посветени на въпросите на Общността.
<P>
Що се отнася до практическата страна на въпроса, на 1 декември Кати Аштън ще стане върховен представител и заместник-председател на Комисията по силата на решението на Европейския съвет. На този ден тя ще поеме отговорността за портфейла за външни отношения като заместник-председател на Комисията. В качеството си на заместник-председател на Комисията тя се отчита пред Европейския парламент, а Парламентът знае в каква голяма степен Кати Аштън е посветена на парламентарната демокрация. Зная, че тя няма търпение да се срещне с комисията по външни работи възможно най-скоро, за да може да поеме новата си роля на правилна основа.
<P>
По отношение на следващата Колегия, Катрин Аштън също ще има изслушване заедно с другите кандидати за членове на Европейската комисия и ще бъде подложена на вашето колективно гласуване на следващата Колегия.
<SPEAKER ID="269" NAME="Mitro Repo" AFFILIATION="S&amp;D">
(FI) Г-н председател, г-н член на Комисията, във връзка със заседанието от миналата седмица искам да попитам дали самият Вие сте доволен от процеса на избор, при който бяха заети две длъжности от първостепенна важност и дали също сте съгласен, че някои от процедурите на Европейския съюз за вземане на решение все още се нуждаят от по-голяма степен на прозрачност и демократичност?
<P>
Искам да Ви попитам дали приложения метод за избор, при който кандидатите сякаш се появиха от нищото, беше начин да се утвърди авторитета на ЕС и засили ли той доверието в практиката за вземане на решение в ЕС? Не следва ли големите политически групи да помислят сериозно какъв тип кандидати да се предлагат за първостепенни длъжности в бъдеще, дали процесът на избор може да бъде преразгледан и усъвършенстван по някакъв начин и кой следва да направи това? Може би това трябва да бъде задача на Европейския парламент и на неговите членове. Този път Финландия имаше висококвалифицирани кандидати и това следва да ни радва.
<SPEAKER ID="270" NAME="Жозе Мануел Барозу" LANGUAGE="EN">
Първо, както знаете, разпоредбите на Договора от Лисабон бяха спазени изцяло и аз, разбира се, подкрепям прилагането на Договорите. Трябва да зачитаме принципите на правовата държава в Европейския съюз.
<P>
По отношение на лицата, които бяха избрани, наистина мисля, че трябва да ги уважаваме, тъй като министър ван Ромпой е министър-председател на Белгия, а лейди Аштън е член на Комисията. Затова вярвам, че имат качествата да изпълняват задълженията си.
<P>
Що се отнася до институциите, важно е да се отбележи, че председателят на Съвета трябва да бъде избран от държавните или правителствените ръководители. Това не е избор за президент на Франция или на Португалия. Става въпрос за председателя на Европейския съвет и този председател се избира от държавните или правителствените ръководители. Различно е при председателя на Комисията, който беше номиниран от държавните или правителствените ръководители и избран в Парламента. Ето защо трябва да зачитаме различната логика на отделните институции.
<SPEAKER ID="271" NAME="Jens Rohde" AFFILIATION="ALDE">
(DA) Г-н председател, г-н Барозу, в разискването по тази точка имаше сериозно обсъждане относно сформирането на Комисията и портфейлите, които ще получат членовете на Комисията. Това, за което ние в групата на Алианса на либералите и демократите за Европа сме много загрижени, е какъв портфейл ще получи новият член на Комисията, отговарящ за климата, тъй като това ще определи дали става въпрос само за празни приказки или ще имаме член на Комисията, който действително ще работи ефективно по въпросите на изменението на климата, като същевременно ще запази конкурентоспособността на Европа.
<P>
Поради това искам да попитам какво председателят на Комисията прави и ще прави, за да гарантира, че длъжността на члена на Комисията, отговарящ за климата, ще притежава тежестта, която председателят на Комисията е посочил, че следва да притежава. Във връзка с това имам два конкретни въпроса: членът на Комисията, отговарящ за климата, ще се занимава ли и с областта на енергетиката и ще има ли той или тя собствена дирекция?
<SPEAKER ID="272" NAME="Жозе Мануел Барозу" LANGUAGE="EN">
Преди всичко мисля, че е справедливо да приветстваме факта, че ще имаме член на Комисията, отговарящ за действията в областта на климата. Досега тази длъжност не съществуваше. Именно защото има много работа в това отношение и искам да придам тежест, както се изразихте, на тази функция, взех решение и съобщих на Парламента създаването на длъжността член на Комисията, отговарящ за действията в областта на климата. Този член на Комисията ще има много отговорности. Той или тя ще трябва да разшири действията в областта на климата, тъй като те са свързани с енергетиката, но също и с околната среда, научните изследвания, селското стопанство и промишлеността. Ето защо действията в областта на климата имат много важна координираща роля както във вътрешен, така и във външен аспект.
<P>
Съвсем ясно е, че Копенхаген няма да бъде краят на процеса. Надявам се да постигнем оперативно споразумение на срещата в Копенхаген, но ще трябва да се свършат много неща и след Копенхаген, включително работата с нашите основни партньори.
<P>
Ето защо членът на Комисията, отговарящ за действията в областта на климата, ще има много важна външна и вътрешна роля, за да изпълни всичките ни очаквания за силна политика в областта на климата в Европейския съюз.
<SPEAKER ID="273" NAME="John Bufton" AFFILIATION="EFD">
(EN) Г-н Барозу, след назначаването на новия председател, Хеман Ван Ромпой, имаше много спекулации по въпроса дали ще се въведат преки данъци на ЕС. Можете ли да ми кажете откровено дали това е така и как смятате да събирате тези данъци?
<SPEAKER ID="274" NAME="Жозе Мануел Барозу" LANGUAGE="EN">
Първо, не виждам каква е връзката между данъците и Херман ван Ромпой, тъй като не Съветът предлага данъците. Това е компетентност на Комисията.
<P>
Отговорът ми е следният. Първо, винаги давам откровени отговори, не е необходимо да искате да Ви отговоря откровено. Второ, възнамерявам да разгледам всички въпроси на данъчното облагане в Европейския съюз. Трябва да обърнем внимание на това. Трябва да разгледаме собствените ресурси на Европейския съюз. Обещали сме това на Парламента. Програмата, с която бях избран, включва разглеждането на възможните собствени ресурси и това се съдържа в програмата, одобрена от настоящия Европейски парламент.
<SPEAKER ID="275" NAME="Franz Obermayr" AFFILIATION="NI">
(DE) Комисията продължава преговорите за присъединяване на Турция по изключително некритичен начин. Така тя пренебрегва настроенията на държавите-членки и техните граждани. Назначаването на г-н ван Ромпой за председател на Европейския съвет е назначаване на явен противник на присъединяването на Турция и сега ще цитирам неговите думи, че Турция не е Европа и никога няма да бъде Европа. Според него всеобщите ценности в Европа, които са основни ценности и на християнството, ще загубят силата си с присъединяването на голяма ислямска държава като Турция.
<P>
Затова моят въпрос е каква е позицията на Комисията по отношение на това недвусмислено изявление? Освен това, ако опасенията на обществеността по този въпрос не се възприемат сериозно, какво е отношението към опасенията на председателя на Европейския съвет?
<SPEAKER ID="276" NAME="Жозе Мануел Барозу" LANGUAGE="EN">
Комисията зачита позицията на държавите-членки, а държавите-членки решиха единодушно да има преговори с Турция. Ние изпълняваме мандата, който получихме от името на държавите-членки за преговори с Турция и с други страни кандидатки.
<P>
Важно е да се знае, че това беше единодушно решение на държавите-членки. То не беше измислено от Комисията. Имаше единодушно решение на държавите-членки за преговори с Турция и с други държави по отношение на възможността за тяхното присъединяване.
<P>
Съвсем ясно е, че Турция не е готова за присъединяване - ние също не сме готови да й предложим членство - но трябва да продължим преговорите в духа на добрата воля с всички страни кандидатки.
<P>
Що се отнася до коментарите, направени от г-н Ван Ромпой, аз обикновено не коментирам коментари. Като председател на Съвета той заяви много ясно, че ще зачита мандата, който му е възложен от държавите-членки.
<SPEAKER ID="277" NAME="Cristina Gutiérrez-Cortines" AFFILIATION="PPE">
(ES) Г-н председател, ще обсъдя две понятия, а именно координацията и гъвкавостта.
<P>
При всички теми, обсъждани в Съвета, се установи проблем. През последните години имаше изключителна липса на координация между различните генерални дирекции в Комисията. Политиката в областта на изменението на климата често се разглеждаше независимо от научните знания на Генерална дирекция "Научни изследвания". Тя също така се провеждаше независимо от използването на земята например, което е свързано с изменението на климата.
<P>
Първият ми въпрос е следният. Готов ли сте да организирате и подобрите вътрешната организация така, че когато назначаваме нашите членове на Комисията, да можем да бъдем сигурни, че вътрешната координация е гарантирана?
<P>
Вторият ми въпрос е свързан с факта, че говорим за конкурентоспособност, за икономическа криза. Готова ли е Комисията да бъде по-гъвкава и по отношение на някои въпроси, като например Регламента относно регистриране, оценка и разрешаване на химични вещества и препарати (REACH) и неговото прилагане, което ще навреди допълнително на нашата конкурентоспособност? Готова ли е тя да бъде по-гъвкава?
<P>
Последната ми идея за тази политика на съгласуваност е, че не можем да говорим за икономика и възстановяване, без да говорим за отваряне на енергийните пазари. Има държави, които нямат енергиен пазар, като например Испания във връзка с газа. Това означава, че цените се повишават и развитието става невъзможно.
<SPEAKER ID="278" NAME="Жозе Мануел Барозу" LANGUAGE="PT">
Ще направя всичко в рамките на моите правомощия, за да подобря вътрешната координация в Комисията, но трябва да кажа, че според мен координацията беше добра. Доказателство за това е фактът, че решенията на Комисията винаги са се вземали с единодушие.
<P>
Съвсем естествено е, като разглеждаме отделните членове на Комисията, да установяваме, че всеки от тях се опитва да превърне в приоритет въпроса, който според него поражда най-сериозна загриженост. Не е изненадващо, че членът на Комисията, отговарящ за околната среда, показва по-голям интерес към екологичните въпроси, отколкото члена на Комисията, отговарящ за промишлеността, който, от своя страна, е по-заинтересован от въпросите на промишленото развитие. Но това, което има значение, е решението на Колегията и в това отношение имаше ефективна координация.
<P>
Освен това ние искаме да разработим усъвършенствана екологична политика, като същевременно гарантираме конкурентоспособността на нашите предприятия. Мисля, че чрез предложенията, представени от Комисията, се гарантира, че ще имаме подходящи решения, ако други държави не се присъединят към нашите високи амбиции в областта на опазването на околната среда. Не искаме да възлагаме поръчки на Европейския съюз на външни изпълнители в държави, които нямат същото равнище на екологични изисквания като нас.
<SPEAKER ID="279" NAME="Juan Fernando López Aguilar" AFFILIATION="S&amp;D">
(ES) Г-н председател, г-н Барозу, бих желал да изразите ясно становището си по два въпроса, свързани със съставянето на следващата Комисия.
<P>
Първо, чух да казвате в залата, че планирате да разделите портфейла за правосъдие и вътрешни работи на два отделни портфейла: един за основни права и правосъдие и друг за сигурност и имиграция. Днес следобед обаче чух, че говорите за портфейл за основни права и правосъдие и портфейл за вътрешни работи, което според мен е много по-добра комбинация, тъй като това означава, че имиграцията вече няма да се възприема като заплаха за сигурността или като въпрос, подчинен на сигурността. Според мен съсредоточаването върху имиграцията по този начин е не само погрешно, но и опасно.
<P>
Бих искал да разбера дали ще се възприеме този подход и дали той ще се отрази на структурите на генералните дирекции - в момента Генерална дирекция "Правосъдие и вътрешни работи". Също така бих искал да чуя, че поемате ангажимент във връзка със законодателната програма програмата от Стокхолм да се прилага в пространството на правосъдие, сигурност и свобода. С влизането в сила на Договора от Лисабон Парламентът ще бъде решителен от самото начало и искам да чуя от Вас ясен ангажимент, че ще включите Парламента в разработването на законодателната програма, произтичаща от програмата от Стокхолм.
<SPEAKER ID="280" NAME="Жозе Мануел Барозу" LANGUAGE="PT">
Г-н López Aguilar, отговорът ми на втория Ви въпрос е положителен. Ние искаме да включим активно Парламента, поради което това ще бъде един от приоритетите на следващата Комисия и нещо, което вече е заложено в конституцията, най-малкото, защото Парламентът ще има по-големи правомощия за вземане на решения в тази област.
<P>
По въпроса за портфейла, искам да кажа следното: ще има член на Комисията, отговарящ за правосъдието и основните права и член на Комисията, отговарящ за вътрешните работи.
<P>
Въпросите в областта на имиграцията имат аспект, свързан със сигурността. Например агенция "Frontex" ще остане под ръководството на члена на Комисията, отговарящ за вътрешните работи. Не е логично тя да бъде под отговорността на друг член на Комисията. Когато става дума за въпроси на включването и интеграцията обаче, идеята ми е те да бъдат в компетентността на члена на Комисията, отговарящ за социалните въпроси.
<P>
В крайна сметка и аз като г-н López Aguilar считам, че не следва да разглеждаме имиграцията само през призмата на сигурността. Друг аспект е борбата с нелегалната имиграция и мрежите за трафик на хора. "Frontex" се занимава с тази област. Тя трябва да бъде под ръководството на члена на Комисията, който отговаря за тези въпроси. Ще поставя обаче всички въпроси на имиграцията, свързани с интеграцията и включването, под ръководството на члена на Комисията, отговарящ за социалните въпроси, тъй като това са проблеми на социалното включване.
<SPEAKER ID="281" NAME="Reimer Böge" AFFILIATION="PPE">
(DE) Европейският съвет изрази надеждата си за евентуално постигане на споразумение относно структурата на Европейската служба за външна дейност, когато е възможно, до края на април. Комисията трябва да одобри тези предложения и искам да Ви попитам, г-н Барозу, дали Комисията, преди да ги одобри, ще представи подходящи предложения и ще ги включи в преговорите, по-специално по отношение на адаптирането на многогодишното финансово планиране, адаптирането на Междуинституционалното споразумение за бюджетна дисциплина и - в областите, в които има промяна на отговорността за програмите за външна политика - адаптирането и предоговарянето на тези програми, които, разбира се, вече подлежат на съвместно вземане на решение. Това е необходимо, тъй като ако няма решителност по въпросите, които споменах, Службата за външна дейност ще бъде просто отделно тяло без необходимата бюджетна обезпеченост и без необходимите възможности за определяне на значението си. Как Комисията, заедно с Парламента, ще изпълни тези задачи в предстоящите месеци?
<SPEAKER ID="282" NAME="Жозе Мануел Барозу" LANGUAGE="EN">
Благодаря Ви за въпроса, г-н Böge. Зная колко сериозно е отношението Ви към бюджетните правила и компетентността на Парламента.
<P>
Отговорът ми е положителен, разбира се, че ще представим своевременно на Парламента предложения за приемане на необходимите корекции, за да може новият субект, Европейската служба за външна дейност, да разполага със средствата, бюджетните средства, за изпълнение на всичките си дейности.
<P>
Както съм казвал и преди, желанието ни е това да бъде един от големите успехи на Договора от Лисабон. Мисля, че това е много важно нововъведение и, разбира се, въз основа на предложението, което ще бъде направено от заместник-председателя Аштън като върховен представител, ще работим по този въпрос заедно с Парламента.
<SPEAKER ID="283" NAME="Malika Benarab-Attou" AFFILIATION="Verts/ALE">
(FR) Г-н Барозу, искам да съобщя, че след няколко дни ще отбележим Международния ден на солидарност с палестинския народ.
<P>
Не трябва да продължава положението, при което палестинското население е смазвано, колонизирано, наранявано и избивано.
<P>
Ние европейците, чрез нашите ценности на солидарност и братство, сме отговорни да намерим решение на това положение бързо, преди то да се превърне в кървава баня.
<P>
Израелското правителство продължава колонизацията си с въоръжени настъпления, и то след извършването на военните престъпления в началото на годината. Символите и сълзите вече не са достатъчни. Днес единственото решение за спиране на смъртоносната политика на израелското правителство е признаването и преди всичко съществуването на палестинската държава.
<P>
Палестинският народ, като други народи, има право на достойно съществуване, което удовлетворява неговите стремежи.
<P>
Вие като председател на Комисията, заедно с г-жа Аштън, ще предприемете ли действия по този въпрос и ако да, по какъв начин?
<SPEAKER ID="284" NAME="Жозе Мануел Барозу" LANGUAGE="FR">
Първо, искам да повторя думите Ви за демонстриране на солидарност с палестинския народ, който всъщност страда от липса на зачитане на правото му на самоопределение.
<P>
Що се отнася до конкретния въпрос, който ми зададохте, вземането на решение дали да се признае или не друга държава е отговорност на държавите-членки.
<P>
Нашата позиция - позицията, която Комисията винаги е отстоявала - се състои в подкрепа на едновременното съществуване на двете държави: правото на Държавата Израел да съществува в мир и без заплаха за сигурността й и, едновременно с това, правото на палестинския народ да изгради собствена държава.
<P>
Ние желаем едновременното съществуване на тези две държави да допринесе за създаване на ново положение не само за израелския народ и за палестинския народ, но и за целия регион, тъй като положението там действително е много сериозно. То застрашава не само надеждата на палестинския народ, но също и мира в региона и по света.
<SPEAKER ID="285" NAME="Председател">
Благодаря Ви, г-н председател на Комисията. Постигнахме много повече от предишния път, преди един месец. Благодаря Ви много и за това, че спазихте стриктно времето, с което разполагахте. Разбираме, че не винаги е лесно да се отговаря на понякога сложни въпроси в рамките на една минута.
<P>
Мисля, че е много полезно за всички нас в двете институции да се разбираме взаимно. Това е проява на голяма отговорност и е много важен сигнал за нашите граждани, че двете институции могат да обсъждат въпроси и да общуват взаимно.
<P>
Ще се видим отново следващия месец във времето за въпроси.
<P>
(Ръкопляскания)

<CHAPTER ID="003">
Одобряване на протокола от предишното заседание
<SPEAKER ID="008" NAME="Председател">
Протоколът от заседанието на 25 март 2010 г. и документите, които бяха приети, са на разположение и можете да се запознаете с тях. Протоколът е одобрен.
<SPEAKER ID="009" NAME="Francesco Enrico Speroni" AFFILIATION="EFD">
(IT) Г-н председател, Вие поменахте жертвите на атентатите в Русия.
<P>
Неотдавна имаше терористични нападения и в Ирак, Афганистан и Пакистан, страни, които - подобно на Русия - са извън Европейския съюз. Считам, че би било редно да поменем и тези жертви.
<SPEAKER ID="010" NAME="Председател">
Прав сте, г-н Speroni. Съгласен съм. В уводните слова ние, в Европейския парламент, споменаваме и подобни събития, които се случват по целия свят. Припомняме си всички жертви с голяма мъка. Изразяваме и съчувствие на семействата и приятелите на жертвите, както и на страните, в които възникват такива събития. Това обаче беше изключителен случай, тъй като подобни неща не са се случвали в самата Русия от дълго време. Затова го споменах. Но вие сте абсолютно прав, г-н Speroni. Трябва да помним, че всяка седмица в целия свят има множество твърде тягостни случаи от този род. Ето защо работата ни в Европа, в Европейския съюз, е толкова смислена и затова можем да сме доволни, че имахме възможността да решим много от тези проблеми в нашата Европа, въпреки че все още не сме решили всички. Благодаря Ви, г-н Speroni, че насочихте вниманието ми към този аспект. Много Ви благодаря.

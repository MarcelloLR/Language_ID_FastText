<CHAPTER ID="016">
Време за въпроси (въпроси към Съвета) 
<SPEAKER ID="249" NAME="Председател">
Следващата точка е време за въпроси (B7-0203/2009).
<P>
Следните въпроси са отправени към Съвета.
<P>

<P>
Относно: Хуманното отношение към животните
<P>
Като се има предвид, че хуманното отношение към животните е един от приоритетите на шведското председателство и като се има предвид, че страни като Ирландия вече успешно са приложили схеми за хуманно отношение към животните по отношение на транспортирането на живи животни, в това число Схемата за хуманно отношение към кравите с бозаещи телета, с която се гарантира, че отбитите ни животни за износ са по-силни и по-добре подготвени, за да издържат пътуването, дали шведското председателство планира да вземе предвид подобни схеми за транспортиране на живи животни с цел гарантиране постигането на баланс между устойчивия износ на живи животни и запазването на хуманното отношение към животните във всяко едно ново законодателство? Освен това, като се има предвид, че Ирландия е островна нация и разчита сериозно на износната търговия с отбити животни, дали шведското председателство има някакви предложения, които биха възпрепятствали тази жизненоважна за Ирландия търговия?
<SPEAKER ID="251" NAME="Сесилия Малмстрьом" LANGUAGE="SV">
Г-жо председател, за мен е чест да отговоря на въпроса, зададен от г-жа Harkin. Съветът споделя загрижеността на члена на Парламента относно хуманното отношение към животните. Благодарение на редовното внасяне на предложения от Комисията разполагаме със значително по обем законодателство на Общността в тази област. Шведското председателство има за цел да продължи разискването относно хуманното отношение към животните и добрата животновъдна практика. Това са приоритетни въпроси за нашето председателство в областта на земеделието като специална конференция по въпросите на хуманното отношение към животните ще се проведе в шведския град Упсала на 8-9 октомври.
<P>
В основата на конференцията ще бъдат резултатите от проекта "Welfare Quality", финансиран от ЕС. От 2004 г. насам проектът е изработил научно обоснована система за оценка на грижите, полагани за животни в селскостопанските предприятия. В допълнение проектът търси най-добрите начини за предоставяне на обратна информация на селскостопанските производители, потребителите и другите заинтересовани страни. Участниците ще са повече от 40 институции и университети от ЕС и Латинска Америка. Друга тема, която предстои да се обсъжда на конференцията, е възможността за подобряване на хуманното отношение към животните в световен мащаб. Ще присъстват оратори от международни организации като Световната търговска организация и Организацията по прехрана и земеделие към ООН (ФАО), световни предприятия и международната месна индустрия, както и представители от САЩ и Намибия.
<P>
Резултатите от конференцията вероятно ще имат значение за заключенията, планирани от Съвета, в отговор на очакваното съобщение на Комисията относно етикетирането във връзка с хуманното отношение към животните. Що се отнася до поемането на инициатива за законодателство, сигурна съм, че членът на ЕП съзнава, че Комисията е тази, която внася предложения. Шведското председателство понастоящем работи върху предложение от Комисията за нова директива относно защитата на животни, използвани за научни цели. На този етап Комисията не е внесла други предложения за законодателство относно хуманното отношение към животните, които да се разглеждат по време на шведското председателство.
<SPEAKER ID="252" NAME="Marian Harkin" AFFILIATION="ALDE">
(EN) Удовлетворена съм от Вашето потвърждение, че имате желание да продължите разискването и че ще проведете конференция в Упсала по този въпрос. В действителност законодателството, което сме въвели, е в сила от едва две години. Информирана съм, че в Ирландия изцяло се вярва на въпросното законодателство. Обучили сме хора. Подобрили сме транспортните системи и като резултат на всичко това търговската дейност се развива много добре, но ако я спрем, ясно е, че конкуренцията ще изчезне от вътрешния пазар и т.н. Въпросът ми е дали е важно да се променя законодателство, въведено съвсем наскоро и действащо ефективно само от две години насам. Другият ми въпрос е какви убедителни научни данни съществуват, доказващи нуждата от тази промяна.
<SPEAKER ID="253" NAME="Сесилия Малмстрьом" LANGUAGE="EN">
Да, както казахте, важно е да оценим това надлежно и да видим какво е постигнато; какви са резултатите.
<P>
Събираме научни доказателства. На конференцията в Упсала сме поканили експерти и изследователи, които да бъдат в центъра на обсъжданията на конференцията. Както казах, надяваме се това да бъде основата за отговора на Съвета на съобщението, което се очаква да бъде изпратено от Комисията. Това мога да кажа засега.
<P>
Но ние също така горещо приветстваме становищата на Европейския парламент. Надяваме се това да е много добро начало на обсъжданията и събирането на възможно най-богата информация.
<SPEAKER ID="254" NAME="Mairead McGuinness" AFFILIATION="PPE">
(EN) Едно уточнение: надявам се науката да надделява над емоциите, когато се разглежда въпроса за транспортирането на животни.
<P>
Искам да засегна въпроса за транспортирането на коне, който, считам, не беше достатъчно разяснен, и мисля, че в момента е налице сериозна загриженост по този въпрос.
<P>
Изказвам предположение, че тревогите относно хуманното отношение към животните ще нараснат поради непосилните цени, които заплащат за своята продукция много от селскостопанските производители на нашите държави-членки. Те правят всичко, което е по силите им, за да спазват стандартите за хуманно отношение към животните на фона на много ниските цени на стоките и от там липсата на приходи за селските стопанства. Поради това считам, че е необходимо да отделим нужното внимание на въпроса.
<SPEAKER ID="255" NAME="Seán Kelly" AFFILIATION="PPE">
(EN) В Ирландия това е много спорен въпрос, който предоставя материал на защитниците на отхвърлянето на Договора от Лисабон чрез референдум. С оглед на това, както и с оглед на факта, че Ирландия е остров и че при липса на износ на живи животни ще се установи удобен картел, действащ най-вече в областта на цените на говедата и овцете, може ли да ни дадете някаква надежда, че въпросът ще бъде решен или ще бъде постигнат компромис преди референдума за Договора от Лисабон на 2 октомври?
<SPEAKER ID="256" NAME="Сесилия Малмстрьом" LANGUAGE="EN">
Добре разбирам загрижеността на членовете на Парламента и на гражданите. За съжаление не мога да обещая, че проблемът ще бъде решен преди референдума.
<P>
В момента очакваме предложението на Комисията. То беше отложено по неизвестни за мен причини. Веднага щом пристигне, ще се заемем с него и ще започнем обсъждането му. Не мога да ви предоставя допълнителна информация, защото очакваме предложението от Комисията. Надявам се да съумеем да направим това, без да драматизираме нещата, а по-скоро като ги оценим и ги разгледаме от научна гледна точка, въз основа на съответните доказателства.
<P>

<P>
Относно: Трафик на деца в ЕС
<P>
Публикуван през м. юли доклад на Агенцията за основните права подчертава сериозността на проблема с трафика на деца в ЕС. Много деца стават жертва на трафик в рамките на ЕС с цел сексуална експлоатация, принудителен труд, осиновяване и отнемане на телесни органи.
<P>
Приветствам включването на трафика на хора като приоритетен въпрос в работната програма на шведското председателство. Ще бъдат ли разгледани някакви конкретни предложения във връзка с трафика на деца, както препоръчва Агенцията за основните права?
<SPEAKER ID="258" NAME="Сесилия Малмстрьом" LANGUAGE="SV">
Г-жо председател, шведското председателство споделя загрижеността на члена на ЕП относно трафика на деца с цел сексуална експлоатация или с други цели. Тази разновидност на модерното робство е една от най-печелившите дейности на международната организирана престъпност. Разбира се, тя подлежи на осъждане и представлява сериозен проблем както в рамките на ЕС, така и в останалата част на света. Трафикът на хора дълго време представляваше важен въпрос от дневния ред на ЕС и, разбира се, трябва да продължим да прилагаме комбинация от мерки, за да се борим с това ужасяващо нарушение на едно от основните права.
<P>
Европа трябва да удвои усилията си в областта на мерките за превенция и борба срещу организираната престъпност, както и за защита на жертвите на престъпления. Ангажиментът на ЕС за борба с трафика на хора е виден от приемането и прилагането на законодателните и незаконодателни инструменти в тази област. Началото беше поставено през 1997 г. с приемането на съвместен план за действие за борба с трафика на хора. Най-важният законодателен текст е Рамковото решение относно борбата с трафика на хора, прието през 2002 г.
<P>
През март 2009 г. Комисията внесе предложение за ново рамково решение относно предотвратяването и борбата с трафика на хора и защита на жертвите от подобна дейност. Намерението беше то да замени рамковото решение от 2002 г. Една от целите на предложението е да се предвиди специално третиране на уязвимите жертви, децата, при разследването и наказателното производство с цел предотвратяването на известния като вторично виктимизиране феномен.
<P>
Настоящето предложение е свързано с друго предложение, което е ориентирано дори в по-голяма степен към специфичните потребности на децата, а именно предложението за рамково решение относно борбата със сексуалното малтретиране, сексуалната експлоатация на деца и детската порнография и за отмяна на Рамково решение 2004/68, което Комисията внесе по същото време. Целта е да се създаде по-съдържателна правна уредба, да се засили ефективността й и да се въведат по-строги наказания за извършителите.
<P>
Посочените две предложения в момента се обсъждат от Съвета. Те се основават на значителен международен консенсус, най-вече в Протокола на ООН от Палермо и на мерките за борба с трафика на хора, съдържащи се в Европейската конвенция за правата на човека, както и Конвенцията на Съвета на Европа относно защитата на децата от сексуална експлоатация и сексуална злоупотреба.
<P>
Във връзка с министерската конференция, провеждана от председателството в Брюксел на 19 и 20 октомври, която ще се съсредоточи върху засилването на мерките на ЕС срещу трафика на хора, ще бъде представен и обсъден докладът на Агенцията за основните права като заключенията ще бъдат представени на Съвета. Шведското председателство възнамерява също да постави трафика на хора и сексуалната експлоатация на деца сред приоритетите на Програмата от Стокхолм, която имаме намерение да приемем на срещата на върха през декември.
<SPEAKER ID="259" NAME="Anna Hedh" LANGUAGE="SV">
Много Ви благодаря, г-жо министър. Знам, че въпросът е от огромна важност. През последните години ние в Швеция дадохме тласък на въпроса, както направи и ЕС. Искам само да отбележа, че считам за срамно, че членовете на Европейския парламент няма да могат да участват в конференцията на 19-20 октомври, защото ще бъдем тук, в Страсбург, и няма да можем по същото време да бъдем в Брюксел, за да участваме в тази важна конференция. Срамно е, но това е положението.
<P>
Съзнавам също така, че шведското председателство заяви, че желае да постави въпроса за експлоатацията на деца във връзка с пътуванията и туризма. Намерението беше това да бъде осъществено в рамките на конференцията на 20 ноември, когато ще заседава постоянната междупарламентарна група L'Europe de l'Enfance, но сега чух, че председателството няма да повдигне този въпрос. На какво се дължи това решение? Ще повдигнете ли този въпрос по друг повод?
<SPEAKER ID="260" NAME="Сесилия Малмстрьом" LANGUAGE="SV">
Г-жо председател, благодаря, г-жо Hedh. Знам, че г-жа Hedh е много ангажирана с въпроса.
<P>
Много е жалко, че конференцията в Брюксел съвпада със сесията. Причината за определянето на тези дати е, че те съвпадат с Деня на ЕС за противодействие на трафика на хора, който се отбелязва по същото време. Това е причината за съвпадението им. Все пак е жалко.
<P>
По отношение на втория въпрос на члена на ЕП относно причините за оттеглянето на въпроса - не знаех за това. Ще трябва да проверя, отново да се върна на темата и вероятно да съобщя отговора на г-жа Hedh.
<SPEAKER ID="261" NAME="Elizabeth Lynne" AFFILIATION="ALDE">
(EN) Много Ви благодаря за отговора. И аз съжалявам, че конференцията се провежда, докато ние сме в Страсбург. Но можете ли да се уверите, че в дневния ред на конференцията се подчертава Конвенцията на Съвета на Европа за борба с трафика на хора? Защото известен брой държави-членки все още не са я подписали, а някои, включително Швеция, не са я ратифицирали. Следователно считам, че е много важно да се уверим, че Конвенцията е поставена на видно място в дневния ред на конференцията, така че да превърнем борбата срещу трафика в реалност. Имаме необходимите средства, за да се справим. Наистина трябва да работим по въпроса.
<SPEAKER ID="262" NAME="Сесилия Малмстрьом" LANGUAGE="EN">
Да, г-жо Lynne, ще отнеса въпроса до вниманието на организаторите.
<P>

<P>
Относно: Послание за срещата на високо равнище на ФАО
<P>
Какво послание ще отправи Съветът от името на ЕС на предстоящата среща на Организацията по прехрана и земеделие към Организацията на обединените нации (ФАО)?
<SPEAKER ID="264" NAME="Сесилия Малмстрьом" LANGUAGE="SV">
Г-жо председател, обхващаме много различни въпроси.
<P>
Конференцията на Организацията по прехрана и земеделие към Организацията на обединените нации (ФАО) ще започне на 18 ноември. Един от най-важните въпроси в дневния й ред е реформата на ФАО. Процесът на реформа се основава на план за действие, одобрен от всички участници във ФАО през 2008 г. Посоченият план за действие включва разностранни реформи. Наред с другото, бъдещите дейности на ФАО ще бъдат определяни от ориентирана към резултатите система на управление, която ще насърчава по-голяма ефикасност по отношение на предназначението и използването на недостатъчните ресурси. Очакваме също процесът на реформа да окаже дългосрочно въздействие върху работата на ФАО по въпроси, засягащи персонала и местните й представителства. Конференцията ще разгледа също въпроси, отнасящи се до изменения в устава на ФАО и реформите на Комитета на ФАО по световната продоволствена сигурност (CFS).
<P>
Реформата е важна, защото е свързана със създаването на световно партньорство в областта на селското стопанство, продоволствената сигурност и доставките. С цел обсъждането на тези въпроси на политическо равнище, ФАО организира световна среща на върха относно продоволствената сигурност в Рим в периода 16-18 ноември. Председателството ще участва и ще представим декларация, която частично се основава на заключенията на Съвета относно продоволствената сигурност, която ще бъде приета на конференцията на ФАО.
<P>
В заключенията си относно ФАО от 11 ноември 2008 г. Съветът призна, че настоящата продоволствена криза изисква общ единен и координиран отговор от световната общественост, подкрепена от гражданското общество и частния сектор. За тази цел ЕС трябва да подкрепи световно партньорство по въпросите на селското стопанство и храните в съответствие с плана за действие на ЕС за изпълнение на Целите на хилядолетието за развитие. Това беше приветствано от Европейския съвет през юни 2008 г.
<P>
Освен това в своите заключения Съветът приветства осъществяваната в момента реформа на ФАО, която се прилага конструктивно от всички държави, членки на организацията, в рамките на комитета на конференцията. В светлината на гореизложеното, председателството счита, че срещата на върха трябва да си постави ясна политическа цел и да лансира нова система на управление за световната продоволствена сигурност, като подновеният и укрепен CFS поеме водеща роля.
<P>
Председателството счита, че е от съществено значение тази среща на върха да установи далновидна, основана на действието система, способна да предостави отговор на настоящата продоволствена криза и да увеличи усилията за постигане на Първата цел на хилядолетието за развитие - изкореняване на крайната бедност и глада. Реформата на CFS и общата ангажираност към световно партньорство ще бъде от критична важност за това.
<P>
Председателството счита, че срещата на върха трябва да си постави тази ясна политическа цел, да лансира нова система за управление на световните продоволствени доставки, в която водеща роля да има подновеният и укрепен CFS. На оперативно равнище председателството счита, че е необходимо тази среща на върха да установи далновидна, мощна система, способна да се справи с предизвикателствата на настоящата продоволствена криза и да увеличи усилията за постигането на Целите на хилядолетието за развитие.
<SPEAKER ID="265" NAME="Mairead McGuinness" AFFILIATION="PPE">
(EN) Оценявам изчерпателния отговор. Ще ми позволите ли да задълбоча въпроса относно поведението на шведското председателство във връзка с ролята на общата селскостопанска политика за подпомагането на концепцията и желанието за осигуряване на продоволствена сигурност в световен мащаб. Каква е ролята, която според Вас нашата политика може да играе в тази област? Считате ли, че е важно в Европа да имаме обща политика предвид загрижеността ни за осигуряване на продоволствена сигурност в световен мащаб?
<SPEAKER ID="266" NAME="Сесилия Малмстрьом" LANGUAGE="EN">
В Съвета не сме обсъждали този въпрос в светлината на конкретната конференция, но е ясно, че общата селскостопанска политика може да играе роля и може също така, когато обсъждаме това в бъдеще, да играе все по-голяма роля за улесняването на приобщаването на по-бедните страни към общия пазар, както и при случаите, в които можем да окажем помощ за смекчаване и преодоляване на настоящата остра криза.
<P>
Това е направено. Сега световното положение изглежда малко по-добро. Получаваме положителни доклади за почти всички различни пазари. Това е чудесно, като аз ще посветя известно време в размисли относно начина, по който в бъдеще можем да подхождаме към подобни конфликти и как можем да използваме реформирана в известна степен обща селскостопанска политика (ОСП), за да помогнем на тези бедни страни и за да избегнем подобни ситуации.
<SPEAKER ID="267" NAME="Marian Harkin" AFFILIATION="ALDE">
(EN) Говорим за продоволствена сигурност в световен мащаб, но искам само накратко да спомена продоволствената сигурност в ЕС. По мое мнение, продоволствената сигурност в ЕС зависи от производството на храни в ЕС. Точно днес групата на ALDE от комисията по земеделие и развитие на селските райони имаше среща с члена на ЕК Фишер Бьол: обсъдихме важните въпроси и бъдещето на ОСП (както вече беше споменато), особено за периода след 2013 г., както и факта, че бюджетът може да бъде съкратен и т.н. Оттук следват наистина значителни последици за производството на храни в ЕС.
<P>
Знам, че това е само част от по-обширно обсъждане, което провеждаме тази вечер, но, въпреки това, въпросът е от особено голямо значение за тези, които са заети със земеделие. Вие вече отговорихте, но ако имате допълнителни аргументи по въпроса, доколкото той засяга шведското председателство, ще ви бъда благодарна да ги чуя.
<SPEAKER ID="268" NAME="Сесилия Малмстрьом" LANGUAGE="EN">
Това е сложно и много обширно обсъждане. То се отнася до самата конференция, но, разбира се, представлява въпрос, който се разпростира много по-далеч. Нямаме намерение наистина да започваме обсъжданията; очакваме да получим съобщение от Комисията относно бъдещия бюджет; беше обещано - и беше вече одобрено от Съвета през 2004 г. - да се осъществи задълбочено преразглеждане на приходите и разходите на бюджета, включително, разбира се, на ОСП, които представляват голям дял от него. Посоченото съобщение е отложено. В момента се носят слухове, че то ще бъде представено до края на годината. Ако това стане, ние, шведското председателство, възнамеряваме да проведем първо обсъждане на въпроса сред държавите-членки, но стартирането на реалната дейност ще зависи от испанското председателство. Така че, за момента, не мога да ви предоставя допълнителна информация.
<P>

<P>
Относно: Пакт за стабилност и развитие
<P>
През юни Европейският съвет потвърди ангажимента си за стабилни публични финанси и за пакта за стабилност и развитие. Въпреки това се очаква около 20 държави-членки да подлежат на процедурата при прекомерен дефицит до края на годината. Какви инициативи ще предприеме председателството, за да постигне целта си за правилно и отговорно прилагане на пакта за стабилност и къде открива досегашните трудности при прилагането му? Счита ли, че кризата налага преразглеждане на пакта или реформата, одобрена през 2005 г., е достатъчна пактът да бъде спазван и ефективен при сегашните условия? Каква стратегия за изход и стратегия за намаляване на публичния дефицит предпочита и каква програма за изпълняване на подобна стратегия? Счита ли, че 2010 г. следва да бъде година на фискална консолидация и дисциплина или известна степен на гъвкавост следва да бъде запазена в публичните финанси, по-специално предвид прогнозите за намаляваща заетост?
<SPEAKER ID="270" NAME="Сесилия Малмстрьом" LANGUAGE="SV">
Този въпрос беше обсъден и по-рано днес. По време на настоящата криза държавните органи взеха извънредни мерки по отношение както на паричната политика, така и на бюджетната подкрепа. Посочените усилия бяха необходими и уместни и изиграха важна роля за избягването на още по-сериозна криза, за стабилизиране на икономиката и за предотвратяване на драстична икономическа рецесия. Стабилизирането на икономическото и финансово положение обаче не означава, че рецесията приключи. Необходимо е да бъдем изключително предпазливи и да гарантираме, че политиката ни за бъдещето съчетава необходимата подкрепа за възстановяване, което се надяваме, че ще дойде, с отговорно поведение по отношение на стабилизирането на публичните финанси в средносрочен и дългосрочен план.
<P>
Именно необходимостта от постигане на баланс между тези две цели придава толкова значимост на гъвкавостта, приета при преразглеждането на пакта от 2005 г. В трудни икономически времена управляващите трябва да предприемат действия, необходими за насърчаване на икономическата дейност. След като възстановяването набере скорост и започне да се движи по собствена инерция все пак трябва да гарантираме, че публичните финанси са стабилни и трябва да приемем надеждни планове за консолидиране на бюджета.
<P>
Понеже обстоятелствата в различните държави-членки значително се различават, разчетите, графиците за прекратяване на политиката на финансови стимули и мерките във връзка с паричната политика също се различават. Това ще се отрази в много от процедурите при прекомерен дефицит, които ще бъдат насочени към отделни държави-членки, но е необходимо този процес да бъде координиран и трябва да продължи да бъде съобразен с общата рамка на Пакта за стабилност и развитие. Вследствие на това председателството планира да проведе обсъждане с Екофин през есента относно подходящите стратегии за изход и тяхната координация.
<P>
Очаквам тези обсъждания да доведат до ясно споразумение относно навременно амбициозно консолидиране във всяка държава-членка с цел гарантиране на устойчивост в дългосрочен план.
<SPEAKER ID="271" NAME="Marietta Giannakou" LANGUAGE="EL">
Благодаря Ви, г-жо министър, за ясния отговор. Разчитам, че ще се фокусирате най-вече върху въпроса дали трябва да настояваме 2010 да бъде година за подобряване на публичните финанси или трябва да се намери начин за предоставяне на удължаване или отлагане, като се има предвид, че това е нещо, от което досега Съюзът не се е възползвал в своите политики.
<SPEAKER ID="272" NAME="Сесилия Малмстрьом" LANGUAGE="SV">
Много е трудно да се отговори на този въпрос. На срещата на върха на Г-20 следващата седмица ще започнем първоначално обсъждане относно стратегиите за изход. Ясно е, че обстоятелствата в различните държави-членки значително се различават, поради което графиците леко ще се разминават. Надявам се да успеем да започнем този процес много скоро, но това зависи и от начина, по който се развива икономическото положение. Има светлина в края на тунела, според нас най-лошото свърши и поради това е необходимо внимателно да разгледаме идеята за стратегия за изход. Ако не я осъществим поетапно, най-уязвимите членове на нашето общество ще бъдат засегнати от увеличаващата се безработица, драстичното съкращаване на публичните разходи и риска от инфлация. В момента обаче е малко рано да кажем точно кога ще настъпи този момент в различните държави-членки.
<P>

<P>
Относно: Мерки на ЕС за борба с безработицата
<P>
Неотдавнашно изследване на Евробарометър сочи, че докато 72% от гражданите на Европейския съюз казват, че ЕС "играе положителна роля при създаването на нови работни места и борбата с безработицата", не повече от една трета от участниците са чували за средствата на ЕС за борба с безработицата, като например Европейския социален фонд и Европейския фонд за приспособяване към глобализацията. Предприемат ли се достатъчно мерки за повишаване на осведомеността на гражданите относно тези ключови инструменти?
<SPEAKER ID="274" NAME="Сесилия Малмстрьом" LANGUAGE="SV">
Г-жо председател, Съветът споделя загрижеността на члена на ЕП във връзка с резултатите от последния Евробарометър по отношение осведомеността относно важни инструменти на ЕС за борба с безработицата като Европейския социален фонд и Европейския фонд за приспособяване към глобализацията. От гледна точка на демокрацията и легитимността, е важно да съобщаваме на нашите граждани какво прави ЕС.
<P>
Съветът придава голямо значение на Европейския социален фонд и на Европейския фонд за приспособяване към глобализацията, като искаме те да бъдат използвани ефективно за борба с безработицата. Тези два инструмента представляват важни финансови средства за борба с настоящата рецесия и увеличаване на заетостта, като въвеждат интегрирани стратегии, съчетаващи гъвкавост и сигурност, и гарантират подобряване на квалификацията и по-доброто й адаптиране спрямо съществуващите потребности. Съветът изрази тази позиция през декември 2008 г., когато подкрепи бързото въвеждане от Европейския социален фонд на допълнителни мерки в подкрепа на заетостта. Съветът обяви също подобрения на процедурите на Европейския фонд за приспособяване към глобализацията. Следователно първоначалният регламент беше преразгледан с цел да позволи на Фонда да реагира по-ефективно в подкрепа на работниците, загубили работата си не само в резултат на глобализацията, но също и временно в резултат на финансовото и икономическо изоставане. Необходимо е все пак да подчертаем, че прилагането на фондовете, включително необходимата информация и реклама, е задача на държавите-членки и Комисията. По отношение на Европейския социален фонд държавите-членки трябва да предоставят информация относно инициативите и съвместно финансираните програми с оглед подчертаването на ролята на Общността и помощта, предоставена от фондовете. В този контекст искам да спомена европейската инициатива за прозрачност, лансирана от Комисията през 2005 г. Една от най-важните цели на тази инициатива е подобряване на предоставяната на широката общественост информация относно достъпните фондове на ЕС чрез публикуване на имената на получателите на директни субсидии в рамките на политиката на ЕС за сближаване.
<P>
Когато става въпрос за Европейския фонд за приспособяване към глобализацията, информацията относно финансираните мерки трябва да се предоставя от държавите-членки. Същевременно ще Ви припомня, че Европейският фонд за приспособяване към глобализацията беше създаден сравнително скоро. Липсата на познаване може да се дължи на факта, че този Фонд досега е предоставял подкрепа в относително малко случаи.
<SPEAKER ID="275" NAME="Seán Kelly" AFFILIATION="PPE">
(EN) Благодаря Ви много за изключително краткия отговор. Имам само още едно питане. Разбирам, че има силна опозиция в Съвета срещу предложението за разгръщане на Европейския социален фонд до 100% за следващите две години. Ако тази опозиция се запази, може ли Съветът да предложи алтернативни варианти, поставени с оглед запазване на подема на Европейския план за икономическо възстановяване?
<SPEAKER ID="276" NAME="Сесилия Малмстрьом" LANGUAGE="EN">
Действително сме осъждали тази тема в Съвета няколко пъти. Формирана е доста единодушна позиция, че в името на качеството на проекта е необходимо да има и елемент на национално финансиране. По тази причина предложението за премахването му не среща подкрепа от страна на Съвета.
<P>
Въпреки това сме наясно със ситуацията и с проблемите. Поискали сме от Комисия да представи алтернативно предложение. Само преди два дни обсъдих тази възможност с члена на Комисията Самецки, който отговаря за въпроса. Те работят върху предложението и ще го представят възможно най-скоро.
<SPEAKER ID="277" NAME="Silvia-Adriana Ţicău" AFFILIATION="S&amp;D">
(RO) Съжалявам, че необходимата подкрепа под формата на 100% финансиране не се предоставя от Съвета в момент, когато обсъждаме ролята на Европейския социален фонд за намаляване на безработицата, особено при настоящата криза. Искам също да посоча, че при настоящата икономическа криза сме свидетели на нарастване на безработицата по-специално в секторите на стоманодобива и корабостроенето или дори техническата безработица в допълнение към съкратените работници. Искам да Ви задам следния въпрос, като се има предвид необходимостта от инвестиции и закрила на икономическата конкурентоспособност на Европейския съюз и в бъдеще: какви мерки възнамерявате да предприемете за улесняване на използването на средствата от Европейския социален фонд и Европейския фонд за приспособяване към глобализацията за подкрепа на секторите на индустрията, изпитващи икономически затруднения?
<SPEAKER ID="278" NAME="Сесилия Малмстрьом" LANGUAGE="EN">
Както казах, поискали сме от Комисията да представи алтернативни предложения относно начините, по които този конкретен Социален фонд може да бъде използван в конкретната ситуация, когато, както казахте, много хора в цяла Европа са без работа, и се надяваме, че Комисията ще представи такова предложение в най-скоро време.
<P>
Въпреки това ние правим и много други неща, за да се борим с безработицата; този въпрос, разбира се, е от компетентността на държавите-членки, но съществува и колективна отговорност да се опитаме да координираме, да улесним завършването на вътрешния пазар, да премахнем пречките, да накараме Директивата за услугите да заработи от 1 януари, да намалим бюрокрацията и да стимулираме хора да бъдат годни за наемане на работа, като им осигурим средства за завършване на образованието или преориентиране в друга посока.
<P>
Безработицата ще бъде обсъждана и на специална неформална среща на Екофин през октомври, на която безработицата е една от основните теми в дневния ред; и в контекста на обсъждането, което зная, че се води в Европейския парламент, но и в почти всички формати на Съвета относно бъдещето на Лисабонската стратегия, много са темите, които се разглеждат.
<P>
Следователно Социалният фонд е само един от инструментите за борба с безработицата. Той може да бъде подобрен и може да бъде използван по-широко, за да може обществеността да се увери в това, че този инструмент вероятно се използва по най-добрия начин. Но това е само един елемент в цялата гама от инструменти, с които разполагаме и които трябва да използваме, за да се борим с безработицата.
<P>

<P>
Относно: Информация за Чечения
<P>
Какви действия предприема Съветът, за да гарантира, че след убийството на активистката в областта на правата на човека и мира Наталия Естемирова и последвалото закриване на бюрото на организацията "Мемориал” в Чечения, положението с правата на човека там ще продължи да се наблюдава? Какво е становището на Съвета относно идеята да се открие бюро на ЕС в Грозни или в непосредствена близост до Чечения, което да изпълнява тази функция, или най-малкото да се изпрати временна мисия в тази страна?
<SPEAKER ID="280" NAME="Сесилия Малмстрьом" LANGUAGE="SV">
Госпожо председател, веднага щом председателството научи за убийството на Наталия Естемирова, незабавно направихме изявление, в което осъдихме убийството и изразихме най-дълбоките си съболезнования към семейството и колегите й от организацията за защита правата на човека "Мемориал". Призовахме руските органи да проведат бързо и задълбочено разследване по убийството и да предадат извършителите на съд.
<P>
Мога да уверя г-н Posselt, че Съветът ще продължи да следи отблизо обстановката в Чечения и ще отделя особено внимание на зачитането на правата на човека и на положението на защитниците на правата на човека. Съветът призова руските органи по различни поводи да направят всичко по своите възможности, за да защитят тези хора в Русия в съответствие с всеобщо признатата Декларация на ООН за защитниците на правата на човека. Искам да подчертая, че ЕС вече има присъствие в Чечения в резултат на проекта на Комисията за подпомагане, дипломати от посолствата на държавите-членки на ЕС в Москва и под формата на редовни посещения в Чечения.
<P>
Съветът иска да подчертае значението, което отдава на въпросите на г-н Posselt, и е загрижен за положението на правата на човека в Чечения, но понастоящем не считаме, че има особена необходимост от предложената от него служба или мисия. Европейският съюз присъства в региона и ние ще продължим да наблюдаваме въпроса за зачитането правата на човека, принципите на правовата държава и демократичните принципи в Чечения, като ще обсъждаме тези въпроси винаги, когато възникне необходимост от това.
<SPEAKER ID="281" NAME="Bernd Posselt" AFFILIATION="PPE">
(DE) Благодаря Ви, г-жо Малмстрьом. Това е първият добър отговор, който съм получавал от Съвета по въпроса. Благодаря Ви.
<P>
Въпреки това имам кратък допълнителен въпрос: има ли намерение Съветът да разгледа отново въпроса за Чечения по време на шведското председателство, тъй като руското ръководство направи поредица съобщения за промени. Въпреки това необходимо е да последват действия, а такива не виждаме. Затова искам да Ви помоля да ни информирате още веднъж по въпроса в навечерието на преговорите за постигане на споразумение. Възнамеряваме да проведем неотложни разисквания по темата утре.
<SPEAKER ID="282" NAME="Сесилия Малмстрьом" LANGUAGE="SV">
Г-жо председател, да, ние непрестанно поставяме въпроса за правата на човека в нашия диалог с Русия, като правата на човека ще бъдат включени в дневния ред на срещата на върха ЕС-Русия, която се надяваме да се състои през есента.
<P>

<P>
Относно: Разрешение на турското правителство за провеждане на проучвания за въглеводородни ресурси в рамките на изключителните икономически зони (ИИЗ) на държавите-членки на ЕС
<P>
Турското правителство е предоставило разрешение на петролната компания "ТРАО"да осъществява проучвания за въглеводородни ресурси в райони, включени в изключителните икономически зони (ИИЗ) на Гърция и Кипър. Тези действия представляват продължение на предишни заплахи, отправяни от Турция към Република Кипър, за да не пристъпи последната към експлоатация на ИИЗ, и поради които тя бе принудена да упражни правото си на вето спрямо отварянето на глава "Енергетика". Като се има предвид, че съществува опасност горепосоченото решение на турското правителство да предизвика взривоопасна атмосфера в отношенията на Турция с държави-членки на Европейския съюз, може ли Съветът да отговори:
<P>
Към какви преки действия ще пристъпи, за да отмени турското правителство решението си за петролни проучвания в ИИЗ на държави-членки на ЕС? Какви мерки предприема, за да гарантира прилагането от страна на Турция спрямо Кипър на Допълнителния протокол към Споразумението от Анкара и признаването на правото на Кипър на ИИЗ? Кога се очаква Турция да приеме Конвенцията по морско право, която представлява достижение на общностното право?
<SPEAKER ID="284" NAME="Сесилия Малмстрьом" LANGUAGE="SV">
Г-жо председател, Съветът е наясно със събитията, изложени от члена на Парламента. Що се отнася до отношенията на Турция със страните в засегнатия регион, Турция - както всяка друга страна - има задължения да действа с оглед насърчаване на добросъседските отношения и мирното уреждане на спорове. Това е същината на Устава на ООН.
<P>
Това е и важно условие за присъединяване към ЕС. В контекста на преговорите на Турция с ЕС и заключенията на Съвета в тази връзка ЕС призова Турция да избягва всякаква заплаха, източник на конфликт или действие, което може да има негативно въздействие върху добросъседските отношения и процеса на мирно уреждане на спорове. Освен това по различни поводи ЕС е подчертавал значението на напредъка в нормализацията на двустранните отношения между Турция и всички държави-членки на ЕС, включително Република Кипър, и е подчертавал суверенните права на всички държави-членки на ЕС.
<P>
Що се отнася до въпроса с Допълнителния протокол, позицията на Съюза е категорична. Турция има задължението да го прилага изцяло и по начин, недопускащ дискриминация. Всички тези въпроси систематично са поставяни от ЕС, а съвсем наскоро и на срещата на министрите от тройката на ЕС и Турция, състояла се в Стокхолм през юли, и в Съвета по асоцииране през май. Мога да уверя члена на Парламента, че Съветът отдава огромно значение на тези въпроси и че ще продължаваме да следим отблизо развитието.
<SPEAKER ID="285" NAME="Nikolaos Chountis" AFFILIATION="GUE/NGL">
(EL) Г-жо министър, оценявам желанието и решителността Ви да дадете ясни отговори на нашите въпроси.
<P>
Позволете да отбележа, че предстои обсъждане на въпроса за газопровода "Набуко" утре в Парламента и да Ви припомня, че през януари 2009 г. турският премиер заплаши Брюксел, че страната му ще преразгледа своята подкрепа за изграждането на газопровода, ако преговорите по глава Енергетика не продължат.
<P>
Тази глава, както знаете, е блокирана чрез вето, упражнено от Кипър, тъй като страната е заплашена от Турция във връзка с експлоатацията на изключителната й икономическа зона.
<P>
Следователно, тъй като въпросът с изключителните икономически зони е от жизненоважно значение и може да доведе до сериозен проблем за множество политики на ЕС, отново Ви питам какви мерки ще предприеме Съветът, за да гарантира, че Турция признава правото на Кипър на изключителна икономическа зона?
<SPEAKER ID="286" NAME="Сесилия Малмстрьом" LANGUAGE="SV">
Госпожо председател, както Съветът, така и Комисията отбелязаха този факт - ще наблюдаваме въпроса отблизо. Във всички наши отношения с Турция ще продължаваме да поставяме въпроса и значението на добросъседските отношения. Следващият повод за това ще бъде на срещата на тройката на външните министри през ноември. Надявам се, че подобни инциденти като този, който беше посочен от члена на Парламента, ще бъдат избегнати.
<P>
По отношение на глава Енергетика, въпросът се разглежда в различните формати на Съвета, като се водят обсъждания. Все още е прекалено рано, за да се обявят резултатите от този анализ и, както членът на Парламента знае, всяка стъпка от този процес изисква единодушие в Съвета.
<P>

<P>
Относно: Политиката на ЕС в Бирма
<P>
Може ли Европейският съвет да направи изявление относно политиката на Европейския съюз спрямо Бирма и да представи предприетите от Европейския съюз мерки за подпомагане на освобождаването на Аун Сан Су Чи, която е задържана там от 1990 г.?
<SPEAKER ID="288" NAME="Сесилия Малмстрьом" LANGUAGE="SV">
Госпожо председател, ЕС следи отблизо ситуацията с Аун Сан Су Чи от задържането й преди двадесет години. Съветът непрестанно и много активно работи по нейния въпрос. По различни поводи апелираме пред органите в Бирма за нейното освобождаване.
<P>
Освен това през този период Съветът няколкократно предприе конкретни действия. Един пример за такива действия:
<P>
През август ЕС незабавно осъди решението срещу Аун Сан Су Чи и процеса срещу нея, който беше лишен от законово основание. Призовахме органите в Бирма да я освободят незабавно и безусловно. Съветът заяви, че съдебният процес срещу Аун Сан Су Чи е престъпление срещу националното и международно право.
<P>
Овен това върховният представител на ЕС Хавиер Солана говори от името на Аун Сан Су Чи на министерската среща на Асоциацията на страните от Югоизточна Азия (АСЕАН) и последвалата министерска конференция АСЕАН-ЕС през юли, на която присъстваше и представителят на Бирма. Бяха поставени категорични искания от много други присъстващи на срещата, включително представители на САЩ, Китай, Русия и други, за незабавното освобождаване на Аун Сан Су Чи и други политически затворници.
<P>
Чрез своя специален пратеник за Бирма, Пиеро Фасино, ЕС активно работи в подкрепа на мерките, предприети от ООН и специалния съветник на ООН Ибрахим Гамбари, и проведе консултации с важни партньори на ЕС в Азия.
<P>
Органите в Бирма предпочетоха да игнорират протестите срещу затварянето на Аун Сан Су Чи, а призиви за нейното освобождаване бяха отправени от голям брой страни и организации, включително генералния секретар на ООН, генералния секретар на АСЕАН и няколко държави, членки на АСЕАН - организация, в която в крайна сметка членува и Бирма.
<P>
Тъй като не се получи никакъв отговор от Бирма, ЕС предприе по-нататъшни действия, насочени против отговорните за присъдата лица. Членовете на съдебната власт и други хора, ангажирани в действията срещу Аун Сан Су Чи, са включени в списък с лица, на които следва да бъде отказана виза и чийто активи следва да бъдат замразени. Разширихме списъка на лицата и звената, подлежащи на ограничителни мерки, които да включват и замразяване на активи, държани от дружества, притежавани и контролирани от членове на режима в Бирма или лица, свързани с тях.
<P>
Отговорът, съгласуван в Съвета на 13 август, е изцяло в съответствие с резолюцията на Европейския парламент, приета през октомври 2008 г. Мога да уверя члена на ЕП, че освен тези конкретни мерки, ЕС ще засили своята работа в международната общност, и по-специално с партньори със сходни позиции в Азия с оглед издействане на незабавно и безусловно освобождаване за Аун Сан Су Чи и други политически затворници. Това е основна първоначална стъпка в процеса на национално помирение, което е необходимо, ако искаме изборите през 2010 г. да се считат за свободни, честни и заслужаващи доверие.
<SPEAKER ID="289" NAME="Liam Aylward" AFFILIATION="ALDE">
(EN) Искам да Ви благодаря, г-жо действащ председател на Съвета, за Вашия подробен отговор. Мога ли да Ви попитам какви действия е предприел Европейският съюз или какви действия се готви да предприеме, за да окаже помощ на хилядите бежанци, избягали от северния щат Шан на Бирма към Китай в резултат на свързаните с насилие сблъсъци през август между хунтата и етническите малцинства?
<SPEAKER ID="290" NAME="Сесилия Малмстрьом" LANGUAGE="EN">
Много съжалявам, но мисля, че не мога да отговоря на този въпрос. Ще трябва отново да се върнем на него по-късно. Съжалявам.
<P>

<P>
Относно: Установяване на по-тесни връзки между САЩ и ЕС
<P>
Може ли Европейският съвет да посочи инициативите, които осъществява с цел изграждане на по-тесни политически и икономически връзки между Европейския съюз и Съединените американски щати?
<SPEAKER ID="292" NAME="Сесилия Малмстрьом" LANGUAGE="SV">
Госпожо председател, Съветът отдава най-голямо значение на отношенията между ЕС и САЩ. Трансатлантическите отношения са крайъгълният камък във външната политика на ЕС и се основават на споделените ни ценности за демокрация, права на човека и ангажимента ни към отворени, интегрирани икономики. Новата администрация на САЩ даде нов тласък на тези отношения.
<P>
Ние сме твърдо решени да продължим това сътрудничество. Това е време, в което се очакват категорични резултати в нашите трансатлантически отношения от двете страни на Атлантическия океан. Доволна съм, че мога да заявя, че има много области, в които ЕС и САЩ тясно си сътрудничат с оглед разширяване на нашето стратегическо партньорство и постигане на резултати. Естествено ние ще продължим да сътрудничим много тясно по редица регионални въпроси, като Афганистан, Пакистан, Иран, мирния процес в Близкия изток, Русия и Западните Балкани. Редовно съдействаме по управлението на кризи и съм изключително доволна, че САЩ понастоящем участват в цивилната мисия на Европейската политика на сигурност и отбрана (ЕПСО), а именно EULEX в Косово.
<P>
Ще си сътрудничим тясно по въпросите за климата в навечерието на срещата на върха в Копенхаген в края на годината. Новата администрация значително повиши амбициите на САЩ в тази област. Ние приветстваме това и се надяваме, че те ще бъдат в състояние да представят съпоставими цели по отношение на намаляването на емисии в средносрочен план като част от споразумението. Отдавна си съдействаме и по въпросите на енергетиката. Считаме, че сътрудничеството трябва да бъде издигнато сега на по-високо ниво, и се надяваме да създадем специален енергиен съвет за ЕС и САЩ. Този съвет може да се превърне в добър форум за засилено сътрудничество по между ни в областта на енергийната сигурност, пазарите, политиката на устойчивост и изследванията в областта на новите енергийни технологии.
<P>
Друг високоприоритетен въпрос е, разбира се, финансовата и икономическата криза. В това отношение е необходимо много тясно сътрудничество, ако желаем да възвърнем доверието във финансовите пазари и да ги накараме да функционират правилно. В областта на търговията се очаква кръгът от преговори в Доха да приключи амбициозно през 2010 г. Това е съществено, ако желаем да насърчаваме икономическото възстановяване и да противодействаме на протекционизма. САЩ имат ключова роля в това отношение.
<P>
Естествено тези въпроси ще бъдат обсъждани на срещата на Г-20 през следващата седмица. И двете страни показаха интерес от задълбочаването на нашето сътрудничество по въпросите на правосъдието и вътрешните работи и от засилването на взаимното разбиране на регулаторните и политически рамки на всяка от страните. Изявлението относно закриването на базата в залива Гуантанамо, в което се споменаваше задълбочаването на трансатлантическото сътрудничество по въпросите на правосъдието и вътрешните работи, е важна стъпка в тази посока.
<P>
Що се отнася до неразпространението на ядрено оръжие и ядреното разоръжаване, сътрудничеството между ЕС и САЩ получи нов прилив на енергия и администрацията на президента Обама изигра голяма роля в това отношение. Вашингтон и Брюксел работят заедно, за да гарантират, че се осъществява значителен напредък, като Конференцията за преглед на страните по Договора за неразпространение на ядреното оръжие, влизането в сила на Договора за пълна забрана на ядрените опити (СТВТ) и осъществяването на разрешение от безизходното положение на Конференцията по ядреното разоръжаване, така че да можем да постигнем договор за забрана на производството на ядрени материали за оръжейни цели.
<P>
Налице е засилен интерес и от двете страни към задълбочаването на трансатлантическия политически диалог и сътрудничество за развитие. ЕС и САЩ са най-големите световни донори и следователно имаме общ интерес от подобряването на усилията в областта на развитието. Провеждаме обсъждания относно това по какъв начин може да се осъществи същото. Предстоящата среща на върха между ЕС и САЩ е отлична възможност да обсъдим този въпрос и други важни въпроси на най-високо ниво. Изключително съм горда от факта, че шведското председателство получи възможността да ръководи ЕС на срещата на върха. Ние сме твърдо убедени, че срещата ще популяризира трансатлантическите отношения по позитивен и конструктивен начин.
<SPEAKER ID="293" NAME="Brian Crowley" AFFILIATION="ALDE">
(EN) Много Ви благодаря, г-жо министър. Чудесно е, че отново сте тук, макар и в различна роля.
<P>
Да преминем по-конкретно на двата въпроса, по които считам, че можем да постигнем най-добро сътрудничество: на първо място, въпросът с неразпространението, и, на второ - въпросите, свързани с финансовата криза.
<P>
Има ли шведското председателство - представляващо, разбира се, Съвета - конкретни идеи, които желае да представи на срещата на върха САЩ-ЕС, която ще се състои съвсем скоро, по-конкретно относно различията, които изглежда съществуват между Франция и Великобритания, от една страна, и останалата част от Европейския съюз по отношение на финансовата регулация, която следва да се приложи? Изглежда, че САЩ може би са по-близо до останалите държави от ЕС, отколкото до френските и британски идеи, които бяха съобщени вчера от Гордън Браун.
<SPEAKER ID="294" NAME="Сесилия Малмстрьом" LANGUAGE="EN">
Тази сутрин проведохме разискване относно подготовката за срещата на Г-20. Знам, че в медиите бяха обсъдени различни предложения, но трябва да кажа, че в ЕС съществува изключително добра координация. Проведохме обсъждане с министрите на финансите, а утре вечерта ще има вечеря с държавните и правителствени ръководители с цел окончателното уточняване на координацията с оглед срещата в Питсбърг.
<P>
ЕС е единен. Знаем какво искаме. Имаме конкретно предложение и последните уточнения ще бъдат направени утре. Така че не мога да кажа, че съм притеснена относно въпроса, и също така съм много доволна, че с помощта на Комисията и члена на ЕК Алмуния постигнахме този етап на силно единство в рамките на Европейския съюз, което се случва много рядко. Тези наши приоритети и решения са обсъдени и ние, разбира се, ще се опитаме да постигнем с администрацията на САЩ и другите партньори на срещата на Г-20 сближаване по възможно най-много въпроси.
<P>
Относно неразпространението, ние сме много доволни, че този въпрос отново е включен в дневния ред. За известно време беше трудно същият да бъде поставен и ние сме много доволни от ангажимента, поет от президента Обама по този въпрос. Но това ще отнеме време. Съществуват сложни технически въпроси, решаването на които изисква време. Категорично сме ориентирани към работата. Ще се опитаме да придвижим въпроса напред, но не мога да ви кажа колко време ще отнеме това и какви са крайните ни срокове. Но въпросът е в дневния ред. Силно сме ангажирани към придвижването му напред и считам, че това желание се споделя и от нашите американски партньори.
<SPEAKER ID="295" NAME="Justas Vincas Paleckis" AFFILIATION="S&amp;D">
(EN) Г-жо действащ председател на Съвета, искам да Ви задам въпрос относно триъгълника ЕС-САЩ-Русия. Както знаем, по инициатива на президента Обама САЩ и Русия започнаха много важни преговори относно ядреното разоръжаване. Как - според Вас - Съветът и Европейският съюз могат да улеснят и да дадат своя принос за тези преговори, които имат толкова голямо значение за бъдещето на човечеството?
<SPEAKER ID="296" NAME="Сесилия Малмстрьом" LANGUAGE="EN">
Много съм доволна от въпросната новина. Считам, че фактът, че тези две държави започнаха да обсъждат, както Вие посочихте, важни за човечеството въпроси, представлява важна стъпка и можем само да се надяваме, че те ще се придвижат в конкретна посока.
<P>
През март 2010 г. ще се състои световна среща на върха по въпросите на ядрената енергия, на която ЕС също, разбира се, ще бъде представен. Това е и добра възможност, в светлината на гореизложеното, да координираме нашите гледни точки и да преценим как можем да допринесем за постигането на възможно най-голям успех и ползотворност на тези преговори.
<SPEAKER ID="297" NAME="Председател">
Въпросите, на които не е отговорено поради липса на време, ще получат писмен отговор (вж. приложението).

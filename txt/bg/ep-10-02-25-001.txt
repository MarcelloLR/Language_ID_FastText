<CHAPTER ID="001">
Откриване на заседанието
<SPEAKER ID="005" NAME="María Muñiz De Urquiza" AFFILIATION="S&amp;D">
(ES) Г-н председател, вчера, заради времето, което ни отне да си свършим работата в Парламента, нямаше възможност да споменем неотдавнашната кончина на Орландо Сапата, за която испанската делегация искрено скърби. Той почина след дълга гладна стачка. Той е първият лишен от свобода заради убежденията си, който умира в Куба за последните 40 години, и във връзка с това призоваваме за освобождаването на всички лишени от свобода заради убежденията им в Куба и навсякъде по света. Бихме искали също така да изразим нашата солидарност с неговото семейство и с кубинския народ по пътя им към плурализъм и развитие.
<P>
Този много тъжен повод би могъл да бъде катализатор за обсъждане, насочено към поставяне на отношенията между Европейския съюз и Куба в една цялостна двустранна рамка, която да предвижда постоянен, конструктивен диалог относно правата на човека, относно равнопоставеността на споразуменията на Европейския съюз с трети държави.

<CHAPTER ID="005-11">
11. Наименованията на текстилните влакна и свързаното с тях етикетиране на текстилните продукти (
<SPEAKER ID="123" NAME="Toine Manders" LANGUAGE="NL">
Г-н председател, изготвихме съвместна декларация със Съвета. Министърът, г-жа Гьори, която говори тук вчера, ме помоли да я прочета, тъй като си е загубила гласа. Състои се от четири реда:
<P>
докладчик. - (EN) Съвместна декларация на Европейския парламент и на Съвета. "Европейският парламент и Съветът съзнават значението на предоставянето на точна информация на потребителите, особено когато продуктите са маркирани с обозначение за произход, така че да бъдат защитени от измамни, неточни или подвеждащи твърдения. Употребата на нови технологии като електронно етикетиране, включително радиочестотно идентифициране, може да бъде полезен инструмент за предоставяне на подобна информация, като се следва темпото на техническото развитие. Европейският парламент и Съветът приканват Комисията при изготвяне на доклада по член 24а от регламента да разгледа тяхното въздействие върху евентуални нови изисквания за етикетиране, включително с оглед на подобряването на възможността за проследяване на текстилните продукти." Това е всичко и сега министърът ще кимне, надявам се.

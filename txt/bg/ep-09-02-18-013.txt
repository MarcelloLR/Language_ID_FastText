<CHAPTER ID="013">
Ред на работа
<SPEAKER ID="020" NAME="Председател">
Окончателният проект на дневния ред на днешното заседание, който бе приет на заседанието на Председателския съвет в четвъртък, 5 февруари 2009 г., в съответствие с членове 130 и 131 от Правилника за дейността, е раздаден. Предложени са следните изменения:
<P>
Сряда:
<P>
Групата на Европейската народна партия (Християндемократи) и Европейските демократи поиска докладът на гн Reul за възможни решения на предизвикателствата пред доставките на нефт да бъде отложен за следващата месечна сесия.
<SPEAKER ID="021" NAME="Herbert Reul" LANGUAGE="DE">
Гн Председател, госпожи и господа, обсъждането на това предложение в комисията бе дълго и трудно, но ние стигнахме до решение, подкрепено от голямо мнозинство; вчера и днес обаче бяха отправени множество съвети и предложения, предимно защото други комисии добавиха други въпроси за обсъждане.
<P>
Струва ми се добра идея да не вземаме решение днес, а вместо това да имаме възможността да потърсим на покъсен етап решение, което Парламентът да може да подкрепи. Затова ви приканвам днес да одобрите това отлагане. Благодаря ви.
<SPEAKER ID="022" NAME="Hannes Swoboda" LANGUAGE="DE">
Гн Председател, ние внесохме две предложения, от които найвероятно нито едно няма да бъде одобрено с широко мнозинство в тази зала. Затова искам да подкрепя това предложение.
<P>
Гн Председател, с ваше позволение ще поискаме и отлагане на доклада на гн Berman. Ако това предложение не бъде прието заради късното си внасяне, искам сега да кажа, че утре ще поискаме отлагане на гласуването на доклада. Благодаря ви.
<SPEAKER ID="023" NAME="Председател">
Благодаря ви, гн Swoboda.
<P>
Някой иска ли да възрази срещу това предложение?
<SPEAKER ID="024" NAME="Claude Turmes" LANGUAGE="DE">
Гн Председател, моята група, групата на Зелените/Европейски свободен алианс, внесе резолюция, която се ползва с подкрепата на групата на Алианса на либералите и демократите за Европа, както и на голяма част от Групата на социалистите в Европейския парламент. Затова смятам, че гн Reul иска отлагане, тъй като се опасява, че позицията му се подкрепя от малцина.
<P>
Намирам за малко странно да проведем толкова дълго и трудно разискване и после да чуем призиви за ново отлагане. Затова сме против отлагане.
<SPEAKER ID="025" NAME="Председател">
Госпожи и господа, запознахте се с политическия контекст. Чухте и това, което гн Swoboda имаше да каже. Решение ще бъде взето утре.
<P>
(Парламентът прие предложението на групата на Европейската народна партия (Християндемократи) и Европейските демократи).
<P>
Ще гласуваме предложението на гн Swoboda утре. Ще ви помоля да не забравяте това по време на днешното гласуване.
<P>
(Редът на работа с направените изменения бе приет)

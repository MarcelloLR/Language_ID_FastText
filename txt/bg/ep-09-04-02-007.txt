<CHAPTER ID="007">
Одобряване на протокола от предишното заседание:вж протокола
<P>

<SPEAKER ID="055" NAME="Marco Cappato" AFFILIATION="ALDE">
(IT) Г-н председател, Бюрото на Парламента официално ни информира за това, че данните във връзка с присъствието на членовете на Парламента в заседания на комисии и пленарни сесии ще бъдат публикувани на уебсайта на Европейския парламент. Това всъщност беше отговор във връзка с конкретно гласуване на Парламента по време на януарската му сесия, когато ние гласувахме за това, т.е. тази информация да бъде публикувана.
<P>
Ето защо, г-н председател, отправям към Вас молба - тъй като Бюрото вероятно ще заседава още един или най-много два пъти до края, за да може да се гарантира зачитането на волята на Парламента, официално Ви моля да се ангажирате да потвърдите, че ще бъдат зачетени както волята, така и гласуването на тази зала. Не ми се иска да мисля, че поради изцяло бюрократични съображения не е спазено изискването за прозрачност, а ние сме поели ангажимент пред европейския електорат, а също и пред обществеността.
<SPEAKER ID="056" NAME="Председател">
Много Ви благодаря. Волята на Парламента винаги е решаваща. Ще обсъдим това, което казахте, на следващото заседание на Бюрото.
<SPEAKER ID="057" NAME="Anna Záborská" AFFILIATION="PPE-DE">
(FR) Г-н председател, президентът Хамид Карзай подписа закон за правата на жените, който според афганистанския сенатор Humeira Namati е по-лош и от закона, действал по времето на талибаните.
<P>
Според текста е законно една омъжена жена да бъде изнасилвана от съпруга си, както и жените нямат право да излизат от дома си, да работят или да посещават лекар без разрешението на съпруга си. Освен това законът предвижда попечителство над децата да се дава само на бащата и дядото.
<P>
Призовавам Ви, г-н председател, да вземете незабавно всички необходими мерки за да се изрази крайното неодобрение на нашия Парламент и да се включи този въпрос за неотложно разглеждане на следващата ни сесия.
<P>
(Ръкопляскания)
<SPEAKER ID="058" NAME="Председател">
Благодаря Ви, г-жо Záborská. Ще се занимаем с този въпрос.

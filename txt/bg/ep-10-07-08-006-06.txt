<CHAPTER ID="006-06">
6. СПИН/ХИВ с оглед на XVIII международна конференция относно AIDS (Виена, 18-23 юли, 2010 г.) (
<P>
- Преди гласуването:
<SPEAKER ID="170" NAME="Michael Cashman" AFFILIATION="S&amp;D">
(EN) Г-н председател, предвид значението на настоящото гласуване преди началото на Виенската конференция, отправям искане за поименно гласуване в окончателното гласуване.
<SPEAKER ID="171" NAME="Francesco Enrico Speroni" LANGUAGE="IT">
Г-н председател, госпожи и господа, моята група е против искането.
<P>
(Парламентът отхвърля искането)
<SPEAKER ID="173" NAME="Astrid Lulling" AFFILIATION="PPE">
(FR) Нека всички се успокоим. Тъй като гражданите на Люксембург говорят и пишат на френски и немски, преди гласуването на тази много деликатна резолюция, искам да ви обърна внимание, че има огромна разлика между текста на параграф 17 на френски и немски.
<P>
Текстът на немски гласи, че държавите-членки и Комисията се приканват...
<P>
(DE) да подкрепят мерки в областта на безопасните аборти
<P>
(FR) ...да подкрепят мерки за безопасни аборти. Казаха ми, че тази част от изречението не присъства нито в текста на френски, нито на английски.
<P>
Г-н председател, ако изясните дали текстът на френски е автентичен, това определено ще помогне на много от колегите да вземат решение по време на гласуването.
<SPEAKER ID="176" NAME="Председател">
Ще коригираме всички преводи, за да отговарят на оригиналните текстове. Ще го проверим. Благодаря.
<SPEAKER ID="177" NAME="Michael Cashman" AFFILIATION="S&amp;D">
(EN) Г-н председател, като се има предвид гласуването, което се състоя току-що, се питам дали политическата партия, която възрази, ще се откаже от възражението си и сега ще ни позволи да проведем поименно гласуване в окончателното гласуване.
<SPEAKER ID="178" NAME="Francesco Enrico Speroni" LANGUAGE="IT">
Г-н председател, госпожи и господа, повтарям, че сме против.
<P>
(Парламентът отхвърля искането)
<P>
- След гласуването:
<SPEAKER ID="180" NAME="Gay Mitchell" AFFILIATION="PPE">
(EN) Г-н председател, не искам да бавя процедурата и се радвам, че гласът на г-н Cashman звучи добре. Считам, че щеше да е хубаво да можем да гласуваме подобни въпроси свободно в залата. Тогава те щяха да определят истинското мнение на Парламента. Имаме една страна, която побеждава залата, и само една страна, която позволява свободно гласуване. Ако наистина искаме да определим становището на Парламента по подобни въпроси, трябва да има свободно гласуване в залата.
<P>
(Ръкопляскания)
<SPEAKER ID="182" NAME="Michael Cashman" AFFILIATION="S&amp;D">
(EN) Г-н председател, ако нечие име бъде споменато в залата, то е негово право да отговори. Моето беше посочено. Затова искам да кажа на г-н Mitchell и на останалите, че независимо коя партия реши да гласува, всеки от нас може да гласува свободно и залата гласува демократично.
<P>
(Ръкопляскания)

<CHAPTER ID="014">
Време за въпроси (въпроси към Съвета) 
<SPEAKER ID="404" NAME="Председател">
Следващата точка е време за въпроси (B6-0009/2009) към Съвета.
<P>

<P>
Относно: Повишаване на качеството, достъпността и финансирането на дългосрочните грижи
<P>
Предвид предизвикателствата, пред които е изправена Европа заради застаряващото население, което води до увеличаване на нуждаещите се от грижи хора, заедно с промените в големината и състава на семействата, промените на трудовия пазар и нарасналата мобилност, които ще окажат влияние върху наличността на лица, полагащи грижи, в Доклада на Комисията относно демографията (SEC(2008)2911) беше признато, че тези предизвикателства ще изискват най-различни ответни политики, включително засилването на солидарността между поколенията във връзка с дългосрочните грижи, засилване на признаването на лицата, които професионално полагат грижи, и най-важното - по-голяма подкрепа за лицата от семейството, които полагат грижи.
<P>
Председателството вече посочи като свой приоритет да се обърне по-голямо внимание на повишаването на качеството, достъпността и финансирането на дългосрочните грижи. Какви мерки предлага Съветът да бъдат предприети по време на председателството му, с които да се подкрепят неформалните лица, които полагат грижи в целия ЕС, много от които вече оказват дългосрочни грижи и наистина спестяват на здравните ни служби милиони евро в здравеопазването?
<SPEAKER ID="406" NAME="Alexandr Vondra" LANGUAGE="EN">
Нека отговоря на въпроса на г-жа Harkin.
<P>
Председателството напълно осъзнава значението на дългосрочните грижи, предвид застаряващото население. Според Евростат населението над 65 годишна възраст в ЕС ще се удвои през периода между 1995 г. и 2050 г. В заключенията си от 16 декември 2008 г. относно стратегиите в общественото здраве за борба с невродегенеративните заболявания, свързани със застаряването, Съветът приветства вече свършената работа от сдруженията, които защитават и подкрепят пациентите и лицата, които се грижат за тях, и прикани държавите-членки и Комисията заедно да обмислят как да подкрепят лицата, които полагат грижи, както и начините за развитието на тази подкрепа в бъдеще.
<P>
В допълнение, Съветът също така прикани държавите-членки да създадат, в сътрудничество със заинтересуваните страни, план за действие за национална стратегия, или всякакви други мерки, насочени към подобряване на качеството на живот на пациентите и лицата, които се грижат за тях, както и към подобряването на разпространението на полезна информация за пациентите, техните семейства и лицата, които се грижат за тях, за да бъдат запознати с принципите на грижа и най-добрите установени практики.
<P>
Съветът също така препоръча на държавите-членки да оценят сложността или излишеството на административните процедури, които възпрепятстват пациентите и лицата, които се грижат за тях, и да обмислят мерки за опростяването им.
<P>
Освен това, в съвместния доклад относно социалната закрила и социалното включване от 2008 г., предаден от Съвета на Европейския съвет, държавите-членки поеха ангажимент да увеличат достъпа до качествени услуги. За тази цел те отново потвърдиха, че трябва да се постигне правилен баланс между обществените и частните отговорности, и официалните и неофициалните грижи и че трябва да се предпочитат грижите в домашна среда или в общността пред настаняването в институция.
<P>
Съветът също така прикани Комитета за социална закрила да продължи да споделя опита си и обмена на най-добри практики по отношение на качеството на дългосрочните грижи, подкрепата на лицата, които полагат грижи, организациите за дългосрочни грижи и важността на интегрираните грижи.
<P>
Председателството ще се стреми към постигане на заложената 18-месечна програма от Съвета в областта на общественото здраве и ще насочи усилията си на равнището на ЕС за засилване на обмяната на опит във връзка със здравните грижи и солидарността с лицата, които полагат грижи, като отчита здравните предизвикателства, дължащи се на застаряващите общества.
<P>
Чешкото председателство ще обърне специално внимание на проблемите, свързани с дългосрочните грижи в общността, неформалните семейни грижи и зачитането на достойнството и правата на възрастните хора. Председателството ще организира европейска конференция относно достойнството и опасностите за възрастните хора, която ще се проведе в Прага на 25 май 2009 г.
<P>
Конференцията ще се фокусира върху реформата на социалните и здравните грижи, за да се отговори по-добре на нуждите и предпочитанията на възрастните хора и семейства, и ще се занимае, inter alia, с проблеми като дългосрочните грижи в Общността, семейните грижи, гериатрични слабости, предотвратяване на злоупотреби и пренебрежително отношение към възрастните хора, и ролята на общините.
<P>
Председателството също така ще организира европейска конференция "Социалните услуги - инструмент за мобилизиране на работната сила и засилване на социалното сближаване", която ще се проведе в Прага на 22 и 23 април. Конференцията ще обърне специално внимание на нарастването на възможностите за заетост в социалните услуги в контекста на застаряващото население, подкрепата на неформалните лица, които полагат грижи, и ролята на социалните услуги в активното социално включване, и съвместяването на грижи и заетост.
<P>
Приоритетно внимание ще се обърне и на живота в обществото без зависимост от трети лица. Конференцията трябва да допринесе за обмена на най-добри практики.
<P>
Нека в заключение да кажа няколко думи за последното развитие в областта на данъчното облагане. Съветът Екофин постигна съгласие в Брюксел вчера всички държави-членки да имат възможността постоянно да прилагат намалени ставки на ДДС върху услугите за домашни грижи, като домашна помощ и гледане на деца, възрастни, болни или хора с увреждания.
<SPEAKER ID="407" NAME="Kathy Sinnott" AFFILIATION="IND/DEM">
(EN) Бях окуражена от чешкото председателство, особено във връзка с извеждането на преден план на семейството. Докладът на Комисията относно демографията, който показва, че в Европа имаме застаряващо население, е с подзаглавие "солидарност между поколенията" и именно в семейството се учим на солидарност и че тя се крепи на любовта и грижите.
<P>
Много се радвам, че чешкото председателство набляга на зачитането на човешкото достойнство, тъй като този принцип стои в основата на грижите. Казвам това, тъй като, доколкото разбирам, за да окажем грижи на зависимите лица, като се зачита човешкото им достойнство, не трябва да забравяме този принцип.
<SPEAKER ID="408" NAME="Hubert Pirker" AFFILIATION="PPE-DE">
(EN) Г-жо председател, мисля, че е добре, че се полагат усилия за подкрепа на роднините, така че те да могат да поемат дългосрочни грижи. За съжаление, в реалността няма достатъчно роднини, които да правят това. Обратното, нужни са ни все повече висококвалифицирани лица. Ето и въпроса ми: какви инициативи ще предприеме действащият председател на Съвета, за да гарантира, че има достатъчно професионално обучени лица, полагащи грижи? Обсъждана ли е някаква форма на хармонизирано обучение, тъй като това са нови инициативи?
<SPEAKER ID="409" NAME="Alexandr Vondra" LANGUAGE="EN">
Г-жо председател, благодаря на колегите за коментарите им във връзка с усилията на председателството да подобри условията на живот на възрастните хора. Всички споделяме проблема със застаряването и трябва да подходим към него по достоен начин.
<P>
Вярно е разбира се, че много от предизвикателствата продължават да бъдат от националните компетенции на държавите-членки, но в началото на разискването, споменах две конференции. Мисля, че държавите-членки биха могли да осигурят обучение и възможности за консултации на лицата, които полагат грижи в семейството. Развитието на висококачествено образование е ключов фактор за повишаването на качеството на грижите, както и временните замествaщи грижи и специалните отпуски за служители, които се грижат за членове на семейството си. В този смисъл са важни гъвкавото работно време, работните места на непълен работен ден и други съвместими с грижите условия на работа.
<P>
Накрая, важна е и социалната закрила за лицата, които полагат грижи. Неформалните грижи и полаганите от професионалисти такива трябва да се ценят и организират от обществото. Затова икономическата сигурност е предпоставка за гарантирането на качеството на грижите.
<P>
Относно: Безработицата в Европа
<P>
Какви инициативи предприема Европейският съвет в момента, за да се бори с безработицата сред младежите и дългосрочната безработица в Европа?
<SPEAKER ID="411" NAME="Alexandr Vondra" LANGUAGE="EN">
Бих искал да благодаря на г-н Brian Crowley, че повдигна този въпрос. Мисля, че няма как да не сте наясно, че, преди всичко, държавите-членки са отговорни за разработването и осъществяването на политиките си за заетостта. Въпреки това, Съветът носи няколко отговорности в областта на заетостта, сред които е годишното приемане на насоки за заетостта съгласно член 128 от Договора. Съветът обръща специално внимание на политиките по заетостта на държавите-членки особено сега, когато Европа е изправена пред финансова и икономическа криза.
<P>
Вашият въпрос се отнася конкретно до текущите инициативи на Европейския съвет за подпомагане на борбата с безработицата сред младежите и дългосрочната безработица в Европа. През м. декември 2008 г., Европейският съвет прие европейски план за икономическо възстановяване, с който създаде последователна рамка за предприемане на действия на равнището на Съюза, както и на мерки, приемани от всяка държава-членка, като се отчитат характерните за нея обстоятелства. Заключенията на Европейския съвет наблегнаха по-специално на бързите допълнителни действия от Европейския социален фонд в подкрепа на заетостта, особено в полза на най-уязвимите групи от населението. Европейският съвет предприе извършването на оценка на изпълнението на плана на предстоящия пролетен Съвет през м. март, като посочи, че могат да се внасят допълнения или изменения, ако се налага.
<P>
През първата половина на 2009 г., чешкото председателство обръща особено внимание на мерките за заетостта в контекста на пролетния Европейски съвет. На пролетния Европейски съвет ще се разгледа положението с безработицата в Общността и ще се приемат заключения въз основа на съвместния доклад за заетостта, приет от Съвета и от Комисията.
<P>
Становището на Европейския парламент по въпроса ще бъде много полезно, предвид провеждането на Европейския съвет през м. март. Въз основа на оценката на Европейския съвет, Съветът ще приеме насоки за политиката на заетостта на държавите-членки. Настоящите насоки за заетостта, приети миналата година, както и предишните варианти последователно наблягат на значението на намирането на решение за безработицата сред младежите и дългосрочната безработица в държавите-членки.
<P>
От есента на 2008 година, когато последиците от сегашната криза върху заетостта започнаха да стават явни, Комитетът по заетостта, създаден от Съвета съгласно член 130 от Договора, предприе нова инициатива за постоянно наблюдение на положението със заетостта в държавите-членки. Заключенията на комитета са предадени на Съвета.
<P>
Освен това, председателството реши да организира среща на високо равнище по въпросите на заетостта, за да осигури платформа за разискването и евентуалните решения, която да се проведе на 7 май. Темите за обсъждането ще бъдат потвърдени след пролетния Европейски съвет, така че планираме да проведем разискване за ориентация следващата седмица. Също така, в този контекст трябва да се спомене, че през тази година Европейският парламент и Съветът, като съзаконодатели, оценяват и обмислят изменения на Европейския фонд за приспособяване към глобализацията, инструмент, който е предназначен за премахването на отрицателните последици от глобализацията, към които със сигурност се причислява загубата на работни места, както и за намаляването на риска съкратените работници да се превърнат в дългосрочно безработни. Целта е да се избегне дългосрочната безработица чрез навременна помощ за засегнатите служители чрез програми за активност, например обучение, което да даде възможност за получаване на по-високи квалификации.
<P>
Като цяло, насърчаването на заетостта, включително борбата с дългосрочната безработица и безработицата сред младежите, винаги са били сред първите точки в дневния ред на Съвета и на Европейския съвет. Председателството подкрепя прилагането на принципите на съчетаване на гъвкавост и сигурност. Прилагането им към националните политики, заедно с постоянната структурна реформа, ще помогне за подобряването на положението на уязвимите групи на трудовия пазар, сред които са младежите, възрастните хора, дългосрочно безработните и нискоквалифицираните хора.
<P>
Мога да уверя уважаемия колега, че през пролетта на 2009 година, на фона на световната финансова и икономическа криза, това продължава да е така.
<SPEAKER ID="412" NAME="Brian Crowley" AFFILIATION="UEN">
(ЕN) Бих искал да благодаря на действащия председател за отговора му. Мисля, че трябва да отдадем дължимото на председателството за това, че са планирали конференция по въпросите на заетостта, преди да сме признали или осъзнали сериозността на безработицата в резултат на икономическата криза.
<P>
Но предвид срещата на върха по въпросите на заетостта, която ще се проведе, има три ключови проблема, към които трябва да бъде насочено вниманието и на които да се намери решение: първо, Европейският социален фонд да не се използва само за обучение, но и да се гарантира, че това обучение води до реални работни места, а не е обучение само по себе си; второ, да се гарантира незабавно активизиране на фонда за приспособяване към глобализацията поради закриването на работни места, което се случва в момента; трето, и най-важно, да се насърчават колегите в Съвета да не предприемат протекционистични мерки по отношение на работните места в техните страни, в ущърб на други страни, тъй като при съвместно координиране на усилията и сътрудничество имаме по-голям шанс за успех.
<SPEAKER ID="413" NAME="Gay Mitchell" AFFILIATION="PPE-DE">
(ЕN) Ще се съгласи ли действащият председател с мен, че положението, в което се намираме, не прилича на това от 30-те години на ХХ-ти век, а по-скоро на това от края на Втората световната война и че това, което наистина ни трябва, е нещо подобно на плана Маршал за възстановяването на Европа?
<P>
Ще се съгласи ли действащият председател, че Европейската инвестиционна банка може да намери инвеститор, като Китай например, който да й отпусне заеми за инвестиране в Европа, които след това да бъдат покрити с извънредни търговски мита и данък добавена стойност, събирани от Съюза? Ще се съгласи ли, че макар и да приветстваме конференцията по въпросите на заетостта, ни е нужен нов начин на мислене и нещо също толкова драматично, като това от края на Втората световна война?
<SPEAKER ID="414" NAME="Hubert Pirker" AFFILIATION="PPE-DE">
(DE) Г-жо председател, съществуващите пречки пред мобилността несъмнено донякъде са причина за безработицата сред младежите. Имаме чудесни презгранични програми за обучение, включително за стажанти, но пречките в областта на социалните права и здравното осигуряване означават, че този потенциал за мобилност и допълнително обучение в чужбина не може да се използва. Какво прави председателството на Съвета по този проблем?
<SPEAKER ID="415" NAME="Alexandr Vondra">
действащ председател на Съвета. - (ЕN) Г-жо председател, мисля, че тук има два момента - това, което каза г-н Crowley, и това, което каза г-н Mitchell. Мисля, че трябва да избягваме различните изкушения за протекционизъм, които биха могли да доведат до нарастване на безработицата в отделните държави-членки. Решението на национално равнище не следва да бъде в ущърб на съседите и цената му не следва да се плаща от бъдещите поколения.
<P>
Необходими са ни мерки, както и да можем да реагираме на сегашната ситуация, което и се опитваме да правим. Съгласен съм с г-н Mitchell, че ни трябва план, да, така е, и ние имаме няколко плана. Имаме Европейския план за икономическо възстановяване и трябва да го приложим. Разбира се, в процес на разискване сме и работим с Европейската инвестиционна банка. Нейният президент, г-н Maystadt, проведе конференция преди два дни, на която показа колко много е похарчила ЕИБ от началото на кризата - около 10 милиарда EUR повече в сравнение с предишната година. ЕИБ е поставила началото и на друга инициатива, заедно с Европейската банка за възстановяване и развитие (ЕБВР) и Световната банка, за отпускане на средства в размер на повече от 24 милиарда EUR, например за покриване на нуждите на малките и средни предприятия. Това е важно за поддържането на равнището на заетостта.
<P>
По отношение на преразглеждането на регламентите относно Европейския социален фонд и Европейския фонд за приспособяване към глобализацията, в Съвета беше постигнато съгласие по предложението за преразглеждане на регламента относно Европейския социален фонд, с цел опростяване на разходите и увеличаване на плащанията за сметка на държавите-членки. Сега се очаква позицията на Парламента и преразгледаният регламент би могъл да влезе в сила през май 2009 г.
<P>
Относно: Несъответствие в на производствените норми на световно равнище
<P>
Европа налага високи стандарти, което е похвално, в производството на храни и производството в нейните граници, но няма изисквания тези стандарти да бъдат прилагани при внос. Европейските стандарти, особено за производството на храни и производството на дрехи и играчки, са най-добрите в света; но тези високи стандарти увеличават разходите и оскъпяват производството в ЕС. Вносните продукти, които не подлежат на същите екологични и други стандарти, намират място по рафтовете на магазините ни често на много по-ниски цени.
<P>
Какви действия предприема Съветът в Световната търговска организация и на други световни форуми, за да повиши информираността и да насърчи по-високи производствени норми на световно равнище, като същевременно осигури по-висока защита за работниците и потребителите?
<SPEAKER ID="417" NAME="Alexandr Vondra">
действащ председател на Съвета. - (ЕN) Радвам се на още един въпрос от ирландски член на Парламента - изглежда ирландците са най-активни във времето за въпроси.
<P>
И така, що се отнася до инициативата в СТО за повишаване на информираността и насърчаването на по-високи производствени норми в света, нека на първо място припомня на колегата, че Комисията е основният преговарящ от страна на Европейската общност в СТО въз основа на дадения й от Съвета мандат. Следователно по този въпрос компетентна е членът на Комисията Аштън.
<P>
Що се отнася до производствените норми, член 20 от Общото споразумение за митата и търговията (ГАТТ) дава възможност на правителствата да извършват действия във връзка с търговията за защита на живота или здравето на човека, животните или растенията, при условие че не е налице дискриминация или маскиран протекционизъм.
<P>
В допълнение към това има две конкретни споразумения на СТО, които разглеждат тези въпроси: Споразумението за санитарните и фитосанитарните мерки (СФМ) и Споразумението за техническите пречки пред търговията (ТПТ).
<P>
Споразумението за санитарните и фитосанитарните мерки е отделно споразумение, което съдържа основни правила за безопасност на храните и стандарти за опазване на здравето на животните и растенията. Въз основа на него страните могат да определят свои собствени стандарти, при условие че те са научно обосновани. Споразумението за техническите пречки пред търговията задължава членовете на СТО да гарантират, че техническите разпоредби, доброволните стандарти и процедурите за оценка на съответствието не създават ненужни пречки пред търговията.
<P>
Следователно членовете на СТО са насърчавани да използват международните стандарти, насоки и препоръки, където има такива. Те могат да предприемат мерки, които водят до по-високи стандарти само ако има научна обосновка.
<P>
Европейската общност налага високи стандарти за защита на нашите потребители. Трябва обаче да се гарантира, че заложените стандарти не противоречат на посочените по-горе споразумения.
<P>
Всички знаем, че има различни гледни точки по тези въпроси и че Европейската общност много пъти се е защитавала в спорове за такива мерки.
<P>
Според гледната точка на Общността добрата регулаторна практика може, освен всичко останало, да помогне да се избегнат ненужните пречки пред международната търговия и да се гарантира, че законодателството не ограничава търговията повече от необходимото. Същевременно тя може да защитава правото на определяне на целите на обществената политика, например във връзка с живота на хората, животните и растенията, както и околната среда, както счита за подходящо, при условие че те не представляват средство за произволна и неоправдана дискриминация.
<P>
В настоящата ситуация на финансов смут и икономически спад не може да се надценява значението на пълното съответствие и ефективното прилагане на всички правила и споразумения на СТО.
<P>
Европейската общност работи към засилване на международните стандарти в рамките на съответните комитети на СТО, по-специално комитета за техническите пречки пред търговията, комитета за санитарни и фитосанитарни мерки, комитета по ТРИПС (свързаните с търговията аспекти на правата върху интелектуалната собственост), комитетите по търговия и околна среда. Скорошен случай, който може да се спомене, е твърдата позиция на Европейската общност в комитета по санитарни и фитосанитарни мерки в края на февруари във връзка с несъответствието на някои членове със стандарта на Световната организация за здравето на животните.
<SPEAKER ID="418" NAME="Mairead McGuinness" AFFILIATION="PPE-DE">
(ЕN) Бих искала да благодаря на действащия председател за подробния и технически обоснован отговор, но нека ви дам един пример, който може да привлече вниманието ви. След няколко години Европейският съюз ще забрани производството на яйца от инкубатори. Въпреки това системата ще продължава да се използва извън границите ни и ще внасяме течни яйца или яйчен прах от инкубатори, забранени в Европейския съюз. Производителите не разбират логиката на такава една ситуация.
<P>
Питам Ви като човек, който дава доста логични и подробни отговори, по какъв начин ще обосновете случая с тези системи, освен ако кажем, че не може да се внасят течни яйца или продукти на прах, които идват от инкубатори. Абсурдно е да се забраняват тези системи в Европейския съюз.
<SPEAKER ID="419" NAME="Jim Allister" AFFILIATION="NI">
(ЕN) Г-н министър, мисля, че фокусът беше върху въпроса за конкурентоспособността и по какъв начин запазваме конкурентоспособността на производителите в ЕС. Предвид това, че производителите на ЕС, особено тези на храни, имат допълнителни разходи, за да отговорят на стандартите на ЕС, и същевременно се конкурират с вноса от страни, които не отговарят на същите стандарти, мога ли да Ви попитам дали сте убеден, че Общата селскостопанска политика следва да се използва за финансирането на поддържането на конкурентоспособността на производителите на ЕС? Без това финансиране съдбата ни ще бъде описаната от г-жа McGuinness.
<SPEAKER ID="420" NAME="Alexandr Vondra">
действащ председател на Съвета. - (ЕN) Не съм от най-големите поддръжници на Общата селскостопанска политика. Като цяло подкрепям продължаването на реформата на Общата селскостопанска политика, но се надявам, че няма да стигнем до внос на течни или сушени яйца. Също така считам, че повечето от стандартите на ЕО по отношение на пускането на пазара се основават не само на това, което сме приели в Европа, но и на международно приетите стандарти на Codex Alimentarius (Кодекс за храните) и на Икономическата комисия на ООН за Европа. Важно е всички да следваме определени стандарти и да не създаваме условия, които сериозно биха ги подкопали.
<P>
Споразуменията за техническите пречки пред търговията задължават членовете на Световната търговска организация да гарантират, че техническите правила, доброволните стандарти и процедурите за оценка на съответствието не създават ненужни пречки пред търговията.
<P>
Относно: Изменение на климата
<P>
По какъв начин Съветът се подготвя за срещата на високо равнище на Г-8 през м. юли и за конференцията за изменението на климата в Копенхаген по-късно тази година, за да се даде тласък на международните преговори за изменението на климата? По-конкретно, може ли Съветът да каже дали сътрудничеството между ЕС и на новата американска администрация вече е на по-добро равнище в този аспект?
<P>
Освен това какви по-нататъшни действия в борбата с изменението на климата планира Съветът, за да консолидира пакета от мерки, приет през м. декември?
<SPEAKER ID="422" NAME="Alexandr Vondra">
действащ председател на Съвета. - (ЕN) През м. декември 2008 г. на конференцията в Познан беше приета работна програма за 2009 г., в която ясно бяха набелязани стъпки към конференцията по въпросите на климата в Копенхаген, която ще се проведе през м. декември 2009 г. В Познан също така бе заявено, че на сегашната финансова криза не трябва да се гледа като на пречка за по-нататъшни действия относно изменението на климата, а вместо това като на още една възможност за задълбочено преобразуване на икономическата ни система към икономика с ниски въглеродни емисии.
<P>
Имайки предвид гореказаното, трябва да сме наясно, че няма да ни е лесно в това начинание. Икономическото забавяне ще засегне готовността на участниците да поемат допълнителните разходи, свързани с ангажимента за намаляване на емисиите, както и с мерки за смекчаване и адаптиране.
<P>
Чешкото председателство възнамерява да продължи да полага усилия на международно равнище за постигане на успешно споразумение в Копенхаген през м. декември. Както знаете, в отговор на съобщението на Комисията, озаглавено "Към широкообхватно споразумение в Копенхаген във връзка с изменението на климата", и въз основа на данните от временната комисия по измененията на климата, създадена от Европейския парламент, Съветът прие заключения по този въпрос миналата седмица, доразвиващи позицията на ЕС за широкообхватно споразумение след 2012 г.
<P>
Предстоящият Европейски съвет също се очаква да приеме ключови политически послания. В допълнение към споделената визия за дългосрочни действия за смекчаване и адаптиране, както и технологии, набелязването на подходящи средства за финансирането на ефективни и дългосрочни политики в областта на климата е от ключово значение за позицията на ЕС и ще определи до голяма степен успеха на конференцията в Копенхаген.
<P>
ЕС вече започна активни действия не само с ключовите партньори по преговорите и главните нововъзникващи икономики, но също така и с новата американска администрация, която вече показа готовността си отново да се ангажира по подобаващ начин.
<P>
Председателството проведе първата си среща с новата американска администрация и планира да продължи контактите си с нея доколкото е възможно. Изменението на климата ще бъде една от разискваните теми на неформалната среща на върха между ЕС и САЩ в Прага на 5 април. Във всеки случай, първите сигнали, които идват от Вашингтон, са окуражаващи, така че ще бъде от ключово значение да се осигури добро сътрудничество между ЕС и САЩ, за да бъдат позициите ни възможно най-амбициозни и да се гарантира, че основните нововъзникващи икономики ще последват този пример.
<P>
За да може усилията на ЕС в борбата с изменението на климата да дадат резултат, абсолютно задължително е да се включат и останалите основни икономики, които генерират CO2. Поради тази причина няколко от тези страни също са поканени на срещата на Г-8 - Южна Африка, Египет, Китай, Индия, Австралия, Мексико, Бразилия, Индонезия и Южна Корея.
<P>
По отношение на пакета от мерки, свързани с климата и енергетиката, чрез постигнатото съгласие по него през м. декември 2008 г. ЕС изпрати силен политически сигнал до всички свои партньори в света. Сега ще започнем неговото изпълнение, което включва доста техническа работа.
<P>
Като осъзнава нуждата да определи в по-големи подробности критериите, които Европейският съюз иска да приложи при вземането на решение за промяна на намаляването на емисиите от 20 % на 30 %, Съветът в момента разглежда проблемите за допълване на усилията и по-голяма адекватност на действията на развиващите се страни въз основа на съобщението на Комисията. Съответният текст е включен в заключенията на Съвета по околна среда от 2 март 2009 г.
<SPEAKER ID="423" NAME="Claude Moraes" AFFILIATION="PSE">
(ЕN) Какво би било времето за въпроси без нашите ирландски колеги и техния ефективен и ясно очертан принос? Сега се изказвам първи, но настина искам да отбележа това пред председателството.
<P>
Смисълът на въпроса ми е, че следва да разбираме, че особено по-младите ни избиратели - и съм сигурен, че не съм единственият на това мнение -настояват пред председателството в средата на мандата му, както и пред шведското председателство, да разгледа внимателно какво се опитват да направят американците, за да се уверят, че няма конфликт - г-н Vondra също спомена това - между спешното справяне с икономическата криза, безработицата и т.н. и насърчаването на действия във връзка с изменението на климата, пакета за борба с изменението на климата и участието на промишлеността в икономика с ниски въглеродни емисии.
<P>
Не моля света, но бих искал да кажа следното: ако обичате, обърнете внимание, че това не са взаимно изключващи се цели. Много от по-младите ни избиратели в ЕС говорят точно за това пред председателствата.
<SPEAKER ID="424" NAME="Silvia-Adriana Ţicău" AFFILIATION="PSE">
(RO) Предвид последиците от изменението на климата, като дългите периоди на суша, намаляването на източниците на питейна вода и опустиняването на обширни райони на европейска територия, бих искала да попитам Съвета дали обмисля разработването на европейска напоителна система.
<P>
Считам, че инвестициите в земеделието трябва да бъдат приоритет по време на икономическата криза. Освен това по отношение на търговския баланс на Европейския съюз, земеделието е изключително важна област и ние трябва да гарантираме, че ще има достатъчно и леснодостъпна здравословна храна за гражданите на Европа.
<SPEAKER ID="425" NAME="Avril Doyle" AFFILIATION="PPE-DE">
(ЕN) Бих искала да припомня на действащото председателство, че на срещата на върха през м. декември миналата година, всички държавни и правителствени ръководители приеха декларация, в която се заявяваше, inter alia, че в контекста на международното споразумение за борба с изменението на климата от Копенхаген през 2009 г. за желаещите да направят това част от приходите от търга могат да се използват за смекчаване и адаптиране на изменението на климата в развиващите се страни, които са ратифицирали споразумението, и по-специално в най-слабо развитите страни.
<P>
Въпросът ми е много прост. Тъй като декларациите от срещата на върха ги няма публикувани в Официален вестник или другаде, преди края на председателството ви, г-н министър, бихте ли предоставили пълното съдържание на декларацията от срещата на върха от м. декември миналата година в парламентарната зала? От първостепенна важност е да разполагаме със запис на подобни важни декларации.
<SPEAKER ID="426" NAME="Alexandr Vondra">
действащ председател на Съвета. - (ЕN) Мисля, че съдържанието на декларацията е в заключенията на Съвета по околна среда от началото на м. март. Не нося документите с мен, така че ще проверя отново. Мисля, че съм го чел. Предстои ни пролетен Европейски съвет и ще очаквам потвърждение на всички тези амбициозни цели.
<P>
Не знам - което повдига още някои въпроси - дали ще съберем достатъчно средства, които да осигурим на развиващите се страни за мерки за смекчаване и адаптиране, тъй като едва сега започваме разговори с американските ни и други партньори и не би имало смисъл да показваме картите си сега.
<P>
В момента текат разисквания с американците. Заместник-министърът на околната среда се срещна с Carol Browner в началото на месеца, а Martin Bursík, чешкият министър на околната среда, ще се срещне с партньорите си във Вашингтон - мисля, че в края на тази седмица или в началото на следващия месец - така че диалог вече тече.
<P>
Разбира се, че трябва да намерим обща основа. Това е икономическата криза, тава са амбициозните цели, свързани с околната среда. Вие сте права, че можем да намерим много начини за взаимодействие и няма нужда се борим едни с други. Ако прочетете европейските планове за икономическо възстановяване, има много програми с екологична насоченост. Същевременно ни очакват много обяснения пред обществеността. Условията в държавите-членки на ЕС не винаги са едни и същи, така че очаквам много обществена работа и обществена дипломация в тази област.
<P>
Относно: Безопасност по пътищата
<P>
Според приоритетите на чешкото председателство големият брой хора, които загиват по европейските пътища, налага полагането на повече усилия в цяла Европа с цел подобряване на безопасността по пътищата.
<P>
Какви мерки трябва да предприеме председателството за справяне с този проблем?
<SPEAKER ID="428" NAME="Alexandr Vondra">
действащ председател на Съвета. - (ЕN) Както уважаемият колега изтъкна, подобряването на безопасността по пътищата и намаляването на големия брой смъртни случаи от инциденти по пътищата на Общността са сред приоритетите на чешкото председателство в транспортния сектор. Това не е изненадващо, тъй като нашата страна се намира точно в средата на континента. Интензивността на движението и свързаните с него опасности са първостепенен приоритет за нас.
<P>
Тъй като председателството споделя с Вас тези тревоги и за да подобрим сегашното състояние в краткосрочен план, възнамеряваме да проведем разискване на равнище министри на заседанието на Съвета през пролетта на 2009 г. относно бъдещото развитие в областта на безопасността по пътищата в контекста на подготовката на нов план за действие за безопасност по пътищата. Предвид факта обаче, че Комисията посочи на председателството намерението си да отсрочи датата на приемането на новия план за действие, чешкото председателство счита, че това разискване идва твърде рано.
<P>
Пример за конкретни действия по време на нашето председателство в областта на безопасността по пътищата са окончателните преговори между Съвета и Парламента по предложение за регламент относно изискванията за типово одобрение за общата безопасност на моторните превозни средства. Както знаете, председателството и представителите на Парламента успяха да постигнат съгласие по предложението и вчера Европейският парламент прие регламента. Регламентът за обща безопасност изисква задължително инсталиране на системи за електронно регулиране на устойчивостта във всички превозни средства и усъвършенствани системи за аварийно спиране, както и системи за предупреждение при неволно напускане на пътната лента за тежкотоварните превозни средства. Новите технологии значително могат да подобрят сигурността на автомобила и очевидно ще са от полза за безопасността по пътищата, когато бъдат въведени като стандарт в новите превозни средства.
<P>
Постигането на съгласие на първо четене ще даде възможност задължителното въвеждане на системи за електронно регулиране на устойчивостта в новите превозни средства да започне от 2011 г., една година по-рано от предвиденото в първоначалното предложение на Комисията. Освен това Съветът току-що започна да разглежда плана за действие на Комисията относно използването на интелигентни транспортни системи (ИТС) в Европа и съответното предложение за директива за установяване на рамката за внедряване на интелигентните транспортни системи в областта на автомобилния транспорт и за взаимодействие с останалите видове транспорт. Целта и на двете е подобряването на безопасността по пътищата чрез използването на информационни и комуникационни технологии в сектора на автомобилния транспорт.
<P>
Председателството възнамерява да покани министрите да приемат заключенията на Съвета относно плана за действие на заседанието на Съвета през м. март 2009 г. и общ подход или политическо съгласие по горепосоченото предложение на заседанието на Съвета през м. юни 2009 г. Ролята на ИТС в областта на безопасността по пътищата също ще се обсъжда на неформалната среща на министрите на транспорта, която ще се проведе в края на м. април в град Litoměřice в моята страна.
<P>
Интелигентните транспортни системи и приложения като спешните обаждания и системите за свръхбдителност на водача, сигнализирането при превишаване на скоростта и заключващите устройства при установяване на употреба на алкохол, могат значително да допринесат за повишаване на безопасността по пътищата. Само системите за електронно регулиране на устойчивостта и eCall могат да спасят до 6 500 живота на година в Европа, ако се използват навсякъде. Предвид значението, което председателството отдава на безопасността по пътищата, то ще разгледа и други предложения по тези въпроси, които Комисията може да представи в скоро време, ако позволи ограниченото време, с което разполагаме до края на м. юни.
<SPEAKER ID="429" NAME="Seán Ó Neachtain" AFFILIATION="UEN">
(GA) Има още един въпрос от Ирландия, този път обаче на нашия език. Според Вас кои са най-важните причини за многото жертви по пътищата? Възнамерява ли чешкото председателство да разработи нов тип съгласуване на различните стандарти в отделните европейски страни във връзка с автомобилите, които са в добро състояние? Също така смятате ли, че следва да се използва нещо повече от технология за намаляването на броя на смъртните случаи по пътищата?
<SPEAKER ID="430" NAME="Silvia-Adriana Ţicău" AFFILIATION="PSE">
(RO) ЕС не е направил достатъчно, за да намали пътните произшествия. Безопасността по пътищата може да бъде повишена чрез инвестиции в инфраструктурата, подобряване на поведението на участниците в движението и спазване на правилата за движение на пътя.
<P>
Европейската комисия представи предложение за директива с трансгранично поле на действие при налагането на глоби за нарушаване на правилата за движение. Европейският парламент гласува в подкрепа на тази идея. На какъв етап са сега нещата и какви са перспективите, които ще одобрява Съветът на Европейския съюз?
<SPEAKER ID="431" NAME="Jim Higgins" AFFILIATION="PPE-DE">
(EN) На първо място, бих искал да попитам Съвета дали е съгласен, че ни трябват конкретни цели за всяка държава-членка във връзка с намаляването на смъртните случаи по пътищата ни.
<P>
На второ място, Съветът би ли приел, че трябва да приложим система, при която при нарушение в дадена юрисдикция нарушителят да може да бъде съден в съдилищата на тази юрисдикция, дори и да се е върнал в родната си страна?
<P>
На последно място, но не по важност, приветствам информацията на Съвета във връзка със системата eCall, но кога тя ще стане задължителна във всички държави-членки? Това е от ключово значение от гледна точка на инцидентите, и особено при такива с едно превозно средство.
<SPEAKER ID="432" NAME="Alexandr Vondra" LANGUAGE="EN">
Първо, разбирам, че тези проблеми са много важни по време на предизборната кампания, тъй като всеки се интересува от проблема за безопасността по пътищата. Мисля, че трябва да разберем едно нещо: правителствата и особено Европейският съвет не могат да носят отговорност за всеки един живот на пътя. За това основно и най-вече отговорност носят водачите зад волана.
<P>
Разбира се, трябва да се насочим към този проблем и пак казвам, че той е сред приоритетите ни, така че трябва да водим разисквания по него. Ето защо го избрахме като една от ключовите теми в дневния ред на неформалната среща на министрите на транспорта в края на м. април и, разбира се, ще предам на моя колега - министъра на транспорта в нашето правителство, колко е важен и за вас този проблем.
<P>
Основната тема на тази неформална среща е прилагането на интелигентните транспортни системи (ИТС) в ЕС. Безопасността и сигурността по пътищата несъмнено са една от шестте приоритетни области на действие, които Комисията е набелязала в плана за действие за прилагане на ИТС. Желанието ни е да продължим тези разисквания.
<SPEAKER ID="433" NAME="Председател">
Въпросите, които поради липса на време са останали без отговор, получават писмен отговор (виж приложението).

<CHAPTER ID="021">
Въздействие на рекламите върху поведението на потребителите (кратко представяне)
<SPEAKER ID="221" NAME="Председател">
Следващата точка от дневния ред е докладът на г-н Juvin, от името на комисията по вътрешния пазар и защитата на потребителите, относно въздействието на рекламите върху поведението на потребителите.
<SPEAKER ID="222" NAME="Philippe Juvin" LANGUAGE="FR">
Г-н председател, госпожи и господа, защо е необходим доклад относно рекламите? Защото рекламите могат да бъдат нещо добро и нещо пагубно.
<P>
Могат да бъдат нещо пагубно, ако са подвеждащи, ако са натрапчиви, ако са измамни, ако не отговарят на правилата, ако в крайна сметка не предоставят онова, което потребителите очакват от тях, а именно информация. Могат да бъдат нещо добро, защото рекламата представлява невероятно средство за икономическо развитие. Рекламата е движещата сила на икономиката и, както някои казват, рекламата, ако е направена добре, дава на потребителите средство за правене на сравнения и в някои отношения тя стимулира конкуренцията.
<P>
Следователно рекламата не е нещо ново, така че защо е необходим нов текст, когато вече има съществуващи такива? Поради няколко причини. Първо, защото рекламата в днешно време не е това, което е била в миналото. Неотдавна в един американски доклад прочетох, но положението е доста сходно в Европа, че на 29 ноември миналата година за един ден онлайн търговията е достигнала оборот от над 1 млрд. щатски долара. Това е значително увеличение на онлайн търговията и рекламните средства в интернет. Един от мотивите на този доклад е, че текстовете, регламентиращи рекламата, понякога са напълно неподходящи за средствата, появили се през последните години.
<P>
Рекламата може да бъде натрапчива и това все по-често е така - тя навлиза в личния живот. Има и нещо доста ново в рекламата, което не попада в обхвата на текстовете. Рекламата може да е скрита. Рекламата може да не се обявява открито. Има един известен пример във "Фейсбук", една от социалните мрежи - нов инструмент, който не попада в обхвата на законодателството - където група хора съобщават за един или друг предполагаем дефект на даден продукт. Всичко това може буквално да унищожи една марка за няколко дни или няколко седмици.
<P>
Ето защо е ясно, че вчерашната реклама по нищо не прилича на днешната, която използва инструменти, които не са съществували досега. Тук имам предвид поведенческата реклама, целевата реклама и достъпа до частните ви електронни писма. Има ли някой тук който иска или приема личните им писма да бъдат четени от другиго? Е, именно това се случва днес с рекламна цел.
<P>
В основни линии, госпожи и господа, смятам, че трябва да помислим за някои много прости ценности: зачитане на личната неприкосновеност, защита на най-уязвимите хора, защото много добре знаем, че децата са сред най-уязвимите групи, към които е насочена така наречената "поведенческа реклама", чиято цел са техните навици. Тези деца не разбират, че тази реклама не им е изпратена случайно. Това е реклама, която е насочена към личния им избор. Един възрастен може да разбере това, но не и дете.
<P>
Е, новите технологии водят със себе си нови предизвикателства - значителни икономически предизвикателства. Виждаме, че в общи линии това всъщност представлява един политически дебат. Въпросът е решен според някои специалисти, които преди всичко не искат светът на рекламата да бъде засегнат. Също така е вярно, че чуваме някои специалисти да ни обясняват, че в крайна сметка потребителите са предупредени от дълги и много подробни политики за поверителност на уебсайтовете. В действителност знаем, че никой не чете тези дълги и неразбираеми политики за поверителност, а когато ги прочетат, то никой не ги разбира, защото всъщност не е възможно да се прочетат. Виждаме че в крайна сметка продължаваме да се връщаме към същия въпрос. Рекламата трябва да бъде честна, трябва да зачита другите хора и трябва да зачита личната неприкосновеност. Потребителите не трябва да бъдат шпионирани и не трябва да бъдат мишени без тяхното знание. Потребителите, гражданите, трябва да бъдат зачитани.
<P>
Следователно, г-н председател, и ще приключа тук, трябва да имаме две цели. Първо, рекламата трябва да бъде честна: по-честна, по-ненатрапчива, по-ефикасна и следователно зачитаща повече личния живот, но също така потребителите, т.е. гражданите, които са потребители, трябва бъдат по-осведомени, да не бъдат манипулирани, да бъдат по-информирани и по-проницателни. Това е общата цел на този доклад.
<P>
Г-н председател, госпожи и господа, надявам се, че ще приемете този доклад и аз ще гласувам за него като цяло в Парламента.
<SPEAKER ID="223" NAME="Zuzana Roithová" AFFILIATION="PPE">
(CS) Г-н председател, приветствам доклада относно въздействието на рекламите върху поведението на потребителите. Тъй като докладът не разглежда регулирането на хазартните реклами, бих искала да споделя, че интернет лотариите и рекламите, свързани с тях, по-конкретно не признават граници и са лесно достъпни за младите хора. Седем държави-членки забраняват онлайн хазарта, но той все още е достъпен в тези държави. Изразявам твърдо убеждение, че е налице необходимост от опит за предотвратяване на отрицателните последици от зависимостта от хазарта. В цяла Европа трябва да се насърчи забрана на рекламите за хазарт, които са насочени към деца и млади хора, защото излагането на деца на влиянието на реклами за виртуални лотарии означава излагането на бъдещето им на риск по същия начин като излагането им на неограничени реклами за алкохол, цигари, и други пристрастяващи вещества. Освен това казината и рекламите за хазарт понякога не са подложени на ограничения, дори извън контекста на интернет, така че казина и реклами често се откриват в непосредствена близост до училища. Надявам се, че днешното разискване ще даде нов тласък на Комисията да предложи забрана на рекламите за хазарт с оглед на безспорния обществен интерес.
<SPEAKER ID="224" NAME="Antigoni Papadopoulou" AFFILIATION="S&amp;D">
(EL) Г-н председател, поздравления на докладчика, Philippe Juvin, за доклада му относно въздействието на рекламите върху поведението на потребителите.
<P>
Докладът оценява действащото законодателство, подчертава проблемите при прилагането му и нелоялните търговски практики и изтъква значението на саморегулацията, защитата на уязвимите потребители, като например деца, юноши и възрастни хора, както и необходимостта да се използва рекламата като мощен катализатор в борбата срещу стереотипите и предразсъдъците.
<P>
Аз подготвих становището на комисията по правата на жените и равенството между половете и се радвам и благодаря на докладчика, че включи всичките ни предложения за опазването на равенството между половете и човешкото достойнство. Призовавам всички страни за тясно сътрудничество в борбата срещу пейоративните и заблуждаващи реклами, които подценяват образа на жените, както и за насърчаване на здравословни стандарти, така че рекламите да оказват положително влияние върху социалните възприятия при зачитане на човешкото достойнство и ролите на половете.
<SPEAKER ID="225" NAME="Christian Engström" AFFILIATION="Verts/ALE">
(EN) Г-н председател, бих искал да се спра на последното тире от параграф 25, което ще се гласува отделно и което се надявам, че ще можем да премахнем от доклада. В него се казва, че търсачките показват реклами във връзка с определена ключова дума - тоест някой въвежда ключова дума и тази дума е наименование на марка - това следва да изисква разрешението на собственика на марката.
<P>
Това може да звучи разумно на пръв поглед, но то напълно противоречи на закона на търговските марки в настоящия му вид. На първо място, търговските марки се регистрират в 45 различни класове стоки и услуги в същия регистър. Това например би означавало, че ако някой иска рекламата му да се показва във връзка с думата "голф", то "Фолксваген" ще трябва да предостави разрешение на всички.
<P>
Вторият проблем е самият брой на търговските марки. Съществуват милиони търговски марки в Европа. Само във Ведомството за регистрация на търговски марки и дизайни на Европейския съюз (OHIM) в Аликанте има над 600 000 и много други, така че ако някой иска да рекламира нещо, свързано с думата "сребро", ще трябва да се търси разрешение от хиляди собственици на търговски марки. Това просто не е практично. Ако влезе в действие - което се надявам да не стане - това би унищожило бизнеса на търсачките в Европа и би унищожило законните реклами и конкуренция. Затова искам от колегите да гласуват ...
<P>
(Председателят отнема думата на оратора)
<SPEAKER ID="226" NAME="Jaroslav Paška" AFFILIATION="EFD">
(SK) Г-н председател, бих искал да започна, като заявя, че е хубаво, че Европейският парламент започва разискване на нелоялните практики в рекламата, особено във връзка с развитието на нови рекламни методи и технологии.
<P>
Новите методи за цифрова комуникация разкриват най-различни възможности пред рекламните агенции. Наред с новите възможности за реклами обаче се появяват и нови проблеми с натрапчивите реклами, заблуждаващите реклами и експлоатацията на наивни деца и млади хора посредством манипулация на чувствата им. Регулирането на рекламите в интернет трябва да отговори на изобретателността на авторите на рекламни текстове и е от съществено значение да се ограничат методите и техниките, които нарушават защитата на личната неприкосновеност или етичните рамки или които влияят на спецификата на детското развитие. Ето защо трябва да се съсредоточим върху задълбочен анализ и изследване на текущите тенденции, с акцент върху използването на нови правила за ограничаване на онези технологии и възможности, които нарушават личната неприкосновеност на семействата и личния живот на децата и които вредят на здравословното развитие на семейството, като трябва да приложим тези правила последователно.
<SPEAKER ID="227" NAME="Csanád Szegedi" AFFILIATION="NI">
(HU) Г-н председател, госпожи и господа, на първо място, бих искал да изразя благодарността си към докладчика. От гледна точка на ценностите, към които се придържам, ние обсъждахме една от най-важните теми от последния период. Съжалявам единствено, че това разискване се проведе в толкова късен час. Както подчертава докладът, лицата, които са най-уязвими към рекламите, са децата и юношите, чиято свободна воля все още не е достатъчно силна и които се влияят лесно. Това не се отнася само за незаконните, фалшиви и агресивни реклами, но и за рекламите като цяло, защото живеем в един свят, в който хората са изправени пред все по-голям натиск да се впишат в потребителското общество още в ранна възраст. Всички видове реклами трябва да бъдат изрично забранени в детските предавания.
<P>
Освен това аз трябва изрично да подчертая факта, че има вероятност дори традиционните медии като телевизията и радиото да не са най-голямата заплаха за младите хора, а светът на интернет. Там рекламите са най-агресивни и именно там те могат да донесат най-големи вреди на целевия потребител. Най-безскрупулните дружества показват незачитане дори на личните данни и навлизат в личния живот на хората чрез използването на социални мрежи. Това определено трябва да бъде забранено и санкционирано. Във връзка с това всички ние трябва да внесем предложение за предприемане на действия в рамките на Европейския съюз.
<SPEAKER ID="228" NAME="Lara Comi" AFFILIATION="PPE">
(IT) Г-н председател, госпожи и господа, напълно подкрепям предложението за резолюция относно въздействието на рекламите върху поведението на потребителите, внесено от г-н Juvin. Като се има предвид значението на рекламата не само за икономиката, но и за вътрешния пазар и потребителите, считам, че е от съществено значение да се предприемат действия за премахване на отрицателното въздействие, което някои рекламни практики могат да имат върху тях.
<P>
По-специално, аз високо ценя оценката на докладчика на съществуващата законодателна и незаконодателна рамка и констатираните недостатъци в нейното тълкуване и прилагане, което не позволява желаното ниво на хармонизация.
<P>
Трябва да съсредоточим усилията си върху борбата срещу нелоялните търговски практики в рекламния сектор, като разширим обхвата на съществуващите правила.
<P>
Предложението предвижда подходящо решение на съществуващия проблем с постигането на точния баланс между съперничещи си приоритети като свободата на изразяване и защитата на потребителите.
<P>
В заключение, отново поздравявам докладчика и докладчиците в сянка.
<SPEAKER ID="229" NAME="Miroslav Mikolášik" AFFILIATION="PPE">
(SK) Г-н председател, различните видове реклами, които се разпространяват посредством новите комуникационни медии през последните години, се превърнаха в социален феномен, с което възникна рискът от експлоатация на доверието на обикновения потребител.
<P>
Според мен защитата на потребителите в тази област изисква най-малкото минимална правна основа и аз съм съгласен с докладчика и го поздравявам за доклада и разглеждането на този въпрос по един толкова конструктивен начин в полза на уязвимите групи като децата и младите хора по-конкретно, както вече споменаха някои от ораторите. Като лекар аз твърдо подкрепям това. Трябва да предотвратим случаите на умишлено въвеждане в заблуждение, при които потребителите вземат решения въз основа на информация, за която смятат, че се състои от обективни факти или доказани изследвания, когато в действителност информацията има единствено рекламен и търговски характер. Обезпокоен съм от развитието на рекламните практики, които са пряко насочени към частните потребители, като прочитането на електронно писмо от трети страни, които експлоатират съдържанието му с рекламни цели. Рекламните практики, използвани от дружествата, трябва без изключение да зачитат поверителността на личната кореспонденция и да спазват законодателството за защита на личната неприкосновеност.
<SPEAKER ID="230" NAME="Seán Kelly" AFFILIATION="PPE">
(GA) Г-н председател, трудно е да бъдем сигурни в това отношение, особено като се има предвид влиянието на рекламите върху поведението на гражданите. Всеки ден се появяват нови и нови изследвания, които съдържат различни резултати.
<P>
(EN) Въпреки това рекламата си струва; частните дружества харчат милиони за радио, телевизионни и печатни реклами, както и за скрита реклама като спонсорство. В същото време е налице дилема при оценяването им. От една страна, някои казват, че един от лековете на алкохолизма е да се забранят рекламите. Въпреки това през последните десетилетия станахме свидетели на експоненциално нарастване на употребата на наркотични вещества и понеже те са незаконни, те не само не се рекламират, но не могат да се купят от магазина.
<P>
Ето защо смятам, че е налице необходимост от независим анализ и подходящо проучване на равнището на Европейския съюз без намесата на нечии интереси, за да се установи действително кое е добре и кое не е, кое е полезно и кое не е, и едва тогава можем съответно да регулираме. Без това смятам, че всеки ден ще имаме различни проучвания, която водят до такива резултати, които са удобни на онези, които са ги поръчали.
<SPEAKER ID="232" NAME="Йоханес Хаан" LANGUAGE="EN">
Г-н председател, от името на Комисията, и по-специално на нейния заместник-председател Рединг, бих искал да благодаря на докладчика за този ценен доклад, който анализира няколко ключови аспекта по отношение на въздействието на съвременните реклами и поведението на потребителите. С цел да разбере как най-добре да подходи към предизвикателствата, произтичащи от развитието на интернет и новите технологии, Комисията пристъпи към широки консултации относно съществуващата правна рамка за защита на данните през 2009 г. и 2010 г.
<P>
Консултациите потвърдиха, че основните принципи на настоящото законодателство на Европейския съюз за защита на данните са все още валидни в голяма степен. Също така стана ясно обаче, че Европейският съюз се нуждае от един по-цялостен и по-последователен подход в политиката за защита на личните данни за Европейския съюз и извън него. В резултат на това на 4 ноември Комисията прие съобщение за един цялостен подход към защитата на личните данни в Европейския съюз.
<P>
Онлайн рекламата предлага много предимства на европейските граждани, по-специално, като им предоставя свободен достъп до услуги. Много от техниките на насочване на рекламите - банери, контекстни и определени свързани с търсенето реклами и така нататък - не включват проследяване и не са предмет на голяма загриженост. Колегата ми, заместник председателят Нели Крус, призова индустрията да създаде рамка за саморегулация за онлайн поведенческите реклами, която се основава на правната рамка на Европейския съюз и четирите принципа на ефективна прозрачност, подходяща форма на декларация или съгласие, удобство на потребителя и ефективно прилагане. Комисията ще наблюдава усилията на индустрията, за да се прецени дали са необходими повече регулаторни действия.
<P>
По отношение на рекламните електронни писма и поверителността на съобщенията, телекомуникационната реформа, приета преди една година, укрепи и изясни правилата за лична неприкосновеност в Европейския съюз. Тя създаде и ясно задължение за държавите-членки да приемат възпиращи санкции и да гарантират, че компетентните органи разполагат не само с необходимите правомощия за прилагането им, но и разполагат с подходящите средства за това. Държавите-членки трябва да транспонират тези разпоредби в националното законодателство най-късно до май 2011 г.
<P>
Комисията признава, че има някои разлики при транспонирането на Директивата за нелоялните търговски практики при отделните държави-членки. Комисията счита, че тези различия, някои от които Комисията решава чрез сътрудничество с държавите-членки, са незначителни, както и че желаното ниво на хармонизация, изглежда, е било постигнато.
<P>
Използването на общи клаузи дава известна свобода на държавите-членки, но същевременно гарантира, че директивата ще е ефективна и в бъдеще. В тази връзка насоките за прилагането на Директивата за нелоялните търговски практики са част от инициативите, предприети от Комисията, за да се гарантира постигането на цялостна хармонизация; с други думи, да се гарантира, че същите правила се тълкуват и прилагат по един и същи начин в държавите-членки. Както се предлага в проекта на доклада, ние със сигурност ще продължим работата си по насоките и ще актуализираме този документ с цел да се вземат предвид новите проблеми и развития. Също така Комисията изготвя правна база данни за законодателството, съдебната практика и научната работа, която ще подпомогне единното прилагане на директивата в държавите-членки.
<P>
По отношение на изявленията във връзка с рекламата под формата на коментари, публикувани в социални мрежи, форуми и блогове, важно е да се отбележи, че случаите, в които потребители, които действат от името на търговец и/или са финансирани по някакъв начин от търговец за правене на определени постъпки, без това да е упоменато в мнението или становището, в действителност попадат в обхвата на Директивата за нелоялни търговски практики като форма на скрита реклама. Що се отнася само до мненията, те, разбира се, не се считат за реклама.
<P>
Във връзка с това Комисията счита, че законодателството в областта на маркетинга не е най-подходящият инструмент, защото става въпрос за свобода на изразяване. Въпреки това директивата съдържа определени защитни мерки по отношение на уязвимите потребители. Възрастта е фактор, който националните органи трябва да имат предвид при оценката на добросъвестността на дадена практика. Докладът относно прилагането на Директивата за нелоялните търговски практики, който се очаква през 2011 г., ще се основава на опита на държавите-членки, включително в областта на рекламите за деца и юноши, до степен, в която данните по този въпрос ще бъдат на разположение.
<SPEAKER ID="233" NAME="Председател">
Разискването приключи.
<P>
Гласуването ще се проведе в сряда, в 12,30 ч.
<P>
Писмени изявления (член 149)
<SPEAKER ID="991" NAME="Tiziano Motti" LANGUAGE="IT">
Споделям много от възгледите на г-н Juvin относно въздействието на рекламите върху поведението на потребителите. Считам обаче, че предотвратяването на разпространението на коментари в социалните мрежи, форумите и блоговете - които сами по себе си има опасност да станат съвременна форма на "скрита реклама" - може да се постигне, като се определят новите форми на престъпления, облагодетелствани от интернет, и като се разширят правилата за съхраняване на данни от страна на доставчиците на интернет съдържание, вместо да се стига до форми на цензура, защото за мен е приоритет да се зачита правото на всеки да изрази мнението си и в интернет, освен ако не се докаже, че представлява нарушение на закона. Изумен съм, че някои хора обмислят цензуриране на коментар във форум, за който смятат, че може да повлияе на решенията за покупка на потребителите, и въпреки това считат за нарушение на личната неприкосновеност, ако разширят настоящата Директива 2006/24/ЕО относно съхранението на данни, която дава възможност да се идентифицират педофили, които се сприятеляват с деца чрез социалните форуми. Не става ли тук въпрос за двойни стандарти? Потребителите, особено най-младите потребители, трябва да бъдат защитени от скритата реклама. Въпреки това е също толкова важно да се защити свободата на изразяване, която стои в основата на нашите демокрации. Ето защо се надявам, че съответните органи ще получат необходимите инструменти за идентифициране на извършителите на интернет престъпления чрез разширяването на Директива 2006/24/ЕО за включване на доставчиците на съдържание, както се призовава в декларацията на Парламента P7_DCL(2010)0029 от 23 юни 2010 г.

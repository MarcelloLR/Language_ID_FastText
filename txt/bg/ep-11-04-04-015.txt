<CHAPTER ID="015">
Контрол на износа на стоки и технологии с двойна употреба (разискване) 
<SPEAKER ID="070" NAME="Председател">
Следващата точка е докладът на г-н Leichtfried, от името на комисията по международна търговия относно режим на Общността за контрол на износа на стоки и технологии с двойна употреба - C7-0062/2010 -.
<SPEAKER ID="071" NAME="Jörg Leichtfried" LANGUAGE="DE">
Г-н председател, г-жо член на Комисията, госпожи и господа, когато се заех със задачата да изготвя доклад относно контрол на износа на стоки и технологии с двойна употреба, макар че имах някаква представа за обхвата на този доклад, не разбирах напълно колко е обширен.
<P>
Настоящият доклад по същество се отнася до практика, която някак си винаги се оказва в сянката на докладите, но която, от друга страна, запазва работни места и според мен трябва да бъде регулирана в цяла Европа.
<P>
Той е по същество за улесняването на разрешителните за износ на продукти, които могат да се използват и за военни, и за граждански цели. Това включва всичко от химикали до гориво за атомни електроцентрали, части за оръжия, компютърни компоненти и в основата си - а това обсъждахме много активно - дори софтуер и софтуерни компоненти.
<P>
Според мен е много важно различните режими на регулиране, които понастоящем съществуват в държавите-членки, да бъдат хармонизирани в по-голяма степен, да бъдат прецизирани, по-конкретни и същевременно по-прозрачни и преди всичко да могат да постигнат прозрачност на европейско равнище.
<P>
С този доклад беше възможно вероятно за пръв път да се видят както трябва последствията от Договора от Лисабон за нас в Европейския парламент. Първоначално Комисията направи това предложение пред Съвета с убеждението, че въпросът вероятно би могъл да бъде уреден до подписването на Договора от Лисабон. Това обаче не се случи. И така, той стигна и до Европейския парламент, и аз считам, че е добре, че се разисква в Парламента, защото ние виждаме някои неща, на които ще се спра сега, по различен начин от Съвета.
<P>
Успяхме да преодолеем някои правни усложнения, които възникнаха в резултат от метода, използван от Комисията. Бих желал да благодаря по-специално на представителите на Комисията за факта, че успяхме да регулираме въпроса по такъв начин, че от правна гледна точка сега стоим на по-сигурна основа. Накрая, остават само няколко ключови проблема.
<P>
В Парламента ние по същество имаме съгласие по всичко, с едно изключение, и в това отношение не сме съгласни и със Съвета. Става въпрос дали износът следва да бъде разрешен след като е извършен или преди това. В това отношение, е разумно, с оглед на сигурността, надзора и прозрачността, да се гарантира, че първо се пита, преди да бъде изнесено нещо опасно, а не се кандидатства за разрешение със задна дата, след като продуктите са вече изнесени, тъй като тогава вероятно няма да имаме голям успех в забраняването на такъв износ. Това е познатият дебат ex post - ex ante: според мен е по-разумно първо да се предостави разрешение и след това да се изнасят продуктите.
<P>
Това, за което всички сме съгласни - макар и с изключение на Съвета - е въпроса за прозрачността във връзка със задължението за отчетност. Считам, че Европейският парламент в крайна сметка трябва да бъде информиран - може да се обсъди как да се постигне това от техническа гледна точка - относно какво, къде и колко е разрешено, защото очевидно ние сме органът, който трябва да гарантира, че всичко се извършва правилно.
<P>
За нас е важно също така да обсъдим как да подходим към износ на устройства, които е възможно да бъдат използвани в нарушение на правата на човека. Считам, че такъв износ не бива да се разрешава. Трябва да гарантираме това. Сега очаквам с нетърпение разискването.
<SPEAKER ID="072" NAME="Сесилия Малстрьом" LANGUAGE="EN">
Г-н председател, всеки ден европейските предприятия трябва да се конкурират в една постоянно променяща се и все по-конкурентна среда. Въпросите за зависимостта и навременното изпълнение са също толкова важни, колкото и тези за качеството и цената. Износът на стоки с двойна употреба поражда особени предизвикателства в това отношение, тъй като този износ е предмет на изисквания за разрешение.
<P>
Стоките с двойна употреба не са стоки от определена пазарна ниша. Това са до голяма степен стоки, които се използват законно в най-различни отрасли на промишлеността - в космическата промишленост, в телекомуникациите, в авиацията, в химическата промишленост и много други. Стоките са контролирани, защото биха могли евентуално да бъдат използвани и за военни цели.
<P>
Много държави-членки предоставят на своите износители специални улеснения за износ. Тези улеснения са под формата на генерални разрешения и позволяват на предприятия в определени държави-членки да изнасят стоки с двойна употреба при минимални тежести.
<P>
След анализ на тези национални улеснителни мерки през 2008 г. Комисията представи предложението си тези национални улеснения да бъдат разширени спрямо износителите в целия Съюз. Предложението за ново генерално разрешение за износ в ЕС е предназначено да позволи на износителите във всички държави-членки да се възползват от опростени процедури за износ на определени стоки с двойна употреба за определени местоназначения. По този начин участието в международни изложения и панаири ще стане по-лесно. Износът на стоки след ремонт също ще се опрости, както и износът на телекомуникационно оборудване и определени промишлени химикали. От друга страна, държавите-членки ще могат да съсредоточат ограничените си ресурси върху сделки, които действително носят риск.
<P>
Комисията редовно получава жалби от промишлеността, че определени стоки за износ не се допускат в една държава-членка, докато сделки със същата стока получават зелена светлина за други държави-членки. Предложението пред вас е първа стъпка към премахването на тези неравенства в нашия единен пазар. Много държави предприемат подобни стъпки за даване на приоритет на работата им по контрола на износа и ние не бива да изоставаме.
<P>
Бих искала да благодаря на докладчика, г-н Leichtfried, и на други членове на Парламента за тяхната много конструктивна работа по предложението. Докладът, представен от Вас и Вашата комисия определено е стъпка в правилната посока и е в пълно съответствие с виждането на Комисията.
<SPEAKER ID="073" NAME="Reinhard Bütikofer" LANGUAGE="DE">
Г-н председател, г-жо член на Комисията, пред нас стои тема, която засяга в еднаква степен търговията и сигурността. Стоките с двойна употреба са продукти с два начина на употреба. Това означава, че могат да бъдат използвани и за граждански цели, и за напълно разумни, или крайно опасни цели, но при всички случаи свързани със сигурността. Някои страни, например германското Федерално министерство на икономиката и технологиите, твърдят, че това са - цитирам - "стоки не от критично значение". Това е неправилно. Парламентът преди е заемал по-отговорна позиция в своите комисии.
<P>
Говоря като докладчик по становището на комисията по външни работи и подкомисията по сигурност и отбрана. В тези комисии ние заехме много ясна позиция. Ние считаме, че би било изключително небрежно да не се разгледат определени механизми за контрол. Затова бих искал да призова уважаемите колеги да последват препоръките на комисията по външни работи и подкомисията по сигурност и отбрана, и по-специално тези на докладчика, който току-що говори, по отношение на контрола ex ante. Това е единственият важен спорен въпрос, който все още стои пред нас в това отношение.
<P>
Извършването на проверки само след събитието ще доведе до отслабване на сигурността. Ние обаче искаме повече сигурност за гражданите на ЕС и повече сигурност за страните, които са наши партньори, и за нашите търговски партньори. Не искаме принципът на контрол ex ante - следван от комисията по международна търговия и комисията по външни работи - сега да бъде заменен от принципа на контрол ex post. Това би поставило търговските интереси над интересите на сигурността. Много държави-членки, например Нидерландия, изрично предупредиха за това. Следователно несъмнено би било в интерес на нашите граждани пленарното заседание да потвърди подготвеното от комисиите.
<SPEAKER ID="074" NAME="Elisabeth Köstinger" LANGUAGE="DE">
Г-н председател, г-жо член на Комисията, разискваният Регламент за стоки и технологии с двойна употреба предвижда получаване на генерални разрешения за стоки и технологии, които не са от критично значение и имат двойно предназначение, изнасяни в трети държави. Тези генерални разрешения обаче са предназначени също така да позволят на европейските износители и малки и средни предприятия да планират надеждно. Този регламент е предназначен да бъде облекчение за нашите европейски износители, за да им спести отнемащите време процедури за отделни разрешения и преди всичко да засили тяхната конкурентоспособност. Затова считам, че подробните процедури за регистрация и допълнителните изисквания, наложени на износителите, няма да доведат до облекчение, а по-скоро до допълнителни разходи.
<P>
Няма съмнение, че трябва да гарантираме, че износа на стоки и технологии с двойна употреба се използва по безопасен начин и не представлява опасност, но при всички случаи трябва да поставим под въпрос прекомерните и излишни допълнителни разходи. Мога да дам пример със средно предприятие в областта на машинното инженерство, което предлага 24-часово обслужване за ремонт на машини и доставка на резервни части за машини. Тези услуги трябва също да продължат да бъдат възможни, въпреки по-строгите разпоредби по отношение на износа.
<P>
Същото важи и за областта на кибератаките и участието на заинтересованите страни. Ако нямаме ясни критерии и рамкови условия в тези области и ако формулировките не са точни, трябва и тук да поставя под въпрос допълнителните разходи и генерализацията. Въпреки че е изключително важно заинтересованите страни да участват в процесите на вземане на решения, това винаги трябва да става с оглед на практичното и разумно прилагане на решенията. Тук също несъмнено прозрачността и сигурността са от съществено значение.
<P>
Накрая, бих искала да подчертая още веднъж, че този регламент е предназначен да допринесе за улесняване на процедурата и намаляване на бюрокрацията. На фона на безопасната употреба на продукти и технологии, той е предназначен да укрепи нашата европейска икономика и да опрости свързаната с нея администрация.
<SPEAKER ID="075" NAME="George Sabin Cutaş" LANGUAGE="RO">
Г-н председател, преди всичко бих искал да поздравя моя колега за изключителната работа по този доклад, който е толкова технически, но включва реални последствия за сигурността на гражданите на Европа.
<P>
Европейският съюз прилага мерки за контрол на износа на стоки с двойна употреба от почти 15 години. Приемането на превантивни мерки като изисквания за разрешения за износ и митническа регистрация позволява на Европейския съюз да се погрижи за избягването на разпространението на оръжия, особено оръжия за масово унищожение. Необходимо е обаче режимът на Европейския съюз по отношение на стоките и технологиите с двойна употреба да бъде по-прозрачен и демократичен. Трябва да бъде създадена сигурна система, в която да се събират, предават и съхраняват уведомления за износ на стоки, които могат да бъдат използвани и за граждански, и за военни цели, за да бъде предотвратена опасността от разпространение на оръжия за масово унищожение.
<P>
Приветствам също така предложението на докладчика, което призовава координационната група по въпросите на изделията с двойна употреба, да представя годишен доклад пред Европейския парламент, за да му помогне да изпълнява контролната си функция. Задължение на Европейската комисия е на свой ред да информира Парламента за прилагането на разпоредбата на регламента за установяване на режим на Общността за контрол на износа на стоки и технологии с двойна употреба и да представи проучване на въздействието на предложените мерки.
<P>
Не на последно място представителството на Европейския съюз в международните режими за контрол на износа е необходимо да бъде подобрено. За съжаление, списъкът на стоките, подлежащи на контрол, се актуализира от международните режими и се транспонира в законодателството на Европейския съюз без Европейският парламент да може да участва в този процес. Ето защо призовавам за по-добър контрол от Парламента и за улесняване на неговата законодателна роля, както е предвидено в Договора от Лисабон.
<SPEAKER ID="076" NAME="Niccolò Rinaldi" LANGUAGE="IT">
Г-н председател, г-жо член на Комисията, госпожи и господа, от незапомнени времена, ако има търговия, която трудно се контролира, това е търговията с оръжие. Има различни начини за затрудняване на контрола. Единият е да се осъществява търговия с привидно безвредни оръжия или техники, които лесно могат да бъдат превърнати в оръжия, и затова по отношение на този регламент сме загрижени за двойната употреба. Друга трудност е множеството от правила, които правят всяка система за контрол неефективна.
<P>
Когато започнахме работа по този случай, Комисията поиска от нас да изменим регламент от 2000 г. Междувременно, той беше отменен и бяхме призовани да изменим по-новия регламент от 2009 г. въз основа на същото остаряло предложение. Тъкмо започнахме тристранен диалог и вече имаме ново законодателно предложение от Комисията, отново за изменение на регламента. Следователно първото искане е за установяване на ясни, прости и прозрачни правила с консолидиран текст за европейските износители.
<P>
Четири точки от позицията на групата на Алианса на либералите и демократите за Европа. По отношение на пратките с ниска стойност, ние в групата на Алианса на либералите и демократите за Европа сме на сходна позиция със Съвета и сме много скептични по отношение на тази система. Парламентът вече ограничи максималната стойност от 5000 евро на 3000 евро и наложи различни други критерии. Списъкът на страните на местоназначение е много ограничен. Това е нещо, което малките и средните предприятия искат основателно, но главното ни послание е, че ние искаме преди всичко сигурност, освен търговия, и трябва да се върнем отново на този въпрос в тристранния диалог.
<P>
Ние подкрепяме политиката за уведомяване ex ante и задължението за регистрация от държавите-членки. Накрая, ние искаме максимална степен на прозрачност, за да гарантираме, че регламентът предоставя механизъм за информиране на заинтересованите страни като организации за защита на правата на човека или за мониторинг на мира и профсъюзи, относно различните етапи на процеса на вземане на решения, включително чрез доклад до Европейския парламент.
<SPEAKER ID="077" NAME="Helmut Scholz" LANGUAGE="DE">
Г-н председател, г-жо член на Комисията, бих искал да изразя искрената си благодарност към докладчика, г-н Leichtfried, за неговата работа по този доклад и от името на моята група му пожелавам успех в несъмнено трудните преговори със Съвета, който, за съжаление, не присъства на това разискване.
<P>
Бих искал обаче да спомена два аспекта. Измененията, внесени от групата на Европейската народна партия (Християндемократи), не помагат на докладчика, а подкопават позицията на Парламента в преговорите, определена в комисията по международна търговия. Измененията се стремят да улеснят живота на износителите на оръжие. Затова моята група няма да подкрепи тези изменения.
<P>
Второ, бих искал да заявя, че моята група има съществени възражения относно използването на списъка за двойна употреба за блокиране на достъпа на развиващи се страни по-специално до конкретни високи технологии. Това е свързано по-конкретно с ограниченията за износ на високопроизводителни компютри. Видяхме потенциала за политическа злоупотреба със списъка за двойна употреба, особено в страните от Централна и Източна Европа. Поради тази причина изготвихме изменение 47 и бих помолил за вашата подкрепа за това изменение в интерес на развиващите се страни.
<SPEAKER ID="078" NAME="Franz Obermayr" AFFILIATION="NI">
(DE) Г-н председател, ядрените горива, химикалите и компютърните програми могат да се използват за мирни цели, но могат да се използват и за военни цели. Някои държави-членки снабдяваха Либия с оръжия и дори с оборудване за изтезания в продължение на години. Последният доклад за износ на оръжие - приличащ по-скоро на списък на грехове - показва ясно, че Италия, Малта и Германия са доставили повечето от оръжията за Кадафи. Франция, от друга страна, е първа по отношение на доставките за арабския регион. Други - като моята страна, Австрия - спазват ограниченията. Трябва да се борим срещу този дисбаланс.
<P>
Всички държави-членки и цялата оръжейна промишленост в ЕС трябва да спазват строги разпоредби за контрол и прозрачност. Системата обаче трябва и да се поддържа актуална. Особено по отношение на софтуера, информационните технологии и смартфоните, трябва да се помисли дали те не биха били от полза за демократичните движения, както видяхме неотдавна в арабския регион, разбира се. Затова ни е необходим по-проницателен анализ на потенциалната употреба и съмнителния характер на получателите.
<SPEAKER ID="079" NAME="Christofer Fjellner" AFFILIATION="PPE">
(SV) Г-н председател, броят на продуктите, обхванати от това законодателство, които могат да бъдат използвани и за граждански, и за военни цели, е много по-голям, отколкото мислехме в началото. Той включва всичко от камиони до реактивни двигатели за самолети и телекомуникационно оборудване. Затова считам, че е важно да се посочи, че пряката препратка към оръжейната промишленост в това отношение често пъти е заблуждаваща. Това законодателство е важно и по отношение на опростяването и хармонизирането на начина, по който подхождаме към продукти в Европа, които могат да се използват и за граждански, и за военни цели. Затова то трябва да бъде строго, предвидимо и ясно, но също така и хармонизирано. Всеки път, когато чуя, че на шведска фирма е отказана възможността да изнася в друга държава по причини свързани със законодателството на ЕС, само за да открия, че френска фирма, например, е напълно способна да изнесе същите продукти, е ясно, че ЕС се е провалил.
<P>
Трябва да помним, че търговията по същество е нещо добро. Мисля, например, за телекомуникационното оборудване, което е невероятно важно за демократичните движения по света. Това предложение не бива да прави гражданската търговия по-трудна и предмет на повече бюрокрация. Затова съм против предложението за въвеждане на декларация ex ante. Съвременните системи за доставка точно на време, споразуменията за обслужване и т.н. затрудняват изключително много напълно легитимни продукти, които искаме да изнасяме и да използваме повече. Повечето фирми знаят кои точно са тези продукти. Дори ако използват уведомяване ex post, те знаят, че ще бъдат наказани, ако изнесат нещо. Считам, че е важно да опростим търговията. Трябва да гарантираме, че законодателството е строго, ясно и хармонизирано, но също така и просто. Това не пасва добре на проверката ex ante на всичко, което се изнася. Например това затруднява изпращането на важно телекомуникационно оборудване на страни, които се нуждаят от него.
<SPEAKER ID="080" NAME="Janusz Władysław Zemke" AFFILIATION="S&amp;D">
(PL) Г-н председател, бих искал да Ви благодаря много, ако позволите, за това, че ми дадохте думата. Нашият проблем засяга факта, че не всички държави-членки на ЕС прилагат едни и същи критерии по отношение на износа на стоки с двойна употреба. Затова считам, че следва да се стремим да гарантираме, че всички държави-членки на ЕС прилагат едни и същи високи стандарти по отношение на износа на граждански продукти, които могат да се използват за военни цели.
<P>
Считам, че този регламент следва по-специално да подчертае необходимостта от предотвратяване на необосновано и нежелано разпространение на технологии и софтуер, тъй като броят на атаките с използване на съвременни технологии и софтуер се увеличава. Считам, че това ще бъде ефективен начин за борба с кибер тероризма.
<SPEAKER ID="081" NAME="Ioan Mircea Paşcu" AFFILIATION="S&amp;D">
(EN) Г-н председател, темата на доклада е двойно чувствителна от политическа и от икономическа гледна точка. От една страна, ЕС иска да предотврати използването на стоки с двойна употреба за военни цели и/или срещу хора. От друга страна, трябва да вземе предвид икономическите интереси на производителите и потребителите. Затова регламентът е неизбежно разклонен, тъй като трябва да покрие и съществуващите умишлени вратички в законодателството и да предвиди други такива в бъдеще.
<P>
Освен това, докато за някои той ще изглежда твърде силен, за други ще изглежда твърде слаб и ще изисква постоянна преработка. Като член на комисията по външни работи аз подкрепям изцяло необходимостта от по-прозрачно и по-стриктно законодателство. Затова се обявявам изцяло в подкрепа на предоставяне на разрешение преди износа, а не обратното. Особено след Лисабон, Парламентът може само да помогне, и той точно това прави тук и сега. Следователно неговата роля следва да бъде засилена, а не пренебрегвана.
<SPEAKER ID="082" NAME="Peter Jahr" AFFILIATION="PPE">
(DE) Г-н председател, когато става въпрос за разрешения за износ на стоки с двойна употреба, вероятно всички ще се съгласим, че са ни необходими еднакви правила в Европейския съюз, така че държавите-членки да не следват различни практики, което би довело до нарушения на конкуренцията и постигане на точно обратното на онова, което всъщност искаме.
<P>
Разбира се, звучи логично, когато казваме, че износът трябва да бъде разрешен и одобрен предварително. Искаме повече прозрачност и искаме да има наблюдение, за да можем да си извлечем поуки. В това отношение, бих искал да изразя своята подкрепа за г-жа Köstinger, която каза, че очевидно ни е необходима система, която е поносима за нашите малки и средни предприятия, такава, с която те да могат да се справят. Световният пазар не е само за големи концерни, а също така и за малки и средни предприятия.
<P>
Това е и призивът ми към докладчика, а именно, да гарантира, че заложените условия и изисквания са приемливи, и могат да бъдат изпълнени също от нашите малки и средни предприятия.
<SPEAKER ID="083" NAME="João Ferreira" AFFILIATION="GUE/NGL">
(PT) Г-н председател, проблемът с използването на граждански продукти и технологии за военни цели е, че няма подход към него, който да не се обвързва с контролирането на износа на така наречените "изделия, технологии и свързани услуги с двойна употреба". Този контрол на износа е важен и следва да се извършва стриктно, което не засяга неблагоприятно достъпа на развиващите се страни до продуктите и технологиите, необходими за тяхното развитие. Важно е да се увеличи прозрачността на съответните процеси и да се даде възможност за демократичен подробен анализ на същите.
<P>
Съществува обаче и необходимост от последователност в тази област между другите политики на Европейския съюз и целите на този регламент. Например спомняме си научноизследователските проекти, финансирани от Седмата рамкова програма, особено онези с участието на израелската аерокосмическа промишленост, която произведе безпилотни самолети, използвани в нападението срещу ивицата Газа през 2008 г. и 2009 г., причинявайки смъртта на десетки хора. Съществува и необходимост от стриктна оценка на възможната двойна гражданска и военна употреба на резултатите от тези програми.
<SPEAKER ID="084" NAME="Сесилия Малстрьом" LANGUAGE="EN">
Г-н председател, от името на г-н Де Гухт бих искала отново да благодаря на докладчика и неговата комисия за работата, която вършат. Комисията до голяма степен споделя вижданията от техния доклад и по двата останали въпроса, за които предлагат система ex ante. Най-важното за Комисията е, че това е същата система, защото тук трябва да избягваме всякакви двойни стандарти и прекалени усложнения.
<P>
Съгласни сме също така с вас, че е необходим някакъв механизъм за отчетност - разбира се, без да се налага прекомерна тежест по-специално върху малките и средните предприятия. Някакъв механизъм за отчетност обаче ще бъде необходим и аз се надявам, че ще можете да стигнете до заключение със Съвета по-късно по тези останали въпроси. Благодаря Ви отново за това разискване, г-н председател.
<SPEAKER ID="085" NAME="Jörg Leichtfried" LANGUAGE="DE">
Г-н председател, исках да използвам последните две минути за призив към Съвета. Там, където се предполага, че трябва да е Съветът обаче, има само празни места. Не съм сигурен дали е разумно да се провеждат разисквания без Съвета. Считам, че би било уместно да бъде информиран Съветът, че ако иска нещо от Европейския парламент, е длъжен да дойде тук и да слуша съответното разискване в залата.
<P>
Знам, че този въпрос засяга голям отрасъл от промишлеността. Засяга много изделия и работни места, по-специално работни места в малки и средни предприятия, които произвеждат високи технологии и които са невероятно важни. За тях е изключително важно да има еднакви разпоредби в Европейския съюз и да няма положение, при което - както спомена г-н Fjellner - една страна изпълнява задълженията си, но друга - не, и накрая губещите са онези, които спазват правилата. Това не следва да е така.
<P>
Следователно е важно да намерим решение бързо, а и Съветът да приеме, че не всичко е така, както си го представя. Това също е важно. Като разберем това, ще стигнем бързо до решение в интерес на европейската промишленост, европейските работни места и защитата на правата на човека и опазването на сигурността и свободата от вреди извън Европейския съюз. Настоящият доклад е предназначен да улесни това.
<SPEAKER ID="086" NAME="Председател">
Разискването приключи.
<P>
Гласуването на доклада на г-н Leichtfried ще се проведе утре от 12,00 ч.

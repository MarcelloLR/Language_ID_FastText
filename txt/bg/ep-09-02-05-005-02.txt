<CHAPTER ID="005-02">
2. Прилагане в Европейския съюз на Директива 2003/9/ЕО за определяне на минимални стандарти относно приемането на лица, които търсят убежище: посещения на Комисията по граждански свободи от 2005 г. до 2008 г. 
<P>
- Преди гласуването:
<SPEAKER ID="068" NAME="Martine Roure" LANGUAGE="FR">
Гн Председател, тъй като по време на пленарните заседания нямахме възможност да разискваме този важен доклад, а ние смятаме, че това е необходимо, днес аз си позволявам да взема думата от името на Комисията по граждански свободи.
<P>
Всички ние работихме заедно като на мен бе възложено да бъда докладчик в сянка. Посетихме не по-малко от 26 центъра за задържане в 10 държавичленки на Европейския съюз и набелязахме няколко ключови точки. След като в отделни центрове забелязахме очевидно западане и очевидна липса на хигиена, ние осъдихме недостатъчното зачитане на човешкото достойнство. Видяхме, че достъпът до здравни грижи невинаги е възможен и че невинаги се зачита правото на децата на образование.
<P>
Ние призоваваме да се спазват ясни, честни, ефективни и съразмерни процедури за предоставяне на убежище, призоваваме да се въведе система на постоянни посещения и проверки на центровете за задържане. Ние трябва да покажем какво е реалното положение и да отстояваме правото да проверяваме тези центрове - нещо, което тези посещения позволяват. Трябва да постъпваме именно по този начин, за да може нещата да се променят.
<P>
Пресата ме попита защо в този кратък доклад не сме посочили никакви страни. Отговорих, че това е бил моят избор, че това е бил нашият избор, доколкото ние имаме обща отговорност за това, какво става в центровете за задържане в Европа, и че целта на този доклад не е да класифицира държавитечленки.
<P>
Ние няма да спрем да призоваваме за европейска солидарност в областта на предоставянето на убежище. Няма да оставим държавитечленки на границите на Европейския съюз сами да се справят с големите потоци от мигранти. Още веднъж ще повторя: нашата отговорност е обща.
<P>
(Ръкопляскания)
<SPEAKER ID="069" NAME="Председател">
Много ви благодаря, гжо Roure. Виждам, че и найизявените юристи тук, в пленарната зала, или тези, които се смятат за такива, не знаят, че докладчикът е упълномощен да направи двеминутно изказван след като докладът не е бил обсъждан на пленарно заседание. Ето защо гжа Roure има правото, което упражни, и всеки ще се съгласи с това, тъй като то е заложено в нашите процедурни правила.
<P>
(Ръкопляскания)

<CHAPTER ID="012">
Ред на работа: вж. протокола
<SPEAKER ID="019" NAME="Monica Frassoni" AFFILIATION="Verts/ALE">
(IT) Г-н председател, госпожи и господа, имам въпрос към вас във връзка с Европейския съвет. Научихме, че на заседанието на Европейския съвет сте казали, че Парламентът е съгласен гласуването за председател на Комисията да се проведе на 15 юли, а гласуването за останалите членове на Комисията да се проведе след приемането на Лисабонския договор.
<P>
Бих искала да знам дали това е вярно или не, и ако е вярно, на какво основание сте направили тези изявления.
<SPEAKER ID="020" NAME="Председател">
Г-жо Frassoni, тъй като и вие самата присъствахте там, сигурен съм ще си спомните, че обсъждахме този въпрос на Председателския съвет. Имаше само едно възражение относно датата 15 юли и то дойде от Вас. Всички останали председатели на групи споделиха виждането, изразено в моето изявление пред Съвета. Във всички случаи вие можете да прочетете точните думи, които съм използвал в изказването си. Изказването е на разположение на всички членове на Парламента и на обществеността.

<CHAPTER ID="009-01">
1. Освобождаване от отговорност във връзка с изпълнението на бюджета за 2008 г.: Европейския полицейски колеж (
<SPEAKER ID="125" NAME="Véronique Mathieu" LANGUAGE="FR">
Г-н председател, госпожи и господа, произтичайки от единодушното гласуване в комисията по бюджетен контрол, решението за отказ за освобождаване от отговорност, което беше представено пред вас днес, е от жизненоважно значение за нашата институция.
<P>
На първо място, силно желая да ви припомня за професионализма и усилията, положени от другите регулаторни агенции за спазване на стандартите за добро администриране. Тези усилия не следва да се покваряват от лошия пример, даден от Европейския полицейски колеж (CEPOL). Ето защо Парламентът трябва да изпълни своите отговорности на орган, който взема решение за освобождаване от отговорност, и да откаже да освободи от отговорност CEPOL за финансовата 2008 г. при наличието на известните ни обстоятелства.
<P>
В тази връзка Парламентът не може да приеме сериозните управленски пропуски на предишния директор и освен това той не може да приеме факта, че управителният съвет не е изпълнил своите отговорности и не е предприел необходимите мерки.
<P>
Накрая, като се има предвид, че колежът изпитва значителни затруднения от 2006 г. насам и че няма да се наблюдава напредък до 2014 г., вече е неприемливо той да се нуждае от най-малко девет години, за да достигне подходящо ниво на добро администриране.
<P>
В заключение, бих искала да благодаря на докладчиците в сянка за тяхната работа по този въпрос.

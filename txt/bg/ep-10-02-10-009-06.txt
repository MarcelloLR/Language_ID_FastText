<CHAPTER ID="009-06">
6. Положението в Иран (
<P>
- Преди гласуването:
<SPEAKER ID="137" NAME="José Ignacio Salafranca Sánchez-Neyra" AFFILIATION="PPE">
(ES) Г-н председател, преди да гласуваме предложението за резолюция относно Иран, искам само да информирам залата, че имаше опит за щурмуване на италианското посолство в Техеран и че подобни инциденти имаше и в посолствата и на други държави-членки, като Германия, Франция, Обединеното кралство и Нидерландия.
<P>
Г-н председател, в параграф 24 от проекта на резолюцията се призовава за откриване на Делегация на Европейския съюз в Иран, но моята група не желае приемането на този параграф, който е бил използван и в други резолюции на Европейския парламент, да бъде възприето като признак на безразличие към тези събития. Ето защо бих искал г-н Фюле да предаде на г-жа Аштън, че обстоятелствата, които току-що споменах, трябва да се имат предвид при изпълнението на мандата от тази резолюция. Мисля, че г-н Gahler ще поиска включване на устното си предложение за изменение към текста на резолюцията, така че дипломатическите интереси на държавите-членки в Иран да бъдат защитени.
<SPEAKER ID="138" NAME="Michael Gahler" AFFILIATION="PPE">
(DE) Г-н председател, това беше обсъдено с групите. Ще прочета бързо на глас текста:
<P>
(EN) "Изразява загриженост, че демонстрациите, проведени пред посолствата на държавите-членки в Техеран на 9 февруари, са ръководени от милицията Басидж, и призовава иранските власти да гарантират сигурността на дипломатическите мисии".
<SPEAKER ID="141" NAME="Lena Kolarska-Bobińska" AFFILIATION="PPE">
(EN) Г-н председател, от името на авторите на току-що приетата резолюция относно Иран, бих искала да помоля парламентарните служби да преведат този текст на езика фарси, за да могат иранският режим и народът изцяло да разберат ясното послание, изпратено днес от Европейския парламент.
<P>
(Ръкопляскания)
<SPEAKER ID="142" NAME="Председател">
Благодаря Ви за ценното предложение, което ние ще препратим на съответния отдел.

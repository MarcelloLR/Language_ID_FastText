<CHAPTER ID="004">
Искания за защита на парламентарния имунитет
<SPEAKER ID="009" NAME="Председател">
Преминаваме към някои административни съобщения. Г-н de Magistris представи две искания за защита на парламентарния си имунитет и привилегии, във връзка с текущи съдебни процедури пред съдилищата съответно в Козенца и Милано. Г-н Uspaskich представи искане за защита на парламентарния си имунитет и привилегии, във връзка с текуща съдебна процедура пред съда във Вилнюс. Г-н Tudor представи искане за защита на парламентарния си имунитет и привилегии. Съгласно член 6, параграф 3 от Правилника за дейността исканията ще бъдат предадени на компетентната комисия - комисията по правни въпроси.
<SPEAKER ID="010" NAME="Sergio Paolo Francesco Silvestris" AFFILIATION="PPE">
(IT) Г-н председател, това не е процедурен въпрос; аз просто не можах да разбера това, което казахте току-що.
<P>
Ако не греша, г-н de Magistris е поискал защита на парламентарния си имунитет. Трябва да има някакво недоразумение. Тъй като г-н de Magistris е вдъхновителят на битката срещу имунитета в моята страна, нещо явно е било изтълкувано превратно. Струва ми се неправдоподобно г-н de Magistris да е поискал защита на парламентарния си имунитет. Сигурно нещо не съм разбрал и затова искам някакво разяснение по въпроса.
<SPEAKER ID="011" NAME="Председател">
Както казах, представено е искане за защита на парламентарния му имунитет. Решение по него ще вземе нашата комисия, както обикновено, съгласно член 6, параграф 3 от Правилника за дейността.

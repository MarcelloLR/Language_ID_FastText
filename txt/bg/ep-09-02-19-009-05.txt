<CHAPTER ID="009-05">
5. Финансиране на действия, различни от официалната помощ за развитие, в страни, които попадат в обхвата на Регламент (ЕО) № 1905/2006 (
<P>
- Преди гласуването:
<SPEAKER ID="108" NAME="Thijs Berman" LANGUAGE="EN">
Гжо Председател, бих искал да върна този доклад обратно на комисията в съответствие с член 168, параграф 2. И този демократично избран Парламент, и Европейската комисия виждат необходимостта да бъдат обхванати някои по-ограничени форми на сътрудничество между ЕС и развиващите се страни, дейности, които - строго погледнато - не са облекчаване на бедността, като програми за обмен между университети на някои места.
<P>
Бюджетът за развитие не е предназначен за такъв вид сътрудничество, но някои членове настояват да се използва правна основа, която би ни довела до финансиране на такива дейности от бюджета за развитие, докато именно това се стреми да избегнем чрез този доклад.
<P>
Не стигнахме до съгласие. Ако бъде прието изменение 1, този доклад ще стане непоследователен и в противоречие с интересите на най-бедните хора в света. Поради това смятам, че трябва да върнем този доклад обратно на Комисията по развитие, за да се договори правна основа, имаща подкрепата на голямо мнозинство от Парламента.
<SPEAKER ID="109" NAME="Michael Gahler" AFFILIATION="PPE-DE">
(DE) Гжо Председател, наистина има различия в тълкуването. Правното тълкуване от Комисията по развитие се противопоставя на тълкуванията на Комисията по външни работи и Комисията по правни въпроси и вътрешния пазар, и се противопоставя на тълкуването от правните служби на нашия Парламент, на практиката на Европейския съд и на мнението на Съвета и на Комисията; поради това ние, в мнозинството, настояваме да се използва правната основа, както е изложена в настоящото изменение.
<P>
Поради това призовавам искането за връщане за ново разглеждане в комисия да бъде оттеглено. Колкото до доклада по същество, няма различни мнения. По същество сме единни, различия има само по отношение на правното тълкуване; има различия и връщането за ново разглеждане в комисията няма да промени тези различия.
<SPEAKER ID="110" NAME="Ana Maria Gomes" AFFILIATION="PSE">
(EN) Гжо Председател, бих искала да подкрепя докладчика. След разискването, което проведохме тук вчера и предвид допълнението на Комисията, съм напълно съгласна, че ни трябва още обсъждане и че трябва да намерим подходяща правна основа за дейностите, които не са в пълния смисъл действия на официална помощ за развитие - но остават много важни за сътрудничеството за развитие с развиващите се страни - и поради това не спадат към другите инструменти относно сътрудничеството с развитите страни, нито към настоящия Инструмент за сътрудничество за развитие (DCI).
<P>
Също е много важно да бъдат замразени парите, предвидени за DCI в съответствие с критериите за официална помощ за развитие, така че подкрепям колегата г-н Berman в искането му за повече време за разглеждане.

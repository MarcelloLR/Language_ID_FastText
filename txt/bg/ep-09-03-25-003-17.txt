<CHAPTER ID="003-17">
17. Икономическо партньорство между ЕО и Карифорум (
<SPEAKER ID="127" NAME="David Martin">
докладчик. - (EN) Г-жо председател, аз зная, че колегите много държат на обяда си, а може би е обратното, не съм сигурен, но искам да отнема само две минути.
<P>
В понеделник вечерта проведохме много важно разискване относно това дали да дадем съгласие на КАРИФОРУМ или не. Комисията и Съветът - много е важно, че и двете институции поеха тези ангажименти - ни обещаха, че по отношение на обещанията за помощ, те ще осигурят качеството на помощта и то своевременно. Те ни увериха, че приложението на клаузата за най-облагодетелствана нация, няма по никакъв начин да се отрази на достъпа на карибските страни до лекарства. Те ни увериха, че прилагането на клаузата за най-облагодетелствена нация по никакъв начин няма повлияе на търговията юг-юг и че петгодишният преглед в края на първия етап на това СИП ще бъде истински преглед, който ще вземе предвид целите на развитието.
<P>
На основата на тези обещания и, разбира се, при условие че те сега се запишат в протоколите на този Парламент, и че както Съветът, така и Комисията обещаят да зачитат и да се водят от тези ангажименти, аз вярвам, че тази зала с голямо мнозинство днес може да даде съгласието си на карибския СИП.
<P>
Бих искал да благодаря на члена на Комисията г-жа Аштън за нейното безрезервно сътрудничество в това отношение, за гъвкавостта, която прояви, и за нейната отдаденост. Фактът, че тя присъства тук за това гласуване говори сам по себе си. Това гласуване беше насрочено за вторник. Аз зная, че тя отложи важни ангажименти, за да бъде тук днес и че пое важни ангажименти към Парламента. Искам да благодаря на Комисията за сътрудничеството и да помоля колегите да гласуват за съгласие.
<SPEAKER ID="128" NAME="Helmuth Markov" AFFILIATION="GUE/NGL">
- (DE) Г-жо председател, госпожи и господа, това е процедурен въпрос. Бих искал да цитирам част от писмото, което г-н председателят Pöttering ми изпрати в качеството ми на председател на комисията по международна търговия. Не се страхувайте, няма да чета цялото писмо.
<P>
(EN) "Тълкуването на член 47 от комисията по конституционни въпроси, за което говорите, беше обявено на заседание на Парламента от 18 февруари 2009 г. и при отсъствието на възражения бе обявено за прието. [...] Предложенията относно двете СИП [т.е. докладите на David Martin и Erika Mann] бяха официално обявени и изпратени на Вашата комисия [т.е. комисията по международна търговия] едва на 19 февруари 2009 г. В светлината на горното тълкуване вече не е възможно да се приложи член 47 във връзка с тези две процедури, нито към други по-нататъшни процедури."
<P>
(DE) Ето защо всички препратки в официалните документи към член 47 трябва да бъдат заличени. Това се отнася, както за началната страница на документа, така и за съдържанието, за страницата със становището и за страницата с процедурата, последната страница на комисията по международна търговия. Бих искал това да бъде записано в протокола.
<SPEAKER ID="131" NAME="Председател">
- Благодаря Ви г-н Markov. Всъщност, аз трябва да уведомя Парламента, че има поправка на версиите на всички езици на този доклад, с която се заличават препратките към член 47. Следователно на това, което заявихте, ще бъде обърнато внимание. Тъй като, изглежда, постигнахме съгласие, можем да продължим.

<CHAPTER ID="007-03">
3. Приоритети на ЕП с оглед заседанието на Съвета на ООН по правата на човека (Женева, 1-26 март 2010 г.) (
<SPEAKER ID="114" NAME="José Ignacio Salafranca Sánchez-Neyra" AFFILIATION="PPE">
(ES) Г-н председател, вчера, по време на разискването относно предложението за резолюция, което ще гласуваме сега, изразихме скръбта си от смъртта на Орландо Сапата Тамайо, 42-годишен строител и кубински политически затворник, който почина след гладна стачка и много години, прекарани в затвора вследствие на произволно, несправедливо, нехуманно лишаване от свобода.
<P>
Вчера в залата членът на Комисията Георгиева категорично и настоятелно осъди този случай. Отправям призив към Вас, г-н председател, от името на Парламента, да изпратите съболезнованията си на семейството на г-н Сапата, което е подложено на тормоз на погребението му.
<P>
Ще Ви помоля да съобщите на кубинските органи, че недвусмислено осъждате тази смърт, която е могла да бъде избегната напълно и която ръководителят на кубинската комисия за правата на човека и помирението, Елизардо Санчес, описа като убийство, предрешено като правосъдие. Надявам се, г-н председател, че тази смърт ще предизвика размисъл сред тези, които от добросъвестност или наивност искат да променят общата позиция на Съвета, благородна позиция, която служи само за свързване на всяко подобрение в отношенията с острова с правата на човека и основните свободи, които, както видяхме, продължават да бъдат нарушавани.
<P>
(Ръкопляскания)
<SPEAKER ID="116" NAME="Elmar Brok" AFFILIATION="PPE">
(DE) Г-н председател, госпожи и господа, внасям устно предложение за изменение за разделно гласуване на параграф 10 относно следния откъс: "счита за нецелесъобразно включването на тази концепция в Протокола за допълващи стандарти относно расизма, расовата дискриминация, ксенофобията и всички форми на дискриминация". За тази основна част трябва да бъде проведено разделно гласуване, защото не разбирам защо съчетаваме тези неща, а не изтъкваме, че трябва да се борим с дискриминацията срещу религиозните малцинства също толкова енергично, колкото и срещу всички други видове дискриминация. Не е приемливо мерките за борба с дискриминацията срещу религиозните малцинства да бъдат по-малко строги. Затова трябва да имаме възможност за разделно гласуване.
<SPEAKER ID="118" NAME="Elmar Brok" AFFILIATION="PPE">
(DE) Г-н председател, аз също бих искал да отправя искане за разделно гласуване относно заличаване на думите "позициите на ЕС" от последното изречение. Текстът тогава ще гласи: "призовава препоръките и свързаните с тях наблюдения да бъдат включени в диалога на ЕС с двете страни, както и в многостранните форуми". Думите "позициите на ЕС" ще бъдат заличени. Бих искал да се проведе разделно гласуване в този случай.

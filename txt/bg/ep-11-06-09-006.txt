<CHAPTER ID="006">
Разни въпроси
<SPEAKER ID="133" NAME="Mario Mauro" AFFILIATION="PPE">
(IT) Г-н председател, говоря съгласно член 173 от Правилника за дейността. Тази вечер Върховният съд на Бразилия отхвърли искането за екстрадиция на убиеца на няколко души Чезаре Батисти.
<P>
Най-малко две резолюции на Парламента призовават за обратното. Затова искам да бъде отбелязано освен разочарованието ми и желанието ми Бюрото на Парламента да се обърне писмено към бразилските органи, за да изрази разочарованието на целия Европейски парламент и най-вече да изкаже нашата солидарност и скръб пред семействата на жертвите, които чакат справедливост от тридесет години.
<SPEAKER ID="134" NAME="Председател">
Благодаря на г-н Mauro за уместната намеса... (Г-н Borghezio говори без микрофон). Считам, че цялата зала споделя разочарованието и дълбоката горчивина от взетите решения и следователно мога само да повторя това, което Парламентът вече ясно заяви по въпроса поне два пъти. Нека изкажем нашето възмущение в духа на разочарование и ясно пред бразилските органи.
<SPEAKER ID="135" NAME="Licia Ronzulli" AFFILIATION="PPE">
(IT) Г-н председател, трябват ми само няколко секунди, за да изкажа своите най-добри пожелания на г-жа Weisberger, която неотдавна стана майка и която е тук с момиченцето си, както и на всички жени в залата, които току-що са станали майки и които ще станат майки, и на тези, които като мен работят усилено, за да бъдат добри майки и добри парламентаристи.
<P>
Прекрасно е да видим залата оживена от символи на надежда, но... (ораторът е прекъснат от шум в залата). Моля за вашето внимание, защото е важно и се чувствам длъжна да ви кажа какво мисля. Нека да видим дали можете да се държите като възрастни, тъй като през последните дни, за съжаление, чувам забележки като "Парламентът не е детска площадка. Тук не е занималня. Децата и майките вън." Дори по-лошо, беше казано, че "присъствието на деца разваля имиджа на членовете на Парламента".
<P>
Тъй като много често работим върху баланса между професионалния и личния живот, наистина е абсурдно в залата да се отправят подобни забележки, и особено от жени.

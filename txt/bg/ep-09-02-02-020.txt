<CHAPTER ID="020">
Преодоляване на дискриминация на основата на пола и солидарносттта между поколенията (кратко представяне) 
<SPEAKER ID="198" NAME="Председател">
Следващата точка от дневния ред е кратко представяне на доклада на гжа Záborská, от името на Комисията по правата на жените и равенството между половете, относно преодоляването на дискриминацията на основата на пола и солидарността между поколенията.
<SPEAKER ID="199" NAME="Anna Záborská" LANGUAGE="SK">
Позволете ми най-напред искрено да благодаря на всички колеги за помощта при изготвянето на доклада по моя инициатива. Гласуването в Комисията по правата на жените и равенството между половете беше резултат от много широка дискусия и адаптиране на мненията.
<P>
Трябва да отдадем заслуженото на мъжете и жените, които се занимават с изграждането на мрежи за солидарност между поколенията. Тяхната решимост е важен принос към националното и европейско богатство и общото благо. За съжаление този принос не намира отражение в националните статистики и изчисления. Поради тази причина мъжете и жените са подложени на скрити форми на дискриминация. Жените и мъжете имат право на свободен избор на подходящи и удобни за тях дейности. Задължение на обществото е да гарантира тази свобода, а не да провежда дискриминация срещу дадена дейност само защото тя не съвпада с обичайните рамки на официалния пазар на труда.
<P>
Това е кратко представяне на доклада, подготвен по моя инициатива, относно преодоляването на дискриминацията на основание пол и солидарността между поколенията. Предметът на настоящия доклад е в основата на разискванията върху бъдещето на Европа и заетостта в държавите-членки. Въпреки че по същество е твърде технически, докладът притежава и човешко измерение. В него има по нещо за всекиго, тъй като всички ние живеем в рамките на мрежи от по-широки и по-тесни семейни и социални взаимоотношения, с които сме лично ангажирани. Принизяването на идеята за солидарност между поколенията само до грижа за децата означава неправилно тълкуване на проблема. Солидарността между поколенията включва и отговорност по отношение на родителите ни и грижа за зависимите лица.
<P>
Солидарността между поколенията съдържа още обучението на гражданите в уважение към опазването на живота, човешкото достойнство и околната среда. Това е преди всичко въпрос на социална справедливост. Той е в основата на бъдеща Европа и общото благо на нейните жители. Мениджърите човешки ресурси приемат, че човешките способности могат да бъдат приравнени към университетските дипломи. Затова измерването на тази ценност трябва да става по специален и положителен начин.
<P>
Европейският съюз трябва да създаде политическа рамка за постигането на тази цел. Жените са първите, които са допринесли за солидарността между поколенията, като по този начин вземат участие в създаването на обществени отношения. Ето защо настоящият доклад е посветен главно на тях. Икономистите използват математически модели, за да подчертаят стойността на домакинската работа. Дългогодишните изследвания от страна на икономисти и демографи показват, че приносът на жените към брутния вътрешен продукт може да бъде и по-голям, ако се вземе предвид и положеният от тях безплатен труд. Пренебрегването на този факт означава придържане към остарели идеи. Трябва да гледаме напред, за да създадем условия за всички жени и мъже да се ангажират със солидарността между поколенията, без оглед на социалния си статус.
<P>
Европейският съюз трябва да премине към действия, ако наистина гледа сериозно на въпросите за преодоляване на дискриминацията и равните възможности. Моята политическа група, Групата на Европейската народна партия (Християндемократи) и Европейските демократи се гордее, че подкрепя политиката за преодоляване на дискриминацията, която има за цел общото благо и зачита различните характеристики и допълващия характер на мъжете и жените. Госпожи и господа, позволете ми също да подчертая, че настоящият доклад е плод на подробни консултации с много неправителствени женски организации. В доклада съм взела предвид и мнението на три от междинните групи на Парламента: ATD Четвърти свят (ATD Quart Monde), междинната група по въпросите на семейството и защитата на децата и междинната група по въпросите на предоставящите грижи. Комисията по правата на жените и равенството между половете прие единодушно настоящия доклад. Госпожи и господа, бих искала да ви призова да ни позволите да продължим и занапред това сътрудничество и да гласувате утре в подкрепа на предложението за резолюция на Комисията по правата на жените и равенството между половете.
<SPEAKER ID="200" NAME="Viviane Reding">
член на Комисията. - (EN) Гн Председател, смятам, че работата на гжа Záborská е много важна, защото въпросът, с който се занимава, е от изключително значение за нашето общество.
<P>
Въпросът за зависимостта ще придобива все поголямо значение в бъдеще поради демографското стареене, но също и поради равнопоставеността между мъжете и жените, тъй като грижата за децата и за зависимите лица, все още се извършва предимно от жени.
<P>
Следователно трябва да приложим мерки, които помагат на жените да се появят или останат на пазара на труда, като подобрим условията на живот в семействата, особено тези, които способстват за осъществяването на баланса между професионален и личен живот.
<P>
Що се отнася конкретно до ситуацията около грижата за зависими лица, Комисията вече е излязла със следните предложения за действие. Отпускът, даван на децата на зависими членове на семейството, беше включен в консултацията между европейските социални партньори относно баланса между професионален, личен и семеен живот. Комисията проучва качеството на услугите, предоставяни на възрастни зависими лица и защитата срещу лошо отнасяне с тях, както и мерките, които могат да бъдат предприети на европейско ниво в сътрудничество с държавите-членки за ускоряване и модернизиране на инфраструктурата и услугите.
<P>
Политиката на сближаване на ЕС чрез Европейския социален фонд ще продължи да съфинансира инициативи на национално и локално ниво. Отвореният метод на координация в сектора на социалната закрила и интеграция отдава значително внимание на осъвременяването на пенсионните системи в посока по-голямо отчитане на новите форми на труд, работни прекъсвания и продължителна грижа за зависими лица.
<P>
Ние работим по тези проблеми и аз очаквам с нетърпение много тясната съвместна работа с членовете на Парламента. Искаме да поздравим вас, от Европейския парламент, за изключително важната работа, която сте свършили.
<SPEAKER ID="201" NAME="Marie Panayotopoulos-Cassiotou" AFFILIATION="PPE-DE">
(EL) Г-н Председател, бих искала да отбележа, че в настоящия доклад, приет с абсолютно мнозинство в Kомисията по правата на жените и равенството между половете, съществува и алтернативно предложение, внесено от няколко депутати. Утре ще бъдем призовани да гласуваме, като направим избор между въпросното предложение и това на парламентарната комисия. Едното ще премахне другото. Не можем да разискваме това предложение в пленарна зала, нито да изслушаме членовете на Парламента, които са го внесли и не можем да изразим становище по него. Това е недостатък на новия Правилник, което трябва да имате предвид.
<SPEAKER ID="202" NAME="Председател">
Да, г-жо Panayotopoulos-Cassiotou, това, което казах преди малко на гжа Doyle се отнася и за този случай. Ние прилагаме член 45 от Правилника, който, по същество, предоставя много строга рамка за времето на изказванията, тъй като единствено докладчикът има правото да вземе думата.
<P>
Ръководим се от Председателския съвет, който е решил, че този въпрос се отнася до точно този член от Правилника. Правилникът за дейността ни със сигурност се нуждае от развитие с оглед позволяване на по-голяма гъвкавост и по-богати разисквания, но вярвам ще ме разберете, че не е в моите правомощия да направя измененията в Правилника еднолично тази вечер. Приемам това за сведение.
<P>
Точката е приключена.
<P>
Гласуването ще се проведе утре.
<P>
Писмени декларации (член 142)
<SPEAKER ID="203" NAME="Corina Creţu  " LANGUAGE="RO">
Дискриминацията на основата пола е все още реалност, за съжаление, дори и в държавите-членки на Европейския съюз. Това не се отнася само до частния сектор, където мъжете представляват деветдесети от членовете на управителните съвети на големите компании, но също и за държавния сектор, където жените са слабо представени.
<P>
Лисабонската стратегия има за цел да гарантира, че 60 % от жените в трудоспособна възраст са заети. Освен това, не трябва да забравяме, че едно от найголемите предизвикателства в Европа в среден и далечен план е демографската ситуация. Европейският съюз е изправен пред по-бързо нарастване на средната възраст на населението, отколкото други региони в света, като естественият прираст е само 0,4 %, което означава, че едновременно с това Европейският съюз ще трябва да се справя с проблемите на намаляващо трудоспособно и застаряващо население.
<P>
Освен това, изборът между правене на кариера и отглеждане на семейство не трябва да бъде категоричен или задължителен и трябва да е налице възможност за уравновесяване на двата житейски аспекта.
<SPEAKER ID="204" NAME="Daniel Petru Funeriu  " LANGUAGE="RO">
Една от главните ценности на Европейския съюз е премахването на всяка форма на дискриминация. Освен елиминиране на дискриминацията, което включва и дискриминацията между мъжете и жените, ние носим отговорността за прилагането на проактивни мерки за насърчаване на професионалните кариери на жените. Една от областите, в които жените са много слабо представени, е научноизследователската дейност. Нещо повече, те не само са малобройни в сектора, но и са зле представени в управленската йерархия: колкото по-високо е йерархичното ниво, толкова по-малък е процентът на жените.
<P>
По този начин, обществото се лишава от творческия потенциал на важна част от населението. Силно конкурентният характер на научноизследователската област, присъщата географска мобилност, свързана с научната дейност, заедно с изграждането на кариерата в относително късна възраст, правят тази сфера на дейност, трудна за съчетаване със семейния живот.
<P>
Възползвам се от възможността, предоставена от разискването по темата, за да подчертая необходимостта от въвеждане на специфични политики, насочени към постигане на равнопоставеност между мъжете и жените в академичната професия. Тези политики трябва да вземат предвид набор от добри практики на европейско ниво, като улесняването на двойните кариери, насърчаване на университетите и научноизследователските институти да инвестират в детски градини, както и бърз достъп до академични постове за жените.
<SPEAKER ID="205" NAME="Zita Gurmai  " LANGUAGE="HU">
Държавите-членки на Европейския съюз трябва да подкрепят демографското обновяване, като интегрират действията си в обновената Лисабонска стратегия за растеж и работни места в съответствие с политиката на равнопоставеност на мъжете и жените. Балансът в европейското общество зависи от сумата на всички отношения на солидарност между поколенията, които днес са по-сложни от всякога: младите хора остават да живеят в домовете на родителите си дълго време, докато в същото време все по-голяма част от тези родители се принуждават да се грижат за застаряващите си роднини. Този товар пада предимно върху поколението на младите и средната възраст и в частност върху жените. Поради тази причина равнопоставеността между мъжете и жените, или с други думи, равните възможности в по-широкия смисъл, изглежда е фундаментално условие за създаване на нови форми на солидарност между поколенията.
<P>
По отношение на семейните задължения, или съчетаването на семейния и трудовия живот, въпросът за равнопоставеността на мъжете и жените определено придобива голямо значение, ако на семействата в Европа бъде даден тласък за развитие. Освен това е от критична важност да се гарантира възможността за грижа за децата със съответното качество и количество за тези, които биха желали да работят срещу заплащане, успоредно с отглеждането на децата си. Групата на социалистите в Европейския парламент прави всичко по силите си да гарантира, че целите на Процеса от Барселона се изпълняват и отбелязва с разочарование, че тази цел очевидно не е намерила място в дневния ред на чешкото председателство.
<SPEAKER ID="991" NAME="Anneli Jäätteenmäki  " AFFILIATION="ALDE">
в писмена форма. - (EN) Благодаря ви, г-н Председател!
<P>
Настоящият доклад е важен като илюстрация и начало на промяната на положението с дискриминацията на основата на пола и солидарността между поколенията!
<P>
Пределно ясно е, че жените, които решават да вземат отпуск от работа, за да се грижат за новороденото си дете, са жертви на дискриминация. Често пъти за тях е много трудно да се върнат на предишната си работа със същите възможности като преди излизането в отпуск, пропускат служебни повишения и са лишени от доходи и придобивки в сферата на социалната сигурност.
<P>
Освен това, мъжете и жените, които остават вкъщи продължително време, за да се грижат за възрастни хора или малки деца, често пъти претърпяват икономически загуби, защото нямат постоянен доход и работата им не допринася за брутния вътрешен продукт, въпреки, че е много важна. Авторите на политики и обществото като цяло често пъти пренебрегват тази дейност. Хората са склонни да подценяват онези, които са избрали да останат у дома си, вместо да ходят на работа, защото смятат, че последните нямат принос за обществото.
<P>
Госпожи и господа!
<P>
Европейският съюз трябва да насърчава политики, които премахват дискриминационните нагласи и позволяват на хората, избрали да останат по домовете си, за да се грижат за член на семейството, повече възможности за платен отпуск и по-голяма подкрепа. Въпросните политики трябва да се финансират от обществения бюджет, за да се намали вероятността от дискриминация на работодателите спрямо техните служители!
<P>
Благодаря!
<SPEAKER ID="206" NAME="Siiri Oviir  " LANGUAGE="ET">
Днес Европа е изправена пред безпрецедентни демографски промени. Ако желаем да променим тенденцията за намаляване на населението, трябва, чрез политиката на Европейския съюз и на държавите-членки да подкрепим семействата по всички възможни начини и да позволим на мъжете и жените да съчетават семейния с трудовия живот, но по такъв начин, че да съществува равномерно разпределение на задълженията, свързани с домашната работа и семейните задължения, между мъжете и жените.
<P>
Сърдечно подкрепям алтернативното предложение за резолюция на Европейския парламент относно премахването на дискриминацията на основата пола и солидарността между поколенията, което ми се струва по-реалистично от съдържанието на предходния доклад.
<P>
Искам специално да отбележа целта за създаване на политика относно грижите, която балансира между половете. Неравнопоставеността в предоставянето на грижи се дължи често на недостъпността, липсата на предлагане и високото качество на такива услуги в държавите-членки, а жените са изправени пред неизбежността да жертват възможностите си за участие в социалния, икономическия и политическия живот.
<P>
Гореказаното поддържа неравнопоставеността в разпределянето на задълженията, свързани с дома и семейството, между мъжете и жените, което принуждава по принцип жените да избират по-гъвкава организация на труда или да се откажат от работата си, което пък се отразява на кариерата им, задълбочаващото се несъответствие между възнагражденията на жените и мъжете и пенсионните права.
<P>
Отнасям се с голяма предпазливост към препоръката на чешкото председателство да превърнем отглеждането на децата в "изцяло призната алтернатива на професионалната кариера". Убедена съм, че прилагането на тази препоръка ще продължи традиционното разделение на труда на мъжки и женски.
<P>
Мерките, заложени в рамките на Лисабонската стратегия, играят важна роля в установяване на равенство при разпределението на труда между мъжете и жените. Тяхната цел, в допълнение към увеличаване на заетостта, насърчаване на иновациите и повишаване на продуктивността, трябва да бъде и премахването на дискриминацията на основата на пола в ЕС, която се е развила с годините.
<SPEAKER ID="990" NAME="Zita Pleštinská  " LANGUAGE="SK">
Полагането на грижи е било запазена територия за жените в продължение на векове. Идеалните майки, които са прекарвали младостта си като са отглеждали децата си, днес представляват поголямата част от възрастното женско население, но грижите, които те са полагали за децата и домовете си, не намират отражение в размера на пенсиите им. Голяма част от тях не получават полагащата им се пенсия за този социално значим труд по време на активния им живот и това ги излага на по-голям риск от бедност. Това е една от причините, поради които младите жени отлагат във времето етапа на майчинство и отдават приоритет на развитието на професионална кариера.
<P>
По време на многобройните ми изказвания в Парламента, винаги съм подчертавала, че майките и бащите, които доброволно изберат да отглеждат децата си или да се грижат за възрастни или зависими членове на семейството, не трябва да стават жертви на дискриминация. Познавам случаи на много семейства с роднини в неравностойно положение, които продължават да извършват този тежък труд с невероятна вътрешна сила въпреки пречките, които трябва да преодоляват на всяка крачка.
<P>
С това изказване искам да похваля предложенията, отправени от докладчика г-жа Anna Záborská, които препоръчват признаване не само на традиционните форми на печеливша заетост, но и многобройните форми на непечеливша заетост, извършвани в семействата като част от солидарността между поколенията. Този труд намира отражение в брутния вътрешен продукт, ако семейството наеме за целта външен човек. Но когато същият този труд се полага от единия родител, положението съвсем не стои по същия начин.
<P>
Убедена съм, че настоящият доклад ще послужи на държавите-членки като стимул за приемане на мерки за подобряване на семейната политика в рамките на Европейския съюз.
<SPEAKER ID="207" NAME="Rovana Plumb  " LANGUAGE="RO">
Във времена, когато Европа преживява дълбока икономическа криза, чиито мащаби могат трудно да бъдат определени, можем само да очакваме, че раждаемостта ще почувства отрицателните последици от нестабилността на пазара на труда, тъй като много жени ще предпочитат да не забременяват поради страх от загуба на работата си и намаляване на материалните средства, необходими за грижите по отглеждането на тези деца.
<P>
В този смисъл всяка държава-членка е длъжна да насърчава дейности, ангажиращи няколко поколения, като например центрове от типа "мост между поколенията", където по-възрастни хора получават заплащане за отглеждане и грижи за деца. Тези центрове, които функционират успешно в някои от държавите-членки, биха позволили на жените, които имат дете да се върнат на работа достатъчно бързо, докато в същото време улесняват завръщането на възрастните пенсионери към трудова заетост.
<SPEAKER ID="208" NAME="Душана Здравкова  " AFFILIATION="PPE-DE">
в писмена форма. - През последните десетилетия населението на държавите-членки на Европейския съюз все повече застарява. Успешното съчетаване на професионалния и личния живот, започва да се превръща в непосилна задача за жените. От все по-голямо значение е държавите-членки да насърчават раждаемостта и да обърнат подобаващо внимание на семейството. В тази област ЕС би могъл косвено да допринесе и да помогне на държавите-членки да модернизират своите политики. Считам, че признаването на т.нар. "невидим труд" е една от важните мерки, които могат да бъдат предприети в тази област.
<P>
Не можем да пренебрегнем и факта, че все повече хора в активна възраст се грижат едновременно за деца и за възрастни близки ги поставя в една нелека ситуация. Ето защо е от особена важност Комисията да представи конкретни инициативи за официално признаване на уменията, придобити при дейности, свързани с отглеждане на деца, грижи за зависими лица и управление на домакинството, така че тези умения да се вземат под внимание при повторното интегриране на пазара на труда.
<P>
Днес, ние трябва да помислим за бъдещето на всички тези майки, които отглеждат децата - бъдещето на Европа и да ги предпазим от риска да получават един ден малки пенсии и да бъдат в неравнопоставено положение с всички останали членове на обществото.

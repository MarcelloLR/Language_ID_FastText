<CHAPTER ID="006-01">
1. Споразумение между ЕС и Съединените американски щати относно обработката и изпращането на данни за финансови съобщения от ЕС до САЩ за целите на Програмата за проследяване на финансирането на тероризма (
<SPEAKER ID="146" NAME="Alexander Alvaro">
докладчик. - (DE) Г-н председател, колегите вероятно разбират, че след като Европейският парламент отхвърли споразумението през февруари, сега е необходимо да се изясни, че междувременно, работейки с Комисията, успяхме да подобрим забележимо текста.
<P>
Искам да използвам възможността да благодаря на колегите от групата на Европейската народна партия (Християндемократи), групата на Прогресивния алианс на социалистите и демократите в Европейския парламент, групата на Зелените/Европейски свободен алианс и Конфедеративната група на Европейската обединена левица - Северна зелена левица за помощта им при изготвянето на споразумение в трудни условия, което предпазва и правото на гражданите на личен живот, и правото им на сигурност. Искам да напомня, че това е първата ни възможност да вдъхнем живот на Договора от Лисабон, а не да бъде само текст.
<P>
- След гласуването:
<SPEAKER ID="147" NAME="Председател">
Искам да благодаря и да поздравя г-н Alvaro и предишния докладчик, г-жа Hennis-Plasschaert, както и всички колеги, които са вложили толкова много труд в споразумението. Благодаря ви много.
<SPEAKER ID="148" NAME="Rui Tavares" AFFILIATION="GUE/NGL">
(EN) Г-н председател, обърнете внимание на изменението към доклада, което призовава Съветът и Комисията да обсъдят с Парламента назначаването на служител на ЕС във Вашингтон, който да контролира извличането на данни. Моля лично да се свържете със Съвета и Комисията колкото е възможно по-скоро, за да го направите при подходящ парламентарен контрол.
<SPEAKER ID="149" NAME="Председател">
Благодаря, че ми напомнихте. Ще се свържа с тях.

<CHAPTER ID="008-16">
16. Криза в Кампания, свързана с отпадъците
<SPEAKER ID="131" NAME="Judith A. Merkies">
автор. - (EN) Г-н председател, знам, че това е последната точка от гласуването. Няма да ви отнема много време. Аз съм докладчикът на комисията по петиции по темата, която сега ще гласуваме: намиране на пробив в продължаващата криза с отпадъците в Кампания - това е регионът около Неапол в Италия.
<P>
След получените многобройни искания комисията по петиции изпрати мисия в Кампания и прие единодушно доклад, който предлага решение.
<P>
Очевидно е, че Италия трябва да се съобразява с правото на ЕС, както всяка друга държава-членка. На път сме да изпратим твърдо послание, но внесените изменения политизират въпроса ненужно и ако бъдат подкрепени, съвсем ще отслабят посланието.
<P>
Ако залата не иска да бъде държана на каишка от една държава-членка, предлагам да гласувате против измененията и в полза на първоначалния текст.
<SPEAKER ID="133" NAME="Erminia Mazzoni" AFFILIATION="PPE">
(IT) Г-н председател, искам да внеса поправка, тъй като има печатна грешка в изменението. Едно изречение е съкратено и всичко, което остава, е: "предлага на Комисията да провери дали съществуващите обекти в защитени територии са разширени и дали някои от тях са в защитени обекти, включени в Натура 2000".
<SPEAKER ID="135" NAME="Raül Romeva i Rueda" AFFILIATION="Verts/ALE">
(EN) Г-н председател, възможно ли е всички изменения да се поставят на гласуване "на блок"?
<SPEAKER ID="136" NAME="Председател">
Прочетох имената на подписалите измененията. Ще бъде много несправедливо към някои италиански колеги да го направим.
<SPEAKER ID="137" NAME="Crescenzio Rivellini" AFFILIATION="PPE">
(IT) Г-н председател, това доказва, че резолюцията е политическа. Никой не гледа същността или практическите аспекти и никой не иска да помогне на общността, но всеки говори безсмислици. Това е политическо предложение. Личи и от начина, по който хората се обърнаха към г-жа Mazzoni. Призовавам групата на Европейската народна партия (Християндемократи) да гласува за измененията и против това предложение на левицата, която е отговорна за случилото се в Кампания и сега внася предложение в Парламента. Те са отговорни за положението. Те бяха на власт, когато всичко това се случи.
<SPEAKER ID="138" NAME="Председател">
Знам, че предложението за резолюция засяга чувствителна тема, но то е внесено по съответния ред. Внесени са и изменения и ще продължим да ги гласуваме едно по едно. Остават много малко.
<SPEAKER ID="139" NAME="Председател">
Гласуването приключи.

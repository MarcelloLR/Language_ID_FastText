<CHAPTER ID="006-03">
3. Програма на Общността за заетост и социална солидарност - "Прогрес" (
<P>
- Преди гласуването:
<SPEAKER ID="087" NAME="Kinga Göncz">
докладчик. - (HU) Искам да кажа само няколко думи. От една страна, искам да благодаря за помощта, оказана от докладчиците в сянка по време на тези много трудни преговори, за помощта на комисията, и най-важното - за помощта на испанското председателство. Когато преговорите бяха в застой, испанското председателство ги поднови в началото на тази година.
<P>
По същество компромисът се състои в това, че Съветът одобри текста за инструмент за микрофинансиране, приет от Парламента на първо четене, което беше достатъчно за бързото стартиране. Другата важна част на компромиса е, че 60 млн. евро са пренасочени от програмата "Прогрес" и 40 млн. евро от резерва, а финансови инструменти в размер до 20 млн. евро могат да бъдат върнати в "Прогрес" по препоръка на Комисията. Искам да помоля Съвета да прочете текста на съобщението по въпроса, като е важно то да бъде публикувано след публикуването на текста на споразумението в Официалния вестник.
<P>
Ще разполагаме с много важен инструмент за управление на кризи. Искам да помоля всички с помощта си да обезпечат достигне на информацията до държавите-членки, така че повече хора в затруднение да могат да се възползват от този инструмент за започване на стопанска дейност. Мога да обещая, от името на комисията и от мое име, че ще следя започването и последващото изпълнението на програмата. Искрено се надяваме тя да бъде успешна.
<SPEAKER ID="088" NAME="Вивиан Рединг">
заместник-председател на Комисията. - (EN) Г-н председател, считам за важно, от името на Комисията, да направя следното изявление, поискано от Парламента.
<P>
Финансовият принос от бюджета на ЕС за механизма за периода от 1 януари 2010 г. до 31 декември 2013 г. беше определен на 100 млн. евро при частично финансиране чрез съкращаване на 60 млн. евро от програмата "Прогрес". При представяне на своите проектобюджети Комисията ще предвиди достатъчен неразпределен резерв под тавана на разходите по бюджетна функция 1a, съгласно който бюджетният орган - Съветът или Парламентът - може да реши да увеличи размера на програмата "Прогрес" максимум с 20 млн. евро за периода 2011-2013 г. съгласно точка 37 от Междуинституционалното споразумение от 17 май 2006 г. за бюджетната дисциплина и доброто финансово управление.

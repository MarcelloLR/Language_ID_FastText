<CHAPTER ID="011">
Финансов надзор (подписване на актовете) 
<SPEAKER ID="260" NAME="Председател">
Уважаеми колеги, позволете ми с няколко думи да ви представя подписването на актовете на пакета за финансов надзор. Това ще бъде направено след няколко минути. Този пакет ще представлява нашите дейности по финансов надзор, приети в съответствие с обикновената законодателна процедура.
<P>
Днес подписваме закона за Европейския съвет за системен риск, който ще отговаря за контрола на финансовата система в рамките на Съюза и ще допринесе за гладкото функциониране на вътрешния пазар.
<P>
На второ място, също така създаваме три други европейски надзорни органа за защита на обществения интерес. Те ще следят банките, ценните книжа и пазарите, както и застраховките и професионалните пенсии.
<P>
И накрая, подписваме сборна директива за изменение на цял набор от 11 директиви, за да бъдат приведени в съответствие с европейската система за финансов надзор и Договора от Лисабон.
<P>
Разбрах, че са били положени огромни усилия и е имало голямо сътрудничество между европейските институции. Процедурата беше много бърза и ефективна. Последователните председателства - испанското и белгийското - бяха много активни и им благодаря за сътрудничеството. Комисията беше много активна и имахме тясно сътрудничество. На членовете на Европейския парламент, които останат в залата, докато отидем и подпишем актовете, както и на члена на Комисията, ще кажа: това е много важно. Благодаря на Комисията, която беше толкова активна през цялото време на подготвителните срещи и при всички разисквания, за нейното участие.
<P>
Нашата работа, разбира се, не е приключила. Пакетът за икономическо управление, който ще обсъдим след малко, също ще бъде много важен. Знаем добре, че той е в ход в законодателната ни процедура и се надяваме, че ще бъдем готови възможно най-скоро.
<P>
Какво мога да кажа в заключение? Целият пакет, който ще подпишем днес, ще започне да се прилага в Европейския съюз от 1 януари 2011 г., тоест много скоро. Това е много важна информация за всички нас, за пазарите и за гражданите ни, защото има за цел да помогне на нашите граждани. Сега ще отидем и ще подпишем законодателния пакет.
<P>
(Председателят подписва актовете, заедно с Оливие Шастел (действащ председател на Съвета), Мишел Барние (член на Комисията), José Manuel García-Margallo y Marfil (докладчик), Sylvie Goulard (докладчик), Antolín Sánchez Presedo (докладчик) и Peter Skinner (докладчик))

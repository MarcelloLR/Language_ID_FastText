<CHAPTER ID="006-01">
1. Ваксинация против болестта син език (
<P>
Преди гласуването:
<SPEAKER ID="102" NAME="Paolo De Castro">
председател на комисията по земеделие и развитие на селските райони. - (IT) Г-жо председател, госпожи и господа, искам накратко да подчертая значението на доклада Wojciechowski относно болестта син език за институционален въпрос, който касае всички нас.
<P>
Що се отнася до съдържанието, няма конфликт между Комисията, Парламента и Съвета. Но включването на таблиците на съответствието в текста остава много чувствителен въпрос. Въпреки че Съветът категорично се противопостави, комисията по земеделие и развитие на селските райони реши да гласува в полза на текст, който включва таблиците на съответствието, които задължават държавите-членки да докладват относно транспонирането на директивата.
<P>
Сега Съветът трябва да реши дали да приеме таблиците на съответствието и да приключи споразумение на първо четене, или да отговаря пред земеделските стопани за пропускането на кампанията за ваксиниране срещу болестта син език тази година в резултат от нежеланието му да отстъпи по този въпрос.
<P>
Считам, че настоящият доклад може да послужи като прецедент за бъдещи преговори със Съвета. Трябва да бъдем единни и решително да призовем за максимална прозрачност от страна на държавите-членки и за пълно съответствие с правото на ЕС.
<SPEAKER ID="103" NAME="Председател">
Мисля, че докладчикът също иска думата.
<SPEAKER ID="104" NAME="Janusz Wojciechowski">
докладчик. - (PL) Г-жо председател, по принцип г-н De Castro каза това, което и аз исках да кажа. Просто ще добавя гласа си към искането Съветът да не възпрепятства бързото прилагане на новата директива. Таблиците на съответствието се начало и прецедент, който според мен ще създаде най-добрата практика за в бъдеще и ще помогне да се следи по-лесно за съответствието на националното законодателство с европейското право.

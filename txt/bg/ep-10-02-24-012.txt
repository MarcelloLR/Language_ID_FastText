<CHAPTER ID="012">
Ред на работа
<SPEAKER ID="022" NAME="Председател">
Окончателният проект на дневен ред, изготвен от Председателския съвет на неговото заседание в сряда, 10 февруари 2010 г., съгласно член 137 от Правилника за дейността, е раздаден.
<P>
По споразумение с политическите групи искам да предложа следните промени:
<P>
Четвъртък:
<P>
Във връзка със заседанието в четвъртък групата на Прогресивния алианс на социалистите и демократите в Европейския парламент е внесла искане да се отложи гласуването по доклада на г-н Lehne относно годишните счетоводни отчети на някои видове дружества във връзка с микросубектите.
<SPEAKER ID="023" NAME="Martin Schulz" LANGUAGE="DE">
Г-н председател, нашата група проведе много оживено разискване по доклада Lehne тази сутрин. Не завършихме обсъждането му в групата. Това понякога се случва в групите. Молим г-н Lehne, като докладчик, да ни даде време до месечната сесия през март да обмислим още веднъж какво отношение да вземем по доклада и каква позиция искаме да заемем като социалдемократи по въпроса. В нашата група има различни мнения - открито го признавам.
<P>
Ще съм благодарен, ако можем да проведем разискването, но ако Вие, г-н Lehne, ни позволилите да отложим гласуването до първата месечна сесия през март. Това ще даде поне на моята група - а и на другите групи според мен - малко повече време за задълбочено разискване и възможност да стигнем до становище.
<SPEAKER ID="024" NAME="Klaus-Heiner Lehne" LANGUAGE="DE">
Г-н председател, госпожи и господа, според мен е добре, че групата на Прогресивния алианс на социалистите и демократите в Европейския парламент разглежда това подробно. Но искам да кажа, че Парламентът прие резолюция почти единодушно през декември 2008 г., с която призовахме Европейската комисия да внесе точно такова предложение, каквото обсъждаме в момента. Парламентът също трябва да се придържа към онова, което е решил, и към заявеното намерение на Парламента от години.
<P>
Тъй като е съвсем естествено да съществува загриженост за едно или друго нещо, във връзка с което и да е законодателно предложение, решихме стоящите въпроси чрез компромис в комисията по правни въпроси. Трябва да поясня, че този компромис е готов за одобрение. Независимо от това разбирам, че би имало смисъл да се разшири още малко групата на онези, които подкрепят доклада. Ако усилията на г-н Schulz са насочени към увеличаване на броя на поддръжниците, то аз нямам нищо против едно отлагане до следващото пленарно заседание през март. Това е мое лично мнение по въпроса. Това не е мнението на групата, която изрично реши друго тази сутрин. Мисля, че трябва да дадем на социалистите възможност да стигнат до заключение, за да могат и те да направят нещо и да помогнат да бъде намалена бюрокрацията и бремето върху малките и средните предприятия.
<SPEAKER ID="025" NAME="Dirk Sterckx" AFFILIATION="ALDE">
(NL) Г-н председател, искам да благодаря на моя колега Lehne за това, което току-що каза, но въпреки това бих искал, предвид обстоятелствата, да получим възможност да внесем изменения и да ги разискваме. В момента имаме само планирано гласуване без възможност да внесем изменения към доклада на г-н Lehne.
<SPEAKER ID="026" NAME="Martin Schulz" AFFILIATION="S&amp;D">
(DE) Г-н председател, повтарям искането си. Няма съмнение, че подкрепяме едно разискване. Искаме само гласуването да бъде отложено. В интерес на справедливостта трябва да добавя, че колкото и да разбирам самозалъгването на г-н Lehne, нашата група се управлява демократично. Г-н Lehne, не мога да Ви дам никакви гаранции за резултата.
<SPEAKER ID="028" NAME="Hannes Swoboda" AFFILIATION="S&amp;D">
(DE) Г-н председател, ще бъда кратък. През последните няколко дни бяха направени две важни номинации: първата за представител на Европейската комисия във Вашингтон, САЩ, а втората за специален представител за Афганистан. И двете номинации са противоречиви, водят се различни обсъждания и за двете. Не искам точно сега да обсъждам доводите по същество. Просто бих искал, г-н председател, преди да встъпят в длъжност, и двамата да се явят пред комисията по външни работи, за да можем там да проведем задълбочено разискване и се надявам, че председателят на Комисията и председателят на Съвета ще окажат пълната си подкрепа за това заедно с Вас, г-н председател.
<P>
(Ръкопляскания)

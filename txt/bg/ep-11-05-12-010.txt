<CHAPTER ID="010">
Изявление на председателството
<SPEAKER ID="114" NAME="Председател">
Вчера следобед земетресение разтърси испанската провинция Мурсия. Най-малко седем души бяха убити. Ранените са много. Преди три часа г-н Martínez Martínez направи изявление за това. От името на Европейския парламент изказвам съболезнования на семействата на жертвите. Пожелаваме на всички ранени бързо възстановяване. Възхищаваме се на незабавната реакция и усилията на хората от провинцията, които помагат в спасителната операция. Ще изпратя съболезнователно писмо до испанските органи.
<SPEAKER ID="115" NAME="Cristina Gutiérrez-Cortines" AFFILIATION="PPE">
(ES) Г-н председател, много Ви благодаря за думите на състрадание и подкрепа.
<P>
Трагедията в Лорка придобива по-ясни размери. Вече знаем, че осем души са загинали, сред тях две бременни жени и дванадесетгодишно момче, повече от 250 са ранените, а 80 % от къщите са пострадали. Това означава, че отсега нататък и за момента много хора в Лорка са бездомни. Голяма част от гражданите на Лорка са загубили и работните си места, а заедно с тях са си отишли и техните надежди, очаквания и възможности.
<P>
Град Лорка има 70 000 жители, от които 20 % са имигранти, които градът е приел, приютил и на които е дал нов живот с нов смисъл. Знам, че старите и новите жители на Лорка заедно, с помощ от институциите и от всички, ще могат да започнат отново живота си. Също така трябва да кажа и да призова Европейския съюз да не изоставя никого, а да помогне на пострадалите, да признае болката им и да застане до тях, с разтворени ръце, предлагайки им възможности.
<P>
Благодаря на всички вас и моля да запазим едноминутно мълчание.
<P>
(Ръкопляскания)
<SPEAKER ID="116" NAME="Председател">
Всички да се изправим, ще запазим едноминутно мълчание.

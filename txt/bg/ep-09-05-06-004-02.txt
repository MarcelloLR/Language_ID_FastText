<CHAPTER ID="004-02">
2. Брой на междупарламентарните делегации, на делегациите към съвместните парламентарни комитети и на делегациите към парламентарните комисии за сътрудничество и многостранните парламентарни асамблеи (
<P>
- Преди гласуването:
<SPEAKER ID="108" NAME="Francis Wurtz" LANGUAGE="FR">
Г-жо председател, госпожи и господа, моята група би искала отделно гласуване на последното тире на параграф 1, буква а), което гласи, цитирам: "Делегация за връзки с Албания, Босна и Херцеговина, Сърбия, Черна гора и Косово". Според нас това фактически представлява признаване на съществуването на Косово, което считаме за неприемливо.
<P>
Поради тази причина бих искал да гласуваме отделно този параграф.
<SPEAKER ID="109" NAME="Председател">
Искането е внесено след крайния срок, но ако се приема... Има ли възражения?
<SPEAKER ID="110" NAME="Bernd Posselt">
от името на групата PPE-DE. - (DE) Г-жо председател, аз имам сериозни възражения. Залата гласува в подкрепа на независимостта на Косово с мнозинство от три четвърти, както и Комисията, и почти всички държави-членки. Считам това за неприемливо.

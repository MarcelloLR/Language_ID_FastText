<CHAPTER ID="008">
Време за гласуване
<SPEAKER ID="096" NAME="Председател">
Преди да започне гласуването, аз искам да информирам колегите, че днес въвеждаме нова информационна система за гласуване в залата. Нейната отличителна черта е показването на един от големите екрани на официалната листа за гласуване, изготвена от Бюрото по представяне на предложенията. На екрана се осветява всяко гласуване успоредно с обявяването му, като по този начин улеснява членовете на ЕП при проследяването на гласуването.
<P>
Следващата точка е гласуването.
<P>
(За резултатите и други подробности относно гласуването: вж. протокола)
<SPEAKER ID="097" NAME="Graham Watson" LANGUAGE="EN">
Г-н председател, аз търся разяснение. Дали в този случай председателят е постановил, че ние ще приложим процедурата за преработване към гласуването за доклада Krahmer днес и към гласуването за доклада Cashman утре? Ако това е така, моята група иска да отложим гласуването по доклада Krahmer до утре, за да проучим последиците от прилагането на процедурата за преработване за гласуването.
<SPEAKER ID="098" NAME="Председател">
Председателят взима предвид тези две точки. Когато стигнем до доклада Krahmer ще разгледаме Вашето процедурно предложение.
<SPEAKER ID="099" NAME="Thomas Mann" AFFILIATION="PPE-DE">
(DE) Г-н председател, поздравявам Парламента за новата информационна система. Изглежда обаче, че "няколко бита информация" от нея не действат в ежедневната ни работа .
<P>
Междувременно аз съм много доволен, че на петдесетата годишнина от окупацията на Тибет от Китай много от нас можаха да покажат тибетското знаме. Казаха ми обаче, че Бюрото е съобщило предварително, че някои от знамената не могат да бъдат поставени, което означава, че членовете на Парламента не могат да ги покажат на този важен ден. Има ли някаква по-нова информация по този въпрос?
<SPEAKER ID="100" NAME="Председател">
Разбирам, че има известно объркване по този въпрос, но председателят каза, че днес, в името на добрия ред - и аз се радвам да видя толкова знаменца в залата, всъщност имам едно в джоба си - тибетското знаме може да бъде показано.
<P>
Това ми дава възможност да поздравя тук в залата г-н Tashi Wangdi, представителят на Негово светейшество Далай Лама.
<P>
(Продължителни ръкопляскания)
<SPEAKER ID="101" NAME="Zbigniew Zaleski" AFFILIATION="PPE-DE">
(EN) Г-н председател, искам да кажа няколко сериозни и важни думи, ако ми позволите. Съвсем скоро отмина годишнината от варварското избиване с изстрел в тила на 20 000 полски офицери и хора от интелигенцията в Катин през 1940 г., по заповед на "бащата на нациите" Йосиф Сталин. Това е означавало ликвидиране на водачите и елита на нация, бореща се за своята свобода и за тази на Европа.
<P>
Преди четири години аз помолих за едноминутно мълчание, за да ги почетем, но Парламентът отказа. Затова аз няма да моля за същото днес и ще освободя председателството от взимането на, както изглежда, едно толкова трудно решение. Вместо това, аз искам да напомня на всички за тази трагедия и да изразя желанието нашите общи усилия да попречат на появата на такъв вид геноцид в европейския континент в бъдеще.
<P>
(Ръкопляскания)
<SPEAKER ID="102" NAME="Председател">
Благодаря Ви, г-н Mr Zaleski - ръкоплясканията са показателни.

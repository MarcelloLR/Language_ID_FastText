<CHAPTER ID="006-06">
6. Качеството на статистическите данни в условията на процедурата при прекомерен дефицит (
<SPEAKER ID="106" NAME="Othmar Karas" LANGUAGE="DE">
Г-н председател, госпожи и господа, само искам да посоча, че с днешното решение правим това, което искахме да направим през 2004 г. и което Съветът отхвърли през пролетта на 2004 г., а именно, да увеличим възможностите за одит на Евростат, да разширим обхвата на нейните правомощия и да автоматизираме процеса на одит.
<P>
Това е първата важна законодателна стъпка в отговор на опита от последните няколко седмици по отношение на кризата. Независимостта на Евростат трябва да се укрепи и зависимостта й от данни от държавите-членки да се ограничи. Днешните развития са стъпка в правилната посока, но според мен не сме достигнали до решение. Трябва да има възможност по всяко време в държавите-членки да се провеждат посещения за контрол без предварителна уговорка и всички съответни данни да се предоставят за проверка.
<P>
Необходимо е по-голямо сътрудничество с Европейската централна банка и трябва да гарантираме, че финансирането и персоналът на Евростат ще бъдат увеличени, заедно с висококачествено обучение за последните.
<P>
Какво още иска Европейският парламент? Санкции срещу държавите-членки, които фалшифицират и предоставят подправени статистически данни. Комисията трябва да представи на Парламента подробен доклад за грешките от последните шест години. Искаме да знаем къде има грешки и какви са те - дали по отношение на политика, закон или компетентност - за да можем да си направим съответните изводи.
<P>
Комисията следва да постави за разглеждане и да настоява за хармонизиране на събирането на статистически данни и за хармонизиране на критериите за статистическите органи в държавите-членки. Днес правим правилна и значителна крачка към независимост и увеличаване на правомощията, но все още не сме приключили. Трябва да продължим по същия път.
<P>
(Ръкопляскания)

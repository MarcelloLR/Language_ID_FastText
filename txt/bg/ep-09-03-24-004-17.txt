<CHAPTER ID="004-17">
17. Многоезичието: преимущество за Европа и обща отговорност (
<P>
- Преди гласуването
<SPEAKER ID="124" NAME="Vasco Graça Moura" LANGUAGE="PT">
Г-н председател, моят доклад е в съответствие с всички предишни документи по въпросите на многоезичието, независимо дали са на Парламента, Съвета или Комисията.
<P>
Внесеното алтернативно предложение е опит да се представят пред Европейския парламент някои националистически спорове, които се водят в Испания. Тъкмо вчера испанският вестник "El Pais" съобщи, че испанският върховен съд преди три месеца е взел решение да се включи във формулярите за записване поле, в което родителите да посочват на какъв език искат децата им да получат своето образование, и че каталунските органи не се съобразяват с това решение.
<P>
Подписалите алтернативното предложение не желаят това право да бъде признато на родителите в страните с повече от един официален или регионален език.
<P>
Те не желаят да признаят жизненоважната необходимост от обучение на майчиния език не само за успеха на образованието по принцип, но и в частност за изучаването на други езици.
<P>
Те не желаят да се гарантира пълна взаимна разбираемост между езиците, говорими в дадена страна в подобна ситуация, особено по отношение на възрастните граждани и правната система, здравеопазването, администрацията и заетостта.
<P>
Те не приемат, че в тези страни даден език не трябва да бъде насърчаван за сметка на правата на говорещите друг език или езици.
<P>
Това противоречи на всичко, което Парламентът и другите европейски институции подкрепят.
<P>
В резултат на това, параграфи 11, 12, 14 и 17 от моя доклад са пропуснати в алтернативното предложение. Разглеждайки тези параграфи, такива отрицателни позиции очевидно се сблъскват с нашите основни права и свободи и открито нарушават принципа на субсидиарност.
<P>
Моят доклад не атакува и не вреди на т. нар. малцинствени езици. Той ги уважава и признава тяхната стойност, но също така се опитва да установи общи и основни принципи.
<P>
Парламентът не може да бъде инструмент за екстремистки национализъм, нито за регионална или местна омраза и ненавист. Заложена е нашата отговорност като членове на Парламента. Затова настоявам пред вас да гласувате против алтернативното предложение и в полза на моя доклад.
<SPEAKER ID="125" NAME="Председател">
- Госпожи и господа, моля за внимание. Има едно искане за изказване, а вероятно и повече. Тъй като знам съдържанието им, съм сигурен, че току-що направеното изявление от страна на докладчика няма да получи подкрепата на някои от колегите, но, както знаете, правилникът позволява само докладчикът да вземе думата за две минути, а не да се открие разискване.
<P>
Следователно не мога да дам думата и да подновя разискването; мога да го направя, само ако е налице искане за изказване във връзка с нарушение на правилника в съответствие с правилника за дейността на ЕП. Ако говорим за нарушение на правилника, тогава г-н Guardans Cambó има думата. Не бих желал да се приеме за грубост, ако му я отнема веднага щом разбера, че не става въпрос за нарушение на правилника.
<SPEAKER ID="126" NAME="Ignasi Guardans Cambó" AFFILIATION="ALDE">
(EN) Г-н председател, наистина е нарушение на правилника. Няма да навлизам в разискване, но докладчикът току-що каза нещо, което не отговаря на това, което ще се гласува. Той каза, че в алтернативното предложение са заличени четири параграфа от неговата първоначална резолюция, а това не е вярно: сменена е само номерацията. От четирите случая, които той цитира, само един не присъства и в двете резолюции. Това е констатация на факт. Другите три присъстват и в двете резолюции.
<P>
(Реплики)
<P>
Така че това е нарушение на правилника във връзка с обяснение. Колегите гласуват това, което той поиска. Има само един случай, който не е свързан с испанския върховен съд, различен в двете резолюции. Тъй като изложеното от докладчика не беше вярно, считам, че това е нарушение на правилника.
<SPEAKER ID="127" NAME="Председател">
Благодаря, г-н Guardans Cambó. Пристъпваме към гласуване. Изменение 1 се поставя на гласуване. Гласуването е поименно. Гласуването започва.
<SPEAKER ID="128" NAME="Cristiana Muscardini" AFFILIATION="UEN">
- (IT) Г-н председател, госпожи и господа, само исках да попитам не е ли абсурдно да бъде откраднат нечий доклад и заменен с друг, идентичен на него, когато, по старата система, са внесени изменения. По тази причина ви приканвам да преразгледаме правилника за дейността, тъй като той причинява изключително голямо объркване и официално позволява несправедливости.
<SPEAKER ID="129" NAME="Председател">
- Поемам ангажимента да повдигна въпроса пред Бюрото, макар че, знаете, някои регулаторни правомощия са взети от Бюрото и са упражнявани чрез координация между председателите на групите, но независимо кой взема решение, ако е абсурдно, ще остане абсурдно, със сигурност няма да се промени.

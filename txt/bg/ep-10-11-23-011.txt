<CHAPTER ID="011">
Изявление на председателството
<SPEAKER ID="401" NAME="Председател">
Ще започна с кратко обявление.
<P>
Остро осъждам нападението, извършено от Народна демократична република Корея срещу южнокорейския остров Yeonpyeong. Дълбоко съм загрижен от днешните събития на Корейския полуостров. Използването на груба сила и военна мощ няма да решат проблемите, а по-нататъшната загуба на човешки живот трябва да бъде предотвратена.
<P>
В интерес на Корейския полуостров и целия регион Северът и Югът трябва да положат усилия, за да изградят отново трайно доверие. Ето защо приветствам съобщението на президента Lee Myung-bak, че южнокорейското правителство възнамерява да избягва ескалация на тревожната ситуация.
<P>
Призовавам правителството на Народна демократична република Корея да спре незабавно всички враждебни действия и да се въздържа от дейности, които могат да доведат до по-нататъшна ескалация. Корейското споразумение за примирие трябва да се спазва изцяло от Народна демократична република Корея.

<CHAPTER ID="006-25">
25. Вътрешен пазар на електроенергия (
<P>
- Преди гласуването:
<SPEAKER ID="117" NAME="Eluned Morgan">
докладчик. - (EN) Г-н председател, Парламентът промени становището си от първо четене относно директивата за електроенергия и природен газ. Искам да обясня накратко защо.
<P>
В този си вид докладът съвсем не е идеален, но считаме, че постигнахме значителни ползи за потребителите на електроенергия в Европейския съюз. Включихме проблема с недостига на енергия в европейския дневен ред за първи път и гарантирахме независимост на националните регулаторни органи, като им предоставихме по-голяма роля при контролирането на новата система.
<P>
Все пак, бихме искали да насърчим Комисията, и по-специално органите за конкуренцията, да продължат работата си относно гаранциите, че дружествата, които разполагат със собствени системи за производство и пренос, играят по правилата и не злоупотребяват с позициите си.
<P>
Искам да благодаря на колегите за оказаната от тях помощ през годините.

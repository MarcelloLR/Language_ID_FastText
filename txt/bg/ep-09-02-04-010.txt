<CHAPTER ID="010">
Одобряване на протокола от предишното заседание
<P>
(Протоколът от предишното заседание бе одобрен)
<SPEAKER ID="212" NAME="Nils Lundgren" AFFILIATION="IND/DEM">
(EN) Гжо Председател, процедурен въпрос относно член 142, параграф 2, букви а) и б) относно разпределянето на времето за изказвания. Вчера, когато обсъждахме затвора в Гуантанамо, тук в залата аз и няколко други оратори бяхме прекъсвани безцеремонно, когато превишим времето си с по няколко секунди. Това грубо отношение бе демонстрирано от гн Pöttering и от заместилия го по-късно заместник-председател, гн Siwiec.
<P>
От друга страна, на гн Schulz, лидера на Групата на социалистите, бе разрешено от гн Pöttering да надвиши своето време с много повече от минута. Аз, естествено, не бих си и помислил да се усъмня, че това се дължи на факта, че гн Pöttering и гн Шулц са приятели - alte Kameraden, както се казва на немски - но наистина откривам един повтарящ се модел тук. Колегите от големите групи, които развиват политическото послание, което Председателят иска да чуе, биват щедро толерирани. Колегите от помалките групи, представящи политическото послание, което Председателят не иска да чуе, биват обект на изключително лошо отношение. А това вече е в нарушение на Правилника за дейността, където ясно е посочено как трябва да се разпределя времето за изказвания.
<P>
Искам да припомня на гн Pöttering и на всички негови заместник-председатели -
<P>
(Председателят уведоми оратора, че е превишил времето за изказване)
<P>
Бях изпратен тук, за да защитя субсидиарността и суверенитета на държавитечленки и председателят и заместникпредседателите на Парламента нямат каквото и да било право да се опитват да заглушат гласа на 15 % от шведския електорат.
<SPEAKER ID="213" NAME="Председател">
Гн Lundgren, трябва да ви прекъсна. Превишихте почти двойно своето време за изказване. Отбелязах си това, което казахте. Вярвам, че е ясно на всички.
<SPEAKER ID="214" NAME="Nils Lundgren" AFFILIATION="IND/DEM">
- (EN) Гжо Председател, нека ви напомня, че това нямаше да се случи на гн Schulz. Него нямаше да го прекъснете. Това е голямата разлика. Но вие доказвате моята теза - благодаря ви много.
<SPEAKER ID="215" NAME="Председател">
- Гн Lundgren, сигурна съм, че грешите. Ще запиша това, което казахте, и то ще остане в протокола. Със сигурност също би било подходящо да обсъдите в Бюрото въпроса за различното отношение, което отчасти зависи и от наличното време.

<CHAPTER ID="006-08">
8. Споразумение между ЕО и Република Сърбия за стабилизиране и асоцииране (
<P>
Преди гласуването на изменение 4:
<SPEAKER ID="136" NAME="Ulrike Lunacek" AFFILIATION="Verts/ALE">
(EN) Г-жо председател, искам да внеса устно предложение за изменение на изменение 4 от мен и г-жа Brantner, да се премахне втората част. Следва да гласи: "призовава Сърбия да започне диалог с Косово, без да се позовава на нови преговори относно неговия статут".
<P>
Надявам се, че ще го подкрепите.
<SPEAKER ID="137" NAME="Bernd Posselt" AFFILIATION="PPE">
(DE) Г-жо председател, само искам да препоръчам при тези обстоятелства да гласуваме "за".
<SPEAKER ID="139" NAME="Jelko Kacin" AFFILIATION="ALDE">
(EN) Г-жо председател, предвид значението на правата на човека искам поименно гласуване на изменение 8. То касае изненадващото и жалко решение на сръбското правителство да не присъства на церемонията по връчването на Нобеловата награда за мир в Осло. В същото време изменението хвали решението на сръбския омбудсман да присъства на церемонията от името на сръбския народ. Това е послание към Сърбия и всички бъдещи страни кандидатки, че споразуменията по отношение на правата на човека са недопустими.
<P>
За да получи изменението по-широка подкрепа, искам да внеса и много кратко устно - на практика компромисно - изменение, първоначално изготвено от Maria Eleni Koppa. Искам да се вмъкне думата "първоначалното" преди "решение на правителството", така че да се чете: "Изразява съжаление от първоначалното решение на правителството да не присъства на церемонията по връчването на Нобеловата награда за мир на 10 декември в Осло; приветства, от друга страна, инициативата на омбудсмана да присъства на церемонията като отговорно и похвално решение".
<P>
Призовавам всички колеги да подкрепят изменението.

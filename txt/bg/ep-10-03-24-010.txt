<CHAPTER ID="010">
Ред на работа
<SPEAKER ID="014" NAME="Председател">
Окончателният проект на дневен ред, изготвен на 11 март 2010 г. от Председателския съвет съгласно член 137 от Правилника за дейността, е раздаден.
<P>
Със съгласието на политическите групи предлагам следните промени:
<P>

<SPEAKER ID="015" NAME="Mario Borghezio" AFFILIATION="EFD">
(IT) Искам само да уведомя председателя - вече го направих писмено - че извънредната комисия по финансовата криза неправомерно изключи експерта и известен демограф професор Bourcier de Carbon без причина, описвайки го като неподходящ човек.
<P>
Считам, че става въпрос за изключително сериозен случай на изключване на лице по идеологически съображения от позицията на експерт в една от комисиите на Европейския парламент...
<P>
(Председателят отнема думата на оратора)
<SPEAKER ID="016" NAME="Председател">
Г-н Borghezio, това не е процедурен въпрос, тъй като говорим за пленарна сесия. Отправяйте подобни въпроси на заседанията на комисиите, когато могат да се разгледат, но в пленарно заседание процедурните въпроси трябва да касаят работата ни в пленарната зала, а не работата в комисиите.
<SPEAKER ID="017" NAME="William" AFFILIATION="The Earl of) Dartmouth  (EFD">
(EN) Г-н председател, на 11 март в разискването относно политиката за Арктика, когато оставаше още четвърт от времето ми за изказване, моят микрофон беше изключен от председателстващия колега либерал и демократ от групата ALDE. Това е почти без прецедент.
<P>
Г-н председател, вече Ви изпратих писмо - на което не съм получил отговор - и искам да Ви попитам съгласно кой член микрофонът беше изключен и защо беше уместно прилагането на този член. Единствено отправях законни - и в действителност обосновани - политически коментари, с които председателстващият колега от групата ALDE не се съгласи. Затова микрофонът беше изключен. Ако Европейският парламент цензурира политическия коментар, то престава да бъде парламент.
<SPEAKER ID="018" NAME="Председател">
Заместник-председателят на Парламента, който тогава председателстваше заседанието, приложи правилно процедурата съгласно член 20, параграф 2 от Правилника за дейността. Ще отговоря писмено на писмото, което ми изпратихте.
<P>

<P>
Четвъртък
<P>
Групата на Европейската народна партия (Християндемократи) поиска да се отложи за следващата сесия гласуването по предложението за резолюция на Председателския съвет относно прехода към Договора от Лисабон на неуредените междуинституционални законодателни процедури. Така че искането е за отлагане на гласуването.
<SPEAKER ID="019" NAME="József Szájer" AFFILIATION="PPE">
(EN) Г-н председател, поискахме отлагане на гласуването по предложението в интерес на залата. Първоначално се съгласихме за включването му в дневния ред, предполагайки, че всичко е наред. Но процедурата беше бърза и междувременно научихме, че не са проведени надлежни консултации с всички комисии по въпроса. Предложението е на групата PPE, но някои от комисиите искат повече време за този много важен и сложен въпрос независимо колко е спешен. Затова искаме гласуването по него да бъде отложено.

<CHAPTER ID="007-19">
19. Механизъм, осигуряващ средносрочна финансова подкрепа за платежния баланс на държавите-членки
<P>
- Преди гласуването
<SPEAKER ID="142" NAME="Pervenche Berès" AFFILIATION="PSE">
(FR) Г-жо председател, искам да взема думата на този етап, защото ние, в комисията по икономически и парични въпроси, проведохме съдържателно разискване по въпросите, свързани със заема, и групата на Европейската народна партия (Християндемократи) и Европейските демократи предложи изменение, а именно че няма правно основание за европейски заем.
<P>
Договорихме се за изменение, което подготвихме след съгласуване с г-н Langen, който беше основният преговарящ от групата PPE, макар той да не е докладчик в сянка по този въпрос, да се добави, че няма конкретно основание за общностен заем. Именно при тези обстоятелства ние предложихме изменение 2, така че съм доста изненадана, че добре осведомени експерти ми казват, че в списъка на PPE срещу това изменение е поставен минус и искам да дам на г-н Langen възможността да коригира списъка на PPE.
<SPEAKER ID="143" NAME="Werner Langen" AFFILIATION="PPE-DE">
(DE) Г-жо председател, няма причина да обяснявам как се съставя списъкът за гласуване на моята група. Ние го обсъдихме и след като го проверихме отново можем да дадем пълната си подкрепа за това предложение.

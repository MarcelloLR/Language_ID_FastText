<CHAPTER ID="007-05">
5. Подготовка на срещата на върха в Копенхаген относно изменението на климата (гласуване) 
<SPEAKER ID="096" NAME="Satu Hassi" AFFILIATION="Verts/ALE">
(EN) Г-н председател, относно реда на поставяне на гласуване между изменения 43 и 54 моята група вижда, че редът за поставяне на гласуване в списъка е объркан.
<P>
Приемането на изменение 43 няма да доведе до отпадането на изменение 54, защото в изменение 54 има също други въпроси, които не се покриват от изменение 43.
<P>
Ако това доведе до отпадането на друго изменение, тогава изменение 54 следва да се гласува първо, а изменение 43 - след това.
<P>
Това не се отнася за първото гласуване, а за гласуването от втората страница. Само исках да обявя това, за да знаете, когато стигнете до съответното място при гласуването.
<SPEAKER ID="097" NAME="Председател">
Желае ли някой представител на комисията да каже нещо по този повод? Може би г-н Leinen? Предлагате промяна в реда на гласуването ли? Трябва да кажа, че не очаквахме такава промяна. Подобно предложение не е отправено.
<SPEAKER ID="098" NAME="Jo Leinen">
председател на комисията по околна среда, обществено здраве и безопасност на храните. - (DE) Г-н председател, да, г-жа Hassi е права. Можем да следваме процедурата, която тя предложи.
<SPEAKER ID="100" NAME="Markus Ferber" AFFILIATION="PPE">
(DE) Г-н председател, току-що преводачът каза член 20, а не член 22, което ще Ви затрудни да направите това, което възнамерявате. Ето защо се надявам, че преводачите вече ще превеждат полските числа правилно.
<SPEAKER ID="101" NAME="Председател">
Може би вината беше моя. Съжалявам.
<SPEAKER ID="102" NAME="Jo Leinen" AFFILIATION="S&amp;D">
(DE) Г-н председател, в Копенхаген Парламентът ще бъде представен от официална делегация. Вие също ще присъствате и за пръв път няма да ни се наложи да наемаме офис в града. Вместо това ще имаме официално представителство в павилиона на ЕС. Това е добре и ние сме благодарни. Затова член 61 не е необходим.
<P>
Договорът от Лисабон гарантира не само това, че Парламентът ще бъде изслушван във връзка с международни договори, но и това, че той трябва да ги приеме. Това е началото на нова ера за нас и затова искаме, в съответствие с член 60, да бъдем допуснати до координационните срещи на ЕС, а не да стоим пред вратата. Комисията следва да се отнася към нас по същия начин, по който се отнася към Съвета, когато тя предоставя сведения за преговори за сключване на договори, и искаме това да започне със споразумението от Киото. Това е нашето искане към Комисията. Може би г-жа Рединг ще каже нещо по този повод.
<P>
(Ръкопляскания)
<SPEAKER ID="103" NAME="Вивиан Рединг" LANGUAGE="DE">
Г-н председател, приемам съобщението и ще го предам на председателя и на другите членове на Комисията.
<SPEAKER ID="104" NAME="Jeanine Hennis-Plasschaert" AFFILIATION="ALDE">
(EN) Г-н председател, най-любезно Ви моля малко да ускорите темпото, защото, ако продължаваме така, ще приключим гласуването в пленарна зала в полунощ.

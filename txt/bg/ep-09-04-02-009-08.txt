<CHAPTER ID="009-08">
8. Прилагане на Директива 2004/38/ЕО относно правото на граждани на Съюза и на членове на техните семейства да се движат и да пребивават свободно на територията на държавите-членки (
<P>
- Преди гласуването:
<SPEAKER ID="079" NAME="Adina-Ioana Vălean" LANGUAGE="EN">
Г-н председател, за да се премахне всякакво недоразумение и да се отговори на исканията на италианските колеги от новата "Partito della Libertà", членуващи в групата на Европейската народна партия (Християндемократи) и Европейските демократи и групата на Съюза за Европа на нациите, отправям устно предложение за изменение на бележка под линия 1 към съображение Т, първи абзац - да се заличат последните две изречения и да се добави "IT" (Италия) в останалата част от текста в началото на параграфа. Разполагате с текста във вашия списък за гласуване.
<SPEAKER ID="080" NAME="Stefano Zappalà" AFFILIATION="PPE-DE">
(IT) Г-н председател, оценявам предложението на докладчика, но в тази резолюция се съдържат твърде много препратки - не само в тази точка и в тази бележка под линия на устното предложение за изменение, но и на много други места в резолюцията. Поради много причини това се отнася до всички държави-членки, а също така и до самия текст, предложен за заличаване от бележката под линия, отнасящ се до същността на текста, който се среща и на други места в резолюцията. Ето защо считам, г-н председател, и това е моето предложение, колегата ми да поиска по-нататъшно изменение на резолюцията и след това тя да се върне на комисия за ново разглеждане.
<SPEAKER ID="082" NAME="Roberta Angelilli" AFFILIATION="UEN">
(IT) Г-н председател, относно приемливостта на предложението за изменение на г-жа Vălean - г-жа Vălean е напълно права, като иска да се коригира отново текстът, като се премахне неясната и подвеждаща препратка към третите и четвъртите съпруги, която доведе до съмнения дали полигамията е законна.
<P>
Независимо от това трябва да уточним, че, за съжаление, изпратеният до държавите-членки въпросник съдържа тази неточна терминология. С други думи - от държавите-членки бе поискано да изразят становището си по въпроса за правото на свободно движение на втори, трети и четвърти съпруги.
<P>
(Председателят отнема думата на оратора)
<SPEAKER ID="083" NAME="Председател">
Г-жо Angelilli, разискването приключи. Всеки, който не желае да подкрепи предложението на г-жа Vălean, трябва да се изправи. Четиридесет членове трябва да се изправят, за да се отхвърли предложението и няма да се дават обяснения.
<P>
(Парламентът приема устното предложение за изменение)

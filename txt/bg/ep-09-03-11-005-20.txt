<CHAPTER ID="005-20">
20. Лисабонска стратегия (гласуване) 
<P>
Преди гласуването на изменение 28 (отнася се до гласуването на изменение 27):
<SPEAKER ID="137" NAME="Pervenche Berès" AFFILIATION="PSE">
(FR) Г-жо председател, може би греша, но мисля, че Вие проведохте гласуване на изменение 27, едно в действителност техническо изменение, в което просто се изисква да бъде преместен параграф 47. От друга страна, има искане за отделно поименно гласуване на оригиналния текст.
<P>
Ето защо смятам, че се съгласихме да преместим параграф 47 и сега следва да проведем поименно гласуване на два етапа за самия параграф 47.
<SPEAKER ID="138" NAME="Председател">
Нека да изясним нещата: нямаше възражения срещу това параграф 47 да бъде вмъкнат след параграф 49. След това гласувахме изменение 27, което беше прието. Следователно не можехме да гласуваме параграф 47, тъй като вече гласувахме изменение 27. Следователно проблем не съществува.

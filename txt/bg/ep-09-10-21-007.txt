<CHAPTER ID="007">
Приветствие с добре дошли
<SPEAKER ID="165" NAME="Председател">
Радвам се да ви съобщя, че делегацията на парламента на Южна Африка зае място на официалната трибуна. Искам да приветствам с добре дошли делегацията, която е тук, за да вземе участие в 14-та междупарламентарна среща на Европейския парламент и парламента на Южна Африка. Ръководителят на африканската делегация, г-жа Joanmariae Louise Fubbs, председател на комисията по търговия и промишленост на Народното събрание на Южна Африка, е придружена от председателя на комисията по международни отношения и петима други колеги от парламента на Южна Африка.
<P>
Както знаете, Европа и Южна Африка споделят едни и същи ценности по отношение на демокрацията, правата на човека и многостранното сътрудничество. Република Южна Африка не само е регионална сила, но също така и все по-голяма световна сила, както и ценен партньор, който ще ни помогне да се справим с предизвикателствата на световната финансова и икономическа криза. Твърдо считаме, че трябва да задълбочим нашия диалог и да развием още по-близки отношения и сътрудничество. Нашите два региона трябва да работят заедно не само по отношение на усилията ни да намерим изход от настоящата криза, но и при създаването на нов световен ред, който трайно ще бъде от полза за всички нас. Още веднъж, г-жо Joanmariae Louise Fubbs и уважаеми колеги от Парламента на Южна Африка, приветствам ви с добре дошли.

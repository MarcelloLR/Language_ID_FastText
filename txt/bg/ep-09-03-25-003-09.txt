<CHAPTER ID="003-09">
9. Споразумение за икономическо партньорство между ЕО и КАРИФОРУМ (гласуване) 
<SPEAKER ID="100" NAME="Ignasi Guardans Cambó" AFFILIATION="ALDE">
- (EN) Г-жо председател, относно изменение 13 да бъде добавено след параграф 22, бих искал това изменение да се счита за добавка, а не да замести оригиналния текст. При това условие, ние можем да го подкрепим.
<P>
Всъщност, ако ми позволите, същото изменение и точно същото предложение от моята група са приложими към едно и също изменение в почти всеки доклад, който трябва да гласуваме. Не зная дали мога да прочета списък с тези изменения или предпочитате да ставам при всеки случай със същата молба. Вие решете.
<SPEAKER ID="101" NAME="Председател">
Г-н Guardans Cambó, ние ще приемем това като прецедент. Аз трябва да попитам тези, които предложиха изменението дали са съгласни с Вашето допълнение.
<SPEAKER ID="102" NAME="Caroline Lucas" AFFILIATION="Verts/ALE">
- (EN) Г-жо председател, отговорът е "да".
<P>
(Устното предложение за изменение се приема.)
<P>
- Преди гласуването на изменение 2:
<SPEAKER ID="104" NAME="Ignasi Guardans Cambó" AFFILIATION="ALDE">
- (EN) Г-жо председател, аз имам устно предложение за изменение на изменение 2, а именно заличаване на последното изречение за по-голяма точност, защото то вече не е точно. Ние бихме заличили изречението "счита, че това наблюдение трябва да започне след приемането на всяко временно споразумение за икономическо партньорство (СИП)." Това не се отнася за този случай. Това е пълно СИП, а не временно СИП, следователно с оглед на фактите бихме желали да заличим това изречение.

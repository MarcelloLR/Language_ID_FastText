<CHAPTER ID="021">
Едноминутни изказвания по въпроси с политическа значимост
<SPEAKER ID="176" NAME="Председател">
Следващата точка от дневния ред е посветена на едноминутни изказвания по въпроси с политическа значимост.
<SPEAKER ID="177" NAME="Csaba Sógor" AFFILIATION="PPE-DE">
(HU) Автономията на област Székely в Румъния има няколковековна история. Документите за основаването на модерната румънска държава гарантират на областта Székely регионална автономия, която съществува дори по времето на комунизма.
<P>
Имайки предвид гарантираните в страните от ЕС различни форми на автономия, на 8 февруари 2009 г. в Sepsiszentgyörgy (Sfântu Gheorghe) няколкохилядно множество решително настоя президентът да оттегли обидните си изказвания по адрес на унгарците в Трансилвания, да гарантира на това етническо население пропорционално представителство в държавните институции, да преустанови целенасоченото преселение в областта, да престане умишлено да вреди на икономиката в областта Székely, да ускори връщането на църковните и обществените имоти, да прекрати експанзията на военните части, да основе финансирани от държавата независими унгарски университети, да признае унгарския за официален език в региона и да признае колективните права и регионалната автономия на област Székely.
<SPEAKER ID="178" NAME="Илияна Малинова Йотова" AFFILIATION="PSE">
Трябва да поздравим Долната камара на чешкия парламент с ратифицирането на Лисабонския договор: още една победа на европейската идея, още едно доказателство, че все повече хора вярват в европейските ценности. И затова призовавам да се разграничим от всеки, който посяга на тези ценности и разрушава вярата ни в тях.
<P>
Как можем от една страна да записваме основните ни права със златни букви в Хартата, а от друга да търпим те да се пренебрегват и отричат? Говорим за етническа и религиозна толерантност, за правата на възрастните хора за достоен живот и активно участие в него. Едновременно лидер на партия в България, пълноправен член на Европейската народна партия, прокарва разделителни линии между етноси и възрасти, внушава различно качество хора. Какво да е отношението ни към такива лидери? И въпросът ми е към дясната страна на тази зала, защото президентът на ЕНП, г-н Martеns, препоръчва този човек да бъде следващият премиер-министър на моята страна. Нека да отхвърлим двойните стандарти и да зачитаме собствените си действия и думи, и да си припомним, че човешките права са ни събрали преди повече от 50 години.
<SPEAKER ID="179" NAME="Филиз Хакъева Хюсменова" AFFILIATION="ALDE">
Европейският икономически план за възстановяване от финансовата криза е факт. Проблемът с кризата е общ, но се забеляза протекционизъм, стимулиране на родните индустрии и кадри. Подлага се на изпитания основната свобода на движение на работна ръка и свободната търговия. Кризата се развива в страните по различен начин. В очертаващите се преди време икономически тигри на Европейския съюз, сред които и България, банковата система е сравнително стабилна, безработицата не е висока, има висококвалифицирани кадри, стабилност на валутата. Призовавам с оглед на динамиката на кризата, планът за възстановяване да се актуализира към по-голяма координация с реалната икономика. В условия на криза, капиталът търси нискорискови зони и могат да се влагат пари в нови технологии на зелена поляна, а не в нежизнени производства. Трябва да се използва възможността на последните изпадащи в рецесия да се възродят първи и с помощта на тези финанси и ноухау да станат центрове на стабилност, около които по-бързо да се възстановява икономическата и финансова система на Европейския съюз
<SPEAKER ID="180" NAME="Andrzej Tomasz Zapałowski" AFFILIATION="UEN">
(PL) Гн Председател, във време на ширеща се криза аз бих искал да поздравя Европейската комисия за унищожаването на полските корабостроителни заводи. Егоистичният подход на европейския елит, радостта му от закриването на над 100 000 работни места в корабостроителниците и фирмите, които работят с тях, със сигурност ще изпратят голяма част от тези работници на пазара на труда в Западна Европа в близко бъдеще. Това решение само задълбочи европейската криза.
<P>
Любопитен съм да видя как ще се държи европейският елит; дали ще покаже солидарност с държавите-членки, в които кризата е придобила големи размери, или ще се погрижи само за собствените си интереси? Именно в този момент на криза европейското общество ще види дали декларациите и принципите, залегнали в основите на Европейския съюз, са истина, или това е само игра, която някои държави играят срещу други в рамките на една институция, основана на благородни принципи. В този контекст аз съм изненадан от липсата на реакция от страна на Комисията по отношение на мерките, предприемани в момента от много държавичленки на ЕС и нарушаващи одобрените принципи, докато Полша бива наказвана за това, че е предприела подобни мерки.
<SPEAKER ID="181" NAME="Rebecca Harms" AFFILIATION="Verts/ALE">
(EN) Гн Председател, миналата седмица получих странни новини от Северна Ирландия. Новината беше, че гн Sammy Wilson, министърът на околната среда в регионалното правителство, е забранил британска информационна кампания за енергийната ефективност, организирана от правителството на Великобритания. Не мога да повярвам, че добрите каузи, залегнали в нашите общи цели по отношение на климата и енергията - 20 % по-малко CO2, 20 % енергия от възобновяеми източници и 20 % повисока енергийна ефективност, - не се приемат от регионалното правителство на държава-членка.
<P>
Моля Комисията да провери какви са причините за тази странна и напълно абсурдна забрана в Северна Ирландия. Аз мисля, че по отношение на климата дори скептик като гн Wilson би трябвало да е загрижен за гражданите и да подкрепя енергийната ефективност и усилията за намаляване на сметките за енергия.
<SPEAKER ID="182" NAME="Ilda Figueiredo" AFFILIATION="GUE/NGL">
(PT) Днес аз бих искала да ви обърна внимание на една скандална ситуация в Португалия, в която е замесена Corticeira Amorim. За последните две години печалбата на това дружество надхвърля 30 милиона EUR, като за 2008 г. е над 6 милиона EUR. Този месец обаче Corticeira Amorim обяви, че ще съкрати близо 200 работници. Обяснението е, че това е резултат от кризата. Дружеството обаче забравя, че тези работници са спомогнали за изграждането на групировката, която струва милиони и която е получила държавна помощ, включително и от фондове на общността, за да генерира милионите печалба, която все още трупа. Следователно аз искам да протестирам в тази зала и да изразя възмущението си от това скандално съобщение, и се надявам, че всички ще се присъединят към мен и ще заклеймят дружествата, които се възползват от кризата, за да съкращават работници, въпреки че все още трупат огромни печалби.
<SPEAKER ID="184" NAME="Председател">
Преди да поканя следващия оратор, позволете ми с удоволствие да ви съобщя, че др Ayman Nour, египетският парламентарист, който преди няколко години беше хвърлен в затвора по причини, които Съветът не намира за сериозни, е бил освободен днес. Той беше обект на много резолюции на Европейския парламент, затова съм много щастлив да обявя, че той вече е на свобода.
<SPEAKER ID="185" NAME="Bernard Wojciechowski" AFFILIATION="IND/DEM">
(PL) Гн Председател, Полша връща членовете си в Европейския парламент, но възможността им за действие в тяхната собствена страна е ограничена. Полското законодателство не предоставя на членовете на ЕП никакви правни инструменти, които да гарантират ефективното изпълнение на мандата им. Става въпрос за важни въпроси, като оказването на ефективно влияние върху административните власти на централното и местното правителство.
<P>
Сенаторите и членовете на националния парламент имат редица права: правото да получават информация от държавните органи, правото да изискват информация от административните власти на централно и местно ниво и законов 40дневен срок, в рамките на който трябва да получат отговор. В Полша почти никой не оценява членовете на ЕП, с изключение на медиите, които търсят евтина сензация. На моя уебсайт аз съм информирал избирателите за липсата на законови форми на действие, с които членовете на ЕП разполагат. Законодателната немарливост на редица групи от законодатели в Полша в този случай е добре известна. Смятам, че Европейският парламент трябва да настоява за повече възможности за действие на своите представители в собствените им страни.
<SPEAKER ID="186" NAME="Jim Allister" AFFILIATION="NI">
(PT) Гн Председател, разпределянето на европейски фондове на принципа "първият по време, първи по право” не е редно. И все пак точно това видяхме в Северна Ирландия тази седмица. Министърът, който реши фондовете на ЕС за развитие на селските региони да се разпределят по този безцеремонен начин, което доведе до унизителната и абсурдна гледка фермери да чакат на опашка по два дни, за да получат обратно част от собствените си пари, генерирани вследствие на модулацията, е министър, недостоен за този пост. По този начин, с един замах, тя не само унизи трудолюбивите фермери, но и демонстрира дълбоко невежество по основни изисквания за разпределението на фондовете на ЕС.
<P>
Причината за тази неудобна ситуация е отказът на министъра да отпусне достатъчно средства за развитието на селските райони. Жалкото зрелище във вторник бе предизвикано от мизерните 50 милиона британски лири, които тя заложи по мерки от Ос 1, като от тях само 15 милиона британски лири бяха за фонд модернизация.
<P>
Позволете ми да се отклоня от темата и да кажа няколко думи в защита на гн Wilson, министъра на околната среда в Северна Ирландия, като се радвам, че той не отговаря на стереотипа, който неразсъждаващите истерици на тема климатични промени в тази зала очакват.
<SPEAKER ID="187" NAME="Colm Burke" AFFILIATION="PPE-DE">
(EN) Гн Председател, неотдавна в анкета на "Irish Times" от понеделник беше показана нарастваща подкрепа за Договора от Лисабон в Ирландия, като 51 % от гласоподавателите сега казват, че биха гласували с "да”, особено в този момент на ирландска икономическа нестабилност. Това е покачване от осем пункта спрямо последното допитване, проведено от "Irish Times" през ноември миналата година. Отрицателният вот също е спаднал с шест пункта до 33 %.
<P>
Що се отнася до сегашните ни обтегнати отношения с Европейския съюз, при липсата на лидерство от страна на сегашното правителство трябва да се направи опит да се потърсят основните причини за периодичното разочарование на ирландския електорат от Европейския съюз. Трябва да се проведе разумен диалог с ирландския народ, за да се възвърнат разбирането и подкрепата за европейския процес. Този срив в общуването може да се преодолее, като се осигури по-позитивна информация за предимствата на членството в ЕС.
<P>
Смятам, че е важно в нашите образователни системи да се подчертава положителната роля на Европа. Това важи не само за Ирландия, а и за всички държави-членки. Аз настоявам дефицитът в общуването да бъде премахнат възможно най-скоро.
<SPEAKER ID="188" NAME="Маруся Иванова Любчева" AFFILIATION="PSE">
Обръщам внимание на проблема с възобновяването на разкола в българската православна църква. Разколът в църковните среди се зароди в годините на силна политизация в страната, в период, в който българската православна църква, както и много други структури, отстояваха мястото си в демократичното лице на България. За съжаление това доведе до обявяването на т.нар. втори синод на българска православна църква, въпреки българския закон за вероизповеданията. Той е силно либерален и всяко едно вероизповедание може да се регистрира на негово основание, стига да няма антихуманни цели. Но т.нар. втори синод иска регистриране именно като Свети синод на българската православна църква. Законът определя българска православна църква като традиционна за България, неподлежаща на регистрация. Изборът на патриарх и състав на Светия синод не са обект на субекти на правото. Призовавам всички, за които свободата на вероизповеданията в съответствие с личните духовни потребности е ценност, да не се влияят от манипулативните определения за т.нар. втори синод. Такъв не може да бъде регистриран и няма право.
<SPEAKER ID="189" NAME="Toomas Savi" AFFILIATION="ALDE">
(EN) Гн Председател, изборите, които се проведоха миналата седмица в Израел, показаха, че мнозинството от гражданите подкрепят партиите, според които, укрепването на военните сили е най-добрият начин за защита на страната. Въпреки че смятаната за центристка партия Kadima получи най-голям брой гласове, фактът, че десните партии вече имат 65 места в Кнесета, в сравнение с 50-те места на миналите избори, отразява променящите се възгледи на израелските граждани относно израелско-палестинския конфликт. Тези партии предпочитат твърдия курс пред на пръв поглед безкрайните и неефективни мирни преговори.
<P>
Близкият изток трябва да бъде един от основните приоритети в общата външна политика и политиката на сигурност на Европейския съюз, тъй като стабилността на целия регион зависи до голяма степен от израелско-палестинските отношения. От решаващо значение е следователно Европейският съюз да продължи да води мирни преговори и да възвърне на израелците и палестинците надеждата, че мирното съвместно съществуване е възможно.
<SPEAKER ID="190" NAME="Mirosław Mariusz Piotrowski" AFFILIATION="UEN">
(PL) Гн Председател, утре Vaclav Klaus, президентът на Чешката република, ще посети Европейския парламент. Предвид избухналия в Прага скандал, ние се надяваме, че президентът на страната, която в момента е поела председателството на Европейския съюз, ще бъде приет подобаващо и с дължимото уважение. Основателните мнения, изказани от президента Клаус по отношение на Договора от Лисабон, бяха предмет на опити да бъдат заглушени с цел да се прикрие фактът, че основният източник на съпротивата срещу приемането на договора може да се окаже Германия. Решението на Конституционния съд в Карлсруе ще бъде решаващо. Според медиите половината от съдиите имат сериозни съмнения и смятат, че договорът може да наруши националната конституция. Това идва да покаже, че никой не бива да прибързва, когато трябва да се вземе толкова важно решение, и това е ясно не само на гостуващия чешки президент.
<SPEAKER ID="191" NAME="László Tőkés" AFFILIATION="Verts/ALE">
(RO) След изборите в Румъния през есента и сформирането на новото правителство ние видяхме завръщането на антиунгарски настроения в политическия живот в Румъния, точно както в Словакия.
<P>
Демонстрацията, която се проведе на 9 февруари в Sfântu Gheorghe, организирана от унгарските църкви, беше протест срещу това подстрекателство. В петицията, издигната на демонстрацията, хиляди местни жители на областта Szekély протестираха срещу промяната в етническото съотношение в региона чрез прякото му заселване с румънци от други части на страната.
<P>
Президентът Traian Băsescu отправи към унгарците в региона абсурдното обвинение в етническо прочистване. Същевременно, по време на общинските избори в Cluj, листовките на демократите разпалваха омраза към унгарските кандидати, като използваха същата клевета. След десетилетия на дискриминация и отказ на права кой кого обвинява?
<P>
Бих искал да привлека вниманието на Парламента към факта, че в Румъния дори сега тече непрекъснат процес, чрез който с незабележими методи се цели хомогенизирането и превръщането на Трансилвания в румънска чрез изкуствена промяна на етническото съотношение.
<SPEAKER ID="192" NAME="Gerard Batten" AFFILIATION="IND/DEM">
(EN) Гн Председател, на 12 февруари 2009 г. на нидерландския депутат в ЕП Geert Wilders беше отказано влизане във Великобритания по заповед на министъра на вътрешните работи. Никога досега не е бил отказван достъп на демократично избран политик, представляващ демократична партия от демократична европейска страна.
<P>
Изглежда странно, че британското правителство може да намери законов начин да забрани достъпа на гн Wilders, но е неспособно да предотврати влизането в страната на най-различни терористи, политически и религиозни екстремисти, гангстери, престъпници, насилници и педофили от Европейския съюз и въобще от цял свят.
<P>
Може би забраната за влизане в страната на гн Wilders е свързана с предполагаемата заплаха от страна на британски пер, лорд Ahmed, че ако гн Wilders се появи в Камарата на лордовете, 10 000 ислямистки демонстранти ще се съберат отвън. Това е жест на успокоение към една средновековна идеология и изглежда ние не можем да се радваме на свободно движение на идеи през границите на Европейския съюз.
<SPEAKER ID="193" NAME="Mairead McGuinness" AFFILIATION="PPE-DE">
(EN) Гн Председател, по темата за Договора от Лисабон - моят колега вече говори за нарастващата подкрепа за Договора сред ирландските избиратели, но аз бих искал да предупредя, че една лястовица пролет не прави. Мисля, че това трябва да се разглежда на фона на неотдавнашно допитване на Евробарометър, което показва, че подкрепата за ирландското членство в ЕС е спаднало с 10 процента от 77 % през пролетта на 2006 г. до 67 % през есента на 2008 г. Да, ще трябва да се свърши много работа и да се убедят ирландските избиратели в положителните страни на Европейския съюз.
<P>
Ето защо искам да изразя загрижеността си пред тези, които настояват за по-ранна дата за повторен референдум в Ирландия. Аз мисля, че трябва да бъдем предпазливи, трябва да оставим време да се дадат разяснения по проблемите, притесняващи ирландските гласоподаватели, трябва ни време тези проблеми да се дискутират пространно и публично и, когато му дойде времето, да дадем възможност на избирателите да изразят становището си.
<SPEAKER ID="194" NAME="Vasilica Viorica Dăncilă" AFFILIATION="PSE">
(RO) Настоящата икономическа и финансова криза е важен тест за Европа, която сега повече от всеки друг път трябва да демонстрира единство при вземането на мерки, спомагащи за възстановяването на икономиката във възможно най-кратки срокове.
<P>
Бюджетите на държавите-членки са под голям натиск да посрещнат тези предизвикателства; ето защо трябва да се намерят най-добрите инструменти и действия, които да им попречат да надхвърлят ограниченията, предвидени от Комисията за бюджетния дефицит, както и да се попречи на някои държави-членки да приемат протекционистки мерки в полза на частните производители.
<P>
Подобни решения трябва бързо да преминават през процедурите по приемането им, за да се избегне удължаване на кризата и преди всичко да се възстанови доверието във финансовите пазари, както и да се избегне удължаването на кризата и от политическа гледна точка, като се имат предвид наближаващите избори за Европейски парламент.
<P>
Едно възможно решение за финансиране на разходите в обществения сектор би могло да бъде пускането на еврооблигации. Все пак трябва да предвидим и риска, че посредством предприетите мерки ние затъваме в дългове и трудно ще избегнем ситуацията да оставим изплащането на тези дългове на бъдещите поколения.
<SPEAKER ID="195" NAME="Ignasi Guardans Cambó" AFFILIATION="ALDE">
(ES) Гн Председател, преди година и половина ние приехме директивата за аудиовизуалните медийни услуги (AVMSD). В този текст беше залегнал принципът на уважение към страната на произход, което ние определихме като съществено за гарантиране на свободното движение на аудиовизуална информация в рамките на Европейския съюз.
<P>
Директивата обаче не може да бъде приложена в рамките на моята страна, Испания, тъй като е в границите на държава-членка. Автономната област Валенсия налага точно обратния принцип и по политически причини изисква изключването на релейните станции, които по-рано позволяваха на гражданите да приемат сигнала на обществената телевизия от Каталуния.
<P>
С други думи, между държавите-членки в Европейския съюз има пълна свобода на разпространението на аудиовизуалната информация, но същевременно трябва да се отчете, че в Испания има власти, които се страхуват от същата тази свобода в областта на културата, която има толкова решаващо значение. Толкова решаващо, че е наложено в цяла Европа, и все пак, в рамките на Испания, някои хора не могат да приемат телевизионни програми, излъчвани от други. Това е парадоксът, който исках да споделя с вас.
<SPEAKER ID="196" NAME="Zdzisław Zbigniew Podkański" AFFILIATION="UEN">
(PL) (изключен микрофон в началото) трагични периоди в историята на човечеството. По това време десетки милиони души намериха смъртта си. Животът на много от тези жертви е бил отнет в някой от над дванадесетте хиляди немски лагери на смъртта и концентрационни лагери, действащи на територията на Третия райх и в окупираните страни. Днес се правят опити да се изопачи истината за онези трагични години и се разпространява информация, че това са били полски или латвийски лагери, не германски. В това отношение водеща роля играе немската преса. Неотдавна "Die Welt” писа, че Majdanek е бил полски концентрационен лагер.
<P>
По този повод аз съм подготвил проекторезолюция, която има за цел да стандартизира номенклатурата на концентрационните лагери, като добави към техните имена думите "германски” или "нацистки” концентрационен лагер. Моята инициатива беше подета от групата на Съюза за Европа на нациите (UEN), но за съжаление получих информация, че е била блокирана от Председателския съвет.
<P>
Госпожи и господа, Европейският съюз може да съществува и да се развива само ако се ръководи от историческата истина и спазването на човешките права. Затова се обръщам с молба към колегите да подкрепят инициативата на UEN, така че никой повече да не изопачава историята или да превръща жертвите в екзекутори, а екзекуторите - в жертви.
<SPEAKER ID="197" NAME="Nicolae Vlad Popa" AFFILIATION="PPE-DE">
(RO) Понеже някои от унгарските ми колеги се оплакаха неотдавна, че правата им в Румъния не се спазват, бих искал да посоча няколко факта.
<P>
Наближаващата изборна кампания не бива да води до нападки и обиди към една призната държава, която чрез законодателството си е предложила модел в сферата на междуетническите отношения. Румънската конституция гарантира спазването на правата на малцинствата.
<P>
Гражданите с унгарски произход са пропорционално представени в местните административни структури. Така например, партиите на унгарското малцинство разполагат със 195 кметове и четирима председатели на окръжни съвети, 2 684 местни съветници и 108 окръжни съветници. Понеже те представляват мнозинство в гореспоменатите местни и окръжни съвети, те управляват местните бюджети по свое усмотрение. Това всъщност означава местна автономност.
<P>
На парламентарно равнище, унгарското малцинство разполага с трима представители в Европейския парламент, 22 депутати и деветима сенатори в националния парламент и е участвало в управлението на Румъния през последните 12 години. Оплакванията, които се чуха, имат явен политически предизборен характер.
<SPEAKER ID="198" NAME="Luis Yañez-Barnuevo García" AFFILIATION="PSE">
(ES) Гн Председател, референдумът във Венецуела приключи с победа на кампанията "да", което беше великодушно признато от демократичната опозиция.
<P>
Вярно е също, че нямаше равни възможности по време на кампанията и че управляващата партия разполагаше с огромната подкрепа на целия държавен апарат, докато опозицията бе подложена на нападки и насилие.
<P>
Дори при тези условия, страната бе фактически разделена на две, а би било много трудно да се гради бъдеще само с една от тези групи. Европейският съюз трябва да насърчи диалога, приобщаването и консенсуса между политическите и социални лидери на Венецуела за доброто на страната.
<P>
Нападките, осъждането и обидите не са начинът да се помогне на Венецуела да намери пътя си към едно демократично, плуралистично и свободно бъдеще.
<P>
Затова и ние критикуваме решението на венецуелското правителство да изгони испански член на Европейския парламент и особено начина, по който това бе направено. Ние обаче молим Парламента да не позволява на наши представители на посещение в трети държави да правят изказвания, които са в нарушение на действащото местно законодателство, и найвече които обиждат държавен глава, колкото и той да заслужава критика. Такова отношение излага на риск бъдещите мисии на Европейския парламент в други страни.
<SPEAKER ID="199" NAME="Marian Harkin" AFFILIATION="ALDE">
(EN) Гн Председател, искам да засегна въпроса за прозрачното и точно етикетиране на храните и, в частност, по отношение на птичето и свинско месо.
<P>
Понастоящем, месо може да бъде внасяно в Европейския съюз значително трансформирано - имам предвид покрито с галета или тесто - след което да бъде етикетирано и продавано като произведено в Европейския съюз. Това е пълен абсурд, а етикетирането има за цел да заблуди потребителите. Необходимо е обозначаване на страната на произход, за да могат потребителите да направят информиран избор.
<P>
Има и случаи, в които свинско и птиче месо е било замразено, след това е било размразено, етикетирано и продавано като прясно. Това не само е пример за неточно етикетиране, но е и потенциално опасно за здравето на хората.
<P>
Искам да отбележа, че Hilary Benn, секретар по околната среда на Обединеното кралство, призова за поясно етикетиране. Сигурна съм, че мнозина в Европейския съюз ще подкрепят този призив, тъй като никой не желае да заблуждава потребителите. Бих помолила Комисията спешно да обърне внимание на този въпрос.
<SPEAKER ID="200" NAME="Hanna Foltyn-Kubicka" AFFILIATION="UEN">
(PL) Гн Председател, на среща днес, групата на Съюза за Европа на нациите единодушно прие проекторезолюция за това 25 май да бъде обявен за Ден на героите в борбата срещу тоталитаризма. Текстът й скоро ще бъде изпратен до представители на върховните органи на Европейския съюз, в т.ч. гн Pöttering. Изборът това да бъде 25 май не е случаен - на този ден през 1948 г. съветските власти убиват офицера от кавалерията Witold Pilecki - полски войник, който доброволно става затворник в концентрационния лагер Аушвиц, за да създаде съпротивително движение там. Покъсно той избягва и до края на войната се сражава с нацистите, а покъсно, след навлизането на съветските войски в Полша, тайно започва борба срещу следващите окупатори. Pilecki е само един от многото европейци, които загубиха живота си в борбата срещу жестоките тоталитарни системи. Много от тях останаха безименни, но тяхната смелост и вярност заслужават да бъдат запомнени. Затова ви моля, гн Председател, да подкрепите инициативата на нашата група.
<SPEAKER ID="201" NAME="Alexandru Nazare" AFFILIATION="PPE-DE">
(RO) Близката история на Европейския съюз предлага множество примери за успех по отношение на защитата на правата на малцинствата. Това се отнася и до унгарското малцинство в Румъния. Това малцинство се радва на редица права, в т.ч. административни позиции, и тези права получават непрестанната подкрепа на румънския президент Traian Băsescu.
<P>
В други области обаче има какво още да се желае, но сега бих искал да говоря за проблема на ромската общност. Той подлага на изпитание способността на Европейския съюз да интегрира групи с висок риск от изключване.
<P>
Случаят с румънския състезател по хандбал Marian Cozma, убит жестоко от двама членове на ромската общност в Унгария, ни показва отново, че престъпността не познава граници и че игнорирането на проблемите на тази общност дава обратен резултат.
<P>
Положението на това малцинство, което е по природа трансгранично и с висок риск от изключване, може да бъде подобрено единствено чрез приемането на съгласувана политика на европейско равнище. Имайки предвид това, аз и моят колега Rareş Niculescu внесохме резолюция за създаване на Европейска агенция за ромите. Европейският съюз разполага със стратегия за ромското малцинство, но не и с агенция, която да я прилага по един последователен и ефективен начин.
<P>
За да запази подобаващо влияние на международната сцена и да запази вътрешното си единство, Европейският съюз следва да може да създаде една общоевропейска среда на търпимост.
<SPEAKER ID="202" NAME="Vicente Miguel Garcés Ramón" AFFILIATION="PSE">
(ES) Гн Председател, току що се завърнах от Венецуела, където бях поканен от избирателния й орган като член на международна група от наблюдатели на референдума, който се проведе на 15 февруари.
<P>
Европейските членове на групата предадоха доклад на Националния избирателен съвет с положителна цялостна оценка на процеса по отношение на неговата организация, прозрачност, участие, свобода, тайна на гласуването, и сигурност във всичките му етапи.
<P>
Що се отнася до изказванията, направени от гн Herrero по венецуелската телевизия, мога да ви кажа, че те имаха за цел да делегитимират избирателния процес, да отправят сериозни обвинения срещу демократичните институции в страната, и граничеха с вмешателство във вътрешната политика на една суверенна държава.
<P>
Парламентът не трябва да поощрява какъвто и да е вид конфронтация с демократичните институции във Венецуела. Гн Herrero обаче е този, който трябва да даде обяснение на Парламента за едно действие, което засяга всички ни.
<SPEAKER ID="203" NAME="Călin Cătălin Chiriţă" AFFILIATION="PPE-DE">
(RO) Аз отхвърлям обвиненията срещу Румъния, отправени от моите колеги Csaba Sógor и László Tőkés.
<P>
Румъния е държава-членка на Европейския съюз, НАТО и Съвета на Европа, Организацията за сигурност и сътрудничество в Европа, и в съответствие с европейските стандарти спазва човешките права и правата на лицата, принадлежащи към национални малцинства. Румъния прилага буквата и духа на всички международни спогодби в тази област.
<P>
Унгарският език се използва по закон за административни въпроси на всяко място и окръг, където принадлежащите към унгарското малцинство се равняват на повече от 20 % от населението. Това е положението de facto и de jure. Румъния предлага големи образователни възможности за унгарци на техния майчин език в детски градини, начални и средни училища, професионални колежи, и университети за получаване на магистърска и докторска степен. В областите, където етнически унгарци живеят заедно с румънци, се спазва правилото училищата да разполагат с отдели, където езикът на преподаване е унгарски за всички деца с унгарски произход. В случай че са забравили, университетът "БабешБоляй" в КлужНапока, предлага обучение на три езика, съответно румънски, унгарски и немски, плюс успешно развиващи се еврейските програми в учебното заведение, както и специални места за ромите.
<SPEAKER ID="204" NAME="Csaba Sándor Tabajdi" AFFILIATION="PSE">
(HU) Гн Председател, бих искал да поздравя авторите на официалната интернет страница на Европейския парламент, неговата пресслужба, за вниманието, отделено на многоезичието, и за посочването на географските названия на националния език на всяка страница. Това позволява на гражданите на Европейския съюз да получат информация на майчиния си език за другите 26 държави. На чешката страница за Германия Кьолн се изписва като Kolín, докато на френската страница се изписва Cologne. Словашките страници за Унгария посочват названията на градовете на словашки, както и трябва. Следва да бъде също толкова естествено за унгарците, живеещи в Словакия, да прочетат името на селото или града, в който са родени, на родния си език - унгарски.
<P>
Затова аз приветствам факта, че словашкият парламент прие законодателство за общественото образование, съгласно което географските названия ще бъдат включени в езиковите учебници на малцинствата на родния им език. По този начин, ако законът бъде приет, предишното статукво ще бъде възстановено, а унгарците отново ще могат да използват унгарски географски названия.
<SPEAKER ID="205" NAME="James Nicholson" AFFILIATION="PPE-DE">
(EN) Гн Председател, бих искал да насоча вниманието ви към ситуацията, която възникна в моя избирателен район вчера сутринта, когато земеделски производители бяха принудени да се редят на опашка пред правителствените служби, в някои случаи в продължение на две нощи, за да кандидатстват по схемата за субсидии на Европейския съюз за модернизиране на земеделските стопанства.
<P>
Нашият министър на земеделието реши да отпусне въпросните субсидии въз основа на принципа "първи дошъл - първи обслужен". Това може да се опише единствено като неправилен начин за отпускане на средства на Европейския съюз за развитие на селските райони. Затова и бях радостен да чуя, че вчера представител на Комисията е поставил под въпрос валидността на тази процедура за отпускане на средства.
<P>
Наясно сме, че не всеки земеделски производител може да се възползва от този пакет за финансиране. Аз смятам обаче, че ситуацията ясно демонстрира бедственото положение на земеделието, със сигурност поне в моя регион, щом земеделските производители трябва да се редят с дни на опашка навън, посред зима, в опит да си осигурят скромни суми субсидии от Европейския съюз.
<SPEAKER ID="206" NAME="Silvia-Adriana Ţicău" AFFILIATION="PSE">
(RO) Изпълнението на пакета за енергията и изменението на климата предполага значителни инвестиции в мерки, целящи намаляване на емисиите на парникови газове.
<P>
Сградите са отговорни за 40 % от потреблението на първична енергия. Повишаването на енергийната ефективност на сградите спомага за намаляване на потреблението на първична енергия и постигане на пониско равнище на емисии на въглероден двуокис.
<P>
Догодина, в средата на периода 2007-2013 г., Комисията и държавите-членки ще направят оценка на оперативните програми и степента на усвояване на структурните фондове. Приканвам държавите-членки да направят преглед на метода за използване на структурните фондове, като дадат приоритет на енергийната ефективност на сградите и градската мобилност за периода 2010-2013 г.
<P>
Призовавам Европейската комисия и държавите-членки да увеличат от 3 % до 15 % сумите, отпуснати на всяка държава-членка от Европейския фонд за регионално развитие за разходи, свързани с повишаването на енергийната ефективност на сградите и употребата на възобновяема енергия. Това увеличение ще позволи на държавите-членки поголяма гъвкавост при използването на структурните фондове, което ще ускори тяхното усвояване, особено по време на настоящата икономическа криза.
<SPEAKER ID="207" NAME="Ryszard Czarnecki" AFFILIATION="UEN">
(PL) Гн Председател, бих искал да кажа с голямо прискърбие и гняв, че един от нашите съграждани, полски инженер, загина неотдавна в Пакистан; той беше поредният гражданин на държава от Европейския съюз, загинал в този регион. Това е поредната смърт, която разкрива съществуването на един свят на антиценности; свят, където хората не признават онова, което в другите цивилизации се смята за свещено - човешкия живот.
<P>
Мисля, че това драматично събитие, последното от поредица подобни случаи, трябва да е още един важен сигнал и стимул да се обединим в борбата срещу света на антиценности, както и в политическата борба и в контекста - а това трябва да бъде казано направо - на един общ фронт срещу тероризма. Мисля, че онези политици в Европейския съюз, които смятат, че борбата с тероризма може да се води без насилие, грешат.
<SPEAKER ID="208" NAME="Oldřich Vlasák" AFFILIATION="PPE-DE">
(CS) Засилващата се икономическа криза засяга всички страни от Европейския съюз. Нарастващата безработица обаче не е причина да започнем да нарушаваме основните принципи на общия пазар. Бих искал да повдигна възражение срещу изказванията, направени от френския президент Nicolas Sarkozy, в които той прикани френската марка "Пежо" да премести завода си от чешкия град Kolín обратно във Франция. Такива изказвания от политици, които искат да защитят и ограничат фирмите по време на криза, са напълно неоправдани. Опити за протекционизъм и затваряне на дадена страна са нежелателни и подкопават значението на Европейския съюз.
<P>
Председателят на клона на Федералната резервна банка в Далас Richard Fisher каза:
<P>
"Протекционизмът е като доза кокаин за икономиката. Може да оживи пазара, но води до пристрастяване и икономическа смърт". Нека имаме това предвид, нека устоим на популистките мерки и нека не губим самообладание в лицето на кризата. Нека се опитаме да се придържаме към приоритетите, начертани от чешкото председателство, и нека насърчим идеята за една отворена Европа без бариери.
<SPEAKER ID="209" NAME="Iuliu Winkler" AFFILIATION="PPE-DE">
(EN) Гн Председател, след изборите през ноември миналата година, в Румъния дойде на власт голямо коалиционно правителство, с парламентарен дял от 73 % в двете камари на румънския парламент.
<P>
Една от първите мерки, предприети от тази коалиция, беше да изготви схема за подялба на водещите позиции в държавните обществени институции и румънската публична администрация.
<P>
Това положение е неприемливо по две причини. Първо, това води до възобновени пристрастия в държавната администрация, което е в нарушение на закона за статута на държавните служители. Второ, в регионите, където унгарското население е мнозинство, мярката има и своята антималцинствена страна: етническите унгарски държавни служители биват заменяни от етнически румънци. На 8 февруари над 3 000 души участваха в митинг в Sfântu Gheorghe/Sepsiszentgyörgy, Румъния, за да протестират срещу политическите игри на румънските партии и поставиха искания за спазване на правата на унгарските общности.
<SPEAKER ID="210" NAME="Nicodim Bulzesc" AFFILIATION="PPE-DE">
(EN) Гн Председател, във връзка с доклада относно правата на пациентите при трансгранично здравно обслужване, бих искал да повдигна въпроса за правото на пациентите да бъдат информирани за наличните възможности за лечение и лекарства. Европейските пациенти трябва да имат достъп до качествена здравна информация по отношение на найновите налични лекарства, възможностите за лечение в страната и чужбина, законовите и финансови аспекти на лечението в чужбина, възстановяването на цената за лечение и множество други области. За момента не разполагаме с такава качествена информация. Може и да съществуват някои национални инициативи, но нищо, което да бъде ефективно на Европейско равнище.
<P>
Проблемите, пред които сме изправени, са европейски. Затова аз подкрепям идеята да се създаде европейска мрежа за здравна грамотност. Една такава мрежа трябва да се състои от организации на пациенти от всички държави-членки и трябва да си сътрудничи тясно със здравния сектор и законодателните органи. С надеждата да накарам Комисията да осъзнае необходимостта от подобра информираност на 150те милиона пациенти в Европа, аз инициирах писмена декларация за здравна грамотност. Всички сме били пациенти в даден момент, а и никога не знаем кога ще ни се случи отново.
<SPEAKER ID="211" NAME="Maria Petre" AFFILIATION="PPE-DE">
(RO) Днес или утре в сградата ще срещнете група млади студенти от Република Молдова. Те са дошли в Европейския парламент, защото в своята страна не могат да говорят открито без страх от репресия.
<P>
Всички доклади на Европейската комисия, нашите заседания за правата на човека и доклади на гражданското общество в Молдова сочат, че свободата на изразяване често бива потъпквана и че масмедиите не могат да бъдат независими. Десетки млади хора, които използваха интернет форуми, за да изразят мненията си, бяха разследвани и заплашвани със съд през 2008 г.
<P>
Моля, позаинтересувайте се от тях, поканете ги във вашите офиси, изслушайте ги и подпишете писмена декларация № 13/2009, която бе създадена за тях, за да им се даде свободата да изразят мнението си, за това поколение от източната граница на нашата обединена Европа.
<SPEAKER ID="212" NAME="Avril Doyle" AFFILIATION="PPE-DE">
(EN) Гн Председател, съгласно Директива 2000/84/ЕО, лятното часово време започва в последната неделя от март и завършва в последната неделя от октомври. Бих искал да предложа този период да бъде разширен с цел да се подобрят множество икономически ползи и такива, свързани с безопасността и околната среда, които са свързани с периода на лятното часово време.
<P>
През 2005 г. Съединените американски щати въведоха програма за удължаване на лятното часово време с четири седмици - три допълнителни седмици през пролетта и една допълнителна седмица през есента. Налице са вече доказателства, че това помогна да се намали потреблението на енергия и емисиите на въглероден двуокис. Действително, доклад на Департамента по енергетика на САЩ установи, че удължаването на лятното часово време с четири седмици е спестило електричество, достатъчно да снабди с енергия близо 100 000 домакинства за една година. Също така, неотдавнашно изследване на Кеймбриджкия университет също посочва, че удълженото лятно часово време би довело до намаление на потреблението на енергия и емисиите на въглероден двуокис, защото в периода на найголямо търсене между 16 ч. и 21 ч. всеки ден работят много от поскъпите и отделящи въглерод допълнителни електроцентрали.
<P>
Като докладчик по прегледа на Схемата за търговия с емисии на Европейския съюз (СТЕ на ЕС), която е крайъгълният камък на пакета за климата и енергията на Европейския съюз, приет от Парламента миналия декември, аз ви приканвам да разгледате това предложение като принос към постигането на целта от 2° C. Затова, аз бих искал преразглеждане на директивата за лятното часово време.
<SPEAKER ID="213" NAME="Hans-Peter Martin" AFFILIATION="NI">
(DE) Гн Председател, бих искал да направя две предложения. Договорът от Лисабон бе споменат няколкократно днес. Наймалкото, което трябва да очакваме от Парламента, е да е способен да прави разлика между противниците на Договора от Лисабон и противниците на Европейския съюз. Също така, ако ирландците трябва да гласуват още веднъж, то желателно е наистина да им бъде дадена възможност, вместо да има интриги, целящи да се подкопаят прилаганите досега правила, според които обществото може да каже както "за", така и "против", а това после да бъде приветствано като триумф на демокрацията - или на какво?
<P>
Второ, Парламентът, разбира се, е забележително нескромен във връзка с предстоящите избори. Бих предложил да се направи разследване на точния подход, възприет от Парламента, по отношение на проблемите на световната финансова криза през годините и да се види кой по какъв начин е гласувал, защото тогава ще открием, че повечето от онези, които днес се правят на огнеборци, всъщност са причинили пожара.
<SPEAKER ID="214" NAME="DanutBudreikait" AFFILIATION="ALDE">
(LT) През м. януари, Европейската комисия предложи пакет с допълнителни предложения за финансиране на проекти, свързани с енергетиката и широколентовите мрежи, предвидени в Европейския план за икономическо възстановяване. Предлага се за тези проекти да бъдат отпуснати 5 милиарда EUR, 3,5 милиарда EUR от които да бъдат взети от бюджета за земеделие за 2008 г. Миналата седмица обаче 6 държави блокираха предложението на Комисията. Очевидно това са същите тези държави, които формират настоящата финансова перспектива и които са поискали намаление на плащанията към бюджета на Европейския съюз, равняващо се на 1% от БВП. Връщаме се към национализма и протекционизма, които бяха отхвърляни в продължение на 50 години, от момента на основаване на Общността. Уважаеми колеги, единствено солидарността между държавите може да ни помогне да се изправим срещу предизвикателствата на финансовата и икономическа криза и да гарантираме бъдещето на Европейския съюз.
<SPEAKER ID="215" NAME="Председател">
Времето за въпроси приключи.

<CHAPTER ID="005">
Съобщение на председателството
<SPEAKER ID="012" NAME="Председател">
(След изказването на г-жа Harms вж. точка 4.1). Да, г-жо Harms. Във връзка с казаното от Вас току-що трябва да уведомя Парламента, че председателят г-н Buzek направи публично изявление, което ще ви прочета.
<P>
С огромно прискърбие научих за трагичната смърт на Наталия Естемирова, която е била отвлечена по-рано тази сутрин в Грозни. От името на Европейския парламент искам да изразя нашето съчувствие и съболезнования към семейството и приятелите на починалата.
<P>
Наталия Естемирова беше активист за защита на правата на човека и водещо разследващо лице в "Мемориал" за Чечения. През 2005 г. тя беше наградена с медал "Робер Шуман" от групата на Европейската народна партия в Европейския парламент. Ние в Европейския парламент оценявахме нейната работа в областта на правата на човека, насърчаването на демократична отчетност и прилагането на принципите на правовата държава.
<P>
Настоятелно призоваваме органите на Руската федерация да започнат подробно разследване на нейната смърт и да направят всичко по силите си отговорните за тази трагична смърт да бъдат наказани. Европейският парламент заема водеща позиция в насърчаването на демокрацията, прилагането на принципите на правовата държава и защитата на правата на човека. Поради това е наше задължение да подкрепим и покажем нашата солидарност с всички, които навсякъде по света се борят за същите ценности, какъвто беше случаят с Наталия Естемирова.
<P>
(Ръкопляскания)
<P>
Г-жо Harms, председателството приема Вашето предложение да запазим едноминутно мълчание в памет на Наталия Естемирова.
<P>
(Парламентът запазва едноминутно мълчание)

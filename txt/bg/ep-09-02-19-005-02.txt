<CHAPTER ID="005-02">
2. Процес на внасяне и разглеждане на петиции (преразглеждане на Глава VIII от Правилника за дейността) (
<P>
- Преди гласуването:
<SPEAKER ID="054" NAME="Brian Crowley" LANGUAGE="EN">
Гжо Председател, извинявам се за прекъсването на гласуването.
<P>
На основание член 170 от Правилника за дейността моля членовете на ЕП да отложат гласуването по доклада Onesta относно преразглеждане на Правилника за дейността по отношение на процеса на внасяне и разглеждане на петиции, тъй като този въпрос в момента се разглежда в Председателския съвет в контекста на реформата на процедурите на Парламента. Председателският съвет ще обсъди твърде конкретните въпроси на реформата, разгледани от доклада Onesta, на заседание на 5 март 2009 г. и аз моля, ако е възможно, гласуването по този доклад да бъде отложено за втората месечна сесия в Страсбург през м. март. Моля Парламентът по възможност да одобри това.
<SPEAKER ID="055" NAME="Gérard Onesta">
докладчик. - (FR) Гжо Председател, нека се постараем да бъдем прецизни. Този доклад променя нашата регулация или по-скоро я пояснява, за да се уточни как се внасят или не се внасят петиции до Комисията по петиции, как се дава информация на вносителите на петиции и така нататък.
<P>
Той бе одобрен единодушно - мисля, че с един глас "против" - от Комисията по конституционни въпроси. Поради това не смятам, че докладът е твърде спорен. Има обаче един член, в който се съгласихме да поясним, че ако и когато Лисабонският договор влезе в сила, вносителите на петиции ще бъдат информирани, в случай че петиция, която е внесена не до Парламента, а до Европейската комисия - знаете ги тези петиции с милионите подписи - се окаже свързана по тема с тяхната петиция.
<P>
Ако разбирам правилно, именно този член, поради позоваването на евентуален бъдещ договор, създава проблем. Лично аз нямам нищо против отлагането му до 5 март; мога да приема дори и "ускорено гласуване" за оттегляне на тази поправка. От друга страна, би било твърде жалко, ако не можем да прецизираме правилата си по този въпрос, където е имало толкова много проблеми в миналото. Оставям се на вашето решение, госпожи и господа.

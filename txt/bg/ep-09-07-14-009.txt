<CHAPTER ID="009">
Избор на заместник-председатели (първо второ и трето гласуване) 
<SPEAKER ID="033" NAME="József Szájer" AFFILIATION="PPE">
(EN) Г-н председател, бих искал да попитам дали има минимални изисквания за гласуването.
<SPEAKER ID="034" NAME="Председател">
Г-н Szájer, няма минимален брой: можете да оставите едно или две лица, това е без значение.
<SPEAKER ID="036" NAME="Председател">
Уважаеми колеги, позволете ми да кажа няколко думи в началото. По време на прекъсването на заседанието ми беше съобщено, че италиански войник е убит днес в Афганистан в ръководената от НАТО мисия там. Смъртта му е поредната, след като 15 британски войници бяха убити през миналия месец. Мисля, че винаги трябва да помним нашите мъже и жени във въоръжените сили, които са на мисии в чужбина, често в опасни ситуации, така че те да знаят, че не са забравени.
<P>
(Ръкопляскания)
<SPEAKER ID="039" NAME="Véronique De Keyser" AFFILIATION="S&amp;D">
(FR) Г-н председател, наистина съжалявам, но в името на ясния вот, тъй като нямаме дисплей, а се опитахме да проследим изключително бързото изчитане от Ваша страна, бихте ли прочели имената и получените гласове още веднъж малко по-бавно?
<SPEAKER ID="040" NAME="Daniel Cohn-Bendit" AFFILIATION="Verts/ALE">
(EN) Г-н председател, въведете цифрите на екрана, за да можем всички да ги видим. Не е много трудно.
<P>
(Ръкопляскания)
<SPEAKER ID="041" NAME="Bernd Posselt" AFFILIATION="PPE">
(DE) Г-н председател, много настоятелно бих Ви призовал да биете звънеца, тъй като виждам, че много от членовете на ЕП от всички групи не са тук. Много хора са останали с впечатлението, че гласуването няма да започне преди 19,30 ч. затова бих Ви помолил още веднъж да ударите звънеца.

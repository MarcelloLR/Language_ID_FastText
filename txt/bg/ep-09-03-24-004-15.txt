<CHAPTER ID="004-15">
15. Структура и ставки на акцизите, прилагани към промишлено обработен тютюн (
<P>
- Преди гласуването
<SPEAKER ID="118" NAME="Zsolt László Becsey">
докладчик. - (HU) С цел да направим днешното гласуване по-малко отегчително, поисках думата, тъй като не можахме да обсъдим въпроса в пленарна зала. Искам да уведомя накратко колегите, че сме в края на много дълги преговори. Темата е много чувствителна и не искам да се случи същото като с темата за алкохола, по която Парламентът не представи становище.
<P>
В този случай обмисляме увеличение на цените от гледна точка на защитата на здравето, наред с другото, но не можем да бъдем фанатици и да въведем увеличение на цените, което някои държави-членки просто не могат да понесат или което ще увеличи контрабандата, особено в държавите-членки по периферията.
<P>
Затова призовавам всички да гласуват отговорно и да разгледат умерено, но категорично покачване на цените над минималното ниво. Следователно ви приканвам да следвате направеното от мен предложение за гласуване по този въпрос, което, след известен компромис, бе прието от комисията по икономически и парични въпроси. Съответно призовавам всички мои колеги да действат отговорно и по такъв начин, че да сме в състояние с голямо мнозинство да предоставим становище на Съвета по този толкова обсъждан въпрос.

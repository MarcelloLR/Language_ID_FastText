<CHAPTER ID="008-12">
12. Приключване на отчетите на Европейския полицейски колеж за финансовата 2008 година
<SPEAKER ID="112" NAME="Véronique Mathieu" AFFILIATION="PPE">
(FR) Г-н председател, госпожи и господа, на 7 октомври 2010 г. Парламентът прие с 618 гласа "за", 0 "против" и 7 "въздържал се" решение, с което отказва освобождаване от отговорност във връзка с изпълнението на бюджета на Европейския полицейски колеж за финансовата 2008 г.
<P>
В съответствие с Правилника за дейността на Европейския парламент, ако не бъде разрешено освобождаване от отговорност, се внася официално предложение за приключване на сметките на следващата месечна сесия. Решението, поставено на гласуване днес, следователно е техническа мярка за приключване на сметките за въпросната финансова година, а не разрешаване на освобождаване от отговорност. Исках да изясня това.

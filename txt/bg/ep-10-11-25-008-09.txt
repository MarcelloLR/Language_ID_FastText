<CHAPTER ID="008-09">
9. Разработване на нова стратегия за Европа в областта на енергетиката (2011-2020 г.) (
<SPEAKER ID="089" NAME="Hannes Swoboda" AFFILIATION="S&amp;D">
(EN) Г-н председател, във вторник тази седмица гласувахме по доклада Rapkay, като приехме компромис относно въгледобивните мини. Харесва ли ви или не Парламентът взе решение. Ако сега трябваше да гласуваме за нещо различно, на него нямаше да се гледа с добро око, особено от страна на Комисията. Ето защо предлагам в изменение 1 от групата PPE да включим думата "неконкурентоспособен", за да го приведем в съответствие с доклада Rapkay. Каквото и да е личното ви становище, мнението на Парламента от тази седмица поне ще бъде съгласувано.
<SPEAKER ID="090" NAME="Konrad Szymański" AFFILIATION="ECR">
(PL) Г-н председател, бих искал да информирам залата, че предложеното от докладчика г-жа Kolarska-Bobińska изменение привежда нашия текст и духа, в който е издържан, в съответствие с вчерашния вот по доклада Rapkay. Следващата част от устното изменение само отслабва формулировката и тона на резолюцията относно използването на въглищата като основен източник на енергия в енергийния микс в Европейския съюз. Считам, че не е нужно да разваляме постигнатия консенсус в комисията по промишленост, изследвания и енергетика, приемайки устното изменение. Поради тази причина ви приканвам да гласувате срещу изменението.

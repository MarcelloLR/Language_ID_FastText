<CHAPTER ID="008">
Борба срещу рака на гърдата в Европейския съюз (писмена декларация): вж. протокола
<SPEAKER ID="012" NAME="Председател">
Писмена декларация 0071/2009, внесена от членовете на Парламента Elizabeth Lynne, Michail Tremopoulos, Lívia Járóka и Lidia Joanna Geringer de Oedenberg, относно борбата срещу рака на гърдата в Европейския съюз, е подписана от мнозинството от членовете на Парламента. Следователно, в съответствие с член 123 от Правилника за дейността, тя ще бъде предадена на съответните адресати и ще бъде публикувана заедно с други текстове, приети на пленарното заседание от 24 февруари 2010 г. Имената на подписалите я лица ще бъдат публикувани в протокола от заседанието.
<SPEAKER ID="013" NAME="Elizabeth Lynne" AFFILIATION="ALDE">
(EN) Г-н председател, бих искала само да благодаря на всички за подписването на Писмена декларация 71 относно рака на гърдата.
<P>
Повечето от вас знаят, че това е водещата причина за смъртността на жени между 35 и 59-годишна възраст в ЕС и нашето желание е държавите-членки, наред с другото, да въведат скринингови програми на национално равнище и да открият специализирани отделения за рак на гърдата.
<P>
Надявам се, че подписването на писмената декларация ще отбележи още една крачка към осигуряването на дейност на равнището на ЕС за възпиране на отрицателните последици от рака на гърдата.
<SPEAKER ID="014" NAME="Председател">
Бих искал да благодаря на нашите колеги и на всички вас, които сте подписали тази декларация.

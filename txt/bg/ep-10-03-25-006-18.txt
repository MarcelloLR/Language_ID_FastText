<CHAPTER ID="006-18">
18. Кодекс на шенгенските граници по отношение на наблюдението на морските външни граници
<P>
Преди приемането на проекта за резолюция:
<SPEAKER ID="111" NAME="Michael Cashman" AFFILIATION="S&amp;D">
(EN) Г-н председател, само искам Парламентът да е осведомен, че бях първоначалният докладчик по решението относно Европейската агенция за управление на оперативното сътрудничество по външните граници (Frontex) и препоръчах да го приемем поради извънредните мерки, необходими за справянето с намесата и морските спасителни операции, особено в Южното Средиземноморие.
<P>
Парламентарната комисия не ме подкрепи и затова премахнах името си от доклада, и ще препоръчам на Парламента да отхвърли резолюцията, поставена за гласуване. За да бъде приета, се нуждаем от абсолютно мнозинство от 369 гласа, но аз бих препоръчал Парламентът да отхвърли резолюцията, която предстои да гласуваме след малко.
<SPEAKER ID="112" NAME="Сесилия Малстрьом" LANGUAGE="EN">
Г-н председател, на вниманието на колегите от ЕП е предложен проект за решение, допълващо Кодекса на шенгенските граници по отношение на наблюдението на морските външни граници в контекста на операционното сътрудничество, координирано от Европейската агенция за управление на оперативното сътрудничество по външните граници (Frontex).
<P>
Това решение е необходимо и ще помогне на държавите-членки и на Frontex да управляват нашите морски външни граници по-ефективно. Както знаете, броят на плавателните съдове много скоро ще се увеличи, както винаги се случва в Средиземноморието по това време на годината.
<P>
Предложението включва набор от много важни принципи и пояснения на правила, които служителите на граничната охрана следва да прилагат при контролиране на морските граници - например, принципа за неотблъскване и задължението да се полагат специални грижи за уязвимите лица и непридружените малолетни.
<P>
То пояснява още и каква помощ следва да бъде оказвана на лица, намиращи се в опасност в морските води, и къде да се свалят на брега спасените лица.
<P>
Мнозина от вас, колегите в Парламента, години наред настояваха за тези принципи и правила, а сега най-сетне те са достъпни за нас. Промените, които предлагаме, ще намалят също и опасността от смъртни случаи в Средиземноморието, като се повиши ефективността на морските гранични операции.
<P>
Проектът за решение е резултат от много усърдни и дълги обсъждания с държави-членки и експерти например от Върховния комисариат на ООН за бежанците и от Международната организация по миграция.
<P>
Той ще осигури на нашите институции по-добра рамка за упражняване на подходящо проследяване на тези операции, в които са намесени важни европейски фондове.
<P>
Относно правните аспекти на това предложение, Комисията е избрала член 12 от Кодекса на шенгенските граници като правно основание, тъй като правилата имат отношение към граничното наблюдение по време на операциите на Frontex, а не към граничните проверки, както според мен се опитва да докаже Парламентът в своето правно становище.
<P>
По молба на членовете на ЕП Комисията проведе проучване на алтернативните технически решения, които биха позволили, първо, да не се възобновяват обсъжданията по тази тема, и, второ, да се приемат навреме ясни правила за операциите на Frontex това лято. За съжаление, не сме намерили такава алтернатива, затова препоръчвам на уважаемите колеги да не отхвърлят тези дългоочаквани нови правила.
<SPEAKER ID="113" NAME="Председател">
Не можем да започнем разискване на тази тема сега, г-н Busuttil. Имате думата, но не можем да започнем разискване.
<SPEAKER ID="114" NAME="Simon Busuttil" AFFILIATION="PPE">
(EN) Г-н председател, вече двама оратори се обърнаха към Парламента с призив за отхвърляне на резолюцията, но нито един не се изказа в подкрепа на приемането на тази резолюция. Затова според мен е съвсем справедливо да се даде възможност да се изкаже и на някого, който ще призове настоятелно колегите да се изкажат в подкрепа на резолюцията.
<P>
Ако ми позволите само за една минута да кажа, че причината, поради която комисията по граждански свободи, правосъдие и вътрешни работи отхвърли тези правила и следователно внесе разискваното предложение за резолюция, е много проста. Нашите правни служби ни уведомиха - и то неведнъж, а два пъти - че Комисията е надхвърлила своите правомощия, предлагайки тези правила. Ето защо ги отхвърлихме. Определено искаме тези правила - самият аз произхождам от държава, в която искаме тези правила - но не желаем Европейската комисия да надхвърля своите правомощия. Ето защо трябва да подкрепим тази резолюция.
<SPEAKER ID="115" NAME="Michael Cashman" AFFILIATION="S&amp;D">
(EN) Само заради яснотата, ако гласувате против този документ, подкрепяте мярката, позволяваща прихващането в морски води. Ако гласувате в подкрепа на документа, няма да позволите това. Такава е яснотата.
<SPEAKER ID="116" NAME="Председател">
Пристъпваме към гласуването.

<CHAPTER ID="009-17">
17. Временно търговско споразумение с Туркменистан (гласуване) 
<P>
- Преди гласуването:
<SPEAKER ID="098" NAME="Daniel Caspary" AFFILIATION="PPE-DE">
(DE) Г-н председател, госпожи и господа, отправям искане за отлагане на гласуването до втората пленарна сесия през април съгласно член 170, параграф 4. Вчера по време на заседанията на нашата група получихме документи от Комисията и Съвета, от които става ясно, че те се доближават до нашата позиция. Нямахме обаче време да обсъдим достатъчно тези документи. Ето защо ще съм благодарен, ако гласуването се отложи.
<P>
И все пак бих помолил всички членове от всички групи да се въздържат от използването на това временно споразумение с Туркменистан като оръжие, чрез което Парламентът би могъл да получи по-големи права, отколкото имат Съветът и Комисията. Би било позорно този проблем да се отрази неблагоприятно върху документа.
<SPEAKER ID="099" NAME="Stavros Dimas" LANGUAGE="EN">
Не възразяваме срещу отлагането.
<P>
(Парламентът решава да отложи гласуването).

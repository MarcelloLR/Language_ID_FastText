<CHAPTER ID="021">
Цените на хранителните стоки в Европа (кратко представяне) 
<SPEAKER ID="177" NAME="Председател">
Следващата точка е докладът на г-жа Batzeli, от името на комисията по земеделие и развитие на селските райони, относно цените на хранителните стоки в Европа.
<SPEAKER ID="178" NAME="Katerina Batzeli">
докладчик. - (EL) Г-н председател, искам да започна с благодарност към докладчиците в сянка от комисията по земеделие и развитие на селските райони и четирите заинтересовани комисии на Европейската комисия, с които взаимодействахме задълбочено в подготовката на доклада.
<P>
Г-н член на Комисията, искам да започна със задаване на един съвсем прост въпрос: когато потребителите отиват в супермаркета, за да си купят прясно или кисело мляко, защо го купуват? Заради прясното или кисело мляко или за бутилката или кофичката? Задавам този въпрос, защото на потребителите умело се внушава разбирането и нагласата, че купуват хранителен продукт, при който промишлеността, която го обработва, предлага и транспортира, е по-важна от селскостопанския продукт, от самата суровина. Преди около 15 години селскостопанската продукция формираше около 50 % от крайната стойност на продукта, днес цифрата не превишава 20 %.
<P>
Селскостопанските производители, както растениевъди, така и животновъди, сега са "анонимни" лица за потребителите. Тяхната позиция при договаряне, не само по въпроса за крайната цена, но и на запазването на качествените и хранителни показатели в крайния продукт, изостава от ролята, която трябва да имат.
<P>
Ние не се опитваме да прокарваме разделителни линии, да класифицираме производствените сектори по веригата на доставка, селскостопанските производители, преработвателите, търговците на едро и дребно като "добри", "лоши" и "страшни", защото не мисля, че живеем в общество и икономика от типа на "Дивия запад"; мисля, че живеем в икономика, основана на регламентите на вътрешния пазар на Европейския съюз, пазар, който дава възможности за растеж и конкурентоспособност, когато работи по прозрачен начин, но който отблъсква или изхвърля производители и стопански дейности, когато нечестни и непрозрачни дейности проникват в него.
<P>
Поради това въпросът, който трябва да разгледаме тук днес и в бъдеще, има два аспекта:
<P>
първият е за сближаване между потребители и производители чрез една политика по качеството в сектора на храните и чрез укрепване и съвместно формулиране на начини на потребителите да се даде по-пряк достъп до произвеждащите селскостопански райони и селскостопанските производители;
<P>
вторият е запазването - и нямам предвид определянето - на дохода на производители и потребители чрез една прозрачна политика на ценообразуване, която да включва задължителна уредба за контрол и наблюдение на междинните производствени сектори по цялата верига на снабдяването.
<P>
Очевидно тук имаме предвид най-вече малките и средни предприятия на национално и местно равнище, както и големите компании майки и поделения, установени в Европа, и работниците, които трябва да действат в условия на един прозрачен вътрешен пазар, а не сред икономически издънки като картели и олигополи.
<P>
Днес следователно, когато (между другото):
<P>
реалните цени на производителите опасно спадат;
<P>
потребителските цени са близо пет до десет пъти над цените на изхода на фермата и въпреки спада на инфлацията потребителските цени остават много високи;
<P>
степента на концентрация в търговията на дребно и в другите преработвателни компании се е покачила четворно през последните пет години и в резултат от икономическата криза и фалита на малки, средни и местни предприятия концентрацията ще се засили, в това положение преговорите между производители, компании и потребители ще станат дори още по-трудни;
<P>
неправилното функциониране на веригата на снабдяване и нейните практики явно излагат условията на здравословната конкуренция на риск,
<P>
е от абсолютно жизнено важно значение да има съгласуван европейски план и обединени интервенции в сектора на хранителните стоки - от селското стопанство до вилицата. Не би било преувеличение, ако следващата намеса на Комисията след регулирането и контрола на финансовата система бъде в сектора на хранителните стоки, който освен това е също и пряко свързан със спекулативните движения в посочения сектор.
<P>
Гражданите остават с впечатлението, че веригите на снабдяване, преработвателите и търговията на дребно са тези, които регулират кошницата за пазаруване на домакинствата, а не политиката на държавата и на Европейския съюз по доходите.
<P>
Поради това съм на мнение, че гласувайки за доклада на комисията по земеделие и очаквайки окончателните предложения на Европейския съюз по този въпрос, ние ще се справим с многогодишните проблеми на функционирането на пазара на хранителни стоки, който от своя страна също трябва да действа безпристрастно в интерес на европейските граждани, европейските селскостопански производители и развиващите се страни, за да се създаде чувство на увереност в законите на пазара и институциите.
<SPEAKER ID="179" NAME="Louis Michel" LANGUAGE="FR">
Преди всичко искам да благодаря на г-жа Batzeli и членовете на комисията по земеделие и развитие на селските райони, които подготвиха доклада. Ние го обсъждаме във време на големи трудности, в момент от възлово значение за веригата на снабдяване с хранителни продукти в Европейския съюз.
<P>
Както всички знаем, рецесията доведе до внезапно забавяне на дейността в повечето икономически сектори в Европейския съюз. Селскостопанският сектор преживява истински срив в пазарните цени, което поставя под сериозен въпрос приходите в земеделието. Положението е особено сериозно в секторите с висока добавена стойност, каквито са производството на месни и млечни продукти.
<P>
В този контекст е съществено веригата на снабдяване с хранителни продукти да работи ефективно, ако желаем да смекчим последиците от кризата върху приходите в селското стопанство и да се осигури потребителите да имат достъп до хранителни продукти на по-скромни цени. Ето защо веригата на снабдяване с хранителни продукти и въпросът за цените на хранителните продукти остават сред основните поводи за загриженост на Комисията.
<P>
Освен това анализът на структурните фактори ни кара да се опасяваме от по-нататъшно нарастване на цените на селскостопанските суровини в средно- и дългосрочен план. Като подобрим функционирането на веригата на снабдяване с хранителни продукти, би трябвало да бъде възможно в бъдеще да се избягват такива високи покачвания на цените на храните и да се ограничи нестабилността на потребителските цени. Споделям повечето опасения, изказани в доклада във връзка с необходимостта да се подобри цялостното функциониране на веригата на снабдяване с хранителни продукти. По-конкретно, има нужда от по-добра прозрачност по цялата верига, за да се предложи по-добра информация на потребителите и да се подобри начинът, по който добавената стойност се разпределя по цялата дължина на веригата.
<P>
От миналата година Комисията е въвела поредица от инициативи, целящи подобряване на функционирането на веригата на снабдяване с хранителни продукти. В резултат на това Групата на високо равнище по въпросите на конкурентоспособността на селскостопанската и хранително-вкусова промишленост току-що подготви набор от стратегически препоръки. Освен това миналата година бе представена Зелена книга за качеството на селскостопанските продукти.
<P>
В информацията за цените на хранителните продукти, приета през декември, Комисията също така предложи под формата на пътна карта няколко решения за подобряване функционирането на веригата на снабдяване с хранителни продукти в Европа. Абсолютно наложително е да се постигне напредък в изпълнението на пътната карта. По-конкретно, трябва да постигнем напредък при въвеждането на постоянна Европейска обсерватория за веригата на снабдяване и цените на хранителните продукти. Като подаваме надеждна информация за цените от единия край на веригата към другия, ще бъдем в състояние да помогнем за борбата срещу липсата на прозрачност, като в същото време подобрим разбирането си как веригата работи.
<P>
Трябва също да постигнем напредък при анализа как добавената стойност се разпределя по цялата дължина на веригата. На този въпрос отдавам особено значение. Както се признава в информацията за цените на хранителните продукти, неравенството в позициите при преговорите на селскостопанските производители и останалата част от веригата имат сериозно отражение върху печалбите на производителите в аграрния сектор. Не ще и дума, че усилието да се постигне яснота и разбиране по въпроса как се разпределя добавената стойност би било първата стъпка към възстановяване на баланса в позициите при преговорите по цялата верига. В това отношение следва да се подчертае, че конкурентоспособността на веригата за хранителни продукти на Европейския съюз не може да се изгради в ущърб на някоя от съставните й части. Съществено е производителите и търговците на дребно на хранителни продукти в хранителната промишленост да могат да продължат да разчитат на една устойчива, конкурентоспособна платформа за селскостопанско производство в Европейския съюз.
<P>
Сигурен съм, че след като бъде приложена изцяло пътната карта, предложена от Комисията, тя ще ни позволи да отговорим на повечето въпроси и опасения, повдигнати в доклада на г-жа Batzeli.
<SPEAKER ID="180" NAME="Председател">
Представянето приключи.
<P>
Гласуването ще се проведе в четвъртък, 26 март 2009 г.
<P>
Писмени декларации (член 142)
<SPEAKER ID="996" NAME="Roselyne Lefrançois  " LANGUAGE="FR">
Докладът, по който трябва да вземем решение в четвъртък, прави опит да отговори от практическа гледна точка на затрудненията на милиони наши граждани, които се сблъскват с повишените цени на хранителните продукти.
<P>
В контекста на намалена покупателна способност в Европа бе важно Парламентът да стигне до становище по проблем, за който решенията са все пак известни. Всъщност разликата в цените между началото и края на веригата на снабдяване с хранителни продукти може да достигне съотношение от едно към пет и дори и либералите още да отказват да го признаят по проблемите трябва да се работи с цел да се осигурят разумни цени за потребителите и достойни доходи за селскостопанските производители. Самата аз предложих значението на инструментите за регулиране на пазара - по-необходимо от когато и да било пред лицето на кризата, която преживяваме - да бъде потвърдено в текста.
<P>
Обаче, за да осигурим, че "достъпна цена" няма да се превърне в синоним на "продукт с лошо качество", поисках също понятието за стимули за сектора на биологичното земеделие да бъде включено в доклада. Желателно е потребителите да имат достъп до качествени продукти на разумни цени и това благодарение на една амбициозна политика на финансови стимули, насочена към този вид земеделско производство.
<SPEAKER ID="181" NAME="Maria Petre  " LANGUAGE="RO">
При цените на хранителните стоки в последно време се наблюдава много рязко покачване. Причините за това са две: първо, световната криза при селскостопанските и хранителни продукти и, второ, концентрацията на пазара, която нарасна от 21,7 % през 1990 г. до над 70 % в момента.
<P>
Цените, които плащат потребителите, са средно пет пъти по-високи от тези, които се плащат на производителите. Веригите от супермаркети много често налагат несправедливи условия и правят трудно за селскостопанските производители и малки доставчици да получат достъп до пазара.
<P>
Подкрепям идеята на Европейската комисия за създаване на европейска система за наблюдение на пазара. Подкрепям също и идеята за европейска мрежа за конкуренцията.
<P>
Фондовете от програмата за развитие на селските райони следва да предвидят отпускане на повече средства за производителите.
<P>
Идеята за възраждане на концепцията за "местен продукт" и по-ефективна подкрепа за традиционните пазари на хранителни продукти са решения, които енергично подкрепям.
<SPEAKER ID="182" NAME="Theodor Dumitru Stolojan  " LANGUAGE="RO">
Подкрепям доклада Batzeli, който подчертава големите разминавания между цените на хранителните продукти в супермаркетите и цените, плащани на производителите. За съжаление такава е реалността и в страни със стандарт на живота по-нисък от средния за Европа като Румъния.
<P>
Ако отхвърляме предложенията за контрол върху цените не можем да не забележим, че позицията при преговори на супермаркетите е прекалено голяма по отношение на производителите. Това е също област, в която можем да вземем по-твърди мерки, като част от политиката за защита на конкуренцията и потребителите.

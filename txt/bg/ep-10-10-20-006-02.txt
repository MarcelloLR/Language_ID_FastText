<CHAPTER ID="006-02">
2. Проект на общ бюджет на Европейския съюз за финансовата 2011 година (гласуване) 
<SPEAKER ID="129" NAME="Sidonia Elżbieta Jędrzejewska" LANGUAGE="EN">
Г-н председател, в комисията по бюджети гласувахме повече от 1 600 изменения на проектобюджета за 2011 г. Неминуемо има някои технически корекции, които следва да се гласуват на пленарно заседание. Що се отнася до включването на Писмо за внасяне на корекции №°1/2011 в четенето на Парламента, необходими са някои технически корекции както в новия раздел на Европейската служба за външна дейност, така и в раздела на Комисията, вследствие на предложеният за трансфер на бюджетни кредити между двата раздела.
<P>
В раздела на ЕСВД, това се отнася по-специално до включването в бюджета на корекционни коефициенти от 1,85% към заплатата за новата служба, какъвто е случаят за останалите институции. Засегнатите от Писмото за внасяне на корекции суми трябва също да бъдат съответно изменени. Това важи също така за някои изменения на ЕП относно административните редове, които трябва да се приведат в съответствие с окончателните суми, вписани в бюджетните редове на раздел III.
<P>
Относно агенциите, забележките след бюджетните редове на някои агенции ще бъдат адаптирани технически, за да бъдат съгласувани с окончателно приетите цифри. Позиция 02 01 04 04: приетите забележки към изменение 996 трябва да се добавят в този вид към изменение 1010 относно оперативен ред 02 02 01 (като част от пакета относно Пилотните проекти и подготвителните действия). Позиция 19 05 01: думите "освен Съединените щати" да се заличат от заглавието и забележките, съгласно решението на комисията по бюджети. Позиция 19 09 01: устно предложение за изменение, прието в комисията по бюджети, което се включва в забележките. Думите "Този бюджетен кредит цели отчасти да подкрепя, наред с други, инициативи като фондацията ЕС-ЛАК (за която беше взето решение на срещата на високо равнище на държавните и правителствени ръководители от ЕС-ЛАК) и форума в Биариц" се добавят.
<P>
За да се избегнат противоречия в номерирането на някои вече създадени редове и за да бъдат спазени правилата на номенклатурата, ще се пристъпи към преномериране на бюджетни редове. Това не засяга нито глава МФР (Многогодишна финансова рамка), нито бюджетната глава на приетото изменение в комисията по бюджети, а засяга изменения 386, 389, 521, 833, 997, 998, 999, 1016, 1018, 1021, 1022, 1023 и 1024.
<SPEAKER ID="131" NAME="María Muñiz De Urquiza" AFFILIATION="S&amp;D">
(ES) Г-н председател, съжалявам, но е невъзможно да се следи гласуването при темпото, с което четете измененията.
<SPEAKER ID="132" NAME="Председател">
С удоволствие ще чета по-бавно... Ще се опитаме да съгласуваме необходимостта да сме експедитивни и правата на членовете на ЕП да изпълняват задълженията си и да гласуват.
<P>
Преди гласуването на блок 3:
<SPEAKER ID="133" NAME="József Szájer" AFFILIATION="PPE">
(EN) Г-н председател, искам извинение от Парламента, но списъкът за гласуване на групата на Европейската народна партия (Християндемократи) е грешен относно изменение 967. Правилният вот е "да".
<SPEAKER ID="134" NAME="Председател">
Това се отнася до последващо гласуване. Много добре. Това е вътрешна информация за групата.
<P>
- Преди гласуването на изменение 987:
<SPEAKER ID="135" NAME="Göran Färm" AFFILIATION="S&amp;D">
(EN) Г-н председател, като колегите от групата на Европейската народна партия (Християндемократи) преди малко, искам да посоча грешка в нашия списък за гласуване. Списъкът за гласуване на групата на Прогресивния алианс на социалистите и демократите в Европейския Парламент следва да гласи: минус, плюс, плюс. Нищо друго.
<SPEAKER ID="136" NAME="Председател">
Това също е вътрешна информация за групата.
<P>
- След гласуването на бюджета:
<SPEAKER ID="137" NAME="Оливие Шастел" LANGUAGE="FR">
Г-н председател, госпожи и господа, удовлетворението се дължи на факта, че току-що приехте изменения на позицията на Съвета относно проекта на коригиращ бюджет 3/2010 и на проекта на общ бюджет за финансовата 2011 година.
<P>
В резултат на това надлежно вземам под внимание различията между нашите две институции и, разбира се, изказвам съгласието си относно свикването от страна на председателя на Европейския парламент на Помирителен комитет, в съответствие с член 314, параграф 4, буква в) от Договора за функционирането на Европейския съюз.
<SPEAKER ID="138" NAME="Председател">
Не става въпрос Съветът да направи услуга, а да спазва условията на Договора. Като Парламент очевидно ще изпълним ролята си докрай.

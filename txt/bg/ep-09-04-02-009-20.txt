<CHAPTER ID="009-20">
20. Европейската съвест и тоталитаризма (гласуване) 
<SPEAKER ID="116" NAME="Председател">
Бих искал да насоча вниманието ви към факта, че г-н Nassauer и г-н Szájer подписаха общото предложение за резолюция от името на групата на Европейската народна партия (Християндемократи) и Европейските демократи.
<P>
- Преди гласуването на параграф 3:
<SPEAKER ID="117" NAME="Vytautas Landsbergis" AFFILIATION="PPE-DE">
(EN) Г-н председател, позволете ми да припомня нашата важна резолюция от 2005 г. относно края на Втората световна война в Европа, в която заявихме, че "не може да има помирение без истина и памет".
<P>
Не бих искал днес да заличим истината. Моля да се съгласите да се добави думата "истина" - помирение с истина и памет. Моля, гласувайте за истината.
<SPEAKER ID="119" NAME="Vytautas Landsbergis" AFFILIATION="PPE-DE">
(EN) Г-н председател, в текста се споменават престъпления срещу човечеството, които продължаваха да се случват "до юли 1995 г." По-добре е да се каже "продължаваха да се извършват през юли 1995 г.", тъй като не можем да бъдем сигурни, че през 1996 г. вече не е имало подобни престъпления.
<P>
(Възклицания в залата)
<P>
Да, наистина, би било по-уместно, ако заменим "се случваха до" с "продължаваха да се извършват през".
<SPEAKER ID="121" NAME="Tunne Kelam" AFFILIATION="PPE-DE">
(EN) Г-н председател, бих искал да предложа една малка поправка. Сега текстът гласи "като се има предвид, че в страните от Централна Европа се наблюдава и добавеният опит от комунизма". Бих искал да заменим "страните от Централна Европа" със "страните от Централна и Източна Европа", тъй като това е формулировката навсякъде другаде в текста, и да заменим "се наблюдава и добавеният опит от комунизма" със "са преживели както комунизма, така и нацизма", тъй като за източноевропейските нации комунизмът нищо не е "добавил" - повечето от тях първо са преминали през комунизма, след това през нацизма и накрая отново през комунизма.
<SPEAKER ID="123" NAME="Bogusław Sonik" AFFILIATION="PPE-DE">
(PL) Г-н председател, бих искал само да добавя, че аз също подписах резолюцията.
<P>
(FR) Г-н председател, аз също подписах тази резолюция, а не виждам името си под предложението за резолюция. Затова бих Ви помолил да добавите името ми.

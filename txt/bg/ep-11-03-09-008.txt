<CHAPTER ID="008">
Време за гласуване
<SPEAKER ID="127" NAME="Председател">
Следващата точка е гласуването.
<P>
(За резултатите и други подробности относно гласуването: вж. протокола)
<SPEAKER ID="128" NAME="Robert Atkins" AFFILIATION="ECR">
(EN) Г-н председател, взимам думата още веднъж, за да изкажа недоволство във връзка с управлението на времето в Парламента. Както вчера, така и днес ни беше дадено време за гласуване и за пореден път злоупотребихме с него. Несъмнено белегът, че един Парламент е добре ръководен и ефективен, е правилното и навременно управление на дейността му. Бихте ли поискали настоятелно компетентните органи да се справят с това? В противен случай ще бъдем третирани с неуважението, което заслужаваме.
<SPEAKER ID="129" NAME="Derek Roland Clark" AFFILIATION="EFD">
(EN) Г-н председател, моят процедурен въпрос засяга първите две гласувания днес относно графика за следващата и по-следващата година. Имам да повдигна два въпроса, ако разрешите. На първо място, тези гласувания просто показват нагледно колко безсилен в действителност е Парламентът. Всеки тук си мисли, че получава все повече и повече власт, и все повече и повече влияние. Но всъщност тези изменения са само за да бъде заобиколен фактът, че сме задължени да имаме 12 месечни сесии...
<P>
(Председателят отнема думата на оратора)
<SPEAKER ID="130" NAME="Председател">
Г-н Clark, имате процедурен въпрос, а не изказване. Съжалявам, но трябва да ви отнема думата. Сега преминаваме към гласуване.
<SPEAKER ID="131" NAME="Edward McMillan-Scott" AFFILIATION="ALDE">
(EN) Г-н председател, по правило не взимам думата по такъв въпрос. Като заместник-председател уважавам председателя.
<P>
Всички групи са уведомени, че гласуванията на графиците, които са много ограничени - мисля, че има две изменения - ще се проведат в началото на гласуването, а не след изказването на г-н Шмит пред Парламента. Мисля, че е проява на неуважение към г-н Шмит да се разреши на хората да излязат и след неговото изказване да бъдат поканени да се върнат отново за двете гласувания.
<P>
Затова искам от Вас да поставите пред Парламента предложението за промяна на дневния ред, така че всички гласувания днес да се проведат преди изказването на г-н Шмит, като започнем с гласуванията на графиците.
<P>
(Ръкопляскания)
<SPEAKER ID="132" NAME="Председател">
Г-н McMillan-Scott, имам отговор на това, което току-що казахте, и той е, че в понеделник Парламентът гласува дневния ред. В дневния ред ще видите, че Парламентът гласува гласуванията на графиците да се проведат от 12,30 ч. до 13,30 ч. Това е решение, взето от Парламента в понеделник.
<SPEAKER ID="133" NAME="Edward McMillan-Scott" AFFILIATION="ALDE">
(EN) Г-н председател, съжалявам, че продължавам с този въпрос, но списъците за гласуванията са разпратени до всички групи. Ако това е било грешка, тя трябва да бъде коригирана. Абсурдно и непочтително е към президента на една от нашите държави-членки, заемаща в момента председателството, да вика членовете на ЕП обратно в Парламента, обратно в пленарната зала, след неговото изказване. Нека сега следваме реда, както е в документа за гласуване. Няма основание това да се променя отново.
<P>
(Ръкопляскания)
<SPEAKER ID="134" NAME="Председател">
Нещата стоят така. Всеки понеделник гласуваме дневния ред. Изслушайте ме. Недейте да ахкате и охкате. Ако искате да промените правилника, можете да го направите, но сегашният правилник казва, че всеки понеделник гласуваме дневния ред. Така постъпихме и този път с онези членове на ЕП, които бяха в пленарната зала. Въпреки това председателят има правото да постави дневния ред отново на гласуване, ако мнозинството от членовете на ЕП искат това, така че това, което ще направя, е да упражня правото на собствена преценка и да ви попитам: искате ли да гласувате за промяна на дневния ред за днес? Кой е "за" гласуването за промяна на дневния ред? Кой е "против"? Въздържали се?
<P>
(Ръкопляскания)
<P>
Все пак, уважаеми колеги, напомням ви, че ако искате да имате думата относно дневния ред, бъдете тук в понеделник.
<P>
Предложението на г-н McMillan-Scott беше да се гласува графикът преди обръщението на президента на Унгария, ако времето наистина позволява - защото, както виждате, всъщност губим време. Сега, след като разполагаме с време, очаквам, че ще имаме много гласувания, с които да продължим след речта на президента. Така че кой е "за" гласуването на графика преди речта на президента на Унгария, ако имаме време да направим това? Кой е "против"? Въздържали се?
<P>
Ще направим така: ще гласуваме графиците, ако имаме време преди речта на президента на Унгария.
<P>
(Възражения)
<P>
Колеги, това няма значение; ще продължим с гласуванията така или иначе след изказването на президента.
<P>
(Неодобрение)
<P>
Ще упражня правото си на собствена преценка. За да се сложи край на това абсурдно положение, ще приема гласуването на графиците като първо гласуване. Всички доволни ли са сега?
<P>
(Ръкопляскания)
<P>
Добре, вие все още ще сте тук, за да гласувате след речта на президента, но нека сега да продължим нататък с гласуването на графика за 2012 г.

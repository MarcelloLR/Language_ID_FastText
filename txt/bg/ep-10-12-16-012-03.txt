<CHAPTER ID="012-03">
3. Бежанци от Еритрея, задържани като заложници в Синай (
<SPEAKER ID="332" NAME="Carlo Casini" AFFILIATION="PPE">
(IT) Г-н председател, госпожи и господа, целта на изменението е да направи по-трезва нашата преценка относно действията на Египет. Въпросът тук не е само да се признае, че Египет поне е направила нещо, но да се поиска бърза и незабавна намеса за освобождаване на заложниците, като държавата бъде призована никога повече да не използва смъртоносна сила за отблъскване на хора, прекосяващи Синай. Службата на Върховния комисар на ООН за бежанците също е призована да установи незабавен контакт с хората, които в момента са държани като заложници.
<P>
"настоятелно призовава египетските органи да предприемат всички необходими мерки за осигуряване на освобождаването на еритрейците, държани като заложници; да избягват използването на смъртоносна сила срещу нелегалните имигранти, които пресичат границите на страната; да защитават тяхното достойнство и тяхната физическа и психическа неприкосновеност и да гарантират, че задържаните имигранти имат възможност за връзка с ВКБООН, както и да допускат ВКБООН до всички лица, търсещи убежище, и бежанци под държавна опека."
<SPEAKER ID="334" NAME="David-Maria Sassoli" LANGUAGE="IT">
Г-н председател, госпожи и господа, бих искал да добавя един параграф към резолюцията, който считам, че е важен и няма да засегне прекалено много структурата й. Той се отнася до параграф 9 от общата резолюция.
<P>
Ще го прочета: "приканва държавите-членки да се заемат с тази извънредна хуманитарна ситуация чрез доброволно разселване в Европейския съюз на всички лица, търсещи убежище, които участват в кризата; призовава Европейската комисия да координира тази операция и да използва наличното финансиране чрез Европейския фонд за бежанците".
<SPEAKER ID="335" NAME="Carlo Casini" AFFILIATION="PPE">
(IT) Г-н председател, бих искал да помоля направилия предложението да изясни един въпрос.
<P>
Според прочетения текст, поисканата намеса се отнася до всички, които искат право на убежище. Аз по-скоро бих казал: "тези, които имат право на убежище", защото "които поискат" е прекалено опасно, тъй като съществува рискът от това всеки да може да поиска право на убежище.
<P>
Обратно, чрез координиране на това изменение с намесата на Службата на Върховния комисар на ООН за бежанците, тя ще бъде втората, която ще оценява това.
<P>
Във всеки случай бих помолил колегата, направил предложението, да промени изменението с думите "тези, които имат право на убежище".
<SPEAKER ID="336" NAME="Председател">
Зная, че десет процента обикновено са достатъчни. Това обаче не би било достатъчно в настоящия случай. Попитах предварително и имахте много време. Сега ще гласуваме това изменение.
<P>
(Устното предложение за изменение се приема)

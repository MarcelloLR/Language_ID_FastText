<CHAPTER ID="012">
Ред на работа
<SPEAKER ID="019" NAME="Председател">
Окончателният проект на дневен ред, изготвен със съгласието на политическите групи от Председателския съвет на неговото заседание от 20 януари 2011 г., четвъртък, съгласно член 137 от Правилника за дейността, е раздаден. Предложени са следните изменения:
<P>
[Сряда/месечна сесия в Брюксел]:
<P>
Точка 1: След като направих изявление относно признаването от ЕС на геноцида на ромите през Втората световна война, следващите точки ще бъдат, както следва: изявление на Съвета, изявление на Комисията и поредица от изказвания от представители на политическите групи относно геноцида на ромите.
<P>
Точка 2: Заглавието на разискването относно положението в Тунис се изменя, както следва: "Изявление на заместник-председателя на Комисията/върховен представител на Съюза по въпросите на външните работи и политиката на сигурност относно положението в Средиземноморския регион, по-специално Тунис и Египет".
<P>
Точка 3: Гласуването по предложенията за резолюции относно Тунис ще се състои утре, както е предвидено. По време на втората февруарска месечна сесия в Страсбург ще се състои гласуването по предложенията за резолюции относно Египет.
<P>
Точка 4: Разискването относно изявленията на Съвета и на Комисията относно повишаването на цените на хранителните продукти се отлага за втората февруарска месечна сесия. То се заменя с изявленията на Съвета и на Комисията относно назначаването на ръководители на европейските органи за надзор, последвано от поредица от изказвания на политическите групи.
<P>
[Четвъртък/месечна сесия в Брюксел]:
<P>
Бих искал да уведомя колегите, че докладът Speroni относно искане за снемане на парламентарния имунитет на члена на ЕП Tamás Deutsch ще бъде представен във времето за гласуване.
<P>
(Редът на работа е приет)
<SPEAKER ID="020" NAME="Ioan Mircea Paşcu" AFFILIATION="S&amp;D">
(EN) Г-н председател, бих искал да разгледате с Председателския съвет възможността за насрочване на едноминутните изказвания за по-ранен час, тъй като на последните месечни сесии бяха премествани към последния час на обсъжданията ни. Като цяло резултатът от това е, че все по-малко хора са склонни да участват, и не бих искал да мисля, че това е било наистина причина за преместването им в края на разискванията.
<P>
Така че моля да разгледате възможността за насрочването им по-рано, за да ни дадете възможност да участваме, както правехме преди.
<SPEAKER ID="021" NAME="Председател">
Благодаря Ви за бележката. Бъдете сигурен, че ще обсъдим въпроса и ще решим какви да бъдат следващите стъпки, които да предприемем в тази връзка.

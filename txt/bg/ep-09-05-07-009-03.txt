<CHAPTER ID="009-03">
3. Финансови аспекти на Договора от Лисабон (
<P>
- Преди гласуването
<SPEAKER ID="098" NAME="Catherine Guy-Quint" LANGUAGE="FR">
Г-н председател, госпожи и господа, ще останете разочаровани. Ще останете разочаровани от краткостта на моята реч. Първо, бих искала да направим една техническа корекция на бележка под линия 2 в параграф 16; последната цифра е "2021", а не "2022". Въпрос на аритметика.
<P>
Бих искала освен това да кажа няколко думи на учтивост с цел, най-напред, да благодаря на всички онези, които ме подкрепиха в изготвянето на този доклад - може да ви изглежда крайно технически, но той е във висша степен политически. От особена важност е нашият Парламент да гласува в подкрепа на този доклад, защото той изяснява бъдещите бюджетни правомощия на Парламента като бюджетен орган.
<P>
Често пъти вие гласувате бюджета като инструмент за управление, а в действителност бюджетът представлява самата същност на политиката и ролята на Парламента зависи от неговото изпълнение. Точно това искахме да обхванем в доклада, който, надявам се, един ден ще прочетете. Позволете ми да кажа обаче, че новите членове на ЕП ще трябва да вземат този доклад в ръце и да разберат, че правенето на европейска политика изисква бюджетна решителност и че точно от тази решителност - която се надявам, че те, както и ние ще проявим - зависи бъдещето на Съюза.
<P>
(Ръкопляскания)

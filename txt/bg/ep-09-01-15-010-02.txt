<CHAPTER ID="010-02">
2. Гвинея
<SPEAKER ID="206" NAME="Председател">
Следващата точка е разискване на шестте предложения за резолюции относно положението в Гвинея.
<SPEAKER ID="207" NAME="Marios Matsakis" LANGUAGE="EN">
Гн Председател, Гвинея има много трагична история като европейските държави са участвали по един или друг начин в трагичното й минало. Тя е превзета от португалците през ХV век и гражданите й са обект на европейската търговия с роби през ХVІ век и покъсно. През 1890 г. тя е колонизирана от Франция. След независимостта от 1958 г. са установени стабилни връзки със Съветския съюз. Следколониалният период на страната е широко доминиран от президентския тоталитаризъм като управниците й са подкрепяни от безспорно твърде примитивната й армия.
<P>
Гвинея, макар и благословена с много богати минерални находища, включително на желязо, алуминий, злато, диаманти и уран, все пак е една от найбедните държави в света. Тези минерали се експлоатират от предприятия от Русия, Украйна, Франция, Великобритания, Австралия и Канада.
<P>
Добре известно е, че корупцията е силно разпространена сред държавните служители, но правителствата на държавите, от които идват тези предприятия, изглежда почти не се интересуват от благосъстоянието на гражданите на Гвинея и недоволстват от ужасното състояние на правата на човека в страната едва когато техните финансови интереси са нарушени или застрашени.
<P>
При все това в момента има още един диктатор на власт в Гвинея - млад офицер от армията на име капитан Camara. Той оглавява хунта, която обещава да освободи страната от корупцията и да подобри стандарта на живот на нейните 10 милиона граждани. В тази връзка беше сформиран 32членен Национален съвет за демокрация и развитие, който да управлява държавата.
<P>
Нямам представа дали капитан Camara е искрен в намеренията си и дали ще успее да подобри положението в Гвинея. Едно е сигурно обаче: нещата не могат да станат полоши, отколкото са били през последните няколко десетилетия, в които Европа и останалата част от света бяха доволни да стоят настрана, да гледат и да се наслаждават на ползите от експлоатацията на минералните находища на Гвинея. Ето защо, въпреки че a priori съм противник на военните диктатури, мога само да се надявам, че след известно време ще се извърши преход към демокрация.
<SPEAKER ID="208" NAME="Jean-Pierre Audy" LANGUAGE="FR">
Гн Председател, гн Špidla, госпожи и господа, на 22 декември 2008 г. президентът на република Гвинея, Lanzana Conté, почина на 74годишна възраст. През нощта на 22 декември и на 23 декември неговите близки роднини се заеха да уредят положението за преходния период на фона на слуховете за държавен преврат.
<P>
Точно в този момент дали са били искрени тези мъже, управляващи държавата, определена от Transparency International за найкорумпираната в света, и дали са разчитали на правова държава и демокрация, които всъщност никога не са съществували? Точно в този момент те дали са си спомнили как преди 24 години генерал Lanzana Conté завзе властта, когато бащата на независимостта от 1958 г., марксисткият президент Sékou Touré, почина през 1984 г.? Точно в този момент те дали са си мислили, че обикновен офицер, отговарящ за обществените поръчки на гориво за армията, ще е способен да завземе властта? Точно в този момент дали са съжалявали, че не са работили усилено за установяване на истинска правова държава и действителна демокрация, които биха позволили тези така ценни избори да се организират в рамките на 60 дни, както е предвидено в конституцията?
<P>
Ако те наистина са изпитвали тези съжаления, чувствата на капитан Moussa Dadis Camara и на неговите приятели щяха да бъдат заменени от угризения на съвестта за няколко часа. В сряда, 24 декември, неизвестният капитан се самообяви за президент на републиката: той беше радушно приет от хиляди гвинейци и на 25 декември афишира лоялността, предложена от гражданското правителство, което прие неговия ултиматум. Той обеща да се бори срещу корупцията и да организира избори преди 2010 г. Капитанът назначи приемлива фигура за министърпредседател - служител в международна организация със седалище в Египет. Camara със задоволство съобщи, че никой в Гвинея не го осъжда, а опозиционните политически партии и гражданското общество приеха това положение.
<P>
Трябва ли държавният преврат да бъде осъден при тези обстоятелства? Да, госпожи и господа, ние трябва да го осъдим! Групата на Европейската народна партия (Християндемократи) и Европейските демократи, от името на която имам честта да говоря, осъжда този държавен преврат, макар че ние не сме наивни и знаем, че политическите решения никога не са прости, когато една държава се възстановява от диктатура. Призоваваме ви да гласувате за общата резолюция на шестте политически групи.
<SPEAKER ID="209" NAME="Erik Meijer" LANGUAGE="NL">
Гн Председател, на 15 февруари 2007 г. ние обсъдихме като неотложен въпрос насилията на държавното управление на диктатора Lansana Conté в Гвинея. Този диктатор идва на власт след държавен преврат през 1984 г. и оттогава винаги е на власт. Той смята тази държава за своя собственост, която е изключително важна поради нейните естествени залежи на злато, желязо и боксит. Повечето партии не участват в изборите, организирани под негов контрол, и официалната опозиция, която е временно представена в парламента, покъсно е принудена да напусне.
<P>
В последствие профсъюзните конфедерации CNTG и USTG стават основната сила в борбата за демокрация. Президентските сили за сигурност, водени от сина на диктатора, отговарят на техния протестен митинг на 22 януари 2007 г. като убиват 59 души и раняват още 150.
<P>
Този ужасен режим неочаквано приключи, когато диктаторът почина през декември миналата година. Хунтата представи банкер за свой следващ министърпредседател. Сега въпросът е за какво точно откри път военната хунта, която впоследствие пое властта. Това стъпка към демокрация и равенство за всички граждани ли е или този нов държавен преврат ще прочисти пътя за нов диктатор, който отново е заинтересован главно от природните ресурси на страната и от перспективата да подсигури собствения си джоб?
<P>
Външният свят реагира с объркване. Икономическата общност на западноафриканските държави (ЕКОВАС) осъди последния държавен преврат. Нигерийският президент хвали покойния диктатор, но за щастие той настоява за бързо предаване на властта на демократично избрано правителство. Франция и Сенегал също оказват натиск за провеждане на избори до една година.
<P>
Моята група през годините винаги е подкрепяла исканията на демократичната опозиция в Гвинея, която изглежда все още е извън играта. Ние не осъждаме прехвърлянето на властта, но осъждаме възможното продължаване на липсата на демокрация в близкото бъдеще. Засега все още няма причина да наказваме или изолираме Гвинея, но трябва да напомним на новите лидери, че техният миг на слава може да бъде много кратък. Страната не се нуждае от друг диктатор, а от възстановяване на демокрацията.
<SPEAKER ID="210" NAME="Filip Kaczmarek">
от името на групата PPE-DE. - (PL) Гн Председател, Комисар, за щастие отминаха времената, когато единственият известен начин за събаряне на правителство в Западна Африка беше чрез военен преврат. Докато в държави с обща граница с Гвинея, а именно Сиера Леоне, Кот д'Ивоар, Сенегал или Либерия, се наблюдава успокояване на политическата обстановка, военните режими паднаха и възниква нова демокрация, Гвинея остава закотвена в миналото. Самият вече покоен президент Conté завзе властта чрез военен преврат и сега сякаш нещата се повтарят. Двадесет и четири часа след обявяването на смъртта на президента военните завзеха властта в Гвинея и отмениха конституцията.
<P>
Единствената добра новина е, че превратът беше осъден от други африкански държави и от Африканския съюз. За в бъдеще помощта от Европейския съюз за Гвинея несъмнено трябва да е обвързана с възстановяването на конституционния ред и свикването на президентски избори във възможно найкратък срок. Независими международни организации трябва да наблюдават изборния процес и да следят за честността на тези избори. Ако капитан Camara има и наймалкото желание да бъде гвинейският Обама, корупцията и бедността в тази страна ще трябва да бъдат драстично намалени..
<SPEAKER ID="211" NAME="Ewa Tomaszewska" LANGUAGE="PL">
Гн Председател, в деня след смъртта на президента Lansana Conté, на 23 декември 2008 г., военна хунта, водена от капитан Camara, завзе властта в Гвинея като отмени конституцията и правото на политическа дейност и разпусна правителството. Хунтата обяви война на корупцията и възнамерява да проведе президентски избори до декември 2010 г., въпреки че до този момент в предишния закон беше определено, че изборите трябва да се проведат 60 дни след края на мандата.
<P>
Все пак не може да остане незабелязано от нас, че населението на Гвинея подкрепя новото правителство. На 29 декември Африканският съюз преустанови членството на Гвинея като даде на страната шестмесечен срок да възстанови конституционния ред. Европейският парламент трябва да призове правителството на Гвинея да възстанови гражданското право и да проведе демократични президентски избори възможно найскоро. Надявам се, че Европейската комисия ще предостави хуманитарна помощ на цивилното население и ще започне процес на диалог с правителството на Гвинея.
<SPEAKER ID="212" NAME="Charles Tannock" AFFILIATION="PPE-DE">
(EN) Гн Председател, президентът Lansana Conté беше типичен африкански политически лидер, корумпиран диктатор, който управляваше народа на Гвинея с железен юмрук. Всъщност Гвинея никога не се е радвала на истинска демокрация в годините на половинвековната си независимост.
<P>
Смъртта на гн Conté предложи възможност на Гвинея да обърне страницата, но всички надежди за преход към истинска демокрация бяха унищожени с военния преврат. Както можеше да се очаква, реакцията на Африканския съюз (АС) към преврата беше плачевно вяла. АС не може да очаква да бъде възприеман на сериозно сред международната общност, докато продължава да действа уклончиво и забавено. Защо ние на запад трябва да полагаме толкова усилия, занимавайки се с този въпрос, след като африканските правителства изглеждат толкова безразлични?
<P>
Европейският съюз трябва да обмисли позоваване на разпоредбите на Споразумението от Котону по отношение на санкциите. Капитан Camara и водачите на преврата трябва да разберат, че ЕС очаква някои основни стандарти на управление в замяна на отношенията, свързани с търговията и помощта. Единственият път на Гвинея към благоденствие е чрез демократично гражданско правителство.
<SPEAKER ID="213" NAME="Zdzisław Zbigniew Podkański" AFFILIATION="UEN">
(PL) Гн Председател, Комисар, свидетели сме на още един случай, в който група офицери превзема властта. Военните хунти действат по сходен начин: първо са арестите, след това се отменя конституцията, а после се обявява, че ще се свикат демократични избори. В настоящия случай изборите ще се проведат след две години. На практика обаче офицерите започват да упражняват власт и установяват, че това им харесва. Това в последствие води до социално подтисничество и бунтове, както и до нарушения на правата на човека и демократичните принципи. Имаме основания да подозираме, че това би могло да се случи в Гвинея, макар че всички се надяваме, че този път нещата ще бъдат различни, че събитията ще се развият в подобра посока и че изходът ще бъде поположителен.
<P>
Смятам, че изявлението, което направиха Икономическата общност на западноафриканските държави и Африканският съюз за прекратяване участието на Гвинея в тяхната дейност, оказва известен натиск и призовава за здрав разум. Предполагам, че предвид социалното положение, т.е. постоянно намаляващия доход на глава от населението, Европейският съюз и съответно Комисията също ще предприеме подходящи и обмислени, но същевременно и решителни действия, за да осигури възможно найбързото възстановяване на нормалното положение в тази страна в името на доброто на нейния народ, а също и за да предотврати евентуален геноцид и нарушения на правата на човека.
<SPEAKER ID="214" NAME="Laima Liucija Andrikien" AFFILIATION="PPE-DE">
(LT) Днес обсъждаме държавния преврат в Гвинея - една от държавите с найголяма корупция в Африка. Освен това социалното и икономическото положение в Гвинея не е завидно: условията на живот на хората са изключително тежки; има недостиг на основни хранителни продукти; правата на човека се нарушават грубо - и всичко това създава условия, благоприятстващи превземането на властта с незаконни средства.
<P>
От друга страна, знаем много добре, че превземането на властта чрез военен преврат стана традиция в Гвинея. Не бяха свикани парламентарни избори, когато приключи мандатът на Националната асамблея преди две години. Всичко това несъмнено поражда загриженост сред международната общност. В която и да е страна подобна ситуация рано или късно води до безредици, нестабилност, а често и до проливане на кръв.
<P>
Ето защо напълно одобрявам резолюцията, която обсъждаме и която настоятелно призовава: за организиране на парламентарни и президентски избори; за спазване на международните стандарти; и за помощ от страна на Африканския съюз и Икономическата общност на западноафриканските държави. Освен това свободата на печата, словото и събиранията трябва да бъде гарантирана преди изборите - в противен случай изборите ще се превърнат в изборен фарс.
<SPEAKER ID="215" NAME="Leopold Józef Rutowicz" AFFILIATION="UEN">
(PL) Гн Председател, държавният преврат в Гвинея последва същия ход като голяма част от подобни преврати в Африка и на други континенти. Той се случи веднага след смъртта на президента Conté, който дойде на власт след преврат преди 24 години. Икономическото и политическото положение в тази изключително бедна държава предизвиква протестите на хората. Протестите се умиротворяват от въоръжените сили, които поддържат корумпирано правителство и разделението на страната на преуспяващи и на умиращи от глад.
<P>
Фактът, че Африканският съюз и Икономическата общност на западноафриканските държави преустановиха отношенията си с хунтата, е положителна стъпка в настоящия случай. Външният натиск би могъл да принуди хунтата да свика демократични избори. Урокът, който може да се научи от тази ситуация, е, че за да подкрепя демокрацията в Африка, Африканският съюз се нуждае от план за действие, който да предотвратява превратите, причиняващи огромни загуби за гражданите на този беден регион в света. Аз подкрепям тази резолюция.
<SPEAKER ID="216" NAME="Vladimír Špidla" LANGUAGE="CS">
Гн Председател, уважаеми колеги, вестта за смъртта на гвинейския президент Lansana Conté, която пристигна в утрото на 23 декември 2008 г., беше последвана няколко часа по-късно от военен преврат, ръководен от хунта, която създаде Национален съвет за демокрация и развитие и обяви отменянето на конституцията и разпускането на правителствените институции.
<P>
Европейската комисия безусловно подкрепя декларацията на председателството на Европейския съюз, осъждаща това грубо превземане на властта и призоваваща органите в Гвинея да възстановят гражданското, конституционно и демократично правителство възможно найбързо. Радушното приемане, засвидетелствано на военния режим от страна на гвинейското общество, особено от политическите партии и профсъюзите, ясно показва, че жизненият стандарт на гвинейския народ се е влошил дотолкова, че дори и военният преврат се възприема като промяна към подобро и като събитие, вдъхващо оптимизъм за бъдещето. То показва също, че предишният режим е изгубил доверието на гвинейския народ до такава степен, че той предпочете правителството да бъде сменено от военни части, вместо от официални приемници.
<P>
В тази объркана ситуация е важно да приветстваме бързите и ефективни инициативи, предприети от Икономическата общност на западноафриканските държави (Ековас) и нейния председател гн Chambas, както и твърдостта и решителността на Общността и на Африканския съюз, които прекратиха членството на Гвинея в своите организации и осъдиха грубото превземане на властта. Комисията е решена да подкрепя усилията на Ековас и на Африканския съюз и да подпомага техните действия за осигуряване на възможно найбързо възстановяване на гражданско, конституционно и демократично правителство чрез свободни и прозрачни избори.
<P>
Предизвикателството пред международната общност през следващите месеци е да подкрепя Гвинея в прехода й към демокрация и в организирането на свободни и демократични избори за законодателен орган и президент.
<P>
Уважаеми колеги, както знаете, през март 2004 г. след избори, които не зачетоха демократичните принципи и нарушиха основни елементи от Споразумението от Котону, ние решихме да започнем консултации между Гвинея и Европейския съюз съгласно член 96 от споразумението. Напредък беше постигнат в следните области: да се проведат общи избори през 2006 г.; либерализация на средствата за масово осведомяване; правителството и опозицията съвместно да осъществят промени в избирателната система; и да се извършат подобрения в макроикономическата рамка.
<P>
Ние не губим надежда. Твърдо сме убедени, че избирателният процес, започнал през октомври миналата година, може да бъде подновен успешно. Засега съвместна мисия на председателството и Комисията заминава за Гвинея тази сряда. Мисията включва групи от Ековас и Африканския съюз и целта й ще бъде да оцени положението в страната и да предложи подходящи мерки за подкрепяне на Гвинея в прехода й към демокрация.
<SPEAKER ID="217" NAME="Председател">
Разискването приключи.
<P>
Гласуването ще се проведе в края на разискванията.

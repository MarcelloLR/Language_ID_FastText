<CHAPTER ID="014">
Обяснение на вот
<P>
Писмени обяснения на вот:
<SPEAKER ID="046" NAME="William " LANGUAGE="EN">
Управителят на "Банк ъф Ингланд" Мервин Кинг каза, и според мен е прав, че животът на банките е интернационален, но смъртта им е национална. Именно националните правителства и данъкоплатците в съответната държава са тези, които плащат, когато банките трябва да се спасяват. Следователно банковият надзор трябва да се осъществява на национално равнище, а не чрез Европейския съюз. Ето защо гласувах против създаването на специална комисия на Европейския съюз по финансовата и икономическа криза.
<SPEAKER ID="998" NAME="Maria Da Graça Carvalho  " LANGUAGE="PT">
Създаването на специална комисия по финансовата и икономическа криза като орган, който да анализира и оценява координацията на мерките, предприети от държавите-членки, за да подкрепят устойчивия и качествен растеж е от решаващо значение. От съществена необходимост е да се анализира и оценява обхвата на социалната, икономическа и финансова криза, но и да се предлагат подходящи мерки с цел възстановяване в дългосрочен план на здрави и стабилни финансови пазари, позволяващи да се подкрепи устойчивият икономически растеж, който може да спомогне за борбата срещу безработицата и справянето с демографските и климатичните предизвикателства.
<P>
От първостепенно значение е да се подкрепи ангажирането на университети, на представители на научната общност и на изследователи като стратегически партньори. Това партньорство трябва да се насърчава, тъй като ще бъде от решаващо значение, за да можем да се справим както с икономическата криза и проблемите на безработицата в краткосрочен план, така и с намирането на решения за преодоляване на проблема с изменението на климата чрез разработка и използване на чисти видове енергия.
<SPEAKER ID="047" NAME="Diogo Feio  " LANGUAGE="PT">
Създаването на специална комисия във връзка с финансовата и икономическата криза може да се окаже от решаващо значение при подготовката за бъдещето на Европейския съюз. То не e постижимо само чрез обсъждане и предлагане на мерки. Необходимо е също да бъдат разработени механизми, които да се прилагат за предотвратяване на подобни ситуации в не много далечното бъдеще. Ето защо е от жизненоважно значение да извлечем поука от настоящата криза, като изследваме причините и последствията от нея. Важно е също да поправим грешките във финансовата система, довели до настоящата ситуация, чрез приемане на по-добро и надлежно обосновано законодателство.
<P>
Не можем да поемем риска от създаване на регулаторна среда, която да е толкова строга, че допълнително да забави възстановяването или да превърне Европейския съюз в непривлекателен финансов пазар в условия на силна конкуренция.
<P>
Тази комисия би могла да продължи да действа и след планираните 12 месеца, за да наблюдава и извършва оценка на мерките, които ще бъдат приети при настоящата криза.
<SPEAKER ID="048" NAME="Petru Constantin Luhan  " LANGUAGE="RO">
Подкрепям тази мярка и съм напълно убеден, че комисията ще направи необходимия анализ на обхвата на финансовата криза, която засегна всички държави-членки, и ще предложи експертни препоръки, които да допринесат за икономическото възстановяване на Европейския съюз. Въпреки това нямах възможност да гласувам по това предложение поради проблеми с картата ми за гласуване.
<SPEAKER ID="049" NAME="Franz Obermayr  " LANGUAGE="DE">
Преодоляването на сегашната финансова криза и на последиците от нея върху икономиките и най-вече върху социалната сфера в държавите-членки на Европейския съюз изисква интензивни съвместни усилия. Решението на Председателския съвет от 17 септември 2009 г. за използване на специална комисия за изготвяне на структуриран анализ и за изготвяне на предложения за подходящи мерки за подържане на устойчиви, неуязвими на кризи финансови пазари, заслужава подкрепа. Въпреки това с критичен тон трябва да се отбележи, че изминаха повече от 12 месеца от появата на първите симптоми на кризата през миналата година и от навлизането в нея в началото на тази година. Въведените оттогава насам мерки трябва да се разглеждат единствено като мерки за контролиране на симптомите и неотложни мерки за защита на работните места. В подкрепа на това искане трябва да се отбележи, че следва да се отдели специално внимание на координираните и целенасочените мерки, тъй като дори при надлежно спазване на принципа за субсидиарност, индивидуалните решения в крайна сметка отново ще доведат до нарушаване на конкуренцията.

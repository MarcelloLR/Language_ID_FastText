<CHAPTER ID="005">
Съобщение на председателството
<SPEAKER ID="090" NAME="Председател">
Преди всичко, бих искал да ви съобщя за трудното положение в Полша. С оглед на драматичното наводнение в Полша, където голяма част от страната е пострадала и хората са изгубили своята собственост, бих искал от името на Европейския парламент и на всички нас да изразя нашата подкрепа и солидарност с полския народ, както и най-искрената ни съпричастност с онези, които страдат днес.
<P>
(Ръкопляскания)
<P>
На следващата месечна сесия на Европейския парламент на 16 юни 2010 г. ще се проведе разискване по този въпрос. Сигурен съм, че Европейският съюз ще прояви солидарност и ще даде положителен отговор на искането на полските власти за финансова подкрепа. Имаме фонд "Солидарност" на Европейския съюз, който играе голяма роля при подобни природни бедствия.

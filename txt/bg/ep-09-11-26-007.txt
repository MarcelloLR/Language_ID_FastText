<CHAPTER ID="007">
Приветствие с добре дошли
<SPEAKER ID="099" NAME="Председател">
Колеги, искам да направя едно съобщение, което може би е много подходящо предвид току що проведеното гласуване на доклада ни относно стратегията за разширяване за 2009 г.
<P>
Имам удоволствието да ви уведомя, че днес тук присъства делегация с членове на хърватския парламент, Съборът.
<P>
(Ръкопляскания)
<P>
Делегацията е водена от Mario Zubović, който току що е приключил десетата среща на съвместния парламентарен комитет ЕС-Хърватия.
<P>
Уважаеми членове на Събора, приветстваме ви в нашия Европейски парламент тук в Страсбург. Както можете да видите, тази седмица обсъдихме разширяването и искаме Хърватия да се присъедини към Европейския съюз възможно най-скоро.
<P>
(Ръкопляскания)
<P>
Разбира се, на вас ви предстоят последните и най-трудни етапи от преговорите и ние горещо ви окуражаваме да положите по-големи усилия по подготовката за присъединяване.
<P>
Уважаеми колеги, с нетърпение очакваме скоро да приветстваме хърватски наблюдатели в Европейския парламент и се надяваме да заседаваме с вас в залата, в хода на този парламентарен мандат.
<P>
Благодаря за днешното ви посещение тук.

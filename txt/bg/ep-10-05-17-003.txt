<CHAPTER ID="003">
Одобряване на протокола от предишното заседание
<P>
(Протоколът от предишното заседание е одобрен)
<SPEAKER ID="009" NAME="Mario Mauro" AFFILIATION="PPE">
(IT) Г-н председател, госпожи и господа, искам само да припомня, че тази сутрин при нападение в Афганистан бяха убити двама военнослужещи от бригадата Taurinense.
<P>
Европейският съюз играе трудна роля на сцената на мира и войната и аз призовавам при откриването на сесията Парламентът да се присъедини към съболезнованията и подкрепата за семействата на жертвите в този толкова труден момент.
<SPEAKER ID="010" NAME="Gianni Pittella" AFFILIATION="S&amp;D">
(IT) Г-н председател, госпожи и господа, всъщност поисках думата за минутка, за да кажа същото като моя колега г-н Mauro, така че се присъединявам към г-н Mauro и изказвам съболезнованията си. Сигурен съм, че целият Парламент е единен в отдаването на почит на двамата италиански военнослужещи, които бяха убити тази сутрин.
<P>
Смятам, че към нашата скръб трябва да се добавят и възмущение, солидарност със семействата, подкрепа за ранените и отхвърляне на всички форми на тероризъм. Необходими са обаче и възобновени действия на Европа и на отделните държави, за да се осигури още по-голяма ефективност на миротворческата мисия, която да може да протича в условия на по-голяма безопасност.
<SPEAKER ID="011" NAME="Председател">
Благодаря ви, господа, че изтъкнахте това. Много е важно винаги да изразяваме солидарност с военнослужещите, които от наше име се борят с тероризма и с различни форми на злоупотреби в Афганистан и в други страни. Ние трябва да изразяваме солидарност с тяхната силна отдаденост на нашата обща кауза, която продължава да бъде особено важна по целия свят. Така постъпваме в Европейския парламент. Още веднъж благодаря и на двамата членове на Европейския парламент, че привлякоха вниманието ми към въпроса.
<SPEAKER ID="012" NAME="Geoffrey Van Orden" AFFILIATION="ECR">
(EN) Г-н председател, докато отбелязваме трагичните загуби в Афганистан, ние трябва също така да помним, че почти ежедневно губим британски войници, които отдават живота си в мисията на НАТО в тази държава. Трябва да признаваме трагичните загуби и да изпитваме особена съпричастност към семействата на всички наши военнослужещи, независимо от коя страна са те, които служат под знамената на НАТО.
<SPEAKER ID="013" NAME="Председател">
Напълно съм съгласен с Вас. Мисля, че всички виждаме нещата по един и същ начин. Те са европейци, които представляват всички нас в борбата срещу тероризма и всички форми на насилие по света. Те са наши представители.
<SPEAKER ID="014" NAME="Jacky Hénin" AFFILIATION="GUE/NGL">
(FR) Г-н председател, смятам, че всъщност е напълно правилно да се отдава почит, както Вие току-що направихте, на загиналите в бой. Напълно правилно е и да помислим за всички работници, които умират всеки ден на работните си места, защото техните работодатели не им осигуряват необходимите средства за работа при добри условия.

<CHAPTER ID="006-35">
35. Предприемане и упражняване на застрахователна и презастрахователна дейност (Платежоспособност II) (преработка) (
<P>
- Преди гласуването:
<SPEAKER ID="137" NAME="Чарли Макрийви">
член на Комисията. - (EN) Г-н председател, оценявам и се възхищавам на ефективното разглеждане на "Платежоспособност II" от страна на Европейския парламент, както и на готовността ви за постигане на компромис.
<P>
"Платежоспособност II" ще предостави на ЕС модерна рамка за застрахователен надзор, която ще стане официална за застрахователния сектор и за титулярите на полици.
<P>
Лично аз съжалявам за премахването на режима на груповата подкрепа, тъй като това е пропусната възможност за постигане на по-голям напредък при груповия надзор. Въпреки това Комисията ще подкрепи съгласието между Парламента и Комисията, ако то бъде потвърдено при гласуването ви.
<P>
Естествено, че с това въпросът няма да приключи. Все още много работа предстои да бъде свършена: мерките за изпълнение ще трябва да бъдат въведени преди месец октомври 2012 г., за да се даде достатъчно време на държавите-членки и на сектора да се подготвят за въвеждането на "Платежоспособност II".
<P>
Мога да ви уверя, че Комисията ще поеме своята роля за улесняването на този процес, както и за въвеждането в най-скоро време на тези закъснели реформи в интерес на всички заинтересовани страни.

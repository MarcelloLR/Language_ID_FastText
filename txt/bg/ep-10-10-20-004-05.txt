<CHAPTER ID="004-05">
5. Проект за коригиращ бюджет № 6/2010 : Раздел II - Европейски съвет и Съвет - Раздел III - Комисия - Раздел X - Европейска служба за външна дейност (
<SPEAKER ID="118" NAME="Председател">
Госпожи и господа, вече завършихме законодателния процес относно Европейската служба за външна дейност. Преди всичко, бих искал да благодаря на множеството хора, които са сега с нас в тази зала, а именно на членовете на Европейския парламент, за тяхната изключително трудна и предизвикателна работа. Председателите на няколко комисии на Европейския парламент имаха водеща роля в тази работа. Искам да благодаря на председателите за тяхната упорита работа и да изразя благодарност, по-конкретно, на няколко човека, които представляваха Парламента като преговарящи и докладчици и чиито имена искам да спомена тук. Имената им са: Elmar Brok, Guy Verhofstadt, Roberto Gualtieri, Ingeborg Gräßle, Crescenzio Rivellini и Bernhard Rapkay, както и членовете на ЕП, които работиха върху бюджета - László Surján и Sidonia Jędrzejewska.
<P>
Специално споменавам тези хора заради огромната работа, която те извършиха, за да гарантират доброто споразумение относно Европейската служба за външна дейност. Считаме, че споразумението ще бъде полезно за Европейския съюз. Искам да поздравя всички, но, по-конкретно, нека поздравим лейди Аштън и онези, които преговаряха заедно с нея, както и Съвета, с постигнатия резултат. Сред нас е и посланик Кристоферсен, който също участва в преговорите. Нека го аплодираме.
<P>
(Ръкопляскания)

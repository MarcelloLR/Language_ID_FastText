<CHAPTER ID="004-06">
6. Въздействието на засиленото жилищно строителство в Испания върху индивидуалните права на европейските граждани, върху околната среда и прилагането на правото на ЕС (
<P>
- Преди гласуването
<SPEAKER ID="072" NAME="Michael Cashman" AFFILIATION="PSE">
(EN) Г-н председател, искам да информирам Парламента относно един принципен въпрос. Аз искам да оттегля името си от алтернативното предложение на групата на социалистите за резолюция относно доклада Auken. Освен това след петгодишна работа по този въпрос искам да информирам колегите, че ще гласувам против двете алтернативни предложения и ще подкрепя доклада Auken.
<P>
(Ръкопляскания)
<SPEAKER ID="073" NAME="Margrete Auken">
докладчик. - (DA) Г-н председател, госпожи и господа, граждани на Европейския съюз, този доклад е резултат от обширната работа на комисията по петиции с участието на членове от всички политически групи. Искам да благодаря както на председателя, така и на докладчиците в сянка за тяхната отлична работа. Като докладчик по становище на комисията аз искрено се ангажирах с този въпрос, който, разбира се, имаше огромно въздействие върху живота на десетки хиляди граждани на Европейския съюз, живеещи в Испания, и оказа влияние както на селските райони, така и на икономиката на Испания. Докладът сега бе одобрен от комисията с мнозинство от две трети от членовете й. Той представлява изчерпателен текст, в който се прави разграничение между множеството различни аспекти на урбанизацията в Испания.
<P>
Съществува проблем с основните права на европейските граждани, които включват правото на законно придобита собственост. Европейският парламент вече се е ангажирал да зачита тези права, а всички държави-членки са задължени да ги спазват. Налице е проблем с катастрофалното въздействие на масовата урбанизация върху околната среда, по-конкретно върху крайбрежните зони и испанските острови, но също така и върху други райони, като например около Мадрид. Съществува проблемът с обновения испански Закон за крайбрежната ивица от 1988 г., по силата на който на много хора може да бъде отказано правото да живеят в собствените си домове, а в някои случаи се стига дори до разрушаване на домовете им. Освен това съществува и проблемът с хилядите къщи, за които се предполага, че са незаконни, построени с одобрението на общините, но впоследствие обявени за незаконни. По този начин невинният купувач става жертва на корупционни практики в областта на урбанизацията. Накрая, налице е и проблемът с липсата на правна сигурност и подходящо обезщетение за жертвите на скандали във връзка със собственост.
<P>
Аз нямам съмнение по отношение на това, кой носи отговорността за тези масови посегателства и съжалявам, че нарушенията, извършени от общинските и регионалните органи, подкопават опитите на много други за постигане на устойчиво развитие, при което стабилната икономика върви ръка за ръка със зачитане на изискванията по отношение на околната среда и за запазване на културното наследство. Докладът заслужава подходящо разискване, в което всички мнения да бъдат чути. Недопустимо е нашите нови правила да попречат на това. Тези правила трябва да бъдат променени възможно най-скоро, особено когато става въпрос за доклади, свързани с жалби на европейски граждани. Аз ви моля да отхвърлите двете алтернативни резолюции. Независимо че се основават на моя доклад, те не са обективни. Те не отразяват подробните и реални оценки, гласувани от комисията.

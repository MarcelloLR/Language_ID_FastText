<CHAPTER ID="009-05">
5. Действия на ЕС в областта на проучванията на находищата на нефт и извличането на нефт в Европа (гласуване)
<SPEAKER ID="133" NAME="Corien Wortmann-Kool" AFFILIATION="PPE">
(EN) Г-н председател, в параграф 7 се призовава за преразглеждане на капацитета на ЕС за незабавни ответни действия при инциденти и за Европейски план за действие. Във втората част на параграфа има конкретна препратка към арктическата зона. Устното предложение за изменение е в допълнение към тази втора част и гласи "освен това отбелязва, че районът на Средиземно, Балтийско и Северно море трябва да бъде взет под внимание".
<SPEAKER ID="135" NAME="Vytautas Landsbergis" AFFILIATION="PPE">
(EN) Г-н председател, предлагам да се вмъкне кратко определение по отношение на сондажни операции, за да се избегнат неточни тълкувания в случаите, когато са засегнати и трети държави. По отношение на сондажните операции, бих желал да добавя "от ЕС и трети страни". Моля за вашата подкрепа във връзка с това.
<SPEAKER ID="137" NAME="Bogusław Sonik" AFFILIATION="PPE">
(PL) В качеството си на докладчик бих желал да ви благодаря за това, че гласувахте. Целта беше в сътрудничество с Европейската комисия да се определят най-високите възможни стандарти за нефтодобивни операции в европейски води.
<P>
Същевременно бих желал да изразя съчувствие и солидарност с моите унгарски колеги и с това, което те преживяват в момента във връзка с токсичния разлив. Ние следва да създадем възможно най-високи стандарти също и за опасните отпадъци в Европа.

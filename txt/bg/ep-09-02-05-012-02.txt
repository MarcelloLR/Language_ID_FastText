<CHAPTER ID="012-02">
2. Положението на бежанците от Бирма в Тайланд (гласуване) 
<P>
Преди гласуването на точка 2:
<SPEAKER ID="255" NAME="Charles Tannock" LANGUAGE="EN">
Гжо Председател, още веднъж отбелязвам, че длъжностните лица всъщност не са написали устните изменения в същия ред, в който те са гласувани, така че този път самият аз ще внимавам много да спазя правилния ред. По отношение на точка 2 искаме да добавим думите в края на точката, "както и целенасочено обричане на бедност, произволно данъчно облагане и изземване на земи".
<SPEAKER ID="257" NAME="Charles Tannock" LANGUAGE="EN">
Гжо Председател, устното изменение на точка 5 е както следва: "Приветства сътрудничеството на тайландското правителство с Върховния комисар на ООН за бежанците и призовава за незабавен и пълен достъп до всички пристигнали с лодки задържани лица от общността рохингия, за да може да се установи нуждата им от защита; същевременно призовава правителството на Тайланд да подпише Конвенцията на ООН от 1951 г. за статута на бежанците и протокола от 1967 г. към нея;".
<SPEAKER ID="259" NAME="Charles Tannock" LANGUAGE="EN">
Гжо Председател, ще прочета целия текст на точка 6 с устното изменение: "Подчертава, че проблемът, свързан с лицата от лодките, който засяга Тайланд и други държави, е основно от регионално естество; има положително отношение към усилията на тайландското правителство да засили сътрудничеството между съседите в региона с цел разрешаване на проблема, свързан с общността рохингия; в тази връзка приветства проведената на 23 януари среща между постоянния секретар на външните работи гн Kasit Piromya и посланиците на Индия, Индонезия, Бангладеш, Малайзия и Бирма; и призовава членовете на Асоциацията на страните от Югоизточна Азия, и поспециално тайландското председателство и съответните международни организации, да работят в посока намиране на трайно решение на този останал дълго неразрешен проблем;".
<SPEAKER ID="261" NAME="Charles Tannock" LANGUAGE="EN">
Гжо Председател, съображение Д трябва да гласи: "като има предвид, че Агенцията на ООН за бежанците изрази своята загриженост във връзка със сведенията за малтретиране на бежанците от Бирма и получи достъп до някои от 126те лица от общността рохингия, все още задържани от тайландските органи".

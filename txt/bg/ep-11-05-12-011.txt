<CHAPTER ID="011">
"Почистване в Европа" и "Да го направим в целия свят 2012 г." (писмена декларация)
<SPEAKER ID="118" NAME="Председател">
Госпожи и господа, писмена декларация 0003/2011, внесена от г-жа Jordan Cizelj, г-жа Gomes, г-жа Lepage, г-жа Morkūnaitė-Mikulėnienи г-н Tarand, относно "Почистване в Европа" и "Да го направим в целия свят - 2012 г." е подписана от мнозинството от членовете на Парламента. В съответствие с член 123 от Правилника за дейността тя ще бъде предадена на съответните адресати и ще бъде публикувана в Приетите текстове от настоящото заседание, заедно с имената на подписалите я. Доколкото знам, г-жа Jordan Cizelj иска да каже нещо по въпроса. Г-жо Jordan Cizelj, имате думата.
<SPEAKER ID="119" NAME="Romana Jordan Cizelj" AFFILIATION="PPE">
(SL) Г-н председател, госпожи и господа, първо искам да ви благодаря за подкрепата за писмената декларация. С декларацията показваме нашия ангажимент за чиста околна среда през Европейската година на доброволчеството. Призовавам ви обаче да не спирате само с този подпис, а да помогнете да гарантираме, че през следващата година, 2012 г., това мероприятие - еднодневна дейност за почистване на нашата околна среда, ще има успех във възможно най-много държави, в много повече отколкото досега, и по този начин да подкрепите екологичните групи във вашите държави.
<SPEAKER ID="120" NAME="Indrek Tarand" AFFILIATION="Verts/ALE">
(EN) Г-н председател, искам да благодаря на всички, че подкрепиха инициативата. Ще бъда много кратък. Беше удоволствие да се работи под надзора на г-жа Jordan Cizelj и в сътрудничество с г-жа Gomes, г-жа Morkūnaitė-Mikulėnienи г-жа Lepage. Това е истинска гражданска инициатива и ще покаже как гражданите могат да направляват Европа към по-добро бъдеще.
<P>
Но тъй като съм наясно със споровете около писмените декларации и различните мнения относно тяхната полезност, искам да се извиня на тези колеги, които се почувстваха обидени от нашата кампания, и да повторя обещанието, което дадох на председателя на моята подкомисия, г-н Danjean: обещавам да не се захващам с друга писмена декларация до края на парламентарния мандат.
<P>
Надявам се, че ще ми помогнете да спазя обещанието си и че всички ще се срещнем отново в деня за действие през 2012 г.

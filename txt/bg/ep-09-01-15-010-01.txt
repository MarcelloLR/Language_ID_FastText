<CHAPTER ID="010-01">
1. Иран: случаят на Shirin Ebadi
<SPEAKER ID="190" NAME="Председател">
Следващата точка е разискване на пет предложения за резолюции относно Иран.
<SPEAKER ID="191" NAME="Marios Matsakis">
автор. - (ЕN) Гн Председател, преследването на нобеловия лауреат Shirin Ebadi е само един от многото примери, които се случват в момента в Иран, и подобно преследване не трябва да ни изненадва, като имаме предвид ограничените възгледи на анахронично настроените управници теократи в тази държава.
<P>
Не трябва да се изненадваме и от факта, че режимът в Иран няма да обърне никакво внимание на тази резолюция. Те ще й се присмеят и ще я захвърлят в кошчето - точно както постъпиха с всички предишни резолюции на този Парламент. И кой може да ги обвинява? Те знаят, че нашите резолюции са просто думи, а не дела, и според тяхната оценка те не струват дори хартията, на която са написани.
<P>
Ако действително искаме да съдействаме за промяна в Иран, ние трябва да подплатим думите си с действия. Например, можем да извадим Народната организация на муджахидините в Иран (PMOI) от списъка на терористичните организации или можем да спрем с доходните договори между Иран и държавитечленки на ЕС и страните кандидатки и Иран. Ако предприемем подобно действие, можем да бъдем сигурни, че органите в Техеран ще ни възприемат посериозно и ще премислят дали да продължават с преследването на свои граждани, стремящи се към демокрация.
<P>
Затова ми се струва, че трябваше да имаме второ предложение за резолюция в допълнение към настоящото, което да призове правителствата на някои държавичленки на Европейския съюз като Обединеното кралство и Франция, а също и страни кандидатки като Турция, да сложат край на своята лицемерна позиция спрямо Иран и незабавно и ефективно да започнат да предприемат реални действия срещу него.
<SPEAKER ID="192" NAME="Catherine Stihler">
автор. - (ЕN) Гн Председател, историята на адвокатката Shirin Ebadi, носител на Нобелова награда за мир, първата жена мюсюлманка и първият ирански гражданин, който получава тази награда, може би е добре позната на повечето от присъстващите тук днес. Тя е първата жена съдия в страната си, но е принудена да се оттегли заради иранската революция.
<P>
Shirin Ebadi защитава правата на иранските жени и деца като се бори да промени законите за развод и наследяване в Иран. Изправи се в защита на религиозните малцинства и техните права и съвсем наскоро защити седем члена на бахайската религиозна общност, които бяха групово арестувани и подложени на преследване като много други привърженици на различни религии в Иран. Именно със своята работа в областта на правата на човека и със своя кураж и решителност тя спечели уважението на всички нас в тази зала.
<P>
Shirin Ebadi, заедно с други активисти по правата на човека, смело основа Центъра за защита на правата на човека в Техеран. Неговото предназначение е да се съобщава за нарушения на правата на човека в Иран, да осигурява представляване на политически затворници и да помага на техните семейства. Още в началото обаче органите се опитват да закрият офиса. Тези, които работят в него, са заплашвани, лишавани от свобода и тормозени. Shirin Ebadi лично получава няколко смъртни заплахи и от известно време насам международната общност изразява загрижеността си за нейната безопасност. Покъсно, малко преди Коледа, когато работещите в центъра се подготвят да отбележат 60та годишнина на Всеобщата декларация за правата на човека, ирански длъжностни лица на силите за сигурност затварят центъра.
<P>
Центърът трябва да бъде отворен отново незабавно. Ние трябва да окажем натиск върху Комисията, Върховния представител, чешкото председателство и нашите собствени държавичленки да се заемат с този случаи и да се погрижат за повторното отваряне на центъра.
<P>
За нас, присъстващите в тази зала, е трудно да си представим в действителност смелостта, куража и силата, които са необходими на активистите в областта на правата на човека като Shirin Ebadi, за да могат те да работят в Иран и да се изправят срещу диктатурата. Но работата на адвокатите и активистите в областта на правата на човека е необходима, за да се хвърли светлина върху това, което се случва в Иран, за да се даде надежда на хора като братята Alaei. Arash и Kamiar Alaei са двама лекари, които помагат на носители на HIV и вируса на СПИН. Те са обвинени, че сътрудничат на врага, а всъщност всичко, което правят, е, че се опитват да помагат на болните.
<P>
Надявам се, че ще станем свидетели на повторното отваряне на Центъра за правата на човека и че този Парламент ще направи всичко възможно, за да помогне на Shirin Ebadi. В крайна сметка, тъй като и ние сме човешки същества, нейната борба е и наша борба.
<SPEAKER ID="193" NAME="Jean Lambert" LANGUAGE="EN">
Гн Председател, мисля, че за нас е важно да подкрепим защитниците на правата на човека независимо дали мислим, че правителствата ще ни послушат или не. Хората често са ни казвали, че се окуражават силно от външни изявления, признаващи заплахата, на която са изложени.
<P>
Както беше казано, това е сериозен случай, тъй като атаката срещу такъв международно известен защитник на правата на човека е признак, че хора, които критикуват държавата или упражняват своите основни права, като например тези за свободата на убежденията, няма да бъдат в безопасност - затова те трябва да се подчиняват на държавата или да се изправят пред последствията.
<P>
Самата Shirin Ebadi е получавала смъртни заплахи няколко пъти не само защото е защитавала седемте водачи на бахайската религиозна общност в Иран, които също са подложени на сериозно преследване. През последните 24 часа разбрахме за още арести на хора, които са работили с нея, и на други членове на бахайската религиозна общност.
<P>
Когато се замислим за работата ни тук, трябва да осъзнаем, че в действителност сме свидетели на промяна в признаването на правата на човека от някои правителства по света и че това влияе на държави, с които Европейския съюз има връзки. Сега те усещат, че не е необходимо да обръщат голямо внимание на правата на човека, тъй като могат да търгуват и работят с държави, които всъщност не са загрижени за това. Ето защо смятам, че поради този факт за нас е дори още поважно непременно да се стараем да поддържаме тези стандарти и, както беше казано, да не се стремим да увеличаваме търговията с тези държави, за които данните във връзка с нарушения на правата на човека са безкрайни, а да правим всичко възможно да подкрепяме защитниците на правата на човека и демократите, които се противопоставят на недемократичните сили.
<SPEAKER ID="194" NAME="Tunne Kelam" LANGUAGE="EN">
Гн Председател, положението на иранските граждани, които живеят под потисническата диктатура на моллите в Техеран, е тревожно и се влошава във всички отношения от 2005 г. насам. Ето защо призовавам Комисията да продължи да наблюдава състоянието на правата на човека в страната и през първата половина на настоящата година да представи всеобхватен доклад за положението там.
<P>
Днес ние протестираме срещу тормоза над носителя на нобелова награда за мир Shirin Ebadi и нейния Център за защита на правата на човека. Често се пита какъв е резултатът от тези протести. Този въпрос трябва да бъде отправен и към Съвета и Комисията.
<P>
Иранският режим представлява потенциално найголямата заплаха за световния мир и принципа на правовата държава. Вероятно в найблизко бъдеще Техеран ще има ядрени бойни глави - той вече разполага с ракетите, които да ги изстрелят. Освен това Иран е и голям износител на тероризъм - например към Ирак, а също и поддръжник на "Хизбула" и "Хамас".
<P>
Същевременно Европейският съюз все още се надява да убеди този диктаторски режим чрез компромиси и до скоро помагаше на терористичния режим в Техеран да ограничи основната демократична опозиция като по ирония я определяше като терористична организация.
<P>
Ето защо ни е необходимо да имаме ясна и решителна позиция по отношение на правата на човека и да поставим въпроса за състоянието на правата на човека в Иран като приоритет във връзките ни с Техеран.
<SPEAKER ID="195" NAME="Erik Meijer" LANGUAGE="NL">
Гн Председател, гн Matsakis е прав. Преследването на Shirin Ebadi не е изолиран случай. При критиците на режима тя се ползваше с привилегировано положение в продължение на години. Съществуването на нейния Център по правата на човека създаваше впечатлението, че положението в Иран не е чак толкова лошо.
<P>
Повечето от жертвите на теократския режим в Иран са неизвестни. Защитаването на различни политически възгледи, протестите от страна на дискриминираните етнически и религиозни малцинства, хомосексуалността и борбата срещу неравностойното положение на жените, са все причини човек да бъде лишен от свобода или да бъде убит. Много неща, които приемаме за даденост в Европа, могат да станат причина за смъртта ви в Иран. Някои жертви са обесвани на високи кранове като пример в присъствието на голямо множество хора.
<P>
Въпреки това външният свят, включително Европа, не е особено заинтересуван от тази ужасяваща ситуация и от начина, по който тя може да бъде прекратена. Международното внимание като че ли е насочено върху други неща. Въпреки че би искала да види ограничаването на военната мощ на Иран и да спре използването на атомна енергия, международната общност придава важност главно на непрекъснатите доставки на петрол и на поддържането и/или разширяването на добрите търговски отношения.
<P>
В резултат на това Иран е под постоянната заплаха от война, а критики по отношение на липсата на права на човека не се изразяват. Дори се стига до положение, в което сътрудничеството с иранския режим се купува чрез постоянно включване на основните осъдени на изгнание опозиционни групи в списъка на терористите. Трябва да прекъснем странната ситуация, в която всеки път, когато съдебно решение обяви това включване в списъка на терористите за незаконно, Съветът взема ново идентично решение от името на Европейския съюз.
<P>
За разлика от много други жертви на преследване в Иран Shirin Ebadi не е анонимна, а е известна и уважавана в международен мащаб личност. До момента статутът й на носител на нобелова награда й осигурява известна степен на свобода. Фактът, че този статут скоро ще бъде прекратен, показва необходимостта от международна подкрепа за силите, които се стремят към промяна.
<SPEAKER ID="196" NAME="Bernd Posselt" LANGUAGE="DE">
Гн Председател, офисът ми в Мюнхен се намира на улица, където живеят много арменци християни от Иран. Те са членове на една от найдревните християнски общности в света и същевременно са патриотично настроени перси. Това показва, че Иран/Персия има древни традиции на толерантност не само спрямо различните религии, но също и спрямо многото народи, включени в голямата империя.
<P>
Този режим на нетолерантно управление на моллите е в пълно противоречие с иранския/персийския дух. Той противоречи на найдобрите, найблагородните традиции на една от найдревните държави в света. Затова е в интерес на иранския народ и неговото бъдеще да бъдем поясни в осъждането на тези безчинства.
<P>
Shirin Ebadi, която осъди тези безчинства с голям риск за себе си и която заради това спечели Нобеловата награда за мир, продължава да го прави от името на всички етнически групи и религиозни общности. Ние не можем да толерираме това ужасно, непоносимо преследване на гжа Ebadi. Тя се нуждае от нашата солидарност. Затова призовавам чешкото председателство на Съвета също да приложи своята твърда политика по правата на човека по този въпрос.
<SPEAKER ID="197" NAME="Józef Pinior" LANGUAGE="PL">
Гн Председател, Комисар, първо бих искал да насоча вниманието ви върху отсъствието на представителя на чешкото председателство по време на настоящото разискване. Изразявам дълбокото си съжаление от този факт, тъй като Чешката република е наследник на демократичната традиция на борбата за правата на човека в цяла Централна и Източна Европа. Повтарям: изключително жалко е, че представител на чешкото председателство не присъства на това разискване, въпреки че други председателства на Съвета, например германското председателство, винаги са изпращали представители.
<P>
Днес обсъждаме правата на човека в Иран, важна държава в Близкия изток, която ще има решаващо въздействие върху политическото положение в този регион. Затова иранското правителство трябва да се ангажира още посериозно с безусловното зачитане на правата на човека и международните стандарти в областта на хуманитарното право.
<P>
Ние защитаваме носителя на нобелова награда Shirin Ebadi и се противопоставяме на неотдавнашните действия на органите и на държавната кампания, целяща да обърне общественото мнение срещу Shirin Ebadi. Бих искал да насоча вниманието ви и към други арести на студенти в университета в Шираз. Тази седмица, докато Европейският парламент заседаваше в Страсбург (на 12 януари, за да бъда поточен), бяха арестувани още шест души. Ние трябва да защитим независимото студентско движение в Иран. Бих искал да насоча вниманието ви и към репресиите и тормоза над лекарите, участващи в изследванията за СПИН.
<P>
Комисар, единственото заключение, което може да се направи, е: положението на правата на човека в Иран трябва да се следи все повече от Европейската комисия и от целия Европейски съюз.
<SPEAKER ID="198" NAME="Leopold Józef Rutowicz" LANGUAGE="PL">
Гн Председател, в Иран, където принципите на фундаментализма се подкрепят от голяма част от обществото, дейностите на всички демократични институции, които се основават на различни културни разбирания, срещат огромна опозиция и липса на толерантност. Това е примерът, който дава Иран.
<P>
Въпреки че политиците, които са на власт в Иран, за да подобрят имиджа си, може да поемат ангажименти, произтичащи от международни споразумения, ежедневната действителност е съвсем различна. Случаят на Shirin Ebadi, носител на Нобелова награда за мир и директор на Центъра за защита на правата на човека, може да служи като пример. Фактът, че нейните дейности са преследвани, се дължи на слабостта на управляващата класа, която страхувайки се за положението си, не може да въведе ред сред фундаменталистите, участващи в антидемократични дейности. Ние подкрепяме резолюцията. Мисля, че е необходимо да се предприемат порадикални действия в тази област.
<SPEAKER ID="199" NAME="Alexandru Nazare" AFFILIATION="PPE-DE">
(RO) Може би Иран предоставя найслабо документираните случаи на нарушения на правата на човека в международната общност. В момента няма признаци положението да се подобрява. В тази връзка преследването на Shirin Ebadi е много сериозен въпрос и мога да кажа същото за ситуацията с шестимата студенти, която беше спомената порано.
<P>
Обнадеждаващо е, че по тази тема, повдигната от няколко политически групи, са предложени няколко резолюции. Аз обаче смятам, че резолюцията, представена от Европейската народна партия, изпълнява найдобре нашето задължение да защитаваме правата на човека. Като гражданин на държава, която неотдавна преживя и тоталитарен режим, и свободата на словото, гарантирано от демократичен режим, не бих могъл да не симпатизирам на каузата на тази жена, бореща се за правата на човека, и съм сигурен, че този въпрос ще бъде взет под внимание.
<P>
Този конструктивен критицизъм може само да помогне на отношенията между Европейския съюз и Иран.
<SPEAKER ID="200" NAME="Paulo Casaca" AFFILIATION="PSE">
(PT) Бих искал не само да подкрепя тази резолюция, но и в частност да подкрепя позицията на всички приятели на свободен Иран, които (както гн Matsakis и други) подчертаха, че основният проблем е политиката на примирение към иранския режим. Това е политика, при която петролните и търговски договори са поважни от принципите.
<P>
Включването на "Народни муджахидини на Иран" в списъка на терористичните организации беше скандално от самото начало. То превърна един изключително важен действителен проблем в политика с обратен знак, която е в услуга на тези, които всъщност водят терористични политики.
<P>
Ето защо още веднъж ще призова Съвета незабавно да прекрати тази ситуация и да извади "Народни муджахидини на Иран" от списъка на терористичните организации.
<SPEAKER ID="201" NAME="Janusz Onyszkiewicz" AFFILIATION="ALDE">
(PL) Гн Председател, Zbigniew Brzeziński описва линията на нестабилността, която се простира от Египет до Пакистан като основна заплаха за световната стабилност и бъдещите перспективи за световно развитие. Според него основната държава в тази линия, нейният своебразен център, е Иран. Ако не разрешим проблема с Иран, ако не направим така, че той да стане предсказуема и демократична държава, ще бъде много трудно да мислим за изкореняване на опасността, за която говори гн Brzeziński.
<P>
Ние обаче не можем да внесем демокрация или стабилност в Иран. Самите иранци трябва да изпълнят тази задача. Под иранци имам предвид хората, които живеят в самия Иран като гжа Ebadi, както и иранците - политически емигранти като Miriam Rajavi. Ето защо е важно да подкрепяме точно тези демократични движения и да признаем окончателно, че муджахидините не са терористична организация.
<SPEAKER ID="202" NAME="Zbigniew Zaleski" AFFILIATION="PPE-DE">
(PL) Гн Председател, като истинска ирония положението в Иран прилича на положението в Газа, когато бяха избрани "Хамас", а именно - правителството беше избрано от народа.
<P>
Това е проблем за нас, тъй като можем да направим много малко. Нещо трябва да се промени в Иран. Ние можем само да изразим позицията си пред целия свят и да изпратим нашето послание на Иран, а именно -осъждаме нарушенията на правата на човека и липсата на демокрация, независимо дали то им харесва или не. Може би в този случай словото ще ни послужи за оръжие и същевременно ще представлява подкрепа за хората в Иран, които се борят за истинска свобода, която - надявам се - ще постигнат.
<SPEAKER ID="203" NAME="Vladimír Špidla" LANGUAGE="CS">
Гн Председател, уважаеми колеги, Европейската комисия следи отблизо събитията по случая на Shirin Ebadi и счита за неприемливи заплахите, отправени към нея и колегите й след обиска на офиса им в Техеран на 29 декември. Обискът на офиса е последната от поредицата прояви на сплашване, насочени към гжа Ebadi, които включваха например затварянето през декември на Центъра за защита на правата на човека - организация, ръководена от нея.
<P>
Поради това Европейската комисия напълно подкрепя френското председателство на Съвета на Европейския съюз по отношение на представянето на две декларации по случая на гжа Ebadi на 31 и 22 декември миналата година. Комисията подчертава специално факта, че иранските органи трябва да спазват своите международни задължения в областта на правата на човека, и по-специално правото на мирни събирания, установено в Международния пакт за граждански и политически права. Иран е подписал и ратифицирал този пакт и следователно трябва да позволи повторното отваряне на офисите на Центъра за защита на правата на човека и да им предостави правния статут, който те искат от много години.
<P>
През 2009 г., както досега, Комисията няма да пропусне нито една възможност да оказва натиск върху иранските органи да осигурят защита за гжа Ebadi и други защитници на правата на човека (отделни лица или организации) и да им позволят да продължат да извършват дейността си в страната, без да се намесват в техните законни дейности.
<P>
Както всички знаете, въпросите за атомната енергия и правата на човека силно ограничават обхвата на нашите дейности в Иран. Въпреки това през 2009 г. Комисията ще продължи сътрудничеството в областите от общ интерес, особено борбата срещу търговията с наркотици. Също така успяхме да поддържаме някои програми за подкрепа на правата на човека и правилното управление на обществените дейности, например проект за подкрепа на правата на децата в сътрудничество с Уницеф и проекти в подкрепа на съдебната реформа.
<P>
Провеждаме и инициативи, насочени към засилване на сътрудничеството и обмена в областта на образованието и културата - дейности за обмен в рамките на програмата "Еразмус Мундус", неотдавнашното посещение на няколко ирански журналисти в Брюксел или излъчването на телевизионни програми на персийски език, които Комисията иска да пусне преди края на тази година. Въпреки това е ясно, че нашите отношения няма да могат да се развиват нормално, ако състоянието на правата на човека в Иран не се подобри чувствително.
<SPEAKER ID="204" NAME="Председател">
Разискването приключи.
<P>
Гласуването ще се проведе в края на разискванията.

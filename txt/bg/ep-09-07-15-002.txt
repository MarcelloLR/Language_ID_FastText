<CHAPTER ID="002">
Подписване на актове, приети по процедурата на съвместно вземане на решение: вж. протокола
<P>

<SPEAKER ID="007" NAME="Daniel Cohn-Bendit" AFFILIATION="Verts/ALE">
(FR) Г-н председател, вчера литовският парламент гласува в подкрепа на закон относно хомосексуалността, осведомяването относно хомосексуалността и бисексуалността. Президентът на Литва вече беше отказал да подпише този закон. Той беше върнат в парламента. Този закон е в пряко противоречие с Хартата на основните права на Европейския съюз и с член 6, параграф 1 от Договора от Лисабон.
<P>
Призовавам Ви, г-н председател, от името на Парламента, да изразите протест срещу този закон в името на европейските ценности, тъй като Хартата на основните права, така, както е възпроизведена в Договора от Лисабон, предвижда забрана на дискриминацията по отношение на сексуалната ориентация, а този закон е проява на дискриминация срещу сексуалните малцинства.
<P>
От името на Парламента Ви призовавам да отправите писмено изявление до литовския парламент, в което да заявите, че този закон е в противоречие с общата идея на Европа.
<P>
(Ръкопляскания)
<SPEAKER ID="008" NAME="Председател">
Благодаря. Продължаваме с представяне на реда на работа.
<SPEAKER ID="009" NAME="Daniel Cohn-Bendit" AFFILIATION="Verts/ALE">
(FR) Г-н председател, можете ли да ми кажете дали ще предприемете действия или не? Помолих Ви да направите нещо, би следвало да ми кажете дали ще го направите или не. Това Ви попитах.
<SPEAKER ID="010" NAME="Председател">
Ще се информирам какво е приел парламентът на Литва и след това ще реша как да постъпя. Ще Ви държа в течение по този въпрос.

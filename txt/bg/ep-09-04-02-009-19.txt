<CHAPTER ID="009-19">
19. Двугодишна оценка на диалога ЕС - Беларус (гласуване) 
<P>
- Преди гласуването:
<SPEAKER ID="105" NAME="Vytautas Landsbergis" AFFILIATION="PPE-DE">
(EN) Г-н председател, предлагам да се спомене, че тези разговори не трябва да включват споменаването на никакви планове за изграждане на нова атомна централа от незападен тип на границата с ЕС - евентуално в разговори за оказване на подкрепа за Беларус, но не и в този случай.
<SPEAKER ID="107" NAME="Jacek Protasiewicz" AFFILIATION="PPE-DE">
(EN) Г-н председател, ще направя много кратко устно предложение за изменение по искане на Alexander Milinkevich и представители на "Амнести интернешънъл", взели участие в конференцията, посветена на Беларус, която се проведе в Парламента преди два дни. Те помолиха искането за освобождаване на арестуваните неотдавна политически затворници да обхване и други граждани, които са подложени на различни видове ограничения и тормоз. Ето защо предлагам - и проведох консултации с други политически групи - към параграф 4 да се добави: "както и преглед на присъдите за "ограниченията върху свободите", наложени на 11 лица, участвали в демонстрация, която се е състояла през януари 2008 г."
<SPEAKER ID="109" NAME="Vytautas Landsbergis" AFFILIATION="PPE-DE">
(EN) Г-н председател, когато се споменава за принудителното набиране във войската на трима млади активисти, трябва да се има предвид, че единият от тях е син на опозиционния лидер г-н Viačorka. Така че си заслужава да споменем, че това е равносилно на взимане на заложиници от страна на държавата: "Вижте, трябва да се държите кротко, защото синът ви е в нашата армия и може нещо да му се случи." Това ще бъде един вид предупреждение, което може да вдъхне повече сигурност на младите хора, принудително набирани във войската.
<SPEAKER ID="111" NAME="Vytautas Landsbergis" AFFILIATION="PPE-DE">
(EN) Г-н председател, когато се предлага "Европейският хуманитарен университет" да се завърне в Беларус, трябва да споменем, че това трябва да стане на основата на реални гаранции, че той ще може да функционира свободно и че няма да попадне отново под контрола на режима.
<SPEAKER ID="113" NAME="Hannes Swoboda" AFFILIATION="PSE">
(DE) Г-н председател, ние с радост ще откликнем на отделните устни предложения, но бих помолил г-н Landsbergis да ни информира предварително, така че да можем да обсъждаме тези въпроси дори когато той не присъства. Не могат да се правят устни предложения просто така, без предварително информиране.
<SPEAKER ID="114" NAME="Председател">
Виждам, че г-н Landsbergis дава знак, че - ако в бъдеще отново реши да прави устни предложения - ще се съобрази с Вашето искане.

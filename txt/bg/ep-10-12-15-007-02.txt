<CHAPTER ID="007-02">
2. Проект на общ бюджет на Европейския съюз за финансовата 2011 година във вида, изменен от Съвета (гласуване) 
<SPEAKER ID="167" NAME="Martin Schulz" AFFILIATION="S&amp;D">
(DE) Г-н председател, искам да дам обяснение, от името на нашата група, относно изменение 13. Това е изменение, внесено от моя колега г-н Färm в комисията по бюджети, от името на нашата група. Не сме внасяли изменението отново, но групата на Зелените/Европейски свободен алианс го внесе повторно с 40 подписа. Ще гласуваме с "въздържал се" по изменението. Разбрах се със Зелените и сме на едно и също мнение. Тъй като заявихме, че нашата група няма да внася нови изменения, гласуваме с "въздържал се". Все пак искам да кажа, че подкрепяме данъка върху финансовите операции и се надяваме, че колегите в другата част на залата ще ни подкрепят в гласуването в близко бъдеще.

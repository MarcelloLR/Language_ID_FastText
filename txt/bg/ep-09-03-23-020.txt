<CHAPTER ID="020">
Споразумение за свободна търговия между ЕС и Индия (кратко представяне) 
<SPEAKER ID="169" NAME="Председател">
Следващата точка е докладът на г-н Karim, от името на комисията по международна търговия, относно споразумение за свободна търговия между ЕС и Индия.
<SPEAKER ID="170" NAME="Syed Kamall  " AFFILIATION="PPE-DE">
заместник-докладчик. - (EN) Г-н председател, прекарвам доста от времето си в Парламента в разяснения, че се казвам не г-н Karim, а всъщност г-н Kamall. Хората сигурно се объркват, когато чуват г-н Kamall да говори по доклад на Karim. Аз говоря от негово име, тъй като поради непредвидени обстоятелства той не може да бъде тази вечер тук, за което се извинява.
<P>
Неговият доклад ефективно обхваща темите на търговията със стоки, услуги, инвестиции, интелектуалната собственост и развитието. От групите PPE-DE, ALDE и UEN е внесена обща алтернативна резолюция, тъй като бе сметнато, че първоначалното решение на комисията бе резултат от един доста непредставителен вот, при който в доклада останаха непокътнати няколко протекционистки клаузи. Алтернативната резолюция по-добре подчертава колко важен търговски партньор за ЕС е Индия и изгодите, които либерализацията на търговията може да донесе за двете страни.
<P>
ЕС и Индия започнаха преговори през юни 2007 г. по нещо, което се нарича споразумение за свободна търговия, но което мнозина вероятно по-правилно биха нарекли преференциално търговско споразумение. Докладът призовава за сключване на всеобхватно, амбициозно и балансирано споразумение за свободна търговия между ЕС и Индия, което да подобри достъпа до пазара на стоки и услуги, обхващащо по същество много области на търговията, и включване на разпоредби относно регулаторната прозрачност в областите, свързани с взаимните инвестиции и търговия, както и неща като санитарни и фитосанитарни стандарти, защита на интелектуалната собственост, улеснения за търговията и митниците.
<P>
Основните точки на доклада посочват, че ако погледнем търговията със стоки, средните тарифи, прилагани в Индия, са намалели до равнища, които понастоящем са съпоставими с тези в други страни от Азия - в частност средната тарифа, прилагана в Индия, понастоящем е 14,5 % в сравнение със средна тарифа от 4,1 % в ЕС. Докладът също отбелязва, че Индия е загрижена по отношение последиците от регламента за регистриране, оценка и разрешаване на химични вещества и препарати (REACH), скъпоструващите сертификати за износ на плодове за ЕС и скъпоструващите процедури за оценка на съответствието за маркировка "EC", и подчертава, че тези въпроси трябва да бъдат уредени в преференциалното търговско споразумение.
<P>
Докладът също изтъква, че либерализацията на услугите не бива по никакъв начин да възпрепятства правото на регулиране на услугите, включително обществените услуги. Обаче трябва също да бъде признато, че твърде често държавата не е в състояние да предостави така наречените "обществени" услуги, и да признаем, че има роля и за действащи лица, различни от държавата - за частния сектор - при предоставянето на основни услуги за бедните, особено когато самата държава не е в състояние да направи това сама, често пъти поради спад в приходите.
<P>
Търговията с услуги между ЕС и Индия е сравнително небалансирана; ЕС изнася 1,5 % от своите услуги за Индия, а Индия - за ЕС съответно 9,2 % от общия си износ. Докладът също насърчава Индия да разработи подходящо законодателство в областта на защитата на данните, за да се осигури, че при нашата търговия с услуги ще можем да имаме доверие в способността на индийските компании да обработват големи количества данни, тъй като има опасения във връзка със защитата на данните.
<P>
Докладът също отчита, че главите относно инвестициите често се придружават от ангажимент за либерализация на движението на капитали и отказ от мерките за контрол върху капиталите. Така че ние призоваваме Комисията да се въздържа от включване на такива клаузи, предвид важността на мерките за контрол на капиталите, особено за по-бедните страни, за смекчаване последствията от финансовата криза.
<P>
Докладът също така приветства ангажимента на Индия за ефикасна защита по отношение на правата на интелектуалната собственост и прилагане на разпоредбите за гъвкавост при Споразумението ТРИПС с цел изпълнение на определени задължения в областта на общественото здраве. Още веднъж, всички трябва да сме наясно, че твърде големият брой задължения, свързани с общественото здраве, често оставят гражданите на по-бедните страни без възможност за достъп до лекарства, тъй като няма стимул за фармацевтичните компании да разработват лекарства за тези страни.
<P>
И накрая, докладът признава, че една съществена глава относно развитието е важна част от всяко търговско споразумение и че трябва да осигурим търговия и преки чуждестранни инвестиции. Той също отчита, че съществува загриженост, особено в тази зала, във връзка с въпроси като екологичните стандарти и основното законодателство по заетостта, здравословните и безопасни условия на труд. Трябва също да признаем, че в търсенето на някакъв баланс между въпросите на търговията и опазването на околната среда, стандартите на Международната организация по труда и други, махалото често може да се отклони твърде много в едната посока и да се окаже, че тези въпроси са взели предимство пред търговията и да осъдим бедните страни на още повече бедност, защото сме направили така, че предприемачите от тези страни трудно да развият капацитета си.
<SPEAKER ID="171" NAME="Louis Michel" LANGUAGE="FR">
Г-н председател, искам да благодаря на Европейския парламент за засиления интерес, който прояви към преговорите ни по споразумението за свободна търговия между Европейския съюз и Индия.
<P>
Благодарен съм по-конкретно на г-н Kamall и комисията по международна търговия за отличната работа, която те, съвместно с участвалите комисия по външни работи и комисия по развитие, извършиха при подготовката на доклада относно споразумението за свободна търговия между ЕС и Индия. Обменът на мнения с Парламента бе твърде обхватен, като проектът на предложение за резолюция разглежда почти всички възможни аспекти на преговорите по споразумението за свободна търговия между Европейския съюз и Индия. Изказаните мнения са полезно средство за нашите преговори по споразумения за свободна търговия.
<P>
Когато говорим за споразумението за свободна търговия между ЕС и Индия е важно да вземем под внимание общия контекст и сложност на нашите стратегически отношения с Индия, включително споразумението за сътрудничество и съвместния план за действие от 1994 г., които са само две от големите инициативи и диалози, които имаме с Индия.
<P>
Убедени сме, че е изключително важно да се работи с Индия за довеждане до успешен край на преговорите по едно амбициозно споразумение за свободна търговия, което да позволи и на двете страни - Европейския съюз и Индия - да спечелят.
<P>
Колкото по-амбициозно е споразумението за свободна търговия, толкова по-големи изгоди би получила всяка от страните - Европейския съюз и Индия. Това е един от основните изводи от проучването на въздействието и устойчивото развитие, което бе проведено от независим консултант, успоредно с преговорите.
<P>
Целта на оценката на въздействието и устойчивото развитие бе да се анализират икономическото, социално и екологично въздействие на бъдещото споразумение за свободна търговия и да се установят евентуално необходимите мерки в подкрепа.
<P>
Оценката на въздействието и устойчивото развитие в момента е в заключителната си фаза и следва да е на разположение през април, с други думи навреме, за да бъде в помощ на водещите се преговори.
<P>
Позволете ми да ви представя един кратък доклад за напредъка в преговорите. След началото през юни 2007 г. са проведени шест кръга преговори, като шестият кръг се проведе миналата седмица в Делхи от 17 до 19 март. Очакваме тази година да се проведат още два кръга, в идеалния случай след изборите в Индия през април и преди срещата на върха Европейски съюз-Индия през ноември.
<P>
Колкото до съществото на преговорите, напредък е постигнат по всички въпроси, имащи отношение към споразумението за свободна търговия, но остава да бъде свършена още много работа.
<P>
По-конкретно, разменили сме тарифни предложения, проведохме добри обсъждания по няколко възлови сектори на услугите и имаме напредък в обсъждането на текстовете в почти всички области от споразумението. Все още обаче сме далеч от споразумение.
<P>
Преди да приключа, искам отново да изразя благодарността на Комисията към Парламента и към докладчика. Комисията с готовност очаква други възможности за ефективно взаимодействие с Парламента.
<SPEAKER ID="172" NAME="Председател">
Представянето приключи.
<P>
Гласуването ще се проведе в четвъртък, 26 март 2009 г.
<P>
Писмени декларации (член 142)
<SPEAKER ID="173" NAME="Kader Arif  " LANGUAGE="FR">
В сряда нашият Парламент ще изрази становището си по бъдещото споразумение за свободна търговия между Европейския съюз и Индия. Благодарение на работата на социалистите текстът, приет в комисията, отбелязва икономическата и обществена слабост на Индия - 80 % от населението живее с по-малко от 2 USD на ден. За да се отчете тази реалност, групата на социалистите в Европейския парламент е представила редица изменения, посочващи, че всяко засилване на търговските отношения на ЕС с Индия трябва да се придружава от строга рамка, за да не се допусне либерализация на обществените услуги, да се гарантира достъпът до обществено здравеопазване и животоспасяващи лекарства и да бъдат защитени интересите на най-уязвимите лица и сектори. Не е изненада, че десницата в Парламента сформира блок, който да предложи много по-либерален текст в пленарна зала, призоваващ по-конкретно за либерализация на банковото и застрахователно дело, пощенските услуги и обществените поръчки. На вота в сряда аз ще защитя виждането на социалистите за справедлива и равнопоставена търговия и ще се противопоставя на всеки опит от десницата да се отстъпи от тези принципи.
<SPEAKER ID="174" NAME="Rovana Plumb  " LANGUAGE="RO">
Търговията със стоки на ЕС с Индия нарасна повече от двойно в стойностно изражение между 2000 г. и 2007 г. Износът нарасна от 13,7 млрд. EUR до 29,5 млрд. EUR, а вносът нарасна от 12,8 млрд. EUR до 26,3 млрд. EUR. През 2007 г. на Индия се падаха 2,4 % от износа и 1,8 % от вноса на ЕС, като тя бе деветият по важност търговски партньор на ЕС.
<P>
Приветствам доклада, защото той призовава към сключване на всеобхватно, амбициозно и балансирано споразумение за свободна търговия (ССТ) между ЕС и Индия, което да подобри достъпа до пазара на стоки и услуги, обхващащо по същество много области на търговията и включване на разпоредби относно регулаторната прозрачност в областите, свързани с взаимните инвестиции и търговия, както и стандартите за съответствие и оценка, санитарни и фитосанитарни стандарти, защита на интелектуалната собственост и влизането й в сила, улеснения за търговията и митниците, обществените поръчки, търговията и конкуренцията, както и търговията и развитието, и клаузата за правата на човека като съществен елемент на ССТ.
<P>
Искам да подчертая, че ССТ трябва да допринесе:
<P>
за постигане на все по-големи двустранни изгоди за все по-голям брой граждани
<P>
за постигане на Целите на хилядолетието за развитие, включително тези за недопускане влошаването на околната среда и спазването на социални стандарти.
<SPEAKER ID="175" NAME="Bogusław Rogalski  " LANGUAGE="PL">
Индия е страна на контрасти. Образът й в света е повлиян от пренаселеността, бедността (80 % от населението на Индия живее с по-малко от 2 USD на ден) и болестите. В последно време напредъкът в областта на икономиката помогна на Индия да се превърне във водеща икономика в света. Обаче приносът на Индия в напредъка на медицината, технологията и космическите изследвания контрастира с недостига на храна и чиста вода, който страната изпитва.
<P>
ЕС е най-големият чуждестранен инвеститор и търговски партньор на Индия. През 2007 г. инвестициите от ЕС възлизаха на 65 % от всички инвестиции в Индия. Инвестициите на Индия в ЕС също нараснаха многократно през последните няколко години. ЕС следва да се насочи към осигуряване на многостранна търговска система, основана на определени принципи, както е определено от Световната търговска организация, която да предложи най-добрите възможности за справедлива и честна международна търговия.
<P>
Обаче следва да наблегнем на факта, че Индия трябва да се бори с широкомащабния проблем на глада - от гледна точка на световните показатели за глада Индия е 66-та от 88 страни. Индия, която е световна ядрена сила, не е подписала и Договора за неразпространение на ядреното оръжие. Друг тревожен въпрос е проблемът с детския труд, като децата обикновено са принудени да работят в опасни и нездравословни условия.
<P>
Клаузите относно правата на човека и демокрацията трябва да съставляват основна част от всяко споразумение за свободна търговия, подписано с Индия. Ние трябва също да осигурим спазването на социалните и екологични договорености и стандарти.

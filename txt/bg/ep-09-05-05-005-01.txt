<CHAPTER ID="005-01">
1. Пазарни стандарти за птиче месо (
<P>
- Преди гласуването:
<SPEAKER ID="077" NAME="Ilda Figueiredo" LANGUAGE="PT">
Г-н председател, госпожи и господа, искам накратко да обясня, че този доклад включва измененията, които са единодушно приети от комисията по земеделие и развитие на селските райони вследствие на резолюцията, приета в тази зала на 19 юни 2008 г., която отхвърли предложението на Комисията, насочено към разрешаване на пускането на пазара на птиче месо за консумация от човека, дори след като е било обект на противомикробна обработка.
<P>
Ето защо искам да благодаря на всички, които работиха с мен по този доклад, включително и на членовете и докладчиците по становището на комисията по околна среда, обществено здраве и безопасност на храните.
<P>
Надяваме се, че Европейската комисия и Съветът ще вземат предвид този доклад и становището на Европейския парламент в защита на общественото здраве, безопасността на храните и производителите на птиче месо в Европейския съюз.

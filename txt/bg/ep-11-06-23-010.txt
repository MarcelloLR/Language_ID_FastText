<CHAPTER ID="010">
Състав на Парламента
<SPEAKER ID="134" NAME="Председател">
Както знаем, Stavros Lambrinidis ме уведоми, че назначаването му за министър на външните работи на гръцкото правителство влиза в сила на 17 юни 2011 г.
<P>
Парламентът приема за сведение тази информация и в съответствие с член 7, параграф 1 от Актa за избиране на членове на Европейския парламент чрез всеобщи преки избори, както и с член 4, параграфи 1 и 4 от Правилника за дейността, отбеляза освобождаването на неговото място, считано от 17 юни 2011 г.
<P>
Продължаваме с нашата работа, като пожелаваме на бившия ни колега всичко най-добро и късмет.
<P>
Компетентните органи на Гърция ме информираха за избирането на Dimitrios Droutsas за член на Европейския парламент, за да замести г-н Lambrinidis. В съответствие с член 4, параграф 1 от Правилника за дейността, Парламентът отбеляза това, считано от 22 юни 2011 г.
<P>
Приветствам новия колега...
<P>
(Ръкопляскания)
<P>
... и отбелязвам, че в съответствие с член 3, параграф 2 от Правилника за дейността, до проверката на неговите пълномощия или до произнасянето на решение по евентуален спор Dimitrios Droutsas участва в заседанията на Парламента и неговите органи и се ползва с всички произтичащи от това права, при условие че е направил декларация, че не упражнява длъжност, несъвместима с положението на член на Европейския парламент.
<P>
Пожелаваме късмет и на новия ни колега.
<P>

<SPEAKER ID="135" NAME="Gerard Batten" AFFILIATION="EFD">
(EN) Г-жо Председател, процедурен въпрос, в другия край на залата виждам политически плакати.
<P>
Считам, че това е неспазване на Правилника. Мен лично не ме безпокои, но многократно питам в залата дали правилата важат еднакво за всички.
<P>
Ако госпожите и господата там могат да показват политическите си плакати, то искам правото да поставя за постоянно плакат "Гласувайте за Партията за независимост на Обединеното кралство" пред мен и всеки друг да изложи плакатите си.
<P>
Може ли да излезем с някакво решение?
<P>
(Ръкопляскания)
<SPEAKER ID="136" NAME="Председател">
Много благодаря, г-н Batten, че ми обърнахте внимание на плакатите. Моля да бъдат свалени.
<SPEAKER ID="137" NAME="Elizabeth Lynne" AFFILIATION="ALDE">
(EN) Г-жо Председател, независимо дали сме съгласни с демонстрантите, или не, категорично не трябва да се допускат в Парламента, да пречат на гласуването на членовете на ЕП.
<P>
Няма значение дали сме съгласни с каузата, или не; трябва да се направи нещо, за да гарантираме, че можем да проведем гласуването безпрепятствено.
<P>
(Ръкопляскания)
<SPEAKER ID="138" NAME="Председател">
Службите бяха запознати с проблема и това не следва да се повтаря.
<SPEAKER ID="139" NAME="Barry Madlener" AFFILIATION="NI">
(NL) Много благодаря, г-жо Председател. Искам да повдигна процедурен въпрос. По-конкретно, с радост обявявам, че тази сутрин всички обвинения срещу лидера на моята партия Херт Вилдерс за обида към исляма бяха отменени. Свободата на изразяване на мнение в Нидерландия е гарантирана.
<SPEAKER ID="140" NAME="Председател">
Това няма нищо общо с нашата работа тук.

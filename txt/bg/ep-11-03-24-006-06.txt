<CHAPTER ID="006-06">
6. Отношенията между ЕС и Съвета за сътрудничество в Персийския залив (
<SPEAKER ID="085" NAME="Dominique Baudis" LANGUAGE="FR">
Г-н председател, искам да благодаря на докладчиците в сянка, в частност на г-н Howitt, г-жа Brepoels, г-жа Brantner и г-жа Jäätteenmäki, с които изготвихме измененията. Благодарение на измененията имаме доклад, който напълно отчита събитията в Персийския залив и който посочва много ясно позицията на Парламента относно репресиите в региона.
<P>
Първото изменение, 16-о ново позоваване, е следното:
<P>
" като взе предвид декларациите на върховния представител от 10, 15 и 17 март и заключенията на Съвета от 21 март относно Бахрейн и като подчертава в този контекст пълната си подкрепа за свободата на изразяване и правото на гражданите на мирни демонстрации,"
<P>
Това е първото изменение и то, разбира се, е вариантът на английски език, който беше раздаден и който се счита за автентичен.
<SPEAKER ID="087" NAME="Dominique Baudis" AFFILIATION="PPE">
(FR) Второто изменение, съображение А, е следното:
<P>
"Като има предвид, че настоящите отношения между ЕС и ССПЗ изискват постоянно преразглеждане и актуализиране с оглед на важните, постоянно случващи се събития, които се развиват бързо и в центъра на които трябва да бъдат правата на човека и демокрацията,"
<SPEAKER ID="089" NAME="Dominique Baudis" AFFILIATION="PPE">
(FR) Ново съображение А:
<P>
"Като има предвид, че демонстрантите изразяват законни демократични стремежи в няколко държави от ССЗ; като има предвид, че насилствената реакция на властите към протестите в Бахрейн доведоха до убити, ранени и задържани; като има предвид, че войници от Саудитска Арабия, ОАЕ и Кувейт пристигнаха в страната под знамето на ССЗ, за да участват в потушаването на демонстрациите,"
<SPEAKER ID="091" NAME="Dominique Baudis" AFFILIATION="PPE">
(FR) В параграф 7, след първия параграф, първото тире следва да гласи:
<P>
" да гарантират зачитането на правата на човека и основните свободи, със специален акцент върху свободата на словото и на събранията и правото на мирни демонстрации, да изслушат и да вземат предвид законните искания на протестиращите, както и да гарантират тяхната сигурност;"
<SPEAKER ID="093" NAME="Dominique Baudis" AFFILIATION="PPE">
(FR) Нов параграф 7а:
<P>
"Призовава всички държави-членки в Съвета за сътрудничество в Персийския залив да признаят народното движение за демократични реформи в региона и призовава за пълно ангажиране с появяващите се групи на гражданското общество за насърчаване на процес на истински мирен демократичен преход в собствените им страни, с партньори в региона и с пълната подкрепа на Европейския съюз;"
<SPEAKER ID="095" NAME="Dominique Baudis" AFFILIATION="PPE">
(FR) Нов параграф 7б:
<P>
"Изразява дълбока загриженост във връзка с насилствения отговор и използването на сила срещу протестиращите от страна на органите на Бахрейн и с участието на чужди войски под знамето на ССЗ в потушаването на демонстрациите; като има предвид, че това рязко противоречи на подкрепата на ССЗ за защитата на гражданите, настояващи за свобода и демокрация в Либия, призовава за незабавно прекратяване на насилието срещу мирни демонстранти и за политически диалог, който може да доведе до допълнителни, необходими политически реформи в страната;"
<SPEAKER ID="097" NAME="Dominique Baudis" AFFILIATION="PPE">
(FR) Нов параграф 18а:
<P>
"Отбелязва декларацията на ССЗ от 7 март 2011 г. в Абу Даби, която гласи, че "съветът на министрите настоява Съветът за сигурност да предприеме необходимите мерки в защита на цивилното население, в това число зона, забранена за полети, в Либия", декларация, която допринесе за решението на Арабската лига и след това на Съвета за сигурност на ООН да подкрепят такава зона;"

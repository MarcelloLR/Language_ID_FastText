<CHAPTER ID="006-08">
8. Назначаване на изпълнителен директор на Европейския банков орган (ЕБО) (
<SPEAKER ID="102" NAME="Sharon Bowles" AFFILIATION="ALDE">
(EN) Г-н председател, няма да ви отнема много време. Днес гласуваме резолюциите относно назначаването на изпълнителните директори на Европейския надзорен орган. Въпросите, свързани с цялостната процедура за в бъдеще, бяха разгледани миналия месец по време на преговорите около назначаването на председателите на органа.
<P>
За Европейския банков орган предложеният изпълнителен директор е Адам Фаркаш; за Европейския орган за застраховане и професионално пенсионно осигуряване е Карлос Монталво, а за Европейския орган за ценни книжа и пазари е Верена Рос. Всички кандидати бяха изслушани в комисията по икономически и парични въпроси миналата седмица. Изслушванията бяха предавани в интернет и са на разположение на уебсайта на комисията, както и биографиите на кандидатите. Комисията реши със значително мнозинство, че следва да гласуваме в полза на кандидатите, така че това е препоръката на комисията.

<CHAPTER ID="014-03">
3. Венецуела: случаят с Мануел Розалес
<SPEAKER ID="303" NAME="Председател">
Много ви благодаря. Това беше заседание, наситено с емоции, не само поради въпросите, свързани с правата на човека, а и защото беше нашето последно заседание. Благодаря ви за участието.
<SPEAKER ID="304" NAME="Zdzisław Zbigniew Podkański" AFFILIATION="UEN">
(PL) Позволете ми от името на всички членове на Европейския парламент, а също и от името на парламентарните служби и асистенти, да ви изкажа, г-жо председател, нашите искрени благодарности - лично на Вас, на Бюрото на Европейския парламент и на цялата администрация - за доброто председателстване на разискванията, за доброто сътрудничество и за взаимното разбирателство. Желаем Ви по-нататъшни успехи, преизбиране в Парламента, голямо удовлетворение във Вашата обществена дейност и щастие в личния живот.
<SPEAKER ID="305" NAME="Председател">
Много Ви благодаря. Аз също искам да използвам тази възможност да благодаря на всички от службите на Парламента за тяхната ценна работа.

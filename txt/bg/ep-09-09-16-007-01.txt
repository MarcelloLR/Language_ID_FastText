<CHAPTER ID="007-01">
1. Избор на председател на Комисията (гласуване) 
<SPEAKER ID="096" NAME="Daniel Cohn-Bendit" AFFILIATION="Verts/ALE">
(FR) Г-н председател...
<P>
(Говорещият e прекъснат с реплика от десницата)
<P>
Зле ли ви е? Добре ли сте?
<P>
Тъй като имаше проблеми с гласуването вчера, искам да помоля да проверите устройствата.
<P>
Това не е съвсем лоша идея нали, госпожи и господа?
<SPEAKER ID="097" NAME="Председател">
Както беше предложено, ще проведем тест на гласуването, т. е гласуване, за да проверим дали всички разполагаме с карти и сме по местата си (както е редно) и дали устройствата работят.
<P>
Госпожи и господа, позволете ми да повторя - веднъж на всеки пет години Европейският парламент решава кой ще ръководи друга институция на ЕС. Днешният дневен ред включва избирането на председател на Европейската комисия. Настоящите избори ще потвърдят демократичното естество на нашата институция. Ние сме тези, избраните представители от всички европейски региони, които ще направим това.
<P>
Съветът на Европа предложи Жозе Мануел Барозу за председател на Комисията. Съгласно правило 105, параграф 2 от Правилника за дейността Парламентът има право да одобри или да отхвърли предложената кандидатура при гласуване с мнозинство. Гласуването е тайно. Нека сега пристъпим към избор на председател на Комисията съгласно Правилника за дейността. Гласуването ще се проведе чрез електронни карти. Искам да повторя, че можете да гласувате от всяка точка на пленарната зала, стига да поставите картата си за гласуване в личното ви устройство за гласуване. Казвам това, защото в Парламента има много нови членове. Както обикновено, можете да гласувате "за" или "против" кандидата, или "въздържал се".
<P>
(Гласуване)
<P>
Ето резултатите от гласуването: 718 гласували членове, 382 гласа "за", 219 гласа "против" и 117 "въздържал се".
<P>
(Силни ръкопляскания)
<P>

<SPEAKER ID="098" NAME="Председател">
Според резултатите, които ще видим на таблото - все още не са изписани - кандидатът, предложен от Съвета, Жозе Мануел Барозу, е избран за председател на Европейската комисия.
<P>
Искам да изразя моите сърдечни поздравления към новоизбрания председател на Комисията за новата длъжност. Искам да кажа, че пред нас стои много работа. Ще трябва да се изправяме пред много изпитания, като нашите граждани разчитат на това да действаме енергично и да оправдаем техните очаквания.
<P>
Г-н председател, знам, че сте запознат с приоритетите на Европейския парламент. След обсъжданията, които, както вчера, проведохме и в кръга на нашите политически групи, знаете какви очаквания имаме. Поради това чакаме с нетърпение съвместната ни работа през следващите пет години. Надяваме се преди всичко да можем да отговорим на нуждите на нашите съграждани. Поздравявам Ви още веднъж, а сега може да вземете думата, ако желаете да говорите. Поздравления и всичко най-добро!
<P>
(Силни ръкопляскания)
<SPEAKER ID="099" NAME="Жозе Мануел Барозу" LANGUAGE="PT">
Г-н председател, госпожи и господа, най-напред искам да изразя моите най-сърдечни благодарности за огромното доверие, което ми оказахте. За мен е голяма чест и съм трогнат от вашето доверие, което поемам с дълбоко чувство на отговорност. Приемам гласуваното ми доверие и като знак, че Парламентът подкрепя смелата програма, представена от мен за Европа през следващите пет години.
<P>
Както казах по време на обсъжданията преди гласуването, искам да работя с всички политически групи, които подкрепят настоящия проект за солидарна и свободна Европа. Дължа все пак особена благодарност на групата на Европейската народна партия (Християндемократи), която пое риска да подкрепи моята програма във Варшава преди изборите в опит от самото начало да даде пример за европейска парламентарна демокрация.
<P>
Както вчера казах в пленарната зала, а и преди това напоследък, след поемането на длъжността председател на Комисията моята партия ще бъде Европа и тя ще бъде изградена от всички, които искат да поемат по вълнуващия път към обединена Европа. Това са хората, с които искам да постигнем консенсус, необходим за прилагането на европейския проект.
<P>
Позволете ми също така по този повод да отправя няколко думи към моята държава - Португалия. Без инициативата и подкрепата на португалското правителство и министър-председателя Жозе Сократес нямаше да мога да участвам в изборите. Искам да благодаря на Португалия за подкрепата, която ми бе оказана също от президента на републиката проф. Кавако Силва. Искам да изкажа признателност за подкрепата на всеки един ревностен европеец, повярвал в проекта за Европа.
<P>
Накрая, искам да повторя пред вас, г-н председател, и пред всички членове на Парламента моята искрена решителност да работя в тясно сътрудничество с вас през следващите пет години, за да можете да изградите по-силна европейска парламентарна демокрация. Считам, че Европейският парламент и Комисията, като институции на Общността, имат особен дълг към нашите съграждани. Точно така казах, че ще постъпя, и точно това ще направя - една по-силна, свободна и солидарна Европа.
<P>
(Ръкопляскания)
<SPEAKER ID="101" NAME="Председател">
Имам официално изявление. Съгласно член 105, параграф 3 от Правилника за дейността следва да уведомя Съвета за резултатите отпреди 10 минути и да изискам от Съвета и новоизбрания председател на Комисията да предложат с общо съгласие кандидатите за различните постове на членове на Комисията. Предвид количеството работа, която стои пред нас, трябва да работим възможно най-бързо.
<P>
Това беше официалното изявление относно избирането на г-н Барозу за председател на Европейската комисия.

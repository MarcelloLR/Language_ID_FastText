<CHAPTER ID="003">
Тълкуване на Правилника за дейността
<SPEAKER ID="006" NAME="Председател">
Тълкуването на членове 56 и 50 от Правилника за дейността на Европейския парламент, прието от комисията по конституционни въпроси на нейното заседание от 14 февруари 2011 г., беше обявено през времето за гласуване вчера. Тъй като никой не го оспори съгласно член 211, параграф 4 от Правилника за дейността, тълкуването може да се счита за прието. Затова гласуването на доклада на Véronique Mathieu относно единна процедура за кандидатстване на граждани на трети страни за единно разрешително за пребиваване и работа на територията на държава-членка и относно общ набор от права на работници от трети страни, които законно пребивават в държава-членка, се оттегля от дневния ред на настоящото заседание. Както знаете, този въпрос беше предмет на голямо разискване и в момента имаме тълкуване въз основа на Правилника за дейността и принципите, ръководещи нашата работа.

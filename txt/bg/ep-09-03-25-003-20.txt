<CHAPTER ID="003-20">
20. Бъдещето на автомобилната индустрия (гласуване) 
<P>
- Преди окончателното гласуване:
<SPEAKER ID="139" NAME="Martin Schulz" AFFILIATION="PSE">
- (DE) Г-жо председател, позовавам се на член 146 от нашия Правилник за дейността и Ви благодаря, че ми дадохте думата. Аз моля, по-конкретно, моите колеги от Федерална република Германия да бъдат благосклонни към молбата ми да говоря сега.
<P>
В началото на това гласуване г-н Jean-Marie Le Pen взе думата и в изказването си повтори, че съществуването на газовите камери в Освиенцим е подробност от световната история. Като имаме предвид член 146 от нашия Правилник за дейността, който посочва какво трябва да бъде поведението на членовете на този Парламент, аз настоявам Бюрото на Парламента да провери дали такова изказване е допустимо в един представителен орган, обединен от духа на помирението, разбирането и почитта към жертвите и особено към жертвите на хитлерофашизма. Ще бъда благодарен, ако Бюрото на Парламента предложи необходимите мерки в този случай.
<P>
(Ръкопляскания)
<SPEAKER ID="140" NAME="Joseph Daul" AFFILIATION="PPE-DE">
- (FR) Моля, покажете поне малко уважение към жертвите, загинали в Освиенцим и на други места. Имаме още две минути. Покажете малко уважение.
<P>
Това, което искам да кажа е, че съм напълно съгласен с г-н Schulz и че това, което чухме днес в тази зала беше неуместно.
<P>
(Ръкопляскания)
<SPEAKER ID="142" NAME="Bruno Gollnisch" AFFILIATION="NI">
- (FR) Г-жо Wallis, смятам, че е много жалко, че Вие дадохте думата на г-н Daul и г-н Schulz, но не и на мен. Истина е, че вие признахте в един доклад, че сте експерт в тълкуването на Правилника за дейност, в който едно и също правило се отнася по различен начин за различните хора.
<P>
Затова, просто като продължение на думите на г-н Schulz, аз предлагам да преименуваме сградата Уинстън Чърчил, тъй като в неговите 12 тома с мемоари, посветени на историята на Втората световна война, той не е написал нито един ред за историята на газовите камери.

<CHAPTER ID="009-02">
2. Южно Средиземноморие и по-специално Либия, включително хуманитарни аспекти (
<SPEAKER ID="118" NAME="Ana Gomes" AFFILIATION="S&amp;D">
(PT) Г-н председател, има нов елемент, който не е отразен в резолюцията, и призовавам Парламента да изразим нашето възмущение и безпокойство. Става въпрос за случилото се с журналистите от екипа на Би Би Си, които бяха незаконно задържани и измъчвани, бяха инсценирани екзекуциите им и видяха задържането на много други либийци при напълно нечовешки условия.
<P>
Това също така показва, че журналистите в Либия не могат да вършат работата си свободно. Това е важен въпрос и призовавам Парламента да изразим своето възмущение и безпокойство, които трябва да предадем на Съвета.
<SPEAKER ID="119" NAME="Председател">
Г-жо Gomes, имате ли конкретно предложение за изменение? Можем да разгледаме само конкретно изменение, не и общ призив.
<SPEAKER ID="120" NAME="Ana Gomes" AFFILIATION="S&amp;D">
(PT) Г-н председател, имам информация, че групата на либералите желае да внесе договореното устно предложение за изменение, но ако не е така, ще съм доволна само да споделя.
<SPEAKER ID="121" NAME="Председател">
Добре, разбирам. Това е общ коментар. Благодаря.
<SPEAKER ID="122" NAME="Michał Tomasz Kamiński" AFFILIATION="ECR">
(PL) Г-н председател, с цялото ми уважение, казахте, че резолюцията е приета, но не видях резултата, поне не на моя екран, нито на мястото пред мен. Считам, че следва да видим резултатите, с което имам предвид конкретния резултат от това гласуване.
<SPEAKER ID="123" NAME="Председател">
Резултатът е: 316 "за", 264 "против" и 33 гласа "въздържал се".
<SPEAKER ID="124" NAME="József Szájer" AFFILIATION="PPE">
(EN) Г-н председател, искам да напомня на залата за двойните стандарти, които прилагаме. В случая с унгарския медиен закон едно събитие от понеделник не беше отразено в нашата резолюция.
<P>
Сега се опитваме да включим нещо, което се случи едва вчера. Това очевидно е двоен стандарт, прилаган от залата, което е възмутително и недопустимо.
<SPEAKER ID="126" NAME="Guy Verhofstadt" AFFILIATION="ALDE">
(EN) Г-н председател, говоря от името на всички ръководители на групи, а също и на повечето от координаторите, защото вчера след разискването останахме с усещането, че е необходимо да се укрепи параграф 11. Устното предложение за изменение, което внасям, е следното: "Призовава заместник-председателя на Комисията/върховен представител на Съюза по въпросите на външните работи и политиката на сигурност да установи отношения с Преходния национален съвет на Либия с оглед насърчаване на прехода към демокрация, гарантиране на участието на широк кръг от представители на либийското общество и предоставяне на повече права на жените и малцинствата по време на процеса на преход и да го подкрепи в освободената област, за да се облекчи положението на местното население и да се отговори на неговите основни хуманитарни нужди, включително от медицинска помощ".
<P>
Това е устното предложение за изменение от името на ръководителите на седемте групи, както и на всички координатори, с които беше договорено.

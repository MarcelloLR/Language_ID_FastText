<CHAPTER ID="007-11">
11. Доклад за напредъка на Бивша югославска република Македония за 2008 г. (гласуване) 
<P>
- Преди гласуването:
<SPEAKER ID="122" NAME="Erik Meijer" LANGUAGE="EN">
Г-н председател, преди да гласуваме по внесената от мен резолюция относно процеса на присъединяване на Бивша югославска република Македония, искам да направя три технически забележки, за да може всеки да вземе решение въз основа на правилните текстове.
<P>
Първа забележка: в параграф 12, където се говори за посредника от Македония, текстът следва да гласи "посредник от Бивша югославска република Македония". Това изцяло съответства на постигнатите решения при гласуването по моите доклади от 2007-2008 г.
<P>
Втора забележка: в параграф 18 - Македонската православна църква е официалното название на най-голямата религиозна общност в страната. Това се споменава с цел тя да се различава от сръбската православна група. Тази употреба на думата "македонска" не може да се замени с препратка към названието на държавата. Понеже това е официално название на институция, предлагам то да се сложи в кавички.
<P>
Трета забележка: що се отнася до превода на думата "pending" (очакване) в параграф 10 в израза "в очакване на пълното изпълнение на ключовите приоритети на Партньорството за присъединяване", френските и италианските варианти поне се различават от текстовете на английски, немски и нидерландски. Предлагам за всички преводи да се използва оригиналният английски вариант.
<SPEAKER ID="124" NAME="Giorgos Dimitrakopoulos">
от името на групата PPE-DE. - (EL) Г-н председател, в параграф 12 имахме изменение 1 от г-н Swoboda, за което беше поискано поименно гласуване и, както знаете, г-н Swoboda днес оттегли изменение 1. Затова бих искал да помоля за поименно гласуване на втората част от параграф 12.
<SPEAKER ID="126" NAME="Anna Ibrisagic" LANGUAGE="EN">
Г-н председател, искам да предложа заличаване на част от текста, като по този начин новият текст на втората част от параграф 13 ще гласи: "предвид новия кръг на преговори и в рамките на "процеса Нимиц" изразява надежда, че всички правителства в съседство ще подкрепят интегрирането на тази държава в Европейския съюз, като по този начин ще се допринесе за стабилността и просперитета на региона;".
<SPEAKER ID="128" NAME="Hannes Swoboda">
от името на групата PSE. - (DE) Г-н председател, първо искам да кажа, че не смятам за справедливо да се отхвърля част от оригиналния ми текст, след като оттеглих предложението си за изменение. Това не е честна процедура.
<P>
Във връзка с току-що казаното от г-жа Ibrisagic обаче искам да кажа, че можем да приемем тази формулировка. Впоследствие бих искал да оттегля и изменение 3, като се надявам на справедливо отношение от другата страна.

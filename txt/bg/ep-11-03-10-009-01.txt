<CHAPTER ID="009-01">
1. Правото в областта на средствата за масово осведомяване в Унгария (
<P>
- Преди гласуването:
<SPEAKER ID="110" NAME="Joseph Daul" LANGUAGE="FR">
Г-н председател, преди планираното гласуване на резолюцията относно закона за медиите в Унгария искам да насоча вниманието на колегите към последните събития и да представя конкретно предложение.
<P>
Преди четири дни унгарският парламент прие изменения - всички изменения - по искане на Европейската комисия въпреки отрицателния вот на социалистите и Зелените. Членът на ЕК г-жа Крус присъства по време на гласуването и обяви, че измененият вариант на закона е в съответствие с европейското законодателство, и по-специално с Хартата на основните права. В същото време резолюцията на групите от левицата, която ще се гласува по обяд, напълно пренебрегва тези факти. Текстът е почти същият като отпреди три седмици и не споменава гласуването на унгарския парламент. Въпросът ми е следният: Парламентът в реалния свят ли живее или във въображаем? Тази резолюция срещу унгарското правителство ли е насочена или срещу Европейската комисия, която вече не вижда проблем със закона?
<P>
(Ръкопляскания)
<P>
Конкретно питам председателя на групата на либералите: имате ли доверие в г-жа Крус или не?
<P>
Групата на Европейската народна партия (Християндемократи) счита, че Парламентът ще загуби доверието, ако приема текстове, които не отговарят на действителността. Трябва ли да се превърнем в театър за уреждане на национални политически сметки?
<P>
(Ръкопляскания)
<P>
При тези условия групата PPE оттегля своята резолюция и призовава и другите групи да направят същото. Доверието в Парламента е застрашено.
<SPEAKER ID="111" NAME="Председател">
Госпожи и господа, предложението е напълно ясно. Доколкото разбирам, групата на Европейската народна партия (Християндемократи) оттегля своята резолюция. Така остава само една резолюция, внесена от няколко политически групи. Представителите на групите могат да я коментират.
<SPEAKER ID="112" NAME="Hannes Swoboda">
от името на групата S&D. - (DE) Г-н председател, госпожи и господа, г-н Daul говори за действителността. Е, действително унгарското правителство или унгарският парламент измени закона и това е добре, защото помня разискването в залата, когато някои хора казаха - включително и Вие, г-н Daul - че не са необходими изменения, всичко е наред. Изведнъж се оказа, че трябва да се измени.
<P>
(Ръкопляскания от левицата)
<P>
Действителността е още - можете да го прочетете - че и представителят по въпросите на свободата на медиите на Организацията за сигурност и сътрудничество в Европа (ОССЕ), и представителят на Съвета на Европа казват, че измененията не са достатъчни. Това е действителността, г-н Daul. Това е действителността.
<P>
(Ръкопляскания от левицата)
<P>
По време на вчерашното заседание на нашата група, което председателствах, обсъдихме закона и измененията и - също като ОССЕ и Съвета на Европа - стигнахме до заключението, че измененията не са достатъчни. Каквото и решение да бъде взето днес - независимо дали Вие ще спечелите, г-н Daul, или ние ще спечелим - ние няма да се откажем от борбата за свободата на медиите, г-н Lange. Ако Вие го направите, това си е Ваша работа.
<P>
(Ръкопляскания от левицата)
<P>
Свободата на медиите е неприкосновен елемент на демокрацията. Ние искаме демокрация и свобода на медиите. Затова ви призоваваме да гласувате по съответния начин днес. Знаем, че някои колеги в групата Ви са съгласни с нас. Трябва да се борим за свободата на медиите - в Унгария и навсякъде другаде.
<P>
(Ръкопляскания от левицата)
<SPEAKER ID="113" NAME="Председател">
Госпожи и господа, колеги, доколкото разбирам, четирите политически групи не оттеглят декларацията си. Можем да приключим разискването и да пристъпим към гласуване, но разбирам, че групата на Алианса на либералите и демократите за Европа също иска да направи изявление. Имате думата.
<SPEAKER ID="114" NAME="Alexander Graf Lambsdorff" LANGUAGE="DE">
Г-н председател, стана въпрос конкретно за нас. Разбира се, имаме доверие в работата на г-жа Крус. Нейното проучване на вторичното законодателство беше образцово. Ще ни се членът на Комисията, който проучи първичното законодателство, да беше свършила работата си по същия начин, тъй като проблемът е там.
<P>
(Ръкопляскания от левицата)
<P>
Действителното положение включва нещата, току-що споменати от г-н Swoboda, а именно че според становището и на Съвета на Европа, и на Организацията за сигурност и сътрудничество в Европа (ОССЕ) измененията са недостатъчни. Заместник министър-председателят на Унгария и министър на държавната администрация и правосъдието, г-н Наврачич, сам призна, че изменението на закона за медиите е незначително. Мога да спомена защитата на журналистическите източници, която все още не е регламентирана, или състава и правомощията на медийния орган. Всичко това са въпроси, които трябва да бъдат обсъдени.
<P>
Затова заявявам, от името на групата на Алианса на либералите и демократите за Европа, че няма да оттеглим предложението за резолюция, а искаме гласуването да се проведе.
<SPEAKER ID="115" NAME="Председател">
Госпожи и господа, ще гласуваме резолюцията на четирите политически групи.

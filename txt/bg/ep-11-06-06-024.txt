<CHAPTER ID="024">
Финансов инструмент за сътрудничество за развитие (кратко представяне) 
<SPEAKER ID="232" NAME="Председател">
Следващата точка е доклада на г-н Mitchell, от името на комисията по развитие, относно Регламент (ЕО) № 1905/2006 за създаване на финансов инструмент за развитие на сътрудничеството: усвоени уроци и перспективи за бъдещето.
<SPEAKER ID="233" NAME="Gay Mitchell" LANGUAGE="EN">
Г-н председател, инструментът за сътрудничество за развитие на Европейския съюз (ИСР) е мощен инструмент. За периода от 2007 г. до 2013 г. ЕС разполага с бюджет от близо 17 млрд. евро да се справи с бедността, да допринесе за постигане на Целите на хилядолетието за развитие и да насърчи демократичното управление в развиващите се страни. Парламентът следи отблизо функционирането на този инструмент и въздействието от него, за да гарантира, че средствата се изразходват в съответствие с тези цели.
<P>
В края на тази година Комисията ще представи своите предложения за следващото поколение от инструменти за финансиране за външната дейност, които да обхванат Многогодишната финансова рамка за периода след 2013 г. Ето защо комисията по развитие предприе инициативата да анализира усвоените уроци от прилагането на инструмента за сътрудничество за развитие и да определи какви са очакванията ни по отношение на бъдещия инструмент.
<P>
Комисията по развитие единодушно подкрепи следните основни принципи.
<P>
Нуждаем се от инструмент за финансиране, който е насочен изцяло към премахване на бедността, както е посочено в Договора от Лисабон, и който обхваща само развиващите се страни. Новият инструмент трябва основно да финансира мерки, които отговарят на критериите за официална помощ за развитие, съгласно определението на Комитета за подпомагане на развитието на ОИСР.
<P>
Квотите за официална помощ за развитие трябва да са дори по-строги от тези в настоящия инструмент за сътрудничество за развитие. Нека ясно да заявя, че ние не поставяме под въпрос значението на сътрудничеството с развиващите се страни - по-конкретно с нововъзникващите икономики и със стратегическите страни със средно равнище на доходите - и извън официалната помощ за развитие, но обсъжданата днес форма на сътрудничество следва да се осъществява чрез отделни инструменти, за да се повиши прозрачността и да се защити специфичното естество на сътрудничеството за развитие.
<P>
Финансирането за подобряване на достъпа на гражданите до основни услуги в областта на здравеопазването и образованието трябва да се определи, като се зададе ясна референтна стойност. Най-малко 20 % от финансирането по програми на географски принцип трябва да бъдат насочени към тези животоспасяващи сектори за основни услуги в областта на здравеопазването и образованието.
<P>
Бъдещият инструмент трябва да гарантира, че въпросите, свързани с околната среда и изменението на климата, са интегрирани по-добър начин в сътрудничеството за развитие. Друг въпрос, който трябва да бъде застъпен, е осигуряване на помощ за развиващите се страни при изграждането на справедлива и ефективна данъчна система. По-конкретно за държавите със средно равнище на доходите мобилизирането на вътрешните приходи е решаващ фактор за намаляване на бедността и зависимостта от помощи.
<P>
Новият инструмент трябва да получи достатъчно финансиране. Бюджетът на ЕС за развитие в следващата финансова рамка трябва да се повиши в реално изражение и по този начин да допринесе за постигане на общата цел за разходи от 0,7 % от БНД за официална помощ за развитие (ОПР) по ИСР.
<P>
Оскъдните ресурси за развитие трябва да се използват възможно най-ефективно и ефикасно. Необходимо е по-тясно сътрудничество между Комисията и държавите-членки и следователно Парламентът трябва да подкрепи разработването на съвместни стратегически документи. Самата Комисия заяви, че това може да доведе до спестявания с по-голямо въздействие, възлизащи на близо 6 млрд. евро годишно. Помислете какво може да се направи с тези средства в развиващия се свят.
<P>
И накрая, нещо във връзка с процедурата. Когато Комисията приема стратегически програмни решения относно новия инструмент, Парламентът трябва да има право да се произнася на равна нога със Съвета Това е изискване на член 290 от Договора от Лисабон, което трябва да се спазва изцяло.
<P>
Резолюцията, по която ще проведем гласуване тази седмица, ще даде насока за настоящите преговори относно инструмента за развитие от следващо поколение. Надявам се, че Парламентът ще даде широка подкрепа за предложенията на комисията по развитие, внесени след спокойно щателно обсъждане, които се основават на опита от водените от нас преговори, и напомням на Парламента, че в ИСР сме обединили 14 регламента в един. Искаме да се уверим, че ИСР работи и че инструментът, който ще го замести, ще работи за постигането на тези цели.
<SPEAKER ID="234" NAME="Elena Băsescu" AFFILIATION="PPE">
(RO) Г-н председател, премахването на бедността е ключова международна цел на ЕС. Въвеждането на този инструмент помага да се определи присъствието на Европейския съюз в ООН и да се постигнат Целите на хилядолетието за развитие. Освен това сега, след като Договорът от Лисабон влезе в сила, ЕС разполага с необходимите външни правомощия за постигане на тази цел.
<P>
В бъдеще географските и тематичните приоритети на новия фонд ще трябва да бъдат изяснени, за да се повиши ефективността на използването му. Това означава, че уязвимите социални групи, развиващите се страни и нововъзникващите икономики трябва да бъдат включени в списъка с финансираните цели за развитие. Ще се стимулира укрепването на сектора на МСП и на вътрешния частен сектор с цел повишаване на жизнения стандарт в държавите, включени в тази програма.
<P>
Това ще допринесе за намаляване на зависимостта от външна помощ и ще стимулира вътрешния икономически растеж.
<SPEAKER ID="235" NAME="Silvia-Adriana Ţicău" AFFILIATION="S&amp;D">
(RO) Г-н председател, Европейският съюз може да помогне на държавите в усилията им да се справят с бедността. С оглед на постигане на Целите на хилядолетието за развитие считам, че е жизненоважно да се предприемат и действия, с които да се помогне на развиващите се страни да се справят с изменението на климата.
<P>
Европейският съюз предприе действия в това отношение, насочени към селското стопанство, включващи адаптиране към изменението на климата, залесяване, управление на морските ресурси и крайбрежните зони, както и управление на водните ресурси.
<P>
Световният фонд за енергийна ефективност и възобновяема енергия беше основан през 2006 г. с цел да се мобилизират частни инвестиции за проекти, подкрепящи енергийната ефективност и насърчаващи използването на възобновяеми източници на енергия в развиващите се страни и в държавите с икономики в преход.
<P>
Пакетът от мерки за енергетиката и изменението на климата предвижда също така въвеждането на Механизъм за чисто развитие, който ще позволи на държавите-членки да правят инвестиции с енергийна ефективност и да използват емисионни кредити в развиващите се страни.
<SPEAKER ID="236" NAME="Anna Záborská" AFFILIATION="PPE">
(FR) Г-н председател, г-жо Аштън, нашият колега, г-н Mitchell, е признат експерт в комисията по развитие. Ето защо докладът му е написан толкова добре и аз му благодаря.
<P>
Бих желала да изтъкна само едно малко съображение: спазването на принципа на субсидиарност. Най-големият дар, който можем да дадем, не са парите. Добре известно е, че Съюзът използва своя бюджет да налага западни ценности и стандарти на развиващите се страни. Длъжни сме да изискваме да се спазват правата на човека, но бъдещето зависи от спазването на правото на самоопределение на нациите. Ние, на Запад, трябва да уважаваме ценностите и културите, когато предоставяме финансова помощ.
<SPEAKER ID="237" NAME="Vasilica Viorica Dăncilă" AFFILIATION="S&amp;D">
(RO) Г-н председател, както подчерта и докладчикът, премахването на бедността е една от основните цели на финансовия инструмент за сътрудничество за развитие, въведен от Европейския съюз за предоставяне на подкрепа за развиващите се страни.
<P>
В момента в дневния ред на разискването относно Инструмента за сътрудничество за развитие трябва да се включи друго предизвикателство, а именно кризата с цените на храните, предизвикана от сушата и спекулациите на световния пазар на храните. Това налага Европейският съюз да отговори гъвкаво и бързо, не само за да се справи с внезапно възникналите промени по отношение на изискванията и приоритетите, но също така да гарантира съответствие с новите международни цели, които предстои да бъдат определени. Европейският парламент трябва да продължи като част от този процес да подкрепя усилията на Комисията по програмирането на политиките за сътрудничеството за развитите и да засили своята роля при процедурата за демократичен и бюджетен контрол.
<SPEAKER ID="238" NAME="Вивиан Рединг" LANGUAGE="EN">
Г-н председател, Комисията приветства бележките и предложенията на Парламента. Радвам се да видя, че имаме съгласие по повечето въпроси. Нещо повече, Комисията оценява факта, че непрекъснатият диалог в контекста на демократичния контрол води до много добри резултати. Съжаляваме само за усещането на Парламента, че някои от неговите резолюции относно програмирането не се спазват до най-малката подробност, макар Комисията да отчита изцяло становищата на Парламента винаги когато това е възможно.
<P>
Що се отнася до сътрудничеството относно световните обществени блага, Комисията би посочила, че по принцип то може да отговори на критериите за официална помощ за развитие и следователно ЕС трябва да продължи да финансира сътрудничеството относно световните обществени блага, свързани с ОПР, в рамките на Инструмента за сътрудничество за развитие (ИСР). Въпреки това отделен инструмент за партньорство ще бъде съсредоточен върху сътрудничеството от интерес за ЕС и ще бъде допълнен от тематична програма, насочена към организациите на гражданското общество и местните органи. По същия начин проектите, финансирани в рамките на тематичната програма за миграция и убежище, се считат за официална помощ за развитие. Тематичните програми за сътрудничество, като "Инвестиране в хората", ще продължат да се стремят към постигане на всички цели на хилядолетието за развитие, тъй като не трябва да пренебрегваме взаимовръзката между тях.
<P>
Макар че в момента включването на Европейския фонд за развитие в бюджета не изглежда реално, Комисията все пак възнамерява да продължи да търси решение на този въпрос съвместно с държавите-членки, като вземе предвид най-вече целите и принципите на Споразумението от Котону.
<P>
Що се отнася до използването на делегирани актове, Комисията се позовава на писмото на председателя си, г-н Барозу, от 7 март 2011 г, в което се посочва, че новият институционален контекст ще бъде отразен в нова архитектура. Важен елемент ще бъде гъвкавостта в процеса на програмиране, за да може финансирането и приоритетите да се адаптират към днешния бързо променящ се свят. Това може стане чрез въвеждане на съществени елементи от процедурата за делегираните актове, като изцяло се спазват посочените в член 290 критерии.
<P>
В заключение, Комисията приветства доклада на Парламента. Това е полезен принос към подготовката на бъдещия инструмент, който ще замести ИСР в следващата Многогодишна финансова рамка.
<SPEAKER ID="239" NAME="Председател">
Разискването приключи.
<P>
Гласуването ще се проведе във вторник, 7 юни, от 12,00 ч.

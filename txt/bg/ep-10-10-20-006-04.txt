<CHAPTER ID="006-04">
4. График на месечните сесии на Парламента - 2012 г. (гласуване) 
<SPEAKER ID="142" NAME="Joseph Daul" AFFILIATION="PPE">
(FR) Г-н председател, снощи моята група обсъди измененията, които според службите са неприемливи. В резултат на това и след обсъждането, което тази сутрин проведох с ръководителите на делегации и групи, отправям искане за отлагане на гласуването на графика.
<SPEAKER ID="143" NAME="Martin Schulz" AFFILIATION="S&amp;D">
(DE) Г-н председател, нямахме възможност да обсъдим това в групата. Бях информиран за предложението от г-н Daul преди няколко минути по време на сутрешното разискване и аз го обсъдих с председателите на други групи, по-конкретно г-жа Harms и г-н Verhofstadt. Искам да се обърна и към моята група, тъй като досега нямахме възможност да обсъдим въпроса. Считам, че с отлагането на гласуването ще имаме много добра възможност да постигнем широк консенсус относно графика за 2012 г. Затова считам, че следва да гласуваме предложението за отлагане днес.
<SPEAKER ID="144" NAME="Председател">
Г-н Schulz се изказа в подкрепа на предложението на г-н Daul. Сега ще дам думата на г-н Fox, който е против предложението.
<SPEAKER ID="145" NAME="Ashley Fox" AFFILIATION="ECR">
(EN) Г-н председател, бях в Парламента в понеделник вечерта, когато групата на Зелените поиска отлагане. Г-н Daul и г-н Schulz бяха тук и двамата гласуваха против това отлагане.
<P>
(Ръкопляскания)
<P>
Какво се промени? Дали ли става дума за важен правен въпрос или истината е, че разбират, че има сериозна опасност да загубят изменение № 4 и искат да отложат гласуването, за да окажат натиск върху членовете на собствените си групи?
<P>
(Ръкопляскания)
<P>
Това няма нищо общо с фиктивната причина, която ни посочват, и аз призовавам колегите да гласуват против отлагането и да гласуват в подкрепа на изменение № 4.
<P>
(Ръкопляскания)
<SPEAKER ID="146" NAME="Председател">
Ще поставя на гласуване искането за отлагане на гласуването, внесено от г-н Daul.
<P>
(Парламентът одобрява искането за отлагане на гласуването)

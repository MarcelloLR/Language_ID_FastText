<CHAPTER ID="012">
Време за гласуване
<SPEAKER ID="231" NAME="Председател">
Следващата точка от дневния ред е гласуване.
<P>
(За резултатите от гласуването и друга информация относно гласуването: вж. протокола)
<P>
- Преди гласуването:
<SPEAKER ID="232" NAME="Martine Roure" AFFILIATION="PSE">
(FR) Гжо Председател, сигурно ще си помислите, че съм в лошо настроение, но честно казано смятам, че гласуването на такива важни доклади, на такива важни резолюции от толкова малко членове на Парламента - и, разбира се, вината не е на присъстващите тук - е една безнадеждна ситуация и действително се съмнявам, че заслужаваме доверие.
<P>
Ето защо, говорейки от свое име, не бих могла още дълго да приемам присъстващите тук да бъдем толкова малко на брой и в един момент ще е необходимо да се зададе въпросът дали не трябва да има проверка на кворум. Съвсем наясно съм, че трябва да има 40 членове на Парламента, за да може да се поиска проверка на кворум. Тъй като тук сме малко над 40 души, ще е трудно, но все пак мисля, че трябва да се направи нещо.
<P>
(Ръкопляскания)
<SPEAKER ID="233" NAME="Председател">
Тъй като помалко от 40 членове на Парламента поставят въпроса, ще преминем към гласуване.
<SPEAKER ID="234" NAME="Marios Matsakis" AFFILIATION="ALDE">
(EN) Гжо Председател, това се е случвало през последните пет години. Не се случва за първи път днес. Твърде късно е да го отбележим днес.
<SPEAKER ID="235" NAME="Zuzana Roithová" AFFILIATION="PPE-DE">
(CS) Искам само да подчертая, че този проблем се отнася за социалистите и може би за някои други групи, но не и за Европейската народна партия, която съзнава своите отговорности по отношение на този важен въпрос и присъства тук в много помногочислен състав в сравнение с други групи.
<SPEAKER ID="236" NAME="Gérard Onesta" AFFILIATION="Verts/ALE">
(FR) Гжо Председател, вие сте абсолютно права. Процедурата за кворум може да се приложи само по искане на 40 членове на Парламента или от председателстващия заседанието. Затова ако желаете, ако смятате, както каза гжа Roure, че това разискване е твърде важно и трябва да бъде прекратено сега, вие самата можете да поискате проверка на кворума и гласуването да отпадне -ако мислете, че си заслужава.
<SPEAKER ID="237" NAME="Mario Mauro">
автор. - (IT) Гжо Председател, благодаря на гн Onesta, но мисля, че пропадна още един опит да се спаси in extremis (един терорист), който е осъждан многократно.
<SPEAKER ID="238" NAME="Bernd Posselt" AFFILIATION="PPE-DE">
(DE) Гжо Председател, искам само да кажа, че именно всеки четвъртък следобед се обсъждат найважните въпроси и че поради тяхната неотложност тези въпроси действително трябва да се разглеждат четвъртък следобед. Единствените лица, които можем да виним, са тези, които отсъстват в четвъртъците. Те се покриват и се чудя дали отново ще желаят да се кандидатират за Европейския парламент.
<SPEAKER ID="239" NAME="Председател">
Въпросът има пошироко политическо измерение. Доста много хора могат да бъдат винени: политически групи и всеки един член на Парламента. Не мога да наруша процедурата, гн Onesta. Правилото гласи, че мога да отговоря на искане от 40 членове на Парламента, което не е така в настоящия момент.

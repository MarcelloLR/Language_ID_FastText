<CHAPTER ID="005">
- Подкрепа за засилване на забраната на Европейския съюз за премахване на перките на акулите - Засилена подкрепа на Европейския съюз в полза на основните спортове - Стратегия на ЕС за бездомните (писмени декларации)
<SPEAKER ID="997" NAME="Председател">
Писмени декларации 0071/2010, 0062/2010 и 0061/2010 са подписани от мнозинството от членовете на Парламента и затова, в съответствие с член 123, параграфи 3 и 4 от Правилника за дейността, те ще бъдат изпратени до техните адресати и публикувани в приетите текстовете на тази сесия, заедно с имената на подписалите ги.
<SPEAKER ID="110" NAME="Seán Kelly" AFFILIATION="PPE">
(EN) Г-жо председател, от името на моите колеги, които подписаха декларацията - Ivo Belet, Hannu Takkula, Mary Honeyball и Joanna Senyszyn, благодаря на всички членове на Парламента за това, че подписаха декларацията. Показателно е, че почти 50% от тези, които я подписаха, са жени и затова искам да им благодаря много за сътрудничеството, както и да отдам дължимото уважение специално на Joanna Senyszyn. Тя свърши много важна работа и може би също би искала да каже няколко думи.
<P>
И така, благодаря на всички и ви желая приятно прекарване, забавления и много спорт за Коледа.
<SPEAKER ID="111" NAME="Председател">
Следващата точка е Писмена декларация № 61/2010.
<SPEAKER ID="112" NAME="Karima Delli" AFFILIATION="Verts/ALE">
(FR) Г-жо председател, госпожи и господа, с известно вълнение и от името на моите колеги г-н Thomsen, г-жа Lynne, г-жа Figueiredo и г-н Protasiewicz, бих искала да изразя искрената си благодарност за Вашата подкрепа за Писмена декларация 61/2010 относно стратегията на ЕС за бездомните.
<P>
Днес, когато Европейската комисия представя своята водеща инициатива - Европейска платформа срещу бедността и социалното изключване - настоящата декларация изпраща силно послание от Парламента до Европейската комисия и държавите-членки.
<P>
Времето за приказки свърши. Настъпи време за действия. Сега конкретните предложения могат да бъдат изпълнени. Нека се погрижим до 2015 г. вече никой да не спи на улицата.
<P>
Желая ви весели празници и считам, че ще поставим добро начало на следващата година.
<P>
(Ръкопляскания)
<SPEAKER ID="113" NAME="Председател">
Г-н Besset поиска думата. Моля, заповядайте.
<SPEAKER ID="114" NAME="Jean-Paul Besset" AFFILIATION="Verts/ALE">
(FR) Г-жо председател, от името на тримата ми колеги - г-жа Pietikäinen, г-жа Sârbu и г-н Davies, аз бих искал да изразя искрената си благодарност на 410-те членове на Европейския парламент, които подписаха внесената от нас писмена декларация 71/2010 относно подкрепата за засилване на забраната на Европейския съюз за премахване на перките на акулите.
<P>
Наистина, този уязвим вид, както много други, е подложен на истинско избиване в морето, в резултат на практиката на премахване на перките и изхвърлянето на трупа в морето след това осакатяване.
<P>
Благодаря ви, че с такова огромно мнозинство подписахте тази писмена декларация. Тя изпраща силен сигнал на Комисията да засили нормативната уредба за защита на този вид.
<P>
(Ръкопляскания)

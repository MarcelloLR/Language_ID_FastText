<CHAPTER ID="009-04">
4. Взаимно признаване на алтернативни на задържането мерки за неотклонение, като алтернатива на предварителното задържане (
<P>
- Преди гласуването:
<SPEAKER ID="068" NAME="Ioannis Varvitsiotis">
докладчик. - (EL) Г-н председател, считам за свой дълг да благодаря на докладчиците в сянка и на всички, които помогнаха за съставянето на текста, който ще гласуваме днес. Това е текст, чийто основен критерий е защитата на правата на отделната личност. Това е още една - бих казал положителна - стъпка в по-нататъшното развитие на взаимното доверие между държавите-членки в сътрудничеството им в областта на наказателно правните въпроси. Това е стъпка за уеднаквяване на наказателното право и в същото време е нова стъпка, която води до равенство пред правосъдието между гражданите на различните държави-членки, където и да се намират те в рамките на територията на Европейския съюз.
<P>
Бих искал да призова колегите си да се доверят на тази директива.

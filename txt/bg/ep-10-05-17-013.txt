<CHAPTER ID="013">
Ред на работа
<SPEAKER ID="026" NAME="Председател">
Преминаваме към реда на работа. Окончателният проект на дневен ред, изготвен от Председателския съвет на 12 май 2010 г. съгласно член 140 от Правилника за дейността, беше раздаден.
<P>
Понеделник - Няма предложения за промени.
<P>
Вторник - Няма предложения за промени.
<P>
Сряда:
<P>
Получих писмо от г-н Casini, председател на комисията по конституционни въпроси, в което комисията иска Европейският парламент да се допита до Европейския икономически и социален комитет и до Комитета на регионите относно предложението за регламент във връзка с гражданската инициатива в съответствие с членове 304 и 307 от Договора за функционирането на Европейския съюз. Предварително съобщавам, че гласуването по тези предложения за консултации ще се състои в сряда от 12,00 ч.
<P>
(Парламентът приема искането)
<P>
Преминаваме към окончателното определяне на реда на работа. Що се отнася до понеделник и вторник, не са подадени искания или предложения за промени в реда на работа. Има обаче едно предложение за сряда. Групата на Европейската народна партия (Християндемократи) внесе искане за гласуване на доклада на г-н Czarnecki относно освобождаването от отговорност във връзка с изпълнението на общия бюджет на Европейския съюз за финансовата 2008 година, раздел II - Съвет. Г-жа Gräßle ще представи искането от името на групата PPE.
<SPEAKER ID="027" NAME="Ingeborg Gräßle" LANGUAGE="DE">
Г-н председател, тази сутрин Съветът отговори на оставащите въпроси чрез испанското председателство. По този начин е изпълнено едно от главните условия за гласуване по доклада. Освен това чрез испанското председателство той предложи перспектива за съвместна дискусия и изработване на подходяща процедура за освобождаване от отговорност, като по този начин беше изпълнено и второто главно условие.
<P>
По този начин Съветът се подчинява на прегледа на Парламента и това е важно събитие, което трябва да признаем. Ето защо препоръчвам на всички групи да гласуват в подкрепа на включване на решението за освобождаване от отговорност в реда на работа. Същевременно със самата резолюция ще се занимаем на месечната сесия през юни.
<SPEAKER ID="028" NAME="Hannes Swoboda" LANGUAGE="DE">
Г-н председател, ще бъда кратък. Ние можем да подкрепим това предложение по изтъкнатите причини. До Парламента е изпратено официално писмо. Аз също възприемам като добър знак, че Съветът - или поне така се надявам - е готов да покаже прозрачност и добра воля за консенсус, както засвидетелства това тук, включително по отношение на Европейската служба за външна дейност. В този смисъл съм съгласен с г-жа Gräßle.
<SPEAKER ID="029" NAME="Bart Staes" LANGUAGE="NL">
Госпожи и господа, трябва да призная, че съм изненадан от това как двете големи групи сега се ангажират да гласуват по доклада. В комисията по бюджетен контрол беше проведено заседание на координаторите под мое председателство. Действително тази сутрин бяха получени документи от Съвета, които аз прегледах. Те включват приложение, идентично с приложението към документа, който получихме на 10 март.
<P>
Така че на практика нищо не се е променило, затова искам да препоръчам да гласуваме срещу включването на доклада Czarnecki в реда на работа на тази месечна сесия. Според мен - и съм много убеден в това - Съветът просто се подиграва с нас.
<P>
(Парламентът приема искането)
<SPEAKER ID="030" NAME="Председател">
Гласуването по доклада Czarnecki ще се състои в сряда. Срокът за внасяне на изменения е вторник, 18 май, до 12,00 ч.
<P>
Групата на Европейската народна партия (Християндемократи) внесе искане за отлагане на разискването по доклада на г-жа Bauer за организацията на работното време на лицата, извършващи транспортни дейности в автомобилния транспорт, за следващата месечна сесия. Искането ще бъде представено от докладчика г-жа Bauer.
<SPEAKER ID="031" NAME="Edit Bauer">
докладчик. - (HU) Г-н председател, на 22 март получих отговор от комисията по заетост и социални въпроси на искането ми за внасяне на този доклад на майското пленарно заседание. В своя отговор комисията съобщава, че е изминал по-малко от един месец, което е обичайният период на изчакване, между 28 април, когато комисията гласува по доклада, и въпросното пленарно заседание, поради което докладът не може да бъде внесен на майското пленарно заседание. Същевременно, без никой да е поискал това, Съветът на министрите - предполагаемо по препоръка на групата на социалистите - реши, че въпреки това докладът ще бъде внесен на това пленарно заседание независимо дали е минал един месец. В резултат на това политическите групи просто нямаха време да формулират своите позиции или да обсъдят доклада. Поради това моля да го отложим до юнското пленарно заседание.
<SPEAKER ID="032" NAME="Hannes Swoboda" LANGUAGE="DE">
Г-н председател, намирам за странно, че г-жа Bauer, която аз иначе много уважавам, пропусна да спомене, че докладът беше отхвърлен. Намирам за също толкова странно, че г-жа Bauer забрави да спомене, че е влязла във връзка със Съвета по повод на отхвърлен доклад. Това не е обичайна парламентарна процедура. Ето защо е абсолютно правилно същият да се включи в реда на работа.
<P>
(Ръкопляскания)
<SPEAKER ID="033" NAME="Corien Wortmann-Kool" LANGUAGE="NL">
Вярно е, че законодателното предложение на Комисията беше отхвърлено в комисията по заетост и социални въпроси.
<P>
В Парламента обаче имаме добрата практика да спазваме едномесечен срок на изчакване, за да сме сигурни, че сме се подготвили добре за пленарната сесия. Противно на желанието на докладчика този обичай на Парламента беше нарушен в този случай. Предложението е много сложно и групите също имат нужда от време, за да се подготвят, което е невъзможно да стане за два дни.
<P>
По тази причина бих Ви помолила да подкрепите предложението на докладчика за отлагане на гласуването по това предложение за юнската пленарна сесия.
<P>
(Парламентът приема искането)
<SPEAKER ID="034" NAME="Председател">
Разискването по доклада Bauer ще бъде отложено за следващата месечна сесия.
<P>
Четвъртък
<P>
За четвъртък е внесено следното предложение: групата на Европейската народна партия (Християндемократи) внесе искане разискването относно арестуването на журналиста Ернест Варданян в Приднестровието, предвидено за четвъртък следобед, да бъде заменено с разискване на положението в Тайланд. Тоест, вместо разискването относно арестуването на журналиста Ернест Варданян в Приднестровието, разискване на положението в Тайланд. Искането ще бъде обяснено от г-н Preda.
<SPEAKER ID="035" NAME="Cristian Dan Preda" AFFILIATION="PPE">
(RO) Поискахме разискването относно положението на журналиста, арестуван незаконно в Приднестровието с обезпокоителни обвинения, да бъде заменено с разискването за Тайланд в момент, когато положението в Тайланд през последните дни драматично се влоши. Настоятелно призоваваме колегите от всички политически групи да спомогнат за това да съсредоточим вниманието си върху положението в Тайланд.
<SPEAKER ID="036" NAME="Председател">
Чухме обяснение на искането. Кой желае да се изкаже в подкрепа на това искане?
<SPEAKER ID="037" NAME="Ioannis Kasoulides" LANGUAGE="EN">
Г-н председател, положението в Тайланд се влошава с всеки изминал час; на карта са поставени човешки животи; това изглежда много по-важна тема за неотложно разискване, с която Парламентът да се занимае в четвъртък. Същевременно има известно развитие в случая с Ернест Варданян в самоотделилата се, така наречена държава Приднестровие, което инициаторите биха искали да проучат. Ето защо подкрепям заменянето на тази тема с обсъждане за Тайланд.
<SPEAKER ID="038" NAME="Francesco Enrico Speroni" AFFILIATION="EFD">
(IT) Г-н председател, госпожи и господа, мисля, че онова, което ние тук разискваме и решаваме, няма да промени нищо нито в Тайланд, нито в Приднестровието, така че е безсмислено да се сменят темите.
<SPEAKER ID="039" NAME="Председател">
Разискването относно арестуването на журналиста Ернест Варданян в Приднестровието ще бъде заменено с разискване за положението в Тайланд. Това са неотложни въпроси, каквито се разискват в четвъртък следобед.
<P>
Редът на работа за пленарното ни заседание е определен.
<P>
(Парламентът приема искането)
<P>
(С това редът на работа е определен)

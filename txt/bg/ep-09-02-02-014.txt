<CHAPTER ID="014">
Оценка на въздействието на компромиса, постигнат в рамките на преговорите от Доха, върху достъпа до пазарите за неселскостопански продукти и услуги към края на юли 2008 г. (разискване) 
<SPEAKER ID="067" NAME="Председател">
Следващата точка е изявлението на Комисията относно оценката на въздействието на компромиса, постигнат в рамките на преговорите от Доха, върху достъпа до пазарите за неселскостопански продукти и услуги към края на юли 2008 г.
<SPEAKER ID="068" NAME="Catherine Ashton">
член на Комисията. - (EN) Гжо Председател, изправени сме пред найголямото икономическо предизвикателство за последните 30 години, като в това предизвикателство развитите, както и развиващите се страни са изправени пред трудни и много важни решения.
<P>
Нуждаем се от положителен ефект от глобализацията, за да отговорим на отрицателните ефекти от глобализацията. Силно вярвам, че когато започнем да се вглеждаме в това какво трябва да направим, ще стигнем до заключението, че приключването на кръга от многостранни търговски преговори - кръгът Доха - е от жизненоважно значение за нас.
<P>
Може би не трябва да напомням на колегите какво ни учи историята за протекционизма, за значението на това да оставим пазарите си отворени и за възможността нашите икономики да могат да търгуват навсякъде по света. Може би не е нужно да казвам на колегите, че, просто следвайки правилата на Световната търговска организация, ако страните преминат от прилагане на техните тарифи, по начина по който го правят сега, към прилагането им по начина, позволен от правилата, тогава търгуваната цена би била от порядъка на 260 милиарда EUR. Сигурна съм, че не е необходимо да припомням на колегите, че независимо от това в каква степен развитите страни обмислят бъдещето, те са дълбоко загрижени за това какво ще стане с някои от помощите, които имаха на разположение до момента.
<P>
Така че по отношение на това къде се намираме: знаем стойността на сделката, която е завършена на 80 % и че през м. юли 2008 г. 80 % от това, което е трябвало да бъде направено, е било направено. В рамките на това споразумение, стойността е от следния порядък: печалбите в развиващите се страни биха били от порядъка на 12-14 милиарда EUR годишно; ще има нов достъп до развиващите се пазари в бързоразвиващите се страни, като Китай; ние в Европейския съюз бихме имали възможността за нов износ, разнообразен по нови начини - например в химическата и текстилната промишленост - и в областта на услугите има потенциал за търговия на стойност 14 милиарда EUR. Друг фактор в настоящия момент е, че нетарифните бариери - неданъчните бариери - само в Китай през 2007 г. струват на дружествата от Европейския съюз 20 милиарда EUR. Това изключително важен кръг.
<P>
Току що се върнах от Давос, където дискусиите между министрите на търговията засилиха необходимостта от връщане на масата за преговори и, разбира се, в Женева техническите дискусии продължават.
<P>
Ние всички очакваме новата американска администрация да преразгледа търговските си политики, както понастоящем планира да направи, и да стигне до същите изводи, до които стигнахме и ние. Очакваме срещата на Г20 на 2 април 2009 г. и възможността, която тя предлага на световните лидери по отношение на търсенето на решение на финасовата и икономическата криза, както и възможността да обсъдят отново необходимостта да бъде завършен кръга от преговори. След това предстоят избори в Индия през април и май, което за тях ще бъде моментът, в който съществуващото или новото правителство да се върне към този въпрос.
<P>
От нерешените въпроси, които останаха да бъдат разгледани, е специалния механизъм за подкрепа, който накрая се оказа проблемът, който попречи на продължаването на разговорите между Индия и Съединените щати. Разглеждат се нови предложения. Все още предстои да се вземе решение относно памука, но отново има представени предложения. За Съединените щати съществуват реални проблеми в някои конкретни сектори.
<P>
Няма съмнение, че остава да се направи още много, но аз твърдо вярвам, че с политическа воля всички тези проблеми могат да бъдат решени, а друга възможност няма. За нас проблемите с услугите са много важни и ще продължат.
<P>
В заключение, в момента ние се намираме в особен етап, когато необходимостта да се завърши този кръг е много очевидна и ясна, и аз очаквам, от ваша страна - както и от страна на Комисията - да продължите моите усилия, за да се гарантира, че това ще бъде направено.
<SPEAKER ID="069" NAME="Georgios Papastamkos">
от името на групата PPE-DE. - (EL) Г-жо Председател, Комисар, госпожи и господа, търговията с промишлени стоки и услуги наистина е от стратегическо значение за европейската икономика. Европейският съюз, както знаем, е най-големият износител в света и основен източник на преки чужди инвестиции. Европейският съюз е един от най-отворените пазари, за разлика от известни наши партньори, които поддържат високи търговски бариери. Ние се стремим към съществено намаляване на прилаганите тарифи и към справяне с несправедливите нетарифни бариери. Освен индустриално напредналите трети страни има също и бързоразвиващи се икономики, които трябва да правят отстъпки в зависимост от тяхната степен на развитие и тяхната секторна конкурентоспособност. Въпреки това, гн Комисар, проблемът не е само по отношение на премахване на бариерите: разликите в регулаторните режими пораждат допълнителни разходи за износа, като поставят европейските продукти в неблагоприятно положение по отношение на конкуренцията, в сравнение с вноса от страни с по-гъвкави стандарти и в много случаи повдигат въпроса за безопасността и защитата на европейските потребители. Продължителният неуспех в постигането на споразумение изостря климата на икономическата несигурност и вреди на доверието в многостранната търговска система. Двустранните и междурегионалните споразумения могат да имат единствено допълващ характер. Освен това икономическата криза може да предизвика издигането на едностранни, ограничителни или нарушени търговски бариери. Вече има съответни налични примери, понастоящем за ограничен обхват, за което свидетелства съответния доклад от Генералния директор на Световната търговска организация, г-н Lamy. Предпазната клауза за американски продукти, приета от Камарата на представителите, е стъпка в същата тревожна посока. Бих казал, че връщането към едностранния подход не е решение. Днес, повече от всякога, заедно трябва да се справим с предизвикателствата, чрез попозитивна интеграция и създаване или укрепване на международните регулаторни системи чрез цялостно съгласуване. Нуждаем се от нова международна икономическа архитектура. Необходимо ни е по-прозрачно и балансирано глобално търговско управление, като по този въпрос, гн Комисар, ние очакваме интегрирано предложение за "глобализация с европейско лице", което ще вземе предвид вече извършените промени и връзката между търговските и икономическите измерения за една прозрачна, демократична и ефективна Европа в света, в настоящия момент на криза.
<SPEAKER ID="070" NAME="Glyn Ford" LANGUAGE="EN">
Гжо Председател, ние в партията на европейските социалисти сме се посветили на успешния резултат от Кръга от преговори за развитие от Доха, още повече, че тиктакането на политическият часовник създаде ситуация, в която дори напредъкът е в застой. Комисарят Ashton изказа мнение, че в Съединените щати имаме нова, а според мен и приета радушно, администрация, тази на президента Obama, но предстои преглед на търговската политика, което може да отнеме известно време.
<P>
През април или май ще има избори в Индия. Единственото място, което комисарят гн Ashton не спомена, беше самият Европейски съюз, където имаме избори за Европейски парламент през м. юни, и след това и нова, встъпваща в длъжност Комисия, в която се надявам, че комисарят гн Ashton ще продължи да изпълнява функциите си на комисар по търговията. И все пак това не означава, че няма какво да се прави междувременно. Европа трябва да продължи да набляга на ангажимента си да развие свободната търговия в контекста на осигуряването на край на експлоатацията и на отговор на необходимостта от устойчиво развитие.
<P>
Съгласен съм с гн Papastamkos: свободната търговия на тази основа може да бъде печеливша ситуация за всички участници. Настоящата финансова и икономическа криза е причина да се върви напред, а не да се отстъпва назад.
<P>
Комисарят Ashton и Комисията могат да се опитат да подготвят основата за постигане на компромис между Съединените щати и Индия. Това е проява на упорство и от двете страни, според мен, което попречи на успешният резултат, когато последният път стана дума за това. Въпросите могат да се договорят на 80 %, но ние имаме нужда от останалите 20 %. Разполагаме с една нова администрация в Съединените щати. Резултатът от изборите в Индия може да ни даде друга.
<P>
Междувременно нямаме друг избор освен да продължим да се стремим към двустранни споразумения. Приветствам напредъка, постигнат в преговорите по споразумението за свободна търговия с Република Корея, където, както разбирам, сме близо до постигането на споразумение, което ще бъде от полза и за двете страни.
<P>
Аз съм докладчикът по Споразумението за свободна търговия с Асоциацията на страните от Югоизточна Азия (ASEAN) и трябва да отбележа, че основата за провеждане на преговори създава пречки на пътя на институциите. Трябва да обсъдим възможността за коалиция на желаещите и можещите сред ASEAN, които дори могат да завършат споразумението. Що се отнася до Индия според мен понастоящем липсва воля от страна на правителството за постигане на резултат. След изборите, новоизбраната администрация на Делхи, независимо дали е стара или нова, трябва да се примири или ние ЕС трябва да преминем към тези, които искат не само да разговарят, но и да стигнат до резултат.
<P>
Накрая, приветствам г-н Pannella, следващият оратор, който е новият говорител на ALDE по търговията. Може би едно посещение в Комисията по международна търговия би било подходящо. Нека го приветстваме.
<SPEAKER ID="071" NAME="Marco Pannella" LANGUAGE="IT">
Г-жо Председател, госпожи и господа, смятам, че до известна степен бихме могли да започнем - предвид това, че тези изрази бяха широко разпространявани през изминалите дни - да правим това, което е необходимо, г-н Комисар, със странно сравнение между човека от Доха, или бивша Доха - както се надявахме - и човекът от Давос. Очевидно не смятам, че това разграничаване е подходящо, но е интересно.
<P>
Сега се оказахме, като ни казахте, г-н Комисар, зависими от събития, които не се случват в Европа: събития в Съединените щати, събития в Индия, а гн Ford току що също ни напомни за важни сфери като Асоциацията на нациите от Югоизточна Азия или и Северна Корея. Истинският проблем обаче е до каква степен днес ние, Комисията и Европейския съюз сме способни да се противопоставим на този изблик на национализъм, който беше споменат преди малко, и на автархичните идеи и нови протекционистки илюзии, които могат много да попречат на вашата работа, г-н Комисар, както и на работата на Европейския съюз.
<P>
Смятам, че в тази изборна кампания, ще бъде много важно да се разбере докъде Групата на Социалистите в Европейския парламент, Групата на Европейската народна партия (Християндемократи) и Европейските демократи и Групата на Алианса на демократите и либералите за Европа могат да успеят заедно с други участници да намерят начин да развият нашето предложение, предложението, за което вие бяхте издигнат за говорител, г-н Комисар, и до каква степен ние наистина можем да направим това предложение европейско предложение, а не просто предложение, или нашият център Брюксел, срещу редица столици, всяка от които върши своята работа, както за нещастие се е случвало много пъти през миналия век.
<SPEAKER ID="072" NAME="Jacky Hénin">
от името на Групата GUE/NGL. - (FR) Г-жо Председател, няма смисъл да отричаме: по време на преговорите през м. юли, администрацията на президента Bush и Европейския съюз бяха хванати в собствения си капан от Индия и Китай. И още повече, обратно на лицемерните твърдения на либерал-икономистите, за които провалът на Доха би бил нещастие за бедните страни, нямаше такова нещо.
<P>
Напротив, за тези страни в затруднено положение, това беше историческа възможност, в контекста, белязан от значителни колебания в цените на суровините. Дори експертите признават, че печалбите, на които най-бедните страни са се надявали, са били далеч под данъчните загуби, причинени от прехвърлянето на митата в същите тези страни, мита които възлизат на 60 милиарда щатски долара.
<P>
По време на тези преговори Комисията, объркана от либералните си догми, показа тотална липса на отговорност към народа на Европа, като отиде толкова далеч, че предложи ощетяващо, дори губещо производство на автомобили, за да успее да стигне до споразумение.
<P>
Що се отнася до Световната търговска организация, (СТО) и Комисията, съществуват единствено потребители, а не създатели на богатство. В това възприемане на нещата се корени сегашната криза, тъй като придаването на конкуренцията такова голямо значение, ни води към още по-голямо намаляване на заплатите, а оттам към абсолютно обедняване на работници и системно разрушаване на цялата социална закрила.
<P>
Ако преговорите в Доха бъдат завършени, това би било бедствие за всички нации. Освен това, това което е особено болезнено в настоящия контекст е фактът, че въпреки че значителните регистрирани щети са били взети под внимание, налице е желание да се продължи в неправилната посока, независимо от цената. Има спешна необходимост да се революционализира СТО, така че да бъде установена демокрация.
<SPEAKER ID="073" NAME="Corien Wortmann-Kool" AFFILIATION="PPE-DE">
(NL) Преговорите от Доха продължават вече доста дълго време и трябва да се аплодира факта, че Европа е отбелязала истински напредък към сближаване на нашите позиции. Европа направи много важно предложение относно земеделието, но за съжаление усилията ни не срещнаха реципрочност от други страни. Това е още една причина, поради която е много важно да се разглежда целия пакет, което включва и достъпа до пазара на не селскостопански продукти (NAMA) и услугите.
<P>
Може да се убедите в моята искрена подкрепа за вашите усилия да се стигне до бързо споразумение. Като европейци ние трябва да се защитим от протекционистки практики, които се надигат все почесто, главно поради лошото положение на световната икономика, но също и в името на запазването на безопасността на храните. Като европейци ние трябва да потвърдим нашият непоколебим ангажимент към идеята за реципрочност. Ако ние сме отворени, то и те трябва да бъдат отворени.
<P>
Какво следва да очакваме в това отношение от новия президент на Съединените щати и пакета от мерки, които той наскоро обяви? Какво можем да очакваме от Китай? Всъщност очакваме от вас най-вече да действате, тъй като в тези времена на икономическа и финансова криза с масови съкращение и свиващи се икономики, точно това отваряне на пазара има потенциалът да подкрепи нашите интереси.
<P>
Г-жо Председател, нашите въпроси са формулирани с намерение да подчертаят ползите, които нашите граждани могат да очакват от такъв пакет от мерки, и какво можем да предложим в този пакет. Напълно разбирам, че не можете да отговорите на тези въпроси в рамките на краткото време, с което разполагаме тук, но искам да ви призова в следващите седмици и месеци, да бъдете откровена в общуването си с гражданите относно проблемите, поставени за разглеждане, и какво означават те за тях. Това е от особена важност с оглед на наближаващите европейски избори и аз се надявам, че можем да разчитаме на вас да поддържате този въпрос на важно място в дневния ред.
<SPEAKER ID="074" NAME="Francisco Assis" AFFILIATION="PSE">
(PT) В контекста на тази много тежка финансова и икономическа криза е крайно необходимо да се отбележи напредък в приключването на преговорите от Доха.
<P>
По време на криза винаги има тенденция да се дава път на изкушенията на протекционизма. Протекционизмът е всъщност вид невроза, която има склонност да засяга общества и държави, когато са изправени пред тежки кризи, като тази, която преживяваме. Следователно ние със сигурност трябва да се борим срещу възможната поява на това протекционистко изкушение, тъй като знаем от историята докъде ще ни доведе това. То ще ни доведе до всеобщо обедняване на световната общност и по никакъв начин няма да допринесе за решаване на проблемите, които стоят пред нас. Все пак едно е протекционизъм, който се критикува изцяло и на който следва да се устои, а друго, съвсем различно нещо е необходимостта да се гарантира защитата на законните интереси в различните райони на света, на които сме разделени. Там Европейският съюз също има задължение да подкрепя интересите на европейците и не само интересите на европейците като потребители, но също така и интересите им като производители.
<P>
Ето защо е важно да се продължат многостранните преговори от Доха. Макар и да знаем, че протекционизмът всъщност е грешка, ние също така знаем, че неконтролираният либерализъм на международната търговия неизбежно води до сериозни проблеми от икономическа и социална гледна точка. Единственият начин да се избегне подобен неконтролиран либерализъм е може би чрез постигане на споразумение на подходящия форум, т.е. Световната търговска организация, многостранно споразумение, което създава правила за защита на законните интереси на всички заинтересовани страни. Ролята на Европейската комисия и на Европейския съюз в този случай е именно да възстановят доверието на европейците.
<P>
Съществува също така криза на доверието в Европа днес по отношение на капацитета за отбрана и политическо регламентиране на тези, които я представляват, независимо дали това са държавитечленки, Европейската комисия или Европейския съюз като цяло. Следователно предизвикателството, пред което сме изправени, е именно да помогнем да се сложи край на тази криза на представяне и доверие, като гарантираме, че се движим по вярната пътека. Вярната пътека в този случай е да се гарантира многостранно споразумение, което защитава всички наши законни интереси.
<SPEAKER ID="075" NAME="Georgios Toussas" AFFILIATION="GUE/NGL">
(EL) Гжо Председател, в разгара на сериозната капиталистическа криза с натрупването на капитал и свръхпродукция, която завладява също и държавитечленки на Съюза, е стратегически избор от страна Европейския съюз и буржоазните правителства да използват Световната търговска организация като важна опора, която взима активно участие в налагането на пълната либерализация на търговията на едро и на дребно, приватизирането и изкупуването на компании, както и навлизането на европейските монополисти на нови пазари. Целта на кръга преговори от Доха е да координира решителна атака на капитала, за да могат многонационалните компании да ограбят суровините на третите страни и да увеличат експлоатацията на работниците навсякъде в капиталистическия свят. Насочената против народа обща земеделска политика е добре обмислена стъпка към подкрепянето на целите на Европейския съюз да освободи пазарите за неселскостопанските продукти и услуги, за да запази работните места в империалистичната пирамида. Очевидно проявяваме интерес към международната търговия и нейното развитие на основата на взаимна изгода. Но при капиталистическите условия е невъзможно глобалната търговия да бъде равнопоставена и основана на взаимна изгода. Ето защо борбата на работниците в антиимпериалистична и антимонополна посока трябва спешно да бъде засилена, за да доведе до радикална промяна както в международен план, така и във всяка отделна държава.
<SPEAKER ID="076" NAME="Nils Lundgren" LANGUAGE="SV">
Гжо Председател, преговорите от Доха се провалиха миналата година. Това е изключително сериозна ситуация. Напредъкът към глобална свободна търговия през последните няколко десетилетия извади от бедността забележителен брой хора в мащаб, който всъщност промени света. Сега обаче световната икономика е в много дълбока криза. Това не е резултат от свободната търговия и тази форма на глобализация, а резултат от глобална финансова криза. По този начин ситуацията прилича на тази, която преживяхме в края на 20те години на 20 в.
<P>
Този вид финансова криза води до глобална депресия. Последния път това доведе Хитлер на власт. Доведе до ужасите на Втората световна война и 50 години на комунистическа власт в голяма част от Европа и Азия. Тук ние обсъждаме изключително важни въпроси. Основната причина за глобалната депресия по онова време е било възраждането на протекционизма. Една след друга страните въвели мита, количествени ограничения, мерки "Купете родното" и конкурентни девалвации.
<P>
На практика съществува голям риск тази ситуация да се повтори. Има много тревожни знаци. Президентът Obama спечели изборите с протекционистка платформа. Вече виждаме първите знаци. В момента се обсъжда голям пакет мерки, който всъщност включва клаузата "Купете американското" по отношение на стоманата, използвана в строителната промишленост. Това може да е началото.
<P>
Ако вратата се отвори, и други страни ще открият, че могат да направят нещо подобно, като се има предвид колко зле изглежда положението. Лошо засегнатите в момента страни по света и в Европейския съюз ще се изкушат да обещаят на работниците и на предприятията си защита от чуждестранната конкуренция. Тенденциите се виждат ясно. Ако този процес започне, няма да е възможно да бъде спрян. Това наистина ще бъде катастрофално.
<P>
Европейският съюз е найголемият търговски блок в света и затова носи значителна отговорност. В сферата на търговската политика ЕС говори с един глас и по изключение това е нещо хубаво, но какво всъщност ще каже този глас? Има основания за песимизъм.
<P>
Ключът към успеха се намира в земеделския сектор. Но започната от Франция и Германия кампания, целяща да накара Съюза да закупува мляко на прах и масло и да започне да субсидира износа на млечни продукти, не вещае нищо добро. Това е политика на дребнав егоизъм, а не на държавничество.
<P>
Затова Съветът и Парламентът трябва незабавно да публикуват ясни становища, че Европейският съюз ще защитава свободната търговия в целия свят и ще даде път на развитието на търговията със земеделски продукти. Нищо не е поважно от това. Благодаря за възможността да се изкажа.
<SPEAKER ID="077" NAME="Christofer Fjellner" AFFILIATION="PPE-DE">
(SV) Искам да започна, като се съглася с оратора преди мен, че преговорите от Доха са изключително важни, но бих искал да добавя, че вероятно никога не са били поважни от сега. Смятам, че точно в разгара на тази финансова криза имаме нужда, повече от всякога, да покажем, че глобалната търговска система наистина работи.
<P>
Да забравим преговорите от кръга Доха и да заявим, че не можем да постигнем глобални споразумения по отношение на търговията според мен ще бъде катастрофа, която може да разклати основите на цялата глобална търговска система. Провалът на кръга Доха може би никога няма да бъде толкова скъпоструващ, колкото е в този момент.
<P>
Фактът, че преговорите от кръга Доха са поважни от всякога, се дължи точно на финансовата криза. Според мен найголемият риск, с който се сблъскваме в тази финансова криза, не е липсата на капитал на кредитния пазар, а че това слага началото на протекционистки тенденции. Виждали сме това през историята. Случи се през 30те години на 20 в. и буквално завърши с катастрофа за световната икономика, както се случи и през 70те години на 20 в.
<P>
Смятам, че вече можем да видим знаци, че светът счита за възможно да реши тези фундаментални проблеми посредством поголям протекционизъм, въпреки че има риск протекционизмът да се разпространи и да доведе дори до посериозна криза в световната икономика. Това се случва в сферата на услугите и в частност при финансовите услуги и търговията с услуги. В сектора на финансовите услугите се наблюдава скоростно увеличение на протекционизма.
<P>
Като се върнем към кръга Доха, както той изглежда днес, може би основната ми критика за целия период на преговорите е, че започнаха със селското стопанство, продължиха със селско стопанство и после с още селско стопанство. Смятам, че това е изключително ограничен дневен ред и всъщност съм на мнение, че световната търговия заслужава много поширокообхватен подход, особено при условие че селското стопанство представлява сравнително малка част от световната търговия, ако се сравни например с индустриалните продукти и услуги, взети заедно. Също така мисля, че сравнително малка част от потенциалния растеж в Европа се дължи на селското стопанство. Новите възможности за достъп до пазари и отварянето на нови пазари в глобален мащаб, найвече за търговията с услуги, както и за индустриалните продукти, според мен са найважните предпоставки да се задвижат колелата и да се възроди глобалният растеж.
<P>
Затова искам да задам един въпрос на Комисията. Какво възнамерява да прави тя и какви инициативи подготвя, за да разшири кръга Доха и да ни извади от тази неприятна ситуация, в която всички ние бездействаме и обвиняваме всеки за селскостопанската търговия и само за селскостопанската търговия, когато сме наясно, че световната икономика се нуждае от много поширокообхватен търговски дневен ред, който включва също и търговията с услуги и индустриалната търговия? Благодаря ви.
<SPEAKER ID="078" NAME="Mairead McGuinness" AFFILIATION="PPE-DE">
Гжо Председател, бих искала да приветствам гжа Комисаря. Нейният предшественик гн Mandelson беше добре познат в Ирландия, по причини, с които съм сигурна, че тя е добре запозната.
<P>
Кръгът Доха не се разисква от хората в Европа. Разисква се на места като това тук, но когато срещна хора, загубили работата си например, те не казват: "Хайде да преговаряме в Доха". Затова мисля, че няма връзка между Доха и икономическото развитие, въпреки цялата теория, изложена тук.
<P>
Относно въпроса с глобализацията на финансовите пазари мога да заявя, че глобализацията не оправда надеждите ни, въпреки че може би е почестно да кажа, че всъщност регулацията на финансовите пазари, или поскоро липсата на такава, не оправда надеждите ни. Заинтересована съм от неотдавнашните коментари на комисаря McCreevy, че някои от проблемите в тази област са причинени от факта, че регулаторите в държавитечленки градят империи. Това вероятно е тема на друго разискване, но илюстрира как твърденията, че глобализацията е нещо чудесно, се оказват неверни по отношение на финансовия сектор.
<P>
Относно въпроса за селското стопанство, който беше засегнат от другите оратори точно преди мен, стигнах до извода, че селското стопанство не е било причината за безизходицата в Доха. Но това е изключително сериозен въпрос, относно който имам огромни притеснения. Може би защото съм повъзрастна от последния оратор - който е член на моята политическа група - и затова считам селското стопанство за изключително важно, защото то произвежда храната и поради това се намира на повисоко място в йерархията от отреденото му от него. Смятам, че трябва да не забравяме това. Гласувахме в тази зала по доклад, който представих аз, относно глобалната сигурност на храните. Загрижени сме за нея, както и трябва да бъдем. Този въпрос трябва да бъде разискван на нивото на кръга Доха.
<P>
Друг важен въпрос е как европейските производители - фермери - могат да бъдат конкурентоспособни, като в Европейския съюз имаме различни, повисоки стандарти за жизнените условия на животните по отношение на околната среда, които не се спазват в СТО. Ще поведете нашите граждани с вас на това пътуване, само ако СТО обърне внимание на тези въпроси. Честно казано, според мен никога не е било поналежащо, отколкото е сега, да проведем директно разискване по тези въпроси в тази зала, както и в Женева.
<P>
Ще ви помоля в заключителните си коментари да засегнете някои от тези толкова важни въпроси, така че хората да видят, че те се разискват. Не смятам, че кръга от Доха ще успее да се развие със скоростта, с която вие предполагате. Може би греша.
<SPEAKER ID="079" NAME="Paul Rübig" AFFILIATION="PPE-DE">
(DE) Гжо Председател, Комисар, госпожи и господа, по повод кръга Доха бих искал да знам как Генералната дирекция "Търговия" възнамерява да опази тарифната квота, която поддържа конкурентоспособността на европейската ферментационна промишленост. Тарифната квота изпълнява много важна функция, защото ферментационната промишленост трябва да остане конкурентоспособна в международен план.
<P>
Второ, как ще отговорите на клаузата за стоманата, токущо приета от Конгреса на САЩ, която ще забрани употребата на стомана от Европейския съюз в Съединените американски щати?
<SPEAKER ID="080" NAME="Czesław Adam Siekierski" AFFILIATION="PPE-DE">
(PL) Гжо Председател, целта на кръга Доха беше да подпомогнем развитието на найбедните страни, да ги извадим от бедността. Ето защо, от една страна, трябва да направим каквото можем, за да помогнем, но от друга, не трябва да пренебрегваме нашите собствени бизнеси или фермери.
<P>
Затова искам да задам един въпрос: как можем да защитим нашите малки и средни предприятия от банкрут и как можем да защитим нашите малки ферми от конкуренцията, идваща от Китай, Индия и Бразилия? Нека заявим високо и ясно, че за да се внесе какъвто и да е продукт в Европейския съюз, независимо дали става дума за обувки или телешко, трябва да се спазят определени стандарти. Тогава ще можем да говорим за равнопоставена конкуренция.
<P>
Ще бъде изключително трудно преговорите да приключат в идните месеци, защото има липса на политическа воля от страна на лидери, които са наистина от значение в преговорите. Има опасност протекционизмът да нарасне заради настоящата световна икономическа криза.
<SPEAKER ID="081" NAME="Zbigniew Zaleski" AFFILIATION="PPE-DE">
(PL) Искам да кажа, че докато слушах разискванията в Доха, Катар, останах с впечатлението, че развиващите се страни се оплакват от нас, развитите страни. Вероятно това е вид отзвук от някогашния колониализъм или от факта, че са свикнали да получават директни помощи, а оттам да получават и вид подаяния. Струва ми се, че богатите страни могат да помогнат чрез добра търговия, добри стандарти и обучение. Нищо не е позначимо от това да дадем независимост на местните инициативи и да изградим хоризонтални връзки между страните от Африка, Азия и Латинска Америка. Също смятам, че именно предоставянето на услуги е това, което учи на управление, сътрудничество и добри стандарти. Във връзка с това съсредоточаването върху отварянето на пазара за услуги е от изключителна важност и за двете страни.
<SPEAKER ID="082" NAME="Mairead McGuinness" AFFILIATION="PPE-DE">
(EN) Гжо Председател, благодаря ви за предоставената допълнителна минута, защото тя е важна за коментарите ми относно селското стопанство. Съществува впечатлението, че европейските фермери са единствените, които са обезпокоени. Но истината е, че в Доха представителите на Индия са обезпокоени за малките си фермери и ужасяващите последици, които ще има стъпката към свободна търговия и ще засегнат не само отделните фермери, но и социалната стабилност в страната им. Така че въпросът за селското стопанство стои пред всички преговарящи партньори и ни трябва малко честност в това отношение. Г-жо Комисар, може би в заключителните си коментари отново ще обърнете внимание на това.
<SPEAKER ID="083" NAME="Catherine Ashton">
член на Комисията. - (EN) Гжо Председател, ще се опитам накратко да засегна въпросите, по отношение на които колегите изразиха загриженост.
<P>
Гн Papastamkos, съгласна съм с вас относно законовите и регулаторните въпроси.Изключително важно е да се подходи правилно към тях. Важно е да бъдат решени и също така съм съгласна, че безопасността е от голямо значение в това отношение.
<P>
Много колеги, особено гн Lundgren и гн Rübig, както и гн Papastamkos, говориха за разпоредбата "Купи американското", която в момента се обсъжда в Конгреса. Колегите знаят, че тя се основава на Търговския закон от 1979 г. Ние вече разполагаме с тази разпоредба, но съгласно Споразумението относно държавните поръчки ние имаме взаимни договорености, съгласно които държавите, които подпишат споразумението, могат да кандидатстват по тези проекти. Надяваме се - и сме говорили с американците за това - да стигнем там, където бяхме и преди. Четох законодателството. Аз също съм много загрижен във връзка с него.
<P>
Заминавам за Съединените щати в края на февруари, за да се срещна с новия търговски представител на САЩ, който се надяваме вече да е приключил с потвърждението си дотогава, и колегите могат да бъдат уверени, че тези важни въпроси ще бъдат повдигнати.
<P>
Гн Ford повдигна някои от въпросите във връзка с двустранните взаимоотношения. Преговорите с Корея се развиват добре, а що се отнася до Асоциацията на страните от Югоизточна Азия (ASEAN), търся нужната гъвкавост, която гн Ford и аз обсъждахме преди, за да се опитаме да придвижим нещата напред по този въпрос, но съм съгласна с него, че нищо не може да замени многостранните договорености по отношение на тяхната ценност и важност.
<P>
По отношение на това, което казахме за Индия, министър-председателят гн Singh ясно показа силната си подкрепа. Съгласна съм с гжа McGuinness, че за Индия въпросът за селското стопанство, към когото също ще се върна, е изключително важен. Бях с Kamal Nath в Лондон миналата седмица и разисквахме Доха, когато той като министър на търговията и промишлеността в Индия повдигна точно същия въпрос като гжа McGuinness относно изключителната важност на малките фермери. Напълно съм съгласна с нейните коментари, както и с думите на министъра.
<P>
Гн Pannella, не смятам, че изцяло разчитаме на благосклонността на събитията. Мисля, че ние като Европа трябва да се стремим напред, да използваме влиянието си и ясно да покажем, че сме съгласни с това, което казахте относно критичната важност на борбата против протекционизма. Това е голямо предизвикателство и едно от съдържащите се в него предизвикателства е комуникацията - да се уверим, че хората разбират.
<P>
За съжаление, гн Hénin не изчака моя отговор, но не става въпрос за жертване на промишлеността заради потребителите. Става въпрос за растеж и развитие на промишлеността. Става въпрос за запазване на работните места на хората, защото сме наясно с важността на търговията и износа в това отношение. Що се отнася до институционалната промяна в СТО, можем дълго да говорим за това, но аз предпочитам да посветя времето си на намирането на практически начини да се справим с този труден икономически период.
<P>
Гжа Wortmann-Kool говори относно услугите. Съгласна съм, че това е много важно. Също така и прозрачността е много важна. Напълно подкрепям това.
<P>
Гн Assis, напълно сте прав, че трябва да защитаваме интересите си, а не протекционизма. Има фундаментална разлика, която ясно трябва да разграничим, и трябва да се уверим, че работната сила е защитена в тази ситуация.
<P>
По въпроса за селското стопанство, както казах, от критична важност е да сме сигурни, че можем да развием индустриите си. Тук става въпрос за продукцията на храна и това е много важно в кръга Доха. Колегата ми Mariann Fischer Boel работи много усилено, за да е сигурна, че европейската позиция по селското стопанство е стабилна. Тя е фундаментална основа за цялата ми работа по двустранните, регионални и многостранни разговори, провеждани от нас, за да сме сигурни, че са предоставени найдобрите възможности да защитим нашия селскостопански сектор в цялостен аспект, в бъдеще.
<P>
Що се отнася до ферментационната промишленост, гн Rübig, тези въпроси се разискват в момента, но ще се радвам да се обърна отново към Вас с подробности.
<P>
В заключение, относно малките и средните предприятия, гн Siekierski, изключително важно е да защитаваме малкия бизнес. Работя в тясно сътрудничество с Günter Verheugen, за да помогнем на бизнеса и търговията да заработят заедно по ефективен начин, за да се уверим, че предлагаме възможности на малкия бизнес да ни казва къде има нужда от отваряне на нови пазари, да помагаме при отварянето на пазари и да оказваме подкрепа в търговията.
<SPEAKER ID="084" NAME="Председател">
Разискването приключи.

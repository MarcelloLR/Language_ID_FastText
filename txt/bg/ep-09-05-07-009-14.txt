<CHAPTER ID="009-14">
14. Годишен доклад за 2008 г. относно правата на човека по света и политиката на ЕС в тази област (
<P>
- Преди гласуването
<SPEAKER ID="118" NAME="Hartmut Nassauer" AFFILIATION="PPE-DE">
(DE) Г-н председател, от името на групата на Европейската народна партия (Християндемократи) и Европейските демократи правя искане по реда, предвиден в член 151, параграфи 1 и 3, за отхвърляне на изменение 45a, внесено от групата на Алианса на либералите и демократите за Европа, като недопустимо, доколкото третира изявление на папа Бенедикт, по следните причини. Първо, изявлението е направено през 2009 г., а докладът разглежда случаи на нарушаване на правата на човека, станали през 2008 г. Следователно изменението не внася поправка в изменяния текст. Второ, изменението сравнява изявленията на папата с най-сериозни нарушения на правата на човека, прилагането на смъртно наказание, нарушаване на правата на човека в Китай и изтезания навсякъде по света. Това сравнение показва цинично пренебрежение към жертвите на нарушаването на правата на човека в целия свят.
<P>
(Ръкопляскания)
<P>
Трето, това е невероятно очерняне, невероятна дискриминация срещу папата, с която групата ALDE може напълно да се идентифицира, но в никакъв случай не и Европейският парламент.
<P>
(Силни ръкопляскания)
<SPEAKER ID="119" NAME="Председател">
Госпожи и господа, ще ви запозная със становището на правната служба и на председателя на Европейския парламент, тъй като, разбира се, с него бяха проведени консултации съгласно Правилника за дейността.
<SPEAKER ID="120" NAME="Daniel Cohn-Bendit" AFFILIATION="Verts/ALE">
(FR) Г-н председател, искам само да кажа на г-н Nassauer, че, от правна гледна точка, папата не пресмята годините, защото за него е значима вечността.
<SPEAKER ID="121" NAME="Председател">
Моля ви, моля ви... Правната служба направи внимателна проверка от техническа гледна точка, с оглед на посочените елементи, от гледна точка на съдържанието и от гледна точка на разглеждания период.
<P>
Правната служба е на мнение, че изменението е допустимо, а това е и мнението на председателя на ЕП. Следователно меродавно ще бъде единствено мнението на г-н Pöttering. Така че, съжалявам, г-н Nassauer, но изменението е допустимо.
<P>
- Преди гласуването на параграф 25
<SPEAKER ID="122" NAME="Raimon Obiols i Germà" LANGUAGE="ES">
Г-н председател, искам да се позова конкретно на една обновена информация, защото текстът осъждаше изпращането в затвора на судански лидер, който беше освободен.
<SPEAKER ID="124" NAME="Alexander Graf Lambsdorff" AFFILIATION="ALDE">
(DE) Г-н председател, г-н Nassauer, правото на самоопределение е човешко право и включва в себе си и сексуалното самоопределение. То беше актуално още през 2008 г. и в този смисъл изказването беше особено неуместно.
<P>
Ще прочета изменение 2 на глас. От една страна, става въпрос за фактическа поправка, а от друга, това е една по-балансирана формулировка:
<P>
(EN) "Подчертава значението на насърчаването на сексуалните права и правата на репродуктивното здраве като предпоставка за успешна борба срещу ХИВ/СПИН, причинил огромни загуби на човешки живот и икономическо развитие, засягащи предимно най-бедните региони в света; изразява загриженост относно изявленията на папа Бенедикт XVI, създаващи впечатлението, че използването на презервативи може да доведе до по-висок риск от заразяване; изразява становище, че тези изявления ще попречат сериозно на борбата срещу ХИВ/СПИН;". Останалата част от изменението остава непроменена.
<P>
(Ръкопляскания от левицата)
<SPEAKER ID="126" NAME="Hartmut Nassauer" AFFILIATION="PPE-DE">
(DE) Г-н председател, тонът на изменението не е толкова груб, колкото първоначалния му текст, но фактите остават непроменени. Затова ние отхвърляме устното предложение за изменение.
<P>
(Устното предложение за изменение не се приема)
<P>
След гласуването на изменение 16
<SPEAKER ID="128" NAME="Christopher Beazley" AFFILIATION="PPE-DE">
(EN) Г-н председател, простете ми, че прекъсвам работата Ви, но останах с впечатление, че изменение 16 в действителност беше отхвърлено, а Вие обявихте, че е прието. Бихте ли изяснили положението?
<SPEAKER ID="129" NAME="Председател">
Да, моля да ме извините, това беше неволна грешка на езика. Наистина мнозинството гласува "против". Проверката заслужаваше да бъде направена, въпреки че техническата служба вече коригира моята грешка.
<P>
Благодаря Ви за забележката.

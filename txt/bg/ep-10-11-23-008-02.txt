<CHAPTER ID="008-02">
2. Аспекти от Плана за действие за изпълнение на Програмата от Стокхолм, свързани с гражданското, търговското, семейното и международното частно право (
<P>
- Преди гласуването:
<SPEAKER ID="125" NAME="Luigi Berlinguer" LANGUAGE="IT">
Г-н председател, госпожи и господа, заради промяната в дневния ред, приета вчера, първо, искам да изразя одобрението си за това, че комисията по правни въпроси единодушно одобри проекта на доклад, който гласуваме днес.
<P>
Важно е, че изграждането на европейското съдебно пространство намери толкова широк консенсус в Парламента. Съгласно Програмата от Стокхолм ежедневието трябва да бъде неделима част от процеса на изграждане на Европа на гражданите, а не само на политически сили или институционални представителства. Програмата цели да реши ежедневните проблеми на европейците с действителното и единно създаване на ефективен пазар на труда, стоките и услугите, предприемаческата дейност без вътрешни граници и бюрокрация, да укрепи общата основа на правата на наследяване, договорите, потребителите, навременните плащания, семейството, децата и пр.
<P>
Задължение и отговорност на съдебната система, националните съдебни системи, адвокатите, счетоводителите и работниците в отделните държави ще бъде да изградят Европа, да тълкуват законите, които обединяват нашия континент. Миналото ни е белязано от различни съдебни и правни традиции - общо право и гражданско право - с разлики например между френската и германската система и истории, които понякога са много големи. Признаваме националните прерогативи и принципа на субсидиарност, но осъзнаваме, че за да изградим Европа - за щастие все още вървим натам - се нуждаем от все по-голямо сближаване, основано на сериозната конституционна традиция на основните права, които Европа отстоява.
<P>
Г-н председател, Планът за действие, който ще приемем, цели да изгради, укрепи, разшири и разпространи солидна европейска съдебна култура, европейско правно мислене. Затова ще гласувам в подкрепа на документа.

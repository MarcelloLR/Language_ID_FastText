<CHAPTER ID="009">
Европейска гражданска инициатива (подписване на актове)
<SPEAKER ID="398" NAME="Председател">
Колеги, ще започнем с подписването на Европейската гражданска инициатива. Уважаеми г-н министър и действащ председател на Съвета, уважаеми председатели, докладчици, днес разглеждаме правни въпроси - много важното одобряване на един много важен акт на европейското законодателство. Важно е, защото ще направим още една проверка на баланса на правомощията на нашите институции.
<P>
Настоящият регламент относно Европейската гражданска инициатива, който беше приет по обикновената законодателна процедура, има за цел да предостави на нашите граждани същата политическа инициатива, която Съветът на министрите и Европейският парламент вече имат. Необходими са един милион подписа - само 0,2% от нашите граждани - за да бъде приканена Европейската комисия да действа по въпроси, които пряко ги засягат. Това им позволява да бъдат чути. Аз наистина ще установя пряка връзка между гражданите и институциите на Съюза, запълвайки празнината между тях, между всички нас в Европейския съюз.
<P>
Европейският парламент и Съветът работиха усилено, за да постигнат бързо приемане на този добър за гражданите регламент на първо четене. Бих искал на благодаря на всички онези, които допринесоха за този успех - различните председателства, и по-специално белгийското и унгарското председателство, Комисията и членовете на Парламента. Бих искал да благодаря специално на председателите на комисията по конституционни въпроси и комисията по петиции, Carlo Casini и Erminia Mazzoni. Ще ви помоля да се приближите за подписването на процедурата. Четиримата докладчици, Alain Lamassoure, Zita Gurmai, Diana Wallis и Gerald Häfner - надявам се да присъствате и да можем да изпълним процедурата заедно - както и много други членове на Парламента, които участваха като докладчици в сянка.
<P>
Можете да се гордеете с работа, свършена за нашите граждани. Сега със Съвета ще подпишем този законодателен акт, но преди това ще помоля нашия гост, министър Мартони, който често ще присъства в Европейския парламент през това полугодие, да каже няколко думи.
<SPEAKER ID="399" NAME="Янош Мартони">
действащ председател на Съвета. - (EN) Г-н председател, в този неповторим и тържествен момент аз си спомням началния етап на Европейската конвенция, когато обсъждахме как това, което се наричаше "демократичен дефицит на европейския интеграционен процес", може да бъде премахнато или най-малкото намалено. Имаше обща цел, която всички споделяхме, и тя беше да засилим демократичното функциониране на Европейския съюз.
<P>
Сега се намери един начин за постигане на тази цел и той е да се насърчава участието на самите граждани в демократичния живот на Съюза. Това е начинът, по който - и причината, поради която - правото на инициатива на гражданите беше включено в Договора, и сега гражданите могат да се обърнат пряко към Европейската комисия и да я приканят да представи предложение за законодателен акт на Европейския съюз.
<P>
Аз съм твърдо убеден, че това бележи нов етап по пътя към повече демокрация в Съюза, а така също е и първият елемент на пряката демокрация. По този начин се установява пряк контакт и диалог между институциите и гражданите, и се насърчават трансграничният пряк диалог и сътрудничество. Насърчава се също и чувството на собственост. Европа не е те - Европа е ние и Европа ще се развива така, както ние самите я оформим, всички ние заедно. Да, нашето мото "Силна Европа" зависи от всички нас.
<P>
За постигане на тези цели и за изпълняване на Договора трябваше да бъде въведен ясен, неусложнен и лесен за ползване процедурен правилник. Това беше извършено в резултат на доброто сътрудничество между всички институции - Комисията, Съвета и преди всичко Европейския парламент. Бих искал да изразя специална благодарност на г-н Марош Шефчович от Комисията, бих искал да изкажа благодарност на испанското и белгийското председателство - членове на нашето трио, и много специални благодарности и поздравления на Европейския парламент, на всички, които участваха в тази изключително важна задача - председателите на комисиите, а така също и докладчиците, Alain Lamassoure, Zita Gurmai, Diana Wallis и Gerald Häfner, и всички други членове на Парламента, които взеха участие в тази изключително важна работа.
<P>
Това е демонстрация на отлично сътрудничество и разбирателство не само между европейските институции, но също и между различните политически семейства или групи. Аз мога само да изразя своята надежда, че това сътрудничество и разбирателство ще създаде модел за в бъдеще - както за институциите, така и за политическите групи.

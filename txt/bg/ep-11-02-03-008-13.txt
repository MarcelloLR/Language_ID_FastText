<CHAPTER ID="008-13">
13. Назначаване на председател на Европейския надзорен орган (Европейски банков орган)
<SPEAKER ID="115" NAME="Olle Schmidt" AFFILIATION="ALDE">
(EN) Г-н председател, сега трябва да назначим тримата председатели на Европейските надзорни органи. Искам да обърна внимание на залата, че нито един от тях не е жена. Считам, че е много странно, че Комисията не може да предложи нито една жена за председател на органите.
<P>
(Ръкопляскания)
<SPEAKER ID="116" NAME="William" AFFILIATION="The Earl of) Dartmouth  (EFD">
(EN) Г-н председател, много бих искал да предложа г-жа Andreasen за един от председателите.
<P>
(Ръкопляскания и викове "Правилно! Правилно!" от групата EFD)
<SPEAKER ID="117" NAME="Енико Гьори">
действащ председател на Съвета. - (EN) Г-н председател, вчера в залата проведохме изключително плодотворно обсъждане относно назначаването на председателите и изпълнителните директори на новите надзорни органи. Искрено съм благодарна на Парламента и на колегите, които взеха участие в разискването.
<P>
Посочихте някои въпроси, които е необходимо да бъдат изяснени и ще трябва да бъдат наблюдавани, за да постигнем общата ни цел: да разполагаме с добре функционираща система за надзор, способна да върши работата си правилно.
<P>
Ние споделяме виждането ви, че е от изключително значение да гарантираме, че органите могат да функционират независимо, че имат способни ръководители и че е осигурено подходящо финансиране на институциите.
<P>
Посланието на Парламента стигна до председателството и беше прието. Убедена съм, че успяхме да постигнем добро споразумение по въпроса. Приканвам всички да подкрепите кандидатите.
<SPEAKER ID="118" NAME="Председател">
Може би Вие сте на разположение да заемете длъжността?
<SPEAKER ID="119" NAME="Мишел Барние" LANGUAGE="FR">
Г-н председател, госпожи и господа, гласуването, което ще проведете най-отговорно, е много важно.
<P>
Става въпрос за избора на председателите на трите надзорни органа - банково дело, застраховане и пазари - а оттам и за започване на дейността им. Заедно със Съвета за системен риск най-накрая ще представляват първата реална структура за надзор над европейските финансови пазари и ви дължат много, тъй като благодарение на гласуване на Парламента органите са създадени и правомощията им са укрепени.
<P>
Ще гласувате най-отговорно и ние ще уважим вашето решение. Тъй като това беше моя отговорност в рамките на Комисията, поех задачата да направя избор сред 275 кандидати, които не бяха избрани от мен. Това са хора от държавите-членки и регулаторните органи, които свободно подадоха заявления. Процесът беше открит и прозрачен и в него можеше да участва всеки, който пожелае.
<P>
В края на процеса лично се срещнах с предварително избраните лица. Трябва да кажа, г-н Schmidt, че аз също съжалявам, че за един от трите поста - за Европейския банков орган - един от двамата предварително избрани кандидати, много способна жена, се оттегли в последния момент, точно преди Коледа. Първият ангажимент, който искам да поема, е да гарантирам, че процесът по назначаване на изпълнителните директори, който тече в момента - тази сутрин се срещнах с предварително избраните кандидати за един от органите - е по-балансиран и с по-разнообразно представителство, специално от гледна точка на равнопоставеността на половете, което е основателно искане на Европейския парламент.
<P>
Избрахме настоящите кандидати въз основа на техните умения, опит, ангажираност към Европа и независимост. Ще направя същото и по отношение на изпълнителните директори, така че Европейският надзорен орган да разполага с необходимите надеждност и авторитет.
<P>
Госпожи и господа, гласуването е важно. В писмо, изпратено до г-жа Bowles и г-н Lehne вчера, обещах - и потвърдих обещанието пред вас тази сутрин, заедно със заместник-председателя на Комисията Шефчович - че ще предоставим на тези три органа необходимите практически, финансови и човешки ресурси, за да гарантираме, че ще имат нужната надеждност и независимост, и разбирам, че председателството е обещало същото.
<P>
Тези три органа ще имат много работа по отношение на стрес-тестовете, агенциите за кредитен рейтинг и текстовете, които обсъждате в момента относно регулирането на дериватите и късите продажби. Не липсват задачи. Знаем, че пазарите се движат с много по-бързи темпове, отколкото демокрацията. Имам доверие в Парламента, който се готви да гласува, и потвърждавам ангажиментите, поети от Комисията, да гарантира независимостта, практическите средства и надеждността на трите нови органа.
<SPEAKER ID="120" NAME="Sharon Bowles">
автор. - (EN) Г-н председател, извинявам се, че отнемам времето на колегите.
<P>
Бяха внесени предложения за резолюции, тъй като комисията не беше удовлетворена от институционалните процедури и пожела да получи уверения от Комисията и председателството. В разискването вчера, в писмени декларации и в писма до мен бяха предоставени подходящи уверения и те ще бъдат публикувани.
<P>
Препоръката на мнозинството в комисията е да се одобрят всички кандидати, с което аз лично съм съгласна. Това означава да се гласува против всички предложения за резолюции.
<P>
Потърсихме уверения в четири области.
<P>
По отношение на независимостта на органите, Комисията и председателството отново потвърдиха спазването на разпоредбите за независимост на органите, техните председатели, изпълнителни директори и членове на Управителния съвет.
<P>
По отношение на представителството, Комисията следи назначаването на надзорния съвет от ръководителите на надзорния орган, както се изисква от регламента, и председателството подкрепи декларацията на Комисията.
<P>
По отношение на бюджетните ресурси, Комисията призна необходимостта да предостави на органите подходящи бюджетни и човешки ресурси, с което председателството се съгласи, и освен това изтъкна значението на изпълнението от страна на държавите-членки на техните задължения.
<P>
По отношение на процедурата по назначаване, всички открихме, че сме обвързани с разпоредби по начин, който е неподходящ, като например критериите за пенсионната възраст до края на мандата и въпроса за половете. Всичко това ще се обсъди в прегледа, с който Комисията и председателството също са съгласни.
<P>
Парламентарната комисия продължава да настоява да участва в текущите и бъдещите процедури на предварително избиране на кандидатите за всички позиции, като например за изпълнителен директор. В интерес на демокрацията искаме да можем да изразим предпочитание към отделни кандидати, така че предложенията за резолюции ще бъдат гласувани. Както казах обаче, ако искате да одобрите предложените кандидати, с което съм съгласна, тогава следва да гласувате против предложенията за резолюции.
<SPEAKER ID="121" NAME="Председател">
Сега стигаме до един вид обратна процедура, както каза г-жа Bowles. Гласуваме "за", ако искаме да отхвърлим кандидата, и "против", ако искаме да го подкрепим. Не го разбирам, но това е.

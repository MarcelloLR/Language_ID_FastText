<CHAPTER ID="008">
Освобождаване от отговорност за 2009 г. (продължение на разискването) 
<SPEAKER ID="071" NAME="Председател">
Сега ще продължим разискването относно освобождаване от отговорност във връзка с изпълнението на бюджета за финансовата 2009 година (39 доклада).
<SPEAKER ID="072" NAME="Ville Itälä" LANGUAGE="FI">
Г-н председател, когато при встъпителното си изказване говорих за сигурността на Парламента, председателят Buzek веднага каза, че този въпрос е бил обсъждан от Бюрото. Това е отлично и нещо много важно, така че благодаря на генералния секретар, който предприе бързи действия. Искам да му благодаря за редицата други мерки, които взе и които доведоха до подобрения в Парламента. 2009 г. беше годината на изборите, след които ние имахме нови устави за асистентите и за членовете на Парламента. С тях имаше много проблеми и генералният секретар и работната група на Roth Behrendt въведоха промени, което е отлично.
<P>
Много хора попитаха, защо съм поставил въпроса за пътуването между Страсбург и Брюксел. Причината е, че данъкоплатците не разбират, защо ние пилеем парите, които те плащат под формата на данъци. Какво се случва, когато хората не разбират? Неотдавна във Финландия имахме избори. Единствената партия, която триумфира, беше тази на евроскептиците и тя спечели лесно. Ако тази тенденция се разпространи в Европа, ние ще имаме огромни проблеми във важни области. В момента Финландия не възнамерява да приеме пакета от мерки за Португалия. Тези въпроси са взаимосвързани и поради това се опитвам да обясня, че ако не сме готови да направим промени сега, обществото няма да ни подкрепи и ще претърпим загуби по важни основни проблеми. Ето защо трябва решим по-малките проблеми.
<SPEAKER ID="073" NAME="Tamás Deutsch" LANGUAGE="HU">
Г-н председател, госпожи и господа, позволете ми да благодаря на всички, които обогатиха днешното разискване с ценните си коментари. Както посочих в качеството си на докладчик, или, за да съм по-точен, като заместник на г-н Rivellini, в Европейския парламент бяха внесени седем предложения за освобождаване от отговорност, които се отнасят до седем много важни европейски институции.
<P>
В своя доклад за освобождаване от отговорност г-н Rivellini предлага Европейският парламент да освободи от отговорност във връзка с изпълнението на бюджета Европейския икономически и социален комитет, Комитета на регионите, Съда на Европейския съюз, Европейската сметна палата, Европейския омбудсман и Европейския надзорен орган по защита на личните данни, както и съответните им филиали. Днешното разискване за нас беше потвърждение, че има съгласие в Европейския парламент по този въпрос.
<P>
Едно от предложенията на г-н Rivellni се отнася до освобождаването от отговорност на Европейския съвет. Тук отново има съгласие сред членовете и групите в Европейския парламент, че освобождаването от отговорност следва да се отложи.
<P>
Бих желал да приветствам направената в днешното разискване забележка от държавния министър, г-н Бечей. Считам, че стъпките във връзка с работата на унгарското председателство са важни. Ако те продължат, когато Парламентът постави въпроса за освобождаването от отговорност на Съвета в своя дневен ред през есента, най-накрая ще бъде възможно Европейският парламент да освободи от отговорност Европейския съвет във връзка с изпълнението на бюджета с подкрепата на дългосрочно споразумение между Европейския съвет и Европейския парламент относно процедурата за освобождаване от отговорност на Съвета.
<P>
В този ред на мисли бих искал отново да благодаря на всички, които с работата си допринесоха за това Парламентът да вземе решение по тези седем предложения днес.
<SPEAKER ID="074" NAME="Bart Staes" LANGUAGE="NL">
Г-н председател, г-н член на Комисията, министър Deutsch, госпожи и господа, бих искал да благодаря специално на Европейската сметна палата. Г-н Калдейра е сред нас. Той нямаше възможност да вземе думата днес, но имаше възможност да се изкаже през ноември в началото на цялата процедура по освобождаване от отговорност преди няколко месеца. Бих искал изрично да благодаря на него и на неговия екип, на неговите колеги, защото без работата на Сметната палата ние не бихме могли да наблюдаваме успешно европейския бюджет и бюджетите на всички подчинени институции. Според мен той свърши изключително важна работа не само във връзка с техния годишен доклад, но също и относно множеството междинни и специални доклади, които получихме от тях.
<P>
В това отношение, може да се направи още един извод. Мисля, че Парламентът отделя твърде малко внимание на тези специални доклади. Мисля, че следва да ги използваме по-добре и не трябва да ги обсъждаме само в комисията по бюджетен контрол, но и в много комисии със специфични области на компетентност, например комисията по сътрудничеството за развитие, ако докладът е за сътрудничество за развитие, или комисията по околна среда, ако докладът е за околната среда, така че работата, която Вие, Вашите колеги и всички Ваши служители вършите да може да бъде оценена правилно и европейските граждани да могат да видят, че извършваме необходимите проверки на начините, по които се изразходват средствата на европейските данъкоплатци.
<P>
Благодаря за всичко, което направихте.
<SPEAKER ID="075" NAME="Председател">
Разискването приключи.
<P>
Гласуването ще се проведе днес от 12,00 ч.
<P>
Писмени изявления (член 149)
<SPEAKER ID="077" NAME="Lidia Joanna Geringer de Oedenberg" LANGUAGE="PL">
Единодушието е рядко срещано явление сред членовете на Европейския парламент, които обикновено са разделени на осем групи. При днешните гласувания за 39 освобождавания от отговорност във връзка с изпълнението на бюджетите на отделните институции за 2009 г. ние отложихме решението за освобождаване от отговорност на Съвета на Европейския съюз с 637 гласа "за", 4 гласа "против" и 13 "въздържал се".
<P>
Взетото днес от членовете на ЕП решение е естествена последица от събитията от последните месеци. Представителите на Съвета, включително генералният секретар, не приеха нито една от поканите на комисията по бюджетен контрол да се обсъдят разходите на Съвета за 2009 г. Нещо повече, не получихме отговори на множество конкретни въпроси, сред които въпроси относно договореностите за финансиране на Европейската служба за външна дейност, която е създадена в края на 2009 г. (докладът Rivellini съдържа пълен списък с въпросите). Ако си припомним трудностите, с които бяха съпроводени разискванията относно разходите на Съвета за 2007 г. и 2008 г. и огромните отстъпки, направени от Парламента в това отношение, лесно ще разберем тазгодишната позиция. След влизането в сила на Договора от Лисабон и двете институции се нуждаят от официално споразумение за прегледи на разходите, което да замени съществуващото от 30 години "джентълменско споразумение". Гражданите имат правото да изискват прозрачност по отношение на финансите на Съвета и Парламента. Засега ние трябва да почакаме до 15 юни 2011 г., когато Съветът трябва да представи отговори на въпросите на членовете на ЕП.
<SPEAKER ID="078" NAME="Илиaна Ивaнова" AFFILIATION="PPE">
, в писмена форма. - Подобряването на качеството на изпълнение на разходите и на контрола за законосъобразно харчене и спазване на правилата не е еднократно действие, а един непрекъснат процес, който е основна наша отговорност пред европейските граждани. Хората не разбират защо в средата на 2011 г. се занимаваме все още с бюджета за 2009 г. Затова на базата на предварителни обсъждания, чрез организирането на междуинституционална дискусия, можем да съкратим процедурата, без това да е за сметка на качеството. Контролът по изразходването на европейски средства би се подобрил значително, ако са налице конкретни данни и методи за оценка на системите за управление и контрол в държавите-членки, защото нива на грешки от 0 % са съмнителни. Поне 30 % от грешките са можели да бъдат открити и отстранени от националните органи преди сертифицирането им от ЕК - държавите-членки и ЕК трябва да предприемат необходимите действия за спазване на правилата и да предприемат адекватни мерки за бързо отстраняване на идентифицираните слабости.
<SPEAKER ID="078" NAME="Vladimír Maňka" LANGUAGE="SK">
Доклад относно освобождаването от отговорност за 2009 г. във връзка с изпълнението на общия бюджет на Европейския съюз, раздел I - Европейски парламент.
<P>
Постоянно сме изправени пред редица недостатъци, които ни пречат да използваме средствата по-възможно най-ефективен начин. В работата ми като главен докладчик за бюджета на ЕС за 2010 г. в областта "Други отдели" се натъкнах на конкретни примери за лошо управление. Това важи и за областта на сигурността, където разходите за сигурност непрекъснато нарастват, за областта на преводите и ефикасното използване на ресурсите за преводи и за други области. Поради бюрокрацията се отчита драстично увеличаване на обема работа, което води до натиск за допълнителни ресурси. Следователно се нуждаем от цялостна оценка на структурите за персонала и необходимостта от ресурси. В областта на политиката за сигурност, но също и по отношение на политиката в областта на информационните технологии и сградния фонд, ние трябва да открием баланса между вътрешните служители и външните доставчици. Вътрешните проблеми на всяка институция карат хората да забравят, че трябва да се повиши междуинституционалното сътрудничество.
<P>
Повечето от непрекъснато растящите проблеми имат общ знаменател: почти не използваме независими проучвания за усвояването на ресурсите и организирането на работния процес. Следователно трябва да участваме в подобни проучвания в избраните области тази година.
<SPEAKER ID="076" NAME="Marc Tarabella" LANGUAGE="FR">
Напълно подкрепям решението на комисията по бюджетен контрол да отложи освобождаването от отговорност на Европейската агенция по лекарствата с оглед на според мен твърде сериозни проблеми. Бих искал по-конкретно да подчертая липсата на гаранции относно независимостта на експертите и управителите и следователно възможността от евентуални конфликти на интереси. Този въпрос е още по-актуален с оглед на констатациите, че определени опасни лекарства, които причиниха смъртта на много хора в Европа, бяха изтеглени от пазара със закъснение.
<P>
((Заседанието, прекъснато в 11,30 ч., се възобновява в 12,00 ч.)

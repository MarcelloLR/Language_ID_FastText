<CHAPTER ID="026">
Ефективно изпълнение на решенията в Европейския съюз: прозрачна информация за имущественото състояние на длъжниците (кратко представяне) 
<SPEAKER ID="232" NAME="Председател">
Следващата точка е кратко представяне на доклада на г-жа Gill, от името на комисията по правни въпроси, относно ефективното изпълнение на решенията в Европейския съюз: прозрачна информация за имущественото състояние на длъжниците (2008/2233)(INI)).
<SPEAKER ID="233" NAME="Neena Gill" LANGUAGE="EN">
Г-н председател, зад консултативния документ на Комисията относно имущественото състояние на длъжниците стои опасението, че просроченото плащане и неплащане на дългове накърнява интересите на стопанските субекти и на потребителите. Такъв конкретно е случаят, когато кредиторът и органите по изпълнението нямат информация относно местонахождението на длъжника или на неговото имущество. Проблемът може да бъде решен, ако длъжникът има имущество в рамките на ЕС и е възможно то да се проследи и да се образува съдебно производство.
<P>
В своя доклад Комисията предлага съставянето на наръчник за националните закони и практики относно изпълнението и подчертава възможността за увеличаване на достъпа до регистрите на населението. Тя също повдигна въпроса дали на органите по изпълнението следва да се даде по-голям достъп до социалноосигурителните и данъчни регистри. Предложението предлага сътрудничеството между органите по изпълнението да бъде подобрено и, най-накрая, в него беше представена идеята за въвеждането на Декларация за притежаваното в Европа имущество, която задължава длъжниците да декларират цялото си имущество в Европейското правно пространство, вероятно гарантирано със санкции.
<P>
Моят доклад, както е гласуван от комисията, предлага кредиторите да се възползват от въвеждането на по-проста и по-гъвкава процедура, което да се изпълнява в рамките на ЕС, за получаването на заповед за разкриване на информация относно имущество, което може да бъде обект на решение. Тези мерки могат да са под формата на временно платежно нареждане, което предоставя на кредитора право на незабавно плащане преди разрешаването на съответния спор. Докладът също призовава за изследване, което да разглежда как работят настоящите национални системи в сравнение между държавите с обичайно право като Великобритания и други европейски юрисдикции и как може да се подобри съществуващата уредба. Той също подчертава необходимостта от разглеждането на области, в които допълнителното сътрудничество с държавите-членки може да има положителен ефект и как предложенията ще функционират едновременно със съществуващото законодателство за защита на данните и правата на човека.
<P>
Успяхме да оформим доклада в съответствие с тези насоки, а постигнатите от комисията компромиси вече са изгладили някои от несъответствията между правните системи на държавите-членки. Много от допълненията, които направихме, са предназначени да направят предложението по-прозрачно и по-лесно за използване от кредитора.
<P>
Поради това ще бъде задължително да се гарантира, че предложеният наръчник за националните закони и практики относно изпълнението се актуализира, информацията се предоставя в лесен за използване формат и че тя следва да е написана на достъпен език. Също ще бъде от съществено значение за инициативата да се действа паралелно с - по-скоро отколкото да се заменя работата на - националните съдилища. Това ще изисква законодателството да се ограничи единствено до трансграничните случаи. Като имаме предвид въпросното условие, прилагането на това законодателство ще бъде ефективно и активно.
<P>
Цялостно докладът ще направи много, за да помогне на малките стопански субекти и индивидуалните предприемачи да преодолеят значителната пречка за техния успех, тъй като на тях им липсват ресурсите на големите предприятия, за да проследят длъжниците и да предприемат правни действия срещу тях. Малките стопански субекти са засегнати непропорционално от хора, които не изпълняват плащанията. Ако дружествата са обезкуражени да търгуват в чужбина, това представлява реална заплаха за самото функциониране на общия пазар. Ще бъде изключително важно да се защитят дейностите на малките стопански субекти в това трудно време, тъй като малките и средни предприятия образуват голяма част от нашата икономика.
<P>
Искам да благодаря на секретариата на комисията по правни въпроси и да похваля отличната подкрепа, която ми предоставиха по този доклад. Благодарности трябва да бъдат отправени също и до колегите от други групи, които направиха много конструктивни предложения.
<P>
Считам, че е от ключово значение това законодателство да бъде прието възможно най-скоро. Призовавам Комисията незабавно да предприеме действия по препоръките на Парламента. Много от добрата работа, която извършват държавите-членки, като отговарят на пазарния спад, трябва да се насочи към мащабните предприятия.
<SPEAKER ID="234" NAME="Джо Борг" LANGUAGE="EN">
Г-н председател, много съм доволен, че имам възможността да обсъждам опасенията на Парламента относно въпроса за трансграничното събиране на задължения. Искам също да благодаря на г-жа Gill за нейния доклад.
<P>
Какво е изложено на риск? Парламентът и Комисията са съгласни, че проблемите на трансграничното събиране на задължения могат да съставляват сериозна пречка за свободното движение на платежни нареждания в Европейския съюз, а това може да възпрепятства достъпа до правосъдие. Нещо повече - това е от ключово значение за оцеляването на малките стопански субекти при настоящия икономически климат.
<P>
На този фон и в съответствие с принципите на субсидиарност и пропорционалност какви следва да бъдат целите на Общността? Европейският съюз има внушителен набор от правни мерки, за да гарантира достъп до правосъдие при трансграничните случаи и да улесни свободното движение на граждански и търговски решения в рамките на Съюза.
<P>
Въпреки това няма съмнение - както беше заявено в програмата от Хага относно взаимното признаване, приета от Европейския съвет - че всъщност ще е много по-лесно да се изпълнят решенията в рамките на Европейския съюз, ако е възможно да се получи точна информация относно финансовите състояния на длъжниците.
<P>
Комисията публикува Зелена книга относно прозрачността на имуществото на длъжниците през март 2008 г. и всички отговори - включително обобщението - сега са достъпни за справка на публичния уебсайт.
<P>
Повечето отговорили се съгласяват с необходимостта от мерки на ниво Общност за увеличаване на прозрачността на имущественото състояние на длъжниците, въпреки че мненията се различават относно това, какво може да се направи на практика.
<P>
Благодарен съм на Парламента, че предостави такъв изчерпателен отговор на Зелената книга. Докладът е по-скоро скептичен по отношение на предложените в Зелената книга идеи, като изразява схващането, че основният проблем са лошите длъжници, които са безскрупулни.
<P>
В доклада също се изразяват много опасения относно въпросите за защитата на данните/личния живот във връзка с получаването на информация за финансовото положение на хората. Комисията също е поела ангажимент да защитава личния живот и личните данни на гражданите.
<P>
Вместо това докладът призовава за приемане на национални справочници на чуждестранни адвокати, които работят в други държави-членки като начин за помагане на кредиторите, и предлага общностни привременни мерки.
<P>
Искам да уведомя Парламента, че подобряването на практическото изпълнение на решенията ще бъде важен приоритет за Комисията в бъдещата програма от Стокхолм в областта на правосъдието, свободата и сигурността за периода 2010-2014 г., която Комисията ще представи през 2009 г.
<P>
Въпреки това Комисията все още не е планирала някаква специфична законодателна мярка като последица от своята Зелена книга.
<P>
Накрая, в светлината на първите резултати от консултацията, Комисията счита, че предложението - за съставяне на наръчник за националните закони относно изпълнението, за увеличаване на достъпа до търговските и публични регистри, за подобряване на сътрудничеството между органите по изпълнението и за създаване на задължителна декларация за имущественото състояние на длъжника - се доближава до изпълнението на нашите цели.
<P>
В това отношение, разбира се, Комисията ще разгледа внимателно резолюцията на Парламента относно различните въпроси, които се съдържат в този доклад.
<SPEAKER ID="235" NAME="Председател">
Точката е приключена.
<P>
Гласуването ще се проведе в сряда 22 април 2009 г.

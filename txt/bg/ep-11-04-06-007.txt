<CHAPTER ID="007">
Искане за снемане на парламентарен имунитет: вж. протокола
<SPEAKER ID="108" NAME="Sonia Alfano" AFFILIATION="ALDE">
(IT) Г-н председател, госпожи и господа, преди гласуването бих искала да ви отнема няколко минути, за да припомня на Парламента, Съвета и Европейската комисия, че преди две години в Л'Акуила имаше земетресение, при което загинаха 309 души, а над 1650 бяха ранени. Сега повдигам този въпрос и ще изпратя на всички членове на ЕП видеозапис, направен в Л'Акуила на 13 януари. Приканвам всички колеги да го изгледат, тъй като гражданите на Л'Акуила очакват сериозен отговор от Европа.
<SPEAKER ID="109" NAME="Председател">
Благодаря Ви, г-жо Alfano. По време на разискванията тази сутрин и аз споменах тази трагична годишнина. С право припомнихте този факт в момент, когато залата е пълна.
<SPEAKER ID="110" NAME="David-Maria Sassoli" AFFILIATION="S&amp;D">
(IT) Г-н председател, госпожи и господа, снощи се случи друга трагедия в Средиземно море. Имигранти от Северна Африка загинаха в опит да стигнат до Италия и Европа. Изчезнали са 130 душа, а 20 тела вече са намерени.
<P>
Когато става дума за имиграция, не трябва никога да забравяме, че става въпрос за мъже, жени и деца, а не просто за числа. Не трябва да мълчим. Съветът и държавите трябва да предприемат действия. Гражданска и демократична Европа трябва да покаже, че съжалява, и по тази причина, г-н председател, искам да приканя Парламента да почете паметта на загиналите имигранти с едноминутно мълчание.
<P>
(Ръкопляскания)
<SPEAKER ID="111" NAME="Председател">
Благодаря Ви, г-н Sassoli. Разбира се, ще удовлетворя искането Ви. Преди да помоля Парламента за едноминутно мълчание в памет на тези жертви, бих искал да дам думата на г-н Tavares, който пожела да се изкаже по същата тема.
<SPEAKER ID="112" NAME="Rui Tavares" AFFILIATION="GUE/NGL">
(EN) Г-н председател, получихме информация, че лодката от Либия, превозвала бежанци, е претърпяла авария в Средиземно море. Знаем, че са намерени тела на загинали, а 150 души са изчезнали.
<P>
Преди близо година Парламентът одобри инструмент за съвместно вземане на решения, който предвижда механизъм за извънредни ситуации при презаселване на бежанци, които са били обект на въоръжено нападение или са в кризисна ситуация, какъвто е случаят с гражданската война в Либия. Този инструмент стои за разглеждане от Съвета вече година. Миналия месец зададохме въпрос с искане за устен отговор към Съвета, като посочихме, че става дума за човешки живот и въпросът е важен. А сега, за съжаление, този въпрос остава без отговор.
<SPEAKER ID="113" NAME="Председател">
По искане на г-н Sassoli, което, надявам се, всички споделят, ще почетем паметта на загиналите миналата нощ с едноминутно мълчание.
<P>
(Парламентът запазва едноминутно мълчание със ставане на крака)
<SPEAKER ID="114" NAME="Bruno Gollnisch" AFFILIATION="NI">
(FR) Г-н председател, 20 секунди, за да се чуе един по-различен глас сред хора от политическа коректност. Вие самите сте отговорни за загиналите, заради фалшивите надежди, които вдъхвате из Европа и по света, че сме готови да приемем всички тези хора. Отговорността за случилото се е изцяло ваша.
<SPEAKER ID="115" NAME="Cristiana Muscardini" AFFILIATION="PPE">
(IT) Г-н председател, госпожи и господа, искам само да попитам колко още минути на мълчание ще има, преди да се установи единна европейска политика в областта на имиграцията.
<P>
(Ръкопляскания)
<SPEAKER ID="116" NAME="Председател">
Сега не е моментът да започваме разискване по въпрос, който обсъждахме едва вчера.

<CHAPTER ID="006-01">
1. Избор на Европейски омбудсман (гласуване) 
<SPEAKER ID="104" NAME="Маргот Валстрьом" LANGUAGE="EN">
Г-н председател, най-напред искам да поздравя Никифорос Диамандурос за избирането му за Европейски омбудсман.
<P>
Както беше посочено в миналогодишния му доклад, основната дейност е свързана с изграждането на доверие у гражданите към Европейския съюз и всички ние можем да се съгласим с това. Всички имаме важна роля да спомогнем за тази важна задача и като институция, и всеки от нас по отделно.
<P>
Отношенията между Комисията и омбудсмана винаги са били много добри и градивни. Смятам, че нашето сътрудничество е станало дори по-гладко и по-ползотворно.
<P>
Чрез своите проучвания Европейският омбудсман и неговият екип значително подпомогнаха развитието и укрепването на културата на услугите в рамките на Комисията. Бяха направени изключително важни изводи след посочените критични бележки; личи и нарастване на волята за постигане на благосклонни решения. Тази насока следва да бъде спазвана и знам, че Комисията ще продължи да следи отблизо дейността на омбудсмана и да приветства неговите предложения.
<P>
Предстоящите години ще бъдат интересни и ще представляват предизвикателство за омбудсмана. Разбира се, имам предвид новите възможности, предвидени в Договора от Лисабон. Както всички вие знаете, правото на добро управление е заложено в Хартата на основните права.
<P>
Не се съмнявам, че омбудсманът ще продължи да допринася за укрепването на демокрацията в Европа. Мерките за това са прозрачността и насочени към услуги институции. Всички носим отговорност да го подкрепим в това начинание.
<P>
Затова, още веднъж поздравления за Вашето назначение, като Ви желая всичко добро във важните задачи, които стоят пред всички нас.

<CHAPTER ID="008-10">
10. Стратегия на ЕС за инвестиране в младежта и за мобилизиране на нейния потенциал (
<P>
Преди гласуването:
<SPEAKER ID="113" NAME="Georgios Papanikolaou" AFFILIATION="PPE">
(EL) Г-жо председател, госпожи и господа, моментът е от решаващо значение за цяла Европа. Бъдеще за Европа - за което искам да говоря - означава преди всичко бъдещи поколения. Оптимизмът за бъдещето на Европа означава млади хора с възможности, умения и квалификации.
<P>
Докладът, както всяка друга инициатива по въпроса, няма да има никаква стойност в бъдеще, освен ако всички ние, особено тези от нас, които се избират пряко от гражданите на Европа, подчертаваме във всяка политика, във всеки стълб на нашата дейност, приоритета и акцента, които трябва да отдадем на младите хора. В сегашните трудни времена, в Гърция и в други държави, считаме, че можем да го постигнем. Можем да го постигнем с реални усилия заедно с младите хора, които, ако имат необходимите средства, ако имат възможност, ще вземат бъдещето в ръцете си и ще ни поведат към по-добри бъднини.
<P>
Благодаря на докладчиците в сянка от всички групи за сътрудничеството и за единодушието, което постигнахме.
<P>
(Ръкопляскания)

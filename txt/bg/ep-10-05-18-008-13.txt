<CHAPTER ID="008-13">
13. Макрофинансова помощ за Украйна (
<P>
Преди гласуването:
<SPEAKER ID="118" NAME="Vital Moreira" LANGUAGE="EN">
Г-жо председател, накратко ще обясня какво предстои да гласуваме.
<P>
През ноември миналата година тук, в Страсбург, когато обсъждахме одобряването на четирите предишни предложения относно макрофинансовата помощ за други държави, Комисията ни обеща, че по силата на Договора от Лисабон и до приемането на рамков регламент за макрофинансова помощ всички бъдещи отделни предложения за такава помощ ще бъдат предмет на съвместно вземане на решение от Парламента и Съвета. Сега, само шест месеца по-късно, имате пред себе си не само предложение за съвместно взето решение, но и споразумение на първо четене със Съвета. За да постигнем споразумението, работихме в много кратък срок. Затова искам да изразя своето признание и благодарност към испанското председателство, Съвета и Комисията, както и към докладчиците в сянка от комисията по международна търговия и всички останали, за положителния и конструктивен подход.
<P>
Съгласно предложеното решение, Украйна може да получи заем до 500 млн. евро, за да финансира дефицита на платежния си баланс и да посрещне потребностите от външно финансиране. Заемът ще допълни подкрепата от МВФ и помощта от ЕС в размер на 110 млн. евро, договорена още през 2002 г., но все още неизплатена.
<P>
По време на неформалните тристранни преговори Парламентът настоя за запазване на определени условия за изплащане, които бяха важни за нас, като ефективността, прозрачността и отчетността на помощта. Също така, подчертахме колко важно е Парламентът да бъде надлежно информиран за действителното прилагане на помощта.
<P>
(Ръкопляскания)
<P>
В защита на нашите институционални правомощия, също така, се противопоставихме на исканията да се въведе процедура на управителния комитет за прилагане на мерки, така че накрая консултативен комитет...
<P>
(Председателят отнема думата на оратора)

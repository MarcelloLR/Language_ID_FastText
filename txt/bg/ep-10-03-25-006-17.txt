<CHAPTER ID="006-17">
17. Втората европейска среща на високо равнище относно ромите
<P>
Преди гласуването:
<SPEAKER ID="100" NAME="Jean Lambert" LANGUAGE="EN">
Г-н председател, искам да внеса устно предложение за изменение, което да се превърне в параграф 7а (нов). То е отбелязано в списъка за гласуване и, доколкото разбирам, има подкрепата на политическите групи, които ще подпишат тази резолюция. То се превръща в следствие на параграф 7.
<P>
Така че новият параграф 7а ще гласи: "Следователно още веднъж призовава Европейската комисия да разработи всеобхватна Европейска стратегия за приобщаване на ромите като средство за борба срещу социалното изключване и дискриминиране на ромите в Европа".
<SPEAKER ID="102" NAME="Cornelia Ernst" LANGUAGE="DE">
Г-н председател, много Ви благодаря. Имаме две предложения за изменение, едно от които е изменение на изменението. Бих искала да представя и двете. Искаме думите "Съветът и" да отпаднат. Така окончателният текст на изменението, което сега разискваме, ще бъде:
<P>
(EN) "призовава държавите-членки да се въздържат от насилствено репатриране на малцинства, ако те са оставени без подслон и подложени на дискриминация в областта на образованието, социалната закрила и заетостта, след като са били принудително върнати в родината им".
<SPEAKER ID="105" NAME="Hannes Swoboda">
от името на групата S&D. - (DE) Г-н председател, отхвърлихме предходно предложение за изменение и поради това, че беше формулирано твърде категорично. И все пак, има проблем в някои държави, където ромите биват репатрирани и където условията са неподходящи за тях, защото не им позволяват да живеят свободно и в безопасност, с достойнството на човешки същества.
<P>
Нашата формулировка, освен всичко останало, е по-умерена, тъй като сме забелязали, че в някои държави се злоупотребява с либерализирането на визи за целите на заявления за предоставяне на убежище, без да са налице необходимите условия. Нашият текст ще гласи:
<P>
(EN) "в някои страни от Западните Балкани, където те може да бъдат оставени без подслон и да бъдат подложени на дискриминация в областта на образованието, социалната защита и заетостта".
<P>
(DE) Надявам се, че колегите, които първоначално отхвърлиха другото предложение за изменение, могат да гласуват положително и да приемат тази по-умерена формулировка.

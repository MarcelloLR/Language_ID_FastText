<CHAPTER ID="007-01">
1. Освобождаването от отговорност във връзка с изпълнението на бюджета за финансовата 2007 година - Съвет (
<P>
Преди гласуването:
<SPEAKER ID="081" NAME="Nicole Sinclaire" AFFILIATION="EFD">
(EN) Г-н председател, вземам думата съгласно член 173 и във връзка с член 2 от Правилника за дейността. Цитирам: "Членовете на европейския парламент упражняват мандата си независимо". По време на разискването по повод на изявленията на Съвета и Комисията тази сутрин, Вие, г-н председател, казахте, че забележките на г-н Farage са неприемливи. Като нов член на Парламента искам да поясните, с оглед на член 2, дали един член на Парламента е свободен да изразява мнението си, без то да бъде цензурирано.
<SPEAKER ID="082" NAME="Председател">
С Ваше позволение ще се срещна с г-н Farage и ние ще си поговорим приятелски по въпроса. Ето това предлагам. Много Ви благодаря.
<SPEAKER ID="083" NAME="Martin Schulz" AFFILIATION="S&amp;D">
(DE) Г-н председател, аз също взех участие в разискването тази сутрин. На мен не ми се стори обаче, че бяхте несправедлив, нито че злоупотребихте с поста си по някакъв начин. Напротив, ...
<P>
(Оживление)
<P>
Искам да кажа, напротив, Вие слушахте с голямо търпение и уважение, докато председателят на тази така наречена група ни демонстрираше, че е професионален клеветник. Това беше същността на речта на г-н Farage.
<P>
(Ръкопляскания)
<SPEAKER ID="084" NAME="Søren Bo Søndergaard" LANGUAGE="EN">
Г-н председател, настоявам за поименно гласуване по повод на освобождаването от отговорност на Съвета във връзка с изпълнението на бюджета за финансовата 2007 година. Мисля, че е важно Съветът да види широката подкрепа от страна на Парламента по отношение на нашите искания към Съвета за по-голямо сътрудничество с Парламента и компетентните му комисии във връзка със следващата процедура за освобождаване от отговорност.

<CHAPTER ID="004">
График на месечните сесии
<SPEAKER ID="102" NAME="Председател">
Преди да преминем към гласуването, трябва да ви уведомя, че на заседанието си от 12 май Председателският съвет реши, в съответствие с член 134 от Правилника за дейността, да свика извънредно заседание в сряда, 23 юни, от 15,00 ч. до 17,00 ч. На това заседание председателят на Европейския съвет, г-н Ван Ромпьой, ще има възможност да информира Парламента относно заключенията от заседанието на Европейския съвет, което ще се проведе на 17 юни, съгласно член 15 от Договора от Лисабон.
<SPEAKER ID="103" NAME="Robert Atkins" AFFILIATION="ECR">
(EN) Г-н председател, процедурен въпрос: ще се превърне ли в прецедент да намираме на масите пред нас в Парламента листове с информация относно предложенията? Независимо от основанията, определено трябва да осъдим оставянето на боклуци по нашите места, върху което нямаме никакъв контрол. Бихте ли го спрели?
<P>
(Ръкопляскания)
<SPEAKER ID="104" NAME="Председател">
Г-н Atkins, отбелязваме си Вашата забележка, възражение или каквото беше това.
<SPEAKER ID="105" NAME="Werner Langen" AFFILIATION="PPE">
(DE) Г-н председател, по същия процедурен въпрос: не е достатъчно само да си вземете бележка. Призовавам това да се спре.
<SPEAKER ID="106" NAME="Председател">
Председателството си взима бележка да предприеме нужните действия. Първо си взимаме бележка, после предприемаме нужните действия.

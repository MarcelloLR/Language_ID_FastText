<CHAPTER ID="004">
Странични животински продукти (разискване) 
<SPEAKER ID="033" NAME="Председател">
Следващата точка е разискване по доклада на г-н Schnellhardt, от името на комисията по околна среда, обществено здраве и безопасност на храните, относно предложението за регламент на Европейския парламент и на Съвета за установяване на здравни правила относно странични животински продукти, непредназначени за консумация от човека (Регламент за страничните животински продукти) - C6-0220/2008 -.
<SPEAKER ID="034" NAME="Horst Schnellhardt" LANGUAGE="DE">
Г-жо председател, г-н член на Комисията, госпожи и господа, подготвихме добър доклад и успяхме да постигнем консенсус по регламента за страничните животински продукти на първо четене. За това дължа благодарност на френското и чешко председателство, Комисията и докладчиците от отделните групи.
<P>
Взаимодействието при съставянето на доклада се характеризираше с доверие и успяхме да го завършим бързо, макар че - и за него трябва да мислим така - докладът, който сега е пред нас, значително измени предложението на Комисията не толкова като съдържание, колкото като структура. Много от данните бяха пренаредени. Новото предложение беше необходимо, тъй като в прилагането на регламента от 2002 г. се установиха някои недостатъци, които доведоха до проблеми в практиката. Макар регламентът от 2002 г. да установи контрол над болести по животните като BSE (болестта "луда крава"), заразяването с диоксин и разпространението на други болести по животните като шап или свински грип, за да постигнем по-нататъшен напредък в това отношение беше от жизнено важно значение да заложим изискванията по отношение въпросите на отговорността, проследимостта и крайната точка за страничните продукти от кланиците.
<P>
Беше също така необходимо да се премахне правната неопределеност по отношение обхвата на регламента за страничните продукти от дивеч. В съответствие с предходни регламенти по въпроси на хигиената операторите в бъдеще също ще носят отговорност за техните продукти - вече съм го казвал във връзка с другите регламенти. Обаче това не трябва да води до отслабване на официалния контрол.
<P>
Чрез новия регламент искаме да увеличим безопасността за гражданите, а не просто да прехвърлим отговорността. Поради това е важно операторите, боравещи със странични продукти, да подлежат на одобряване. Конкретните оператори, за които ще се изисква одобряване, са ясно регламентирани. Фактът, че в допълнение към процеса на одобрение има също и процес на регистрация, се дължи на стремежа да бъде намалена бюрокрацията. В бъдеще задължително трябва внимателно да проверим дали процедурата по регистрация ще осигури достатъчно равнище на безопасност. Мисля също, че неопределеността, която по-рано се пораждаше от разпоредбите относно страничните животински продукти от дивеч, е премахната. Сега е ясно, че от възлово значение е добрата ловна практика. Дивеч, подбран от горите, не следва да се използва. Мисля също, че отговорихме на желанията на много от членовете на ЕП, като позволихме подходящо хранене на лешоядните птици в определени региони.
<P>
Способността да се установи крайната точка на жизнения цикъл на страничните продукти е значителна крачка напред. Това ще премахне правната неопределеност и ще преодолее много недостатъци и трудности. Ще трябва да проверим дали определянето на крайната точка от Европейската комисия отговаря на гореспоменатия критерий, а именно правна определеност. Наясно съм, разбира се, че тя може да е различна при отделните продукти и поради това е необходима гъвкавост, но също ще кажа сега на Комисията, че е необходима и прозрачност, за да е наясно и потребителят.
<P>
След това стигаме до най-важния въпрос, който за мен винаги е въпросът на комитологията. Прекалено много правила в новия регламент са приложени, използвайки процедурата по комитология. Това трябва да се разгледа внимателно. Знаем, разбира се, че като членове на ЕП имаме шанс да изиграем своя роля тук, но знаем също от практиката, че съвсем не сме в състояние да контролираме или проучваме всички процедури по комитология. Поради това приветствам факта, че Комисията заяви, че желае да представи предложенията си на комисията по околна среда преди тяхното приемане. Това е един добър подход, тъй като има твърде много форми на комитология. Мисля, че тук сме на верния път.
<P>
Ще направя няколко забележки по други теми в края на разискването
<SPEAKER ID="035" NAME="Антонио Таяни">
заместник-председател на Комисията. - (IT) Г-жо председател, госпожи и господа, днес Парламентът ще бъде приканен да гласува обща позиция на основата на предложение за нов регламент за страничните животински продукти, представено от Комисията. В този момент искам да благодаря на докладчика за работата му, която направи възможно изготвянето на общата позиция, и за познанията му на правилата във ветеринарния сектор, което направи възможно постигането на положителен и съгласуван резултат. Колегата, г-жа Василиу, се извинява, че не присъства на това разискване, но тя ме помоли да предам личните й благодарности на докладчика за всичко, което направи, и за усилията, които положи за постигането на целта.
<P>
В Комисията сме също благодарни, разбира се, на докладчиците в сянка, които доведоха тази работа докрай по един конструктивен начин, както отбеляза в изказването си докладчикът, като чрез това сътрудничество също така стана възможно в общата позиция да бъдат отразени основните въпроси, повдигнати от комисията по земеделие и развитие на селските райони. И аз като докладчика искам да благодаря на френското председателство, което свърши много работа, макар да беше наясно, че то самото няма да стигне до крайния резултат, и на чешкото председателство, което вложи много усилия за получаване на ясен и последователен мандат за преговорите с Парламента. Поради това Комисията дава категоричната си подкрепа за общата позиция.
<P>
Този текст изяснява връзката между здравните правила и нормите на околната среда и така допринася за целите на "по-доброто регулиране". Правилата, които Парламентът предстои да гласува, ще позволят по-широко използване на страничните продукти от животински произход, които понастоящем не могат да се използват за нищо полезно, но ще позволят това да става при осигуряване на подходящи условия за безопасност. Ще има и намаление на административните разходи, което ще позволи на операторите да бъдат по-конкурентоспособни. Всичко това ще бъде от жизнено значение, за да им се позволи да отговорят динамично на предизвикателствата на бъдещето, независимо дали са породени от вноса от държави извън ЕС или от новото в технологичното развитие при използването на страничните продукти.
<P>
Новите правила ще бъдат също напълно в съответствие с целта за опазване на биологичното разнообразие и - най-важният аспект от всички - ще направят възможно поддържането на високо равнище на защита в Европейския съюз срещу рискове за здравето на хората и животните.
<SPEAKER ID="037" NAME="Thomas Ulmer" LANGUAGE="DE">
Г-жо председател, г-н член на Комисията, госпожи и господа, енергично приветствам проектодоклада от г-н Schnellhardt и искам да му благодаря за добрата работа. След многобройните кризи през последните години във връзка с продуктите от животински произход, които представляват опасност за здравето на хората и животните, една всеобхватна нормативна уредба е от съществено значение. Необходимо беше действащата уредба да се преразгледа.
<P>
Сега, както и преди, трябва да осигурим високо равнище на безопасност. Макар по същество да подкрепяме доклада, има няколко точки, които ми дават основание за безпокойство. Много положения от регламента бяха направени по-малко строги и така донякъде улесняват търговията със странични животински продукти. Нека ви дам някои примери за какво говоря. Допуска се използване на някои материали от категория 1 в храните за домашни любимци. Материали от категория 2 или 3 могат, независимо от свързания с тях риск, да се унищожават по-лесно под официален контрол, ако това са неголеми количества отпадъци на седмица. Рискът, свързан със страничните животински продукти от всички категории, само отчасти се определя от количествата им. И в този случай Европейската комисия е тази, която ще приеме регламента за прилагане и, както и предшественика си, проектът предвижда много правомощия за Комисията. Това означава, че Комисията може да въведе цялостна и основна регламентация за обработката на страничните животински продукти чрез процедурата по комитология с резултата, че Парламентът - както за съжаление става често - ще бъде изключен.
<SPEAKER ID="038" NAME="Christel Schaldemose">
от името на групата PSE. - (DA) Г-жо председател, искам да благодаря на г-н Schnellhardt за неговата много амбициозна работа във вид на твърде специализиран доклад. От името на нашия докладчик в сянка, г-жа Westlund, искам също да благодаря и на другите докладчици в сянка за тяхното градивно сътрудничество, което ни дава възможност да гласуваме днес по предложение, което ще можем всички да подкрепим. Предложението, по което сега ще гласуваме, е и по-ясно, и по-опростено за ползване, отколкото твърде сложното законодателство, което е в сила понастоящем в тази област. Ние в групата на социалистите в Европейския парламент сме особено радостни, че успяхме да разпространим нашето изменение за даване и на лешоядните животни възможност да намират храната, която им е необходима, за да оцелеят. Доволни сме също, и че успяхме да се съсредоточим върху рисковете за здравето и върху безопасността, като в същото време имаме и необходимата гъвкавост. Благодаря ви за вашата работа и сме доволни, че имаме конструктивно предложение.
<SPEAKER ID="039" NAME="Satu Hassi">
от името на групата Verts/ALE. - (FI) Г-жо председател, госпожи и господа, искрени благодарности на г-н Schnellhardt за неговата отлична работа и съдействие. Добре е, че имахме първокласен експерт в тази област като нашия докладчик по въпроса.
<P>
Основната цел на регламента пред нас е гарантирането на хигиената и здравето и безопасността на хората. Сега обаче искам да спомена една друга подробност, която е важна за опазването на биологичното разнообразие и дребното предприемачество в природния туризъм в моята страна. Радвам се, че в рамките на Парламента беше намерен политически консенсус, а също и със Съвета на министрите за решаването на този въпрос.
<P>
Става дума за дейности с малки мащаби, при които труповете на мъртви животни се пренасят от ферми с добитък например свинеферми директно до места за хранене сред природата, за да се хранят дивите животни. Това е важно например в Испания за поддържане на популацията на дивите хищни птици. Във Финландия тези практики спасиха от изчезване морските орли още по времето, когато естествената им храна беше прекалено замърсена от химически токсини и когато морските орли нямаше да са в състояние да се размножават, разчитайки само на естествените източници на храна.
<P>
В северните, много рядко населени части на Финландия фотографите на дивата природа използват този метод за привличане на диви животни към места, където да могат да бъдат фотографирани, а малки пътнически агенции организират също така сафарита за наблюдение на мечки например. Много съм доволна, че това законодателство ще даде решение, което да защити здравето и безопасността на хората, но също и да съхрани дребното предприемачество в туризма и използването на този метод за опазване на биологичното разнообразие.
<SPEAKER ID="040" NAME="Avril Doyle" AFFILIATION="PPE-DE">
(EN) Г-жо председател, съгласна съм с всички изказали се, че общественото здраве, безопасността на храните и хигиената трябва да са на първо място в дневния ни ред . И поставям на първо място за мен максималното използване на всички природни ресурси, включително страничните животински продукти. Искам да благодаря на нашия докладчик, Horst Schnellhardt, за отличната му работа за отчитане на всички повдигнати от нас въпроси и също за отличния резултат от разговорите му с Европейския съвет. Аз лично съжалявам, че не беше включено позоваването на директивата за изгаряне на отпадъци, но няма време да се разпростирам за това сега.
<P>
Предложих едно изменение с искане за уверения, че ще се прави ясно разграничение между страничните животински продукти, придвижвани в големи количества между държавите-членки и за които има риск да попаднат във веригите за храна за хора или животни, и специализираните странични животински продукти за фармацевтична и друга диагностична и изследователска употреба; последните са продукти от сигурни източници и с висока стойност, които се превозват между държавите-членки в много малки обеми от и до регистрирани доставчици, преработватели и потребители.
<P>
Искам ново потвърждение както от члена на Комисията, така и от Horst Schnellhardt в заключителното му изказване, че за въпросите ми в тази област е намерено решение и че точно тази употреба на страничните животински продукти ще продължи без никакви смущения.
<SPEAKER ID="041" NAME="Антонио Таяни">
заместник-председател на Комисията. - (IT) Г-жо председател, госпожи и господа, днешното разискване показа широката подкрепа за общата позиция относно страничните животински продукти и това позволява на Комисията да премине към следващия етап. Комисията ще подготви процедурите по прилагане на новия регламент в светлината на вашите коментари днес, ще проучим внимателно практическия опит на операторите, ще разговаряме с партньорите ни на международно равнище и ще бъдем напълно прозрачни към Парламента по време на целия процес.
<P>
Така че мога да потвърдя пред докладчика вече поетия ангажимент от Комисията по отношение на комитологията и допълнителните разпоредби. По въпроса, повдигнат от г-жа Doyle, искам да кажа, че съществуващата уредба вече отчита конкретните потребности от храна на определени диви видове и позволява на държавите-членки да използват страничните продукти за храна на диви животни при условие рисковете за здравето да са под подходящ контрол.
<P>
Обаче неотдавна се подчерта, че Комисията следва да активизира усилията си за опазване на биологичното разнообразие. Поради това Комисията е съгласна с решението на законодателя да се разшири обхватът на условията относно храненето на животински видове, защитени в техните природни местообитания, със странични продукти от животински произход; докато в настоящите правила се говори за лешояди и орли, новият регламент ще направи възможно и намирането на подходящи решения за вълците и мечките.
<P>
На основата на неотдавнашния опит разглеждаме също целесъобразността от установяване на мерки, които да отиват по-далеч от сегашната система на фиксирани точки за хранене на защитените видове с трупове на животни, особено при обширните системи за размножаване, при условие че се спазват конкретни здравни стандарти. По тази точка Комисията е готова да проведе диалог с всички участващи страни.
<SPEAKER ID="042" NAME="Horst Schnellhardt">
докладчик. - (DE) Г-жо председател, г-н член на Комисията, г-н Ulmer, отбелязах, разбира се, загрижеността, която изразихте във връзка с възможното смесване на материали от категория 1 и 2 и също така се консултирахме със сектора по този проблем в края на преговорите.
<P>
Мисля, че някой трябва да постъпва изключително незаконно, за да успее да смеси тези материали. Ще проверим дали тук е необходима по-строга регулация. Това, което искахме да постигнем с новия регламент, беше да се позволи страничните продукти от кланиците да бъдат използвани по много начини и в тази връзка мога също да кажа на г-жа Doyle, че загрижеността Ви е неоснователна. Всичко е същото, както и преди. С установяването на крайната точка за страничните продукти от кланиците ние много ясно определихме, че тогава те ще станат предмет на съвсем различни разпоредби, с други думи, ясно препратихме към рамковата директива за отпадъците. Мисля, че тук сме на верния път.
<P>
Искам също да спомена, че с новия регламент ние естествено искаме да решим и въпроса със скандалите с развалено месо. В това отношение още не сме съвсем на верен път, но с поставянето на етикети и гарантираната проследимост мисля, че вървим във вярната посока. Разбира се, сега трябва да видим какво ще предложи Комисията по отношение на етикетите. Това няма да бъде особено лесно, тъй като всички сме запознати с проблема със синята кучешка храна "Chappi" - никой не желае това. По този въпрос определено е необходимо нашите изследователи да изберат подход.
<P>
Колкото до въпроса за органичните торове, който също беше поставен на разискване и все още не е добре обсъден, Комисията всъщност имаше намерение да предвиди по-добро смесване на материала, така че животните дори да не го усещат. Това обаче ще доведе до промяна в качеството на тора и считам, че сме формулирали един добър регламент в това отношение и че нашите градинари от по-малък мащаб, които толкова харесват органичните торове, също ще могат да бъдат снабдени по подходящ начин.
<P>
Така че, общо взето, това е един добър регламент. Много съм доволен от него и от сътрудничеството и се надявам да не се налага отново да го изменяме твърде скоро. Сътрудничеството с Комисията беше изключително приятно, за което благодаря.
<SPEAKER ID="043" NAME="Paul Rübig" AFFILIATION="PPE-DE">
(DE) Г-жо председател, по отношение планирането на заседанието искам да отбележа, че вчера имахме едно доста дълго гласуване и това доведе до много проблеми с планираните за по-късно мероприятия.
<P>
Днес съвсем скоро ще прекъснем работа и няма да пристъпим към гласуване преди 12,00 ч. Може би ще е възможно да се планира заседанието така, че времето да бъде разпределено по-ефективно. Това ще помогне на членовете на ЕП и в частност на гостите, които вчера трябваше да чакат доста време. Естествено гостите са граждани, които също имат право и да разговарят със своите представители и в това отношение ще бъда много доволен, ако в бъдеще при планирането на заседанията можем да насрочваме тези процедури по задоволителен за всички начин.
<SPEAKER ID="044" NAME="Председател">
Благодаря Ви, г-н Rübig. Отбелязваме си и ще предадем бележката Ви. Става все по-трудно с приближаването на края на мандата.
<P>
Разискването приключи.
<P>
Гласуването ще се проведе днес от 12,00 ч.
<P>
(Заседанието, прекъснато в 10,15 ч., се възобновява в 10,50 ч.)

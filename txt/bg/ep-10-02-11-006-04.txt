<CHAPTER ID="006-04">
4. Споразумение между Европейския съюз и Съединените американски щати относно обработката и предаването на данни за финансови транзакции от Европейския съюз до Съединените щати за целите на програмата за проследяване на финансирането на тероризма (
<P>
- Преди гласуването:
<SPEAKER ID="091" NAME="Joseph Daul" LANGUAGE="FR">
Г-н председател, от името на групата Европейска народна партия (Християндемократи), предлагам Парламентът да върне доклада на г-жа Hennis-Plasschaert за преразглеждане в комисията по граждански свободи, правосъдие и вътрешни работи съгласно член 63 и член 175 от Правилника за дейността. Вчера изслушахме Съвета и Комисията. И двата органа поискаха от Парламента допълнително време, за да могат да отговорят на исканията, формулирани лично от нас във временното споразумение.
<P>
Парламентът е в правото си да търси обяснение от Съвета, Комисията и САЩ. Това е наша отговорност - станала още по-голяма поради Договора от Лисабон - и трябва да я поемем. Парламентът е в правото си да поставя личната безопасност и неприкосновеността на личния живот при равни условия, защото едното не може да съществува без другото. С искането за малко отлагане на гласуването групата PPE не поставя под съмнение изискванията или компетентността на Парламента. Нейното искане е инициативата да бъде върната към Комисията, Съвета и САЩ за съвсем кратък период от време.
<P>
Всъщност моята група предлага Парламентът да ограничи времето, дадено на Съвета, като изиска необходимата информация да ни бъде предоставена следващия месец, а не през май, както поиска Съветът. Така ще имаме възможност да постигнем окончателно становище през март. Това не е нереалистично, особено след като снощи научихме, че членът на Комисията Малмстрьом се готви да предложи нов мандат за преговори за окончателно споразумение следващата седмица или до следващата мини-сесия в Брюксел, т.е. след десет дни. Това, което предлагаме, е нов мандат през февруари и парламентарно гласуване през март.
<SPEAKER ID="092" NAME="Timothy Kirkhope" LANGUAGE="EN">
Г-н председател, искам да подкрепя предложението на групата PPE за отлагане на гласуването. Считам, че това е разумна стъпка; Парламентът може и да има нови правомощия, но ние трябва да ги упражняваме премерено и отговорно. Съветът се опита да удовлетвори исканията на Парламента, макар не изцяло все още, но те се извиниха за допуснатите грешки в хода на процеса. Затова мисля, че сега ни е нужно време, през което да си сътрудничим и работим съвместно, за да отбележим напредък и да постигнем ново дългосрочно споразумение. Убеден съм, че като си даваме това време, действаме в интерес на репутацията на Парламента, бъдещето на нашите международни споразумения и сигурността на Европа.
<SPEAKER ID="093" NAME="Jeanine Hennis-Plasschaert">
докладчик. - (EN) Г-н председател, моето предложение е да се гласува против отлагането, тъй като Съветът не е удовлетворил условията за отлагане. Парламентът не може да продължава да бъде заблуждаван с фалшиви обещания; инициативата беше в ръцете на Съвета, но той не съумя да изпълни ролята си по подходящ и ефективен начин. Съветът е запознат с проблема повече от две години и за това време не направи нищо, за да се справи с него. Като се въздържаме да дадем съгласие за временното споразумение, ние не излагаме на риск сигурността на европейските граждани. Целенасоченият трансатлантически обмен на данни ще продължи да бъде възможен; принципите на правовата държава са от съществено значение, въпреки че понастоящем нашите закони се нарушават и ще продължат да бъдат нарушавани в условията на временно прилагане на споразумението. Парламентът не трябва да бъде съучастник в това.
<P>
Накрая, като последна точка, ако администрацията на САЩ предложи на Конгреса на САЩ нещо равносилно на трансфер на значителна банкова информация относно американски граждани на чужда сила, всички знаем какво ще отговори американският Конгрес, нали?
<P>
(Ръкопляскания от левицата)
<SPEAKER ID="094" NAME="Сесилия Малмстрьом">
член на Комисията. - (EN) Г-н председател, Комисията би подкрепила отлагане на гласуването. Така ще се предостави възможност на новата Комисия да даде нов импулс на това нелеко досие и повече време на ЕП, за да види как да подходи по-нататък.
<P>
Комисията се е ангажирала с много амбициозен график. Искам да потвърдя това, което г-н Daul каза, че Комисията ще приеме мандата за ново дългосрочно споразумение на 24 февруари, ако одобрите отлагането на гласуването. Готова съм лично да дойда при вас в същия ден, за да връча мандата. Съветът ще го получи в Брюксел на следващия ден, за да го разгледа. Сигурна съм, че испанското председателство ще направи всичко възможно, за да одобри мандата възможно най-бързо. Тогава Комисията ще започне незабавно преговори със САЩ, за да ги приключи колкото може по-рано.
<P>
В рамките на тези правомощия ние ще държим ЕП напълно информиран на всички етапи на процедурата. Моята цел е постигане на ново споразумение с много амбициозни гаранции за неприкосновеността на личния живот и защита на данните. Считам, че можем да изградим доверие от двете страни на Атлантика за проследяване на финансирането на тероризма, но това естествено трябва да се осъществява при пълно гарантиране на защита на гражданските свободи и основните права.
<SPEAKER ID="095" NAME="Martin Schulz" AFFILIATION="S&amp;D">
(DE) Г-н председател, имам допълнителен въпрос към Комисията, по-точно към г-жа Малмстрьом: Правилно ли разбирам, г-жо Малмстрьом, че в качеството си на член на Комисията подкрепяте отлагането на гласуването на групата на Европейската народна партия (Християндемократи)? Мога ли да попитам защо не подкрепихте тези искания по време на шестмесечната Ви работа като министър по европейските въпроси на шведското председателство? Ако бяхте направили това, днес нямаше да се налага да обсъждаме отлагането.
<SPEAKER ID="096" NAME="Председател">
Желаете ли да отговорите съвсем накратко?
<P>
(Членът на Комисията се отказва от правото на отговор.)
<P>
(Парламентът отхвърля искането за връщане на доклада в комисията)

<CHAPTER ID="008">
Произшествия с тежкотоварни превозни средства (писмена декларация)
<SPEAKER ID="102" NAME="Председател">
За начало ще ви прочета две писмени декларации. Първата е внесена от г-н Tarabella, г-жа Bastos, г-н Canfin, г-жа Vergiat и г-жа Weber относно създаването на европейски устави на взаимоспомагателните дружества, сдруженията и фондациите. Тя е подписана от мнозинството от членовете на Парламента. Следователно в съответствие с член 123 ще бъде предадена на съответните адресати и ще бъде публикувана в Приетите текстове от настоящото заседание, заедно с имената на подписалите я.
<P>
Втората писмена декларация е внесена от г-жа Hall, г-жа Ayala Sender, г-жа Durant, г-н Koch и г-жа Wils относно произшествията с тежкотоварни превозни средства. Тя е подписана от мнозинството от членовете на Парламента. Следователно в съответствие с член 123 ще бъде предадена на съответните адресати и ще бъде публикувана в Приетите текстове от настоящото заседание, заедно с имената на подписалите я.
<SPEAKER ID="103" NAME="Mike Nattrass" AFFILIATION="NI">
(EN) Г-н председател, с оглед на това, за което говорим, искам да кажа, че сигурността в сградата е засилена, и искам да благодаря на мъжете и жените, които ни защитават. Бих искал да ни уверите, че нарушенията на сигурността в Брюксел, някои от които включват огнестрелни оръжия, се разследват енергично. Тези нарушения изложиха служителите, гостите и нас на сериозен риск. Бихте ли ни уверили също така, че висшите ръководители ще бъдат държани отговорни, когато е уместно, и че войниците няма да бъдат пожертвани, за да се защитят генералите?
<P>
(Ръкопляскания)
<SPEAKER ID="104" NAME="Председател">
Бих искал да ви уверя, че въпросът е предмет на постоянно разглеждане с оглед засилване на сигурността на залата.
<SPEAKER ID="105" NAME="Marc Tarabella" AFFILIATION="S&amp;D">
(FR) Г-н председател, госпожи и господа, във връзка с писмена декларация 84/2010 искам, разбира се, да благодаря на всички, които я подписаха заедно с мен: г-жа Bastos от групата на Европейската народна партия (Християндемократи), г-н Canfin от групата на Зелените/Европейски свободен алианс, г-жа Vergiat от Конфедеративната група на Европейската обединена левица - Северна зелена левица и г-жа Weber от групата на Алианса на либералите и демократите за Европа. Заедно успяхме да съберем мнозинството от подписите.
<P>
Благодаря на участниците от областта на социалната икономика, които предприеха действия и направиха възможно Парламентът да изпрати ясен сигнал до Комисията най-накрая да признае единен европейски устав на взаимоспомагателните дружества, сдруженията и фондациите.
<P>
(Ръкопляскания)

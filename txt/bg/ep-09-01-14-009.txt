<CHAPTER ID="009">
Доставки на газ в Украйна и ЕС от Русия (разискване) 
<SPEAKER ID="340" NAME="Председател">
Следващата точка са изявленията на Съвета и на Комисията относно доставките на газ в Украйна и ЕС от Русия.
<SPEAKER ID="341" NAME="Alexandr Vondra">
действащ председател на Съвета. - (EN) Гн Председател, Съветът би искал да благодари на Европейския парламент за включването на тази точка в дневния ред на първата му сесия тази година. Вероятно ще се съгласите с мен, че чешкото председателство показа изумителна предвидливост, като постави сигурността и енергийните доставки като един от крайъгълните камъни или приоритети на председателството ни тази година.
<P>
Несъмнено Европейският съюз е изправен пред сериозно прекъсване на газовите доставки в резултат на спора между руснаците и украинците и между "Газпром" и "Нафтогаз". Прекъсването на тези доставки е около 30 % от общия внос на газ на Общността. Така че днес сме в ситуация, в каквато не сме били поставяни дори по време на Студената война - пълно спиране на доставките.
<P>
Съветът и Комисията бяха наясно, че такъв проблем може да се появи. Както знаете, преди три години, през 2006 г., бяхме в подобна ситуация и това е повече или по-малко проблем, който се повтаря ежегодно, тъй като всяка година Русия повишава цените на газа, който изнася в съседните й държави, до пазарните равнища. Ето защо бяхме изключително бдителни, предвид голямата зависимост на Общността от руския газ. В действителност, зависимостта на някои държавичленки от доставяния от Русия газ, е близо 100 %.
<P>
Бих искал да наблегна по-конкретно на трудното положение, в което се намират страни като България и Словакия. Това обяснява и защо например в страните от Централна и Източна Европа, това е проблем номер едно - хората студуват, както се вижда от заглавните страници на вестниците. Знам, че в някои други страни, които не са изправени пред проблема в такава тежка форма, положението вероятно е различно, или поне според изявленията в пресата.
<P>
Този път бяхме получили официално предупреждение от руска страна на 18 декември 2008 г. посредством механизма за ранно предупреждение между ЕС и Русия, че може да възникне проблем, ако текущите преговори между Украйна и Русия не доведат до споразумение за цените, транзитните такси и изплащането на задълженията. Така че не бяхме съвсем изненадани от случилото се, но бяхме изненадани от величината и мащаба на спирането на доставките.
<P>
Ето защо преди 1 януари 2009 г. бяха осъществени контакти на най-високо равнище, за да се предотврати прекъсването на снабдяването. Чешкото председателство следеше ситуацията много преди началото на годината. Аз лично се срещнах с руски високопоставени лица в Прага два дена преди Коледа.
<P>
Комисията взе подходящи превантивни мерки, за да следи развитието на ситуацията през празниците и обменяше информация с Газовата координационна група в началото на м. януари. Преди 1 януари 2009 г. и председателството, и Комисията - които работеха в тясно сътрудничество с гн Andris Piebalgs - получиха уверения и от двете заинтересовани страни, че доставките на газ за ЕС няма да бъдат засегнати.
<P>
Както знаете, чешкото председателство, заедно с Комисията и с помощта на някои държави-членки, поддържаше контакт както с украински, така и с руски газови компании, и осъществи няколко пътувания, за да се срещне и с двете страни.
<P>
При тези контакти целта ни не беше да обвиняваме някоя от страните или да заемаме страна, или дори да играем ролята на посредник, тъй като това е търговски спор. И пред двете страни ние наблегнахме по-скоро на сериозността на положението, като подчертахме факта, че надеждността на Русия и зависимостта от нея като доставчик, а също и на Украйна като транзитна страна, са категорично разклатени. Тъй като положението се влошаваше, ние играхме ролята на "координатор", що се касаеше до газовите доставки към Общността - роля, която беше високо оценена от двете страни, тъй като те въобще не си говореха.
<P>
Нека ви представя накратко какво се случи в ранната утрин на 1 януари 2009 г. - Нова година. На 1 януари 2009 г. Русия съобщи, че спира газовите доставки до Украйна, като запазва снабдяването до ЕС в пълния му размер. На същия ден чешкото председателство и Комисията направиха изявление, като призоваха и двете страни да потърсят бързо решение и да спазват договорните си задължения към потребителите на ЕС.
<P>
На 2 януари 2009 г., когато стана ясно, че доставките до ЕС вече са засегнати, беше направена официална декларация от чешкото председателство от името на ЕС и рано сутринта на същия ден в Прага посрещнахме украинска делегация, начело с министъра на енергетиката, гн Yuriy Prodan. Тя беше съставена от всички страни на украинския политически спектър, като съветника на президента Yushchenko, представители на "Нафтогаз" и представител на министерството на външните работи.
<P>
На 3 януари 2009 г. в Прага, обядвахме с директора на "Газекспорт" Alexander Medvedev и аз лично участвах и в двете срещи. И от двете срещи стана ясна очебийната липса на прозрачност по отношение на договорите между "Газпром" и "Нафтогаз", и поконкретно липсата на доверие, което е пречка за постигането на споразумение. Версиите и на двете страни се различаваха силно в някои отношения и тук беше моментът, в който ние започнахме да искаме извършване на мониторинг.
<P>
В усилията ни да видим проблема от различни страни пред нас изникна идеята за съвместна мисия за установяване на фактите от председателството и от Комисията, ръководена от чешкия министър на индустрията и търговията, гн Martin Říman и от гн Matthias Ruete, Генерален директор на ГД "Енергетика и транспорт" (TRAN). Мисията беше възложена на извънредно заседание на Комитета на постоянните представители (COREPER І), свикано на 5 януари 2009 г., първият работен ден след празниците.
<P>
Делегацията отпътува за Киев. Тя също така посети центъра за разпределение, а на следващия ден отпътува за Берлин за среща с представител на "Газпром" на 6 януари 2009 г. Също на 6 януари 2009 г., тъй като газовите доставки бяха силно намалени за някои държави-членки на ЕС, което доведе до сериозно прекъсване на снабдяването, председателството и Комисията направиха изключително категорично изявление, като призоваха и двете страни незабавно и безусловно да възстановят доставките на газ до ЕС. След това председателството и Комисията се опитаха да ускорят сключването на бързо политическо споразумение между Руската федерация и Украйна, така че газовите доставки да бъдат незабавно възстановени. Газовите доставки бяха също тема номер едно на срещата на Европейската комисия с чешкото правителство, традиционно стратегическо заседание, което се проведе на 7 януари 2009 г. в Прага, която също преобладаваше в дискусиите на първия неформален съвет, организиран в Чешката република - неофициалното заседание по общи въпроси, проведено в Прага миналия четвъртък. Отново планирахме да дискутираме енергийната сигурност предварително, но разбира се трябваше да реагираме бързо и така бе приета силна декларация от председателството от името на ЕС, която беше одобрена от всички.
<P>
След пълното спиране на 7 януари 2009 г. на газовите доставки, минаващи транзитно през Украйна, предизвикало тежки последици за онези държави-членки, които имат малки възможности да запълнят липсите от снабдяването, ние увеличихме натиска и след дълги и трудни преговори двете страни успяха да приемат изпращането на екип за мониторинг, съставен от независими експерти на ЕС, придружени от наблюдатели от двете страни. На екипа беше възложено да извърши независим мониторинг и от двете страни на транзита на газ през Украйна до ЕС. Проверката беше определена от Русия като предпоставка за подновяване на газовите доставки.
<P>
Провеждането на тази мисия не беше лесно, както вероятно сте забелязали. Първо, трябваше да бъде преодоляна съпротивата на украинците в делегацията по мониторинга да участва руски експерт, след което едностранно добавено приложение от Украйна към споразумението, договорено с трудности от нашето председателство, беше отказано от Русия.
<P>
След няколко посещения на министърпредседателя гн Topolánek в Киев и Москва и след трудни преговори с президента гн Yushchenko и с министърпредседателя гн Tymoshenko, а също и с министър-председателя гн Putin в Москва, споразумението най-накрая беше подписано на 12 януари и беше създадено правно основание за провеждане на проверката и искане за подновяването на доставките на руския газ до ЕС. След това Русия съобщи, че доставките ще бъдат възобновени на 13 януари в 8,00 ч. сутринта, но после - не знам дали беше на 13 януари - събитията не протекоха така, както очаквахме.
<P>
На 12 януари ние, чешкото председателство, свикахме специален Съвет на министрите по енергетика, за да настояват за повече прозрачност по въпросите, свързани с транзита, да набележат краткосрочни смекчаващи мерки, които да се изпълнят преди пълното възобновяване на доставките, и да се набележат средно- и дългосрочни мерки, необходими за предотвратяване на последиците от подобно прекъсване в бъдеще.
<P>
Освен това Съветът прие заключенията, направени в документ 5165, в които се настоява и двете страни незабавно да възстановят газовите доставки до ЕС и да разработят решения, за да не се повтаря тази ситуация. Освен това в тези заключения Съветът спешно прие да разработи засилени средно- и дългосрочни мерки, свързани, inter alia, с прозрачността във връзка с физическия поток на газ, заявените и складираните обеми, регионалните или двустранните споразумения за солидарност; да се преодолее проблема с липсващата енергийна инфраструктура от взаимни връзки (което е огромен проблем); да продължи диверсифицирането на транспортния маршрут и източниците; и да се преодолеят финансовите проблеми в този смисъл, също чрез ускоряване на преразглеждането на Директивата за сигурност на снабдяването с природен газ.
<P>
Вече изглежда по-правдоподобно провеждането на среща на Газовата координационна група на 19 януари 2009 г.
<P>
Съветът по енергетика (TTE) ще преразгледа проблема на планираното на 19 февруари заседание чрез заключенията, които ще приеме в Съобщението на Комисията относно втория стратегически преглед на енергетиката.
<P>
Тези заключения и Съобщението на Комисията ще се дискутират на мартенското заседание на Съвета, който несъмнено ще отдели подобаващо внимание на събитията от изминалите седмици.
<P>
Позволете ми също така да направя няколко заключителни забележки по първото изречение от моето изказване. Първо, главната цел на председателството по време на скорошния спор беше незабавно подновяване на газовите доставки в договорените количества. Спорът още не е приключил, както всички знаем. Ето защо е много важно ЕС да не бъде въвлечен в двустранния спор между "Газпром" и "Нафтогаз".
<P>
Второ, председателството и Комисията продължават да настояват двете страни да проведат диалог, за да постигнат компромис, така че газовите доставки до ЕС да бъдат възстановени. За председателството и Комисията неспазването на споразумението от 12 януари, било то от страна на Русия или Украйна, би било недопустимо. Условията за възобновяването на доставките - съгласно споразумението - са били изпълнени и следователно няма причина те да не бъдат изцяло възобновени.
<P>
Председателството е наясно с още много от проблемите, които продължават да съществуват. Те трябва да бъдат решени, защото в противен случай ще се задържи и несигурността по отношение на руския газ, който минава през Украйна.
<P>
Първо, съществува проблемът с количествата газ за технически нужди, от който Украйна се нуждае, за да може транзитната система да работи. Двете страни трябва да постигнат прозрачно споразумение за определяне на отговорността на доставянето на газ за технически нужди и плащането му.
<P>
Второ, от ключово значение е договорите между Русия и Украйна за цените на газа и транзитните такси да бъдат ясно определени под формата на правнообвързващи условия, за да се предотврати в бъдеще подобно спиране на снабдяването. Председателството заедно с Комисията многократно призова и двете страни да подпишат такъв договор. Въпреки това нито ние, нито Комисията, възнамеряваме да се намесваме в преговорите за договорните условия между двата търговски субекта.
<P>
Председателството осъзнава също и широкия консенсус, който съществува между държавитечленки, че трябва да бъдат приети краткосрочни, средносрочни и дългосрочни решения, които да предотвратят подобни ситуации в бъдеще. Енергийната сигурност е един от главните приоритети на председателството. То пое водачеството с дискусия за възможните решения за енергийната ни зависимост: в рамките на неформалния съвет, както споменах, или на заседанието на Съвета по транспорта, телекомуникациите и енергетиката (TTE). Бих искал да обърна внимание на следните проблеми, споменати в заключенията от Съвета по енергетика.
<P>
Първо, държавите-членки са съгласни, че създаването на функционален и ефективен механизъм за солидарност е един от крайъгълните камъни на енергийната сигурност на ЕС.
<P>
Второ, солидарността предполага взаимовръзки между европейските енергийни мрежи, както и подобрения на енергийната инфраструктура.
<P>
Трето, увеличаването на капацитета за съхранение на газ е ключов момент за оперативността на механизма за солидарност.
<P>
Четвърто, с оглед на сегашната криза, председателството настоява и да се постигне съгласие за преглед на Директивата относно мерките за гарантиране сигурността на снабдяването с природен газ, до края на 2009 г.
<P>
Освен това ЕС се нуждае от диверсификация на газовите ресурси и транспортните маршрути. За тази цел председателството ще организира среща на върха за южния коридор през май 2009 г., като очаква видими резултати за диверсификацията на ресурсите и транспортните маршрути и за потясното сътрудничество между страните от Южен Кавказ и Централна Азия.
<P>
Енергийната сигурност на ЕС е невъзможна, докато вътрешният пазар за енергийна сигурност не бъде завършен и не започне да функционира. Ето защо председателството очаква да установи по-тясно сътрудничество с Европейския парламент за постигане на съгласие по третия енергиен пакет на второ четене.
<P>
Председателството е в готовност да продължи дискусиите за втори стратегически преглед с цел отразяване на резултатите от него в заключенията от заседанието на Съвета през пролетта.
<P>
На последно място, за да се увеличи енергийната сигурност, ЕС трябва да засили механизма на прозрачност и т.н.
<P>
Смятам, че Общността е подготвена за ситуацията и политически, и технически. В политически аспект председателството, заедно с Комисията и останалите държави-членки, е положило и ще продължава да полага упорити усилия, за да намери изход от положението. В технически аспект, през последните седмици действията ни бяха в съответствие с Директивата относно мерките за гарантиране на сигурността на снабдяването с природен газ.
<P>
Тази директива създаде Газова координационна група, която сега доказва смисъла от съществуването й. Тя изисква държавите-членки да подготвят национални спешни мерки за подобни ситуации, определя минимални стандарти за сигурността на доставките на газ до домакинствата и препоръчва Газовата координационна група да гарантира координацията на Общността.
<P>
Този механизъм имаше огромен ефект за смекчаването на последиците от кризата. За да илюстрирам това, което казах - газ от хранилищата беше използван и продаван на съседните страни и дори на членовете на Енергийната общност; бяха използвани алтернативни източници за генерирането на електричество; производството на газ беше увеличено - включително от алжирски, норвежки, както и други руски източници - допълнителни доставки на газ бяха получени от съседни държави.
<P>
Спирам до тук. Уверявам ви, че се прави всичко възможно както на политическо, така и на техническо равнище, за да се насърчат украинските и руските преговарящи да възстановят договорените газови доставки до Европа в пълния им размер и да се намалят отрицателните последици за нашите граждани и икономики до решаването на спора. Както знаете, тук в Парламента цял ден днес държим връзка по телефона, защото времето изтича и са ни необходими резултати. Ако нямаме резултати, това ще доведе до неизбежни политически последици в отношения ни и с двете държави.
<SPEAKER ID="342" NAME="Andris Piebalgs">
член на Комисията. - (EN) Гн Председател, в момента преживяваме една от най-тежките енергийни кризи в европейската история, сравнима с петролните кризи от 70те и 80те години. Разликата е, че онези кризи са били световни, докато настоящата криза е на ЕС.
<P>
Къде сме днес? Въпреки дадените обещания и подписания в понеделник 12 януари 2008 г. протокол между руския и украинския министър, мен и двете засегнати компании, руският газ все още не пуснат през Украйна до потребителите на ЕС.
<P>
Комисията изпълни своята част от сделката: като осигури европейски екип за мониторинг, разпределен по ключовите места в Русия и Украйна, които да наблюдават операциите и да информират дали всичко е наред. Успяхме да съберем екип от представители на Комисията и експерти в тази област за 24 часа и още миналата неделя те вече бяха пристигнали в Русия и в Украйна, за да може потоците газ да бъдат възобновени, веднага щом протоколът бъде подписан.
<P>
Вчера Русия възобнови газовите доставки до Украйна в относително малки количества, равни на по-малко от една трета от нормалния поток, но реши да използва входна точка, която, според украинската компания, е трудна за използване, като това доведе до спиране на транспортирането от страна на Украйна. Докладът от мониторинговите процеси потвърждава, че е било трудно от техническа гледна точка (но не и невъзможно) да се осигури транспорт при тези условия.
<P>
За съжаление днес ситуацията е същата и единственият изход е и двете страни да осигурят пълна координация на техническите си операции, за да може обемите и входните точки да отговорят на изискванията на транспортната система на газ.
<P>
Ако не бъде осигурена по-нататъшна координация, доставки на газ няма да има и наблюдателите на ЕС и Комисията, които са на място, се опитват да насърчат двете страни да постигнат съгласие по техническите въпроси.
<P>
Същевременно аз не вземам страна. Не искам да обвинявам нито едната, нито другата страна. Но е повече от ясно, че двете страни загубиха репутацията си на надеждни енергийни партньори на Европейския съюз.
<P>
(Ръкопляскания)
<P>
Връщайки се на случилото си през изминалия месец, бих искал да кажа, че ЕС реагира правилно, ясно изрази своите тревоги и постоянно настояваше пред политически лидери на най-високо равнище незабавно да възстановят доставките и да изпълнят задълженията си.
<P>
При обичайните контакти с двете страни през предишни години, тъй като знаехме от предишен опит, че сделките обикновено приключват в нощта на 31 декември срещу 1 януари, ние непрекъснато им напомняхме да намерят решение на двустранните си проблеми с газа, защото те засягат нашия транзит.
<P>
Да, но съжаление това не стана. Ясно е какво е нашето положение днес, въпреки тези усилия и силно вярвам, че изходът е в ръцете на двете страни. Но искат ли те да се намери решение? Председателството и Комисията призоваха и продължават да призовават Русия и Украйна незабавно да възобновят газовите потоци. Ние изпълнихме нашата роля. Можем да кажем къде в действителност отива газа: нито един кубически метър газ не отива в различна посока, без да сме уведомени за това. Смятам, че мерките, които предприехме, са достатъчни.
<P>
Но ако двете страни кажат, че са необходими други мерки, сме готови да ги разгледаме, защото и аз виждам липсата на координация и контакти между тях.
<P>
Това е криза, която настъпва веднага. Какво следва? Знам, че каквото и решение да намерим, то ще е временно, така че за да възвърнем надеждността на този транспортен маршрут, ще ни трябва дълготрайно решение. Затова контактите между двете страни определено ще продължат по време на чешкото председателство, но ще продължат, за съжаление, и по време на шведското председателство.
<P>
Смятам обаче, че намерихме отговори за сигурността на доставките във втория стратегически преглед на енергетиката, по време на работата на Парламента и на Съвета по пакета за енергетиката и изменението на климата. При наличието на тези решения не можем да разчитаме на външните доставчици, които за съжаление не спазват договорните си задължения и не зачитат интересите на потребителите.
<P>
Но бих искал да наблегна на два конкретни проблема, които незабавно трябва да бъдат решени:
<P>
Единият е липсата на взаимосвързаност. Да, имаше солидарност, но в много случаи тя беше възпрепятствана от липсата на достатъчна инфраструктура за снабдяването с газ от съответните хранилища до местата, където има остра нужда от доставка на газ. Смятам, че разискването относно плана за възстановяване, в което стана дума и за инфраструктурата, е наистина добър инструмент за намиране на решение за тези места, тъй като не винаги има достатъчен търговски интерес, за да се осигури този тип намеса.
<P>
Второ, определено пропуснахме една възможност през 2004 г., когато разисквахме Директивата за сигурност на снабдяването с природен газ. Инструментът, който беше подготвен, беше слаб и не отговори на текущите нужди. Подготвихме и скоро ще представим нов проект на предложение относно Директивата за сигурността на снабдяването с природен газ. В момента се провежда оценка на въздействието и през следващите седмици тя ще е тук в Парламента.
<P>
Смятам, че следва да реагираме незабавно и наистина да намерим координирани общностни механизми, за да отговорим на този тип криза.
<P>
Председателството работи много усилено и бих искал да го поздравя за това, че винаги поема инициативата с пълната подкрепа на Комисията. Смятам, че в тези трудни времена Европейският съюз доказа, че говори в един глас. Европейският съюз се ръководи от председателството и се подкрепя от Комисията.
<P>
Също така приветствам всички дейности, които Европейският парламент изпълнява, тъй като това дава основата за постигане на съгласие. Ако двете страни не говорят на равнище на правителството, ако компаниите се опитват да играят игрички, кой може да осигури политическата стабилност? Широката политическа основа е тази, която говори заедно в Русия и Украйна, и бих искал да благодаря на гн Saryusz-Wolski за това, което направи във връзка с размяната на мнения, и също на председателя гн Pöttering, който взе участие при помиряването на двете страни. Решението може да бъде много лесно, ако те пожелаят просто да разговарят помежду си.
<P>
Ето защо считам, че тези дейности бяха изключително важни и силно се надявам, че след днешното заседание в Парламента - защото то се следи и от двете страни - те ще бъдат още по-насърчени да решат проблема. Страната, която страда най-много, е онази, която не е отговорна за кризата, страната, която се намеси като координатор, а това координиране струва пари на европейските данъкоплатци и европейските потребители.
<P>
Затова мисля, че е крайно време потокът на газ отново да се задвижи към Европейския съюз при стабилни условия.
<SPEAKER ID="344" NAME="Jacek Saryusz-Wolski" LANGUAGE="EN">
Гн Председател, това сериозно прекъсване на доставките е трагедия за европейските граждани, европейските промишлености и работните места и то се случва по време на настъпилата икономическа криза. На предстоящите европейски избори ние, членовете на ЕП, ще трябва да отговорим на въпроси за това, което сме направили, за да защитим нашите промишлености, нашите работни места и нашите граждани.
<P>
За разлика от някои първоначални мнения, проблемът засяга политически и многостранни образувания и не е двустранен и търговски по своя характер. Преди три години, когато станахме свидетели на първата газова криза след прекъсването на енергийните доставки от Русия, Европа осъзна своята уязвимост и ограничения. Вече стана ясно, че е необходима обща външна енергийна политика на ЕС.
<P>
Нашата група, групата PPE-DE, подкрепи тази идея още от зараждането й. Тя беше тази, която пое инициативата, като поиска да изготви по собствена инициатива доклад за обща европейска външна енергийна политика, който имах честта да представя в този Парламент през септември 2007 г. и който беше единодушно подкрепен от всички политически групи и почти единодушно приет.
<P>
В него се призовава за цялостна стратегия с конкретна пътна карта към обща външна енергийна политика на ЕС посредством препоръка за редица действия: в краткосрочен план - механизми за солидарност, единство при защитаването на интересите ни, по-ефективна енергийна дипломация; и в средносрочен план - диверсификация, включително "Набуко", хранилища, инвестиции и взаимосвързаност.
<P>
Някои от нашите препоръки бяха изпълнени - макар и със закъснение - във втория стратегически преглед на Комисията за енергетиката. Приветстваме този преглед, както и усилията на чешкото председателство за преодоляване на сегашната криза и за посредничество между двете страни.
<P>
Все пак това не е достатъчно, ако искаме да избегнем подобни ситуации в бъдеще, а това ще е възможно, само ако изработим реална обща политика за сигурност на ЕС и солидарност, която ще съдържа трайни, устойчиви и системни решения. Това означава комбинираната тежест на държавитечленки, представени от Европейската комисия в преговорите, и ЕС, който говори в един глас с нашите партньори, били те производители или транзитни страни. Междувременно бихме могли да предвидим закупуване на газ директно от Русия от руско-украинската граница.
<P>
Имам два въпроса към действащия председател и Комисията. Уважаеми Комисар Piebalgs и уважаеми заместник министър-председател гн Vondra, бихте ли разработили сценарий, в който ЕС поема инициативата и отговорността с Украйна за транзита? Второ, с какви инструменти за натиск разполага ЕС? Какви действия бихме могли да предприемем в отговор? Нашата група би очаквала от председателството и Комисията да предприемат бързи и радикални действия и мерки спрямо енергийните ни партньори Русия и Украйна за възобновяването на доставките на газ. Нашата група ще поиска от Парламента да бъде сътрудник и участник дори и по време на кампанията и до самите избори. Бих искал да ви информирам, че създадохме контактна група между Европейския парламент, руския парламент и украинския парламент.
<SPEAKER ID="345" NAME="Hannes Swoboda" LANGUAGE="DE">
Гн Председател, моята група желае да бъде създадена временна комисия съгласно член 175, за да се намерят отговори на много от въпросите, които гн Saryusz-Wolski също повдигна. С други думи, да се присъединим към Комисията и Съвета, разбира се, за да направим съответните заключения - които да се надяваме ще можем да направим заедно - от ситуацията до майската месечна сесия.
<P>
Разговорите, които проведохме с представители на "Газпром" и "Нафтогаз" - тоест с Русия и с Украйна - потвърдиха впечатлението ни, че двете страни имат безотговорно поведение. Мога категорично да потвърдя това, което Комисар Piebalgs каза: в момента никой няма отговорно поведение, нито е отговорен партньор на Европейския съюз. Това трябва да има своите последици.
<P>
Предвид цялата подкрепа, която оказах на предприетите инициативи, трябва да кажа, че от известно време знаем, че Украйна отказва да изгради станции за мониторинг, както обеща. Парите, които даде Европейският съюз, стоят неусвоени, а ние не реагираме. Също така от поне два месеца знаем, че не е било постигнато споразумение до крайния срок 1 ноември, определен в началото на м. октомври. Според мен 18 декември може би беше малко късна дата. Тогава Комисията трябваше да направи нещо поскоро тук, за да бъде подготвена за най-лошия сценарий, както и трябваше да каже на държавитечленки какво е възможно да се случи. Естествено имаше сериозни прояви на солидарност, но очаквах тя да предвиди възможността за неблагоприятно развитие на събитията, както и стана.
<P>
Това, което е важно сега, не е да сочим с пръст - не това целя - а само да направим нужните заключения, така че следващият път да сме по-добре подготвени; или поскоро -много по-важно, разбира се - да се предотврати такава ситуация втори път.
<P>
Трябва да добавя, гн Комисар, че може би изгубихме малко повече време в обсъждане на либерализацията и пазарите - особено в газовия сектор, както добре знаете. Това нямаше да ни донесе нищо добро и наистина сега не ни носи нищо добро. Както винаги сме подчертавали, газовият сектор е необичаен, той е зависим - някой дори може да каже, че е предопределен - от политиката и е безсмислено да се предвижда максимална либерализация на газовия сектор, когато все още политическата игра в него се разиграва от Русия и Украйна. Наистина ни е необходима силна обща линия на комуникация в този смисъл и това трябва да бъде също толкова категорично показано.
<P>
Съгласен с много от нещата, които бяха казани тук. Трябват ни повече газопроводи. Съгласни сме, че газопроводът "Набуко" е много важен проект. Вие самият споменахте транссахарския газопровод, за който трябва да помислим. Тези неща няма да се случат от днес за утре, но може да се изпратят сигнали. Имаме нужда от много повече междусистемни връзки и взаимосвързаност. И все пак тези проблеми няма просто така да изчезнат. Не мислете, че пазарът ще се погрижи за това, защото няма да го направи, тъй като няма интерес. В крайна сметка това са инвестиции, които не се възвръщат веднага, но се правят, за да има резерв. Същото важи, разбира се, и за газовите запаси. Абсолютно недопустимо е за много държави да имат малко или никакви запаси на газ, или дори да отказват да известят Комисията за такива запаси. Трябва да имаме обща кауза в този смисъл.
<P>
Предвид цялата ми критика по детайлите, Парламентът и Комисията наистина трябва да призоват няколко държави-членки, да им се дадат нареждания и в крайна сметка да се изиска от тях да провеждат обща европейска енергийна. Съгласен съм с гн Saryusz-Wolski по тази точка: наистина всички поискахме това и получихме прекалено малко подкрепа от Съвета - или по-скоро от държавите-членки. Ако го искаме, моля да се разработи обща стратегия до май месец, когато е последното ни заседание. В крайна сметка, недопустимо е този Парламент да излезе във ваканция или да стигне до изборите, без наистина да е направил съответните заключения от тези трагични събития - да се надяваме заедно.
<SPEAKER ID="346" NAME="István Szent-Iványi">
от името на групата ALDE. - (HU) Понастоящем имаме споразумение и много обещания, но газ няма. Стига вече! Не може да позволим Европа да се превръща в невинна жертва на циничната игра за власт. Ако снабдяването с газ не бъде веднага възобновено, трябва да има ясни и категорични последици. Не можем да търпим ситуация, в която милиони европейци са без отопление! Не можем да търпим няколко стотици хиляди работни места да бъдат застрашени!
<P>
Досега Европа избягваше конфликтите с въпросните държави и направи политически отстъпки и жестове. Тази политика се провали. Ние, либералите, отдавна искаме нашата зависимост, енергийната ни зависимост от Русия, да бъде значително намалена.
<P>
Категоричният урок от тази криза е, че газопроводът "Набуко" трябва да стане действителна алтернатива и следователно трябва да получи финансова подкрепа. Трябва да създадем обща енергийна политика с по-голяма солидарност между държавите-членки, с по-добра координация и свързаност на мрежите. Трябва да ускорим разработването на възобновяеми и алтернативни енергийни източници и да подобрим енергийната ефективност.
<P>
Въпреки всичко това ще реши проблемите ни само в средносрочен и дългосрочен план и затова трябва да припомняме твърдо на Киев и на Москва да изпълняват международно поетите си отговорности и да ги известяваме, че ако не го правят, това ще има последици във всички аспекти на двустранните ни отношения.
<P>
Русия трябва да докаже, че действията й са добронамерени и да направи всичко по силите си снабдяването с газ да бъде незабавно възобновено. Украйна също трябва да разбере, че въпреки че в момента плаща политическа цена за газа, който е на пониски от пазарните цени, тази цена в момента й струва повече от пазарната цена, защото увеличава уязвимостта на Украйна и податливостта й на изнудване.
<P>
Сега Европейският съюз също е на изпит пред своите граждани. Способен ли е да защити интересите им ефективно? Ако се провали на този изпит, тогава Европа няма истинско бъдеще, но ако успее, ще може да гледа с оптимизъм към бъдещето.
<SPEAKER ID="347" NAME="Hanna Foltyn-Kubicka">
от името на групата UEN. - (PL) Гн Председател, газовата криза в Европа е постоянна и много по-дълбока, отколкото е според европейският политически елит. Недвусмислено трябва да подчертаем, че тя не е чисто икономическа. Преди всичко това е политическа криза, която се основава на безпомощността на Европа в лицето на агресивната политика на гн Putin.
<P>
Нека не се лъжем: Русия не е за няколко долара. Събитията от последните няколко дни се дължат на агресивните действия на Кремъл, който цели да разшири влиянието си в региона на югоизточна Европа. Украйна е важна за Русия от стратегическа гледна точка не само защото един газопровод до Европа минава през нейната територия, но също и защото руската флота на Черно море е разположена в Севастопол. Договорът за тази база трябва да изтече през 2017 г., но някои смятат, че руснаците доброволно напуснат Кримея. Исканията на "Газпром" са подкрепени от цялата политическа и военна машина на Кремъл, чиято цел е да дискредитира и отслаби украинското правителство и да накара Украйна да падне на колене. За съжаление пасивното поведение на Европа допринесе за това гн Putin да се доближи до тази цел.
<SPEAKER ID="348" NAME="Rebecca Harms">
от името на групата Verts/ALE. - (DE) Гн Председател, аз също искам да започна с това, че председателството на Съвета започна много трудно за Чешката република и че във връзка с новата газова криза то направи всичко възможно през последните седмици, за да изясни нещата по отношение на европейската външна енергийна политика, която се провеждаше през последно време.
<P>
В момента сме свидетели на това, че често зад цитираната фраза "външна енергийна политика" стои обща стратегия, която не съществува в Европа. Отвъд това разискване за руския газ, европейците колективно трябва да си отговорят на въпроса какви отношения искат на практика да поддържат с Русия в бъдеще. Газът е само един от проблемите, търговията със суровини е също само един от проблемите, но ние говорим за основополагащи взаимоотношения на Европейския съюз с найголемия му съсед в източната част на континента ни и това не е нужно да се изяснява.
<P>
Същевременно трябва да бъде изяснено какви отношения смята да поддържа Европейският съюз в бъдеще с държавите, които все още се колебаят между Русия и ЕС. Според мен ние можехме реално да предвидим това, което се случва сега в Украйна. Не е изненада за никого, който е запознат с Украйна, че не само "Газпром" и руската държава, но и Украйна смесва политиката с икономическите интереси. Най-голямата заплаха пред Украйна в момента е, че интересите на някои политически играчи могат да доведат до загуба на по-тесни отношения и с това на репутация в Европейския съюз, които страната е спечелила. Критиката, която беше отправена към компетентните лица в Русия по време на спора, също толкова важи и за "Нафтогаз", "РосУкрЕнерго", отговорните лица и украинското правителство.
<P>
Това е много повече от търговски спор и мисля, че чешкото председателство ни водеше по правилния път през последните няколко дни. Надявам, се че плановете, които комисарят представи, ще бъдат ползотворни. Бих искал да поздравя Комисията за ясната й позиция по неуместния опит за пускане в експлоатация на високорисковия реактор Bohunice. Това не би било от полза, а по-скоро би било още едно нарушение на правото на Общността, този път от страна на Европейския съюз.
<SPEAKER ID="349" NAME="Esko Seppänen">
от името на групата GUE/NGL. - (FI) Гн Председател, Комисари, гн Действащ председател на Съвета, Комисията пое ролята на посредник в спора за газа между Русия и Украйна и даде всичко от себе си, за да бъде възобновено снабдяването.
<P>
Нямам навик да хваля Комисията, но от името на моята група, бих искал да изкажа благодарност. Нейните действия не бяха на съдия, а на лекар; не точно хирург, а по-скоро като на психиатър. Сега има нужда от такива хора.
<P>
Хората се разболяват от настинка в някои части на Европа, докато в Украйна президентът и министърпредседателят се впускат в борба за власт. Предвид обстоятелствата, вчерашното предложение на гн Saryusz-Wolski, председател на Комисията по външни работи, че ЕС трябва да наложи санкции, за да запази газовите потоци, е безотговорно. Следва ли да се съгласим, че ЕС трябва да бойкотира руския газ? Полша, разбира се, трябва да служи за пример за другите и да откаже руския газ.
<P>
Нашата група се надява, че Комисията ще продължи да посредничи активно до стабилизиране на положението.
<SPEAKER ID="350" NAME="Gerard Batten">
от името на групата IND/DEM. - Гн Председател, цитирам част от речта по тази тема на моя колега, гн Godfrey Bloom, от 25 октомври 2006 г. Според него мисълта, идеята или концепцията, че енергийните доставки на Обединеното кралство може да бъдат контролирани от споразумение с гангстер, какъвто за него е Vladimir Putin, би било просто нелепо. Също така той казва, че трябва да не сме с разума си, за да очакваме нещо от лист хартия, подписан от Putin, който според него е гангстер.
<P>
Гн Putin прави това, което всеки обигран гангстер би направил - спира снабдяването и вдига цените. Европа ще трябва да избира между две неща: да се подготви да плаща повече, много повече за несигурните газови доставки от Русия или да намери алтернативни доставчици, ако може. Обединеното кралство трябва да гарантира, че намаляващите газови доставки до него ще се съхранят като национален ресурс да не позволи да станат общ ресурс на ЕС. Трябва да съставим програма за изграждане на нови атомни централи.
<SPEAKER ID="351" NAME="Jana Bobošíková" AFFILIATION="NI">
(CS) Госпожи и господа, въпреки всички настоящи усилия на Съвета и Комисията, някои държави-членки продължават да не получават доставки на руски газ, техните икономики са заплашени и хората се страхуват от измръзване. Това е висока цена за късогледата външна и енергийна политика на Европейския съюз. И, за съжаление, цената плащат най-слабите.
<P>
Госпожи и господа, празните газопроводи, прекъсването на производството и студените училища са цената за ненужната русофобия, която е подхранвана от онези членове на Съюза, които се противопоставят на подновяването на преговорите за стратегическо партньорство с Русия. Това е цената на нашата некритична подкрепа за оранжевия сегмент в украинския политически спектър и за опита да се управлява политиката на Източна Европа от Брюксел. Това е цената на фанатичното отхвърляне от наша страна на ядрената енергия. Също така това е цената на дългосрочните усилия за намеса в националните енергийни политики на отделните държави-членки. Какъв съвет бихте дали на словашкия министър-председател гн Fico, който сега е изправен пред ситуация като тази в "Изборът на Софи"? Докато температурата е минус 20 градуса и газ от изток не тече, Комисията в Брюксел заплашва да накаже Словакия, ако тя пусне отново в експлоатация атомната си централа "Jaslovské Bohunice". Това наистина ли означава, че просто трябва да стоим, докато заводите спират работа, а хората мръзнат 20 дена със запасите, които са останали на Словакия?
<P>
Госпожи и господа, сега виждаме значението на енергийната самодостатъчност на всяка държава в Европейския съюз. Колко е хубаво да имаш топъл ръчно изплетен пуловер, вместо изтърканото палто на ЕС! Би трябвало да си направим изводите и да предотвратим прехвърлянето на правомощия, свързани с енергетиката, на Брюксел, както предвижда Договорът от Лисабон.
<SPEAKER ID="352" NAME="Giles Chichester" AFFILIATION="PPE-DE">
(EN) Гн Председател, направо е странно как историята се повтаря при прекъсването на газовите доставки през Украйна по това време на годината. И все пак не би трябвало да ни учудва, защото има ли по-добър момент да се привлече вниманието на хората от една студена зима?
<P>
Не е трудно да си представим плана на Русия във всичко това, но аз бях поразен от идеята, която се носеше из пресата, че "Газпром" спешно трябвало да сключи сделка с по-високи цени на газа, заради миналогодишното повишаване на цените на петрола, преди цените на газа да паднели след спада на цените на петрола.
<P>
И така да е, последиците са като преди три години. Държавите-членки на ЕС са заплашени от свръхзависимост от вноса на газ от един преобладаващ доставчик. Вече не стига просто да кажем, че ни трябва руски газ, а на тях устойчивата ни валута и така търговията е сигурна. Трябва да предприемем действия, за да запазим сигурността на снабдяването.
<P>
Държавите-членки трябва да стиснат зъби и да са готови да платят, за да имат подходящи хранилища и запаси. Добро начало би било да се договори равнището на доставките за колко дни се счита за разумен запас. Диверсификацията на снабдяването е друга очевидна стъпка и изграждането на терминали за втечнен природен газ (ВПГ) в Европа е добър пример. Разглеждането на проектите за газопроводите "Северен поток" и "Набуко" в поположителна светлина изглежда логично. Трябва да удвоим усилията си, за да подобрим ефективността и да увеличим пестенето на енергия при потреблението на електричество - както за промишлени, така и за битови цели. Трябва да се правят големи икономии.
<P>
Най-вече трябва да установим нов енергиен баланс и да го направим както заради сигурността на доставките, така и за целите на политиката на изменението на климата. Като увеличаваме дела на електричеството от възобновяеми източници, ядрена енергия и чисти въглищни технологии, можем да постигнем и двете неща, но всяка от тези възможности отнема време, за да се осъществи, и междувременно трябва да се помисли как да подобрим енергийната ефективност, и то бързо и с въображение.
<SPEAKER ID="353" NAME="Jan Marinus Wiersma" AFFILIATION="PSE">
(NL) Гн Председател, подкрепям мнението на много колеги. Това, което се разкри през последните седмици, ни донесе много изненади. Дори вчера усетих изключително раздразнение, когато слушах руските и украински партньори да заявяват тук, че вината със сигурност не е в тях. Непрекъснато получаваме противоречива информация за това какво точно се случва. Чуваме една версия, после друга и е много трудно за нас, членовете на ЕП, да разберем точните факти. Надяваме се, че това недоразумение ще бъде изяснено през следващите няколко дни и че както беше обещано, газът отново ще потече.
<P>
След като газът веднъж потече, това означава ли, че търговията ще върви, както обикновено? Аз не смятам така. През 2006 г. се случи същото, но тогава влиянието върху Европейския съюз беше далеч послабо. Причината за тогавашния конфликт между Москва и Киев беше цената на газа, което доведе до прекъсване на снабдяването с газ за Европа. Тогава предупредихме, че има опасност сценарият да се повтори и сега се случи точно това. Знаем, че доставките на газ се предоговарят всяка година, тъй като Украйна и Русия сключват едногодишни договори. Едва миналият месец, когато кризата се разрази отново, Европейският съюз се активизира. Много от нещата, които вече дискутирахме през 2006 г., не дадоха никакъв ефект. Още тогава знаехме, че сме прекалено зависими от един газопровод, като 80 % от газа, който тече по него, минава през една страна. Още тогава се обсъждаше, че трябва да работим за алтернативни маршрути за снабдяване при спешни случаи. Още тогава беше ясно, че не сме напълно сигурни дали можем взаимно да си помагаме като страни в ЕС, ако възникнат проблеми в някои страни, какъвто е случаят с България, Словакия и някои други страни. Много малко се направи по този въпрос през последните години. През последните седмици стана ясно колко е трудно да се въведе механизъм, с който взаимно да си помагаме.
<P>
Русия и Украйна сами си спечелиха упреците и репутацията им сериозно пострада. Според мен не ние сме тези, които първи трябва да обвиняваме една или друга страна. Очевидното е, че и двете страни не проявяват разбиране, когато стане въпрос за отношение към потребителя. В действителност, в момента те причиняват вреди на най-големия си потребител. Ние сме един от добрите клиенти на Русия, плащаме за този газопровод през Украйна, плащаме навреме и плащаме световни цени за газа. Мисля, че това не може да се повтаря до безкрай и пред двете страни.
<P>
От тази ситуация възникват много въпроси, разбира се. Например за конфликта на интереси в газовия сектор в Русия, влиянието на Кремъл върху "Газпром"? Случайно познавам малко подобре Украйна и от опит знам, че газовият бизнес в тази страна е много сенчест. Мисля, че трябва да се вгледаме в някои неща по-отблизо. Също като гн Swoboda, аз одобрявам провеждането на парламентарно изследване за това как стигнахме дотук, в какво се провали ЕС през последните години и как точно са устроени газовият сектор в Украйна и в Русия с цел да можем да предотвратим подобна ситуация в бъдеще или да разберем какво точно се случва сега.
<SPEAKER ID="354" NAME="Janusz Onyszkiewicz" AFFILIATION="ALDE">
(PL) Гн Председател, гн Действащ председател, Комисар, в споразумението, подписано през октомври миналата година, украинският премиер Yulia Timoshenko и Vladimir Putin заявиха своята готовност да променят световните цени за транспорт и съхранение на газ през три години. Това споразумение беше сключено под формата на официално споразумение между "Газпром" и украинската компания "Нафтогаз".
<P>
Въпреки това "Газпром" неотдавна поиска нови повисоки нереални цени. Подобно изнудване e резултат от монопола на "Газпром" в Украйна. Много държави от Европейския съюз са в подобно положение. Това означава, че за разлика от петрола, няма свободен пазар на газ в Европа.
<P>
В Съединените щати цената на природния газ наскоро падна на 198 щатски долара за 1 000 м3, докато "Газпром" поиска 450 щатски долара от Украйна. Това положение трябва да се промени чрез диверсификация на доставчиците на газ и с изграждането на транспортна мрежа в рамките на Европейския съюз и в съседните страни, така че, подобно на петрола, да има реален общоевропейски пазар на газ, който ще ограничи възможностите за ценово изнудване от страна на монополистите.
<SPEAKER ID="355" NAME="Marcin Libicki" AFFILIATION="UEN">
(PL) Гн Председател, тази газова криза показа колко е важно за Европейския съюз да говори в един глас по въпроса за снабдяването с газ, особено за газовите доставки от Русия, която не е надежден доставчик и партньор.
<P>
През м. юли миналата година Европейският парламент прие доклад на Комисията по петиции, автор на който бях аз, където ясно се заяви, че въпросът с енергийните и газови доставки до Европа не е проблем на двустранни отношения. Проблемът тогава беше газопроводът "Северен поток" от Русия до Германия. Сега призовавам Комисията, както и председателството, да гарантират, че Европейският съюз говори в един глас и това да стане въпрос на отношенията между ЕС и Русия, а не на двустранни отношения. Призовавам да бъдат изпълнени исканията в доклада от 8 юли миналата година, в който се заявява, че Европейският съюз трябва наистина и реално да бъде обединен.
<SPEAKER ID="356" NAME="Bernard Wojciechowski" AFFILIATION="IND/DEM">
(PL) Гн Председател, няколко политици се изказаха по време на това разискване за природния газ в полза на едната или другата страна от конфликта. Въпреки това ние не знаем фактите. Наблюдателите на ЕС са безпомощни. Всичко, което знаем, е, че имаме работа с несериозни организации.
<P>
Положението също така доказва неефективната енергийна политика на Европейския съюз. Алтернативни идеи като изграждане на атомни централи не се подкрепят. Използването на въглищни технологии противоречи на екологичните претенции. Стигнахме дотам, че единствената алтернатива е зависимост на Централна Европа от Изток, като в случая имам предвид неприятното положение, в което се намира Словакия.
<SPEAKER ID="357" NAME="Irena Belohorská" AFFILIATION="NI">
- (SK) Във връзка с украинско-руския конфликт за снабдяването с газ, бих искала като член на ЕП, представляващ гражданите на Словашката република, да обърна внимание на Европейския съюз върху факта, че този конфликт на интереси засяга не само двете страни, които си отправят взаимни обвинения, но също и трета страна, гражданите, на която се превръщат в жертви заради това, че няма изгледи за доставки на руски газ през Украйна.
<P>
Словакия е без газ осем дни и предвид сегашните ограничения при спешни случаи върху промишлеността и компаниите, които работят в режим на криза, ще имаме доставки само за още единадесет дни. Газът на Словакия чака някъде между двете страни, които не могат да се разберат. С една дума, две страни - две истини, няма газ.
<P>
Бих искала да ви съобщя, че днес в 11,45 ч., украинският министър-председател гн Timoshenko отхвърли искането на Словакия да се подновят доставките на природен газ, като обясни, че Украйна няма достатъчно газ, няма собствени запаси, което означава, че и ние няма да имаме. Също така бих искала да подчертая, че в резултат на зависимостта ни от руския газ и невъзможността да отворим АЕЦ V1 в Jaslovské Bohunice, енергийната сигурност в Словашката република е все по-силно заплашена.
<P>
Г-н Комисар, благодаря за предложенията и усилията Ви да намерите решение. Знам поне една мярка, която бихте могли да приложите - да спрете вноските за Украйна като една от безотговорните страни.
<SPEAKER ID="358" NAME="Herbert Reul" AFFILIATION="PPE-DE">
(DE) Гн Председател, госпожи и господа, положението е драматично, всички знаем това. Действията на Русия и Украйна са безотговорни. Трябва също да се каже, че Комисията заслужава упреци, заради това, че прекалено бавно предприехме действия, въпреки че е вярно, че Комисар Piebalgs се изправи по възхитителен начин пред проблема през последните няколко дни. Екипът от експерти беше блестяща идея и мисля, че той заслужава да му благодарим за събитията от последните дни.
<P>
Въпреки това сега е моментът да попитаме защо нашите реакции към такива събития винаги траят толкова кратко. Колко пъти Русия е привличала вниманието в това отношение? Със сигурност това не е първият път. Бяхме свидетели на прекъсване на доставките на газ периодично през няколко години и трябва да се попитаме дали ние - Европейският парламент и Европейските институции - наистина сме направили достатъчно по въпроса за сигурността на доставките, или вероятно даваме приоритет на други проблеми. Мисля, че гн Swoboda правилно зададе този въпрос.
<P>
Положихме големи усилия да разберем дали, на кого и при какви условия да продаваме и да приватизираме мрежите. Изминаха седмици, дори месеци, докато обсъждахме по какъв начин да решим въпроса с климата и не се сетихме, че има и трета много важна политическа задача: сигурността на доставките. Какво направихме, за да гарантираме разнообразяването на енергийния баланс в Европа и да намалим нашата зависимост? Какво направихме, за да гарантираме включването и на въглищните централи в този баланс? С политиката ни за климата, на практика дискредитирахме нашите въглищни централи, което увеличи зависимостта ни от природния газ. Какво направихме, за да увеличим подкрепата ни за ядрената енергия? Отговорът е прекалено тих, много плах. Какво направихме, за да имаме решения с други газопроводи? Какво направихме в областта на втечнения природен газ (ВПГ)? Какво се направи в областта на външната енергийна политика? Събитията от последните няколко дни показват, че е крайно време да се занимаем с проблема за сигурността на доставките в енергийната политика. Очевидно е, че това е ключов въпрос.
<SPEAKER ID="359" NAME="Reino Paasilinna," AFFILIATION="PSE">
(FI) Гн Председател, Комисари, Парламентът скоро ще гласува по три от пакетите за пазарите на електричество и газ. Токущо одобрихме пакета за енергетиката и климата, но сега в кризата трябва да организираме среща в по-широк мащаб, за да включим и нашите партньори. Разполагаме с политическия капацитет за тази цел и трябва да си сътрудничим.
<P>
Аз изразявам мнение в полза на идеята за създаване на работна група съгласно член 175, която да докладва пред Парламента например през м. май. Руската и украинската делегации също трябва да присъстват.
<P>
Положението е сериозно, вече казахме това. Милиони хора мръзнат и се налага да се затварят заводи. Като пречи на природния газ да стигне до ЕС, Украйна ни въвлича в този проблем. Русия направи същото, когато прекъсна участъка с газ за ЕС.
<P>
Въпреки това газът тече през други транзитни страни. Благодарение на бързите действия от страна на Съюза - и за това трябва да благодарим на Комисаря - газомерите са там, където трябва. Руският газ очевидно започна да тече до украинската мрежа, но все още не може да стигне до Съюза. Много особена ситуация се получи. И ЕС, и Русия се опитват да построят енергийни тръбопроводи в нови области: ЕС извън Русия, а Русия извън границите й със Съветските републики. Това е работа за заетите в тръбопроводната промишленост.
<P>
Все пак не бих бил много склонен да налагаме санкции на засегнатите страни и наистина не смятам, че санкциите са разумен подход. Имам скептично отношение към прибягването до сила, тъй като това може да нанесе повече щети на нас, отколкото на тях. От друга страна, бих засегнал въпроса за свързването на Договора за енергийната харта с бъдещото споразумение за партньорство и сътрудничество, което е изключително важно. Една от възможностите би била да се създаде група, която да управлява потока газ през Украйна: това би било бърза и спешна мярка. Трябва да участва и неутрална страна.
<SPEAKER ID="360" NAME="Председател">
Много Ви благодаря за заключителния коментар.
<SPEAKER ID="361" NAME="Henrik Lax" AFFILIATION="ALDE">
(SV) Гн Председател, ЕС е най-голямата световна икономическа сила. Въпреки това много хора стоят на студено в домовете си. Защо ЕС не може да им гарантира отопление? Сега, повече от всякога, е ясно, че ЕС трябва да намали зависимостта си от руския газ. ЕС трябва да изгради общ пазар на електричество и газ, за да защити достъпа на населението си до енергията. За тази цел е нужна солидарност в Съюза. Франция и Германия заемат ключовата позиция. Никой, дори и Германия, не може повече да разчита на газ от "Газпром" за много години напред. "Северен поток" не е решение. Посредничеството в газовата война между Русия и Украйна ще предостави на ЕС добра възможност да поиска и двете страни да спазват правилата, които са съвместими с общия енергиен пазар в Съюза. Трябва да се възползваме от тази възможност.
<SPEAKER ID="362" NAME="Inese Vaidere" AFFILIATION="UEN">
(LV) Госпожи и господа, бих искала да засегна този проблем в по-широк политически контекст. В действителност, т.нар. руско-украинска газова война е един от етапите в борбата за влияние в Европа. Украйна и Грузия са държави, които с охота би трябвало да застанат на наша страна, но Русия иска да възвърне предишното си влияние върху тях. Точно както моментът по средата на лятото, при започването на олимпийските игри и по средата на ваканционния сезон, беше избран за нахлуването в Грузия, точно както по средата на зимата, по коледните празници, започна газовата война. Освен това на нито една държава не беше показан очаквания път към членство в НАТО и Европейския съюз. Беше предвидимо, че след като отговорихме подобаващо на Русия за нападението й срещу Грузия, Украйна ще е следващата жертва. Политическата технология на Русия е една от найсилните в света и тази държава демонстрира, че е готова да пожертва огромни ресурси, за да постигне политическите си цели. В конкретния случай протака сключването на споразумението с цел да дискредитира Украйна. Този тип политическа технология също има достатъчно ресурси, с които да повлиява на процесите в страните, в които има интереси, и за разлика от нас тя планира и предвижда събитията. Трябва да се постигне споразумение, газовите доставки трябва да бъдат възобновени, ако Русия има достатъчно запаси за снабдяване. Благодаря ви!
<SPEAKER ID="363" NAME="Димитър Стоянов" AFFILIATION="NI">
Благодаря, г-н Председателю. По всеобщо мнение, най-пострадала от газовата криза беше България. Разбира се, вината тепърва ще се установява, както от страна на това кой е виновен за спирането на газа, така и кой е виновен за това, че България се оказа с недостатъчни запаси, така че да устои на тази газова криза. Но нека да видим какво бихме могли да направим в бъдеще. Едната опция е чисто вътрешнополитическа и касае намирането на алтернативен източник, с който България да задоволява нуждите си в подобни други случаи. Но другата опция, която имаме в момента, зависи пряко от волята на Комисията.
<P>
Ние разполагаме, България разполага, с един огромен енергиен източник, който в момента беше затворен по политически причини, и този източник се нарича АЕЦ "Козлодуй". В момента България е активирала електрически централи на въглища, които замърсяват околната среда много повече, отколкото която и да е ядрена електроцентрала, и съм сигурен, че колегите от Зелените ще се съгласят с това. Отрязването на първите четири блока на АЕЦ "Козлодуй", които претърпяха десетки и десетки проверки, които доказаха, че те са напълно безопасни, беше една огромна грешка, която нанесе огромни поражения на българския народ, и сега българският народ продължава да страда допълнително за това, че няма от къде да си набави енергия.
<P>
И затова аз апелирам към Комисията: крайно време е да разрешите както България, така и Словакия, да отворят своите напълно безопасни ядрени централи, с които да осигурят своя недостиг на енергия.
<SPEAKER ID="364" NAME="Charles Tannock" AFFILIATION="PPE-DE">
(EN) Гн Председател, това, което прави Русия, като използва прекъсването на газовия поток като дипломатическо оръжие още веднъж доказа защо ни е необходима обща външна политика на ЕС за енергийна сигурност чрез междуправителствено сътрудничество. Очевидната полза от такава политика е, че ще бъдем по-малко изложени на руските принудителни тактики, като се насърчават алтернативни източници като втечнен природен газ (ВПГ) и новите газопроводи, като "Набуко" и транссахарския маршрут, и изграждането на интегрирана електрическа мрежа на ЕС.
<P>
Това обаче ще ни даде стимул и за зеления дневен ред, като се окуражават възобновяемите източници и енергийната ефективност, както и възраждането на ядрената енергия. Подкрепям спешното искане на Словакия към Комисията да отвори отново затворения реактор Bohunice, което също ще помогне за справянето с изменението на климата.
<P>
Според мен няма съмнение, че Русия упражнява натиск върху Украйна и се опитва да дестабилизира правителството, като въвлича дори и Съединените щати в цялото това фиаско преди президентските избори в Украйна следващата година и излага на опасност евро-атлантическите стремежи на Украйна.
<P>
Въпреки това ЕС беше въвлечен в този скандал като още една жертва на газовата дипломация на Кремъл. Не мога да не мисля, че действията на Русия нарочно съвпаднаха с началото на чешкото председателство, въпреки че министър-председателят и действащ председател на Съвета гн Topolánek показа умелост при справянето с този належащ проблем.
<P>
Украйна вероятно е виновна по обвиненията, че отклонява руски газ, но това може би е разбираемо в контекста на все още недовършените двустранни договорености между тези две държави.
<P>
В момента Украйна трябва да плаща на междинна компания допълнителна сума от 500 милиона щатски долара годишно. Предвид факта, че газовият дълг на Украйна към Русия е 2,4 милиарда щатски долара, дългът можеше да е ликвидиран за около пет години чрез разсрочване на плащанията, които, според твърденията на вицепремиера на Украйна, са влезнали в джоба на корумпирани политици.
<P>
Трябва да устоим на всякакви опити за издигане на стена между Украйна и бъдещето й със Запада, и поконкретно бъдещето й като пълноправен член на Европейския съюз. Най-добрият начин да се гарантира, че Русия не може повече да упражнява тормоз или натиск върху Украйна, или дори да предизвиква ЕС да притиска Украйна да се споразумее, е да се подкрепи обща външна политика за енергийна сигурност на ЕС, която ще покаже солидарността между държавите-членки във времена на криза и енергиен недостиг.
<SPEAKER ID="365" NAME="Adrian Severin" AFFILIATION="PSE">
(EN) Гн Председател, проблемът, който разглеждаме, не е просто спор между Русия и Украйна. Първо, имаме спор между Европа и Русия, който засяга геополитическия статут на Украйна; после имаме спор между Европейския съюз и Украйна за европейските перспективи за Украйна; след това спор между Европейския съюз и Русия за руския монопол върху доставките на газ; и накрая спор между Европейския съюз и Украйна за украинския монопол върху транзита на природен газ.
<P>
Събрани заедно тези спорове ни изправят пред енергийна война, която е за разделение на силите. В тази война не сме заложници, а бойци. Не сме посредници, а една от страните с основателни интереси. Последиците от тази война се отразяват от една криза на друга. Можем ли да спрем битката и да организираме конференция за мир?
<P>
Необходими са ни правила за свободен енергиен пазар, споделен от руските и украинските ни партньори. Трябват ни гаранции и механизми, които да утвърдят тези правила и арбитражна система за уреждане на спорове, както и институция, която да изпълнява тези механизми. Трябва ни обща европейска енергийна политика, обслужвана от правни и политически инструменти и консолидирана от интегрирано споразумение със страните доставчици и транзитните страни, в случая Русия и Украйна. Налагането на санкции е безсмислено. Конфронтацията също не е изход. Нека се обединим и да водим стратегически и всеобхватни преговори. За тази цел трябва да организираме ad hoc междупарламентарна работна група с представители от Европейския парламент, руската Дума и украинската Рада, която постоянно да следи процеса по договаряне и изграждане на стратегия, докато това е необходимо.
<SPEAKER ID="366" NAME="Toine Manders" AFFILIATION="ALDE">
(NL) Гн Председател, госпожи и господа, нашето общество не може да съществува без енергия, както стана ясно. Газът трябва да продължи да тече и моето виждане е, че в най-кратки срокове е особено важно да се използват всички дипломатически пътища. Точно с това в момента се занимават Комисията и Съвета по достоен за похвала начин, за да гарантират, че газовите доставки ще бъдат възобновени възможно най-скоро. Заплахите с правни действия не са найефективният начин за действие, разбира се.
<P>
В средносрочен план, смятам, че е много важно да се създаде европейски пазар за енергетика, ако се предприемат мерките, които досега на предприехме. Време е за действие! Държавите-членки могат да изиграят важна роля в този аспект, например като ускорят пускането на газопроводите "Набуко" и "Северен поток". Преди всичко трябва да гарантираме създаването на една европейска мрежа за електричество и газ едновременно, което ще намали зависимостта ни и ще ни позволи да установим добре функциониращ пазар, а също и да покажем повече солидарност, и да прогнозираме поуспешно евентуален недостиг . Ще трябва обаче да запретнем ръкави и се чудя защо държавитечленки досега не взеха никакви мерки.
<SPEAKER ID="367" NAME="Dariusz Maciej Grabowski" AFFILIATION="UEN">
(PL) Гн Председател, Европейският съюз има успешен подход към глобалното затопляне: приемането на предложение беше достатъчно, за да се постигне мигновен успех. Успяхме да намалим температурите в Европа и настъпи зима, която засегна целия континент. Това е доказателство за силата и способностите на Европейския съюз, когато се прилага принципа "да искаш, значи да успееш". Но нашият успех се превърна в поражение, тъй като сега пък нямаме отопление за домовете и работните ни места. Това някои висши кадри не успяха да предвидят.
<P>
В енергийната политика, Европейският съюз започва да прилича на лекаря от романа на Хашек "Приключенията на добрия войник Швейк", който изписва едно лечение за всички болести - клизма. Европейският съюз се ограничи до устни декларации, конференции и особено да флиртува с Русия, като я окуражаваше да използва енергийните си ресурси като политически инструмент. И за да стане още по-лошо, тя намери съюзник в лицето на Германия, с който строи газопровод под Балтийско море.
<P>
Заключението е ясно за всички: трябва да вземем спешни мерки, за да не бъдем зависими от доставките на руския газ, като помним максимата "най-слабият потъва пръв", което означава, че първо трябва да спасим страните, които граничат и са изцяло зависими от газовите доставки от Изток, като Полша и балтийските държави, освен ако Европейският съюз не счита личните интереси и интересите на онези, които представляват Русия, за по-важни.
<SPEAKER ID="368" NAME="Николай Младенов" AFFILIATION="PPE-DE">
Благодаря, гн Председател. В момента гражданите на 18 страни-членки се държат като заложници в политическия спор между Украйна и Русия. Казвам политически спор, защото всички станахме свидетели на това как "Газпром" и доставките на енергия от Русия се използват за политическо оръжие за оказване на натиск върху суверенна страна. Гражданите на Европа се държат като заложници. Доставките идват от Русия. Кранчето е спряно в Русия. Да, Украйна носи определена вина и се обръщам и към Съвета, и към Европейската комисия, кажете на нашите приятели в Украйна, бъдете ясни и категорични, че докато те, опозиция и управляващи, не застанат с единна позиция по ключови въпроси на тяхното развитие, няма да могат да се справят с този натиск, който се оказва върху тях, съответно и върху нас. Както ние в нашите страни имаме консенсус по ключови въпроси, така и те трябва да имат консенсус по ключови въпроси.
<P>
Второ, "Газпром" дължи неустойки на нашите страни, защото в момента България, най-засегнатата страна от Европа, зависима изцяло от енергийните доставки на газта в Русия, трябва да потърси правата си и трябва да ги потърси от доставчика, който в случая е руската страна.
<P>
Трето, енергетиката в Европа трябва да бъде изговорена с един глас и този глас ясно трябва да каже "да" на ядрената енергетика в Европа, "да" на алтернативните източници на енергия, "да" на различните тръби, които ни правят по-малко зависими от един доставчик, "да" на по-големите хранилища, "да" на повечето връзки между страните-членки, за да избягаме от подобен тип кризи.
<P>
И на последно място, искам да кажа, че тук голяма критика в нашия случай търпи и българското правителство, което всичките години, в които управлява, крие договорите за доставки с Русия и не направи нищо за диверсифицирането на източниците на доставки на нашата страна.
<SPEAKER ID="369" NAME="Атанас Папаризов" AFFILIATION="PSE">
Уважаеми гн Председател, господин Министър, г-н Комисар, като представител на най-засегнатата страна се обръщам към Вас и към институциите, които представлявате, да се предприемат незабавни действия за възстановяване на доставките, като се използват всички политически средства и всички основания, съдържащи се в международното право. Надявам се, че на основание на принципа на солидарността Съветът и Комисията ще приемат българските предложения за включване в неизползваните 5 милиарда евро на проектите за трансгранични връзки между България и Румъния, България и Гърция, за разширяване възможностите на хранилището в Чирен, за да може да се покриват най-спешните нужди, а така също и за развитие на възможности за съвместно използване на терминали за втечнен газ.
<P>
Като докладчик по един от документите в трети енергиен пакет считам, че въпросът за преди всичко прозрачността и за спазването на правилата е по-важен от всички други въпроси, свързани с клаузата за трети страни. Надявам се също така, че Комисията най-скоро ще отговори на запитването, което отправихме с г-жа Podimata във връзка с дългосрочните мерки, които ще бъдат предприети, за да може преди пролетния Европейски съвет действително да разполагаме с една обща политика и с действени мерки, които да решават подобни проблеми на възникналите в момента, проблеми, които днес бяха наречени безпрецедентни, необосновани и неразбираеми от комисаря Барозу.
<SPEAKER ID="370" NAME="Метин Казак" AFFILIATION="ALDE">
Въпреки споразумението между Русия и Украйна да се възстановят доставките на руски газ към Европа, отново пропаднаха надеждите ни да получим газ. Независимо от причините, технически, финансови, политически, това безпрецедентно газово ембарго не може да бъде оправдано. В зима с рекордно ниски температури е безотговорно и нечовешко да се обричат милиони европейски граждани на студ. За България, като най-потърпевша от страните в ЕС, е особено важно да се спази принципът Pacta sunt servanda и доставките на газ да бъдат незабавно възстановени. За причинените щети и страдания на хората и за неизпълнението на договорите да бъде потърсено справедливо обезщетение.
<P>
Поздравявам чешкото председателство за активната му посредническа роля за преодоляването на кризата. Повече от всякога, сега е необходимо Европейският съюз да приложи стария мускетарски девиз на солидарността "Един за всички и всички за един" и да помогне финансово на пострадалите страни като България за жизненоважни проекти, които ще обезпечат енергийната му сигурност. Време е да покажем силата и единството на нашия съюз с приемането на дългосрочна енергийна стратегия.
<SPEAKER ID="371" NAME="Eugenijus Maldeikis" AFFILIATION="UEN">
(LT) Ясно е, че кризата на снабдяването с газ е политически проблем, а не търговски спор. И "Газпром", и "Нафтогаз", изпълняват главната задача в конфликта - като се опитват да покажат на всички нас и на обществото колко е невъзможен транзитът в технически, технологически и икономически смисъл. Това се повтаря непрекъснато. Още повече защото нашите партньори, партньорите на Европейския съюз, не се ръководят нито от елементарни бизнес практики, нито от Енергийната харта. Изглежда тези неща не съществуват за тях. За съжаление не виждам желание за споразумение нито от страна на Киев, нито от страна на Москва. Сякаш се опитват да печелят време в тези преговори и смятам, че само политически мерки могат да решат политическия проблем, докато не бъдат решени техническите въпроси с транзита. Мисля, че трябва да се стремим към сключване на политически споразумения и политически гаранции между Европейския съюз, Русия и Украйна, докато не бъдат постигнати целите ни в средносрочен и дългосрочен план. Друг въпрос е енергийната солидарност. Министър-председателят на България и министър-председателят на Словакия отиват в Москва и Киев да преговарят. Тази седмица на енергийна солидарност не би трябвало да свършва с преговори, отново водени в двустранен формат. Мисля, че енергийната солидарност за България и Словакия би била да отворят отново атомните си централи в тази ситуация. Това ще бъде истинска енергийна солидарност.
<SPEAKER ID="372" NAME="John Purvis" AFFILIATION="PPE-DE">
(EN) Гн Председател, стигнах до три съвсем очевидни заключения от безизходната ситуация с Русия и Украйна.
<P>
Първо, трябва да намалим нашата зависимост от природния газ, чийто внос все повече се увеличава. Това означава да насочим вниманието си към местни източници на енергия, сред които възобновяеми източници и ядрена енергия.
<P>
Второ, трябва да подобрим солидарността на ЕС с взаимна подкрепа между държавите-членки за доставките на електричество, газ и петрол. Това означава значително подобрени и разширени мрежи и тръбопроводи. Защо България няма газ, докато Румъния от другата страна на Дунава има газ? Защо Словакия няма газ, докато нейните съседи, Австрия, Полша и Чешката република имат? Тези недостатъци в газовата мрежа трябва спешно да бъдат решени. Кога ще стане това, Комисар Piebalgs?
<P>
Трето, трябва да диверсифицираме нашите източници и хранилищата за газ и петрол. Защо не използваме целия потенциал на изпразнените газови полета за съхранение в южната част на Северно море?
<P>
Трябва значително да разширим инфраструктурата ни за втечнен газ и да развием тръбопроводни системи от алтернативни източници и по алтернативни маршрути. Трябват ни подобрени и повече на брой връзки с Норвегия, Северна Африка и Западна Африка, с Каспийско море и Кавказ, с Левант и страните от Залива в Близкия изток.
<P>
В заключение се обръщам към Комисията и Съвета с въпроса дали насърчават достатъчно настойчиво възобновяемите източници на енергия и атомната енергия, като инвестират достатъчно в изграждането на тръбопроводи и терминали за втечнен природен газ (ВПГ) и като развиват политическите отношения, които ще гарантират последователност и разнообразие на доставките.
<P>
Определено не може да бъдем зависими от Русия или от Украйна в такава степен като сега. Трябва да сложим на първо място нашите европейски интереси и то незабавно.
<SPEAKER ID="373" NAME="Dariusz Rosati" AFFILIATION="PSE">
(PL) Гн Председател, гн Действащ председател, Комисар, поведението на Русия да отреже доставките на газ за потребителите в Европейския съюз е недопустимо от гледна точка на договорните ангажименти, поети от Русия. Европейските потребители плащат, за да получават газ от Русия в дадени срокове и имат право да очакват да го получат навреме, независимо от споровете между Русия и Украйна. Решението на премиера гн Putin да спре доставките пред телевизионните камери нарушава не само подписаните договори, но също така показва, че "Газпром" не е компания, която работи на пазарен принцип, а компания, която изпълнява заповедите на Кремъл. Това разискване би трябвало да изпрати ясен сигнал на Русия и на Украйна незабавно да възобновят снабдяването с газ.
<P>
Също така бих искал да кажа, че поведението на украинците е крайно разочароващо. Неразбирателството с Русия, неясните правила за плащане на посредниците за газовите доставки и скритите политически борби на най-високо равнище в правителството компрометират Украйна в очите на обществеността и препречват пътя на тази страна към Европа. Това не ме кара да се чувствам никак добре, тъй като Украйна е наш важен съсед и стратегически партньор.
<P>
Сегашната газова криза в крайна сметка потвърди, че Европа трябва да търси сама енергийна сигурност. Не може да търпим повече това бездействие. Гн Комисар, приканвам Европейската комисия незабавно да предприеме законодателни инициативи, които да доведат до нужната ни диверсификация на енергийните доставки, така че да се осигури реална, а не измислена енергийна солидарност, както и свързване на националните газови транспортни системи между отделните държави-членки.
<SPEAKER ID="374" NAME="Биляна Илиева Раева" AFFILIATION="ALDE">
Уважаеми колеги, при изострената икономическа криза и тежки последици от газовия конфликт е наложително единодействието между всички национални и европейски институции. Мащабите на проблема изискват концентрация на усилията и обединения на наднационално и надпартийно ниво в името на европейските граждани, на техните интереси и на техните права.
<P>
Алтернативните източници на енергия и новите технологии ще намалят зависимостта ни от вноса на суровини и енергия. След икономическите, социалните, следват и екологичните проблеми от газовата криза. Преминаването на цели индустрии от газ на мазут, както се случи в България, води до забавяне на плановете на Европейския съюз за намаляване на парниковите емисии. Оценяваме навременната намеса на европейските институции, но е необходимо приоритетно партньорство за подобряване на енергийната ни независимост. Затова европейският план за икономическо възстановяване трябва да вземе предвид чрез финансова подкрепа актуалните нужди за изграждане на алтернативна енергийна инфраструктура, особено на най-зависимите страни, каквато е и България.
<P>
Призоваваме Европейския парламент да се ангажира с ясна позиция, позволяваща координирани действия на всички институции за решаването на тази газова криза и недопускането на бъдещи такива.
<SPEAKER ID="376" NAME="Romana Jordan Cizelj" AFFILIATION="PPE-DE">
(SL) Транспортирането на руски газ през Украйна не е просто двустранен въпрос или търговски спор. Това е въпрос със силен многостранен компонент, тъй като продажбата и транзитът на газ могат да представляват търговска дейност единствено ако са спазени необходимите условия. Минималните условия в това отношение, по мое мнение, са прозрачност, ясно определени правила, конкурентоспособност, надеждност и контрол.
<P>
Моят въпрос и опасения се отнасят до това, кой ще обезщети дружествата, които вече е трябвало да прекратят дейността си? Кой ще обезщети засегнатите отделни граждани? С това искам да кажа, че Европа трябва да потърси сметка от някой за това.
<P>
Какво можем да направим сега? Нека да направим по-интензивни дипломатическите си усилия. Трябва да бъдем побързи и по-ефективни при оформянето на обща енергийна политика. Третата област, към която бих искала да насоча вниманието ви е диверсификацията: диверсификация на източниците, пътищата за доставка и страните, от които внасяме енергийни продукти.
<P>
По отношение на газа бих искала да спомена две приоритетни области, по-конкретно: използването на втечнен газ и проекта за газопровода "Набуко". И двете ще доведат до диверсификация на пътищата за доставка и страните на износ. Проектът "Набуко" трябва да има приоритет пред проектите "Северен поток" и "Южен поток" не само на европейско равнище, а също и на равнището на всяка една държава-членка.
<P>
Поради тази причина бих искала Комисията да ни предостави поне основна информация относно напредъка по проект "Набуко". Бих искала също да попитам какви допълнителни действия е предприела Комисията, за да предотврати повторното възникване на затруднения от този тип през 2010 г. и да ни даде някакви насоки относно това, кога има вероятност в Съюза отново да започне да постъпва газ.
<SPEAKER ID="377" NAME="Szabolcs Fazakas" AFFILIATION="PSE">
(HU) Гжо Председател, сега, когато се очаква доставките на газ да бъдат възобновени в резултат на първоначално колебливата, но в крайна сметка решителна намеса от страна на Европейския съюз и независимо от различните технически и други предполагаеми проблеми, можем да си отдъхнем, но не можем да почиваме на лаврите си.
<P>
От една страна, причината за спора между Русия и Украйна не е разкрита и за нея не е намерено решение, поради което тя може да възникне отново по всяко време. Освен това газовата криза отново показа нашата зависимост и уязвимост. Признаването на този факт може да предотврати забавянето на разработването на обща европейска енергийна политика, като първата стъпка, която трябва да направи Европа, е да поеме съвместна отговорност за осигуряване на доставките.
<P>
За да направим това, трябва да развием нови източници и пътища за доставка, както и връзки между мрежите на държавите-членки. Въпреки това не можем да очакваме тези развития да бъдат осъществени на пазарен принцип, по скоро трябва да бъдат предоставени европейски източници въз основа на общите европейски интереси.
<P>
Газопроводът "Набуко" представлява дългосрочно решение, докато разработването на нови мрежи, свързващи новите държави-членки може да започне още днес, като се използват 5 млрд. EUR, предназначени за тази цел в програмата за икономическо стимулиране. Това би означавало едновременно постигане на две цели, тъй като тази инфраструктура би могла да стимулира европейската икономика и да осигури работни места, като в същото време би могла да смекчи ефекта от подобни кризи.
<SPEAKER ID="378" NAME="Ivo Belet" AFFILIATION="PPE-DE">
(NL) Гжо Председател, Комисар, госпожи и господа, този проблем не е нов: той е бил предмет на разискване в продължение на години тук в пленарната зала и в Комисията по промишленост, изследвания и енергетика. Москва никога не ни е давала да разберем толкова ясно, колко уязвими сме станали и колко лесно можем да бъдем подкупени. Сега е моментът да предприемем някакви действия.
<P>
Комисар, вашата диагноза за липсата на взаимосвързаност не би могла да бъде по-точна. Трябва да работим върху това, тъй като в действителност можем да направим нещо по въпроса. Трябва да свържем газопреносните мрежи в рамките на Европейския съюз. Една от основните причини това да не е направено е, че лицензите са национални. Трябва да ги хармонизираме поефективно, тъй като те са различни във всяка държава-членка. Трябва да намерим решения за подобро рационализиране на националните процедури. Осъзнавам факта, че комисията има малки правомощия в тази област, но трябва да се опитаме да постигнем пробив. Това което би могло да даде резултат - както беше споменато също и в предложението на Комисията - е назначаването на координатор за всеки трансграничен проект, който да посредничи в областта на връзките и да придвижва нещата. Тази координация може да бъде от основно значение и това в действителност е така по отношение на вятърната енергия. Със задоволство установих, че във второто си преразглеждане, Вие ясно заявявате, че координацията ще е една от характеристиките на планираното разработване на морска мрежа за вятърни турбини, по-специално по отношение на връзката със сухоземните мрежи.
<P>
Второ, трябва да обърнем по-голямо внимание на втечнения газ (ВПГ), тай като предоставя по-голяма гъвкавост и ни прави много по-малко уязвими. Трето, мрежите трябва да бъдат свързани с устойчива енергия, която, както знаем, ще се генерира локално и трябва да гарантираме, че й се предоставя приоритетен достъп до мрежата.
<P>
Госпожи и господа, Комисари, ясно е какво трябва да направим. Предполагам, че политическата воля сега е да предприемем действия и че ще бъдат взети основни и специални решения на предстоящия пролетен Европейски съвет.
<SPEAKER ID="379" NAME="Zbigniew Zaleski" AFFILIATION="PPE-DE">
(PL) Гжо Председател, даден клиент, който заплаща договорена цена, изпълнява задължение. Русия е отговорна за кризата и трябва да й бъдат наложени санкции, гн Комисар. Ясно е, че Украйна е по средата. Ако Русия не може да приеме политическата насоченост на Украйна, тя трябва да я приеме, както е преодоляла загубата на политическото си влияние върху страните от социалистическия блок. Светът се променя и тя просто трябва да приеме този факт.
<P>
Театралното представление на Русия за спиране на доставките на газ като че ли показа, че тя не се интересува от това да ни продава своя продукт. Поне така изглеждаше. Смятам, че за доброто на нейната икономика и на нейното население, Русия трябва да обърне внимание на пазара и на имиджа си като надежден партньор. Подчертавам факта, че двете страни зависят една от друга, а това, е може би най-важният аспект на този договор и на сътрудничеството.
<P>
Смятам, че Русия най-накрая ще установи тази истина и Европа ще вземе предвид Русия и ще стане добър посредник.
<SPEAKER ID="380" NAME="Zita Pleštinská" AFFILIATION="PPE-DE">
- (SK) "Газпром" и "Нефтогаз" злоупотребяват с доверието на европейските потребители. Стотици дружества в Словакия са принудени да прекратят производството и хора мръзнат в домовете си в България. Европейските граждани не трябва да плащат цената за търговските и политическите игри.
<P>
Трудно е да се прецени, коя страна има по-голяма вина, но едно е ясно - Словакия и България спешно имат нужда от помощ. Те се нуждаят от незабавно решение, необходимо им е незабавно подновяване на доставките на газ и те трябва да знаят, какво ще се случи с техните атомни електроцентрали.
<P>
Смятам, че независимо от всичко, което се е случило, няма да обърнем гръб на страните от бившия социалистически блок, включително Украйна, които искат да се освободят от руското влияние. Гражданите на Украйна не бива да страдат, само защото техните политици са се провалили.
<SPEAKER ID="381" NAME="Евгени Кирилов" AFFILIATION="PSE">
(EN) Гжо Председател, като цяло аз мога да се съглася с колегите, които подкрепиха активната роля на чешкото председателство.
<P>
Въпреки това не мога да се съглася с политическия тон на заместник министър-председателя гн Vondra, в неговите уводни бележки. Неговият политически тон е прекалено спокоен. Да, говорили сме и говорим в един глас, но този глас не е достатъчно силен. Тъй като, предвид тежкото положение на милиони граждани в Европа, които страдат по време на суровата зима, ние тук не можем да бъдем спокойни. Питам се защо е така. Трябва да действаме и аз съм съгласен с повечето колеги, които поискаха разследване, тъй като трябва да установим, коя от двете страни е по-безотговорна. И двете носят отговорност! Вероятно причината за този спокоен политически разговор е фактът, че сега е засегната не само Русия, но и Украйна, а това не е правилно.
<P>
Наистина мисля, че не само Парламентът, но и председателството трябва да повиши тон в името на гражданите, които страдат.
<SPEAKER ID="382" NAME="Fiona Hall" AFFILIATION="ALDE">
(EN) Гжо Председател, тази криза подчертава важността на това, Европейският съюз да стане по-независим по отношение на енергията, но докато обсъждаме доставките на енергия, не трябва да забравяме основното значение на контрола на търсенето на енергия.
<P>
До 2020 г. имаме за цел 20 % подобрение на енергийната ефективност на Европейския съюз и известна част от законодателството е насочена към икономия на енергия. Тези действия за енергийна ефективност не само ще спомогнат за решаване на проблема с изменението на климата и недостига на горива: те също така ще подобрят в значителна степен енергийната сигурност на Европа.
<P>
Разбира се, има основателна причина планът за действие относно енергийната ефективност на Комисията да съдържа международен елемент и да признава важността за насърчаване на подобряването на енергийната ефективност в страни извън Европа, не само страните, които доставят енергия на Европа или пренасят транзитно енергия през Европа. Факт е, че ако те използват по-малко, има вероятност ние да получим повече. Това е от значение извън непосредствения политически аспект на тази криза.
<SPEAKER ID="383" NAME="András Gyürk" AFFILIATION="PPE-DE">
(HU) Гжо Председател, предлагам да говорим ясно. Европейският съюз не си взе поука от своя опит с газовата криза от 2006 г. между Русия и Украйна и се провали в настоящата криза. Лицата, които взимат решения, реагираха на спирането на кранчето за газа, като че ли това се е случило напълно неочаквано. Тази криза с доставките на енергия, най-сериозната досега, може да е последният призив за пробуждане на държавите-членки и трябва да предприемем стъпки за намаляване на нашата енергийна зависимост.
<P>
Вярвам, че сега е ясно на всеки, че конфликтът, който избухна между Русия и Украйна, не е просто частен двустранен съдебен спор, тъй като той засяга стотици милиони жители на Европейския съюз. Настоящата криза е тест не само за нашата обща енергийна политика, но и за солидарността на Европейския съюз.
<P>
Залогът сега е дали държавите-членки могат да преодолеят границите на политиките, които досега се основаваха на отделни сделки. Залогът е дали Европейският съюз е способен да говори и действа единно по такъв основен въпрос.
<SPEAKER ID="384" NAME="Eluned Morgan" AFFILIATION="PSE">
(EN) Гжо Председател, радвам се да видя отново гн Vondra. Благодаря му за това, че обясни сериозността на ситуацията, но кога Съветът ще разбере, че докато Европейският съюз не говори единно относно енергийните въпроси, поконкретно относно Русия и Украйна, ние ще сме в слаба позиция?
<P>
Ще ви дам един пример, при който Съветът не прави това. Скоро ще започнем преговори относно второто четене на пакета за либерализация на енергията. Комисията излезе с много внимателно изготвена позиция относно третите страни, които инвестират в Европейския съюз, като предложи да говори от името на Европейския съюз по тези въпроси. Какво направихте вие в Съвета? Оттеглихте се към национални позиции и казахте, не - ние държавите членки искаме последната дума, не Комисията.
<P>
Именно на това разделяне и владеене, най-стария трик, сте станали жертва вие и вашите колеги. Докато не разберете, че обединяването на усилията за постигане на по-голямо международно влияние е правилният път, винаги ще бъдем в позиция, в която сме уязвими. Трябва да отговорите на европейските граждани, защо сега стоят на студено. Трябва да промените позицията си в това отношение. Ще направите ли това?
<SPEAKER ID="385" NAME="Alexandr Vondra">
действащ председател на Съвета. - (EN) Гжо Председател, най-напред нека Ви поднеса извиненията си. Ас съм тук за пръв път и може би отделих прекалено много време на увода и допринесох за закъснението. Но мисля, че обобщението на действията ни след ранната сутрин на 1 януари беше полезно.
<P>
Да говорим в един глас е точно това, което се опитваме да правим в това изпитание. Мисля, че засега в голяма степен успяваме да го постигнем.
<P>
Вие споменахте вътрешния енергиен пакет. Той не е предмет на настоящото разискване; ние обсъждаме извънредната ситуация. Но мога да ви кажа, от това което знам от обсъжданията в Съвета, че различните страхове относно пълното отделяне бяха мотивирани просто от стратегически опасения в някои страни. Това е разискването относно клауза за трета страна и т.н. Въпреки това споменах в моето изявление тук, че чешкото председателство определя това като един от своите приоритети и ще направим всичко възможно да намерим решение и компромис между Съвета и Парламента.
<P>
Но не очаквайте това да ни донесе чудотворно решение като при игрите с газ в Централна и Източна Европа. Различно е да си на остров, където имаш свободата да доставиш енергия до което и да е пристанище, от това да си разположен където е Словакия или България. Да, прави сте, че има страни, които са по-добре оборудвани, дори в този конкретен регион за извънредна ситуация като тази. Въпреки това мисля, че трябва да осъзнаваме например факта, че не можем да изградим складови помещения за газ, където искаме. Необходима ни е подходяща геологична среда.
<P>
Например в моята страна имаме късмет, тъй като всички складови помещения са разположени в източната част на страната. Ние можем да взимаме от тези запаси и да разпределяме газ, дори ако почти няма доставки от вън. Можем да оцелеем няколко седмици или месеца, но не по-дълго. От друга страна, за съжаление Словакия разполага с тези геологични позиции в западната част на страната и операцията по пренасочване на потока няма да е лесна. Компресорите трябва да са разположени на тръбопроводите, в противен случай се стига до проблем.
<P>
На тези, които оспорват факта, че това е политически проблем: относно говоренето в един глас аз мога да кажа въз основа на целия си опит, че това със сигурност е политически проблем. Това е политически проблем, тъй като хората стоят на студено и поради това е налице политически трудна ситуация. Разбира се, съгласен съм с тези, като Jacek SaryuszWolski или István SzentIványi, които оспорват факта, че това е някаква цинична игра и всъщност в центъра стои борбата за това, кой да контролира инфраструктурата във въпросната страна. Други, като Hannes Swoboda и Jan Marinus Wiersma, наблягат на това, че не трябва да предприемаме черно-бял подход и че Украйна заслужава внимание - вие също имате право: разбира се, Украйна не ни улеснява. Това поне е моето мнение. Но освен това трябва да осъзнаваме факта, че България и Словакия са в ужасно положение, тъй като изведнъж се появява страна, която иска да се възползва от затрудненото положение и да вкара тези страни в конфликт с Украйна. Именно това виждаме сега, например от днешните развития. Затова е трудно - какво можем да направим?
<P>
Има и такива, които изобщо се страхуват да се включат в играта, тъй като им прилича на играта на карти "Черен Петър" и има опасност, този, в който остане черната карта да плати дължимото. Не мисля, че този който се страхува да играе, е смел. Смятам, че смелите хора поемат рискове.
<P>
Защо да не се купува газ на границата между Украйна и Русия? Това е чудесен пример! Обсъждали сме това, но кои са изпълнителите на страната на Европейския съюз? Те са частни дружества, които се страхуват, тъй като нямат контрол върху постъпващия газ. Очевидно е, че трябва да има решение, но то ще изисква съгласието на Украйна да се откаже от дял в тръбопровода. Както знаете, техният парламент забранява това и те не са готови да го направят. Европейските дружества трябва да поемат определена роля и нищо не може да се направи за седмици или дори месеци. Така че ние трябва да засилим натиска. Но днес например казахме, че трябва да последва съдебен процес. Мисля, че това е важно и за двете страни.
<P>
Не искам да се повтарям и отново да продължа подълго, отколкото трябва. Искам да ви благодаря преди всичко за интереса ви и активното ви отношение - на Jacek SaryuszWolski, група PPE-DE и на всички вас тук. Необходима ни е вашата помощ и вашето внимание. Необходима ни е вашата помощ, за да привлечем вниманието върху този въпрос в европейските страни, в които това не е проблем от първите страници. Става дума за тази част на Европа, в която няма извънредна ситуация. Така ще можем да говорим по активно в един глас.
<P>
Накрая, но не на последно място, съгласен съм с повечето от вас, които спореха в полза на необходимостта от по-стратегически подход, необходимостта от краткосрочни и дългосрочни решения - именно това планира да направи чешкото председателство. Разполагаме със шестте месеца - и вероятно разполагаме с четири месеца за да работим с вас върху това - но сме напълно съгласни с Комисията и държавите-членки да придвижим напред дневния ред, за да направим това ключов елемент за Съвета през м. март и разбира се също да организираме през м. май среща на върха за южния коридор, за да насърчим диверсификацията на доставките като проекта "Набуко" и други.
<SPEAKER ID="386" NAME="Benita Ferrero-Waldner">
член на Комисията. - (EN) Гжо Председател, ще опитам да бъда възможно най-кратка. От гледна точка на международната политика, има много последици и ние започнахме да разглеждаме тези последици през 2006 г., когато за пръв път бяхме призовани да се пробудим. Най-важното е това, което можем да направим заедно в бъдеще. Ние имаме един проблем и това разбира се е Договорът. В Договора няма обща политика за външната сигурност. В Договора от Лисабон ще имаме клауза за солидарност, която може да се използва за постигане на по-добрата координация, която се практикува и се споменава навсякъде. Второ, в продължение на две години ние поддържахме дипломатически отношения по отношение на енергията. Подписани са голям брой меморандуми. Работихме върху това, но голяма част от нещата са все още само теоретични или са в етап на подготовка. Много е трудно да се съберат едновременно всички участници. Обикновено можем само да работим по рамката, например за "Набуко". След това се опитахме да получим необходимия обем газ, за да бъде снабден и изграден "Набуко". Смятам, че там са необходими публичночастни партньорства. Това е вторият ми въпрос. Третият е, разбира се, както всички знаем - казвали сме го толкова често - че конфликтът във връзка с газа е търговски, но има и силно политически характер.
<P>
Ние виждаме и изключително лошото състояние на взаимоотношенията между Русия и Украйна, но основната ни цел трябва да е стабилизиране на ситуацията, доколкото това е възможно. Една от тези възможности ще бъде нашата нова идея за Източно партньорство, съгласно която ще искаме източните партньори да работят заедно. Относно Украйна, в края на март ще проведем съвместна международна инвестиционна конференция по отношение на обновяването и модернизацията на газовата транзитна система на Украйна. Мисля, че това е доста своевременно събитие. По отношение на двустранните връзки - ЕС-Русия или ЕС-Украйна - мисля, че е ясно, че доставките на енергия и транзитните аспекти на новите споразумения, които понастоящем се договарят, са придобили ново значение и ще са налице.
<P>
Последният ми коментар е, че ние не само гледаме на изток, но и на юг. Вече сме работили с много арабски страни по инициативи за получаване на газ, посредством Турция, да се надяваме до газопровода "Набуко". Това означава, че диверсификацията на газопроводите, източниците и, разбира се, на различната енергия - както беше казано тук - ще бъде подходът за в бъдеще. Затова на нас също ни е необходимо подходящото правно основание, а това е трудно.
<SPEAKER ID="387" NAME="Andris Piebalgs">
член на Комисията. - (EN) Гжо Председател, уважаеми колеги, ще кажа само няколко неща. Преди всичко, нашата задача е незабавно да възстановим доставките, тъй като хората страдат, промишлеността страда, хората губят работните си места; така че основната задача е да не създаваме допълнителни пречки.
<P>
Но след това трябва да се направи анализ и също така да се вземат мерки. Трябва да преразгледаме някои от нашите стереотипи, тъй като, ако 2006 г. може да се нарече призив за пробуждане, това сега е истински шок.
<P>
В действителност ние подценяваме това, което наистина се е случило. Ако правителствата на две страни се обвиняват за спирането на кранчето на газопроводите, тогава единственото заключение, което мога да направя - тъй като имам доверие на страните и на правителствата - е, че някой се е намесил по отношение на газопроводите, а това е много трудно да се повярва.
<P>
Така че това, което се е случило, наистина е необичайно и аз вярвам, че ще има огромно въздействие върху енергийните политики, които се опитваме да създадем. Ето защо вярвам, че нито един въпрос не трябва да бъде табу никога вече. Наистина трябва да обсъдим това как ще гарантираме сигурност на доставките при всички възможни условия.
<P>
И, ако трябва да бъда честен, никога не съм очаквал пълно спиране на доставките. Това никога не е било в моите очаквания: за мен също беше шок. Може да ме обвинявате като комисар по енергетиката и да кажете, "трябваше да предвидите това". Но нямаше такива очаквания. Това е нещо ново, което никога преди не се е случвало и в бъдеще трябва да сме подготвени за подобна мярка.
<SPEAKER ID="388" NAME="Председател">
Разискването приключи.
<P>
Гласуването ще се проведе утре (четвъртък, 15 януари 2009 г.).
<P>
Писмени декларации (член 142)
<SPEAKER ID="389" NAME="Cristian Silviu Buşoi  " LANGUAGE="RO">
Европейският съюз отново е изправен пред криза в неговите доставки на природен газ. Не е ясно кой е виновен. Русия? Украйна? И двете? Настоятелно призовавам Европейската комисия да оповести информация относно причините, които доведоха до тази ситуация. Европейският съюз трябва да поеме отговорност и да заяви кой всъщност е виновен.
<P>
За съжаление кризата подчерта факта, че много от държавите на Европейския съюз са уязвими от изнудване с енергия и могат да пострадат в резултат на недоразуменията между страните от бившия Съветски съюз, които са по-скоро от политическо отколкото от икономическо естество. Очевидно е, че трябва да ускорим процеса на създаване на обща европейска енергийна политика, въз основа изключително на общ международен подход. Трябва да ускорим процеса на диверсификация на източниците на доставки и транзитните пътища на природния газ. Всъщност ускоряването на проекта "Набуко" е изключително важно.
<P>
Мисля, че комисарят по енергетиката трябва да представи доклад с подробно описание на действията, които трябва да бъдат предприети, или по-специално, които НЕ са били предприети от Комисията за подпомагане на проект "Набуко" през последната година.
<SPEAKER ID="390" NAME="Sylwester Chruszcz  " AFFILIATION="UEN">
в писмена форма. - (PL) В днешното разискване се говори много за доставките на газ, връзките, енергийните връзки и зависимостта на европейските икономики. Трябва да се учим от настоящата криза.
<P>
Също трябва да считаме проекта Yamal 2 като нещо, което е рационално и е в наш интерес. Той не само е по-добър от Прибалтийския газопровод до Германия, който заобикаля Полша, но също ще повиши нашата енергийна сигурност. Ако бъде изграден, Yamal 2 ще предостави значително по-голям транзит на газ през Полша за Европа, а също така ще бъде и по-ефективно по отношение на разходите и по-ефикасно решение, отколкото газопровода "Северен поток", и освен това може да бъде изграден по-бързо.
<P>
Смятам, че това е начинът, по-който трябва да насочим нашите усилия, за да гарантираме енергийна сигурност за всички държави-членки на Европейския съюз.
<SPEAKER ID="391" NAME="Corina Creţu  " LANGUAGE="RO">
Газовата криза насочва вниманието върху два основни проблема, пред които е изправен Европейският съюз.
<P>
На енергийния фронт ние все още нямаме обща стратегия поради липсата на съгласуваност, която е необходима за това. Понастоящем, 11 от 27 държави-членки на Европейския съюз са засегнати в резултат на спирането на доставките. Въпреки това зависимостта от руския газ е често срещан проблем на сигурността, като се има предвид, че енергийното оръжие може да се използва по всяко време, особено срещу бившите държави-сателити на Русия. При тази ситуация, задължение на Европейския съюз е да намери решение за създаване на сигурна енергийна зона за новите държави-членки. Действителният проблем за Европа е диверсификацията на източниците на газ, а не транзитните пътища между Русия и Европейския съюз.
<P>
Второ, газовата криза показва политическата слабост на един разделен, колебаещ се Европейски съюз. Един от основните явни недостатъци идва от председателството на Европейския съюз. Необходим ни е, особено по време на криза, представителен глас, който да говори от името на Европейския съюз. При хор от няколко гласа има риск от осмиване на идеята за обединена Европа, да не говорим за международния й имидж и влияние. Поради това е необходимо да се установи европейско председателство с по-голяма продължителност, което също така е независимо от политическите структури на държавите-членки.
<SPEAKER ID="392" NAME="Daniel Dăianu  " AFFILIATION="ALDE">
в писмена форма. - (EN) Още един призив за пробуждане.
<P>
Настоящата газова криза показва още веднъж, колко слаба и неефективна е енергийната политика на Европейския съюз. Когато са под голям натиск, националните правителства на Европейския съюз разчитат основно на своите собствени ресурси и източници. Това не е изненадващо при тези обстоятелства, но показва още една страна на липсата на солидарност в Европейския съюз. Тази криза също подчертава това, което е задължително относно бъдещите стъпки на енергийната политика на Европейския съюз, ако в действителност искаме да имаме такава. По отношение на нефтените запаси трябва да разработим складове за газ. Трябва да разнообразим доставчиците на газ, пътищата за доставка и механизмите на доставяне (както в случая с втечнения природен газ). Изграждането на проект "Набуко" трябва да бъде ускорено и средствата за този проект трябва да бъдат подсилени чрез участието на Европейската инвестиционна банка при неговото финансиране. Аргументът, че няма да има на разположение достатъчно газ, ако трябва да бъдат разработени нови пътища за транспортиране, се оказва несъстоятелен при внимателно разглеждане. Трябва по-бързо да разработим възобновяеми енергийни ресурси и да пестим енергия. Накрая, но не на последно място, трябва да развиваме трансгранични свързвания на преносни мрежи, така че държавите-членки на Европейския съюз да могат да си помагат при необходимост.
<SPEAKER ID="393" NAME="Dragoş Florin David  " LANGUAGE="RO">
Гжо Председател, Комисар, госпожи и господа.
<P>
Енергийният сектор представлява основен икономически и геополитически фактор. В днешно време почти половината от енергията на Европейския съюз зависи от внос, като прогнозите показват, че вносът ще представлява 70 % от доставките на природен газ и 100 % от доставките на нефт до 2030 г. Това трябва да са нашите основни мотиви за спешното разработване на обща енергийна политика. Това изисква от нас да базираме изпълнението на общата енергийна политика на три стълба: пълна взаимосвързаност на националните мрежи на европейско ниво, диверсификация на източниците на доставки и приемане на активни мерки насочени към икономия на енергия.
<P>
Всички тези мерки трябва да доведат до избягване на енергийни кризи като настоящата, свързани с доставянето на газ от Русия посредством Украйна, която създава значителни проблеми за населението на Европейския съюз и нарушава неговата икономика. Наистина ли е възможно да се открадне газ от газопреносна мрежа като портфейл от нечий джоб? Наистина ли е възможно да се прекратят доставките просто така за няколко минути, без потребителят да е уведомен предварително? Мисля, че преди да разгледаме несъответствието с международните договори и споразумения и факта, че доставчикът, който получава най-голям дял от своите приходи от износа на газ, третира европейците, които плащат надеждно за този газ, с безразличие и незаинтересованост, трябва да потърсим решения за енергийната сигурност на Европейския съюз.
<SPEAKER ID="394" NAME="András Gyürk" AFFILIATION="PPE-DE">
, в писмена форма. - (HU) Европейският съюз не си взе поука от своя опит с газовата криза от 2006 г. между Русия и Украйна. Лицата, които взимат решения, реагираха на спирането на кранчето за газа, като че ли това се е случило напълно неочаквано. Тази криза с доставките на енергия, най-сериозната досега, може да е последният призив за пробуждане на държавите-членки: трябва да предприемем стъпки за намаляване на нашата енергийна зависимост. Конфликтът, който избухна между Русия и Украйна, не е просто частен двустранен съдебен спор, като се има предвид, че той засяга стотици милиони жители на Европейския съюз.
<P>
Настоящата криза не е само тест за нашата обща енергийна политика, а също и за солидарността на Европейския съюз. Залогът сега е дали държавите-членки могат да преодолеят границите на политиките, които досега се основаваха на отделни сделки. Залогът е дали Европейският съюз е способен да говори и действа единно по такъв основен въпрос.
<P>
Бездействието от последните дни е изключително болезнено, като се има предвид, че Европейската комисия се справи добре с определянето на стъпките, които могат да намалят зависимостта на Европа. Можем да се съгласим единствено с изложеното в Плана за действие за енергийна сигурност и солидарност. Възможно най-скоро трябва да се направят инвестиции за разработване на алтернативни пътища за доставка и за свързване на съществуващите мрежи. Подпомагането на инфраструктурите за енергийна ефективност трябва да бъде разширено и ние трябва да засилим оформящото се енергийно измерение на международната политика на Европейския съюз.
<P>
Вярвам, че настоящата криза не би имала такъв драстичен ефект, ако държавите-членки не бяха се осъзнали едва в последния момент и се бяха ангажирали с обща европейска енергийна политика не само на думи.
<SPEAKER ID="972" NAME="Filip Kaczmarek  " LANGUAGE="PL">
Изглежда настоящата криза с доставките на газ за Украйна и за Европа има много по-големи измерения от предишните кризи, които бяха в резултат на същия проблем с монополистичната позиция на Русия в доставките на газ за Европейския съюз. Тя ни помогна да осъзнаем истинското значение на понятия и термини, които често използваме, но не винаги разбираме, понятия като енергийна сигурност, солидарност на Европейския съюз, обща енергийна политика или диверсификация на доставките и начините за доставяне на газ и други горива. На нас дори не ни е необходимо да знаем истинските причини, които стоят зад поведението на Русия, за да направим заключения. Очевидно е важно да знаем мотивите за да направим морална и политическа оценка за поведението на отделните държави и фирми, но си остава фактът, че независимо от мотивите на отделните страни по споразумението, някои граждани на Европейския съюз са били изложени на болезнени резултати поради липсата на газ. Истината е важна, но тя няма да ни снабди с газ. Нека да използваме възможността да получим сериозни отговори на няколко въпроса. Ще можем ли да направим правилните заключения от настоящата ситуация? Ще можем ли да погледнем отвъд късогледата перспектива, която се използва от политическите партии, които понастоящем са в опозиция и които цинично използват ситуацията за неоснователни атаки срещу собствените си национални парламенти? Ще бъде ли изграден "Набуко"? Ще увеличим ли задължителните си запаси от гориво? Идеологическите опоненти на ядрената енергия ще променят ли мнението си? Да се надяваме, че това ще се случи.
<SPEAKER ID="395" NAME="Janusz Lewandowski  " LANGUAGE="PL">
Гжо Председател, урокът от настоящата газова криза е сериозен и Европейският съюз трябва да си вземе поука от него. Той е още един повратен момент и трябва да е последният, който показва липсата на управление в 27 страни. Именно това очакват хората в Европа, дори в тези страни, които не са пряко засегнати от газовата блокада и които разчитат в по-малка степен на доставките от "Газпром".
<P>
Механизмът за солидарност, описан в директивата от 2004 г., е напълно неподходящ за днешните предизвикателства. Трябва да постигнем споразумение относно практическа обща политика за солидарност, сигурност и диверсификация на енергията. Не да ни необходими лозунги. Необходими са ни инвестиции в инфраструктура. Трябва да се подсигурим срещу бъдеща криза чрез увеличаване на възможностите ни за съхраняване на газ. Енергийната солидарност изисква трансгранични връзки, които свързват газопреносните мрежи на отделните страни. Полша е добър пример за това: въпреки че се снабдява предимно чрез газопроводи от Русия, които заобикалят Украйна и следователно е по-малко изложена на настоящата криза, въпреки това тя е отделена от преносната и складовата система на западна Европа.
<P>
Опасяваме се, че един от резултатите от настоящата криза ще бъде намалената надеждност на Украйна, а не само на Русия. Този ефект от войната за газ е не по-малко важен отколкото временните проблеми, които понасят клиентите по време на суровата зима.
<SPEAKER ID="396" NAME="Маруся Иванова Любчева  " AFFILIATION="PSE">
в писмена форма. - Много е трудно да обсъждаме темата за газовата криза при условие, че Съветът, Европейският парламент и Европейската комисия се оказаха с вързани ръце за нейното приключване. Но дебатът е много важен, макар и недостатъчен. Искам да благодаря за изразената от всички колеги от различни политически групи и държави-членки подкрепа към България и останалите страни, потърпевши от кризата.
<P>
В същото време това не води до появата на газ и създаването на нормални европейски условия за живот на нашите съграждани. В резултат на тази криза България се превърна от енергиен център на Балканите, в газов кризисен щаб.
<P>
Ето защо трябват неотложни действия. Последствията от кризата са хуманитарни и икономически. Като добавка към финансовата и икономическата криза, това дестабилизира страните ни. Необходимо е Европейският парламент да приеме резолюция, в която да определи позицията си и мерките, чрез които ще преодолеем кризата. Днес и сега. И тези мерки трябва да включат и ядрената енергетика, и търсене на нови източници на природен газ. Трябва ни нов механизъм за действие и нов инструментариум.
<P>
Ако Европейският парламент днес не е част от решението на проблема, той става част от самия проблем и негативният политически резултат ще остане за Европейския съюз.
<SPEAKER ID="397" NAME="Marian-Jean Marinescu  " LANGUAGE="RO">
Настоящата криза подчерта още веднъж факта, че основният проблем е зависимостта от енергийните ресурси, разположени в Руската федерация и използването на тази ситуация от Руската федерация по начин извън стандартните международни процедури.
<P>
Декларациите, направени от председателя на Европейската комисия и председателя на Съвета по време на кризата в Грузия, които се отнасят до променя във взаимоотношенията с Русия, трябва да се приложат на практика.
<P>
Договорът от Лисабон трябва да бъде ратифициран, за да можем да създадем обща европейска енергийна политика.
<P>
Трябва незабавно да започнем да изграждаме газопровода "Набуко".
<P>
Абсолютно необходимо е да се насърчават енергийни проекти, които подобряват профила на региона на Черно море и използват енергийни източници от региона на Каспийско море.
<P>
Разширяването на Европейската енергийна общност на изток и приоритетното включване на енергията като тема в новата рамка, създадена посредством Източното партньорство, може също да допринесе за решаването на настоящата ситуация.
<SPEAKER ID="398" NAME="Katrin Saks  " LANGUAGE="ET">
Гжо Председател, уважаеми гн Председател.
<P>
За нещастие чешкото председателство започна не както беше планирано предварително, а с наложената резолюция за конфликта във връзка с газа между Русия и Украйна, по същия начин, по който предишното председателство трябваше да започне, като се стреми към приключване на войната между Русия и Грузия.
<P>
Въпреки това всичко има своята положителна страна. Благодарение на тази война за предоставянето на газ, някои енергийни въпроси излязоха на преден план, по-конкретно, осъзнаването на необходимостта от обща енергийна политика.
<P>
Въпреки това тази обща енергийна политика не може да бъде оформена в Брюксел, ако държавите-членки не са мотивирани от общ интерес, а вместо това сключват двустранни споразумения при условия, които са изгодни единствено за тях. В този смисъл, общата политика трябва да произлезе от столиците на държавите-членки, а не от коридорите на властта в Брюксел, както би се очаквало.
<P>
Надявам се говорителят да има успех при засилването на това разбирателство.
<SPEAKER ID="399" NAME="Toomas Savi  " LANGUAGE="EN">
Русия блокира доставките на газ в изключително неподходящо време за европейските потребители и е важно доставките на газ да бъдат възстановени без допълнителни формалности. Но след решаването на кризата трябва да разгледаме обстойно нашата зависимост от газа от Русия и има два аспекта, които трябва да се вземат под внимание.
<P>
Първо, Русия трябва да е уверена в способността си за изпълнение на своите ангажименти към Европейския съюз. Неуспехът на остарялата технология и инфраструктура може да застраши стабилния поток на газ към Европейския съюз. Също трябва да се отбележи, че независимо от амбициозните планове за газопровода "Северен поток" няма сигурност относно това, че добивът от природен газ на Русия е достатъчен за да посрещне техните ангажименти.
<P>
Второ, Кремъл и преди е използвал икономически инструменти като политически средства. Европейският съюз никога не трябва да става жертва на такова поведение. Насърчавам Европейския съюз да разнообрази своя енергиен пакет, за да избегне зависимостта си от един единствен доставчик на природен газ.
<SPEAKER ID="400" NAME="Daniel Strož  " LANGUAGE="CS">
По мое мнение има два аспекта на проблема с доставките на газ от Русия за Украйна и след това за Европейския съюз. Първият се състои в това, че много хора викат с вдигнали ръце, "Как Русия се осмелява да прави това!" Аз питам: Защо не? Ако самият Европейски съюз е предимно неолиберален проект, в който се предполага, че пазарът решава всичко, защо Русия да не може да постъпи като търговец и да изиска изплащане на парите, които й дължи длъжникът? Газовата криза не беше задействана от Русия, а от Украйна и не е политически проблем, а икономически въпрос. Това трябва да бъде напълно ясно! Вторият аспект е съсредоточаването (което вече съм критикувал няколко пъти) на органите и институциите на Европейския съюз - и Парламентът не прави изключение - върху проблеми, които не са съществени и само отклоняват вниманието от наистина спешните въпроси. Това се потвърди отново с реакцията към легитимното решение на Русия да прекрати доставките на газ. Вместо да ухажва унизително украинската администрация като "защитен филтър" между Русия и страните от Европейския съюз и вместо да мечтае за идеалното развитие на ситуацията, Европейският съюз трябваше отдавна да се подготвя за криза от този тип. Как e помогнал Европейският съюз на словаците и българите, например, които бяха засегнати най-силно от газовата криза? Успя ли той изобщо да им помогне? Ако не е, има нещо неправилно в интеграцията.
<SPEAKER ID="401" NAME="Кристиан Вигенин  " AFFILIATION="PSE">
в писмена форма. - В газовата война между Русия и Украйна най-потърпевши се оказаха най-невинните. Сегашната ситуация показа нагледно, колко зависима е Европа не само от източника на ресурсите, но и от транзитните страни. Показа колко несправедливи са били критиките към алтернативните тръбопроводи, като "Северен поток” и "Южен поток”. Показа за съжаление и колко е безпомощен Европейският съюз да помогне на най-засегнатите си членки и да гарантира сигурността на гражданите си.
<P>
Нашата основна задача сега е възстановяването на доставките на газ и Европейският съюз трябва да впрегне целия си политически ресурс, за да убеди Русия и Украйна да освободят 18-те страни-членки, които държат като заложници.
<P>
Втората стъпка трябва да бъде подкрепа за най-силно засегнатите страни - в условията на икономическа криза и свиващи се пазари, ударът с липсата на газ може да се окаже фатален за много предприятия в моята страна и хиляди хора ще останат без работа. Кой ще отговаря за това?
<P>
Третата и най-важна стъпка в дългосрочен план е изграждането на алтернативните газопроводи, особено "Набуко”, инвестиции в свързването на газопреносните мрежи на страните-членки и изграждане на хранилища, които да осигурят по-големи резерви.
<P>
Изводът е един - имаме нужда от единна европейска политика, но е жалко, че го осъзнаваме винаги след дълбоки кризи.
<SPEAKER ID="402" NAME="Andrzej Tomasz Zapałowski  " LANGUAGE="PL">
Гжо Председател, въпросът с кризата с доставките на газ за Европейския съюз в Украйна и на Балканите трябва да се разглежда предимно като елемент в борбата за политическо и икономическо влияние в бившите съветски републики.
<P>
Страната, за която в момента се води борба, е Украйна. Русия се е включила в предизборната кампания, която предстои там. Тя иска да използва това, за да покаже на украинската общественост, че ако остане вярна на Русия, Украйна ще има евтин газ и нефт.
<P>
Настоящият конфликт също показва, че този тип геополитическо влияние е по-важно за Русия от добрите взаимоотношения с Европейския съюз. Със своите действия Русия е повлияла върху икономическите разходи по прекратяването на доставките на газ. Така че не трябва да се заблуждаваме - това е само началото на борбата за влияние в Украйна.
<P>
С присъщата си слепота Европейският съюз иска да продължи да разчита на вноса на газ и нефт за енергия. В същото време неговите собствени ресурси от въглища и лигнит (включително в Полша) не се използват. Не знам дали това е политическа глупост, или просто въпрос на поддържане на енергийния натиск върху определени страни от Общността.
<SPEAKER ID="403" NAME="Marian Zlotea  " LANGUAGE="RO">
Въпросът с доставянето на газ за Украйна и Европейския съюз от Русия трябва да бъде решен възможно най-бързо. На Европейския съюз му е необходима политика за енергийна сигурност, както и диверсификация на ресурсите и солидарност в енергийния сектор, за да се предотвратят такива кризи, които засягат неговите граждани.
<P>
Повече от половината граждани на държавите-членки на Европейския съюз са засегнати от прекратяването на доставките на газ от Русия. В България, доставките на газ за промишлеността са намалени или прекратени, тъй като тази страна е 90 % зависима от газа от Русия.
<P>
Подкрепям политиката на председателството и на Комисията за стимулиране на двете страни да участват в диалог за постигане на компромис. Без техническа координация между двете страни не може да бъде доставен газ. В бъдеще ние трябва да поддържаме открит диалог с двете страни за да се избягват подобни ситуации.
<P>
Съветът и Парламентът предлагат, посредством енергийния пакет, който се обсъжда, серия от мерки, които включват използването на повече доставчици на енергия в полза на потребителя. Надяваме се пакетът да бъде приет на второ четене.
<P>
Тази криза трябва да бъде решена възможно найскоро, тъй като засяга както гражданите на Европа, така и нейната промишленост. Необходима ни е обща външна политика в енергийния сектор.

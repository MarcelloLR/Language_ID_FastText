<CHAPTER ID="014">
Одобряване на протокола от предишното заседание
<SPEAKER ID="477" NAME="Bruno Gollnisch" AFFILIATION="NI">
(FR) Г-н председател, бих искал да коментирам точка 16 от Протокола, която съвсем правилно отбелязва искането ми за провеждане на разискване относно отнемането на парламентарния ми имунитет - нещо, което Вие отхвърлихте. Следователно това противоречи на казаното от председателя на заседанието, г-жа Angelilli, по-рано, когато тя заяви, че вчера ми е била дадена думата да говоря за отнемането на парламентарния ми имунитет, което не е вярно. По този начин Парламентът лишава един от собствените си членове от жизненоважното право на защита, като не позволява нито на самия него, нито на някой, който може да се изкаже в негова подкрепа, да говори по темата в пленарната зала по време на разискване или по време на обясненията им на вота или друг повод. Аз просто исках това да се признае и затова Ви благодаря, че направихте това.
<SPEAKER ID="478" NAME="Председател">
Разбирам, че коментарът Ви е предназначен за протокола. Благодаря Ви за коментара.

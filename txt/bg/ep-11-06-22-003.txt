<CHAPTER ID="003">
Приветствие с добре дошли
<SPEAKER ID="007" NAME="Председател">
Много се радвам да приветствам с добре дошли членовете на делегацията, съставена от четирима членове на комисията по външни работи на парламента на Сейшелите и двама представители - длъжностни лица на същия парламент, водена от неговия председател, г-н William. Делегацията е тук, в Европейския парламент, тази седмица, за да участва в четиридневно работно посещение, организирано от Бюрото за насърчаване на парламентарната демокрация. Надяваме се посещението Ви да бъде плодотворно, госпожи и господа, и знаем, че ще проследите с интерес доклада от г-н Cadec относно Споразумението за партньорство в областта на рибарството между Европейския съюз и Република Сейшели, което ще бъде подложено на гласуване утре. Бих Ви помолил само при следващото си посещение да донесете малко слънце в Брюксел.

<CHAPTER ID="004">
Състав на Парламента
<SPEAKER ID="013" NAME="Председател">
Ernst Strasser представи оставката си като член на Европейския парламент, считано от 24 март 2011 г. В съответствие с член 4, параграфи 1 и 3 от Правилника за дейността Парламентът приема това сведение и обявява мястото му за свободно, считано от посочената дата. Hella Ranner представи оставката си като член на Европейския парламент, считано от 1 април 2011 г. В съответствие с член 4, параграфи 1 и 3 от Правилника за дейността Парламентът приема това сведение и обявява мястото й за свободно, считано от посочената дата. Компетентните австрийски органи съобщиха, че мястото на Ernst Strasser ще бъде заето от Hubert Pirker, считано от 31 март 2011 г. Искам да приветствам новия ни колега и да припомня на членовете на Парламента, че в съответствие с член 3, параграф 2 от Правилника за дейността, до проверка на неговите пълномощия или до произнасянето на решение по възникнал спор, Hubert Pirker заема своето място в Парламента и неговите органи и се ползва с всички произтичащи от това права, при условие че е подал предварително писмена декларация, че не заема длъжност, несъвместима с положението на член на Европейския парламент.
<SPEAKER ID="014" NAME="Barry Madlener" AFFILIATION="NI">
(NL) Г-н председател, искам да поставя процедурен въпрос във връзка с г-н Strasser и другия член на Парламента, който го напуска поради корупционно поведение: искам да попитам дали Вие, г-н председател, ще извършите проверка дали е възможно да спрете намаленото им възнаграждение, защото би било скандално някой, който е участвал в корупция тук, да продължи да получава намалено възнаграждение. Бихте ли се заели с този въпрос?
<SPEAKER ID="015" NAME="Председател">
Ще отговаря по-късно на този въпрос, тъй като не бях подготвен за него.
<SPEAKER ID="016" NAME="Antonio Masip Hidalgo" AFFILIATION="S&amp;D">
(ES) Г-н председател, по процедурен въпрос: по-рано споменахте искане от името на целия Парламент Съединените американски щати да постановят доживотен затвор за едно лице, а не смъртно наказание.
<P>
Ще отправя искане да бъде записано, че макар действително желаем тази присъда да бъде заменена с по-лека, да не посочваме "с доживотна присъда", по-специално вземайки под внимание какво се има предвид в Съединените американски щати под доживотна присъда. Считам, че формулировката следва да посочва смъртната присъда да бъде заменена "с друга съразмерна присъда".
<SPEAKER ID="017" NAME="Председател">
Благодаря Ви. В този случай определено е необходимо да бъде проведено отделно и задълбочено разискване. Намирането на решение на този проблем определено не е лесно.
<P>
Следващото ми съобщение е, че компетентните австрийски органи съобщиха, че мястото на Hella Ranner ще бъде заето от Heinz Becker, считано от 1 април 2011 г. Искам да приветствам новия ни колега и да припомня на членовете на Парламента, че в съответствие с член 3, параграф 2 от Правилника за дейността, до проверка на неговите пълномощия или до произнасянето на решение по възникнал спор, Heinz Becker заема своето място в Парламента и неговите органи и се ползва с всички произтичащи от това права, при условие че е подал предварително писмена декларация, че не заема длъжност, несъвместима с положението на член на Европейския парламент.

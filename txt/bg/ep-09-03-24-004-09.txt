<CHAPTER ID="004-09">
9. Активен диалог с гражданите относно Европа (
<P>
- Преди гласуването
<SPEAKER ID="110" NAME="Gyula Hegyi">
докладчик. - (EN) Г-н председател, ще бъда много кратък. По мой съвет колегите социалисти в комисията по култура се въздържаха при окончателното гласуване на този доклад.
<P>
Като докладчик останах твърде неудовлетворен от резултата от гласуването на измененията. Много от нашите свежи и новаторски идеи получиха отрицателен вот от други политически групи. По мое мнение докладът по собствена инициатива трябва да бъде смел - понякога дори провокативен - документ, освободен от остарели убеждения. Смятах да се въздържа, както и да призова моите другари също да се въздържат при пленарното гласуване, но мъдрите и толерантни жени - мои колеги, ме убедиха, че това не би било добре и че един смекчен вариант на текста е за предпочитане пред никакъв. Така че ще призова залата да подкрепи доклада в сегашния му вид с надеждата, че ще имаме възможност да го подобрим в бъдеще.

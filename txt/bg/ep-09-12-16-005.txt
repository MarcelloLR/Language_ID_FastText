<CHAPTER ID="005">
Обяснение на вот
<P>
Устни обяснения на вот
<SPEAKER ID="098" NAME="Jan Březina" AFFILIATION="PPE">
(CS) Гласувах против доклада Böge относно отпускането на средства от Европейския фонд за приспособяване към глобализацията, тъй като, особено в случая с искането на Австрия, той съдържа изключително несистематичен подход, който предвижда безпрецедентно високо равнище на помощ за лице. Ако трябва да има ограничена във времето индивидуална помощ, предназначена за подкрепа на работници, засегнати от съкращения в резултат на глобализацията, тази помощ трябва да е свързана с действителните нужди на лицето и действителните икономически условия. Това обаче не се случва и, напротив, процедурата за определяне на помощта е случайна и произволна. Ето защо според мен е необходимо да определим твърди критерии. Използването на средствата по този начин не е решение на проблема и всъщност е прахосване на парите на данъкоплатците.
<SPEAKER ID="100" NAME="Syed Kamall" AFFILIATION="ECR">
(EN) Г-н председател, причината, поради която според мен много от нас се интересуват от търговията, е всъщност идеята как да помогнем на хората в най-бедните държави да се справят с бедността. Знаем, че един от най-добрите начини да им помогнем да преодолеят бедността, е да помагаме на предприемачите в най-бедните държави. Предприемачите в много от по-бедните държави настояват за помощ и отворени пазари и е важно да ги подпомагаме.
<P>
Трябва обаче да обърнем внимание и на нас самите, за да видим как създаваме бариери за улесняването на търговията с по-бедните държави. В много случаи по-бедните държави възприемат търговските правила като санкции срещу тях и обръщат внимание на неща като общата селскостопанска политика, субсидиите за памука, санитарните и фитосанитарни стандарти и тарифите за внос с по-висока стойност в Европейския съюз. Важно е да покажем, че системата за търговия е действително отворена и че помагаме на най-бедните държави в максимална степен с цел изкореняване на бедността.
<SPEAKER ID="101" NAME="Nirj Deva" AFFILIATION="ECR">
(EN) Г-н председател, ако искаме да намалим бедността в света, трябва да увеличим световната търговия. Ако следваме посоката на протекционизма поради настоящата световна финансова криза, единственото нещо, което ще постигнем, е да забавим спасението на милиони хора от бедността, като милиони хора ще умрат. Ако не осъзнаем това предизвикателство веднага и не погледнем извън рамките на кризата, последиците, които ще оставим, ще бъдат толкова сериозни, че един милиард души няма да могат да оцелеят.
<P>
Има продоволствена криза, има изменение на климата, има глобално затопляне, има наводнения, земетресения и всякакви видове катастрофи, които изискват нашата помощ, и единственият начин, по който можем да подобрим положението на хората, всъщност е да увеличим световната търговия и съм много благодарен, че новият кандидат за член на Комисията, отговарящ за търговията, ме слуша сега.
<SPEAKER ID="102" NAME="Marc Tarabella" AFFILIATION="S&amp;D">
(FR) Г-н председател, по отношение на резолюцията относно Световната търговска организация и обратно на становището, изразено от предходния оратор, считам, че не международната търговия ще допринесе за това по-малко от един милиард човешки същества да умрат или да страдат от недохранване, а стопанствата, произвеждащи за собствени нужди. Те ще постигнат това много преди международната търговия да го направи.
<P>
Вече имах възможност да говоря по въпроса по време на разискването и единствено поради причината, че изменението относно обществените услуги и необходимостта правителствата да могат да контролират обществените услуги, свързани с основните проблеми като водоснабдяването и енергетиката, беше отхвърлено, гласувах против резолюцията.
<P>
Писмени обяснения на вот
<SPEAKER ID="105" NAME="Andrew Henry William Brons  " LANGUAGE="EN">
Ние не сме капиталисти, подкрепящи ненамесата в частни инициативи, и вярваме в помощта на държавата за работници, които са загубили работните си места не по своя вина. Искаме помощта да се предоставя от суверенни държави на техните работници. Разбира се, дори не подкрепяме членството в ЕС. Европейският фонд за приспособяване към глобализацията (ЕФПГ) обаче съществува и разполага със средства, определени за него.
<P>
Фондът е нежелано заместване на помощта от държавите-членки. Ако беше предложено британски работници да се подпомогнат чрез фонда, разбира се, щях да подкрепя това. С неохота обаче трябва да подкрепя подпомагането на шведски, нидерландски и австрийски работници чрез фонда. Ако се гласува против предложението, парите няма да бъдат върнати на данъкоплатците. Те ще бъдат задържани в ЕС и след това може би ще бъдат използвани за по-малко заслужаваща кауза.
<SPEAKER ID="106" NAME="Diogo Feio  " LANGUAGE="PT">
Европейският фонд за приспособяване към глобализацията беше създаден с цел предоставяне на допълнителна помощ на работници, засегнати от последиците от сериозните промени в структурата на международната търговия. Португалия, Германия, Испания, Нидерландия, Швеция, Ирландия и Австрия вече подадоха заявления за него, което показва, че този проблем засяга държавите-членки от различни географски райони и с различни икономически модели и посоки на развитие.
<P>
Подобни ситуации, които се случват с тревожни темпове, изискват от лицата, вземащи решения, да помислят внимателно за европейския икономически и социален модел, както и за неговата устойчивост и бъдеще. Те означават също, че е жизнено важно да се стимулират начини за създаване на качествени нови работни места. За да бъдат те успешни, трябва да осигурим подкрепа, да отстраним тежестите и да премахнем необоснованите пречки за тези, които все още желаят да рискуват да започнат нови дейности и да се включат в иновативни проекти въпреки трудностите.
<P>
Независимо колко помощ се предоставя на работниците, тя ще бъде безполезна, ако предприятията продължават да бъдат закривани едно след друго и ако не можем да запазим източниците на инвестиции в Европа.
<P>
Въпросните случаи, които одобрявам, засягат Швеция, Австрия и Нидерландия, като те получиха широка подкрепа в съответните парламентарни комисии както за внасяне на предложението за резолюция, така и за издаване на становище.
<SPEAKER ID="107" NAME="Ilda Figueiredo  " LANGUAGE="PT">
Въпреки че поддържаме нашата критична позиция по отношение на ЕФПГ, тъй като считаме, че би било много по-важно на първо място да приемем мерки за предотвратяване на безработицата, гласувахме в подкрепа на мобилизирането на фонда, за да се предостави допълнителна помощ на работници, засегнати от последиците от преструктурирането на предприятия или либерализацията на международната търговия.
<P>
В случая става въпрос за мобилизирането на приблизително 16 млн. евро за Швеция, Австрия и Нидерландия с цел предоставяне на помощ на работници, съкратени в автомобилната промишленост и в строителния сектор.
<P>
Това е петият път, за който фондът се мобилизира през 2009 г., като общата използвана сума възлиза на 53 млн. евро от планираните 500 млн. евро. Съвсем показателно е, че в период на тежка социална криза са използвани малко повече от 10% от планираната сума и това само по себе си показва най-малко необходимостта от преразглеждане на разпоредбите, уреждащи фонда.
<SPEAKER ID="108" NAME="Françoise Grossetête  " LANGUAGE="FR">
Гласувах в подкрепа на доклада Böge относно мобилизирането на ЕФПГ. Неговата цел е запазване на работните места и улесняване на връщането на пазара на труда на работници, които са били съкратени поради промени в структурата на международната търговия и глобалната финансова и икономическа криза.
<P>
Три години след създаването му през 2006 г. и в настоящите условия на световна икономическа и финансова криза беше изключително важно да облекчим условията, които уреждат използването на европейския фонд. Сега Швеция, Австрия и Нидерландия са обект на тези по-ефективни и бързи мерки и се надявам всички държави-членки на ЕС да имат по-голям достъп до тези средства. Във връзка с финансовата рамка за периода 2007-2013 г. максималният годишен размер на фонда не може да надвишава 500 млн. евро, но е от решаващо значение средствата да се използват в пълен размер, което не е така сега.
<P>
Европейският съюз трябва да използва всички ресурси, с които разполага, за да преодолее последиците от икономическата криза.
<SPEAKER ID="109" NAME="Jörg Leichtfried  " AFFILIATION="S&amp;D">
в писмена форма. - (DE) Гласувам в подкрепа на доклада относно предоставянето на 15,9 млн. евро в помощ на Австрия, Швеция, и Нидерландия. В резултат на световната икономическа криза общо 744 работници трябваше да бъдат съкратени в областта на автомобилостроенето само в област Щирия. Заявлението, подадено с основание от Австрия, за помощ на обща стойност 5 705 365 евро от ЕФПГ сега се одобрява от Европейския съюз.
<P>
Това е напълно обосновано, тъй като Австрия беше засегната особено тежко от рязкото намаляване на износа. Например износът на пътни превозни средства и леки коли е спаднал с 51,3% и 59,4% съответно. В резултат на тясната взаимообвързаност между предприятията в автомобилната промишленост и ниската степен на диверсификация на дейността на много доставчици кризата се усеща в цялата автомобилна промишленост.
<SPEAKER ID="110" NAME="Jean-Luc Mélenchon  " LANGUAGE="FR">
Шведските, австрийските и нидерландските работници станаха жертва на глобализацията. Изразяваме отново силното си несъгласие с основната философия на фонда, която превръща работниците в Европейския съюз просто в "променливи за приспособяване", осигуряващи гладкото осъществяване на форма на неолиберална глобализация, която никога не се поставя под съмнение. Интересите на гиганти като американското предприятие "Форд", настоящия собственик на "Волво карс", които реализираха печалба от почти 1 млрд. щатски долара през третото тримесечие на 2009 г., или "Aviva", "Axa" и "BlackRock", основните акционери в "Heijmans NV", днес изместват основните интереси на европейските граждани. Фондът допринася за това ощетяване.
<SPEAKER ID="111" NAME="Nuno Melo  " LANGUAGE="PT">
Европейският съюз е пространство на солидарност. Този дух се съдържа в ЕФПГ. Фондът предоставя важна подкрепа в помощ на безработните и жертвите на преместванията на производства, които се извършват в условията на глобализация. Това се доказва още повече, когато осъзнаваме, че все по-голям брой предприятия преместват дейността си, като се възползват от по-ниските разходи за труд, които са възможни в някои държави, особено в Китай и Индия, често на цената на социален, трудов и екологичен дъмпинг.
<SPEAKER ID="112" NAME="Andreas Mölzer  " LANGUAGE="DE">
Отново се налага последиците от глобализацията да бъдат смекчени чрез ЕФПГ. За съжаление този път беше засегната и Щирия. Общо 744 души от девет различни предприятия загубиха работните си места през последните няколко месеца и поради това провинция Щирия поиска помощ от Европейския съюз. Както и при предишните заявления, всичко беше проверено много задълбочено и съм доволен, че хората от Щирия отговарят на всички изисквания. Особено в периода на настоящата финансова и икономическа криза отново ни се напомнят много ясно отрицателните въздействия на глобализацията.
<P>
Като имаме предвид това, е още по-неразбираемо, че днес Парламентът прие резолюция, която насърчава по-голяма либерализация и премахване на търговските бариери - следователно по-голяма глобализация. Докато настъпи промяна в мисленето в ЕС, можем само да работим за намаляване на вредата, причинена от глобализацията в засегнатите държави. Поради това гласувах безрезервно в подкрепа на предоставяне на помощ от фонда.
<SPEAKER ID="996" NAME="Wojciech Michał Olejniczak  " LANGUAGE="PL">
Одобрих мобилизирането на ЕФПГ, тъй като положението на пазарите на труда днес изисква от нас да действаме от името на работниците. Характерно за предишните кризи беше, че те засягаха конкретни райони и бяха концентрирани на едно място. Тогава всички, които загубиха работните си места или имаха финансови затруднения, можеха да отидат в чужбина да търсят работа или да имат няколко работни места. Днес, във връзка с глобалния характер на финансовата криза, такива възможности не се предлагат.
<P>
Настоящото положение на финансовите пазари изисква от нас да помогнем на милиони хора, които са загубили работните си места през последната година. Разбира се, не говоря само за помощ в търсенето на работа, но също и използване на еластичността на пазара на труда, помощ за работниците да придобият нова квалификация и организиране на подходящо обучение например за използване на компютри или предоставяне на съвети за професионална ориентация. По-голяма част от средствата в ЕФПГ трябва да бъдат предназначени за стимулиране на предприемачеството и предоставяне на помощ за самостоятелна заетост, тъй като когато хората са загубили работните си места, започването на стопанска дейност и реализирането на доход за собствена сметка представлява възможност за поддържане на финансова стабилност и за развитие.
<P>
Мисля, че програми като ЕФПГ са много необходими, тъй като те са решение за конкретна ситуация и помагат пряко на тези, които са засегнати най-сериозно от въздействието на кризата.
<SPEAKER ID="113" NAME="Aldo Patriciello  " LANGUAGE="IT">
Г-н председател, госпожи и господа, първо искам да поздравя докладчика за отличната му работа. Европейският фонд за приспособяване към глобализацията е инструмент, който все повече се използва от Европейския парламент, поради трудния период на икономическо сближаване, който преживява нашият континент.
<P>
Това показва, че на фона на кризата Европейският парламент съумя да приеме политически мерки в полза на гражданите, които представляваме, чрез обединяването на широк обхват от политически цели. Поради това гласувах в подкрепа на фонда с убеждението, че той ще представлява основен инструмент за професионална и по този начин социална интеграция на работници, които са загубили работните си места.
<SPEAKER ID="995" NAME="Marit Paulsen, Olle Schmidt и Cecilia Wikström  " LANGUAGE="SV">
Швеция кандидатства за помощ от ЕФПГ във връзка със съкращения в автомобилния сектор в страната.
<P>
Убедени сме, че свободната търговия и пазарната икономика са ползотворни за икономическото развитие и поради това по принцип се противопоставяме на финансова помощ за държави или райони. Настоящата икономическа криза обаче беше по-сериозна от всяка друга криза, която е преживявала Европа от 30-те години на миналия век, и засегна особено тежко производителите на автомобили в Швеция, по-специално "Волво карс".
<P>
Комисията счете, че съкращенията, направени от "Волво карс", имат "значително отрицателно въздействие върху местната и регионалната икономика" в Западна Швеция. "Волво карс" е много важен работодател в Западна Швеция. Ако Европейският парламент не предприеме действия, работниците във "Волво карс" и доставчиците на концерна ще бъдат тежко засегнати. Рискът от социална маргинализация и трайно изключване е много голям. Това е нещо, което ние, като либерали, не можем да приемем. Съчувстваме силно на всички, които са засегнати от безработица, и много искаме да видим, че им се предоставя обучение.
<P>
Швеция има нетни вноски в ЕС и поради това е важно служителите в предприятията, които извършват дейност в Швеция, също да получат помощ от ЕС, ако са засегнати от икономическата криза.
<SPEAKER ID="114" NAME="Marie-Christine Vergiat  " LANGUAGE="FR">
Въздържах се при гласуването относно допълнително мобилизиране на ЕФПГ.
<P>
Гласуването засяга, наред с другото, две плащания на обща стойност почти 24 млн. евро за автомобилната промишленост в Швеция и Австрия. Друго заявление засяга строително предприятие в Нидерландия.
<P>
Автомобилната промишленост е основният бенефициер на фонда, въпреки че тя непрекъснато закрива заводи, премества производството си, освобождава значителна част от своята работна сила и поставя своите подизпълнители в уязвимо положение. Освен това тя е получавала други видове финансова помощ от държавите-членки във връзка с планове за икономическо възстановяване, както и други форми на помощ, предоставяна специално във връзка с политиките за борба с изменението на климата.
<P>
Тези средства, чието предназначение е да бъдат използвани за обучение на хора, които са били съкратени - необходима мярка, за да намерят нова работа - не се предоставят в замяна на ангажимент от страна на европейската автомобилна промишленост да не съкращава повече от своите работници.
<P>
Няма как да подкрепя политика като тази, тъй като тя всъщност утвърждава преместванията на производства.
<SPEAKER ID="116" NAME="Ilda Figueiredo  " LANGUAGE="PT">
Настоящият коригиращ бюджет ясно отразява противоречията в бюджетите на Европейския съюз. От една страна, неговите общи качества са слаби в сравнение с нуждите на политиките за икономическо и социално сближаване. От друга страна, средствата не са изразходвани, тъй като държавите, които се нуждаеха най-много от парите, срещнаха затруднения в осигуряването на средства за необходимото съфинансиране.
<P>
Въпреки това бяха отхвърлени предложенията, които внесохме за намаляване на изискванията за съфинансиране, особено по време на криза. Подобни противоречия и нерационални решения в политиката на Общността само облагодетелстват най-богатите и най-развитите държави и водят до задълбочаване на социалното неравенство и регионалните различия. Поради това гласувахме против него.
<P>
Самият доклад оправдава нашата позиция, като подчертава, че съществуват различни причини за този забавен ритъм на плащанията в сравнение с очаквания ритъм в зависимост от съответната държава-членка. Първо, в някои случаи настоящото икономическо положение затрудни осигуряването на съфинансиране от страна на държавата-членка. Второ, фактът, че прилагането на програмата за развитие на селските райони през 2009 г. е по-слабо интензивно в сравнение със съответната година от предишния период на програмиране, се обяснява с късното одобряване на някои програми, както и в случая с Румъния и България, с липса на достатъчно предишен опит с изпълнението на програми за развитие на селските райони.
<SPEAKER ID="118" NAME="Nikolaos Chountis  " LANGUAGE="EL">
Гласувах против предложението за резолюция, тъй като преди всичко то насърчава либерализацията на пазарите и търговска система, която само вреди на бедните и развиващите се страни и не показва действителна загриженост за екологичните нужди на планетата. Считам, че либерализацията на търговията и нейните разрушителни последствия, които допринесоха за настоящата криза в областта на финансите, икономиката, климата и храните, за загубата на работни места, за бедността и за деиндустриализацията, трябва да бъде отхвърлена. Също така гласувах против предложението за резолюция, тъй като то не осигурява пълно зачитане на правата на правителствата да запазят своята възможност за регулиране и предоставяне на услуги от първа необходимост, особено в областта на обществените стоки и услуги като здравеопазване, образование, култура, съобщения, транспорт, водоснабдяване и електроснабдяване.
<P>
За съжаление, измененията, внесени от Конфедеративната група на Европейската обединена левица - Северна зелена левица, бяха отхвърлени. Ще се борим за истинска реформа на системата на международната търговия, ориентирана към въвеждане на правила за справедлива търговия, които отговарят на международните правила в областта на социалната справедливост, опазването на околната среда, продоволствената сигурност и суверенитет, устойчивото селско стопанство, трайния растеж и културното разнообразие.
<SPEAKER ID="119" NAME="Anne Delvaux  " LANGUAGE="FR">
Гласувах против предложението за обща резолюция относно перспективите за Програмата за развитие от Доха след Седмата министерска конференция на СТО. Постъпих така поради общи съображения, тъй като очевидно в него липсва концепция относно стимулиране на развитието и зачитане на развиващите се страни, но по-конкретно защото, въпреки че успешното приключване на кръга от преговори в Доха е жизнено важно, това не може да стане на всяка цена. Международната търговия трябва да отчита старата традиция на Европа да си сътрудничи с най-бедните държави. Освен това, по темата за селското стопанство и либерализацията на услугите, не подкрепям подхода, препоръчан в резолюцията, още повече че не бяха приети всички изменения, чието предназначение беше да балансират текста. Например неприемлива е възможността за ускоряване на преговорите в сектора на услугите (с цел постигане на по-висока степен на либерализация).
<P>
Последно, изразявам съжаление, че резолюцията одобри разширяването на двустранните споразумения за свободна търговия. Този вид споразумение често е много по-неблагоприятно за развиващите се страни. Налагайки им се да се изправят сами пред Европейския съюз, те имат много по-слаба позиция за преговори и често биват поставяни в безизходно положение.
<SPEAKER ID="120" NAME="Diogo Feio  " LANGUAGE="PT">
Според мен кръгът от преговори в Доха е от изключителна важност за международната търговия и може да допринесе в огромна степен за намаляване на бедността в развиващите се страни и за по-справедливо споделяне на ползите от глобализацията. Поради това е важно Програмата за развитие от Доха да взема под внимание това въздействие и да допринесе сериозно за изпълнението на Целите на хилядолетието.
<P>
Изключително важно е членовете на СТО да продължат да избягват приемането на протекционистични мерки, които могат да имат изключително неблагоприятно въздействие върху световната икономика. Убеден съм, че неприемането на протекционистични мерки доведе до по-добро, макар и бавно възстановяване от икономическата криза, в която живеем понастоящем.
<P>
Поради това е от решаващо значение членовете на СТО да се борят срещу протекционизма в своите двустранни и многостранни отношения в бъдещите споразумения.
<SPEAKER ID="121" NAME="José Manuel Fernandes  " LANGUAGE="PT">
Подкрепям заемането на водеща роля от страна на Европейския съюз в сегашните преговори в рамките на СТО с цел приключване на кръга от преговорите в Доха, като се вземат под внимание новите световни предизвикателства като изменението на климата, сигурността и продоволствения суверенитет. Мисля, че резултатът ще доведе до нови пазарни възможности и укрепване на правилата за многостранна търговия, така че търговията да бъде поставена в полза на устойчивото развитие. СТО може да се справи с глобализацията по-добре. Признавам обаче, че във връзка с настоящата икономическа криза правилата и ангажиментите, поети в рамките на СТО, възпряха до голяма степен нейните членове от предприемането на ограничителни търговски мерки и ги накараха да приемат мерки за икономическо възстановяване.
<P>
Членовете на СТО трябва да останат ангажирани с активната борба срещу протекционизма. Надявам се, че ще се постигне засилено сътрудничество между СТО и други международни организации и органи като Организацията на ООН за прехрана и земеделие (ФАО), Международната организация на труда (МОТ), Програмата на ООН по околната среда (ЮНЕП), Програмата на ООН за развитие (ПРООН) и Конференцията на ООН за търговия и развитие (Юнктад). Поради това гласувах в подкрепа на резолюцията.
<SPEAKER ID="122" NAME="Ilda Figueiredo  " LANGUAGE="PT">
Настоящата резолюция подчертава неолибералните позиции на Парламента по отношение на кръга от преговори в Доха, които започнаха през 2001 г., макар че на места се споменават социални въпроси и Целите на хилядолетието за развитие.
<P>
Най-силното убеждение, изразено в нея обаче, е акцентът върху пълната либерализация на световния пазар. В нея не се приема, че е време за промяна на приоритетите в международната търговия и за отхвърляне на свободната търговия поради отрицателното въздействие, което тя оказа върху финансовата, икономическа, продоволствена и социалната криза, която хората понасят сега с нарастващата безработица и бедност. Свободната търговия обслужва единствено интересите на най-богатите държави и основните икономически и финансови групи.
<P>
С отхвърлянето на предложените от нас изменения не се приеха радикални промени в преговорите, които щяха да поставят като приоритет развитието и социалните подобрения, създаването на работни места с права и борбата срещу глада и бедността. Жалко е, че не се счете за основен приоритет премахването на данъчните убежища, стимулирането на продоволствената сигурност и суверенитет, подкрепата на качествените обществени услуги и зачитането на правото на правителствата да защитят своите икономики и обществени услуги, особено в областта на здравеопазването, образованието, водоснабдяването, културата, съобщенията и енергоснабдяването.
<SPEAKER ID="123" NAME="Bruno Gollnisch  " LANGUAGE="FR">
Не, глобалната свободна търговия не е решение на настоящата криза. Напротив, тя е една от основните причини за нея. Кръгът от преговори в Доха протича неуверено от началото и е в застой в продължение на една година заради сериозен проблем, а именно, че системата е достигнала поносимите си граници за всички - независимо дали става въпрос за развити, нововъзникващи или най-слабо развити страни, както се наричат на международен жаргон държавите, които са засегнати от бедност и са принудени да се интегрират в свръхконкурентен световен пазар, който ги поглъща. В Европа живеем съгласно парадокса, утвърден от псевдоелитите, които ни управляват и които искат всички да бъдем богати и бедни едновременно: бедни, тъй като трябва да получаваме по-ниско заплащане, за да се конкурираме в търговската война, която ни изправя срещу държави с ниско равнище на заплащане, и богати, за да можем да употребяваме евтиния и често нискокачествен внос, който залива нашите пазари.
<P>
Преди няколко десетилетия френски носител на Нобеловата награда за икономика представи очевидното решение: свободната търговия е възможна и желателна само между държави или субекти с еднакво равнище на развитие. Това е взаимноизгодно за участващите държави. За всички останали търговията трябва да бъде регулирана независимо дали това се харесва на защитниците на ултралиберализма.
<SPEAKER ID="124" NAME="Sylvie Guillaume  " LANGUAGE="FR">
Надявам се, че кръгът от преговори за развитие в Доха ще доведе до установяване на справедливи и равностойни търговски отношения. Поради това одобрих измененията на моята политическа група, които са насочени към усъвършенстване на резолюцията, за да се засилят изискванията, свързани с развитието; да се изиска обществените услуги да не се поставят под въпрос в преговорите относно услугите; да се изиска, във връзка с промишлените тарифи, признаването на необходимостта да се взема под внимание равнището на развитие на всяка държава и тези сектори да не се отварят рязко за конкуренцията; и на последно място, да се запази специалното и диференцирано третиране на някои видове производства в селскостопанския сектор.
<SPEAKER ID="125" NAME="Nuno Melo  " LANGUAGE="PT">
Различните несъответствия в системата на международната търговия нежелателно допринасят за задълбочаване на различията между континентите. Във връзка с това всичко, което спомага за коригиране на съществуващите несъответствия, е в полза на всички и със сигурност допринася за създаването на многостранна система, основаваща се на по-справедливи и балансирани правила. Това ще ни осигури справедлива търговска система, която да служи на всички. Такъв е духът на Програмата за развитие от Доха.
<SPEAKER ID="126" NAME="Willy Meyer  " LANGUAGE="ES">
След 30 години фундаментализъм на свободния пазар световната икономика е изправена пред най-тежката криза след Голямата депресия през 30-те години на миналия век. Неолибералната програма на Световната търговска организация (СТО), която включва дерегулация, либерализация и приватизация на услугите, допринесе за увеличаване на бедността за по-голямата част от населението на света както в развиващите се, така и в индустриализираните страни. Моята група винаги е била противник на либерализацията на търговията и нейното опустошително въздействие, което допринася за настоящата криза в областта на финансите, икономиката, климата и храната.
<P>
Поради тези причини гласувах против резолюцията на Парламента относно министерската конференция на СТО, като моята група предложи да се изиска нов мандат за преговори в рамките на СТО. Този мандат следва да бъде съобразен със сегашното положение в света. Той трябва да бъде насочен към постигане на реална реформа на системата на международната търговия и гарантиране на приемането на правила относно справедлива търговия, които да съответстват на международните споразумения и националните разпоредби в областта на социалната справедливост, околната среда, продоволствения суверенитет и устойчивото селско стопанство.
<SPEAKER ID="127" NAME="Andreas Mölzer  " LANGUAGE="DE">
Предложението за обща резолюция, внесено от групите на Европейската народна партия (Християндемократи), Европейските консерватори и реформисти и Алианса на либералите и демократите за Европа, относно Програмата за развитие от Доха и СТО продължава тенденцията на глобална либерализация във всички икономически области. Няма съмнение, че премахването на бариерите за търговията и увеличаването на търговията в някои области допринася за по-голямо благоденствие. Също така сме били свидетели как свободната търговия специално между държави със сходно развитие е ползотворна.
<P>
Ако търговските партньори обаче са твърде различни в своята степен на развитие, в много случаи има отрицателно въздействие и за двете страни. Пълното отваряне на пазарите на развиващите се страни за износ от индустриализираните държави понякога води до разрушаване на местната икономическа структура, повишено равнище на бедност за хората и в резултат на това повече лица, които желаят да мигрират в западните държави. От друга страна, Европа е залята от евтини стоки от Далечния изток, чиито производители в много случаи са използвали експлоатацията на работници. Местното производство се измества или закрива, което води до безработица в Европа. Ето защо от тази гледна точка някои бариери за търговията например за поддържането на продоволствен суверенитет в Европа са изключително полезни. Не трябва да се забравя, че либерализацията на услугите на финансовите пазари допринесе сериозно за настоящата финансова и икономическа криза. Въпреки това предложението за резолюция подкрепя продължаването на процеса на либерализация и предоставянето на по-голяма роля на СТО като част от новата политика за световен ред и поради това гласувах против него.
<SPEAKER ID="128" NAME="Evelyn Regner  " LANGUAGE="DE">
Днес гласувах против резолюцията относно Програмата за развитие от Доха, тъй като съм противник на всеки вид либерализация на обществените услуги. Имам предвид специално либерализацията на услугите за водоснабдяване, за здравеопазване и услугите в енергийния сектор. За сближаването на обществото е изключително важно всички граждани да имат достъп до обществените услуги. Тези услуги трябва да се предлагат с високо качество във връзка с принципа за всеобщия им характер и преди всичко те трябва да бъдат на достъпна цена. Във връзка с това националните органи трябва да имат широки правомощия за вземане на решения и големи възможности за формиране на своите услуги.
<SPEAKER ID="129" NAME="Frédérique Ries  " LANGUAGE="FR">
В епохата на глобализация ефективната система за регулиране на търговията е по-важна от всякога. Това е ролята на Световната търговска организация, която беше създадена през 1995 г., за да замени Общото споразумение за митата и търговията. Както се подчертава в предложението за обща резолюция, внесено от десницата в Парламента, за което гласувах на обяд, СТО ще играе ключова роля за гарантиране на по-добро управление на глобализацията и на по-равномерно разпределение на ползите от нея. Разбира се, тези, които подкрепят протекционизма и идеята да се изолираме, погрешно нарочват СТО за страшното оръжие на неконтролираната либерализация. Именно настоящият генерален директор на този орган на ООН, Pascal Lamy, през 1999 г. посочи насоката, която да се следва: точно обратното - тази на контролирана глобализация.
<P>
За да се следва тази насока, Европейският парламент предлага някои практични решения: напълно безмитен и освободен от квоти достъп до пазара за най-слабо развитите страни, успешен изход от кръга от преговори в Доха за развиващите се страни, изисквания по отношение на екологичните и социални стандарти и контролиран от Комисията мандат по въпросите на селското стопанство. Като предлагаме тези решения, посочваме също, че Европейският съюз трябва да постави като приоритет политическите си цели, а не да се концентрира само върху търговските цели.
<SPEAKER ID="994" NAME="Czesław Adam Siekierski  " LANGUAGE="PL">
С удоволствие приветствам резолюцията относно СТО, тъй като това е изключително важен проблем в настоящия момент. Кризата е световна и възможно най-бързото излизане от нея е в интерес на всички нас. Мисля, че един от начините за ефективно ограничаване на кризата е разширяването на световната търговия. Ограничаването на реформата на икономиките до регионално или национално равнище е по-лесно, но в дългосрочен план това не е добър начин за борба с кризата, чийто мащаб е световен, като борбата с нея изисква общи инструменти, които да се използват на международно равнище. Поради това трябва да направим всичко възможно, за да ускорим преговорите в рамките на Световната търговска организация, тъй като тези преговори либерализират търговията. Същевременно трябва да приемем строги принципи за конкурентоспособност. В тези принципи особено важни са стандартите за качество на продуктите и условията за производство, включително от гледна точка на борбата с изменението на климата и намаляването на емисиите на въглероден диоксид. Силно чувствителните стоки, като например селскостопанските и хранителните продукти, се нуждаят от изключително стабилен подход. В бъдеще трябва да помислим дали заедно с либерализацията на търговията със селскостопански продукти в рамките на СТО в световен мащаб не трябва да въведем и стандартизация на някои елементи на селскостопанската политика на световно равнище. Специфичният характер на селскостопанския сектор трябва да бъде взет под внимание - неговата зависимост от климатичните условия, въпросите за качеството, свързани с продоволствената сигурност, условията на производство и проблемът със защитата на продоволственото снабдяване в света. На преговорите в рамките на СТО трябва да покажем по-голямо разбиране на другите и повече добра воля.
<SPEAKER ID="131" NAME="Nikolaos Chountis  " LANGUAGE="EL">
Гласувах против предложението за резолюция, тъй като то се основава изцяло на доктрината и на политиката на "война срещу тероризма", която все още се използва за оправдание на ограниченията на правата и свободите и за легализиране на военната намеса и действия, въведени съгласно Договора от Лисабон. Освен това Европейският парламент беше напълно изключен от процеса на съвместно законотворчество, проверка и контрол на мерките, свързани с правата на личността и антитерористичните политики, което отслабва неговата роля по отношение на въпроси от решаващо значение. Накрая, ще подчертая това, че освен всичко останало, за съжаление, беше прието изменение, което нарушава ролята на неправителствените организации, превръщайки ги в субекти за предоставяне на информация и двигатели на различни "антитерористични" служби за сигурност вместо помощници в обществата, в които функционират.
<SPEAKER ID="132" NAME="Carlos Coelho  " LANGUAGE="PT">
Общественият достъп до документи е съществен фактор за гарантиране, че съществува демократичен контрол на институциите и че те работят ефективно, като така се повишава доверието на гражданите. В рамките на Програмата от Стокхолм Съветът потвърди значението на прозрачността и прикани Комисията да разгледа най-добрите начини за гарантиране на прозрачност в процеса на вземане на решения, достъпа до документи и доброто управление предвид новите възможности, които се предлагат в Договора от Лисабон. Не се съмнявам, че правното основание, приложимо към уреждането на достъпа до документи, се нуждае от промяна; това се отнася и за юридическия контекст, в който следва да действа то, особено във връзка с отношенията между институциите на Съюза и гражданите.
<P>
Подобрения са необходими и по отношение на съществените въпроси, например това, което считам за основен въпрос, а именно възможността на Парламента да упражнява правото си на демократичен контрол чрез достъп до чувствителни документи. Прозрачността, независимо дали по отношение на обществеността или в междуинституционално отношение, е основен принцип на ЕС. Действията и решенията, вземани от всички институции, структури, служби и агенции на ЕС, трябва да се ръководят от възможно най-пълното спазване на принципа за откритост.
<SPEAKER ID="133" NAME="Diogo Feio  " LANGUAGE="PT">
Разглежданият въпрос засяга Договора от Лисабон, в частност начина за едновременно прилагане на членове 75 и 215 от него по отношение на компетентността на Парламента в процедурата за приемане на ограничителни мерки срещу определени физически лица и образувания.
<P>
Докато член 215 очевидно изключва Парламента от процеса на вземане на решения, член 75 предвижда обикновената законодателна процедура и следователно участието на Парламента в определянето и приемането на мерки за предотвратяването на тероризма и свързаните с него дейности.
<P>
Тъй като основанието за ограничителните мерки, предвидени в член 215, е често именно борбата срещу тероризма, е важно да се определи дали това е изключение от член 75 и ако това е така, дали е приемливо Парламентът систематично да бъде изключван от процедурата за приемането им.
<P>
Според мен е ясно, че законодателят е предвиждал да възложи приемането на подобни мерки изключително на Съвета. Този ход може да се основава на бързината и единството при вземането на решения. Въпреки това в случаи, които не са неотложни, мисля, че ще бъде полезно при приемането на подобни мерки да се проведе консултация с Парламента.
<SPEAKER ID="134" NAME="Ilda Figueiredo  " LANGUAGE="PT">
Борбата срещу тероризма отново се използва като оправдание за предвиждане на ограничителни мерки и санкции срещу правителства на трети държави, физически или юридически лица, групи или недържавни образувания. Това е неприемливо, тъй като в самия доклад се признава, че на практика е трудно да се разграничат видовете заплахи, въпреки че в него се правят някои опити да се направи това.
<P>
Осъзнаваме, че е необходима друга рамка за спазване на международното право. Не приемаме политиката на двойни стандарти по отношение на правителствата на трети държави, физически или юридически лица, групи или недържавни образувания, оценявани според интересите на САЩ или големите европейски сили. Могат да се посочат не малко примери. Ще спомена само някои от тях: например случаите с незаконната окупация на Западна Сахара, задържането на Аминату Хайдар и други сахрави в Мароко, както и действията на Турция срещу кюрдите и по отношение на Кипър.
<P>
Поради това гласувахме против доклада, въпреки че одобряваме някои точки в него, и по-специално тези, в които се иска разяснение от Комисията.
<SPEAKER ID="135" NAME="Bruno Gollnisch  " LANGUAGE="FR">
В резолюцията на Парламента се наблюдава постоянно колебание между необходимостта да се предприемат определени мерки срещу терористичните организации и държавите, които ги подкрепят, като например запор на техни активи или налагане на дипломатически или икономически санкции и така нататък, и зачитането на правата на личността и организациите да се защитават от подобни обвинения и санкции.
<P>
Явно Парламентът е решил да определи като приоритет правата на заподозрените лица пред защитата на народите. Ако обаче демокрациите всъщност не могат да се борят срещу тероризма, отричайки собствените си ценности, те не могат да си позволят и да създават впечатлението, че са безволеви или слаби. Опасявам се, че резолюцията създава именно това впечатление. Ето защо, като оставим настрана институционалните аспекти, гласувахме против нея.
<SPEAKER ID="136" NAME="Sylvie Guillaume  " LANGUAGE="FR">
Гласувах в подкрепа на резолюцията, тъй като за нас, членовете на Европейския парламент, е важно да упражняваме парламентарен контрол върху решенията за налагане на санкции срещу лица, свързани с Ал Кайда и талибаните, както и лица, които застрашават принципите на правовата държава в Зимбабве и Сомалия. Избраното правно основание е неприемливо; ние искаме да бъдем консултирани в съответствие с обикновената законодателна процедура и да бъдем уведомявани за развитието в работата на Комитета по санкциите към ООН. Последно по въпроса, изразявам съжаление относно силно административния подход, който поддържа Съветът, въпреки че тук обсъждаме мерки, свързани с правата на личността.
<SPEAKER ID="137" NAME="Timothy Kirkhope  " LANGUAGE="EN">
Групата ECR е най-големият в ЕС поддръжник на мерките срещу терористите и вярваме силно, че националните правителства в Европейския съюз трябва да работят заедно, за да се справят с постоянната заплаха на тероризма. Групата ECR обаче реши да се въздържи от гласуване по резолюцията по две основни причини: първо, ние се противопоставяме на всяко законодателство, което ни води към обща европейска външна политика и политика на сигурност; и второ, вместо това искаме да видим подобрена и разширена координация и сътрудничество между ЕС и националните правителства и сме много разочаровани, че резолюцията не отрази това в задоволителна степен.
<SPEAKER ID="138" NAME="Nuno Melo  " LANGUAGE="PT">
Общият смисъл на въпросите, които бяха зададени, преминава границите на обикновената оценка на една доктрина и съгласуваността между декларираните намерения и тяхното тълкуване. Съществува и практическа последица, свързана със старата поговорка, че който може да свърши много работа, със сигурност може да свърши и по-малко. Става въпрос за следното: разумно ли е орган, който има правомощия по наказателноправни въпроси и в областта на предотвратяването и борбата с терористични нападения чрез участието в процедура на съвместно вземане на решение, в други случаи да бъде изключван a priori, когато се разглеждат други мерки, които поради това, че засягат правата на гражданите, могат също да бъдат важни в това отношение?
<P>
Изключително важно е начинът, по който се тълкува Договора от Лисабон в законодателството, да съответства в действителност на заявеното разширяване на правомощията и компетентността на Парламента. Най-малкото, в някои случаи, както беше посочено във въпроса, трябва да бъде възможно съществуването на двойно правно основание, когато се засягат правата на гражданите и са застрашени антитерористичните политики. В други случаи, като например Зимбабве и Сомалия, трябва да бъдат предвидени незадължителни консултации, както всъщност предвижда декларацията от Щутгарт на Европейския съюз, която също беше спомената във въпроса.
<SPEAKER ID="139" NAME="Andreas Mölzer  " LANGUAGE="DE">
През последните години все повече свободи бяха жертвани в името на борбата с тероризма. В частност чрез споразумението за СУИФТ и Програмата от Стокхолм "прозрачният човек" става все по-голяма реалност. Разбира се, във времена на съвременни технологии, глобализация и Европейски съюз без граници е важно органите да работят заедно и също така да извършат необходимата подготовка. Положението обаче не трябва да се свежда до нивото на терористите. Само трябва да помислим за спорната роля на Европейския съюз и отделните държави-членки по отношение на полетите на ЦРУ и тайните затвори на САЩ.
<P>
Наблюдението на законността е важно балансиращо действие за гарантиране, че на обвинените лица се предоставят минималните права в съответствие с изискванията на съвременната демокрация. Разглежданият доклад не е достатъчно ясен по отношение на подхода му и освен това в него се споменава твърде малко за миналите неуспехи и въпросите за защита на данните. Поради това се въздържах при гласуването.

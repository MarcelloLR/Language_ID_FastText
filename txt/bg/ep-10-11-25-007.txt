<CHAPTER ID="007">
Лагера "Ашраф" (писмена декларация) 
<SPEAKER ID="073" NAME="Председател">
Писмена декларация № 0075/2010, внесена от членовете на Парламента Alejo Vidal-Quadras, Stephen Hughes, Kristiina Ojuland, Søren Bo Søndergaard и Struan Stevenson, относно лагера "Ашраф", е подписана от мнозинството от членовете на Парламента.
<P>
Следователно в съответствие с член 123 от Правилника за дейността ще бъде предадена на съответните адресати и ще бъде публикувана в текстовете, приети на тази месечна сесия, заедно с имената на подписалите я лица.
<SPEAKER ID="074" NAME="Struan Stevenson" AFFILIATION="ECR">
(EN) Г-н председател, аз също искам да благодаря на всички членове на Парламента, които подписаха писмена декларация № 75 относно лагера "Ашраф". Това изпраща изключително силно послание до иракските органи да прекратят нечовешката обсада, която извършват спрямо 3 400 невинни в лагера "Ашраф" през последните месеци. Наистина съм много благодарен за това, че повече от половината членове на Парламента подписаха тази декларация. Тя беше открита за подписване едва преди месец и това представлява много бърз успех. Искрено ви благодаря.
<P>
(Ръкопляскания)
